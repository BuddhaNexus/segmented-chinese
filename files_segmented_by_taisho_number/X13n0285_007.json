{
    "X13n0285_007:0326a07": "大佛頂如來密因修證了義諸菩薩萬行首楞嚴經",
    "X13n0285_007:0326a08": "卷第七文句",
    "X13n0285_007:0326a09": "唐天竺沙門般剌密諦　譯經",
    "X13n0285_007:0326a10": "明菩薩沙彌古吳智旭　文句",
    "X13n0285_007:0326a11": "二明誦呪治習二初結前二正明。今初。",
    "X13n0285_007:0326a12": "阿難汝問攝心我今先說入三摩地修學妙門求菩",
    "X13n0285_007:0326a13": "薩道要先持此四種律儀皎如氷霜自不能生一切",
    "X13n0285_007:0326a14": "枝葉心三口四生必無因阿難如是四事若不遺失",
    "X13n0285_007:0326a15": "心尚不緣色香味觸一切魔事云何發生。",
    "X13n0285_007:0326a16": "此正結明欲攝其心必須持戒也一切枝葉者指",
    "X13n0285_007:0326a17": "餘一切微細戒法如十善中之口四意三沙彌戒",
    "X13n0285_007:0326a18": "中之後六條比丘戒中之餘二百四十六條乃至",
    "X13n0285_007:0326a19": "菩薩戒之後六重及四十八輕等以此根本四種",
    "X13n0285_007:0326a20": "心戒攝之罄無不盡故云心三口四生必無因也",
    "X13n0285_007:0326a21": "一切魔事必托六塵而發心既不緣色香味觸則",
    "X13n0285_007:0326a22": "天魔無所施其術矣所以三無漏學必以戒為本",
    "X13n0285_007:0326a23": "也。二正明二初略示應持二廣顯儀軌。初中",
    "X13n0285_007:0326a24": "二初略勸誦持顯益二略示道場方法。初又二",
    "X13n0285_007:0326b01": "初勸持二顯益。今初。",
    "X13n0285_007:0326b02": "若有宿習不能滅除汝教是人一心誦我佛頂光明",
    "X13n0285_007:0326b03": "摩訶薩怛多般怛羅無上神呪斯是如來無見頂相",
    "X13n0285_007:0326b04": "無為心佛從頂發輝坐寶蓮華所說心呪。",
    "X13n0285_007:0326b05": "夫木叉戒力固能防禦外魔至若宿習偏強必須",
    "X13n0285_007:0326b06": "神呪冥滌也摩訶薩怛多般怛羅此云大白傘葢",
    "X13n0285_007:0326b07": "體無對待曰大相絕塵染曰白用覆一切曰傘葢",
    "X13n0285_007:0326b08": "又三皆絕待故體相用稱為三大亦復三皆自淨",
    "X13n0285_007:0326b09": "三皆覆物即大佛頂三德祕藏之異名耳五會神",
    "X13n0285_007:0326b10": "呪乃是密詮此妙心者故名心呪亦名呪心。二",
    "X13n0285_007:0326b11": "顯益。",
    "X13n0285_007:0326b12": "且汝宿世與摩登伽歷劫因緣恩愛習氣非是一生",
    "X13n0285_007:0326b13": "及與一劫我一宣揚愛心永脫(先證那含乃至於今)成阿羅漢",
    "X13n0285_007:0326b14": "彼尚婬女無心修行神力冥資速證無學云何(猶言何況)",
    "X13n0285_007:0326b15": "汝等在會聲聞(本欲)求最上乘(而)決定成佛(者)譬如以",
    "X13n0285_007:0326b16": "塵揚於順風有何艱險。",
    "X13n0285_007:0326b17": "幽溪云登伽習厚比丘習薄登伽下賤聲聞尊貴",
    "X13n0285_007:0326b18": "登伽無心修行汝等求最上乘登伽是邪定聚汝",
    "X13n0285_007:0326b19": "等決定成佛是正定聚吳興云塵譬宿習風如神",
    "X13n0285_007:0326b20": "呪。二略示道場方法二初方便二正修。今初。",
    "X13n0285_007:0326b21": "若有末世欲坐道場先持比丘清淨禁戒要當選擇",
    "X13n0285_007:0326b22": "戒清淨者第一沙門以為其師若其不遇真清淨僧",
    "X13n0285_007:0326b23": "汝戒律儀必不成就戒成已後著新淨衣然香閒居",
    "X13n0285_007:0326b24": "誦此心佛所說神呪一百八徧。",
    "X13n0285_007:0326c01": "沙門此云勤息第一沙門如律中所謂滿足十夏",
    "X13n0285_007:0326c02": "具足十德者是也不惟師必第一沙門亦且僧必",
    "X13n0285_007:0326c03": "真實清淨故知三師七證或是邊地五人斷斷不",
    "X13n0285_007:0326c04": "可不選擇也幽溪云今文方便準止觀二十五種",
    "X13n0285_007:0326c05": "方便亦復大同先持比丘清淨禁戒即持戒清淨",
    "X13n0285_007:0326c06": "著新淨衣即衣食具足閒居即閒居靜處及息緣",
    "X13n0285_007:0326c07": "務第一沙門為師即近善知識前文心尚不緣色",
    "X13n0285_007:0326c08": "香味觸即訶五欲後文心滅貪婬三七不寐等即",
    "X13n0285_007:0326c09": "棄五葢端坐安居必調五事坐禪之時必行五法",
    "X13n0285_007:0326c10": "也真際云誦呪百八表滅百八煩惱。二正修。",
    "X13n0285_007:0326c11": "然後結界建立道場求於十方現住國土無上如來",
    "X13n0285_007:0326c12": "放大悲光來灌其頂阿難如是末世清淨比丘若比",
    "X13n0285_007:0326c13": "丘尼白衣檀越心滅貪婬持佛淨戒於道場中發菩",
    "X13n0285_007:0326c14": "薩願出入澡浴六時行道如是不寐經三七日我自",
    "X13n0285_007:0326c15": "現身至其前摩頂安慰令其開悟。",
    "X13n0285_007:0326c16": "結界即指下文壇法準諸密部將欲修行擇日立",
    "X13n0285_007:0326c17": "壇修行既畢即須滅却壇相不得留至明相出時",
    "X13n0285_007:0326c18": "葢方圓丈六為八角壇既不言高築幾許應同密",
    "X13n0285_007:0326c19": "部畫地為之修此三昧通於四眾白衣檀越即指",
    "X13n0285_007:0326c20": "清信士女然入壇之法必須各自為類萬無僧俗",
    "X13n0285_007:0326c21": "交參男女混雜之理或優婆塞可許隨比丘眾優",
    "X13n0285_007:0326c22": "婆夷可許隨比丘尼仍須退列末位斷斷不可充",
    "X13n0285_007:0326c23": "十僧數以下文云十比丘故佛自現身摩頂正應",
    "X13n0285_007:0326c24": "行人所求故非魔事然須但念唯心不得心外取",
    "X13n0285_007:0327a01": "境。二廣顯儀軌二初正示道場軌則二重宣佛",
    "X13n0285_007:0327a02": "頂神呪。初中二初請問二示答。今初。",
    "X13n0285_007:0327a03": "阿難白佛言世尊我蒙如來無上悲誨心已開悟自",
    "X13n0285_007:0327a04": "知(依此耳根圓通)修證無學(之)道(可)成(若夫)末法修行(必須)建立",
    "X13n0285_007:0327a05": "道場(未審)云何結界合佛世尊清淨軌則。",
    "X13n0285_007:0327a06": "二示答二初別示二總結。初中二初明壇法二",
    "X13n0285_007:0327a07": "明修法。初又二初立壇方法二供養方法。今",
    "X13n0285_007:0327a08": "初。",
    "X13n0285_007:0327a09": "佛告阿難若末世人願立道場先取雪山大力白牛",
    "X13n0285_007:0327a10": "食其山中肥膩香草此牛唯飲雪山清水其糞微細",
    "X13n0285_007:0327a11": "可取其糞和合旃檀以泥其地若非雪山其牛臭穢",
    "X13n0285_007:0327a12": "不堪塗地別於平原穿去地皮五尺以下取其黃土",
    "X13n0285_007:0327a13": "和上旃檀沉水蘇合薰陸鬱金白膠青木零陵甘松",
    "X13n0285_007:0327a14": "及雞舌香以此十種細羅為粉合土成泥以塗場地",
    "X13n0285_007:0327a15": "方圓丈六為八角壇。",
    "X13n0285_007:0327a16": "此之壇法有事有理事相則如文可知理致則法",
    "X13n0285_007:0327a17": "有所表若不知其所表法門則事相徒施何以觸",
    "X13n0285_007:0327a18": "境成於妙觀然從來諸疏各申其說雖亦各有所",
    "X13n0285_007:0327a19": "見而與經文前後宗旨未甚符合今不暇辯姑以",
    "X13n0285_007:0327a20": "私意別為一釋俟高明者之自擇焉雪山者表法",
    "X13n0285_007:0327a21": "性理也大力白牛者表本覺智也山中肥膩香草",
    "X13n0285_007:0327a22": "及清水表性體中本具緣因諸功德也其糞微細",
    "X13n0285_007:0327a23": "表性具三因所起妙修也旃檀表性具無作妙戒",
    "X13n0285_007:0327a24": "也泥地表真因也若非雪山其牛臭穢不堪塗地",
    "X13n0285_007:0327b01": "者表生滅為本修因不能圓成果地修證也平原",
    "X13n0285_007:0327b02": "者表平常六受用根也穿地五尺以下表破五陰",
    "X13n0285_007:0327b03": "也黃土者表六根門頭中道佛性也和上旃檀等",
    "X13n0285_007:0327b04": "者表具足受持十種戒法所謂不缺戒不破戒不",
    "X13n0285_007:0327b05": "穿戒不雜戒隨道戒無著戒智所讚戒自在戒隨",
    "X13n0285_007:0327b06": "定戒具足戒也十種細羅為粉者表十種戒互攝",
    "X13n0285_007:0327b07": "互融非有方隅次第也合上成泥者表戒乘俱修",
    "X13n0285_007:0327b08": "也以塗場地者表因地心也方圓文六等者表八",
    "X13n0285_007:0327b09": "正道攝於八邪也八角則方而復圓圓而復方表",
    "X13n0285_007:0327b10": "事理不二權實同歸也葢上根之人但不隨分別",
    "X13n0285_007:0327b11": "三種相續三緣斷故三因不生狂性自歇歇即菩",
    "X13n0285_007:0327b12": "提喻如以白牛糞和旃檀也倘未能直下歇狂須",
    "X13n0285_007:0327b13": "知修行二決定義就六根門頭破五陰渾濁得元",
    "X13n0285_007:0327b14": "明覺無生滅性為因地心以戒互嚴方成妙因喻",
    "X13n0285_007:0327b15": "如黃土和十香也。二供養方法又二初壇中供",
    "X13n0285_007:0327b16": "物二壇外莊嚴。今初。",
    "X13n0285_007:0327b17": "壇心置一金銀銅木所造蓮華華中安鉢鉢中先盛",
    "X13n0285_007:0327b18": "八月露水水中隨安所有華葉取八圓鏡各安其方",
    "X13n0285_007:0327b19": "圍繞華鉢鏡外建立十六蓮華十六香爐間華鋪設",
    "X13n0285_007:0327b20": "莊嚴香爐純燒沉水無令見火取白牛乳置十六器",
    "X13n0285_007:0327b21": "乳為煎餅并諸砂糖油餅乳糜蘇合蜜薑純酥純蜜",
    "X13n0285_007:0327b22": "於蓮華外各各十六圍繞華外以奉諸佛及大菩薩",
    "X13n0285_007:0327b23": "每以食時若在中夜取密半升用酥三合壇前別安",
    "X13n0285_007:0327b24": "一小火爐以兜樓婆香煎取香水沐浴其炭然令猛",
    "X13n0285_007:0327c01": "熾投是酥密於炎爐內燒令烟盡亨佛菩薩。",
    "X13n0285_007:0327c02": "金銀銅木者意令隨力為之不必拘執然總表一",
    "X13n0285_007:0327c03": "實之理也蓮華表因果同時言所造者正表理非",
    "X13n0285_007:0327c04": "因果能成一切諸因果也鉢名應器以表事理相",
    "X13n0285_007:0327c05": "應八月露水表中道妙定也隨安華葉表中道妙",
    "X13n0285_007:0327c06": "慧也取八圓鏡各安其方者表眾生本有大定智",
    "X13n0285_007:0327c07": "光依八正道而得安住也圍繞華鉢者表妙智恒",
    "X13n0285_007:0327c08": "依妙理也鏡外建立蓮華香爐者表從性所起慧",
    "X13n0285_007:0327c09": "華戒香各須十六者即表自行八正化他八正也",
    "X13n0285_007:0327c10": "間華鋪設莊嚴者表戒慧互為莊嚴也香爐純燒",
    "X13n0285_007:0327c11": "沉水無令見火者表持於無相妙戒也白牛乳為",
    "X13n0285_007:0327c12": "煎餅并諸砂糖等者表稱性所起禪悅法味亦是",
    "X13n0285_007:0327c13": "八正道味各各十六者表一一正道中各具自行",
    "X13n0285_007:0327c14": "化他二種八正也以奉諸佛及大菩薩者表以己",
    "X13n0285_007:0327c15": "所證禪悅正道之味仰契果德也食時中夜皆表",
    "X13n0285_007:0327c16": "依於中道也蜜為華之精酥為乳之精皆是味中",
    "X13n0285_007:0327c17": "上味表於圓通妙理也半升中數三合成數表中",
    "X13n0285_007:0327c18": "道必具三德也壇前別安一小火爐表妙觀察智",
    "X13n0285_007:0327c19": "相應心品二十五圓通境必皆別藉此以為能觀",
    "X13n0285_007:0327c20": "也兜樓婆香或云即白茅香煎水浴炭表正助二",
    "X13n0285_007:0327c21": "行皆具足也投是酥蜜等者表以妙理投妙智中",
    "X13n0285_007:0327c22": "俾其直下入流亡所圓超五濁上合諸佛菩薩所",
    "X13n0285_007:0327c23": "證性體也。二壇外莊嚴。",
    "X13n0285_007:0327c24": "令其四外徧懸幡華於壇室中四壁敷設十方如來",
    "X13n0285_007:0328a01": "及諸菩薩所有形像應於當陽張盧舍那釋迦彌勒",
    "X13n0285_007:0328a02": "阿閦彌陀諸大變化觀音形像并金剛藏安其左右",
    "X13n0285_007:0328a03": "帝釋梵王烏芻瑟摩并藍地迦諸軍茶利與毗俱眂",
    "X13n0285_007:0328a04": "四天王等頻那夜迦張於門側左右安置又取八鏡",
    "X13n0285_007:0328a05": "覆懸虗空與壇場中所安之鏡方面相對使其形影",
    "X13n0285_007:0328a06": "重重相涉。",
    "X13n0285_007:0328a07": "徧懸幡華等者總表具諸助行幡表五悔法門華",
    "X13n0285_007:0328a08": "表六度萬行也十方如來以表極果諸菩薩像以",
    "X13n0285_007:0328a09": "表真因盧舍那是報身智慧釋迦是應身慈悲彌",
    "X13n0285_007:0328a10": "勒是當來教主阿閦此云無動東方佛名表不動",
    "X13n0285_007:0328a11": "智彌陀此云無量壽亦云無量光西方佛名表無",
    "X13n0285_007:0328a12": "緣慈諸大變化觀音形像如前文所明眾首臂目",
    "X13n0285_007:0328a13": "等此是顯教圓通真主金剛藏乃是密教圓通真",
    "X13n0285_007:0328a14": "主安其左右表顯密互嚴也帝釋是忉利主梵王",
    "X13n0285_007:0328a15": "是初禪主烏芻瑟摩即火頭金剛藍地迦即青面",
    "X13n0285_007:0328a16": "金剛軍茶利亦金剛名毗俱胝即今三目持鬟髻",
    "X13n0285_007:0328a17": "者四天王即東方持國南方增長西方廣目北方",
    "X13n0285_007:0328a18": "多聞頻那即猪頭使者夜迦即象鼻使者此等外",
    "X13n0285_007:0328a19": "護俱表摧邪顯正力用也八鏡懸空表諸佛果位",
    "X13n0285_007:0328a20": "大定智光無依無住與壇中鏡方面相對使其形",
    "X13n0285_007:0328a21": "影重重相涉者表生佛互融感應道交不可思議",
    "X13n0285_007:0328a22": "也葢空中八鏡照於壇鏡則是果徹因源壇中八",
    "X13n0285_007:0328a23": "鏡照於空鏡則是因該果海若向此處著眼便知",
    "X13n0285_007:0328a24": "心佛眾生三無差別妙理便能悟入事事無礙法",
    "X13n0285_007:0328b01": "界矣。",
    "X13n0285_007:0328b02": "原此一經妙旨不外十乘觀法前三卷半經顯譚",
    "X13n0285_007:0328b03": "不思議境也五會神呪密詮不思議境也此之壇",
    "X13n0285_007:0328b04": "法表示不思議境也空鏡壇鏡照而常寂故稱妙",
    "X13n0285_007:0328b05": "湛種種莊嚴依正相稱故號總持壇地虗空體性",
    "X13n0285_007:0328b06": "寂滅故名不動又鏡妙湛故莊嚴地空皆妙湛也",
    "X13n0285_007:0328b07": "莊嚴總持故鏡及地空皆總持也地空不動故鏡",
    "X13n0285_007:0328b08": "及莊嚴皆不動也妙湛故言白總持故言傘葢不",
    "X13n0285_007:0328b09": "動故言大又妙湛白故總持不動皆白也總持如",
    "X13n0285_007:0328b10": "葢故妙湛不動皆如葢也不動大故妙湛總持皆",
    "X13n0285_007:0328b11": "大也又大白傘葢三義一體故妙湛也一體三義",
    "X13n0285_007:0328b12": "故總持也三一一三不可思議故不動也故曰顯",
    "X13n0285_007:0328b13": "譚密詮及與表示其為不思議境一也專心發願",
    "X13n0285_007:0328b14": "等是真正發菩提心誦呪坐禪是安心止觀徵心",
    "X13n0285_007:0328b15": "辨見等是破法徧不作聖心名善境界等是識通",
    "X13n0285_007:0328b16": "塞三漸次等是道品調適律儀持呪等是對治助",
    "X13n0285_007:0328b17": "開五十五位等是知位次當處禪那覺悟無惑是",
    "X13n0285_007:0328b18": "能安忍中中流入乃至圓滿菩提歸無所得是離",
    "X13n0285_007:0328b19": "法愛又即此壇法具表十乘壇體可表不思議境",
    "X13n0285_007:0328b20": "蓮華可表真菩提心鉢中安水水中安華可表善",
    "X13n0285_007:0328b21": "巧安心止觀八鏡安壇八方可以表破法徧華爐",
    "X13n0285_007:0328b22": "間飾毋令見火可以表識通塞八味各十六器可",
    "X13n0285_007:0328b23": "表道品調適香水浴炭可表對治助開佛菩薩像",
    "X13n0285_007:0328b24": "可表位次門側左右諸護法像可表安忍虗空八",
    "X13n0285_007:0328c01": "鏡可以表離法愛攝此十乘妙理總成一不思議",
    "X13n0285_007:0328c02": "境良以乘乘互攝故也。二明修法三初正示行",
    "X13n0285_007:0328c03": "法二簡其不成三明其獲益。初中二初三七行",
    "X13n0285_007:0328c04": "道二懺後正修。今初。",
    "X13n0285_007:0328c05": "於初七中至誠頂禮十方如來諸大菩薩阿羅漢號",
    "X13n0285_007:0328c06": "恒於六時誦呪圍壇至心行道一時常行一百八徧",
    "X13n0285_007:0328c07": "第二七中一向專心發菩薩願心無間斷我毗奈耶",
    "X13n0285_007:0328c08": "先有願教第三七中於十二時一向持佛般怛羅呪",
    "X13n0285_007:0328c09": "至第七日十方如來一時出現鏡光交處承佛摩頂。",
    "X13n0285_007:0328c10": "一時常行一百八徧者言遶壇一百八匝表成百",
    "X13n0285_007:0328c11": "八三昧有云誦呪百八者非也若誦全呪則事決",
    "X13n0285_007:0328c12": "不能若別指跢姪他以下為呪心則理決不可觀",
    "X13n0285_007:0328c13": "後文云是人心昏未能誦憶或帶身上或書宅中",
    "X13n0285_007:0328c14": "倘獨指數句為呪心何至心昏不能誦憶又設使",
    "X13n0285_007:0328c15": "獨此數句為呪心者經中何無一言及之故知後",
    "X13n0285_007:0328c16": "人臆見穿鑿深可痛也毗奈耶先有願教應指梵",
    "X13n0285_007:0328c17": "網經中十大願等一向持佛般怛羅呪則是心心",
    "X13n0285_007:0328c18": "靡間密成不思議熏故第七日能於鏡光交處承",
    "X13n0285_007:0328c19": "佛靡頂也此鏡光交處正是顯示因該果徹生佛",
    "X13n0285_007:0328c20": "平等之處倘不能即事達理何由能使十方如來",
    "X13n0285_007:0328c21": "一時出現願修行者用圓頓妙解歷一切事儀勿",
    "X13n0285_007:0328c22": "徒為無益苦行可矣。二懺後正修。",
    "X13n0285_007:0328c23": "即於道場修三摩地能令如是末世修學身心明淨",
    "X13n0285_007:0328c24": "猶如瑠璃。",
    "X13n0285_007:0329a01": "三七既畢壇儀應輟場地仍存故即於此修三昧",
    "X13n0285_007:0329a02": "也此三摩地別則獨指耳根圓通通則亦可隨修",
    "X13n0285_007:0329a03": "一種須知前來戒律壇儀二種助行秪為助此正",
    "X13n0285_007:0329a04": "修若正修旨趣未明則助行皆為虗設可不慎哉。",
    "X13n0285_007:0329a05": "二簡其不成。",
    "X13n0285_007:0329a06": "阿難若此比丘本受戒師及同會中十比丘等其中",
    "X13n0285_007:0329a07": "有一不清淨者如是道場多不成就。",
    "X13n0285_007:0329a08": "十比丘者且約極多不過十人言之准餘行法設",
    "X13n0285_007:0329a09": "無同志寧可獨行不必強足十人致令不得清淨",
    "X13n0285_007:0329a10": "也此中簡非共有二事一受戒不如法二同行不",
    "X13n0285_007:0329a11": "如法嗚呼末世比丘有名無義欲求成就其可得",
    "X13n0285_007:0329a12": "乎終日譚圓曾不知比丘戒為何事前文所云却",
    "X13n0285_007:0329a13": "非出家具戒比丘為小乘道疑誤眾生墮無間獄",
    "X13n0285_007:0329a14": "此之謂也哀哉。三明其獲益。",
    "X13n0285_007:0329a15": "從三七後端坐安居經一百日有利根者不起於座",
    "X13n0285_007:0329a16": "得須陀洹縱其身心聖果未成決定自知成佛不謬。",
    "X13n0285_007:0329a17": "前云三七不寐即是制令常行今云端坐百日即",
    "X13n0285_007:0329a18": "是制令常坐也須陀洹者見道之位此通二義一",
    "X13n0285_007:0329a19": "者約圓見道即是初發心住此為最利二者以藏",
    "X13n0285_007:0329a20": "對圓即是初信心位猶如阿難圓悟藏性頓獲法",
    "X13n0285_007:0329a21": "身此亦可稱利也縱其身心等者近成五品圓解",
    "X13n0285_007:0329a22": "分明所謂具縛凡夫能知如來祕密之藏是故決",
    "X13n0285_007:0329a23": "定自知成佛不謬也。二總結。",
    "X13n0285_007:0329a24": "汝問道場建立如是。",
    "X13n0285_007:0329b01": "二重宣佛頂神呪三初阿難述請二如來正說三",
    "X13n0285_007:0329b02": "護法述願。今初。",
    "X13n0285_007:0329b03": "阿難頂禮佛足而白佛言自我出家恃佛憍愛求多",
    "X13n0285_007:0329b04": "聞故未證無為遭彼梵天邪術所禁心雖明了力不",
    "X13n0285_007:0329b05": "自由賴遇文殊令我解脫雖蒙如來佛頂神呪冥獲",
    "X13n0285_007:0329b06": "其力尚未親聞惟願大慈重為宣說悲救此會諸修",
    "X13n0285_007:0329b07": "行輩末及當來在輪迴者承佛密音身意解脫於時",
    "X13n0285_007:0329b08": "會中一切大眾普皆作禮佇聞如來祕密章句。",
    "X13n0285_007:0329b09": "二如來正說二初現化佛說呪二述功德勸持。",
    "X13n0285_007:0329b10": "初中二初現化表法二正說神呪。今初。",
    "X13n0285_007:0329b11": "爾時世尊從肉髻中涌百寶光光中涌出千葉寶蓮",
    "X13n0285_007:0329b12": "有化如來坐寶華中頂放十道百寶光明一一光明",
    "X13n0285_007:0329b13": "皆徧示現十恒河沙金剛密迹擎山持杵徧虗空界",
    "X13n0285_007:0329b14": "大眾仰觀畏愛兼抱求佛哀祐一心聽佛無見頂相",
    "X13n0285_007:0329b15": "放光如來宣說神呪。",
    "X13n0285_007:0329b16": "內髻即無見頂相所謂大佛頂也百寶光者表百",
    "X13n0285_007:0329b17": "界智光也千葉寶蓮表千如因果也有化如來坐",
    "X13n0285_007:0329b18": "寶華中表此千如因果即是諸佛所證又化如來",
    "X13n0285_007:0329b19": "即表眾生本有佛性頂法之中各具十界界界各",
    "X13n0285_007:0329b20": "具百法也一一光明等者表法法中本有智光皆",
    "X13n0285_007:0329b21": "如金剛不可沮壞皆能摧破十界恒沙煩惱皆能",
    "X13n0285_007:0329b22": "顯示十界恒沙德用也具威折故大眾咸畏具慈",
    "X13n0285_007:0329b23": "攝故大眾咸愛。二正說神呪。",
    "X13n0285_007:0329b24": "南無薩怛他蘇伽多耶阿囉訶帝三藐三菩陀寫(一)",
    "X13n0285_007:0329c01": "薩怛他佛陀俱知瑟尼釤(二)南無薩婆勃陀勃地薩",
    "X13n0285_007:0329c02": "跢鞞弊(三毗迦切)南無薩多南三藐三菩陀俱知南(四)娑",
    "X13n0285_007:0329c03": "舍囉婆迦僧伽喃(五)南無盧雞阿羅漢跢喃(六)南無",
    "X13n0285_007:0329c04": "蘇盧多波那喃(七)南無娑羯唎陀伽彌喃(八)南無盧",
    "X13n0285_007:0329c05": "雞三藐伽跢喃(九)三藐伽波囉底波多那喃(十)南無",
    "X13n0285_007:0329c06": "提婆離瑟赧(十一)南無悉陀耶毗地耶陀囉離瑟赧(十二)",
    "X13n0285_007:0329c07": "舍波奴揭囉訶娑訶娑囉摩他喃(十三)南無跋囉訶摩",
    "X13n0285_007:0329c08": "泥(十四)南無因陀囉耶(十五)南無婆伽婆帝(十六)嚧陀囉耶",
    "X13n0285_007:0329c09": "(十七)烏摩般帝(十八)娑醯夜耶(十九)南無婆伽婆帝(二十)那囉",
    "X13n0285_007:0329c10": "野拏耶(二十一)槃遮摩訶三慕陀囉(二十二)南無悉羯唎",
    "X13n0285_007:0329c11": "多耶(二十三)南無婆伽婆帝(二十四)摩訶迦囉耶(二十五)地",
    "X13n0285_007:0329c12": "唎般剌那伽囉(二十六)毗陀囉波拏迦囉耶(二十七)阿地",
    "X13n0285_007:0329c13": "目帝(二十八)尸摩舍那泥婆悉泥(二十九)摩怛唎伽拏(三十)",
    "X13n0285_007:0329c14": "南無悉羯唎多耶(三十一)南無婆伽婆帝(三十二)多他伽",
    "X13n0285_007:0329c15": "跢俱囉耶(三十三)南無般頭摩俱囉耶(三十四)南無跋闍",
    "X13n0285_007:0329c16": "囉俱囉耶(三十五)南無摩尼俱囉那(三十六)南無伽闍俱",
    "X13n0285_007:0329c17": "囉耶(三十七)南無婆伽婆帝(三十八)帝唎茶輸囉西那(三十",
    "X13n0285_007:0329c18": "九)波囉訶囉拏囉闍耶(四十)跢他伽多耶(四十一)南無婆",
    "X13n0285_007:0329c19": "伽婆帝(四十二)南無阿彌多婆耶(四十三)跢他伽多耶(四十",
    "X13n0285_007:0329c20": "四)阿囉訶帝(四十五)三藐三菩陀耶(四十六)南無婆伽婆",
    "X13n0285_007:0329c21": "帝(四十七)阿芻鞞耶(四十八)跢他伽多耶(四十九)阿囉訶帝",
    "X13n0285_007:0329c22": "(五十)三藐三菩陀耶(五十一)南無婆伽婆帝(五十二)鞞沙闍",
    "X13n0285_007:0329c23": "耶俱嚧吠柱唎耶(五十三)般囉婆囉闍耶(五十四)跢他伽",
    "X13n0285_007:0329c24": "多耶(五十五)南無婆伽婆帝(五十六)三補師毖多(五十七)薩",
    "X13n0285_007:0330a01": "憐捺囉剌闍耶(五十八)跢他伽多耶(五十九)阿囉訶帝(六十)",
    "X13n0285_007:0330a02": "三藐三菩陀耶(六十一)南無婆伽婆帝(六十二)舍雞野母",
    "X13n0285_007:0330a03": "那曳(六十三)跢他伽多耶(六十四)阿囉訶帝(六十五)三藐三",
    "X13n0285_007:0330a04": "菩陀耶(六十六)南無婆伽婆帝(六十七)剌怛那雞都囉闍",
    "X13n0285_007:0330a05": "耶(六十八)跢他伽多耶(六十九)阿囉訶帝(七十)三藐三菩陀",
    "X13n0285_007:0330a06": "耶(七十一)帝瓢南無薩羯唎多(七十二)翳曇婆伽婆多(七十",
    "X13n0285_007:0330a07": "三)薩怛他伽都瑟尼釤(七十四)薩怛多般怛[口*藍](七十五)南",
    "X13n0285_007:0330a08": "無阿婆囉視躭(七十六)般囉帝揚岐囉(七十七)薩囉婆部",
    "X13n0285_007:0330a09": "多揭囉訶(七十八)尼羯囉訶揭迦囉訶尼(七十九)跋囉毖",
    "X13n0285_007:0330a10": "地耶叱陀你(八十)阿迦囉密唎柱(八十一)般唎怛囉耶儜",
    "X13n0285_007:0330a11": "揭唎(八十二)薩囉婆槃陀那目叉尼(八十三)薩囉婆突瑟",
    "X13n0285_007:0330a12": "吒(八十四)突悉乏般那你伐囉尼(八十五)赭都囉失帝南",
    "X13n0285_007:0330a13": "(八十六)羯囉訶娑訶薩囉若闍(八十七)毗多崩娑那羯唎",
    "X13n0285_007:0330a14": "(八十八)阿瑟吒氷舍帝南(八十九)那叉剎怛囉若闍(九十)波",
    "X13n0285_007:0330a15": "囉薩陀那羯唎(九十一)阿瑟吒南(九十二)摩訶揭囉訶若",
    "X13n0285_007:0330a16": "闍(九十三)毗多崩薩那羯唎(九十四)薩婆舍都嚧你婆囉",
    "X13n0285_007:0330a17": "若闍(九十五)呼藍突悉乏難遮那舍尼(九十六)毖沙舍悉",
    "X13n0285_007:0330a18": "怛囉(九十七)阿吉尼烏陀迦囉若闍(九十八)阿般囉視多",
    "X13n0285_007:0330a19": "具囉(九十九)摩訶般囉戰持(一百)摩訶疊多(一百一)摩訶帝",
    "X13n0285_007:0330a20": "闍(二)摩訶稅多闍婆囉(三)摩訶跋囉槃陀囉婆悉你",
    "X13n0285_007:0330a21": "(四)阿唎耶多囉(五)毗唎俱知(六)誓婆毗闍耶(七)跋闍",
    "X13n0285_007:0330a22": "囉摩禮底(八)毗舍嚧多(九)勃騰罔迦(十)跋闍囉制喝",
    "X13n0285_007:0330a23": "那阿遮(十一)摩囉制婆般囉質多(十二)跋闍囉擅持(十三)毗",
    "X13n0285_007:0330a24": "舍囉遮(十四)扇多舍鞞提婆補視多(十五)蘇摩嚧波(十六)摩",
    "X13n0285_007:0330b01": "訶稅多(十七)阿唎耶多囉(十八)摩訶婆囉阿般囉(十九)跋闍",
    "X13n0285_007:0330b02": "囉商羯囉制婆(二十)跋闍囉俱摩唎(二十一)俱藍陀唎(二十",
    "X13n0285_007:0330b03": "二)跋闍囉喝薩多遮(二十三)毗地耶乾遮那摩唎迦(二十",
    "X13n0285_007:0330b04": "四)啒蘇母婆羯囉跢那(二十五)鞞嚧遮那俱唎耶(二十六)",
    "X13n0285_007:0330b05": "夜囉菟瑟尼釤(二十七)毗折[口*藍]婆摩尼遮(二十八)跋闍囉",
    "X13n0285_007:0330b06": "迦那迦波囉婆(二十九)嚧闍那跋闍囉頓稚遮(三十)稅多",
    "X13n0285_007:0330b07": "遮迦摩囉(三十一)剎奢尸波囉婆(三十二)翳帝夷帝(三十三)",
    "X13n0285_007:0330b08": "母陀囉羯拏(三十四)沙鞞囉懺(三十五)掘梵都(三十六)印兔",
    "X13n0285_007:0330b09": "那麼麼寫(三十七誦者至此句稱弟子某受持)烏[合*牛](三十八)唎瑟揭拏(三十",
    "X13n0285_007:0330b10": "九)般剌舍悉多(四十)薩怛他伽都瑟尼釤(四十一)虎[合*牛](四十",
    "X13n0285_007:0330b11": "二)都嚧雍(四十三)瞻婆那(四十四)虎[合*牛](四十五)都嚧雍(四十六)",
    "X13n0285_007:0330b12": "悉躭婆那(四十七)虎[合*牛](四十八)都嚧雍(四十九)波羅瑟地耶",
    "X13n0285_007:0330b13": "三般叉拏羯囉(五十)虎[合*牛](五十一)都嚧雍(五十二)薩婆藥叉",
    "X13n0285_007:0330b14": "喝囉剎娑(五十三)揭囉訶若闍(五十四)毗騰崩薩那羯囉",
    "X13n0285_007:0330b15": "(五十五)虎[合*牛](五十六)都嚧雍(五十七)者都囉尸底南(五十八)揭",
    "X13n0285_007:0330b16": "囉訶娑訶薩囉南(五十九)毗騰崩薩那囉(六十)虎[合*牛](六十一)",
    "X13n0285_007:0330b17": "都嚧雍(六十二)囉叉(六十三)婆伽梵(六十四)薩怛他伽都瑟",
    "X13n0285_007:0330b18": "尼釤(六十五)波囉點闍吉唎(六十六)摩訶娑訶薩囉(六十七)",
    "X13n0285_007:0330b19": "勃樹娑訶薩囉室唎娑(六十八)俱知娑訶薩泥帝[口*(隸-木+士)](六十",
    "X13n0285_007:0330b20": "九)阿弊提視婆唎多(七十)吒吒甖迦(七十一)摩訶跋闍嚧",
    "X13n0285_007:0330b21": "陀囉(七十二)帝唎菩婆那(七十三)曼茶囉(七十四)烏[合*牛](七十五)",
    "X13n0285_007:0330b22": "莎悉帝薄婆都(七十六)麼麼(七十七)印兔那麼麼寫(七十八至",
    "X13n0285_007:0330b23": "此句準前稱名若俗人稱弟子某甲)囉闍婆夜(七十九)主囉跋夜(八十)阿祇",
    "X13n0285_007:0330b24": "尼婆夜(八十一)烏陀迦婆夜(八十二)毗沙婆夜(八十三)舍薩",
    "X13n0285_007:0330c01": "多囉婆夜(八十四)婆囉斫羯婆夜(八十五)突瑟叉婆夜",
    "X13n0285_007:0330c02": "(八十六)阿舍你婆夜(八十七)阿迦囉密唎柱婆夜(八十八)陀",
    "X13n0285_007:0330c03": "囉尼部彌劒波伽波陀婆夜(八十九)烏囉迦婆多婆夜",
    "X13n0285_007:0330c04": "(九十)剌闍檀茶婆夜(九十一)那伽婆夜(九十二)毗條怛婆夜",
    "X13n0285_007:0330c05": "(九十三)蘇波囉拏婆夜(九十四)藥叉揭囉訶(九十五)囉叉私",
    "X13n0285_007:0330c06": "揭囉訶(九十六)畢唎多揭囉訶(九十七)毗舍遮揭囉訶(九十",
    "X13n0285_007:0330c07": "八)部多揭囉訶(九十九)鳩槃茶揭囉訶(二百)補丹那揭囉",
    "X13n0285_007:0330c08": "訶(一)迦吒補丹那揭囉訶(二)悉乾度揭囉訶(三)阿播",
    "X13n0285_007:0330c09": "悉摩囉揭囉訶(四)烏檀摩陀揭囉訶(五)車夜揭囉訶",
    "X13n0285_007:0330c10": "(六)醯唎婆帝揭囉訶(七)社多訶唎南(八)揭婆訶唎南",
    "X13n0285_007:0330c11": "(九)嚧地囉訶唎南(十)忙娑訶唎南(十一)謎陀訶唎南(十二)",
    "X13n0285_007:0330c12": "摩闍訶唎南(十三)闍多訶唎女(十四)視比多訶唎南(十五)毗",
    "X13n0285_007:0330c13": "多訶唎南(十六)婆多訶唎南(十七)阿輸遮訶唎女(十八)質多",
    "X13n0285_007:0330c14": "訶唎女(十九)帝釤薩鞞釤(二十)薩婆揭囉訶南(二十一)毗陀",
    "X13n0285_007:0330c15": "耶闍瞋陀夜彌(二十二)雞囉夜彌(二十三)波唎跋囉者迦",
    "X13n0285_007:0330c16": "訖唎擔(二十四)毗陀耶闍瞋陀夜彌(二十五)雞囉夜彌(二十",
    "X13n0285_007:0330c17": "六)茶演尼訖唎擔(二十七)毗陀耶闍瞋陀夜彌(二十八)雞",
    "X13n0285_007:0330c18": "囉夜彌(二十九)摩訶般輸般怛夜(三十)嚧陀囉訖唎擔(三十",
    "X13n0285_007:0330c19": "一)毗陀耶闍瞋陀夜彌(三十二)雞囉夜彌(三十三)那囉夜",
    "X13n0285_007:0330c20": "拏訖唎擔(三十四)毗陀耶闍瞋陀夜彌(三十五)雞囉夜彌",
    "X13n0285_007:0330c21": "(三十六)怛埵伽嚧茶西訖唎擔(三十七)毗陀耶闍瞋陀夜",
    "X13n0285_007:0330c22": "彌(三十八)雞囉夜彌(三十九)摩訶迦囉摩怛唎伽拏訖唎",
    "X13n0285_007:0330c23": "擔(四十)毗陀耶闍瞋陀夜彌(四十一)雞囉夜彌(四十二)迦波",
    "X13n0285_007:0330c24": "唎迦訖唎擔(四十三)毗陀耶闍瞋陀夜彌(四十四)雞囉夜",
    "X13n0285_007:0331a01": "彌(四十五)闍耶羯囉摩度羯囉(四十六)薩婆囉他娑達那",
    "X13n0285_007:0331a02": "訖唎擔(四十七)毗陀耶闍瞋陀夜彌(四十八)雞囉夜彌(四十",
    "X13n0285_007:0331a03": "九)赭咄囉婆耆你訖唎擔(五十)毗陀耶闍瞋陀夜彌(五十",
    "X13n0285_007:0331a04": "一)雞囉夜彌(五十二)毗唎羊訖唎知(五十三)難陀雞沙囉",
    "X13n0285_007:0331a05": "伽拏般帝(五十四)索醯夜訖唎擔(五十五)毗陀耶闍瞋陀",
    "X13n0285_007:0331a06": "夜彌(五十六)雞囉夜彌(五十七)那揭那舍囉婆拏訖唎擔",
    "X13n0285_007:0331a07": "(五十八)毗陀耶闍瞋陀夜彌(五十九)雞囉夜彌(六十)阿羅漢",
    "X13n0285_007:0331a08": "訖唎擔毗陀耶闍瞋陀夜彌(六十一)雞囉夜彌(六十二)毗",
    "X13n0285_007:0331a09": "多囉伽訖唎擔(六十三)毗陀耶闍瞋陀夜彌(六十四)雞囉",
    "X13n0285_007:0331a10": "夜彌跋闍囉波你(六十五)具醯夜具醯夜(六十六)迦地般",
    "X13n0285_007:0331a11": "帝訖唎擔(六十七)毗陀耶闍瞋陀夜彌(六十八)雞囉夜彌",
    "X13n0285_007:0331a12": "(六十九)囉叉罔(七十)婆伽梵(七十一)印兔那麼麼寫(七十二至此依",
    "X13n0285_007:0331a13": "前稱弟子名)婆伽梵(七十三)薩怛多般怛囉(七十四)南無粹都",
    "X13n0285_007:0331a14": "帝(七十五)阿悉多那囉剌迦(七十六)波囉婆悉普吒(七十七)",
    "X13n0285_007:0331a15": "毗迦薩怛多鉢帝唎(七十八)什佛囉什佛囉(七十九)陀囉",
    "X13n0285_007:0331a16": "陀囉(八十)頻陀囉頻陀囉瞋陀瞋陀(八十一)虎[合*牛](八十二)虎",
    "X13n0285_007:0331a17": "[合*牛](八十三)泮吒(八十四)泮吒泮吒泮吒泮吒(八十五)娑訶(八十",
    "X13n0285_007:0331a18": "六)醯醯泮(八十七)阿牟迦耶泮(八十八)阿波囉提訶多泮",
    "X13n0285_007:0331a19": "(八十九)婆囉波囉陀泮(九十)阿素囉毗陀囉波迦泮(九十一)",
    "X13n0285_007:0331a20": "薩婆提鞞弊泮(九十二)薩婆那伽弊泮(九十三)薩婆藥叉",
    "X13n0285_007:0331a21": "弊泮(九十四)薩婆乾闥婆弊泮(九十五)薩婆補丹那弊泮",
    "X13n0285_007:0331a22": "(九十六)迦吒補丹那弊泮(九十七)薩婆突狼枳帝弊泮(九十",
    "X13n0285_007:0331a23": "八)薩婆突澀比[口*((禾*ㄉ)/牛)]訖瑟帝弊泮(九十九)薩婆什婆[口*犁]弊",
    "X13n0285_007:0331a24": "泮(三百)薩婆阿播悉摩[口*((禾*ㄉ)/牛)]弊泮(三百一)薩婆舍囉婆拏弊",
    "X13n0285_007:0331b01": "泮(二)薩婆地帝雞弊泮(三)薩婆怛摩陀繼弊泮(四)薩",
    "X13n0285_007:0331b02": "婆毗陀耶囉誓遮[口*((禾*ㄉ)/牛)]弊泮(五)闍夜羯囉摩度羯囉(六)",
    "X13n0285_007:0331b03": "薩婆囉他娑陀雞弊泮(七)毗地夜遮唎弊泮(八)者都",
    "X13n0285_007:0331b04": "囉縛耆你弊泮(九)跋闍囉俱摩唎(十)毗陀夜囉誓弊",
    "X13n0285_007:0331b05": "泮(十一)摩訶波囉丁羊叉耆唎弊泮(十二)跋闍囉商羯囉",
    "X13n0285_007:0331b06": "夜(十三)波囉丈耆囉闍耶泮(十四)摩訶迦囉夜(十五)摩訶末",
    "X13n0285_007:0331b07": "怛唎迦拏(十六)南無娑羯唎多夜泮(十七)毖瑟拏婢曳泮",
    "X13n0285_007:0331b08": "(十八)勃囉訶牟尼曳泮(十九)阿耆尼曳泮(二十)摩訶羯唎曳",
    "X13n0285_007:0331b09": "泮(二十一)羯囉檀持曳泮(二十二)蔑怛唎曳泮(二十三)嘮怛",
    "X13n0285_007:0331b10": "唎曳泮(二十四)遮文茶曳泮(二十五)羯邏囉怛唎曳泮(二十",
    "X13n0285_007:0331b11": "六)迦般唎曳泮(二十七)阿地目質多迦尸摩舍那(二十八)",
    "X13n0285_007:0331b12": "婆私你曳泮(二十九)演吉質(三十)薩埵婆寫(三十一)麼麼印",
    "X13n0285_007:0331b13": "兔那麼麼寫(三十二至此依前稱弟子名)突瑟吒質多(三十三)阿末",
    "X13n0285_007:0331b14": "怛唎質多(三十四)烏闍訶囉(三十五)伽婆訶囉(三十六)嚧地",
    "X13n0285_007:0331b15": "囉訶囉(三十七)婆娑訶囉(三十八)摩闍訶囉(三十九)闍多訶",
    "X13n0285_007:0331b16": "囉(四十)視毖多訶囉(四十一)跋略夜訶囉(四十二)乾陀訶囉",
    "X13n0285_007:0331b17": "(四十三)布史波訶囉(四十四)頗囉訶囉(四十五)婆寫訶囉(四十",
    "X13n0285_007:0331b18": "六)般波質多(四十七)突瑟吒質多(四十八)嘮陀囉質多(四十",
    "X13n0285_007:0331b19": "九)藥叉揭囉訶(五十)囉剎娑揭囉訶(五十一)閉[口*(隸-木+士)]多揭囉",
    "X13n0285_007:0331b20": "訶(五十二)毗舍遮揭囉訶(五十三)部多揭囉訶(五十四)鳩槃",
    "X13n0285_007:0331b21": "茶揭囉訶(五十五)悉乾陀揭囉訶(五十六)烏怛摩陀揭囉",
    "X13n0285_007:0331b22": "訶(五十七)車夜揭囉訶(五十八)阿播薩摩囉揭囉訶(五十九)",
    "X13n0285_007:0331b23": "宅袪革茶耆尼揭囉訶(六十)唎佛帝揭囉訶(六十一)闍彌",
    "X13n0285_007:0331b24": "迦揭囉訶(六十二)舍俱尼揭囉訶(六十三)姥陀囉難地迦",
    "X13n0285_007:0331c01": "揭囉訶(六十四)阿藍婆揭囉訶(六十五)乾陀波尼揭囉訶",
    "X13n0285_007:0331c02": "(六十六)什佛囉堙迦醯迦(六十七)墜帝藥迦(六十八)怛[口*(隸-木+士)]帝",
    "X13n0285_007:0331c03": "藥迦(六十九)者突託迦(七十)昵提什伐囉毖釤摩什伐囉",
    "X13n0285_007:0331c04": "(七十一)薄底迦(七十二)鼻底迦(七十三)室隷瑟密迦(七十四)娑",
    "X13n0285_007:0331c05": "你般帝迦(七十五)薩婆什伐囉(七十六)室嚧吉帝(七十七)末",
    "X13n0285_007:0331c06": "陀鞞達嚧制劒(七十八)阿綺嚧鉗(七十九)目佉嚧鉗(八十)羯",
    "X13n0285_007:0331c07": "唎突嚧鉗(八十一)揭囉訶揭藍(八十二)羯拏輸藍(八十三)憚",
    "X13n0285_007:0331c08": "多輸藍(八十四)迄唎夜輸藍(八十五)末麼輸藍(八十六)跋唎",
    "X13n0285_007:0331c09": "室婆輸藍(八十七)毖栗瑟吒輸藍(八十八)烏陀囉輸藍(八十",
    "X13n0285_007:0331c10": "九)羯知輸藍(九十)跋悉帝輸藍(九十一)鄔嚧輸藍(九十二)常",
    "X13n0285_007:0331c11": "迦輸藍(九十三)喝悉多輸藍(九十四)跋陀輸藍(九十五)娑房",
    "X13n0285_007:0331c12": "盎伽般囉丈伽輸藍(九十六)部多毖跢茶(九十七)茶耆你",
    "X13n0285_007:0331c13": "什婆囉(九十八)陀突嚧迦建咄嚧吉知婆路多毗(九十九)",
    "X13n0285_007:0331c14": "薩般嚧訶凌伽(四百)輸沙怛囉娑那羯囉(四百一)毗沙喻",
    "X13n0285_007:0331c15": "迦(二)阿耆尼烏陀迦(三)末囉鞞囉建跢囉(四)阿迦囉",
    "X13n0285_007:0331c16": "密唎咄怛斂部迦(五)地栗剌吒(六)毖唎瑟質迦(七)薩",
    "X13n0285_007:0331c17": "婆那俱囉(八)肆引伽弊揭囉唎藥叉怛囉芻(九)末囉",
    "X13n0285_007:0331c18": "視吠帝釤娑鞞釤(十)悉怛多鉢怛囉(十一)摩訶跋闍嚧",
    "X13n0285_007:0331c19": "瑟尼釤(十二)摩訶般賴丈耆藍(十三)夜波突陀舍喻闍那",
    "X13n0285_007:0331c20": "(十四)辮怛隷拏(十五)毗陀耶槃曇迦嚧彌(十六)帝殊槃曇迦",
    "X13n0285_007:0331c21": "嚧彌(十七)般囉毗陀槃曇迦嚧彌(十八)哆姪他(十九)唵(二十)阿",
    "X13n0285_007:0331c22": "那隷(二十一)毗舍提(二十二)鞞囉跋闍囉陀(二十三)槃陀",
    "X13n0285_007:0331c23": "槃陀你(二十四)跋闍囉謗尼泮(二十五)虎[合*牛]都嚧甕泮(二十",
    "X13n0285_007:0331c24": "六)娑婆訶(四百二十七)。",
    "X13n0285_007:0332a01": "此一心呪凡有五會共四百二十七句二千六百",
    "X13n0285_007:0332a02": "二十字即是密詮大佛頂法與前顯說力用是均",
    "X13n0285_007:0332a03": "自有眾生應以顯說而得歎喜生善滅惡入理者",
    "X13n0285_007:0332a04": "自有眾生應以密說而得歎喜生善滅惡入理者",
    "X13n0285_007:0332a05": "所以若顯若密皆是四悉因緣故說也或云顯說",
    "X13n0285_007:0332a06": "生慧密說生定一往語耳片言之下狂心頓歇顯",
    "X13n0285_007:0332a07": "說何甞不生於定持是呪者金剛藏王菩薩精心",
    "X13n0285_007:0332a08": "陰速發彼神識密說何甞不生於慧當知顯密皆",
    "X13n0285_007:0332a09": "不思議也孤山曰諸經神呪例皆不翻自古人師",
    "X13n0285_007:0332a10": "多有異說天台會之不出四悉一云呪者鬼神王",
    "X13n0285_007:0332a11": "名稱其王名部落敬主不敢為非此世界義也二",
    "X13n0285_007:0332a12": "云呪者如軍中密號唱號相應無所訶問不相應",
    "X13n0285_007:0332a13": "者即執治之此為人義也三云呪者密點遮惡餘",
    "X13n0285_007:0332a14": "無識者如微賤人奔逃異國訛稱王子因以公主",
    "X13n0285_007:0332a15": "妻之多瞋難事有一明人從其國來公主往訴其",
    "X13n0285_007:0332a16": "人語曰若當瞋時應說偈云無親往他國欺誑一",
    "X13n0285_007:0332a17": "切人麤食是常食何勞復作瞋說是偈時默然瞋",
    "X13n0285_007:0332a18": "歇即對治義也四云呪者諸佛密語惟聖乃知如",
    "X13n0285_007:0332a19": "王索仙陀婆一名而具四實謂鹽水器馬也羣下",
    "X13n0285_007:0332a20": "莫曉惟智臣解之呪亦如是秪一法語徧有諸力",
    "X13n0285_007:0332a21": "病愈罪除生善合道即第一義也具此四義故存",
    "X13n0285_007:0332a22": "本音五不翻中即祕密故不翻於四例中即翻字",
    "X13n0285_007:0332a23": "不翻音。五不翻者一祕密不翻即是諸呪二多",
    "X13n0285_007:0332a24": "含不翻如比丘三義婆伽梵六義等三此方所無",
    "X13n0285_007:0332b01": "故不翻如閻浮樹等四順古不翻如阿耨多羅三",
    "X13n0285_007:0332b02": "藐三菩提等自古存梵音故五生善不翻如般若",
    "X13n0285_007:0332b03": "尊重智慧輕薄故四例者一翻字不翻音即諸呪",
    "X13n0285_007:0332b04": "語二翻音不翻字如卍字是西字此方呼如萬音",
    "X13n0285_007:0332b05": "非西音也三音字俱翻即諸經文四音字俱不翻",
    "X13n0285_007:0332b06": "即是梵筴。二述功德勸持二初顯果上自行化",
    "X13n0285_007:0332b07": "他功德二明因人滅惡生善功德。初中三初總",
    "X13n0285_007:0332b08": "明二別顯三總結。今初。",
    "X13n0285_007:0332b09": "阿難是佛頂光聚悉怛多般怛羅祕密伽陀微妙章",
    "X13n0285_007:0332b10": "句出生十方一切諸佛。",
    "X13n0285_007:0332b11": "出生一切佛猶所云一路涅槃門正見顯密惟一",
    "X13n0285_007:0332b12": "理也。二別顯。",
    "X13n0285_007:0332b13": "十方如來因此呪心得成無上正徧知覺十方如來",
    "X13n0285_007:0332b14": "執此呪心降伏諸魔制諸外道十方如來乘此呪心",
    "X13n0285_007:0332b15": "坐寶蓮華應微塵國十方如來含此呪心於微塵國",
    "X13n0285_007:0332b16": "轉大法輪十方如來持此呪心能於十方摩頂授記",
    "X13n0285_007:0332b17": "自果未成亦於十方蒙佛授記十方如來依此呪心",
    "X13n0285_007:0332b18": "能於十方拔濟羣苦所謂地獄餓鬼畜生盲聾瘖瘂",
    "X13n0285_007:0332b19": "怨憎會苦愛別離苦求不得苦五陰熾盛大小諸橫",
    "X13n0285_007:0332b20": "同時解脫賊難兵難王難獄難風火水難飢渴貧窮",
    "X13n0285_007:0332b21": "應念消散十方如來隨此呪心能於十方事善知識",
    "X13n0285_007:0332b22": "四威儀中供養如意恒沙如來會中推為大法王子",
    "X13n0285_007:0332b23": "十方如來行此呪心能於十方攝受親因令諸小乘",
    "X13n0285_007:0332b24": "聞祕密藏不生驚怖十方如來誦此呪心成無上覺",
    "X13n0285_007:0332c01": "坐菩提樹入大涅槃十方如來傳此呪心於滅度後",
    "X13n0285_007:0332c02": "付佛法事究竟住持嚴淨戒律悉得清淨。",
    "X13n0285_007:0332c03": "呪心即心呪義以此五會章句乃是密詮心要故",
    "X13n0285_007:0332c04": "也幽溪云古人稱此謂之十種呪心此說非也須",
    "X13n0285_007:0332c05": "知事雖有十心惟一種但此一心而有三義體無",
    "X13n0285_007:0332c06": "對待曰大即如來藏妙明心元如實空不空義相",
    "X13n0285_007:0332c07": "絕塵染曰白即如來藏本妙圓心如實空義用覆",
    "X13n0285_007:0332c08": "一切曰傘葢即如來藏元明心妙如實不空義若",
    "X13n0285_007:0332c09": "約義往釋應云十方如來因如來藏呪心如實空",
    "X13n0285_007:0332c10": "義得成實智菩提無上正徧知覺因如來藏呪心",
    "X13n0285_007:0332c11": "如實不空義得成方便菩提無上正徧知覺因如",
    "X13n0285_007:0332c12": "來藏呪心如實空不空義得成真性菩提無上正",
    "X13n0285_007:0332c13": "徧知覺徧知屬果對果說因所謂不生不滅為本",
    "X13n0285_007:0332c14": "修因如來密因也十方如來執此呪心如實空義",
    "X13n0285_007:0332c15": "降伏界內凡聖同居土分段四魔制諸見思四見",
    "X13n0285_007:0332c16": "外道執此呪心如實不空義降伏界外方便有餘",
    "X13n0285_007:0332c17": "土變易四魔制諸塵沙四見外道執此呪心如實",
    "X13n0285_007:0332c18": "空不空義降伏實報無障礙土變易四魔制諸無",
    "X13n0285_007:0332c19": "明四見外道降魔制外必執實杵今此呪心喻如",
    "X13n0285_007:0332c20": "金剛王劒故言執也十方如來乘此呪心如實空",
    "X13n0285_007:0332c21": "義坐寶蓮華應凡聖同居微塵國土乘此呪心如",
    "X13n0285_007:0332c22": "實不空義坐寶蓮華應方便有餘微塵國土乘此",
    "X13n0285_007:0332c23": "呪心如實空不空義坐寶蓮華應實報無障礙微",
    "X13n0285_007:0332c24": "塵國土自有所乘以此度人如乘大車故言乘也",
    "X13n0285_007:0333a01": "十方如來含此呪心如實空義於凡聖同居微塵",
    "X13n0285_007:0333a02": "國轉四種四諦法輪含此呪心如實不空義於方",
    "X13n0285_007:0333a03": "便有餘微塵國轉三種四諦法輪含此呪心如實",
    "X13n0285_007:0333a04": "空不空義於實報莊嚴微塵國轉二種四諦法輪",
    "X13n0285_007:0333a05": "說法是吐對吐言含所說如所行也十方如來持",
    "X13n0285_007:0333a06": "此呪心如實空義能於十方摩頂授實智菩提之",
    "X13n0285_007:0333a07": "記持此呪心如實不空義能於十方摩頂授方便",
    "X13n0285_007:0333a08": "菩提之記持此呪心如實空不空義能於十方摩",
    "X13n0285_007:0333a09": "頂授真性菩提之記自既受持不忘亦能持此以",
    "X13n0285_007:0333a10": "授人也十方如來依此呪心如實空義能於十方",
    "X13n0285_007:0333a11": "拔濟凡聖同居分段生死八難之苦依此呪心如",
    "X13n0285_007:0333a12": "實不空義能於十方拔濟方便有餘變易生死八",
    "X13n0285_007:0333a13": "難之苦依此呪心如實空不空義能於十方拔濟",
    "X13n0285_007:0333a14": "實報莊嚴變易生死八難之苦猶如拯溺必依舟",
    "X13n0285_007:0333a15": "航自既依止三德祕藏能為一切作大歸依處也",
    "X13n0285_007:0333a16": "十方如來隨此呪心如實空義能於十方凡聖同",
    "X13n0285_007:0333a17": "居土事善知識四威儀中財法二施供養如意隨",
    "X13n0285_007:0333a18": "此呪心如實不空義能於十方方便有餘土事善",
    "X13n0285_007:0333a19": "知識乃至供養如意隨此呪心如實空不空義能",
    "X13n0285_007:0333a20": "於十方實報莊嚴土事善知識乃至供養如意由",
    "X13n0285_007:0333a21": "能隨順三德祕藏即是隨順一切知識也十方如",
    "X13n0285_007:0333a22": "來行此呪心如實空義能於十方攝授親因令諸",
    "X13n0285_007:0333a23": "小乘聞般若德祕密藏不生驚怖行此呪心如實",
    "X13n0285_007:0333a24": "不空義能於十方攝受親因令諸小乘聞解脫德",
    "X13n0285_007:0333b01": "祕密藏不生驚怖行此呪心如實空不空義能於",
    "X13n0285_007:0333b02": "十方攝受親因令諸小乘聞法身德祕密藏不生",
    "X13n0285_007:0333b03": "驚怖為實施權開權顯實自行化他具足方便故",
    "X13n0285_007:0333b04": "曰行也十方如來誦此呪心如實空義成無上覺",
    "X13n0285_007:0333b05": "坐菩提樹入圓淨涅槃誦此呪心如實不空義成",
    "X13n0285_007:0333b06": "無上覺坐菩提樹入方便淨涅槃誦此呪心如實",
    "X13n0285_007:0333b07": "空不空義成無上覺坐菩提樹入性淨涅槃誦者",
    "X13n0285_007:0333b08": "從也不忘失也始終示現不離祕藏故也十方如",
    "X13n0285_007:0333b09": "來傳此呪心如實空義於滅度後付佛般若德法",
    "X13n0285_007:0333b10": "事究竟住持嚴淨真諦戒律悉得清淨傳此呪心",
    "X13n0285_007:0333b11": "如實不空義於滅度後付佛解脫德法事究竟住",
    "X13n0285_007:0333b12": "持嚴淨俗諦戒律悉得清淨傳此呪心如實空不",
    "X13n0285_007:0333b13": "空義於滅度後付佛法身德法事究竟住持嚴淨",
    "X13n0285_007:0333b14": "中諦戒律悉得清淨以心印心更無別法故曰傳",
    "X13n0285_007:0333b15": "也(此中雖錄幽溪文義不無增損藏性三義非三藏故)三總結。",
    "X13n0285_007:0333b16": "若我說是佛頂光聚般怛羅呪從旦至暮音聲相聯",
    "X13n0285_007:0333b17": "字句中間亦不重疊經恒沙劫終不能盡亦說此呪",
    "X13n0285_007:0333b18": "名如來頂。",
    "X13n0285_007:0333b19": "心性妙理不可窮盡所以密詮功德亦稱性而不",
    "X13n0285_007:0333b20": "可盡也亦說此呪名如來頂者即是大佛頂三德",
    "X13n0285_007:0333b21": "祕藏故。二明因人滅惡生善功德三初略明二",
    "X13n0285_007:0333b22": "廣顯三結勸。初中二初明不持之失二明能持",
    "X13n0285_007:0333b23": "之得。今初。",
    "X13n0285_007:0333b24": "汝等有學未盡輪迴發心至誠取阿羅漢不持此呪",
    "X13n0285_007:0333c01": "而坐道場令其身心遠諸魔事無有是處。",
    "X13n0285_007:0333c02": "二明能持之得。",
    "X13n0285_007:0333c03": "阿難若諸世界隨所國土所有眾生隨國所生樺皮",
    "X13n0285_007:0333c04": "貝葉紙素白氈書寫此呪貯於香囊是人心昏未能",
    "X13n0285_007:0333c05": "誦憶或帶身上或書宅中當知是人盡其生年一切",
    "X13n0285_007:0333c06": "諸毒所不能害。",
    "X13n0285_007:0333c07": "此必全書五會神呪不可單書六字呪名也。二",
    "X13n0285_007:0333c08": "廣顯二初總標二別示。今初。",
    "X13n0285_007:0333c09": "阿難我今為汝更說此呪救護世間得大無畏成就",
    "X13n0285_007:0333c10": "眾生出世間智。",
    "X13n0285_007:0333c11": "二別示八初能滅諸難二菩薩加持三不墮惡道",
    "X13n0285_007:0333c12": "四同佛功德五能淨業障六能消夙業七能滿眾",
    "X13n0285_007:0333c13": "願八能護國界。今初。",
    "X13n0285_007:0333c14": "若我滅後末世眾生有能自誦若教他誦當知如是",
    "X13n0285_007:0333c15": "誦持眾生火不能燒水不能溺大毒小毒所不能害",
    "X13n0285_007:0333c16": "如是乃至天龍鬼神精祇魔魅所有惡呪皆不能著",
    "X13n0285_007:0333c17": "心得正受一切呪詛厭蠱毒藥金毒銀毒草木蟲蛇",
    "X13n0285_007:0333c18": "萬物毒氣入此人口成甘露味一切惡星并諸鬼神",
    "X13n0285_007:0333c19": "磣心毒人於如是人不能起惡頻那夜迦諸惡鬼王",
    "X13n0285_007:0333c20": "并其眷屬皆領深恩常加守護。",
    "X13n0285_007:0333c21": "此呪既是密詮三德祕藏則誦持者固已全具祕",
    "X13n0285_007:0333c22": "藏威神何難不滅何毒不消以彼諸難諸毒亦全",
    "X13n0285_007:0333c23": "攬祕藏為體不應以祕藏而毒祕藏故也皆領深",
    "X13n0285_007:0333c24": "恩者溫陵所謂誦呪利彼故。二菩薩加持。",
    "X13n0285_007:0334a01": "阿難當知是呪常有八萬四千那由他恒河沙俱胝",
    "X13n0285_007:0334a02": "金剛藏王菩薩種族一一皆有諸金剛眾而為眷屬",
    "X13n0285_007:0334a03": "晝夜隨侍設有眾生於散亂心非三摩地心憶口持",
    "X13n0285_007:0334a04": "是金剛王常隨從彼諸善男子何況決定菩提心者",
    "X13n0285_007:0334a05": "此諸金剛菩薩藏王精心陰速發彼神識是人應時",
    "X13n0285_007:0334a06": "心能記憶八萬四千恒河沙劫周徧了知得無疑惑。",
    "X13n0285_007:0334a07": "菩薩精心與行人精心元非二體今以決定菩提",
    "X13n0285_007:0334a08": "心持此神呪則與金剛藏王心精通[泳永+曶]當處湛然",
    "X13n0285_007:0334a09": "故此菩薩能於同體心性之中陰默迅速開發彼",
    "X13n0285_007:0334a10": "神識也。三不墮惡道。",
    "X13n0285_007:0334a11": "從第一劫乃至後身生生不生藥叉羅剎及富單那",
    "X13n0285_007:0334a12": "迦吒富單那鳩槃荼毗舍遮等并諸餓鬼有形無形",
    "X13n0285_007:0334a13": "有想無想如是惡處是善男子若讀若誦若書若寫",
    "X13n0285_007:0334a14": "若帶若藏諸色供養劫劫不生貧窮下賤不可樂處。",
    "X13n0285_007:0334a15": "第一劫指今發心持呪之初時也後身者指於最",
    "X13n0285_007:0334a16": "後成佛之一身也。四同佛功德。",
    "X13n0285_007:0334a17": "此諸眾生縱其自身不作福業十方如來所有功德",
    "X13n0285_007:0334a18": "悉與此人由是得於恒河沙阿僧祇不可說不可說",
    "X13n0285_007:0334a19": "劫常與諸佛同生一處無量功德如惡叉聚同處熏",
    "X13n0285_007:0334a20": "修永無分散是故能令破戒之人戒根清淨未得戒",
    "X13n0285_007:0334a21": "者令其得戒未精進者令得精進無智慧者令得智",
    "X13n0285_007:0334a22": "慧不清淨者速得清淨不持齋戒自成齋戒。",
    "X13n0285_007:0334a23": "十方如來所修功德本欲普施一切眾生由眾生",
    "X13n0285_007:0334a24": "不達同體法性所以不能領受今持此呪則知諸",
    "X13n0285_007:0334b01": "佛是眾生心內諸佛眾生是諸佛心內眾生故得",
    "X13n0285_007:0334b02": "三無差別如惡叉聚同處熏修也。五能淨業障。",
    "X13n0285_007:0334b03": "阿難是善男子持此呪時設犯禁戒於未受(持此呪之)時",
    "X13n0285_007:0334b04": "(今)持呪之後(誓不復犯則從前)眾破戒罪無問輕重一時銷",
    "X13n0285_007:0334b05": "滅縱(令往時曾)經飲酒食噉五辛種種不淨(今持咒後)一切諸",
    "X13n0285_007:0334b06": "佛菩薩金剛天仙鬼神不將為過設著不淨破弊衣",
    "X13n0285_007:0334b07": "服一行一住悉同清淨縱不作壇不入道場亦不行",
    "X13n0285_007:0334b08": "道誦持此呪還同入壇行道功德無有異也若造五",
    "X13n0285_007:0334b09": "逆無間重罪及諸比丘比丘尼四棄八棄誦此呪已",
    "X13n0285_007:0334b10": "如是重業猶如猛風吹散沙聚悉皆滅除更無毫髮。",
    "X13n0285_007:0334b11": "問曰經云設犯禁戒於未受時持呪之後眾破戒",
    "X13n0285_007:0334b12": "罪無問輕重一時銷滅今末世行人於戒設有毀",
    "X13n0285_007:0334b13": "犯為須先作法懺後持此呪方能滅罪為是不須",
    "X13n0285_007:0334b14": "作法但一心持呪即能滅罪悟無生耶又或理觀",
    "X13n0285_007:0334b15": "未明但持事呪亦能滅罪或須解行並進然後能",
    "X13n0285_007:0334b16": "滅罪障悟無生耶答曰經云持呪之後眾罪悉滅",
    "X13n0285_007:0334b17": "者不惟為顯神呪威力正以此呪即是密詮心性",
    "X13n0285_007:0334b18": "故名之為呪心倘覆罪而不作法既非直心直言",
    "X13n0285_007:0334b19": "那與神呪體合其不能速除罪障明矣至於誠心",
    "X13n0285_007:0334b20": "發露後不更造專持此呪誓無癈缺無論解與不",
    "X13n0285_007:0334b21": "解皆有大益解則堪與阿難並驅不解亦堪與登",
    "X13n0285_007:0334b22": "伽同列或有不作法而但持呪者須知更為三例",
    "X13n0285_007:0334b23": "一者本無清淨師僧可向作法故止向像前發露",
    "X13n0285_007:0334b24": "此與作法同功二者有可向作法處而懷愧不懺",
    "X13n0285_007:0334c01": "但能永斷相續此則稍稍滅罪決不能悟無生三",
    "X13n0285_007:0334c02": "者雖知持呪仍犯前愆則厥罪不滅但有遠益而",
    "X13n0285_007:0334c03": "已。六能除夙業。",
    "X13n0285_007:0334c04": "阿難若有眾生從無量無數劫來所有一切輕重罪",
    "X13n0285_007:0334c05": "障從前世來未及懺悔若能讀誦書寫此呪身上帶",
    "X13n0285_007:0334c06": "持若安住處莊宅園館如是積業猶湯銷雪不久皆",
    "X13n0285_007:0334c07": "得悟無生忍。",
    "X13n0285_007:0334c08": "七能滿眾願。",
    "X13n0285_007:0334c09": "復次阿難若有女人未生男女欲求孕者若能至心",
    "X13n0285_007:0334c10": "憶念斯呪或能身上帶此悉怛多般怛羅者便生福",
    "X13n0285_007:0334c11": "德智慧男女求長命者即得長命欲求果報速圓滿",
    "X13n0285_007:0334c12": "者速得圓滿身命色力亦復如是命終之後隨願往",
    "X13n0285_007:0334c13": "生十方國土必定不生邊地下賤何況雜形。",
    "X13n0285_007:0334c14": "八能護國界。",
    "X13n0285_007:0334c15": "阿難若諸國土州縣聚落饑荒疫癘或復刀兵賊難",
    "X13n0285_007:0334c16": "鬬諍兼餘一切厄難之地寫此神呪安城四門并諸",
    "X13n0285_007:0334c17": "支提或脫闍上令其國土所有眾生奉迎斯呪禮拜",
    "X13n0285_007:0334c18": "恭敬一心供養令其人民各各身佩或各各安所居",
    "X13n0285_007:0334c19": "宅地一切災厄悉皆銷滅阿難在在處處國土眾生",
    "X13n0285_007:0334c20": "隨有此呪天龍歡喜風雨順時五穀豐殷兆庶安樂",
    "X13n0285_007:0334c21": "亦復能鎮一切惡星隨方變怪災障不起人無橫夭",
    "X13n0285_007:0334c22": "杻械枷鎖不著其身晝夜安眠常無惡夢阿難是娑",
    "X13n0285_007:0334c23": "婆界有八萬四千災變惡星二十八大惡星而為上",
    "X13n0285_007:0334c24": "首復有八大惡星以為其主作種種形出現世時能",
    "X13n0285_007:0335a01": "生眾生種種災異有此呪地悉皆銷滅十二由旬成",
    "X13n0285_007:0335a02": "結界地諸惡災祥永不能入。",
    "X13n0285_007:0335a03": "支提此云可供養處脫闍此翻為幢二十八大惡",
    "X13n0285_007:0335a04": "星不必即指二十八宿大集經中明言二十八宿",
    "X13n0285_007:0335a05": "皆是菩薩示現為護世間不應名為惡星也。三",
    "X13n0285_007:0335a06": "結勸。",
    "X13n0285_007:0335a07": "是故如來宣示此呪於未來世保護初學諸修行者",
    "X13n0285_007:0335a08": "入三摩地身心泰然得大安隱更無一切諸魔鬼神",
    "X13n0285_007:0335a09": "及無始來冤橫宿殃舊業陳債來相惱害汝及眾中",
    "X13n0285_007:0335a10": "諸有學人及未來世諸修行者依我壇場如法持戒",
    "X13n0285_007:0335a11": "所受戒主逢清淨僧於此呪心不生疑悔是善男子",
    "X13n0285_007:0335a12": "於此父母所生之身不得心通十方如來便為妄語。",
    "X13n0285_007:0335a13": "欲求感應須具四法一須依我壇場二須如法持",
    "X13n0285_007:0335a14": "戒三須師僧清淨四須不生疑悔四法有缺而謂",
    "X13n0285_007:0335a15": "如來妄語其可乎哉。三護法述願二初八部眾",
    "X13n0285_007:0335a16": "二菩薩眾。今初。",
    "X13n0285_007:0335a17": "說是語已會中無量百千金剛一時佛前合掌頂禮",
    "X13n0285_007:0335a18": "而白佛言如佛所說我當誠心保護如是修菩提者",
    "X13n0285_007:0335a19": "爾時梵王并天帝釋四天大王亦於佛前同時頂禮",
    "X13n0285_007:0335a20": "而白佛言審有如是修學善人我當盡心至誠保護",
    "X13n0285_007:0335a21": "令其一生所作如願復有無量藥叉大將諸羅剎王",
    "X13n0285_007:0335a22": "富單那王鳩槃荼王毗舍遮王頻那夜迦諸大鬼王",
    "X13n0285_007:0335a23": "及諸鬼帥亦於佛前合掌頂禮而白佛言我亦誓願",
    "X13n0285_007:0335a24": "護持是人令菩提心速得圓滿復有無量日月天子",
    "X13n0285_007:0335b01": "風師雨師雲師雷師并電伯等年歲巡官諸星眷屬",
    "X13n0285_007:0335b02": "亦於會中頂禮佛足而白佛言我亦保護是修行人",
    "X13n0285_007:0335b03": "安立道場得無所畏復有無量山神海神一切土神",
    "X13n0285_007:0335b04": "水陸空行萬物精祇并風神王無色界天於如來前",
    "X13n0285_007:0335b05": "同時稽首而白佛言我亦保護是修行人得成菩提",
    "X13n0285_007:0335b06": "永無魔事。",
    "X13n0285_007:0335b07": "八部外護不出二世間主金剛梵釋四王鬼帥等",
    "X13n0285_007:0335b08": "即是眾生世間日月天子乃至風神王等即是器",
    "X13n0285_007:0335b09": "世間主無色界天亦屬眾生世間但權教中尚無",
    "X13n0285_007:0335b10": "聽法之事況能護法今是圓極法門故能令彼稱",
    "X13n0285_007:0335b11": "性發願也。二菩薩眾。",
    "X13n0285_007:0335b12": "爾時八萬四千那由他恒河沙俱胝金剛藏王菩薩",
    "X13n0285_007:0335b13": "在大會中即從座起頂禮佛足而白佛言世尊如我",
    "X13n0285_007:0335b14": "等輩所修功業久成菩提不取涅槃常隨此呪救護",
    "X13n0285_007:0335b15": "末世修三摩提正修行者世尊如是修心求正定人",
    "X13n0285_007:0335b16": "若在道場及餘經行乃至散心遊戲聚落我等徒眾",
    "X13n0285_007:0335b17": "常當隨從待衛此人縱令魔王大自在天求其方便",
    "X13n0285_007:0335b18": "終不可得諸小鬼神去此善人十由旬外除彼發心",
    "X13n0285_007:0335b19": "樂修禪者世尊如是惡魔若魔眷屬欲來侵擾是善",
    "X13n0285_007:0335b20": "人者我以寶杵殞碎其首猶如微塵恒令此人所作",
    "X13n0285_007:0335b21": "如願。",
    "X13n0285_007:0335b22": "此為內護即是正覺世間主也久成菩提則三覺",
    "X13n0285_007:0335b23": "已圓更無餘惑不取涅槃則同流九界不復更滅",
    "X13n0285_007:0335b24": "諸大菩薩果後行因大悲大願類皆若此寶杵殞",
    "X13n0285_007:0335c01": "碎魔首者摧邪顯正法應爾故或慈或威如父母",
    "X13n0285_007:0335c02": "故一折一攝皆拔苦故性惡法門善巧用故從第",
    "X13n0285_007:0335c03": "四卷請入華屋至此是第二大科示不生滅為本",
    "X13n0285_007:0335c04": "修因妙三觀門竟。三明正助行所成伏斷圓三",
    "X13n0285_007:0335c05": "德位三初申請二讚許三正說。今初。",
    "X13n0285_007:0335c06": "阿難即從座起頂禮佛足而白佛言我輩愚鈍好為",
    "X13n0285_007:0335c07": "多聞於諸漏心未求出離蒙佛慈誨得正熏修身心",
    "X13n0285_007:0335c08": "快然獲大饒益世尊如是修證佛三摩提未到涅槃",
    "X13n0285_007:0335c09": "云何名為乾慧之地四十四心至何漸次得修行目",
    "X13n0285_007:0335c10": "詣何方所名入地中云何名為等覺菩薩作是語已",
    "X13n0285_007:0335c11": "五體投地大眾一心佇佛慈音瞪瞢瞻仰。",
    "X13n0285_007:0335c12": "修證佛三摩提者從始至終皆以佛知佛見而為",
    "X13n0285_007:0335c13": "修行所謂名字佛三摩提乃至究竟佛三摩提也",
    "X13n0285_007:0335c14": "涅槃者究竟圓極之果乾慧者最初觀行之因四",
    "X13n0285_007:0335c15": "十四心即指信住行向及四加行至何漸次得修",
    "X13n0285_007:0335c16": "行目問在四十四心之後答在乾慧地前正顯此",
    "X13n0285_007:0335c17": "三漸次乃是始終能歷之行不局初心也餘可知。",
    "X13n0285_007:0335c18": "二讚許。",
    "X13n0285_007:0335c19": "爾時世尊讚阿難言善哉善哉汝等乃能普為大眾",
    "X13n0285_007:0335c20": "及諸末世一切眾生修三摩提求大乘者從於凡夫",
    "X13n0285_007:0335c21": "終大涅槃懸示無上正修行路汝今諦聽當為汝說",
    "X13n0285_007:0335c22": "阿難大眾合掌刳心默然受教。",
    "X13n0285_007:0335c23": "三正說二初總明三德二別示迷悟。初中二初",
    "X13n0285_007:0335c24": "明理絕名相二明因妄立真。今初。",
    "X13n0285_007:0336a01": "佛言阿難當知妙性圓明離諸名相本來無有世界",
    "X13n0285_007:0336a02": "眾生。",
    "X13n0285_007:0336a03": "妙性者第一義諦之體法身德也圓明者照窮法",
    "X13n0285_007:0336a04": "界之相般若德也離諸名相者不可以一切名而",
    "X13n0285_007:0336a05": "名目之不可以一切相而表示之無障無礙之用",
    "X13n0285_007:0336a06": "解脫德也本來無有世界者即是十界依正當體",
    "X13n0285_007:0336a07": "元不可得葢既無同居方便實報三土之相則寂",
    "X13n0285_007:0336a08": "光之相亦復不可得也本來無有眾生者即是十",
    "X13n0285_007:0336a09": "界假名當體元不可得葢既無九法界之名則佛",
    "X13n0285_007:0336a10": "界之名亦復不可得也然此妙性正是直指現前",
    "X13n0285_007:0336a11": "介爾心性本自如斯非指最初以為本來而謂在",
    "X13n0285_007:0336a12": "昔元無於今妄有也葢現前一念介爾之心本自",
    "X13n0285_007:0336a13": "不可思議法爾恒然故稱妙性本自豎窮橫徧了",
    "X13n0285_007:0336a14": "了常知故稱圓明本自具足十界依正諸法而十",
    "X13n0285_007:0336a15": "界依正諸法均不可以名狀此心故稱離諸名相",
    "X13n0285_007:0336a16": "本來無有世界眾生也倘不能直下薦取歸諸空",
    "X13n0285_007:0336a17": "劫以前則迷頭認影辜負圓音甚矣又復應知約",
    "X13n0285_007:0336a18": "於心法點示三德既爾約諸佛法及眾生法點示",
    "X13n0285_007:0336a19": "三德無不皆然以一一佛法一一眾生法無不皆",
    "X13n0285_007:0336a20": "是妙性圓明無不皆自離諸名相故也思之思之。",
    "X13n0285_007:0336a21": "二明因妄立真。",
    "X13n0285_007:0336a22": "因妄有生因生有滅生滅名妄滅妄名真是稱如來",
    "X13n0285_007:0336a23": "無上菩提及大涅槃二轉依號。",
    "X13n0285_007:0336a24": "因妄有生非謂實有所生意顯秪因迷妄所以非",
    "X13n0285_007:0336b01": "生妄謂有生耳由其非生妄見有生所以非滅妄",
    "X13n0285_007:0336b02": "見有滅是故生滅二俱名妄了知二妄俱不可得",
    "X13n0285_007:0336b03": "性本寂滅強名為真是稱如來無上菩提及大涅",
    "X13n0285_007:0336b04": "槃二種轉依之名號也葢眾生迷此現前一念之",
    "X13n0285_007:0336b05": "性著相計名是謂轉菩提依煩惱轉涅槃依生死",
    "X13n0285_007:0336b06": "如水成氷如來達此現前一念之性妙性圓明離",
    "X13n0285_007:0336b07": "諸名相是謂轉煩惱依菩提轉生死依涅槃如氷",
    "X13n0285_007:0336b08": "成水但轉其名元無實性故云二轉依號也無轉",
    "X13n0285_007:0336b09": "而論轉則有名字轉乃至究竟轉之不同初開圓",
    "X13n0285_007:0336b10": "解知一切法本不生滅為名字轉乾慧地為觀行",
    "X13n0285_007:0336b11": "轉十信位為相似轉十住行向四種加行十地等",
    "X13n0285_007:0336b12": "覺為分證轉妙覺極果為究竟轉九界眾生轉菩",
    "X13n0285_007:0336b13": "提依煩惱轉涅槃依生死則有十二類生差別佛",
    "X13n0285_007:0336b14": "界眾生轉煩惱依菩提轉生死依涅槃則有五十",
    "X13n0285_007:0336b15": "七位不同菩提是能照之三智涅槃是所照之三",
    "X13n0285_007:0336b16": "德又菩提屬智即般若德涅槃屬斷即解脫德煩",
    "X13n0285_007:0336b17": "惱即菩提生死即涅槃轉無可轉當體法界即法",
    "X13n0285_007:0336b18": "身德始終皆是三德祕藏不縱不橫不可思議故",
    "X13n0285_007:0336b19": "曰總明三德也。二別示迷悟二初明迷真起妄",
    "X13n0285_007:0336b20": "成十二類生顛倒法二明滅妄名真立六十聖位",
    "X13n0285_007:0336b21": "轉依號。初中二初敘意總明二約相別示。今",
    "X13n0285_007:0336b22": "初。",
    "X13n0285_007:0336b23": "阿難汝今欲修真三摩地直詣如來大涅槃者先當",
    "X13n0285_007:0336b24": "識此眾生世界二(種)顛倒(之)因顛倒不生斯則如來",
    "X13n0285_007:0336c01": "真三摩地。",
    "X13n0285_007:0336c02": "真三摩地即是大佛頂首楞嚴王三昧全性起修",
    "X13n0285_007:0336c03": "全修在性故言真也直詣如來大涅槃者直心正",
    "X13n0285_007:0336c04": "念真如始從名字乃至究竟全以佛覺用為己心",
    "X13n0285_007:0336c05": "中間永無諸委曲相也眾生二字約惑業邊即是",
    "X13n0285_007:0336c06": "十界假名對菩提言世界二字約果報邊即是十",
    "X13n0285_007:0336c07": "界五陰實法所謂十二類生對涅槃言乃指眾生",
    "X13n0285_007:0336c08": "世間非單指器世間也以舉正報必能該依報故",
    "X13n0285_007:0336c09": "夫離却眾生無十二類離十二類別無眾生而皆",
    "X13n0285_007:0336c10": "在迷情顛倒之中離菩提智無涅槃理離涅槃理",
    "X13n0285_007:0336c11": "無菩提智而總由妙悟不生之體葢顛倒理即不",
    "X13n0285_007:0336c12": "生眾生於無生中妄見有生達此不生道理便成",
    "X13n0285_007:0336c13": "名字不生便是名字真三摩地乃至究竟不生斯",
    "X13n0285_007:0336c14": "則究竟真三摩地也。二約相別示二初明眾生",
    "X13n0285_007:0336c15": "顛倒二明世界顛倒。今初。",
    "X13n0285_007:0336c16": "阿難云何名為眾生顛倒阿難由性明心性明圓故",
    "X13n0285_007:0336c17": "因明發性性妄見生從畢竟無成究竟有此有所有",
    "X13n0285_007:0336c18": "非因所因住所住相了無根本本此無住建立世界",
    "X13n0285_007:0336c19": "及諸眾生迷本圓明是生虗妄妄性無體非有所依",
    "X13n0285_007:0336c20": "將欲復真欲真已非真真如性非真求復宛成非相",
    "X13n0285_007:0336c21": "非生非住非心非法展轉發生生力發明熏以成業",
    "X13n0285_007:0336c22": "同業相感因有感業相滅相生由是故有眾生顛",
    "X13n0285_007:0336c23": "倒。",
    "X13n0285_007:0336c24": "此具明九界眾生顛倒因也若約第一義諦離名",
    "X13n0285_007:0337a01": "絕相則十界俱非十界若約隨緣染淨假名假相",
    "X13n0285_007:0337a02": "則十界皆號眾生但九界違時真性名為顛倒眾",
    "X13n0285_007:0337a03": "生惟佛妙合本理可名不顛倒眾生耳文有三節",
    "X13n0285_007:0337a04": "初從由性明心至及諸眾生是總明九界顛倒之",
    "X13n0285_007:0337a05": "因猶初卷中所謂一切眾生從無始來種種顛倒",
    "X13n0285_007:0337a06": "等也二從迷本圓明至宛成非相是別明三乘魔",
    "X13n0285_007:0337a07": "外顛倒之因猶初卷中所謂諸修行人不能得成",
    "X13n0285_007:0337a08": "無上菩提等也三從非生非住至故有眾生顛倒",
    "X13n0285_007:0337a09": "是結明九界顛倒之相猶初卷中所謂皆由不知",
    "X13n0285_007:0337a10": "二種根本等也初中由性明心二句即四卷中所",
    "X13n0285_007:0337a11": "謂性覺必明也因明發性一句即所謂妄為明覺",
    "X13n0285_007:0337a12": "也性妄見生一句即所謂因明立所所既妄立生",
    "X13n0285_007:0337a13": "汝妄能也從畢竟無二句即所謂無同異中熾然",
    "X13n0285_007:0337a14": "成異也非因所因一句即所謂迷本無因也言秪",
    "X13n0285_007:0337a15": "由本性真明之心其性本明圓故然但有性德未",
    "X13n0285_007:0337a16": "有修德故因而明發於性性中之妄見忽生遂從",
    "X13n0285_007:0337a17": "畢竟無中妄成究竟有相然而此有所有當體虗",
    "X13n0285_007:0337a18": "妄如空中華如夢中物實非因於所因即今住所",
    "X13n0285_007:0337a19": "住相亦復了無根本不過本此無住建立世界及",
    "X13n0285_007:0337a20": "諸眾生耳此明眾生顛倒而兼及世界者正顯世",
    "X13n0285_007:0337a21": "界與眾生秪因一迷更無二法故也次文意謂迷",
    "X13n0285_007:0337a22": "於本性圓明之體是生虗妄是故妄性本無自體",
    "X13n0285_007:0337a23": "亦非更有所依彼權乘菩薩及二乘人將欲捨妄",
    "X13n0285_007:0337a24": "復真欲真已非真真如性矣況魔外等以非真而",
    "X13n0285_007:0337b01": "求復不宛然益成非相乎第三意顯生住心法本",
    "X13n0285_007:0337b02": "無自性由諸眾生及三乘魔外等於此非生非住",
    "X13n0285_007:0337b03": "非心非法而妄見有生有住有心有法從此虗妄",
    "X13n0285_007:0337b04": "展轉發生生力發明熏以成業同業相感有滅有",
    "X13n0285_007:0337b05": "生而九界眾生顛倒從此非有妄成有矣夫非生",
    "X13n0285_007:0337b06": "而妄見有生乃至非法而妄見有法此即是惑也",
    "X13n0285_007:0337b07": "生力發明即由惑以起業也同業相感即由業以",
    "X13n0285_007:0337b08": "招報也若於無生無住無心無法性中妄見有同",
    "X13n0285_007:0337b09": "居三界生住心法是見思惑熏成有漏善惡不動",
    "X13n0285_007:0337b10": "諸業感於同居分段滅生若於無生無住無心無",
    "X13n0285_007:0337b11": "法性中妄見有方便三界生住心法是塵沙惑熏",
    "X13n0285_007:0337b12": "成無漏徧真之業感於方便變易滅生若於無生",
    "X13n0285_007:0337b13": "無住無心無法性中妄見有實報三界生住心法",
    "X13n0285_007:0337b14": "是無明感熏成亦漏亦無漏業感於實報變易滅",
    "X13n0285_007:0337b15": "生又不知同居方便實報三土生住心法當體即",
    "X13n0285_007:0337b16": "空是見思惑不知三土生住心法種種假名是塵",
    "X13n0285_007:0337b17": "沙惑不知三土生住心法全體中道是無明惑乃",
    "X13n0285_007:0337b18": "至由惑起業由業招報故有九界眾生顛倒相也。",
    "X13n0285_007:0337b19": "二明世界顛倒二初約因標名二約果釋相。",
    "X13n0285_007:0337b20": "今初。",
    "X13n0285_007:0337b21": "阿難云何名為世界顛倒是有所有分段妄生因此",
    "X13n0285_007:0337b22": "界立非因所因無住所住遷流不住因此世成三世",
    "X13n0285_007:0337b23": "四方和合相涉變化眾生成十二類是故世界因動",
    "X13n0285_007:0337b24": "有聲因聲有色因色有香因香有觸因觸有味因味",
    "X13n0285_007:0337c01": "知法六亂妄想成業性故十二區分由此輪轉是故",
    "X13n0285_007:0337c02": "世間聲香味觸窮十二變為一旋復乘此輪轉顛倒",
    "X13n0285_007:0337c03": "相故是有世界卵生胎生濕生化生有色無色有想",
    "X13n0285_007:0337c04": "無想若非有色若非無色若非有想若非無想。",
    "X13n0285_007:0337c05": "此即牒上眾生顛倒之因而為世界顛倒之相也",
    "X13n0285_007:0337c06": "上云此有所有非因所因住所住相了無根本今",
    "X13n0285_007:0337c07": "牒上此有所有一句而成界牒上非因所因三句",
    "X13n0285_007:0337c08": "而成世言是妄有所有則分段之形妄生因此而",
    "X13n0285_007:0337c09": "四方之界遂立然此妄有既非因於所因則便無",
    "X13n0285_007:0337c10": "住所住故復遷流不住因此而三世之相遂成即",
    "X13n0285_007:0337c11": "此三世與彼四方和合互相涉入因此變化眾生",
    "X13n0285_007:0337c12": "成十二類是故一念無明不覺而心動動即有聲",
    "X13n0285_007:0337c13": "有聲即有色香觸味法等六塵頓具亂想紛然惑",
    "X13n0285_007:0337c14": "為業根業為報本報復起惑如惡叉聚永不相離",
    "X13n0285_007:0337c15": "矣然遠論動源過在無始近而論之只是當念一",
    "X13n0285_007:0337c16": "念不生六妄自息惑業苦三如華滅空故曰顛倒",
    "X13n0285_007:0337c17": "不生斯則如來真三摩地也色聲香味觸法互為",
    "X13n0285_007:0337c18": "緣起互具互生舉聲為首必具六塵舉色舉香無",
    "X13n0285_007:0337c19": "不咸爾約塵對根名為十二區分窮盡十二類之",
    "X13n0285_007:0337c20": "變態為業性之一旋復是故十二類生類類互具",
    "X13n0285_007:0337c21": "類類互生乃至等覺以下一分微細無明未斷則",
    "X13n0285_007:0337c22": "於十二類中各各尚有一分生因未盡故此十二",
    "X13n0285_007:0337c23": "類生世界顛倒之相敵體與大涅槃相翻正所謂",
    "X13n0285_007:0337c24": "迷時轉涅槃依生死則有地獄分段生死乃至菩",
    "X13n0285_007:0338a01": "薩變易生死悟時轉生死依涅槃則有名字涅槃",
    "X13n0285_007:0338a02": "乃至究竟涅槃是故下文十二類生之相一往雖",
    "X13n0285_007:0338a03": "似但約欲界仍須約事約理兼約界內界外以申",
    "X13n0285_007:0338a04": "明之乃與後文重重單複十二方盡妙覺成無上",
    "X13n0285_007:0338a05": "道之旨合也。二約果釋相二初別明二總結。",
    "X13n0285_007:0338a06": "初別明十二初卵生相(至)十二非無想相。今初。",
    "X13n0285_007:0338a07": "阿難由因世界虗妄輪迴動顛倒故和合氣成八萬",
    "X13n0285_007:0338a08": "四千飛沉亂想如是故有卵羯邏藍流轉國土魚鳥",
    "X13n0285_007:0338a09": "龜蛇其類充塞。",
    "X13n0285_007:0338a10": "世界者指五陰實法也虗妄者惑也動者業也氣",
    "X13n0285_007:0338a11": "及飛沉報也卵惟想生故云虗妄惑為業報之本",
    "X13n0285_007:0338a12": "故號輪迴想多掉舉故稱為動業必由感故言顛",
    "X13n0285_007:0338a13": "倒卵以氣交如雄鳴上風雌鳴下風之類故云和",
    "X13n0285_007:0338a14": "合氣成各由八萬四千煩惱感變故云八萬四千",
    "X13n0285_007:0338a15": "飛沉亂想羯邏藍此云凝滑即是羣卵受生初位",
    "X13n0285_007:0338a16": "鳥為飛類魚及龜蛇皆是沉類充塞者豎窮橫徧",
    "X13n0285_007:0338a17": "也約義申明者見思虗妄塵沙虗妄無明虗妄即",
    "X13n0285_007:0338a18": "是分段變易二輪迴本惡動善動有漏動無漏動",
    "X13n0285_007:0338a19": "二邊動皆是顛倒業相人畜男女氣分色無色界",
    "X13n0285_007:0338a20": "禪定氣分方便涅槃氣分出假神通氣分中道佛",
    "X13n0285_007:0338a21": "性氣分散亂為飛昏昧為沉觀慧為飛靜定為沉",
    "X13n0285_007:0338a22": "空觀為飛體真止為沉假觀為飛方便隨緣止為",
    "X13n0285_007:0338a23": "沉中觀為飛息二邊分別止為沉見思卵殻塵沙",
    "X13n0285_007:0338a24": "卵殻無明卵殻以要言之九界皆名卵生惟佛破",
    "X13n0285_007:0338b01": "無明殻定慧平等不飛不沉永滅妄想緣氣習影",
    "X13n0285_007:0338b02": "寂然不動不顛不倒真實常住非卵生也又佛永",
    "X13n0285_007:0338b03": "斷微細卵生生因而能示現九界卵生又卵生顛",
    "X13n0285_007:0338b04": "倒本自不生達此不生之理從名字斷至究竟斷",
    "X13n0285_007:0338b05": "故有五十五位真菩提路也又九界眾生不知諸",
    "X13n0285_007:0338b06": "法體是虗妄誤為真實是故不能神通自在轉變",
    "X13n0285_007:0338b07": "由心不能動於法界不能和合自心所現十界氣",
    "X13n0285_007:0338b08": "分示現十界種種飛沉惟佛徹證虗妄之性善巧",
    "X13n0285_007:0338b09": "輪迴變動法界以九界為佛界以佛界為九界和",
    "X13n0285_007:0338b10": "合九界中佛界氣分示現佛界飛沉和合佛界中",
    "X13n0285_007:0338b11": "九界氣分示現九界飛沉是故惟佛如來名為究",
    "X13n0285_007:0338b12": "竟卵生眾生是究竟魚究竟鳥究竟龜蛇一究竟",
    "X13n0285_007:0338b13": "一切究竟則是顯出卵生實性方成佛道蓋虗妄",
    "X13n0285_007:0338b14": "輪迴是般若實性動顛倒是解脫實性氣及飛沉",
    "X13n0285_007:0338b15": "是法身實性又虗妄及動氣及飛沉皆即中故名",
    "X13n0285_007:0338b16": "為妙性皆即色故名為圓明皆即假故離諸名相",
    "X13n0285_007:0338b17": "如此顯出實性則有名字顯出乃至究竟顯出成",
    "X13n0285_007:0338b18": "妙覺也下皆准知不復具說。二胎生相。",
    "X13n0285_007:0338b19": "由因世界雜染輪迴欲顛倒故和合滋成八萬四千",
    "X13n0285_007:0338b20": "橫竪亂想如是故有胎遏蒲曇流轉國土人畜龍仙",
    "X13n0285_007:0338b21": "其類充塞。",
    "X13n0285_007:0338b22": "胎因情有惑名雜染綢繆愛戀業名為欲精血雜",
    "X13n0285_007:0338b23": "和報名為滋遏蒲曇此云皰形二七日位胎卵漸",
    "X13n0285_007:0338b24": "分之相也人仙是豎畜龍是橫約義者見思雜染",
    "X13n0285_007:0338c01": "塵沙無明雜染男女欲愛味禪欲愛偏真欲愛神",
    "X13n0285_007:0338c02": "通欲愛但中欲愛精血為滋十支為滋無漏法味",
    "X13n0285_007:0338c03": "為滋出假法味為滋中道法味為滋性中三德為",
    "X13n0285_007:0338c04": "橫修中三德為豎因中三德為豎果下三德為橫",
    "X13n0285_007:0338c05": "此是所斷也如外無智智外無如以為雜染法喜",
    "X13n0285_007:0338c06": "之妻以為欲愛三諦法味為滋六而常即為橫即",
    "X13n0285_007:0338c07": "而常六為豎此是所顯也。三濕生相。",
    "X13n0285_007:0338c08": "由因世界執著輪迴趣顛倒故和合煖成八萬四千",
    "X13n0285_007:0338c09": "翻覆亂想如是故有濕相蔽尸流轉國土含蠢蠕動",
    "X13n0285_007:0338c10": "其類充塞。",
    "X13n0285_007:0338c11": "濕以合感感名執著附勢趨炎業名為趣火水相",
    "X13n0285_007:0338c12": "成報名為煖所趨無定名為翻覆蔽尸此云軟肉",
    "X13n0285_007:0338c13": "濕生之初相也約義者見思執著塵沙無明執著",
    "X13n0285_007:0338c14": "趣有趣空趣邊趣中同居煖相方便煖相實報煖",
    "X13n0285_007:0338c15": "相有所翻向必有所覆背見思潤生塵沙無明潤",
    "X13n0285_007:0338c16": "生潤名濕相此是所斷也究盡諸法實相方可執",
    "X13n0285_007:0338c17": "著隨舉一法一切法趣是趣不過一切諸法中悉",
    "X13n0285_007:0338c18": "有安樂性善巧觀察猶如鑽火欲然其木便有真",
    "X13n0285_007:0338c19": "諦煖相俗諦煖相中諦煖相十界俱即為翻十界",
    "X13n0285_007:0338c20": "俱非為覆心心流入薩婆若海與佛如來法流水",
    "X13n0285_007:0338c21": "接名為濕相此是所顯也。四化生相。",
    "X13n0285_007:0338c22": "由因世界變易輪迴假顛倒故和合觸成八萬四千",
    "X13n0285_007:0338c23": "新故亂想如是故有化相羯南流轉國土轉蛻飛行",
    "X13n0285_007:0338c24": "其類充塞。",
    "X13n0285_007:0339a01": "無而忽有革貌易形皆名為化化以離應惑名變",
    "X13n0285_007:0339a02": "易反覆不實業名為假隨其所遇報名為觸新是",
    "X13n0285_007:0339a03": "所趨故是所脫羯南此云硬肉化生之初相也約",
    "X13n0285_007:0339a04": "義者見思變易塵沙無明變易因成假相續假相",
    "X13n0285_007:0339a05": "待假同居諸觸方便諸觸實報諸觸界內界外傳",
    "X13n0285_007:0339a06": "傳為新傳傳為故業化願化意生化此是所斷也",
    "X13n0285_007:0339a07": "不變隨緣名為變易一假一切假三諦皆假大般",
    "X13n0285_007:0339a08": "涅槃八自在觸惟心所現為新因心成體為故乃",
    "X13n0285_007:0339a09": "至無記化化此是所顯也。五有色相。",
    "X13n0285_007:0339a10": "由因世界留礙輪迴障顛倒故和合著成八萬四千",
    "X13n0285_007:0339a11": "精耀亂想如是故有色相羯南流轉國土休咎精明",
    "X13n0285_007:0339a12": "其類充塞。",
    "X13n0285_007:0339a13": "妄想堅執惑名留礙質滯不通業名為障精明顯",
    "X13n0285_007:0339a14": "耀報名為著上則日月星辰為祥為孽下則蚌珠",
    "X13n0285_007:0339a15": "螢火為瑞為妖皆名有色也約義者見思留礙塵",
    "X13n0285_007:0339a16": "沙無明留礙有漏障偏空障二邊障幻色顯著涅",
    "X13n0285_007:0339a17": "槃顯著神通顯著有漏色無漏色如幻色此是所",
    "X13n0285_007:0339a18": "斷也性相常住名為留礙遮障惡道遮障有漏遮",
    "X13n0285_007:0339a19": "障二邊名之為障真諦顯著俗諦顯著中諦顯著",
    "X13n0285_007:0339a20": "名之為著乃至真善妙色此是所顯也。六無色",
    "X13n0285_007:0339a21": "相。",
    "X13n0285_007:0339a22": "由因世界銷散輪迴惑顛倒故和合暗成八萬四千",
    "X13n0285_007:0339a23": "陰隱亂想如是故有無色羯南流轉國土空散銷沉",
    "X13n0285_007:0339a24": "其類充塞。",
    "X13n0285_007:0339b01": "厭有著空滅身歸無惑名銷散迷漏無聞不達空",
    "X13n0285_007:0339b02": "理業名為惑依晦昧空報名為暗難可見聞故名",
    "X13n0285_007:0339b03": "陰隱相是頑鈍仍名羯南空散銷沉不專指於無",
    "X13n0285_007:0339b04": "色四天大凡川谷幽險黑暗諸處所有虗空神等",
    "X13n0285_007:0339b05": "皆其類也約義者銷散形色銷散涅槃銷散二諦",
    "X13n0285_007:0339b06": "迷惑真空迷惑妙有迷惑中道頑空暗偏空暗但",
    "X13n0285_007:0339b07": "中不具諸法暗此是所斷也銷散見思銷散塵沙",
    "X13n0285_007:0339b08": "無明猶如幻師能惑一切引誘諸子置秘密藏我",
    "X13n0285_007:0339b09": "亦不久自入其中此祕密藏義之如暗亦名第一",
    "X13n0285_007:0339b10": "義空即是所顯也。七有想相。",
    "X13n0285_007:0339b11": "由因世界罔象輪迴影顛倒故和合憶成八萬四千",
    "X13n0285_007:0339b12": "潛結亂想如是故有想有羯南流轉國土神鬼精靈",
    "X13n0285_007:0339b13": "其類充塞。",
    "X13n0285_007:0339b14": "似有若無惑名罔象蹈迹附影業名為影幽潛之",
    "X13n0285_007:0339b15": "中妄結狀貌並因同分虗妄憶想之所構成報名",
    "X13n0285_007:0339b16": "為憶無有實色但有想相而已約義者見思罔象",
    "X13n0285_007:0339b17": "塵沙無明罔象有漏業影無漏業影二邊業影同",
    "X13n0285_007:0339b18": "居憶想方便憶想實報憶想此是所斷也得理之",
    "X13n0285_007:0339b19": "智名為罔象法界諸法一切如影正徧知海從心",
    "X13n0285_007:0339b20": "想生名之為憶此是所顯也。八無想相。",
    "X13n0285_007:0339b21": "由因世界愚鈍輪迴癡顛倒故和合頑成八萬四千",
    "X13n0285_007:0339b22": "枯槁亂想如是故有無想羯南流轉國土精神化為",
    "X13n0285_007:0339b23": "土木金石其類充塞。",
    "X13n0285_007:0339b24": "不了諦理惑名愚鈍固守頑礙業名為癡無知質",
    "X13n0285_007:0339c01": "礙報名為頑雖云枯槁仍是亂想以其心外無法",
    "X13n0285_007:0339c02": "法法唯心故也約義者見思愚鈍塵沙無明愚鈍",
    "X13n0285_007:0339c03": "有漏癡偏空癡二邊癡分段頑變易頑無有三諦",
    "X13n0285_007:0339c04": "法流所潤故名枯槁此是所斷也於一切法不分",
    "X13n0285_007:0339c05": "別名為愚鈍無所取捨名癡三諦之理常凝不變",
    "X13n0285_007:0339c06": "名頑惑業苦三不復生畏名為枯槁此是所顯也。",
    "X13n0285_007:0339c07": "九非有色相。",
    "X13n0285_007:0339c08": "由因世界相待輪迴偽顛倒故和合染成八萬四千",
    "X13n0285_007:0339c09": "因依亂想如是故有非有色相成色羯南流轉國土",
    "X13n0285_007:0339c10": "諸水母等以蝦為目其類充塞。",
    "X13n0285_007:0339c11": "巧偽假托惑名相待無有真實業名為偽所取羶",
    "X13n0285_007:0339c12": "穢報名為染彼此異質相為因依如水母等以水",
    "X13n0285_007:0339c13": "沫為體以蝦為目本非有色待物成色不能自用",
    "X13n0285_007:0339c14": "待物有用又水母因蝦而得行眾蝦依水母而得",
    "X13n0285_007:0339c15": "食故云因依亂想也約義者根塵相待空有相待",
    "X13n0285_007:0339c16": "中邊相待有為如幻故偽無為不實故偽界內染",
    "X13n0285_007:0339c17": "界外染等此是所斷也理函智蓋名相待法無自",
    "X13n0285_007:0339c18": "他等實性名偽法身和功德猶如水銀和真金故",
    "X13n0285_007:0339c19": "名為染此是所顯也。十非無色相。",
    "X13n0285_007:0339c20": "由因世界相引輪迴性顛倒故和合呪成八萬四千",
    "X13n0285_007:0339c21": "呼召亂想由是故有非無色相無色羯南流轉國土",
    "X13n0285_007:0339c22": "呪詛厭生其類充塞。",
    "X13n0285_007:0339c23": "互相引發惑名相引習以成種業名為性音聲呼",
    "X13n0285_007:0339c24": "召報名為呪本非無色今詛令無色而密召用之",
    "X13n0285_007:0340a01": "也約義者見思相引塵沙無明相引惡性善性有",
    "X13n0285_007:0340a02": "漏性無漏性世間呪出世間呪等此是所斷也三",
    "X13n0285_007:0340a03": "車引大車引緣因性了因性無上呪無等呪此是",
    "X13n0285_007:0340a04": "所顯也。十一非有想相。",
    "X13n0285_007:0340a05": "由因世界合妄輪迴罔顛倒故和合異成八萬四千",
    "X13n0285_007:0340a06": "迴互亂想如是故有非有想相成想羯南流轉國土",
    "X13n0285_007:0340a07": "彼蒲盧等異質相成其類充塞。",
    "X13n0285_007:0340a08": "二妄相合感名合妄性情虗假業名為罔彼此不",
    "X13n0285_007:0340a09": "同報名為異本異而迴互令同故名迴互亂想蒲",
    "X13n0285_007:0340a10": "盧桑蟲也細腰諸蜂不能自育取而呪之不久成",
    "X13n0285_007:0340a11": "蜂本來非有蜂想而今忽成蜂想也約義者見思",
    "X13n0285_007:0340a12": "妄塵沙無明妄有為法是罔無為法亦是罔界內",
    "X13n0285_007:0340a13": "異質界外異質此是所斷也此見及緣元是菩提",
    "X13n0285_007:0340a14": "妙淨明體故名合妄見與見緣并所想相如虗空",
    "X13n0285_007:0340a15": "華故名為罔十法界性融成一性名和合異九界",
    "X13n0285_007:0340a16": "眾生皆稱弟子名為迴互此是所顯也。十二非",
    "X13n0285_007:0340a17": "無想相。",
    "X13n0285_007:0340a18": "由因世界怨害輪迴殺顛倒故和合怪成八萬四千",
    "X13n0285_007:0340a19": "食父母想如是故有非無想相無想羯南流轉國土",
    "X13n0285_007:0340a20": "如土梟等附塊為兒及破鏡鳥以毒樹果抱為其子",
    "X13n0285_007:0340a21": "子成父母皆遭其食其類充塞。",
    "X13n0285_007:0340a22": "懷怨謀害惑名怨害斷彼軀命業名為殺磣毒變",
    "X13n0285_007:0340a23": "常報名為怪塊果為兒非無子想子食父母出於",
    "X13n0285_007:0340a24": "意想之外也約義者見思怨害塵沙無明怨害事",
    "X13n0285_007:0340b01": "殺理殺同居中怪食真諦父空智母方便中怪食",
    "X13n0285_007:0340b02": "俗諦父道智母實報中怪食中諦父種智母此是",
    "X13n0285_007:0340b03": "所斷也弑無明父害貪愛母護生須是殺殺盡始",
    "X13n0285_007:0340b04": "安居怨害為法界一切法趣怨害是趣不過此是",
    "X13n0285_007:0340b05": "所顯也。二總結。",
    "X13n0285_007:0340b06": "是名眾生十二種類。"
}