{
    "X19n0348_010:0697b01": "維摩詰所說經無我疏卷第十",
    "X19n0348_010:0697b02": "天台山幽溪沙門　傳燈　著",
    "X19n0348_010:0697b03": "○九釋入不二法門品二。初釋品題。",
    "X19n0348_010:0697b04": "維摩詰所說經入不二法門品第九",
    "X19n0348_010:0697b05": "不二者。無生法忍也。是以法自在菩薩。首章建言。",
    "X19n0348_010:0697b06": "即云得此無生法忍是為入不二法門。末章敘益。",
    "X19n0348_010:0697b07": "乃云五千菩薩皆入不二法門得無生法忍。此為",
    "X19n0348_010:0697b08": "定論。不可移易者也。二者。世出世間五陰國土。二",
    "X19n0348_010:0697b09": "種實法上。假名之數法也。夫無生玅法。雖具三千。",
    "X19n0348_010:0697b10": "一性融通。本非頭數。眾生自澄圓覺海。照性初亡。",
    "X19n0348_010:0697b11": "棄海認漚。能所斯立。於實法而妄生稱謂。緣稱謂",
    "X19n0348_010:0697b12": "而虗建數法。一者數之始。十者數之終。既從茲而",
    "X19n0348_010:0697b13": "剏立。十生百。百生千。又緣此而乘除。自此以往。不",
    "X19n0348_010:0697b14": "可勝紀矣。乃今窮源觀始。既迷真而逐妄。而循流",
    "X19n0348_010:0697b15": "遡源。必返妄以歸真。返妄歸真。要從末始。是以歸",
    "X19n0348_010:0697b16": "元之賓。首用觀法以不之。葢不者。空也。無也。遣也。",
    "X19n0348_010:0697b17": "蕩也。二者實法中之頭數也。實法頭數破。則假名",
    "X19n0348_010:0697b18": "稱謂忘。假名稱謂忘。則實法情偽破。實法情偽破。",
    "X19n0348_010:0697b19": "則生死煩惱空。菩提涅槃無生之理證矣。然有教",
    "X19n0348_010:0697b20": "焉。行焉。理焉。葢必先稟不二法之教。方修不二法",
    "X19n0348_010:0697b21": "之行。而後證不二法之理。不二之教。則空無遣蕩",
    "X19n0348_010:0697b22": "四義俱詮。不二之行。則惟遣蕩為功。不二之理。則",
    "X19n0348_010:0697b23": "惟有空無之證。門取能通之義。門隨法立。是故亦",
    "X19n0348_010:0697b24": "有教門行門理門焉。或曰。教行二法。能通於理。稱",
    "X19n0348_010:0697c01": "門可也。理為所通。曷亦稱門。答曰。理雖所通。其性",
    "X19n0348_010:0697c02": "無礙。遍通萬法。復可稱門。故以理為門也。或難云。",
    "X19n0348_010:0697c03": "二雖不矣。一將奈何。解曰。既曰不二。一與俱忘。子",
    "X19n0348_010:0697c04": "云存一。惑亦甚矣。又難云。二雖不矣。三將奈何。十",
    "X19n0348_010:0697c05": "百千萬。又將奈何。解曰。一者數之始。根本既無。末",
    "X19n0348_010:0697c06": "將安附。矧不二者。乃寄頭數名謂。以為遣實法。玅",
    "X19n0348_010:0697c07": "觀之先容。正意在實法。而不在假名也。故諸菩薩。",
    "X19n0348_010:0697c08": "有約二法而為言端者。如法自在菩薩言。諸仁者。",
    "X19n0348_010:0697c09": "生滅為二。法本不生。今則無滅。得此無生法忍。是",
    "X19n0348_010:0697c10": "為入不二法門。有以三業為言端者。有以三寶為",
    "X19n0348_010:0697c11": "言端者。如是指數。不一而足。何當定以二乎。或曰。",
    "X19n0348_010:0697c12": "此與荊谿法華本迹十不二門。同異何如。答曰。此",
    "X19n0348_010:0697c13": "雖具教行理三。而正意在行。彼但明理。一不同也。",
    "X19n0348_010:0697c14": "此言不二。乃遣蕩之法。纖情而不留。彼言不二。乃",
    "X19n0348_010:0697c15": "融通之理。混同於法界。如曰色心不二。則色即是",
    "X19n0348_010:0697c16": "心。心即是色。則色心諸法。無非實相。二不同也。況",
    "X19n0348_010:0697c17": "彼經部屬醍醐。此經部屬生酥。純雜自爾差殊。不",
    "X19n0348_010:0697c18": "可雷同一轍。",
    "X19n0348_010:0697c19": "○二釋經文四。初諸菩薩說入不二法門二。初維",
    "X19n0348_010:0697c20": "摩居士問。",
    "X19n0348_010:0697c21": "爾時維摩詰。謂眾菩薩言。諸仁者。云何菩薩。入不二",
    "X19n0348_010:0697c22": "法門。各隨所樂說之。",
    "X19n0348_010:0697c23": "什公曰。有無迭用。佛法之常。前品說有。故次說空",
    "X19n0348_010:0697c24": "門。復次從始會以來。唯二人相對。餘皆默然。今欲",
    "X19n0348_010:0698a01": "各顯其德。故問令盡說。亦云情或不同。發悟有因。",
    "X19n0348_010:0698a02": "令各說悟廣釋眾迷。夫勝會明宗。必以令終為美。",
    "X19n0348_010:0698a03": "今法座將散。欲究其深致。廣說不二。乃盡其妙也。",
    "X19n0348_010:0698a04": "肇公曰。自經始以來。所明雖殊。然皆大乘無相之",
    "X19n0348_010:0698a05": "道。無相之道。即不可思議解脫法門。不可思議解",
    "X19n0348_010:0698a06": "脫法門。即第一義無二法門。此淨名現疾之所建",
    "X19n0348_010:0698a07": "文殊問疾之所立也。凡聖道成。莫不由之。故事為",
    "X19n0348_010:0698a08": "篇端。談為言首。究其所歸。一而已矣。然學者。開心",
    "X19n0348_010:0698a09": "有地。受習不同。或觀生滅以反本。或推有無以體",
    "X19n0348_010:0698a10": "真。或尋罪福以得一。或察身口以冥寂。其塗雖殊。",
    "X19n0348_010:0698a11": "其會不異。不異故取眾人之所同。以證此經之大",
    "X19n0348_010:0698a12": "旨也。",
    "X19n0348_010:0698a13": "○二三十一菩薩答三十一。初約生滅二法說入",
    "X19n0348_010:0698a14": "不二法門。",
    "X19n0348_010:0698a15": "會中有菩薩。名法自在。說言。諸仁者。生滅為二。法本",
    "X19n0348_010:0698a16": "不生。今則無滅。得此無生法忍。是為入不二法門。",
    "X19n0348_010:0698a17": "略說有三種生滅。一依報。則春秋代謝。二正報。則",
    "X19n0348_010:0698a18": "死死生生。三妄心。則剎那不住。前之二種。不過枝",
    "X19n0348_010:0698a19": "條。惟妄心一種。是其根本。破其根本。則枝條自枯。",
    "X19n0348_010:0698a20": "夫生滅者。相待所成之法也。法既本來不生。何處",
    "X19n0348_010:0698a21": "待生有滅。不生不滅。無生法忍。不二法門入矣。不",
    "X19n0348_010:0698a22": "觀諸空華乎。空本無華。有因翳眚。翳眚元無。華亦",
    "X19n0348_010:0698a23": "何有。求華生處。尚不可得。況有滅乎。是則生死涅",
    "X19n0348_010:0698a24": "槃。皆空中華。能知翳華皆空。則無生法忍。本成現",
    "X19n0348_010:0698b01": "事也。作如是說。是為教門。依此而觀。是為行門。觀",
    "X19n0348_010:0698b02": "之入理。是為理門。聞教觀心。離指見月。不得作前",
    "X19n0348_010:0698b03": "後一異見。是為入不二法門。餘三十門。舉一例諸。",
    "X19n0348_010:0698b04": "無繁再說也。",
    "X19n0348_010:0698b05": "約教者。無生法忍。別在初地。圓在初住。破根本無",
    "X19n0348_010:0698b06": "明。皆能證入。然亦名通。通教菩薩。入已辦地。亦名",
    "X19n0348_010:0698b07": "證無生法忍。所不同者。通方破見思惑。別圓俱破",
    "X19n0348_010:0698b08": "無明惑。故不同也。此經說在方等。三教之人。各隨",
    "X19n0348_010:0698b09": "所證。判之無妨。",
    "X19n0348_010:0698b10": "觀解者。觀一念心。新新不住。剎那弗停。是為二也。",
    "X19n0348_010:0698b11": "一念三千。剎那九世。初生即有滅。滅時即有生。生",
    "X19n0348_010:0698b12": "滅二法。敵體相破。即生滅。而本無生滅。即法本不",
    "X19n0348_010:0698b13": "生。今亦無滅也。",
    "X19n0348_010:0698b14": "○二約我我所說入不二法門。",
    "X19n0348_010:0698b15": "德守菩薩曰。我我所為二。因有我故。便有我所。若無",
    "X19n0348_010:0698b16": "有我。則無我所。是為入不二法門。",
    "X19n0348_010:0698b17": "我以主宰為義。舉世間人。所執妄心。能於世間而",
    "X19n0348_010:0698b18": "作主宰者。皆物也。然有二種。一者俱生。二者分別。",
    "X19n0348_010:0698b19": "具惟識論中說。我所者。略如楞嚴七處所徵者是。",
    "X19n0348_010:0698b20": "本無有我者。略如楞嚴三處破妄心無體。金剛三",
    "X19n0348_010:0698b21": "際求心皆不可得。中論四句推心皆無所有。是則",
    "X19n0348_010:0698b22": "本無我所。所因我立。我心尚無。所將安在。我與我",
    "X19n0348_010:0698b23": "所既無。則無生之理。卓然獨立。是為入不二法門",
    "X19n0348_010:0698b24": "也。",
    "X19n0348_010:0698c01": "約教判者。俱生分別二種之我。屬界內思惑。但破",
    "X19n0348_010:0698c02": "此我。以證無生。位在通已辦地可知。若破界外我",
    "X19n0348_010:0698c03": "執。以證中道無生。則位在別圓初地初住也。此經",
    "X19n0348_010:0698c04": "說在方等。帶通別二。正說圓教。約此三教。判位無",
    "X19n0348_010:0698c05": "咎。",
    "X19n0348_010:0698c06": "觀解亦復無他。即以三際四句七處三處。一一推",
    "X19n0348_010:0698c07": "求。則我與我所。俱不可得也。",
    "X19n0348_010:0698c08": "○三約受不受二法說入不二法門。",
    "X19n0348_010:0698c09": "不眴菩薩曰。受不受為二。若法不受。則不可得。以不",
    "X19n0348_010:0698c10": "可得。故無取無捨。無作無行。是為入不二法門。",
    "X19n0348_010:0698c11": "什公曰。不眴有三義。一如天。二愛敬佛身。諦觀不",
    "X19n0348_010:0698c12": "眴。三心無塵翳。慧眼常開。燈曰。受義有三。從六根",
    "X19n0348_010:0698c13": "相對六塵。一苦受。緣違境生。二樂受。緣順境生。三",
    "X19n0348_010:0698c14": "平平受。緣非違非順境生。根塵屬色陰。因色而有",
    "X19n0348_010:0698c15": "受。受故想。想故行。行故識。故人之煩惱生死。莫大",
    "X19n0348_010:0698c16": "於受。能無受。則得正受。三昧名為正受者以此。雖",
    "X19n0348_010:0698c17": "然。正受乃待妄受而得。所謂若法為待成。是法還",
    "X19n0348_010:0698c18": "成待。故曰受不受為二。今則無因待。亦無所成法。",
    "X19n0348_010:0698c19": "故曰若法不受。則不可得。有可得。則有取有受。既",
    "X19n0348_010:0698c20": "不可得。則無取無受。有取則有捨。有不受。既無取",
    "X19n0348_010:0698c21": "無受。即不取不受亦無有也。有受則有想。有想則",
    "X19n0348_010:0698c22": "有行之與識。既受與不受。二者俱無。則想行識俱",
    "X19n0348_010:0698c23": "無之矣。故曰無作無行。是為入不二法門也。",
    "X19n0348_010:0698c24": "約教判者。有分段五陰。變易五陰。分段五陰忘。則",
    "X19n0348_010:0699a01": "以真空為不二法。無生法忍。通已辦地。別七住位。",
    "X19n0348_010:0699a02": "圓七信位。皆能入之。若曰忘變易五陰。然後入不",
    "X19n0348_010:0699a03": "二法門。證無生法忍。必別圓初地住人。乃能得之",
    "X19n0348_010:0699a04": "也。",
    "X19n0348_010:0699a05": "觀解者。意根對法塵。緣過去五塵逆違境。即生苦",
    "X19n0348_010:0699a06": "受。緣順境。則生樂受。緣非違非順境。則生平平之",
    "X19n0348_010:0699a07": "受。因而生後三陰。煩惱浩浩。生死無窮。皆由之以",
    "X19n0348_010:0699a08": "生。若能以空觀。照了法塵。其體本空。即不生乎三",
    "X19n0348_010:0699a09": "受。而得正受。復了受尚不可得。何況不受。受與不",
    "X19n0348_010:0699a10": "受。是二俱空。則無取無作無行。是為不二法門。",
    "X19n0348_010:0699a11": "○四約垢淨二法說入不二法門。",
    "X19n0348_010:0699a12": "德頂菩薩曰。垢淨為二。見垢實性。則無淨相。順於滅",
    "X19n0348_010:0699a13": "相。是為入不二法門。",
    "X19n0348_010:0699a14": "煩惱生死。皆名為垢。去此因果。證入菩提涅槃。方",
    "X19n0348_010:0699a15": "名為淨。此偏小權乘之說。圓頓教人。見垢實性。垢",
    "X19n0348_010:0699a16": "之實性。了無汙染。何必去煩惱生死之垢。以取菩",
    "X19n0348_010:0699a17": "提涅槃之淨哉。能如是觀。則順於寂滅真如之相。",
    "X19n0348_010:0699a18": "是則垢之與淨。性本不二。是為入不二法門也。此",
    "X19n0348_010:0699a19": "正圓人。觀九界煩惱生死。修染即是性染。性染融",
    "X19n0348_010:0699a20": "通。無法不趣。任運攝得性淨。當體即是。不必轉移。",
    "X19n0348_010:0699a21": "葢真如能隨染緣。造於九界。故能觀此。順於滅相",
    "X19n0348_010:0699a22": "也。教屬圓頓可知。",
    "X19n0348_010:0699a23": "觀解者。觀根塵相對。起念心時。於九界中。必屬一",
    "X19n0348_010:0699a24": "界。此即煩惱心。生死色。名之為垢。了此修染即是",
    "X19n0348_010:0699b01": "性染。為見垢實性。垢之實性。本自清淨。是則即染",
    "X19n0348_010:0699b02": "是淨。豈離垢性而別有淨相可得。作如此觀。是順",
    "X19n0348_010:0699b03": "真如。能隨染淨緣。寂滅相。是為觀心入不二法門。",
    "X19n0348_010:0699b04": "○五約是動是念二法說入不二法門。",
    "X19n0348_010:0699b05": "善宿菩薩曰。是動是念為二。不動則無念。無念即無",
    "X19n0348_010:0699b06": "分別。通達此者。是為入不二法門。",
    "X19n0348_010:0699b07": "有動即有念。有念即有動。是則動念。本是一法。今",
    "X19n0348_010:0699b08": "云二者。特始終麤細為異耳。若覺心初起。心無初",
    "X19n0348_010:0699b09": "相。遠離微細念故。尚何動念之有。惟圓明照生所。",
    "X19n0348_010:0699b10": "所立照性忘。始成乎念。照即動也。照性既忘。厥念",
    "X19n0348_010:0699b11": "著矣。是故動則有念。始成乎二。不念則無念。無念",
    "X19n0348_010:0699b12": "即無分別。則不二矣。故曰是為入不二法門。",
    "X19n0348_010:0699b13": "約教判者。動之與念。三教皆得言之。若以界內見",
    "X19n0348_010:0699b14": "思為動為念。惟以空觀。澄其動念。此在通教可知。",
    "X19n0348_010:0699b15": "若以界外無明。為動為念。論品數多少。以分別圓。",
    "X19n0348_010:0699b16": "至於澄動。約三觀次與不次。以分別圓。此亦可知。",
    "X19n0348_010:0699b17": "觀解者。觀一念心。若寂寂久。生昏睡。惺惺多。生妄",
    "X19n0348_010:0699b18": "想。是動之與念為二也。若寂寂時。常自惺惺。惺惺",
    "X19n0348_010:0699b19": "時。常自寂寂。是為不動則無念。無念即無分別。是",
    "X19n0348_010:0699b20": "為觀心入不二法門。",
    "X19n0348_010:0699b21": "○六約相無相二法說入不二法門。",
    "X19n0348_010:0699b22": "普眼菩薩曰。一相無相為二。若知一相即是無相。亦",
    "X19n0348_010:0699b23": "不取無相。入於平等。是為入不二法門。",
    "X19n0348_010:0699b24": "始則會萬法之眾相。歸心之一相。然雖相歸乎一。",
    "X19n0348_010:0699c01": "猶有一之相在。未忘緣也。必須併一而無之。始絕",
    "X19n0348_010:0699c02": "乎相緣。雖云無之。非是離一之外而別有其無。即",
    "X19n0348_010:0699c03": "一心相。體本無相。故曰若知一相。即是無相。既一",
    "X19n0348_010:0699c04": "相即無相。則一相亦不捨。無相亦不取。不捨不取。",
    "X19n0348_010:0699c05": "入於平等。是為入不二法門也。",
    "X19n0348_010:0699c06": "約教判者。若以空平等觀。空其取捨。通別圓皆得",
    "X19n0348_010:0699c07": "言之。其若用中道玅觀。不捨一相之有。不取無相",
    "X19n0348_010:0699c08": "之無。分但不但。以為別圓。其義可知。",
    "X19n0348_010:0699c09": "觀解者。觀一念心性具三千。皆歸於一念之一相。",
    "X19n0348_010:0699c10": "其念本空。元無有相。然則即一念而無念。即無念",
    "X19n0348_010:0699c11": "而一念。豈非若知一相即是無相。是則於一念。而",
    "X19n0348_010:0699c12": "亦無所捨。於無念。而亦無所取。以平等觀。觀平等",
    "X19n0348_010:0699c13": "理。是為觀心一相無相入不二法門。",
    "X19n0348_010:0699c14": "○七約聲聞菩薩二法入不二法門。",
    "X19n0348_010:0699c15": "妙臂菩薩曰。菩薩心。聲聞心為二。觀心相空如幻化",
    "X19n0348_010:0699c16": "者。無菩薩心。無聲聞心。是為入不二法門。",
    "X19n0348_010:0699c17": "菩薩六度心。在於利人。聲聞四諦心。在於自利。此",
    "X19n0348_010:0699c18": "二心相。其體皆空。如幻如化。俱不可得。可得則二。",
    "X19n0348_010:0699c19": "惟不可得。故為不二法門也。",
    "X19n0348_010:0699c20": "判教者。若以真空。空去二心入者。通教體法。入不",
    "X19n0348_010:0699c21": "二法門也。若以中道。空去空有入者。別圓中道之",
    "X19n0348_010:0699c22": "觀。分但不但。入不二法門也。",
    "X19n0348_010:0699c23": "觀解者。觀一念具六度行。菩薩心也。具四諦行。聲",
    "X19n0348_010:0699c24": "聞心也。觀二心相。空如幻化。求聲聞心菩薩心。俱",
    "X19n0348_010:0700a01": "不可得。是為觀心無此二相入不二法門也。",
    "X19n0348_010:0700a02": "○八約善不善二法說入不二法門。",
    "X19n0348_010:0700a03": "弗沙菩薩曰。善不善為二。若不起善不善。入無相際。",
    "X19n0348_010:0700a04": "而通達者。是為入不二法門。",
    "X19n0348_010:0700a05": "什公曰。一切有漏善心。及善身口業。無漏乃至涅",
    "X19n0348_010:0700a06": "槃。名為善。一切煩惱所作身口業。名不善也。燈曰。",
    "X19n0348_010:0700a07": "若起不善念。則為三界六道輪迴生死因。若起善",
    "X19n0348_010:0700a08": "念。則為出三界二乘菩提涅槃果。求佛道者。不惟",
    "X19n0348_010:0700a09": "不起不善念。即善念亦不起。方與大道相應。六祖",
    "X19n0348_010:0700a10": "云。不思善。不思惡。阿那箇是明上座本來面目。亦",
    "X19n0348_010:0700a11": "知言也。",
    "X19n0348_010:0700a12": "約教判者。若以真空。為無相際。雙非善不善念。則",
    "X19n0348_010:0700a13": "屬通教菩薩不二法門。若以但中圓中。為無相際。",
    "X19n0348_010:0700a14": "雙非善不善。空有二邊。則屬別圓入不二法門。",
    "X19n0348_010:0700a15": "觀解者。觀一念心。雖具九法界性惡。佛法界性善。",
    "X19n0348_010:0700a16": "然而性惡與性善。體本融通。無善惡可論。是為觀",
    "X19n0348_010:0700a17": "心入無相際不二法門也。",
    "X19n0348_010:0700a18": "○九約罪垢三法說入不二法門。",
    "X19n0348_010:0700a19": "師子菩薩曰。罪福為二。若達罪性。則與福無異。以金",
    "X19n0348_010:0700a20": "剛慧。決了此相。無縛無解者。是為入不二法門。",
    "X19n0348_010:0700a21": "十法界。傳傳可論罪福。惟菩薩界為罪之漸。佛法",
    "X19n0348_010:0700a22": "界為福之至。是為二也。經云。我心自空。罪福無主。",
    "X19n0348_010:0700a23": "又曰。深達罪福相。遍照於十方。此正以九界為性",
    "X19n0348_010:0700a24": "惡。佛界為性善。性惡融通。無法不趣。任運攝得佛",
    "X19n0348_010:0700b01": "界性善。故曰若達罪性與福無異。能照了此者。乃",
    "X19n0348_010:0700b02": "以金剛慧。決了此相。無九界之縛佛界之脫差別。",
    "X19n0348_010:0700b03": "是為入不二法門。",
    "X19n0348_010:0700b04": "判教者。達罪性與福無異。非圓頓教。莫消此語。",
    "X19n0348_010:0700b05": "觀解者。觀一念性具十界。其體融通。罪福無異。準",
    "X19n0348_010:0700b06": "常說可知。",
    "X19n0348_010:0700b07": "○十約漏無漏二法說入不二法門。",
    "X19n0348_010:0700b08": "師子意菩薩曰。有漏無漏為二。若得諸法等。則不起",
    "X19n0348_010:0700b09": "漏不漏想。不著於相。亦不住無相。是為入不二法門。",
    "X19n0348_010:0700b10": "有漏者。世間有相法也。無漏者。出世間無相法也。",
    "X19n0348_010:0700b11": "若生分別漏與無漏。則不見諸法平等之性。今此",
    "X19n0348_010:0700b12": "菩薩。了法平等。不分別漏與無漏。如是則不住於",
    "X19n0348_010:0700b13": "相。亦不住於無相。是為入不二法門。",
    "X19n0348_010:0700b14": "判教準第八可知。",
    "X19n0348_010:0700b15": "觀解者。觀心中道。雙非二邊漏與無漏相與無相。",
    "X19n0348_010:0700b16": "是為觀心入不二法門也。",
    "X19n0348_010:0700b17": "○十一約為無為二法說入不二法門。",
    "X19n0348_010:0700b18": "淨解菩薩曰。有為無為為二。若離一切數。則心如虗",
    "X19n0348_010:0700b19": "空。以清淨慧無所礙者。是為入不二法門。",
    "X19n0348_010:0700b20": "凡夫心。有為也。聖人心。無為也。對有為而說無為。",
    "X19n0348_010:0700b21": "則二數法也。有為心無為心。此二數法。悉俱遠離。",
    "X19n0348_010:0700b22": "則爾時心如虗空。得清淨慧。為與無為。無所礙者。",
    "X19n0348_010:0700b23": "是為入不二法門也。",
    "X19n0348_010:0700b24": "判教者。若以真空心。離為與無為。此屬通教。若以",
    "X19n0348_010:0700c01": "中道心。雙非為與無為。分但不但。判入別圓。",
    "X19n0348_010:0700c02": "觀解者。觀一念心。屬六凡法界。即有為心。屬二乘",
    "X19n0348_010:0700c03": "法界。即無為心。觀佛菩薩界。以中道清淨智慧。離",
    "X19n0348_010:0700c04": "此二邊無所礙者。是為觀心入不二法門。",
    "X19n0348_010:0700c05": "○十二約世出世間二法說入不二法門。",
    "X19n0348_010:0700c06": "那羅延菩薩曰。世間出世間為二。世間性空。即是出",
    "X19n0348_010:0700c07": "世間。於其中不入不出。不溢不散。是為入不二法門。",
    "X19n0348_010:0700c08": "世間性空者。世間煩惱生死。即是菩提涅槃。故其",
    "X19n0348_010:0700c09": "性本空。惟其本空。故即是出世間菩提涅槃。是以",
    "X19n0348_010:0700c10": "於其中間。無菩提涅槃可入。亦無生死煩惱可出。",
    "X19n0348_010:0700c11": "於世間亦不溢。於出世間亦不散。是為入不二法",
    "X19n0348_010:0700c12": "門也。",
    "X19n0348_010:0700c13": "判教者。世間性。即出世間。色即是空。非色滅空。三",
    "X19n0348_010:0700c14": "教皆得言之。不約修惡即性惡言。即通別也。了達",
    "X19n0348_010:0700c15": "乎此。圓教也。",
    "X19n0348_010:0700c16": "觀解者。一心具足十界。六界世間也。四界出世間",
    "X19n0348_010:0700c17": "也。十界本居一念。是則世間性空。即出世間。無六",
    "X19n0348_010:0700c18": "凡之可出。亦無四聖之可入。不溢不散。是為觀心",
    "X19n0348_010:0700c19": "世出世間入不二法門也。",
    "X19n0348_010:0700c20": "○十三約生死涅槃二法說入不二法門。",
    "X19n0348_010:0700c21": "善意菩薩曰。生死涅槃為二。若見生死性。則無生死。",
    "X19n0348_010:0700c22": "無縛無解。不然不滅。如是解者。是為入不二法門。",
    "X19n0348_010:0700c23": "彌勒問疾章曰。一切諸法。即寂滅相。不可復滅。寂",
    "X19n0348_010:0700c24": "滅相。即生死性也。既曰不可復滅。則無生死。既無",
    "X19n0348_010:0701a01": "生死。則何生死之可縛。何涅槃之可解乎。",
    "X19n0348_010:0701a02": "判教者。見生死性。則無生死。作色即是空解。則屬",
    "X19n0348_010:0701a03": "通教。若以但中為空。屬別教。以圓中為空。即屬圓",
    "X19n0348_010:0701a04": "教。",
    "X19n0348_010:0701a05": "觀解者。觀一念生死色。即寂滅相。不可復滅。則無",
    "X19n0348_010:0701a06": "生死。無生死。則無縛。即生死心。是則無解。是為觀",
    "X19n0348_010:0701a07": "心入不二法門。",
    "X19n0348_010:0701a08": "○十四約盡不盡二法說入不二法門。",
    "X19n0348_010:0701a09": "現見菩薩曰。盡不盡為二法。若究竟盡。若不盡。皆是",
    "X19n0348_010:0701a10": "無盡相。無盡相即是空。空則無有盡不盡相。如是入",
    "X19n0348_010:0701a11": "者。是為入不二法門。",
    "X19n0348_010:0701a12": "破煩惱生死盡。為究竟盡。若破未盡。名為不盡。有",
    "X19n0348_010:0701a13": "盡不盡。是為二法。非入不二法門也。惟其了達生",
    "X19n0348_010:0701a14": "死煩惱。不問盡與不盡。皆是無盡空相。既即是空。",
    "X19n0348_010:0701a15": "何有盡不盡二法差別之可得。是為入不二法門。",
    "X19n0348_010:0701a16": "判教者。盡不盡相。皆歸於空。三教皆得言之。須以",
    "X19n0348_010:0701a17": "空中定其偏圓可也。",
    "X19n0348_010:0701a18": "觀解者。觀一念即空。即盡相也。即假。不盡相也。即",
    "X19n0348_010:0701a19": "中。盡不盡相。皆是無盡相也。是為觀心盡不盡相",
    "X19n0348_010:0701a20": "入不二法門。",
    "X19n0348_010:0701a21": "○十五約我無我二法說入不二法門。",
    "X19n0348_010:0701a22": "普守菩薩曰。我無我為二。我尚不可得。非我何可得。",
    "X19n0348_010:0701a23": "見我實性者。不復起二。是為入不二法門。",
    "X19n0348_010:0701a24": "我之實性。即前經六十二見為如來種。我見之我。",
    "X19n0348_010:0701b01": "此我既為如來種。即八自在我。應名真實之性。此",
    "X19n0348_010:0701b02": "我非我。故不可得。何況對我說非我。有可得哉。是",
    "X19n0348_010:0701b03": "則我與非我。其體不二。故為入不二法門。",
    "X19n0348_010:0701b04": "判教者。若我無我。總歸於空。謂之不二。此通別教",
    "X19n0348_010:0701b05": "皆得言之。若以八自在我。以為實性。則唯屬圓頓",
    "X19n0348_010:0701b06": "也。",
    "X19n0348_010:0701b07": "觀解者。觀一念心。有主宰義。謂之為我。此我本非",
    "X19n0348_010:0701b08": "我。了無我性可得。即如來種八自在我。是則我尚",
    "X19n0348_010:0701b09": "不可得。何況破我無我有可得哉。如是觀之。我與",
    "X19n0348_010:0701b10": "無我。其體不二。是為觀心我無我不二法門也。",
    "X19n0348_010:0701b11": "○十六約明無明二法說入不二法門。",
    "X19n0348_010:0701b12": "電天菩薩曰。明無明為二。無明實性即是明。明亦不",
    "X19n0348_010:0701b13": "可取。離一切數。於其中平等無二者。是為入不二法",
    "X19n0348_010:0701b14": "門。",
    "X19n0348_010:0701b15": "無明。眾生煩惱黑闇之法也。明。諸佛菩提覺照之",
    "X19n0348_010:0701b16": "法也。此皆約修染修淨修惡修善言之。不無明暗",
    "X19n0348_010:0701b17": "之殊愚智之異。故明無明為二也。今自其無明實",
    "X19n0348_010:0701b18": "性。性染性惡觀之。修染修惡。雖有差殊。性染性惡。",
    "X19n0348_010:0701b19": "其體不二。不觀之水與波乎。水相波相。雖動靜有",
    "X19n0348_010:0701b20": "異。波性水性。濕明一也。水波海無非濕性。遍界俱",
    "X19n0348_010:0701b21": "是真明。明亦不可取。取則有二矣。性染性淨。一味",
    "X19n0348_010:0701b22": "平等。是為入不二法門。",
    "X19n0348_010:0701b23": "判教者。約界內見思與三菩提。論相即。則此義通",
    "X19n0348_010:0701b24": "教有之。約界外無明與三菩提。論相即。惟圓頓教",
    "X19n0348_010:0701c01": "有。別非其分也。",
    "X19n0348_010:0701c02": "觀解者。根塵相對。一念心起。或貪或嗔或癡。即是",
    "X19n0348_010:0701c03": "無明。以三觀智。捨此三毒。即是真明。是為二。了此",
    "X19n0348_010:0701c04": "無明修染。即是性染。性染融通。無法不趣。任運攝",
    "X19n0348_010:0701c05": "得性淨真明。觀無明實性。即是真明。明亦不取。於",
    "X19n0348_010:0701c06": "其中間。平等無二。是為觀心明與無明不二也。",
    "X19n0348_010:0701c07": "○十七約色空二法說入不二法門。",
    "X19n0348_010:0701c08": "喜見菩薩曰。色色空為二。色即是空。非色滅空。色性",
    "X19n0348_010:0701c09": "自空。如是受想行識。識空為二。識即是空。非識滅空。",
    "X19n0348_010:0701c10": "識性自空。於其中而通達者。是為入不二法門。",
    "X19n0348_010:0701c11": "五陰雖同是眾生報得生死之法。分之則色陰屬",
    "X19n0348_010:0701c12": "生死。四陰屬煩惱。此五受陰中。有般若智明。是故",
    "X19n0348_010:0701c13": "欲成佛道者。能照五陰皆空。即度一切苦厄。此即",
    "X19n0348_010:0701c14": "為二也。又須了達色即是空。非色滅空。受想行識",
    "X19n0348_010:0701c15": "亦復如是。是則人之生死色法。煩惱心法。了不可",
    "X19n0348_010:0701c16": "得。即是菩提涅槃。般若智明。不必外五陰而求般",
    "X19n0348_010:0701c17": "若。是為入不二法門。",
    "X19n0348_010:0701c18": "判教者。若以六凡幻色。二乘真空相即。非色滅空。",
    "X19n0348_010:0701c19": "此衍教初門以入不二法門也。若以九界幻色。即",
    "X19n0348_010:0701c20": "佛界真空。此衍門終教入不二法門也。若以十界",
    "X19n0348_010:0701c21": "幻色。即十界性染性善真空。非色滅空。此圓頓教",
    "X19n0348_010:0701c22": "色即是空入不二法門也。",
    "X19n0348_010:0701c23": "觀解者。觀一念禪定心。以有念故。汙穢真理。即是",
    "X19n0348_010:0701c24": "色陰。領納在心。即是受陰。心緣此定。即是想陰。行",
    "X19n0348_010:0702a01": "用此理。即是行陰。歷歷分別。明識相應。即是識陰。",
    "X19n0348_010:0702a02": "若復用觀。破此五陰。即是般若真空。乃色色空為",
    "X19n0348_010:0702a03": "二。若能了達此色即空。非色滅空。色性自空。乃至",
    "X19n0348_010:0702a04": "識亦如是。於其中間。而通達者。是為觀心色即是",
    "X19n0348_010:0702a05": "空入不二法門。",
    "X19n0348_010:0702a06": "○十八約異種空種二法說入不二法門。",
    "X19n0348_010:0702a07": "明相菩薩曰。四種異。空種異。為二。四種性即是空種",
    "X19n0348_010:0702a08": "性。如前際後際空故。中際亦空。若能如是知諸種性",
    "X19n0348_010:0702a09": "者。是為入不二法門。",
    "X19n0348_010:0702a10": "楞嚴經明七大。前五大地水火風空為依報。後見",
    "X19n0348_010:0702a11": "識二大為正報。今不言正報。故但云五大。此五大",
    "X19n0348_010:0702a12": "中。前地水火風有相之物。故云四種異。後空大無",
    "X19n0348_010:0702a13": "相之物。故為空為不異。異與不異。故為二也。今以",
    "X19n0348_010:0702a14": "如來藏中。性色即真空。性空即真色。乃至性風即",
    "X19n0348_010:0702a15": "真空。性空即真風觀之。故四種性。即是空種性。此",
    "X19n0348_010:0702a16": "已約橫遍十方明不二也。即此橫遍。無異竪窮。故",
    "X19n0348_010:0702a17": "如前際後際空故。中際亦空。能知如是諸種性。不",
    "X19n0348_010:0702a18": "生滅。無去來。是為入不二法門也。",
    "X19n0348_010:0702a19": "判教者。若但能解世間四種性即是空種。通別意",
    "X19n0348_010:0702a20": "耳。能解如來藏性色真空等義。即圓頓教也。",
    "X19n0348_010:0702a21": "觀解者。觀一念識心。性具十界。五陰國土。各有地",
    "X19n0348_010:0702a22": "水火風四種異并空種異。為二。如此種性。皆如來",
    "X19n0348_010:0702a23": "藏性色真空。性空真色。前際後際中際。念念皆空。",
    "X19n0348_010:0702a24": "即觀心觀諸種性入不二法門。",
    "X19n0348_010:0702b01": "○十九約眼色二法說入不二法門。",
    "X19n0348_010:0702b02": "妙意菩薩曰。眼色為二。若知眼性於色不貪不恚不",
    "X19n0348_010:0702b03": "癡。是名寂滅。如是耳聲鼻香舌味身觸意法為二。若",
    "X19n0348_010:0702b04": "知意性於法不貪不恚不癡。是名寂滅。安住其中。是",
    "X19n0348_010:0702b05": "為入不二法門。",
    "X19n0348_010:0702b06": "夫根塵為偶。猶陰陽之匹配。夫婦之偕交。育生識",
    "X19n0348_010:0702b07": "子。其來久矣。若劫初人種之未偶。忽然而有之化",
    "X19n0348_010:0702b08": "生。何生生之有哉。六根亦然。能知眼性。則不緣於",
    "X19n0348_010:0702b09": "色。不緣於色。則三毒無所因。識子無所緣矣。故學",
    "X19n0348_010:0702b10": "道者。貴知根性。若止觀之引央屈摩羅。所謂彼眼",
    "X19n0348_010:0702b11": "根於諸如來常了了分明見。具足無減修。五根之",
    "X19n0348_010:0702b12": "中。皆如是說。又如楞嚴。見見之時。見非是見。見猶",
    "X19n0348_010:0702b13": "離見。見不能及。皆明若知眼性於色不貪恚癡。是",
    "X19n0348_010:0702b14": "名寂滅。入不二法門之意也。",
    "X19n0348_010:0702b15": "判教者。此固圓頓法門。若約義往判。亦得通通別",
    "X19n0348_010:0702b16": "兩教人修。",
    "X19n0348_010:0702b17": "觀解者。觀見即是觀心。更說觀心贅矣。",
    "X19n0348_010:0702b18": "○二十約布施迴向二法說入不二法門。",
    "X19n0348_010:0702b19": "無盡意菩薩曰。布施迴向一切智為二。布施性即是",
    "X19n0348_010:0702b20": "迴向一切智性。如是持戒忍辱精進禪定智慧迴向",
    "X19n0348_010:0702b21": "一切智為二。智慧性即是迴向一切智性。於其中入",
    "X19n0348_010:0702b22": "一相者。是為入不二法門。",
    "X19n0348_010:0702b23": "此以藏教事六度。迴向理六度一切智為二也。向",
    "X19n0348_010:0702b24": "也葢事六度。第六亦屬於事。故其智慧。亦須迴向",
    "X19n0348_010:0702c01": "一切智。若圓理六度。即布施已。不住色聲香味觸",
    "X19n0348_010:0702c02": "法。矧智慧乎。今以六度迴向智性。既入一相。應同",
    "X19n0348_010:0702c03": "般若應無所住而生其心也。",
    "X19n0348_010:0702c04": "判教者。但觀其所入一相。為空為中。為但不但。判",
    "X19n0348_010:0702c05": "衍門三教可知。",
    "X19n0348_010:0702c06": "觀解者。觀一念具足六度。已如前說。將此六度。迴",
    "X19n0348_010:0702c07": "向一切智。又能了達六度性。即是所向即一切智",
    "X19n0348_010:0702c08": "性。於其中不見有六度心與一切差別。即是觀心",
    "X19n0348_010:0702c09": "入一相不二法門。",
    "X19n0348_010:0702c10": "○二十一約空無相無作二法證入不二法門。",
    "X19n0348_010:0702c11": "深慧菩薩曰。是空是無相是無作為二。空即無相。無",
    "X19n0348_010:0702c12": "相即無作。若空無相無作。即無心意識。於一解脫門",
    "X19n0348_010:0702c13": "即是三解脫門者。是為入不二法門。",
    "X19n0348_010:0702c14": "人之一心。本來自空。亦本無相無作。此三解脫法",
    "X19n0348_010:0702c15": "亦本自一體。隨義之所在。而立異名。人之不得證",
    "X19n0348_010:0702c16": "者。以意識緣塵分別為之不空。為之有相。為之有",
    "X19n0348_010:0702c17": "作耳。是以能得無心意識。即得三解脫。此之脫門。",
    "X19n0348_010:0702c18": "既是一體。則得一而即三。舉三而即一。是為入不",
    "X19n0348_010:0702c19": "二法門也。",
    "X19n0348_010:0702c20": "判教者。三解脫。四教皆得言之。今正意在衍。第觀",
    "X19n0348_010:0702c21": "以空以中。而為通為別為圓不同耳。",
    "X19n0348_010:0702c22": "觀解者。觀一念心。三際四性。一一推檢。了不可得。",
    "X19n0348_010:0702c23": "本來自空。亦無相貌。誰造作者。如是觀時。心意識",
    "X19n0348_010:0702c24": "不行。空即無相。無相即無作。於一解脫即三解脫。",
    "X19n0348_010:0703a01": "是為觀心三脫不不二法門。",
    "X19n0348_010:0703a02": "○二十二約三寶二法說入不二法門。",
    "X19n0348_010:0703a03": "寂根菩薩曰。佛法眾為二。佛即是法。法即是眾。是三",
    "X19n0348_010:0703a04": "寶皆無為相。與虗空等。一切法亦爾。能隨此行者。是",
    "X19n0348_010:0703a05": "為入不二法門。",
    "X19n0348_010:0703a06": "法者。本覺也。佛者。始覺也。眾者。始本和合也。此真",
    "X19n0348_010:0703a07": "三寶也。方其本覺在迷。未有始覺之時。則三寶俱",
    "X19n0348_010:0703a08": "隱而不現。所謂百千萬劫。不聞有三寶之名是也。",
    "X19n0348_010:0703a09": "及其了悟本有覺性之後。用始覺智。照了本覺。始",
    "X19n0348_010:0703a10": "本一合。始本俱忘。當爾三寶。一時出現。豈非佛即",
    "X19n0348_010:0703a11": "法耶。法即僧耶。是三寶皆無相。與虗空等。於一心",
    "X19n0348_010:0703a12": "既然。於一切法亦爾。以其無非本覺故也。",
    "X19n0348_010:0703a13": "判教者。此義衍門皆得言之。而正意極在圓頓也。",
    "X19n0348_010:0703a14": "觀解者。觀一念心。即性具性體性量。所觀即是本",
    "X19n0348_010:0703a15": "覺法寶。能觀即是始覺佛寶。始本相契。即是一合",
    "X19n0348_010:0703a16": "僧寶。",
    "X19n0348_010:0703a17": "○二十三約身身滅二法說入不二法門。",
    "X19n0348_010:0703a18": "心無礙菩薩曰。身身滅為二。身即是身滅。所以者何。",
    "X19n0348_010:0703a19": "見身實相者。不起見身及見滅身。身與滅身。無二無",
    "X19n0348_010:0703a20": "分別。於其中不驚不懼者。是為入不二法門。",
    "X19n0348_010:0703a21": "身與身滅。二乘灰身入無餘寂滅涅槃也。一苦一",
    "X19n0348_010:0703a22": "樂。一有一無。故為二也。身即是身滅者。所謂見身",
    "X19n0348_010:0703a23": "實相也。此於苦道能見法身。故不起見身及見身",
    "X19n0348_010:0703a24": "滅。豈不身與身滅無有苦樂之二。亦不於身身滅",
    "X19n0348_010:0703b01": "以起分別。根劣之人。見此實相。鮮不驚懼。惟上根",
    "X19n0348_010:0703b02": "利智之士。悟此法身本有之事。故不驚不懼也。",
    "X19n0348_010:0703b03": "判教者。身身滅為二。二乘之見解也。若身身滅不",
    "X19n0348_010:0703b04": "二。衍門初終二教。亦能入之。所謂色即是空。非色",
    "X19n0348_010:0703b05": "滅空是也。若曰見身實相。苦道即法身。乃圓頓根",
    "X19n0348_010:0703b06": "性之悟門也。",
    "X19n0348_010:0703b07": "觀解者。觀一念心。具足五陰。照了色陰。苦即法身。",
    "X19n0348_010:0703b08": "身與滅身。無二。無分別。是為觀心身身滅入不二",
    "X19n0348_010:0703b09": "法門。",
    "X19n0348_010:0703b10": "○二十四約身口意二法說入不二法門。",
    "X19n0348_010:0703b11": "上善菩薩曰。身口意業為二。是三業皆無作相。身無",
    "X19n0348_010:0703b12": "作相。即口無作相。口無作相。即意無作相。是三業無",
    "X19n0348_010:0703b13": "作相。即一切法無作相。能如是隨無作慧者。是為入",
    "X19n0348_010:0703b14": "不二法門。",
    "X19n0348_010:0703b15": "身行住坐臥。執捉步履。口歌咏語言。意思惟卜度。",
    "X19n0348_010:0703b16": "皆有作也。三業本空。即是實相。皆無作也。三業雖",
    "X19n0348_010:0703b17": "三。無相則一。故身無作相。即口無作相等。三業正",
    "X19n0348_010:0703b18": "報也。一切法依報也。依正雖異。無作理同。故三業",
    "X19n0348_010:0703b19": "無作。即一切法無作。能如是隨無作而知智慧。是",
    "X19n0348_010:0703b20": "為入不二法門。",
    "X19n0348_010:0703b21": "判教者。此義亦通衍門。惟無作相。或空或中。以判",
    "X19n0348_010:0703b22": "偏圓耳。",
    "X19n0348_010:0703b23": "觀解可知。",
    "X19n0348_010:0703b24": "○二十五約罪福二法說入不二法門。",
    "X19n0348_010:0703c01": "福田菩薩曰。福行罪行不動行為二。三行實性即是",
    "X19n0348_010:0703c02": "空。空則無福行。無罪行。無不動行。於此三行而不起",
    "X19n0348_010:0703c03": "者。是為入不二法門。",
    "X19n0348_010:0703c04": "三種之行。有淺近者。如什公云。福行欲界善行。能",
    "X19n0348_010:0703c05": "得樂報也。罪行十不善道。能得苦報也。無動行。色",
    "X19n0348_010:0703c06": "無色界禪定行也。有圓頓者。了三德性。離三惑染。",
    "X19n0348_010:0703c07": "身口諸業。順理無作。名為福行。迷三德性。為三惑",
    "X19n0348_010:0703c08": "染。身口諸業。違理有作。名為惡行。能了達此。常在",
    "X19n0348_010:0703c09": "於定無不定時。名不動行。我心自空。罪福無主。動",
    "X19n0348_010:0703c10": "與不動莫非三德。尚何福行罪行不動行。差別之",
    "X19n0348_010:0703c11": "有。是故日用。於此三法。悉皆不起。是為入不二法",
    "X19n0348_010:0703c12": "門。",
    "X19n0348_010:0703c13": "判教者。此義亦通三衍。惟作後釋。爾乃成圓。",
    "X19n0348_010:0703c14": "觀解者。觀九界念。名為罪行。觀佛界念。名為福行。",
    "X19n0348_010:0703c15": "一念空寂。一切俱遮。名不動行。如是三行真實之",
    "X19n0348_010:0703c16": "性。即是空。空則無有三行。於此三行。悉無所起。是",
    "X19n0348_010:0703c17": "為觀心入不二法門。",
    "X19n0348_010:0703c18": "○二十六約彼我二法說入不二法門。",
    "X19n0348_010:0703c19": "華嚴菩薩曰。從我起二為二。見我實相者。不起二法。",
    "X19n0348_010:0703c20": "若不住二法。則無有識。無所識者。是為入不二法門。",
    "X19n0348_010:0703c21": "從我起二者。因有我。則有彼。故成二也。見我實相。",
    "X19n0348_010:0703c22": "則悟真我。真我無我。形待斯泯。故不起二法。彼我",
    "X19n0348_010:0703c23": "立。則有分別事識生起。二法忘。則無有識。故是不",
    "X19n0348_010:0703c24": "二法門。",
    "X19n0348_010:0704a01": "判教者。但忘事識。見偏真我。即屬通教。見中道真",
    "X19n0348_010:0704a02": "我。而二識忘。即屬別圓。",
    "X19n0348_010:0704a03": "觀解者。觀心之時。有能所可得。因我起彼。是為二。",
    "X19n0348_010:0704a04": "照我中道。入絕待忘緣之觀。是為觀心不二法門。",
    "X19n0348_010:0704a05": "○二十七約有所得二法說入不二法門。",
    "X19n0348_010:0704a06": "德藏菩薩曰。有所得相為二。若無所得。則無取捨。無",
    "X19n0348_010:0704a07": "取捨者。是為入不二法門。",
    "X19n0348_010:0704a08": "一切諸法。無非實相。迷亦無所捨。悟亦無所取。凡",
    "X19n0348_010:0704a09": "亦無所失。聖亦無所得。是以能悟此者。而於諸法。",
    "X19n0348_010:0704a10": "無取無捨。入不二法門。心經亦云。以無所得故。菩",
    "X19n0348_010:0704a11": "薩得無上菩提。",
    "X19n0348_010:0704a12": "判教者。無所得義。如心經解。通收衍教。此與之同。",
    "X19n0348_010:0704a13": "觀解者。觀一念心。無非諸法實相。一一圓成。了無",
    "X19n0348_010:0704a14": "所得。是為觀心入不二法門。",
    "X19n0348_010:0704a15": "○二十八約明闇二法說入不二法門。",
    "X19n0348_010:0704a16": "月上菩薩曰。闇與明為二。無闇無明。則無有二。所以",
    "X19n0348_010:0704a17": "者何。如入滅受想定。無闇無明。一切法相。亦復如是。",
    "X19n0348_010:0704a18": "於其中平等入者。是為入不二法門。",
    "X19n0348_010:0704a19": "闇迷時煩惱黑闇。明悟後智慧真明。有迷悟闇明。",
    "X19n0348_010:0704a20": "故為二也。昔本無迷。今亦無悟。無闇無明。胡二之",
    "X19n0348_010:0704a21": "有。故取喻如二乘入滅受想定。六根盡廢。心想都",
    "X19n0348_010:0704a22": "滅。雖經晝夜。不覺晦冥之異。豈惟心然。諸法亦然。",
    "X19n0348_010:0704a23": "亦無迷悟闇明之異也。",
    "X19n0348_010:0704a24": "判教者。無迷悟闇明之義。三教皆得言之。惟觀其",
    "X19n0348_010:0704b01": "不二為空為中。以定偏圓耳。",
    "X19n0348_010:0704b02": "觀心者。觀一念無明心。即是真明。本無明闇之殊",
    "X19n0348_010:0704b03": "悟迷之異。一味平等。是為觀心入不二法門也。",
    "X19n0348_010:0704b04": "○二十九約樂涅槃不樂世間二法說入不二法",
    "X19n0348_010:0704b05": "門。",
    "X19n0348_010:0704b06": "寶印手菩薩曰。樂涅槃。不樂世間為二。若不樂涅槃。",
    "X19n0348_010:0704b07": "不厭世間。則無有二。所以者何。若有縛。則有解。若本",
    "X19n0348_010:0704b08": "無縛。其誰求解。無縛無解。則無樂厭。是為入不二法",
    "X19n0348_010:0704b09": "門。",
    "X19n0348_010:0704b10": "小乘之所以樂涅槃厭世間者。以其見有世間生",
    "X19n0348_010:0704b11": "死之繫縛。出世間涅槃之解脫。故於此以生欣厭。",
    "X19n0348_010:0704b12": "是故為二。今大乘菩薩。解生死世間。即是出世涅",
    "X19n0348_010:0704b13": "槃。本自無縛。何用求解。則無欣厭之異。故為入不",
    "X19n0348_010:0704b14": "二法門。",
    "X19n0348_010:0704b15": "判教者。生死涅槃。無二之旨。亦有三界內外之殊。",
    "X19n0348_010:0704b16": "若夫約界內二法入不二者。通教也。界外入不二",
    "X19n0348_010:0704b17": "者。分但不但。以為別圓也。",
    "X19n0348_010:0704b18": "觀解者。觀一念生死心。即涅槃心。生死涅槃。無有",
    "X19n0348_010:0704b19": "二相。無縛無解。是為觀心入不二法門。",
    "X19n0348_010:0704b20": "○三十約正邪二法說入不二法門。",
    "X19n0348_010:0704b21": "珠頂王菩薩曰。正道邪道為二。住正道者。則不分別",
    "X19n0348_010:0704b22": "是邪是正。離此二者。是為入不二法門。",
    "X19n0348_010:0704b23": "邪道者。九十五種心行邪逕。皆名邪道也。正道者。",
    "X19n0348_010:0704b24": "佛所說教。不問人天三乘等教。皆名正道也。又邪",
    "X19n0348_010:0704c01": "正者。無分內外。惟論其心。所謂以妄想觀諸佛。佛",
    "X19n0348_010:0704c02": "亦成邪。以正智觀眾生。眾生亦玅。作此說者。雖甄",
    "X19n0348_010:0704c03": "正之功不無。而混融之旨未得。故入直道者。須邪",
    "X19n0348_010:0704c04": "正分別併忘。斯可入也。",
    "X19n0348_010:0704c05": "判教者。離邪正之二。通教體色即空。忘緣之觀。亦",
    "X19n0348_010:0704c06": "得言之。即藏教入真道者亦能忘之。第觀其所忘",
    "X19n0348_010:0704c07": "邪正。與夫所入不二法門。空乎。中乎。往判其教。無",
    "X19n0348_010:0704c08": "不中規也。",
    "X19n0348_010:0704c09": "觀解者。觀根塵對起。念屬九界修惡。皆邪道也。念",
    "X19n0348_010:0704c10": "屬佛界修善。正道也。是為二。達此修惡。即是性惡。",
    "X19n0348_010:0704c11": "修善。即是性善。性之善惡。體本融通。是則惡即善",
    "X19n0348_010:0704c12": "也。善即惡也。如此觀時。則不分別邪正。以入忘緣",
    "X19n0348_010:0704c13": "之觀。是為觀心入不二法門。",
    "X19n0348_010:0704c14": "○三十一約實不實二法說入不二法門。",
    "X19n0348_010:0704c15": "樂實菩薩曰。實不實為二。實見者尚不見實。何況非",
    "X19n0348_010:0704c16": "實。所以者何。非肉眼所見。慧眼乃能見。而此慧眼。無",
    "X19n0348_010:0704c17": "見無不見。是為入不二法門。",
    "X19n0348_010:0704c18": "實者。真空也。不實者。幻有也。實見者。已證真空之",
    "X19n0348_010:0704c19": "人也。真空既空。何所可見。故尚不見實。幻有本無。",
    "X19n0348_010:0704c20": "今又證實。何況非實而可得乎。故徵釋云。非肉眼",
    "X19n0348_010:0704c21": "所見。慧眼乃能見。而此慧眼。無見無不見。夫無見",
    "X19n0348_010:0704c22": "無不見。豈有二乎。",
    "X19n0348_010:0704c23": "判教者。約慧眼所見。通齊已辦地。別齊七住。圓齊",
    "X19n0348_010:0704c24": "七信。皆有此義。若夫有佛世尊。得真慧眼。不以二",
    "X19n0348_010:0705a01": "相見實不實。無見無不見。惟在圓頓也。",
    "X19n0348_010:0705a02": "觀心者。觀一念心。具足十界。九界為不實。佛界為",
    "X19n0348_010:0705a03": "實。得諸法實相如實見者。尚不見佛界之實。何況",
    "X19n0348_010:0705a04": "九界非實。以佛界實。即九界非實。九界非實。即佛",
    "X19n0348_010:0705a05": "界實。不以二相觀一念心。是為真慧眼。無見無不",
    "X19n0348_010:0705a06": "見。觀心不二法門也。",
    "X19n0348_010:0705a07": "○二文殊師利菩薩說入不二法門二。初諸菩薩",
    "X19n0348_010:0705a08": "以入不二法門問。",
    "X19n0348_010:0705a09": "如是諸菩薩。各各說已。問文殊師利。何等是菩薩入",
    "X19n0348_010:0705a10": "不二法門。",
    "X19n0348_010:0705a11": "○二文殊師利菩薩以言遣言答。",
    "X19n0348_010:0705a12": "文殊師利曰。如我意者。於一切法。無言無說。無示無",
    "X19n0348_010:0705a13": "識。離諸問答。是為入不二法門。",
    "X19n0348_010:0705a14": "三十一菩薩。所說入不二法門。已涉言說。以之示",
    "X19n0348_010:0705a15": "人。問答相酬。皆眾生心識之可到者。文殊菩薩欲",
    "X19n0348_010:0705a16": "泯情識。故以言而遣之。必於一切法。無言無說。無",
    "X19n0348_010:0705a17": "示無識。離諸問答。然後可為入不二法門也。其中",
    "X19n0348_010:0705a18": "下一識字。是其主意。判教觀心。具如次章明之。",
    "X19n0348_010:0705a19": "○三維摩居士說入不二法門三。初文殊以入不",
    "X19n0348_010:0705a20": "二法門問。",
    "X19n0348_010:0705a21": "於是文殊師利。問維摩詰。我等各自說已。仁者當說。",
    "X19n0348_010:0705a22": "何等是菩薩入不二法門。",
    "X19n0348_010:0705a23": "○二維摩居士以無言遣言答。",
    "X19n0348_010:0705a24": "時維摩詰默然無言。",
    "X19n0348_010:0705b01": "○三文殊菩薩讚歎其美。",
    "X19n0348_010:0705b02": "文殊師利歎曰。善哉善哉。乃至無有文字語言。是真",
    "X19n0348_010:0705b03": "入不二法門。",
    "X19n0348_010:0705b04": "○四五千菩薩聞法獲益。",
    "X19n0348_010:0705b05": "說是入不二法門品時。於此眾中。五千菩薩。皆入不",
    "X19n0348_010:0705b06": "二法門。得無生法忍。",
    "X19n0348_010:0705b07": "生公曰。文殊雖明無可說。而未明說為無說也。是",
    "X19n0348_010:0705b08": "以維摩默然無言。以表言之不實。言若果實。豈可",
    "X19n0348_010:0705b09": "默哉。肇公曰。有言於無言。未若無言於無言。所以",
    "X19n0348_010:0705b10": "默然也。上諸菩薩。措言於法相。文殊有言於無言。",
    "X19n0348_010:0705b11": "淨名無言於無言。此三明宗雖同。而迹有淺深。所",
    "X19n0348_010:0705b12": "以言後於無言。知後於無知。信矣。",
    "X19n0348_010:0705b13": "燈曰。夫窮源捨掉。末路遺鞭。此道理之必然。眾情",
    "X19n0348_010:0705b14": "之同是者也。原夫無生實際。至大廓如。迎之無前。",
    "X19n0348_010:0705b15": "隨之罔後。心思所不能到。言說所不能詮。其來舊",
    "X19n0348_010:0705b16": "矣。是以生死萬法。以心識為之本。言說為之詮。言",
    "X19n0348_010:0705b17": "說既形。文字競立。外其道者。既夥言而惑性。循乎",
    "X19n0348_010:0705b18": "道者。或多岐之亡羊。萬派千岐。紛紛原路。不有太",
    "X19n0348_010:0705b19": "覺。孰與指歸。此三十三大菩薩之所說法門。皆大",
    "X19n0348_010:0705b20": "覺之經常。無生之捷徑。或以言而言其道。或以言",
    "X19n0348_010:0705b21": "而遣其言。或以無言而遣其言。夫至于無言遣言。",
    "X19n0348_010:0705b22": "道亦至矣。文殊不云乎。如我意者。於一切法無言",
    "X19n0348_010:0705b23": "無說。無示無識。離諸問答。道至于是。可謂窮源。惟",
    "X19n0348_010:0705b24": "讓一默與維摩。維摩所以得專其美矣。然而既曰",
    "X19n0348_010:0705c01": "離諸問答。是則維摩言緒已露其鋒。亦不能辭文",
    "X19n0348_010:0705c02": "殊之一拂。但其間所示。雖復殊途。而其所用則成",
    "X19n0348_010:0705c03": "功不異。葢因倒因起。假路還家。道以言傳。非言說",
    "X19n0348_010:0705c04": "而無以指其要。言為糟粕。非遣言無以得其醇。遣",
    "X19n0348_010:0705c05": "言猶言。非默然無以會其致。是以會而歸之。殊途",
    "X19n0348_010:0705c06": "同轍。豈不以三十三門。門門須用其三。始則各依",
    "X19n0348_010:0705c07": "一門而修之。中則以無言而遣之。末則以默然而",
    "X19n0348_010:0705c08": "會之。無生之門。然後可得而入也。然則文殊菩薩。",
    "X19n0348_010:0705c09": "乃獨歎美於維摩者。亦必以默然而始會其極。非",
    "X19n0348_010:0705c10": "以默之可獨取。而言之可盡廢也。第其間關涉教",
    "X19n0348_010:0705c11": "義。理致精微。句味雖隨著於前。懸解試詳之於後。",
    "X19n0348_010:0705c12": "庶令慕道之賓。得旨而修造焉。重釋此義。其文為",
    "X19n0348_010:0705c13": "四。一明無生義。二明門義。三明不二法義。四明入",
    "X19n0348_010:0705c14": "義。無生之理。其猶天王賜以華屋。故首明之。雖獲",
    "X19n0348_010:0705c15": "大宅。要因門入。故次明之。雖得其門。須得入門之",
    "X19n0348_010:0705c16": "法。故第三明之。門名能通。通乎出入。故第四明之。",
    "X19n0348_010:0705c17": "智者因喻得解。知余所說。非繁芿也。",
    "X19n0348_010:0705c18": "一明無生義者。仁王經明五忍。一伏忍。二順忍。三",
    "X19n0348_010:0705c19": "信忍。此在別圓地住之前。置而不論。四無生法忍。",
    "X19n0348_010:0705c20": "位在別圓初地初住。前釋雖曰義通三教。今正約",
    "X19n0348_010:0705c21": "圓教。以初住去。至等覺。皆無生法忍位也。五寂滅",
    "X19n0348_010:0705c22": "忍。別圓俱在玅覺。然別教但論破十二品無明。所",
    "X19n0348_010:0705c23": "謂以我家之真因。為汝家之極果。亦且置而不論。",
    "X19n0348_010:0705c24": "惟約圓玅覺位。為寂滅忍也。然此二忍。乃約破生",
    "X19n0348_010:0706a01": "住異滅根本無明。即以所破之惑立名。故初住始。",
    "X19n0348_010:0706a02": "破生相無明。故曰無生。玅覺破滅相無明。故名寂",
    "X19n0348_010:0706a03": "滅。今經明菩薩所證之法。故約無生法忍。為不二",
    "X19n0348_010:0706a04": "法門所入之理。故首章法自在菩薩。說入不二法",
    "X19n0348_010:0706a05": "門。乃云得無生法忍。章末結益。乃云五千菩薩得",
    "X19n0348_010:0706a06": "無生法忍。故知不二法門。所入堂奧。且以菩薩所",
    "X19n0348_010:0706a07": "證無生法忍。以為定體也。",
    "X19n0348_010:0706a08": "二明門義者。門者譬喻也。譬如宅第。欲臻堂奧。必",
    "X19n0348_010:0706a09": "因門入。佛之法門。亦復如是。道因門入。故譬之以",
    "X19n0348_010:0706a10": "門。然有教門行門理門。三者不同。已如前說。今正",
    "X19n0348_010:0706a11": "明行門。故曰入不二法門。但門依理立。厥理有四。",
    "X19n0348_010:0706a12": "故能入之門。亦立為四。義雖有四。理則惟三。所謂",
    "X19n0348_010:0706a13": "三諦。一俗諦理。立一切法。設有門而入之。二真諦",
    "X19n0348_010:0706a14": "理。泯一切法。設空門而入之。三中諦理。雙照空有",
    "X19n0348_010:0706a15": "二邊法。設亦有亦空門而入之。雙遮空有二邊法。",
    "X19n0348_010:0706a16": "設非空非有門而入之。今品所入之門。即空門也。",
    "X19n0348_010:0706a17": "以云入無生法門故。雖是空門。義亦兼四。如所指",
    "X19n0348_010:0706a18": "二法。即有門也。所入不二法。即空門也。其間亦有",
    "X19n0348_010:0706a19": "空有雙忘。如生死涅槃。二俱不立。則雙非門也。既",
    "X19n0348_010:0706a20": "有雙非。豈無雙亦。一往且以空門而為之主。天台",
    "X19n0348_010:0706a21": "大師。每於四句之外。又立無言句。以收忘言之旨。",
    "X19n0348_010:0706a22": "須知無言之旨。亦有等降。不獨圓教。前之三教。亦",
    "X19n0348_010:0706a23": "復有之。又不獨佛教。西天外道。此土儒道二教。亦",
    "X19n0348_010:0706a24": "復有之。如論語云。天何言哉。四時行焉。百物生焉。",
    "X19n0348_010:0706b01": "此孔氏之無言也。道德經云。道可道非常道。多言",
    "X19n0348_010:0706b02": "數窮。不如守中。此李氏之無言也。犢子云。世諦有",
    "X19n0348_010:0706b03": "我。在第五不可說藏中。此西天外道之無言也。身",
    "X19n0348_010:0706b04": "子云。吾聞解脫之中。無有言說。此小乘三藏教之",
    "X19n0348_010:0706b05": "無言也。三乘同以無言說道。體法入真。此通教之",
    "X19n0348_010:0706b06": "無言也。大集無言童子。此別教之無言也。如來掩",
    "X19n0348_010:0706b07": "室於摩竭。淨名杜口於毗耶。此圓頓教之無言也。",
    "X19n0348_010:0706b08": "今人好以無言會道。為最上乘。不可以不知。此故",
    "X19n0348_010:0706b09": "涅槃經云。生生不可說。生不生不可說。不生生不",
    "X19n0348_010:0706b10": "可說。不生不生不可說。四教四門之外。各有無言",
    "X19n0348_010:0706b11": "句信矣。",
    "X19n0348_010:0706b12": "三明不二法義者。不二法。即所入之無生也。謂如",
    "X19n0348_010:0706b13": "是之法。乃入不二之門也。今是無生之門。故云不",
    "X19n0348_010:0706b14": "二。涅槃既云生生不可說等。生不生。今經此文既",
    "X19n0348_010:0706b15": "有三十三人。各說所入不二法門。準例餘處餘經。",
    "X19n0348_010:0706b16": "亦有所說。生生所入不一法門。不生生所入亦二",
    "X19n0348_010:0706b17": "亦不一法門。不生不生所入非二非不二法門。略",
    "X19n0348_010:0706b18": "如前經。有慧方便解。無慧方便縛。有方便慧解。無",
    "X19n0348_010:0706b19": "方便慧縛。慧即不二。方便即不一。自行即入不二。",
    "X19n0348_010:0706b20": "利他即入不一。如是之義。布在諸經。四句收之。罄",
    "X19n0348_010:0706b21": "無不盡。謂不二法門。不一法門。亦不二亦不一法",
    "X19n0348_010:0706b22": "門。非不二非不一法門。學者無得守隅害方可也",
    "X19n0348_010:0706b23": "四明入義者。入者。觀法也。準仁王纓絡楞嚴圓覺",
    "X19n0348_010:0706b24": "等經。大智度等論。明文了義。觀法有三。一空觀。二",
    "X19n0348_010:0706c01": "假觀。三中觀。此經約義亦有其三。已如前釋。今文",
    "X19n0348_010:0706c02": "入義。即空觀。以用不義盡不遮之故也。準前不二。",
    "X19n0348_010:0706c03": "既約四句分別。今之入義。亦有其四。一者入觀。即",
    "X19n0348_010:0706c04": "纓絡從假入空觀也。二者出觀。即纓絡從空出假",
    "X19n0348_010:0706c05": "觀也。三者亦入亦出觀。四者非入非出觀。即纓絡",
    "X19n0348_010:0706c06": "從空假入中道觀。雙照二諦。故是雙亦入出。雙遮",
    "X19n0348_010:0706c07": "二諦。故是雙非入出。以此而觀。故知入義。亦有四",
    "X19n0348_010:0706c08": "句也。入字既是能觀之觀。必有所觀之境。即下門",
    "X19n0348_010:0706c09": "字是也。然有事理二境。理境。即不二義。事境。即三",
    "X19n0348_010:0706c10": "十一人所說二法。此三十一法。不外摩訶止觀所",
    "X19n0348_010:0706c11": "觀十境。一陰入界境。二煩惱境。三病患境。四業相",
    "X19n0348_010:0706c12": "境。五魔事境。六禪定境。七諸見境。八上慢境。九二",
    "X19n0348_010:0706c13": "乘境。十菩薩境。如第一生滅。第二我我所。第三受",
    "X19n0348_010:0706c14": "不受。第四垢淨。第五動念。第六一相無相。此皆陰",
    "X19n0348_010:0706c15": "入界境也。第七菩薩心。菩薩境也。聲聞心。二乘境",
    "X19n0348_010:0706c16": "也。第八善不善。第九罪福。業相境也。第十有漏無",
    "X19n0348_010:0706c17": "漏。半屬陰入境。半屬二乘境。第十一有為無為。亦",
    "X19n0348_010:0706c18": "半屬陰入。半屬二乘。第十二世間出世間。十三生",
    "X19n0348_010:0706c19": "死涅槃。同前兩屬。第十四盡不盡。第十五我無我。",
    "X19n0348_010:0706c20": "第十六明無明。第十七色空。第十八四種異空種",
    "X19n0348_010:0706c21": "異。此五境半屬事境。半屬理境。第十九眼色陰入",
    "X19n0348_010:0706c22": "境。第二十布施事境。迴向一切智。理境。第二十一",
    "X19n0348_010:0706c23": "空無相無作。二乘境。第二十二三寶。陰入境。兼於",
    "X19n0348_010:0706c24": "理境。第二十三身身滅。陰入兼理境。第二十四三",
    "X19n0348_010:0707a01": "業。業相境。第二十五罪福行同上。不動行。禪定境。",
    "X19n0348_010:0707a02": "第二十六從我起二。陰入境。第二十七有所得。陰",
    "X19n0348_010:0707a03": "入境。第二十八闇明。陰入境。第二十九樂涅槃不",
    "X19n0348_010:0707a04": "樂世間。陰入境。第三十正道邪道。陰入境。第三十",
    "X19n0348_010:0707a05": "一實不實。兩屬事理陰入界境。十雖不全。要而言",
    "X19n0348_010:0707a06": "之。所觀無非事理兩境也。何獨此中。如圓覺楞嚴。",
    "X19n0348_010:0707a07": "三觀法門。無非陰入界境。然觀此文。雖有一二兼",
    "X19n0348_010:0707a08": "乎餘境。其實陰入界境居多。葢後之九境。待發方",
    "X19n0348_010:0707a09": "觀。不發不觀。惟初一境。初心行人。觸處現前。故明",
    "X19n0348_010:0707a10": "境居多。已能曉此。則判教觀心。皆可知也。",
    "X19n0348_010:0707a12": "維摩詰所說經無我疏卷第十"
}