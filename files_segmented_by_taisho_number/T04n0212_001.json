{
    "T04n0212_001:0609c17": "出曜經卷第一",
    "T04n0212_001:0609c19": "姚秦涼州沙門竺佛念譯",
    "T04n0212_001:0609c20": "1 無常品1無常品第一之一",
    "T04n0212_001:0609c21": "昔佛在波羅㮈國。佛告諸比丘：「當來之世，眾",
    "T04n0212_001:0609c22": "生之類壽八萬四千歲。爾時壽八萬四千歲",
    "T04n0212_001:0609c23": "眾生輩，於此閻浮利內，眾生共居一處，穀米",
    "T04n0212_001:0609c24": "豐熟人民熾盛，鷄狗鳴喚共相聞聲。」佛告比",
    "T04n0212_001:0609c25": "丘：「汝等當知，爾時人民，女年五百歲，便外適",
    "T04n0212_001:0609c26": "娶。爾時有王，名曰蠰佉，七寶導從，以法治化無",
    "T04n0212_001:0609c27": "有阿曲。有自然羽寶之車，高千肘廣十六肘，",
    "T04n0212_001:0609c28": "竪立修治眾寶瓔珞，在大眾中，分檀布施無",
    "T04n0212_001:0609c29": "悋悔心，造立功德為眾導首，與諸沙門婆羅",
    "T04n0212_001:0610a01": "門諸得道者，遠行住止經過居宿皆悉給施，",
    "T04n0212_001:0610a02": "有所求索無所悋惜。爾時眾生壽八萬四千歲，",
    "T04n0212_001:0610a03": "有如來出世，名曰彌勒，至真、等正覺、明行成",
    "T04n0212_001:0610a04": "為、善逝、世間解、無上士、道法御、天人師，號佛、世",
    "T04n0212_001:0610a05": "尊；如我今日，成無上正真等正覺，十號具",
    "T04n0212_001:0610a06": "足。常當將護無數百千諸比丘僧；如我今日，",
    "T04n0212_001:0610a07": "將護無數百千諸比丘僧。與諸大眾，廣說深",
    "T04n0212_001:0610a08": "法上中下善，義味微妙，具足清淨修於梵行；",
    "T04n0212_001:0610a09": "如我今日，與諸大眾廣說深法上中下善，義",
    "T04n0212_001:0610a10": "味微妙，具足清淨修於梵行。廣說如彌勒下",
    "T04n0212_001:0610a11": "生。如佛所說，有經名曰六更樂道，若有眾生",
    "T04n0212_001:0610a12": "生其中者，若眼見色，盡見善色不見惡色，見",
    "T04n0212_001:0610a13": "愛不見非愛，見可敬不見非可敬，見可念不",
    "T04n0212_001:0610a14": "見非可念，見美色不見非美色。諸有眾生耳",
    "T04n0212_001:0610a15": "聞聲者，鼻嗅香、舌知味、身知細滑、意知法，乃",
    "T04n0212_001:0610a16": "至天帝亦復如是。」爾時世尊遊毘舍離獼猴",
    "T04n0212_001:0610a17": "池水大講堂上，爾時眾多毘舍離諸童子等，",
    "T04n0212_001:0610a18": "各生此念：「我等宜可共相率合至世尊所問",
    "T04n0212_001:0610a19": "訊禮覲。」其中童子，或有乘載青馬青蓋被服",
    "T04n0212_001:0610a20": "皆青，或有乘載青黃赤白，被服皆白，搥鐘鳴",
    "T04n0212_001:0610a21": "鼓作倡伎樂，前後導從至世尊所。爾時世尊",
    "T04n0212_001:0610a22": "告諸比丘：「汝等當知，若有不見諸天遊觀至",
    "T04n0212_001:0610a23": "後園浴池者，今當觀此諸童子等，所著法服",
    "T04n0212_001:0610a24": "乘載輿輦，與彼諸天亦無差別。所以然者，諸",
    "T04n0212_001:0610a25": "天被服與此無異。」爾時座上數百千眾生之",
    "T04n0212_001:0610a26": "類，各作是念：「我等宜可發真誠誓，使我等後",
    "T04n0212_001:0610a27": "生生天上人中，恒著此法服永已不離，使當",
    "T04n0212_001:0610a28": "來世有佛興出，聞甚深法，永離苦惱入泥洹",
    "T04n0212_001:0610a29": "界。」如來以知眾生心念，求生三有不離苦惱，",
    "T04n0212_001:0610b01": "便與大眾而說此偈：",
    "T04n0212_001:0610b02": "「所行非常，　　為磨滅法，　　不可恃怙，",
    "T04n0212_001:0610b03": "變易不住。」",
    "T04n0212_001:0610b04": "爾時眾生聞此一句偈，不可稱計百千眾生，",
    "T04n0212_001:0610b05": "於現法中漏盡意解，皆得道果。",
    "T04n0212_001:0610b06": "昔有婆羅門四人皆得神通，身能飛行神足無",
    "T04n0212_001:0610b07": "礙。此四梵志自相謂言：「其有人民以餚饌食，",
    "T04n0212_001:0610b08": "施瞿曇沙門者，便得生天不離福堂，有聞法",
    "T04n0212_001:0610b09": "者入解脫門，我等今日意貪天福，不願解脫",
    "T04n0212_001:0610b10": "不須聞法。」是時，四人各執四枚甘美石蜜，一",
    "T04n0212_001:0610b11": "人先至如來所，奉上世尊。如來受已，告彼梵",
    "T04n0212_001:0610b12": "志而說此偈，所行非常；梵志聞已以手掩耳。",
    "T04n0212_001:0610b13": "次第二人至如來所，貢上石蜜。如來復說此",
    "T04n0212_001:0610b14": "偈，謂興衰法；梵志聞已以手掩耳。次第三人",
    "T04n0212_001:0610b15": "至如來所，貢上石蜜。如來受已，復說此偈，夫",
    "T04n0212_001:0610b16": "生輒死；梵志聞已以手掩耳。次第四人至如",
    "T04n0212_001:0610b17": "來所，貢上石蜜；如來受已，復說此偈，此滅為",
    "T04n0212_001:0610b18": "樂；梵志聞已以手掩耳，各捨之去。如來觀彼",
    "T04n0212_001:0610b19": "心意念，知應得度，便以權便隱形不現，四人",
    "T04n0212_001:0610b20": "各聚一處自相謂言：「我等雖施瞿曇沙門，意",
    "T04n0212_001:0610b21": "不決了，瞿曇沙門有何言教？」先問前者：「奉上",
    "T04n0212_001:0610b22": "石蜜得何言教？亦不聞法乎？」對曰：「我從如來",
    "T04n0212_001:0610b23": "聞一句義，所行非常；聞此義已即以手掩耳亦",
    "T04n0212_001:0610b24": "不承受。」次問第二人：「至如來所得何言教？」其",
    "T04n0212_001:0610b25": "人復自陳說：「吾至如來所貢上石蜜，如來與",
    "T04n0212_001:0610b26": "我而說此偈，謂興衰法；吾聞此已以手掩耳",
    "T04n0212_001:0610b27": "亦不承受。」次問第三人：「汝至如來所得何言",
    "T04n0212_001:0610b28": "教？」其人復自陳說：「至如來所貢上石蜜，如來",
    "T04n0212_001:0610b29": "與我而說此偈，夫生輒死；吾聞此已以手掩",
    "T04n0212_001:0610c01": "耳亦不承受。」次問第四人：「汝至如來所得何",
    "T04n0212_001:0610c02": "言教？」其人對曰：「至如來所貢上石蜜，如來與",
    "T04n0212_001:0610c03": "我而說此偈，此滅為樂。」四人說此偈已心開",
    "T04n0212_001:0610c04": "意解，得阿那含道。爾時四人自知各得道證，",
    "T04n0212_001:0610c05": "還自懇責，至如來所，頭面禮足在一面立，須",
    "T04n0212_001:0610c06": "臾退坐白世尊曰：「唯願如來！聽在道次得為",
    "T04n0212_001:0610c07": "沙門。」世尊告曰：「善來比丘！快修梵行。」爾時四",
    "T04n0212_001:0610c08": "人頭髮自墮，身所衣服變為袈裟，尋於佛前",
    "T04n0212_001:0610c09": "得羅漢道。佛臨欲般泥洹時，告大迦葉及阿",
    "T04n0212_001:0610c10": "那律：「汝等比丘當承受我教、敬事佛語，汝等",
    "T04n0212_001:0610c11": "二人莫取滅度，先集契經、戒律、阿毘曇及寶",
    "T04n0212_001:0610c12": "雜藏，然後當取滅度，廣說乃至供養舍利。」盡",
    "T04n0212_001:0610c13": "耶旬竟，便共普會集此諸經，五百羅漢皆得",
    "T04n0212_001:0610c14": "此解脫，捷疾利根眾德備具普集一處，便與",
    "T04n0212_001:0610c15": "阿難敷師子高座，勸請阿難使昇高座。已",
    "T04n0212_001:0610c16": "昇高座便問阿難：「如來最初何處說法？」時阿",
    "T04n0212_001:0610c17": "難便說：「聞如是一時。」說此語已，時五百羅漢",
    "T04n0212_001:0610c18": "皆從繩床上起，在地長跪：「我等躬自見如來",
    "T04n0212_001:0610c19": "說法，今日乃稱聞如是一時。」普皆舉聲相對",
    "T04n0212_001:0610c20": "悲泣。時，大迦葉即告阿難曰：「從今日始出",
    "T04n0212_001:0610c21": "法深藏，皆稱聞如是，勿言見也。」「佛在波羅㮈",
    "T04n0212_001:0610c22": "仙人鹿野苑中，爾時世尊告五比丘：『此苦原",
    "T04n0212_001:0610c23": "本，本所未聞、本所未見，廣說如經本。』」是時，眾",
    "T04n0212_001:0610c24": "人已集契經。是時，尊者迦葉復問阿難：「如來",
    "T04n0212_001:0610c25": "最初何處說戒律？」時阿難報大迦葉：「吾從佛",
    "T04n0212_001:0610c26": "聞如是。一時佛在羅閱城迦蘭陀竹園，時迦",
    "T04n0212_001:0610c27": "蘭陀子名曰須陳那，出家學道在比丘境，最",
    "T04n0212_001:0610c28": "初犯律，至不度法，廣說如戒律。」是時，迦葉復",
    "T04n0212_001:0610c29": "問阿難：「如來最初何處說阿毘曇？」",
    "T04n0212_001:0611a01": "阿難曰：「吾從佛聞如是。一時佛在毘舍離獼",
    "T04n0212_001:0611a02": "猴池側普集講堂所。爾時世尊見拔耆子因",
    "T04n0212_001:0611a03": "緣本末，告諸比丘：『諸無五畏恚恨之心者，便",
    "T04n0212_001:0611a04": "不墮惡趣，亦復不生入地獄中，廣說如阿",
    "T04n0212_001:0611a05": "毘曇。』」初夜集阿毘曇竟，後夜便說出曜，而說",
    "T04n0212_001:0611a06": "此偈：「睡眠覺寤，何以故說，睡眠覺寤？如世尊",
    "T04n0212_001:0611a07": "等，正覺所說：『夫睡眠者，損命愚惑，有所傷壞，",
    "T04n0212_001:0611a08": "不成果證，沒命無救，不至明處。所以然者，如",
    "T04n0212_001:0611a09": "人覺寤，便能修德，造立善本，躭著睡眠，便",
    "T04n0212_001:0611a10": "失此法，故謂愚惑。』」時座中復有說者：「如佛所",
    "T04n0212_001:0611a11": "言：『若有眾生，覺寤之中，所念眾事，於睡眠中，",
    "T04n0212_001:0611a12": "澹然無想。』世尊告諸比丘：『寧睡不覺，此云何",
    "T04n0212_001:0611a13": "通？』是故佛說除去睡眠常念覺寤，如佛說偈，",
    "T04n0212_001:0611a14": "睡眠覺寤，宜歡喜思，言歡者內心踊躍，喜怡",
    "T04n0212_001:0611a15": "歡樂善心生焉，是故稱說宜歡喜思。聽我所",
    "T04n0212_001:0611a16": "說者，專意一心無有亂想，意定無誤堪任承",
    "T04n0212_001:0611a17": "受，是以故說聽我所說撰記出曜。言出曜者，",
    "T04n0212_001:0611a18": "過去恒沙諸佛世尊，皆共讚歎出曜法義，如",
    "T04n0212_001:0611a19": "來世尊亦名最勝。云何為最勝？勝諸結使不",
    "T04n0212_001:0611a20": "善之法，勝婬怒癡，勝一切生死結縛，勝外道",
    "T04n0212_001:0611a21": "異學尼乾子等九十六種術，於中特出，故曰",
    "T04n0212_001:0611a22": "最勝。演說暢達無有留滯，布現演吐為諸天",
    "T04n0212_001:0611a23": "人，義味成就，是故說撰記出曜。如世尊所說，",
    "T04n0212_001:0611a24": "演說暢達無有留滯，如世尊說一切通達，仙",
    "T04n0212_001:0611a25": "人慈哀一身無餘，如世尊所說者，暢達演說",
    "T04n0212_001:0611a26": "言無留滯，故曰世尊說也。一切通達者，一切",
    "T04n0212_001:0611a27": "智達、一切示現、一切通了、分別一切義。遊六",
    "T04n0212_001:0611a28": "神通成無上道，如來六通亦非羅漢所能及",
    "T04n0212_001:0611a29": "逮，佛為諸度最勝最上，於諸法相悉能分別，",
    "T04n0212_001:0611b01": "故曰一切通達也。仙人慈哀者，一切充滿生",
    "T04n0212_001:0611b02": "死悕望如父母之想，擁護心慈哀之意，諸佛",
    "T04n0212_001:0611b03": "世尊亦言仙人，修神足道亦名仙人，眾德具",
    "T04n0212_001:0611b04": "足亦名仙人，長夜修善亦名仙人，是以故說",
    "T04n0212_001:0611b05": "仙人慈哀也。一身無餘者，所謂身者，依四大",
    "T04n0212_001:0611b06": "根本更無復有，亦無邊際，亦無出生，如佛存",
    "T04n0212_001:0611b07": "在躬自演說。阿難！當知末後境界，末後無胎",
    "T04n0212_001:0611b08": "末後所受形分如我。阿難！更不復見天地方",
    "T04n0212_001:0611b09": "域，更受此身，此是苦邊，故曰一身無餘也。」",
    "T04n0212_001:0611b10": "所行非常，　　謂興衰法，　　夫生輒死，",
    "T04n0212_001:0611b11": "此滅為樂。",
    "T04n0212_001:0611b12": "昔諸梵志各誦師法，分為二部，一部所見萬物",
    "T04n0212_001:0611b13": "皆有，一部自稱萬物皆無。諸言有者，如來分",
    "T04n0212_001:0611b14": "別除去猶豫斷其悕望，便與演說所行非常。",
    "T04n0212_001:0611b15": "諸言有者，自有讚誦：",
    "T04n0212_001:0611b16": "「以利輪劍，　　殺害眾生，　　恒知惠施，",
    "T04n0212_001:0611b17": "無有善惡：　　亡形不變，　　身體中間，",
    "T04n0212_001:0611b18": "利劍來往，　　不傷其命：　　地大恒在，",
    "T04n0212_001:0611b19": "風界無著，　　火受苦樂，　　命根亦爾：",
    "T04n0212_001:0611b20": "正使利劍，　　通達來往，　　亦不見有，",
    "T04n0212_001:0611b21": "善惡之報：　　設害父母，　　無善惡報，",
    "T04n0212_001:0611b22": "況當餘者，　　而有其果？」",
    "T04n0212_001:0611b23": "猶如以瓶盛雀，有人打瓶，雀便飛逝；傷害眾",
    "T04n0212_001:0611b24": "生，命自遠逝，無所傷損。如來世尊，欲去彼邪",
    "T04n0212_001:0611b25": "見眾生，故曰所行非常不可恃怙，遷轉不住",
    "T04n0212_001:0611b26": "為磨滅法，命如朝露暫有便滅，故曰所行非",
    "T04n0212_001:0611b27": "常。一部自稱萬物無者，共相慶賀成我等義。",
    "T04n0212_001:0611b28": "如來觀彼心中所念而告之曰：「謂興衰法，夫",
    "T04n0212_001:0611b29": "興衰者，夫盛有衰，合會有離，無身則已，受身",
    "T04n0212_001:0611c01": "有何可避？」梵志復作是念：「設衰耗法更不生",
    "T04n0212_001:0611c02": "者，則成我義。」是故世尊重與說義：「夫生輒死，",
    "T04n0212_001:0611c03": "輪轉不住，諸受陰持共相受入，慧眼觀察乃",
    "T04n0212_001:0611c04": "能分別，猶如日光塵數流馳難可稱計。」此五",
    "T04n0212_001:0611c05": "盛陰身，眾行所逼流轉生死，無有懈息，故曰",
    "T04n0212_001:0611c06": "夫生輒死。此滅為樂者，所謂永盡無餘，無欲",
    "T04n0212_001:0611c07": "著意，常息安寧最第一樂，無生滅想成第一",
    "T04n0212_001:0611c08": "義，無欲樂、無為樂、無漏樂、盡樂、滅樂，故曰此",
    "T04n0212_001:0611c09": "滅為樂。",
    "T04n0212_001:0611c10": "何憙何笑，　　念常熾然，　　深蔽幽冥，",
    "T04n0212_001:0611c11": "而不求錠？",
    "T04n0212_001:0611c12": "昔佛在舍衛國祇樹給孤獨園。食後日晡，有",
    "T04n0212_001:0611c13": "眾比丘及天帝臣民四輩弟子，欲聽如來說",
    "T04n0212_001:0611c14": "甘露法。有異方道士異學婆羅門七人，頭鬚",
    "T04n0212_001:0611c15": "晧白拄杖呻吟來至佛所，稽首作禮叉手白",
    "T04n0212_001:0611c16": "佛言：「吾等遠人伏承聖化，久應歸命道術有",
    "T04n0212_001:0611c17": "簡，今乃得來覲覩聖顏，願為弟子得滅眾",
    "T04n0212_001:0611c18": "苦。」佛即聽受，悉為沙門，勅七比丘共止一房。",
    "T04n0212_001:0611c19": "然此七人覩見世尊，尋得為道，不計無常變",
    "T04n0212_001:0611c20": "易之法，共坐房中思惟世事，小語大笑不念",
    "T04n0212_001:0611c21": "成敗，命日促盡不與人期，但共戲笑恣意放",
    "T04n0212_001:0611c22": "逸不念無常。爾時世尊起至房中，而告之曰：",
    "T04n0212_001:0611c23": "「卿等為道，當求度世無為之道，何為大笑？一",
    "T04n0212_001:0611c24": "切眾生自憑五事。何謂為五？一者恃怙年少，",
    "T04n0212_001:0611c25": "二者恃怙端正，三者恃怙力勢，四者恃怙才",
    "T04n0212_001:0611c26": "器，五者恃怙貴族。卿等七人小語大笑，恃怙",
    "T04n0212_001:0611c27": "何等？」於是世尊即說頌曰：",
    "T04n0212_001:0611c28": "「何喜何笑，　　念常熾然，　　深蔽幽冥，",
    "T04n0212_001:0611c29": "而不求錠？」",
    "T04n0212_001:0612a01": "何喜何笑者？爾時世尊告七人曰：「汝等七人",
    "T04n0212_001:0612a02": "未在道境，亦復不在須陀洹、斯陀含、阿那",
    "T04n0212_001:0612a03": "含、阿羅漢。」復告比丘：「我先有教，未能盡漏不",
    "T04n0212_001:0612a04": "可有所恃怙，汝等受形未脫結縛，蛇蚖共居",
    "T04n0212_001:0612a05": "成五盛陰，云何於中小語大笑？當念此苦永",
    "T04n0212_001:0612a06": "劫不除，方興戲笑以成塵垢，苦哉難悟，卿等",
    "T04n0212_001:0612a07": "是也。」故曰，何喜何笑，是世尊教勅之言。念",
    "T04n0212_001:0612a08": "常熾然者，云何為熾然？以無常火而為熾然，",
    "T04n0212_001:0612a09": "亦以苦火而為熾然，愁憂苦惱而為熾然。又",
    "T04n0212_001:0612a10": "以何等而見熾然？愛欲瞋恚愚癡憍慢，嫉妬",
    "T04n0212_001:0612a11": "恚疑所見熾然，故曰念常熾然。深蔽幽冥",
    "T04n0212_001:0612a12": "者，猶人夜行不覩顏色，生盲無目不見玄黃，",
    "T04n0212_001:0612a13": "如此幽冥蓋不足言。所謂大幽冥者，無明纏",
    "T04n0212_001:0612a14": "絡遍人形體無空缺處，是謂大冥覆蔽眾生，",
    "T04n0212_001:0612a15": "不別善惡趣要之本，不別白黑縛解之要道",
    "T04n0212_001:0612a16": "俗之法，亦復不知善趣惡趣出要滅盡，故曰",
    "T04n0212_001:0612a17": "深蔽幽冥。而不求錠者，云何為錠？所謂智",
    "T04n0212_001:0612a18": "慧之錠，以智慧錠為照何等？答曰：知結所",
    "T04n0212_001:0612a19": "興以道滅之，分別善趣惡趣出要之本，能別",
    "T04n0212_001:0612a20": "白黑縛解之要道俗之法，善能分別善趣惡",
    "T04n0212_001:0612a21": "趣出要滅盡，普曜諸法無不明照，而更捨之",
    "T04n0212_001:0612a22": "乃趣冥道故，曰而不求錠。",
    "T04n0212_001:0612a23": "諸有形器，　　散在諸方，　　骨色如鴿，",
    "T04n0212_001:0612a24": "斯有何樂？",
    "T04n0212_001:0612a25": "昔佛在舍衛國祇樹給孤獨園。爾時有異比",
    "T04n0212_001:0612a26": "丘，日至城外曠野塜間，路由他田乃得達過，",
    "T04n0212_001:0612a27": "其主見已便興瞋恚：「此何道士日此往來不",
    "T04n0212_001:0612a28": "修道德？」即問道人：「汝何乞士，在吾田中縱橫",
    "T04n0212_001:0612a29": "往來，乃成人蹤？」道人對曰：「吾有鬪訟來求",
    "T04n0212_001:0612b01": "證人。」時彼田主宿緣鈎連應蒙得度，便逐道",
    "T04n0212_001:0612b02": "人私匿從行，見曠塜間屍骸狼籍膖脹臭爛，",
    "T04n0212_001:0612b03": "鳥狩食噉散落異處，或有食噉盡不盡者，有",
    "T04n0212_001:0612b04": "似炙鴿蛆蟲𠯗𠲿臭穢難近，烏鵲狐狗老",
    "T04n0212_001:0612b05": "鷲鵄鵂噉死人屍。比丘舉手語彼人曰：「此諸",
    "T04n0212_001:0612b06": "鳥獸是我證人。」其人問曰：「此諸鳥獸可為證",
    "T04n0212_001:0612b07": "人，汝今比丘與誰共諍？」比丘報曰：「心之為病",
    "T04n0212_001:0612b08": "多諸漏患，我觀此骸分別惡露，便還房室還",
    "T04n0212_001:0612b09": "自觀身，從頭至足與彼無異，然此心意流馳",
    "T04n0212_001:0612b10": "萬端，追逐幻偽色聲香味細滑之法。我今欲",
    "T04n0212_001:0612b11": "誡心之原本，汝心當知，興起是念，無令將",
    "T04n0212_001:0612b12": "吾入地獄餓鬼之中。我今凡夫未脫諸縛，然",
    "T04n0212_001:0612b13": "此心賊不見從命，以是之故日住曠野，為說",
    "T04n0212_001:0612b14": "惡露不淨之想，復與心說，心為卒暴亂錯不",
    "T04n0212_001:0612b15": "定，心今當改無造惡緣。」時彼田主聞道人教，",
    "T04n0212_001:0612b16": "以手揮淚哽咽歎言。然彼田主於迦葉佛",
    "T04n0212_001:0612b17": "十千歲中，修不淨想，尋時分別三十六物惡",
    "T04n0212_001:0612b18": "露不淨。爾時比丘及彼田主，即往曠野大畏",
    "T04n0212_001:0612b19": "塜間，得須陀洹道。",
    "T04n0212_001:0612b20": "爾時世尊天眼清淨無瑕穢，觀見二人成其",
    "T04n0212_001:0612b21": "果證，因宿本緣，亦欲示現後學之徒，使將來",
    "T04n0212_001:0612b22": "世現其大明，正法久存無能中滅，便自稱慶",
    "T04n0212_001:0612b23": "而說此偈。諸有形器者，或有手脚臂肘腰臗",
    "T04n0212_001:0612b24": "髀膊、膝踝足跟髑髏支節，各在異處，是故",
    "T04n0212_001:0612b25": "說曰諸有形器。散在諸方者，猶木無識，本所",
    "T04n0212_001:0612b26": "愛樂不去心懷，莊嚴文飾香花脂粉芬熏其",
    "T04n0212_001:0612b27": "身，今皆散落，各在異處。骨色如鴿者，本所",
    "T04n0212_001:0612b28": "眾生億百千數，而見愛念觀無厭足，如今億",
    "T04n0212_001:0612b29": "百千眾所見薄賤，覩皆怖懅身毛為竪，是",
    "T04n0212_001:0612c01": "故說曰骨色如鴿。斯謂何樂者，世言有樂則",
    "T04n0212_001:0612c02": "是凡夫愚惑之人，智者所棄，愚人所樂，智者",
    "T04n0212_001:0612c03": "懷愧但有醜陋，愚者翫習甘樂不捨，藏匿懷",
    "T04n0212_001:0612c04": "抱。",
    "T04n0212_001:0612c05": "若如初夜，　　識降母胎，　　日涉遷變，",
    "T04n0212_001:0612c06": "逝而不還。",
    "T04n0212_001:0612c07": "如佛世尊敷演言教有三有為，有為之相興",
    "T04n0212_001:0612c08": "衰變易。問曰：「故當萬物恒有常者，死屍骸",
    "T04n0212_001:0612c09": "骨不久存乎？百二十時謂之一日一夜，若當",
    "T04n0212_001:0612c10": "形骸久存世者，一人形體遍滿世界。」答曰：「以",
    "T04n0212_001:0612c11": "其眾生與根共生、與根共滅，以是之故骸不",
    "T04n0212_001:0612c12": "久存。設當眾生與根共滅與根共生者，骸骨",
    "T04n0212_001:0612c13": "便當久存於世。復次與識共生與識共滅，是",
    "T04n0212_001:0612c14": "時形骸不久在世，若當眾生與識共滅與識",
    "T04n0212_001:0612c15": "共生，爾時形骸久存於世。」問曰：「若當老耄久",
    "T04n0212_001:0612c16": "存世者，人初出胎頭髮恒不白乎？」答曰：「所謂",
    "T04n0212_001:0612c17": "頭髮晧然白者非衰老義。」「此義云何乎？」答",
    "T04n0212_001:0612c18": "曰：「依彼受形分時，便有衰色之變，有白髮生",
    "T04n0212_001:0612c19": "猶酒酥麻油必有濁滓，受形分時亦復如是，",
    "T04n0212_001:0612c20": "便有衰色白髮生焉。」是故說曰若如初夜。識",
    "T04n0212_001:0612c21": "降母胎者，猶如男識女識降在母胎，據在一",
    "T04n0212_001:0612c22": "時之內，或生或滅，經百千變起滅不息猶如",
    "T04n0212_001:0612c23": "輪轉，不可稱計，唯有天眼乃得見耳。時識",
    "T04n0212_001:0612c24": "過去及還來者，亦非神呪技術能制，去自永",
    "T04n0212_001:0612c25": "逝來亦無跡，識處母胎生滅不停亦復如是，",
    "T04n0212_001:0612c26": "猶河東流終不西顧，胎識去過終不還反，唯",
    "T04n0212_001:0612c27": "有天眼，見胎識還見胎識去。",
    "T04n0212_001:0612c28": "晨所覩見，　　夜則不現，　　昨所瞻者，",
    "T04n0212_001:0612c29": "今夕則無。　　我今少壯，　　無所恃怙，",
    "T04n0212_001:0613a01": "少者亦死，　　男女無數。",
    "T04n0212_001:0613a02": "昔佛在舍衛國祇樹給孤獨園。爾時尊者阿",
    "T04n0212_001:0613a03": "難，到時著衣持鉢入舍衛城分衛，遙見門外",
    "T04n0212_001:0613a04": "有眾男子作倡伎樂而自娛樂。尊者阿難入",
    "T04n0212_001:0613a05": "城乞食訖欲還出城，見此伎人忽已命終，眾",
    "T04n0212_001:0613a06": "人舁舉號哭相向。時尊者阿難便生此念：「奇",
    "T04n0212_001:0613a07": "哉變怪無常對至，何其速乎？我向晨朝入城",
    "T04n0212_001:0613a08": "乞食，見此男子五樂自娛，像如天子，如今受",
    "T04n0212_001:0613a09": "對取無常耶？」時尊者阿難出舍衛城祇洹精",
    "T04n0212_001:0613a10": "舍，收攝衣服淨洗手足，至世尊所，頭面禮足",
    "T04n0212_001:0613a11": "在一面立。爾時尊者阿難長跪叉手前白佛",
    "T04n0212_001:0613a12": "言：「唯然世尊！我向晨朝著衣持鉢入城乞食，",
    "T04n0212_001:0613a13": "見有男子作倡伎樂五欲自娛，便入城乞，還",
    "T04n0212_001:0613a14": "出在外，見此男子忽已命終，眾人舁舉號哭",
    "T04n0212_001:0613a15": "相向。時我，世尊！便生此念：『奇哉變怪無常對",
    "T04n0212_001:0613a16": "至，何期速乎？我向晨朝入城乞食，見此男子",
    "T04n0212_001:0613a17": "五樂自娛，像如天子，如今受對，取無常耶？』我",
    "T04n0212_001:0613a18": "今所見甚為奇特，未曾所覩。」世尊告曰：「汝今，",
    "T04n0212_001:0613a19": "阿難！有何奇特？我曾所覩乃為奇特，出過汝",
    "T04n0212_001:0613a20": "今所見者上。我曾昔日到時著衣持鉢，入舍",
    "T04n0212_001:0613a21": "衛城分衛乞食。時我，阿難！見有男子在祇洹",
    "T04n0212_001:0613a22": "門外作倡伎樂五欲自娛，時我入城乞食訖",
    "T04n0212_001:0613a23": "還出城外，見此男子作倡伎樂如本不誤。我",
    "T04n0212_001:0613a24": "見奇特出汝者上。」爾時阿難即白佛言：「此是",
    "T04n0212_001:0613a25": "常儀，有何奇特？」佛告阿難：「命速於風，逝難制",
    "T04n0212_001:0613a26": "御，汝今方言，有何奇耶？」爾時世尊觀察此義",
    "T04n0212_001:0613a27": "尋究本末，欲使比丘明鑒此法，為將來眾生",
    "T04n0212_001:0613a28": "現大光明，亦使正法久存於世，爾時世尊便",
    "T04n0212_001:0613a29": "說出曜之偈：",
    "T04n0212_001:0613b01": "「晨所覩見，　　夜則不現，　　昨所瞻者，",
    "T04n0212_001:0613b02": "今夕則無。　　我今少壯，　　無所恃怙，",
    "T04n0212_001:0613b03": "少者亦死，　　男女無數。」",
    "T04n0212_001:0613b04": "前所覩者夜則不見者，晨朝所見眾生之",
    "T04n0212_001:0613b05": "類數千百眾，暮則不見，諸有眾生思惟校計",
    "T04n0212_001:0613b06": "善根具足，意不錯亂，則自覺知命如琢石",
    "T04n0212_001:0613b07": "閃現已滅，誰當興意貪著此乎？唯有無聞凡",
    "T04n0212_001:0613b08": "夫愚人，乃興此心生貪著意。昨所瞻者今夕",
    "T04n0212_001:0613b09": "則無，如昨所見進止行來，設彼有念思惟善",
    "T04n0212_001:0613b10": "本殖眾功德，心便勇猛能自改悔，內自興發",
    "T04n0212_001:0613b11": "不可樂想，是故說曰，晨所覩見夜則不現，昨",
    "T04n0212_001:0613b12": "所瞻者今夕則無也。我今少壯無所恃怙，如",
    "T04n0212_001:0613b13": "有愚人無所聞知，自怙強壯氣力熾盛，苟得",
    "T04n0212_001:0613b14": "自縱隨其所如不顧後慮。自稱端正顏貌殊",
    "T04n0212_001:0613b15": "特，餘者卑賤非我等友，色力財富出眾人表，",
    "T04n0212_001:0613b16": "既自盛壯獨步無侶，所願者得無能拒逆，所欲",
    "T04n0212_001:0613b17": "自恣不避豪強，亦復不思無常對至，不覩生",
    "T04n0212_001:0613b18": "死苦惱之患，是故說曰，我今少壯無所恃怙。",
    "T04n0212_001:0613b19": "少壯亦死男女無數，正使無數眾生之類，男",
    "T04n0212_001:0613b20": "女大小受形分者，氣力殊特財富無數，所欲",
    "T04n0212_001:0613b21": "自恣年皆盛壯，於人世間壯者命終多於老",
    "T04n0212_001:0613b22": "者皆為無常，所見蹈藉，然彼終者先在世時",
    "T04n0212_001:0613b23": "不修功德，諸善之本無所恃怙，從今世至後",
    "T04n0212_001:0613b24": "世流馳五趣無有懈息，是故說曰，少者亦死",
    "T04n0212_001:0613b25": "男女無數。在胎自敗初出亦殤，既生子壞孩",
    "T04n0212_001:0613b26": "抱而喪，諸老少壯及中間人，漸漸以次如",
    "T04n0212_001:0613b27": "果待熟。",
    "T04n0212_001:0613b28": "六十千生六十百生，於生藏壞斯由害人，所",
    "T04n0212_001:0613b29": "謂人者國王一億則害導師商人父母，須陀",
    "T04n0212_001:0613c01": "洹、斯陀含、阿那含、阿羅漢。興心起意害此輩",
    "T04n0212_001:0613c02": "人，或入阿鼻地獄，或熱、大熱、啼哭、大啼哭、等",
    "T04n0212_001:0613c03": "活、黑繩、等會地獄。畢此罪已，生六畜中，經歷",
    "T04n0212_001:0613c04": "劫數往來周旋，乃復人身，於其中間在生藏",
    "T04n0212_001:0613c05": "中不卒其命，是故說曰，在胎自敗也。初出胎",
    "T04n0212_001:0613c06": "亦壞者，或有眾生始出胎門而命終者，或",
    "T04n0212_001:0613c07": "有眾生，始欲造福功業未果，便於胎門中夭",
    "T04n0212_001:0613c08": "命者，斯由前身興心傷害彼造福人，是故說",
    "T04n0212_001:0613c09": "曰，初出亦殤。既生子壞者，或有眾生施功立",
    "T04n0212_001:0613c10": "德，在諸塔寺施設園菓浴池橋梁圊廁，功業",
    "T04n0212_001:0613c11": "未就為人所害，斯由先世害福德人，死入地",
    "T04n0212_001:0613c12": "獄畜生餓鬼，經歷久遠乃還復人，既生離胎",
    "T04n0212_001:0613c13": "於中逝殤，是故說曰，既生子壞也。孩抱而喪",
    "T04n0212_001:0613c14": "者，或有眾生於塔寺中施功立德，施設園菓",
    "T04n0212_001:0613c15": "浴池橋梁圊廁，功業已就餘功未幾，便為",
    "T04n0212_001:0613c16": "人所害，斯由前身興心殤害彼造福人，身壞",
    "T04n0212_001:0613c17": "命終入地獄中，於中畢罪生畜生中，雖得為",
    "T04n0212_001:0613c18": "人未別白黑，便於孩抱夭其命也。",
    "T04n0212_001:0613c19": "諸老少壯，　　及中間人，　　漸漸以次，",
    "T04n0212_001:0613c20": "如菓待熟。",
    "T04n0212_001:0613c21": "昔日尊者馬聲說偈曰：",
    "T04n0212_001:0613c22": "「或有在胎喪，　　已生在外𣧩，",
    "T04n0212_001:0613c23": "盛壯不免死，　　老耄甘心受。",
    "T04n0212_001:0613c24": "猶樹生狂花，　　結實時希有，",
    "T04n0212_001:0613c25": "志故必欲捨，　　伺命召不忍。」",
    "T04n0212_001:0613c26": "猶彼菓樹隨時繁茂，狂華生長遇風凋落結實",
    "T04n0212_001:0613c27": "者尠，或已結實遇雹墮落，或有未花而凋落",
    "T04n0212_001:0613c28": "者，或有已華而凋落者，其中成實待熟落者，",
    "T04n0212_001:0613c29": "少少耳。此眾生類亦復如是，於百千生其",
    "T04n0212_001:0614a01": "中身，若一若二處胎出胎少壯老疾，悉歸斯",
    "T04n0212_001:0614a02": "道無免此患，於百千生老壽命終若一若二，",
    "T04n0212_001:0614a03": "少壯死者不可稱計，是故說曰，諸老少壯及",
    "T04n0212_001:0614a04": "中間人，漸漸以次如菓待熟。",
    "T04n0212_001:0614a05": "命如菓待熟，　　常恐會零落，",
    "T04n0212_001:0614a06": "已生皆有苦，　　孰能致不死？",
    "T04n0212_001:0614a07": "昔惡生明王嚴駕翼從詣後園遊觀，眾菓樹",
    "T04n0212_001:0614a08": "木行列相當，彼國常禮，菓熟乃食終不噉生。",
    "T04n0212_001:0614a09": "時王有教勅守園者，若有菓蓏墮落地者",
    "T04n0212_001:0614a10": "不應獻上，有犯此制當梟其首。時守園人內",
    "T04n0212_001:0614a11": "自思惟：「此惡生明王暴虐無道，殺害生類無",
    "T04n0212_001:0614a12": "慈愍心，若當我今犯制者，死在旦夕不免其",
    "T04n0212_001:0614a13": "困。然今此園樹菓眾多，在樹既少墮落者",
    "T04n0212_001:0614a14": "眾，設責我菓更無於出。且自逃走求出家",
    "T04n0212_001:0614a15": "學。」即踰牆出至世尊所，五體投地願為沙門。",
    "T04n0212_001:0614a16": "佛即然可，得在道次，靜寂無為，不興巧便坐",
    "T04n0212_001:0614a17": "禪誦經，亦復不習戒律阿毘曇，謂為行道齊",
    "T04n0212_001:0614a18": "是而已，亦復不惟空閑曠野經行諷誦十二",
    "T04n0212_001:0614a19": "難得懃勞之要，自憑三事不慮後緣，內自喜",
    "T04n0212_001:0614a20": "慶：「我今已脫形急之患，今且自安焉知餘者。」",
    "T04n0212_001:0614a21": "爾時世尊觀其人心，欲使免苦濟眾戹難，欲",
    "T04n0212_001:0614a22": "使安處善法妙堂，欲拔根本離生死原，將入",
    "T04n0212_001:0614a23": "解脫無退轉道。爾時在眾便說此出曜偈曰：",
    "T04n0212_001:0614a24": "「命如菓待熟，　　常恐會零落，",
    "T04n0212_001:0614a25": "已生皆有苦，　　孰能致不死？」",
    "T04n0212_001:0614a26": "爾時比丘聞佛所說，內自怨責，懷慚愧心，在閑",
    "T04n0212_001:0614a27": "靜處思惟惡露止觀之道，即於彼處成阿羅漢。",
    "T04n0212_001:0614a28": "譬如陶家，　　埏埴作器，　　一切要壞，",
    "T04n0212_001:0614a29": "人命亦然。",
    "T04n0212_001:0614b01": "昔佛在舍衛國祇樹給孤獨園。爾時有一陶",
    "T04n0212_001:0614b02": "師造作瓦器，觸物不却隨其形狀亦無疑難。",
    "T04n0212_001:0614b03": "時拘薩羅國波斯匿王，勅諸瓦師使造器皿，",
    "T04n0212_001:0614b04": "彼人事猥竟不成辦。時波斯匿王內懷恚怒，",
    "T04n0212_001:0614b05": "勅語傍臣：「至瓦師家毀壞其器。」時彼瓦師懼",
    "T04n0212_001:0614b06": "失命根，竊自逃走至迦尸國界，復於彼土造",
    "T04n0212_001:0614b07": "作瓦器。波斯匿王聞彼造器，復遣臣佐至彼",
    "T04n0212_001:0614b08": "國界，悉使壞破所造瓦器。時彼瓦師復自逃",
    "T04n0212_001:0614b09": "走至拘薩羅國，復於彼土造立瓦器。波斯匿",
    "T04n0212_001:0614b10": "王聞彼造器，復遣臣佐使壞其器。時彼瓦師",
    "T04n0212_001:0614b11": "財產竭盡無復生理，食不充口衣不蓋形，恒",
    "T04n0212_001:0614b12": "懼波斯匿王當取殺之，便復逃走入深山中，",
    "T04n0212_001:0614b13": "往至世尊所求為道人。時佛默然聽在道次。",
    "T04n0212_001:0614b14": "然彼人內不思惟，謂為永離困厄之難，不復",
    "T04n0212_001:0614b15": "懼彼為王所害，在閑靜處不思道德，亦不習",
    "T04n0212_001:0614b16": "契經戒律阿毘曇，亦復不分別義理，諸度世",
    "T04n0212_001:0614b17": "道亦復不習，坐禪誦經佐助眾事，永離三事",
    "T04n0212_001:0614b18": "不懃採習，謂為行道齊是而已，不增翹勇",
    "T04n0212_001:0614b19": "進求上人法，然未得證不懃求證，然未得果",
    "T04n0212_001:0614b20": "不懃求果。如來世尊以三達智觀察其心，以",
    "T04n0212_001:0614b21": "漸化彼無疑網意，便告彼人以免瓦器之功，",
    "T04n0212_001:0614b22": "更不懼喪身之惱，唯有五盛陰為瓦之形，此",
    "T04n0212_001:0614b23": "為大畏無免其患。瓦器雖壞，不懼當墮地獄",
    "T04n0212_001:0614b24": "餓鬼畜生之道，五盛陰為形瓦器，先不造諸",
    "T04n0212_001:0614b25": "功德福業修諸善本，無所恃怙亦無歸趣，恒",
    "T04n0212_001:0614b26": "畏地獄餓鬼畜生。爾時世尊觀察此義尋究",
    "T04n0212_001:0614b27": "本末觀了此義已，欲使諸比丘永離嫌疑，使",
    "T04n0212_001:0614b28": "將來眾生覩其大明正法久存，爾時在眾便",
    "T04n0212_001:0614b29": "說此偈：",
    "T04n0212_001:0614c01": "「猶如陶家，　　埏埴作器，　　一切要壞，",
    "T04n0212_001:0614c02": "人命亦然。」",
    "T04n0212_001:0614c03": "諸有生熟之器要當歸壞，漸成糞聚無可貪",
    "T04n0212_001:0614c04": "者，諸有生類受五盛陰為坏之器，及剎利、婆",
    "T04n0212_001:0614c05": "羅門、栴陀羅種受形分者，短壽長壽、饒財貧",
    "T04n0212_001:0614c06": "匱、端正醜陋、豪族卑賤、有顏無顏、智慧愚闇，盡",
    "T04n0212_001:0614c07": "歸於死，無常變易皆當捐棄在曠塜間。時彼",
    "T04n0212_001:0614c08": "比丘聞如來所說教訓之道，知無常之要，達",
    "T04n0212_001:0614c09": "罪福之源，解興衰之變，遵滅度之行，即於佛",
    "T04n0212_001:0614c10": "前得阿羅漢道。",
    "T04n0212_001:0614c11": "猶如張綜，　　以杼投織，　　漸盡其縷，",
    "T04n0212_001:0614c12": "人命如是。",
    "T04n0212_001:0614c13": "昔日有人善能織𦋺，兼有一息意常惰嬾，數",
    "T04n0212_001:0614c14": "勸語公：「作應舒遲何必速疾？此功適訖後更",
    "T04n0212_001:0614c15": "無作。」父告其子：「此功雖訖更有餘務。」如是語",
    "T04n0212_001:0614c16": "公往來數十，兒神識錯，尋於父前肝裂命終。",
    "T04n0212_001:0614c17": "時父見子命根已斷，即捨居業出家學道，雖",
    "T04n0212_001:0614c18": "為沙門念子在心不能捨離，亦復不思惟道",
    "T04n0212_001:0614c19": "德專定坐禪求增上法，亦復不思惟契經戒",
    "T04n0212_001:0614c20": "律阿毘曇，亦復不坐禪誦經佐助眾事，唯心",
    "T04n0212_001:0614c21": "存在念彼亡子。爾時世尊以三達智觀察彼",
    "T04n0212_001:0614c22": "人心意所向，尋究本末觀了此義已，欲使諸",
    "T04n0212_001:0614c23": "比丘永離嫌疑，使將來眾生覩其大明正法",
    "T04n0212_001:0614c24": "久存，在於眾中便說出曜之偈：",
    "T04n0212_001:0614c25": "「猶如張綜，　　以杼投織，　　漸盡其縷，",
    "T04n0212_001:0614c26": "人命如是。」",
    "T04n0212_001:0614c27": "一切萬物皆當歸死，無常變易皆當捐棄在於",
    "T04n0212_001:0614c28": "曠野塜間。時彼比丘聞如來所說教訓之道，",
    "T04n0212_001:0614c29": "知無常之要，達罪福之原，解興衰之變，遵滅",
    "T04n0212_001:0615a01": "度之行，即於佛前得阿羅漢道。",
    "T04n0212_001:0615a02": "猶如死囚，　　將詣都市，　　動向死道，",
    "T04n0212_001:0615a03": "人命如是。",
    "T04n0212_001:0615a04": "昔佛在舍衛國祇樹給孤獨園。時拘薩羅國",
    "T04n0212_001:0615a05": "波斯匿王勅典獄者，諸有盜賊罪應入律詣",
    "T04n0212_001:0615a06": "市殺之，時有一賊在大眾中逃竊得脫，外假",
    "T04n0212_001:0615a07": "法服私為沙門。然彼人內不思惟，謂為永離",
    "T04n0212_001:0615a08": "困厄之難，不復懼彼為王所害，在閑靜處不",
    "T04n0212_001:0615a09": "思道德，亦不習契經戒律阿毘曇，亦復不分",
    "T04n0212_001:0615a10": "別義理諸度世道，亦復不習坐禪誦經佐助",
    "T04n0212_001:0615a11": "眾事，永離三事不懃採習，謂為行道齊是而",
    "T04n0212_001:0615a12": "已，不增翹勇進求上人法，然未得證不懃求",
    "T04n0212_001:0615a13": "證，然未得果不懃求果。如來世尊以三達智",
    "T04n0212_001:0615a14": "觀察其心，以漸化彼無疑網意，便告彼人以",
    "T04n0212_001:0615a15": "免生死賊寇之難故有餘怨，五盛陰身輪轉",
    "T04n0212_001:0615a16": "五趣無有解已，為諸結使所見殘害，便當墮",
    "T04n0212_001:0615a17": "於餓鬼畜生之道。爾時世尊觀察此義尋究",
    "T04n0212_001:0615a18": "本末，欲使諸比丘永離嫌疑，使將來眾生覩",
    "T04n0212_001:0615a19": "其大明正法久存，於大眾前便說此偈：",
    "T04n0212_001:0615a20": "「猶如死囚，　　將詣都市，　　動向死地，",
    "T04n0212_001:0615a21": "人命亦然。」",
    "T04n0212_001:0615a22": "時彼比丘在閑靜處，思惟挍計內自懇責，解",
    "T04n0212_001:0615a23": "知萬物皆悉無常，生不久存盡歸於滅，興衰",
    "T04n0212_001:0615a24": "之變斯來久矣，非適今也，即於佛前悔責自",
    "T04n0212_001:0615a25": "改，成阿羅漢道。",
    "T04n0212_001:0615a26": "如河駛流，　　往而不反，　　人命如是，",
    "T04n0212_001:0615a27": "逝者不還。",
    "T04n0212_001:0615a28": "昔有眾人在江水側坐，而觀看瞻水成敗傷",
    "T04n0212_001:0615a29": "害人民無復齊限，或有父母妻子男女墮水",
    "T04n0212_001:0615b01": "死者亦無有量，其中得解脫者萬中有一。於",
    "T04n0212_001:0615b02": "深水得解脫者，往至佛所求為沙門。佛便然",
    "T04n0212_001:0615b03": "可，聽在道末。內不思惟，謂為永離困厄之難，",
    "T04n0212_001:0615b04": "不復懼彼為水所溺，在閑靜處不思道德，亦",
    "T04n0212_001:0615b05": "不習契經戒律阿毘曇，亦復不分別義理諸",
    "T04n0212_001:0615b06": "度世要，亦復不習坐禪誦經佐助眾事，永離",
    "T04n0212_001:0615b07": "三事不懃採習，謂為行道齊是而已，不增",
    "T04n0212_001:0615b08": "翹勇進求上人法，然未得證不懃求證，然未",
    "T04n0212_001:0615b09": "得果不懃求果。如來世尊以三達智觀察其",
    "T04n0212_001:0615b10": "心，以漸化彼無疑網意，便告彼人以免生",
    "T04n0212_001:0615b11": "死賊寇之難，故有餘怨五盛陰身，輪轉五趣",
    "T04n0212_001:0615b12": "無有解已，為諸結使所見殘害，便當墮於餓",
    "T04n0212_001:0615b13": "鬼畜生之道。爾時世尊觀察此義尋究本末，",
    "T04n0212_001:0615b14": "欲使諸比丘永離嫌疑，使將來眾生覩其大",
    "T04n0212_001:0615b15": "明正法久存，於大眾前便說此偈：",
    "T04n0212_001:0615b16": "出曜經卷第一"
}