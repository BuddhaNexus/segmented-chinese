{
    "X78n1553_004:0433c21": "天聖廣燈錄卷第四　　　〔宋實〕",
    "X78n1553_004:0433c23": "第十六祖羅睺羅多尊者迦毗羅國人也。行化至室",
    "X78n1553_004:0433c24": "羅筏城。有河名曰金水。見五佛影。乃曰。此河之源。凡",
    "X78n1553_004:0434a01": "五百里。僧伽難提居於彼處。如來誌一千秊後。當紹",
    "X78n1553_004:0434a02": "聖位。語已。泝流而上。至一大山石窟中。僧伽難提安",
    "X78n1553_004:0434a03": "然在定。尊者伺之。曰。汝身定邪。心定邪。難提曰。身心",
    "X78n1553_004:0434a04": "俱定。尊者曰。身心俱定。何有出入。曰。雖有出入。不失",
    "X78n1553_004:0434a05": "定相。如金在井。如金出井。世相去來。金體常寂。尊者",
    "X78n1553_004:0434a06": "曰。水金在井。若金出井。金無動靜。何物出入。曰。言金",
    "X78n1553_004:0434a07": "動靜。何物出入。言金出入。金非動靜。尊者曰。若金在",
    "X78n1553_004:0434a08": "井。出者何金。若金出井。在者何物。曰。金若出井。在者",
    "X78n1553_004:0434a09": "非金。金若在井。出者非物。尊者曰。此義不然。曰。彼理",
    "X78n1553_004:0434a10": "非著。尊者曰。此義當墮。曰。彼義不成。尊者曰。彼義不",
    "X78n1553_004:0434a11": "成。我義成矣。曰。我義雖成。法非我故。尊者曰。我義已",
    "X78n1553_004:0434a12": "成。我無我故。曰。我無我故。復成何義。尊者曰。我無我",
    "X78n1553_004:0434a13": "故。成於汝義。曰。仁者師於何聖。得是無我。尊者曰。我",
    "X78n1553_004:0434a14": "師迦那提婆。證是無我。難提偈曰。",
    "X78n1553_004:0434a15": "　稽首提婆尊　　而出於仁者　　仁者無我故",
    "X78n1553_004:0434a16": "　我欲師仁者",
    "X78n1553_004:0434a17": "羅睺羅多以偈答曰。",
    "X78n1553_004:0434a18": "　我已無我故　　汝須見我我　　汝若師我故",
    "X78n1553_004:0434a19": "　知我非我我",
    "X78n1553_004:0434a20": "難提心意豁然。願師度脫。胡跪而說偈曰。",
    "X78n1553_004:0434a21": "　三界一明燈　　迴光而照我　　十方悉開朗",
    "X78n1553_004:0434a22": "　如日虗空住　　我得遇大聖　　願依師解脫",
    "X78n1553_004:0434a23": "　志誠頭面禮　　唯垂賜納受",
    "X78n1553_004:0434a24": "尊者曰。汝心解脫。自性清淨。語已。即以右手持金鉢。",
    "X78n1553_004:0434b01": "舉至梵宮。取彼香飯。將齋大眾。而大眾慮金飯少。心",
    "X78n1553_004:0434b02": "各生厭。不得就食。尊者曰。非我之咎。即命僧伽難提",
    "X78n1553_004:0434b03": "分坐同食。眾復訝之。尊者曰。汝不得食。由心不了故。",
    "X78n1553_004:0434b04": "當知與吾分座同餐者。即過去婆羅樹王如來也。愍",
    "X78n1553_004:0434b05": "物降蹟。汝輩亦莊嚴劫中已至三果。未證無漏者也。",
    "X78n1553_004:0434b06": "眾曰。我師神力斯可信矣。彼云過去佛者。即切疑焉。",
    "X78n1553_004:0434b07": "僧伽難提知眾生慢。乃曰。自雙林示滅八百餘年。人",
    "X78n1553_004:0434b08": "無至信。正念輕微。不敬真如。唯愛神力。言訖。以右手",
    "X78n1553_004:0434b09": "漸展入地。至金剛輪際。取甘露水。以瑠璃器持至會",
    "X78n1553_004:0434b10": "所。大眾即時欽慕。作禮悔過。於是尊者告僧伽難提",
    "X78n1553_004:0434b11": "曰。如來以正法眼藏付囑迦葉。次第傳授而至於吾。",
    "X78n1553_004:0434b12": "吾今付汝。汝可護持。流布將來。無令斷絕。偈曰。",
    "X78n1553_004:0434b13": "　於法實無證　　不取亦不離　　法非有無相",
    "X78n1553_004:0434b14": "　內外云何起",
    "X78n1553_004:0434b15": "僧伽難提聞已。即於座前以偈讚曰。",
    "X78n1553_004:0434b16": "　善哉大聖者　　心明如日月　　一光照世界",
    "X78n1553_004:0434b17": "　暗魔無不滅",
    "X78n1553_004:0434b18": "付法已。安座示滅。眾奉全身起塔。即前漢武帝朝也。",
    "X78n1553_004:0434b19": "第十七祖僧伽難提尊者室羅筏城寶莊嚴王子也。",
    "X78n1553_004:0434b20": "生而能言。常讚佛事。七歲即厭世樂。以偈告於父母",
    "X78n1553_004:0434b21": "曰。",
    "X78n1553_004:0434b22": "　稽首大慈父　　和南骨血母　　我今欲出家",
    "X78n1553_004:0434b23": "　幸願哀愍故",
    "X78n1553_004:0434b24": "父母聞偈。固止之。遂誓曰。我今不食。自取命終。乃聽",
    "X78n1553_004:0434c01": "宮內出家。命沙門禪利多就宮傳導。經十九年。尊者",
    "X78n1553_004:0434c02": "每自念曰。身居王宮。胡為出家。一夕。天光下燭。見一",
    "X78n1553_004:0434c03": "大路坦平。徐行數里。至一大山。下有石窟焉。乃宴寂",
    "X78n1553_004:0434c04": "于中。父既失子。即擯禪利多訪尋之。不知所在。尊者",
    "X78n1553_004:0434c05": "後遊摩提國。忽有微風襲眾。清涼休適。眾不知其然。",
    "X78n1553_004:0434c06": "尊者曰。此道德之風也。當有聖者出世。嗣續祖燈乎。",
    "X78n1553_004:0434c07": "言訖。以神力攝諸大眾。登一高峰。名寶落迦。尊者曰。",
    "X78n1553_004:0434c08": "此山頂有紫雲如蓋。聖人居此矣。尊者見一童子持",
    "X78n1553_004:0434c09": "圓鑑直造尊者前。尊者問。汝幾歲耶。曰。我當百歲。尊",
    "X78n1553_004:0434c10": "者曰。汝年尚幼。何言百歲。曰。我不會理。正當百歲。尊",
    "X78n1553_004:0434c11": "者曰。汝善機耶。曰。佛言。",
    "X78n1553_004:0434c12": "　若人生百歲　　不解諸佛機　　未若生一日",
    "X78n1553_004:0434c13": "　而得決了之",
    "X78n1553_004:0434c14": "師曰。汝持鏡者。意何所明。答曰。",
    "X78n1553_004:0434c15": "　諸佛大圓鏡　　內外無瑕翳　　兩人同得見",
    "X78n1553_004:0434c16": "　心眼皆相似",
    "X78n1553_004:0434c17": "父母奇之。捨令出家。尊者即與披剃受具。名伽耶舍",
    "X78n1553_004:0434c18": "多。時風吹銅鳴聲。尊者問曰。鈴鳴耶。風鳴耶。伽耶曰。",
    "X78n1553_004:0434c19": "非風鈴鳴。我心鈴耳。尊者曰。非風鈴鳴。我心誰爾。伽",
    "X78n1553_004:0434c20": "耶曰。俱寂靜故。非三昧也。尊者曰。善哉。繼吾嗣者。非",
    "X78n1553_004:0434c21": "子而誰。即告曰。如來以大法眼藏付囑迦葉。如是展",
    "X78n1553_004:0434c22": "轉以至於吾。吾今付汝。汝善護持。流布將來。勿令斷",
    "X78n1553_004:0434c23": "絕。汝受吾教。聽吾偈曰。",
    "X78n1553_004:0434c24": "　心地本無生　　因地從緣起　　緣種不相妨",
    "X78n1553_004:0435a01": "　花果亦復爾",
    "X78n1553_004:0435a02": "付法已。攀樹而化。眾議曰。尊者樹下歸寂。其垂蔭後",
    "X78n1553_004:0435a03": "裔乎。將奉全身葬子高原。而眾力不能舉。即就樹起",
    "X78n1553_004:0435a04": "塔。當前漢昭帝朝矣。",
    "X78n1553_004:0435a05": "第十八祖伽耶舍多尊者摩提國人也。姓鬱頭藍。父",
    "X78n1553_004:0435a06": "天蓋。母方聖。夢大神持鑑。因而有娠。凡七日而誕。體",
    "X78n1553_004:0435a07": "瑩如瑠璃。未甞洗沐。自然香潔。幼好閑靜。語非常童。",
    "X78n1553_004:0435a08": "持鑑出遊。遇難提尊者。至大月氏國。見一婆羅門舍",
    "X78n1553_004:0435a09": "有異氣。尊者將入彼舍。舍主鳩摩羅多問曰。是何從",
    "X78n1553_004:0435a10": "眾。曰。佛弟子。彼聞佛號。心神竦然。即時閉戶。尊者有",
    "X78n1553_004:0435a11": "頃自扣其扉。羅多曰。此舍無人。尊者曰。答無者誰。羅",
    "X78n1553_004:0435a12": "多聞語。知是異人。遽開關延接。尊者曰。者如來記。吾",
    "X78n1553_004:0435a13": "滅後千年。有大士出現於月氏國。紹隆玄化。今汝值",
    "X78n1553_004:0435a14": "吾。應斯嘉運。於是鳩摩羅多發宿命智。投滅出家。披",
    "X78n1553_004:0435a15": "剃受具訖。乃告之曰。如來以正法眼藏付囑迦葉。次",
    "X78n1553_004:0435a16": "第傳授而至於吾。吾今付汝。汝善護持。流布將來。無",
    "X78n1553_004:0435a17": "令斷絕。汝受吾教。聽吾偈曰。",
    "X78n1553_004:0435a18": "　有種有心地　　因緣能發萌　　於緣不相礙",
    "X78n1553_004:0435a19": "　當生生不生",
    "X78n1553_004:0435a20": "尊者付法已。踊身虗空。現十八變。自焚其軀。以舍利",
    "X78n1553_004:0435a21": "起塔。即成帝朝也。",
    "X78n1553_004:0435a22": "第十九祖鳩摩羅多尊者大月氏國婆羅門之子也。",
    "X78n1553_004:0435a23": "昔為自在天人。見菩薩瓔珞。忽起愛心。墮生忉利。聞",
    "X78n1553_004:0435a24": "帝釋說法。復生梵天。以根利故。善談法要。諸天尊為",
    "X78n1553_004:0435b01": "導師。遂降月氏。後至中天竺國。有大士名闍夜多。問",
    "X78n1553_004:0435b02": "曰。我家父母素重三寶。而甞嬰疾瘵。凡所營作。皆不",
    "X78n1553_004:0435b03": "如意。而我隣家久為旃陀羅行。而身常勇健。所作和",
    "X78n1553_004:0435b04": "合。彼何幸。而我何辜。尊者曰。何足疑乎。且善惡之報。",
    "X78n1553_004:0435b05": "有三世焉。凡人但見仁夭暴壽。逆吉義凶。便為亡因",
    "X78n1553_004:0435b06": "果。虗罪福。殊不知影響相隨。毫釐靡忒。縱經百千萬",
    "X78n1553_004:0435b07": "劫。亦不磨滅。時闍耶多聞是語已。頓釋所疑。尊者曰。",
    "X78n1553_004:0435b08": "汝雖已信三業。而未明業從惑生。惑從識有。識依不",
    "X78n1553_004:0435b09": "覺。不覺依心。心本清淨。無生滅．無造作．無報應．無勝",
    "X78n1553_004:0435b10": "負．寂寂然．靈靈然。汝若入此法門。可與諸佛同矣。一",
    "X78n1553_004:0435b11": "切善惡．有為無為。皆如夢幻。闍夜多承言領旨。即發",
    "X78n1553_004:0435b12": "宿慧。懇求出家。既受具。尊者告曰。吾今寂滅時至。如",
    "X78n1553_004:0435b13": "來以正法眼藏囑授迦葉。展轉相付而至於吾。吾今",
    "X78n1553_004:0435b14": "付汝。汝善護持。流布將來。無令斷絕。汝受吾教。聽吾",
    "X78n1553_004:0435b15": "偈曰。",
    "X78n1553_004:0435b16": "　性上本無生　　為對求人說　　於法既無得",
    "X78n1553_004:0435b17": "　何懷決不決",
    "X78n1553_004:0435b18": "師曰。此是妙音如來見性清淨之句。汝宜傳布。言訖。",
    "X78n1553_004:0435b19": "即於座上放大光明。照曜四眾。而入寂滅。闍夜多起",
    "X78n1553_004:0435b20": "塔崇奉。即王莽時也。",
    "X78n1553_004:0435b21": "第二十祖闍夜多尊者北天竺國人也。智慧淵沖。化",
    "X78n1553_004:0435b22": "導無量。後至羅閱城。數揚頓教。彼有學眾。唯尚辯論。",
    "X78n1553_004:0435b23": "為之首者。名婆修槃頭。常一食不臥。六時禮佛。清淨",
    "X78n1553_004:0435b24": "無欲。為眾所歸。尊者將欲度之。先問彼眾曰。此徧行",
    "X78n1553_004:0435c01": "頭陀能修梵行。可得佛道乎。眾曰。道由行證。必獲聖",
    "X78n1553_004:0435c02": "果。尊者曰。今此頭陀與道遠矣。不久當墮。眾曰。尊者",
    "X78n1553_004:0435c03": "有何德行而譏我師。尊者曰。我不求道。亦不顛倒。我",
    "X78n1553_004:0435c04": "不禮拜。亦不輕慢。我不長坐。亦不懈怠。我不一食。亦",
    "X78n1553_004:0435c05": "不雜食。我不知足。亦不貪欲。心無所希。名之曰道。時",
    "X78n1553_004:0435c06": "徧行聞已。發無漏智。歡喜讚歎尊者。而說偈曰。",
    "X78n1553_004:0435c07": "　稽首三昧尊　　不求於佛道　　不禮亦不慢",
    "X78n1553_004:0435c08": "　心不生顛倒　　不坐不懈怠　　但食無所好",
    "X78n1553_004:0435c09": "　雖慢而不遲　　雖急而不躁　　今我遇尊者",
    "X78n1553_004:0435c10": "　和南依師教",
    "X78n1553_004:0435c11": "尊者謂眾曰。會吾語否。吾所以然者。為其求道心切。",
    "X78n1553_004:0435c12": "夫絃急即斷。故吾不贊。令其住安樂地。入于佛慧。復",
    "X78n1553_004:0435c13": "告徧行頭陀曰。吾適對眾抑挫仁者。得無惱於衷乎。",
    "X78n1553_004:0435c14": "曰。我憶念過去劫前。生安樂國。師於智者月淨。記我",
    "X78n1553_004:0435c15": "當證斯陀含。時有大光明菩薩出世。我以老故。策杖",
    "X78n1553_004:0435c16": "禮謁。師叱我曰。重子輕父。一何鄙哉。時我自謂無過。",
    "X78n1553_004:0435c17": "請師示之。師曰。汝禮大光明菩薩。以杖倚壁畫佛面。",
    "X78n1553_004:0435c18": "以此過慢。退失二果。我悔咎以來。聞諸惡言。如風如",
    "X78n1553_004:0435c19": "響。惟願尊者大慈。以妙法垂誨。尊者曰。汝久殖德本。",
    "X78n1553_004:0435c20": "當繼吾宗。如來以大法眼藏密傳迦葉。次第囑授而",
    "X78n1553_004:0435c21": "至於吾。吾今付汝。汝善護持。流布將來。勿令斷絕。汝",
    "X78n1553_004:0435c22": "受吾教。聽吾偈曰。",
    "X78n1553_004:0435c23": "　言下合無生　　同於法界性　　若能如是解",
    "X78n1553_004:0435c24": "　通達事理竟",
    "X78n1553_004:0436a01": "尊者付法已。不起于座。奄然歸寂。闍維。收舍利起塔。",
    "X78n1553_004:0436a02": "即漢明帝朝也。",
    "X78n1553_004:0436a03": "第二十一祖婆修槃頭尊者羅閱城人也。姓毗舍佉。",
    "X78n1553_004:0436a04": "父光蓋。母字嚴一。家富而無子。父母禱于佛塔而求",
    "X78n1553_004:0436a05": "嗣焉。一夕。母夢吞明昧二珠。覺而有孕。經七日。有一",
    "X78n1553_004:0436a06": "羅漢名為賢眾。至其家。問曰。",
    "X78n1553_004:0436a07": "　我行四國土　　尋光到於此　　汝是誰居舍",
    "X78n1553_004:0436a08": "　而感生聖子",
    "X78n1553_004:0436a09": "光蓋設禮。賢眾端坐受之。嚴一出拜。賢眾避席。光蓋",
    "X78n1553_004:0436a10": "罔測其由。遂取一寶珠跪献。賢眾既受之。殊無遜謝。",
    "X78n1553_004:0436a11": "光蓋不能忍。問曰。我是丈夫。致禮不顧。我妻何德。尊",
    "X78n1553_004:0436a12": "者避之。賢眾曰。我受禮納珠。貴福汝爾。汝婦懷聖子。",
    "X78n1553_004:0436a13": "生當為世明燈。故吾避之。非重女人也。賢眾又曰。汝",
    "X78n1553_004:0436a14": "婦當生二子。一名婆修槃頭。則吾所尊者也。二名芻",
    "X78n1553_004:0436a15": "尼。(此云野鵲子)昔如來在雪山修道。芻尼巢於頂上。佛既",
    "X78n1553_004:0436a16": "成道。芻尼受報為那提國王。佛記曰。汝至第二五百",
    "X78n1553_004:0436a17": "年。生羅閱城。毗舍佉家。與聖同胞。今無爽矣。既生二",
    "X78n1553_004:0436a18": "子。尊者婆修槃頭年至十五。禮光度羅漢出家。感毗",
    "X78n1553_004:0436a19": "婆訶菩薩與之受具。至那提國。彼王名常自在。有二",
    "X78n1553_004:0436a20": "子。一名摩訶羅。次名摩拏羅。王問尊者曰。羅閱城土",
    "X78n1553_004:0436a21": "風與此何異。尊者曰。彼土曾三佛出世。今王國有二",
    "X78n1553_004:0436a22": "師化導。曰。二師者誰。尊者曰。佛記第二五百年。有一",
    "X78n1553_004:0436a23": "神力大士出家繼聖。即王之次子也。吾雖德薄。當預",
    "X78n1553_004:0436a24": "其誌。王曰。誠如尊者所言。當捨此子作沙門。尊者曰。",
    "X78n1553_004:0436b01": "善哉大王。能遵佛旨。後告之曰。如來以大法眼藏密",
    "X78n1553_004:0436b02": "傳迦葉。如是次第展轉以至吾。吾今付汝。汝善護持。",
    "X78n1553_004:0436b03": "流化將來。無令斷絕。汝受吾教。聽吾偈曰。",
    "X78n1553_004:0436b04": "　泡幻同無礙　　如何不了悟　　達法在其中",
    "X78n1553_004:0436b05": "　非今亦非古",
    "X78n1553_004:0436b06": "尊者付法已。凝然示寂。眾奉香大師焚其身。収舍利",
    "X78n1553_004:0436b07": "建塔。即煬帝朝也。",
    "X78n1553_004:0436b08": "第二十二祖摩拏羅尊者那提國常自在王之子也。",
    "X78n1553_004:0436b09": "年三十。遇婆修尊者。至西印土。彼國王名得度。即瞿",
    "X78n1553_004:0436b10": "曇族姓。歸依佛乘。勤行精進。一日。於行道處現一小",
    "X78n1553_004:0436b11": "塔。欲取供養。眾莫能舉。王即大會梵行．禪觀．呪術等",
    "X78n1553_004:0436b12": "三眾。皆莫能辦。尊者即為王廣說塔之所因。今之所",
    "X78n1553_004:0436b13": "現。王福力之所致也。(阿育王塔。此不繁錄)王聞是說。乃曰。至聖",
    "X78n1553_004:0436b14": "難逢。世樂非久。即傳位太子。投祖出家。遂證四果。尊",
    "X78n1553_004:0436b15": "者深加慰誨曰。汝居此國。善自度人。今異域有大法",
    "X78n1553_004:0436b16": "器。吾當化之。曰。師應迹十方。舉念當至。寧勞往耶。尊",
    "X78n1553_004:0436b17": "者曰。然。時鶴勒那為彼國王寶印說修多羅偈。忽曰。",
    "X78n1553_004:0436b18": "祖師摩拏羅將至。時王與鶴勒那俱遙作禮。尊者即",
    "X78n1553_004:0436b19": "辭得度比丘。往月氏國。受王與鶴勒那供養。後鶴勒",
    "X78n1553_004:0436b20": "那問尊者曰。我止林間。已經九白。(印土以一年為一白)有弟子",
    "X78n1553_004:0436b21": "龍子者。幼而聦慧。我於三世推窮。莫知其本。尊者曰。",
    "X78n1553_004:0436b22": "此子於往劫中。生妙善國婆羅門家。曾以梅檀施於",
    "X78n1553_004:0436b23": "佛宇。作槌橦鐘。受執聦敏。為眾欽仰。尊者曰。我有無",
    "X78n1553_004:0436b24": "上法寶。汝當聽受。乃曰。如來以正法眼藏傳授迦葉。",
    "X78n1553_004:0436c01": "展轉次第以至於吾。吾當授汝。汝善護持。流布將來。",
    "X78n1553_004:0436c02": "無令斷絕。汝受吾教。聽吾偈曰。",
    "X78n1553_004:0436c03": "　心隨萬境轉　　轉處實能幽　　隨流認得性",
    "X78n1553_004:0436c04": "　無喜復無憂",
    "X78n1553_004:0436c05": "摩拏羅付法已。即從座踊身虗空。呈十八種變。還本",
    "X78n1553_004:0436c06": "座跏趺而逝。鶴勒那與寶印王等。共奉香木茶毗。収",
    "X78n1553_004:0436c07": "舍利起塔。即桓帝朝也。",
    "X78n1553_004:0436c09": "天聖廣燈錄卷第四"
}