{
    "T29n1559_017:0272c02": "2阿毘達磨俱舍釋論卷第十七",
    "T29n1559_017:0272c04": "婆藪盤豆造",
    "T29n1559_017:0272c05": "陳天竺三藏真諦譯",
    "T29n1559_017:0272c06": "分別聖道果人品之二",
    "T29n1559_017:0272c07": "復次如此違捨二退，何法為性？偈曰：二退非",
    "T29n1559_017:0272c08": "至得。釋曰：此二退以非至得為性。違退必由",
    "T29n1559_017:0272c09": "罪過成，捨退則不定。已得暖人後若退墮，必",
    "T29n1559_017:0272c10": "定以涅槃為法。若爾，此暖與解脫分能善根何",
    "T29n1559_017:0272c11": "異？由於見四諦位最近故。若無障礙，復次偈",
    "T29n1559_017:0272c12": "曰：暖不受邪教。釋曰：若已得暖人後退，於此",
    "T29n1559_017:0272c13": "位能不受邪教。若不受邪教，暖頂何異？偈曰：",
    "T29n1559_017:0272c14": "頂不斷善根。釋曰：若已得頂人後退，於此位",
    "T29n1559_017:0272c15": "中不能斷善根，有入惡道義，亦得起無間業。",
    "T29n1559_017:0272c16": "偈曰：忍不墮惡道。釋曰：若由捨退忍，無更入",
    "T29n1559_017:0272c17": "惡道義，由已遠離行惡道惑業故。何以故？由",
    "T29n1559_017:0272c18": "得忍位，於道雜生，依止有惑，所有別類皆",
    "T29n1559_017:0272c19": "已得無生法，謂惡趣、卵濕雜生、無想天、北鳩",
    "T29n1559_017:0272c20": "婁、大梵生、黃門、作黃門、二根身、第八有，見",
    "T29n1559_017:0272c21": "修所滅惑，此無生法於軟位，何況於上。是彼",
    "T29n1559_017:0272c22": "無生如應得故，是故無入惡道義。偈曰：世第",
    "T29n1559_017:0272c23": "一離凡。釋曰：若人得世第一善根，由退死二",
    "T29n1559_017:0272c24": "捨，無有是處。此人於此位中，已得凡夫非擇",
    "T29n1559_017:0272c25": "滅，無更墮凡夫位義。何以故？離功用於第二",
    "T29n1559_017:0272c26": "剎那中必證苦諦故。是暖等四善根，各有軟",
    "T29n1559_017:0272c27": "中上三品，即成三性，由聲聞等性差別故。此",
    "T29n1559_017:0272c28": "中偈曰：轉弟子性二，成佛。釋曰：轉此暖頂二",
    "T29n1559_017:0272c29": "善根，從聲聞性生起，得成大正覺，有如此義。",
    "T29n1559_017:0273a01": "若得忍已，則無此義。何因故不得？彼說由已",
    "T29n1559_017:0273a02": "過度諸惡道生故。諸菩薩由化作他利益為",
    "T29n1559_017:0273a03": "自勝事，故意能往諸惡趣受生。此性不可迴",
    "T29n1559_017:0273a04": "轉，故無此義。偈曰：轉三餘。釋曰：從聲聞性",
    "T29n1559_017:0273a05": "轉三決擇分能善根，成異大正覺，謂成獨覺。",
    "T29n1559_017:0273a06": "獨覺性不可迴轉。何以故？偈曰：不求利他故，",
    "T29n1559_017:0273a07": "餘轉性不遮。釋曰：若觀行人本發獨覺願，後",
    "T29n1559_017:0273a08": "入修觀得暖頂二善根，此善根則不可轉為",
    "T29n1559_017:0273a09": "菩薩善根。何以故？由彼不為利益他事故發",
    "T29n1559_017:0273a10": "願修觀故。此二位雖復可轉，於彼無可轉義，",
    "T29n1559_017:0273a11": "以心願堅故。若轉作聲聞，不遮此義。復次偈",
    "T29n1559_017:0273a12": "曰：至覺彼一坐，後定佛獨覺。釋曰：大師佛世",
    "T29n1559_017:0273a13": "尊及犀角喻佛，此二人於一坐中，依止第四",
    "T29n1559_017:0273a14": "定，由明了不動三摩提故，從初發起四決擇",
    "T29n1559_017:0273a15": "分能善根，乃至菩提，唯於一坐得究竟菩",
    "T29n1559_017:0273a16": "提，謂盡智、無生智。此義後當說。有餘師說：從",
    "T29n1559_017:0273a17": "修不淨觀乃至菩提，於一坐得究竟。若有人",
    "T29n1559_017:0273a18": "執，有別獨覺異犀角喻獨覺，於彼人轉二善",
    "T29n1559_017:0273a19": "根成菩薩。此義無遮。於過去生未修解脫分",
    "T29n1559_017:0273a20": "能善根，但於今生作功力生決擇分能善根，",
    "T29n1559_017:0273a21": "為有如此義、不必定？無如此義。何以故？偈",
    "T29n1559_017:0273a22": "曰：前彼解脫分。釋曰：此義決定應知於過去",
    "T29n1559_017:0273a23": "生先生解脫分能善根已，今生方得生決擇",
    "T29n1559_017:0273a24": "分能善根。若人急疾修行，經幾生修得成解",
    "T29n1559_017:0273a25": "脫分能及決擇分能善根？偈曰：速解脫三生。",
    "T29n1559_017:0273a26": "釋曰：第一生先生解脫分能善根，第二生次",
    "T29n1559_017:0273a27": "修決擇分能善根，第三生修得聖道，譬如次",
    "T29n1559_017:0273a28": "第下種苗成結實。何故如此次第？於此法真",
    "T29n1559_017:0273a29": "理及教中，應令自相續入住成熟解脫。諸師",
    "T29n1559_017:0273b01": "說解脫分能善根，偈曰：聞思性。釋曰：此業但",
    "T29n1559_017:0273b02": "是聞思慧類，非修慧類。此有幾業？偈曰：三",
    "T29n1559_017:0273b03": "業。釋曰：若論最勝，但是意業，由願所攝。身",
    "T29n1559_017:0273b04": "口二業亦成解脫分能。何以故？有人施一食、",
    "T29n1559_017:0273b05": "或守一學處樂，解脫力所引故，因此業引生",
    "T29n1559_017:0273b06": "解脫分能善根。引此業於何處？偈曰：引生於",
    "T29n1559_017:0273b07": "人道。釋曰：人道中於三洲得引生此業，於餘",
    "T29n1559_017:0273b08": "則無。般若厭離二法，如應無故。由義相應說",
    "T29n1559_017:0273b09": "解脫分能已，入四諦觀次第是今所說。此中",
    "T29n1559_017:0273b10": "乃至世第一已說，所餘今說，故說此言。偈曰：",
    "T29n1559_017:0273b11": "世第一無間，無流法智忍。釋曰：從世第一善",
    "T29n1559_017:0273b12": "根，無間無流法智忍得生。緣於何境？偈曰：欲",
    "T29n1559_017:0273b13": "界苦。釋曰：欲界苦是彼境界，此忍說名苦法",
    "T29n1559_017:0273b14": "智忍，為顯此無流故，以等流果簡別。此忍能",
    "T29n1559_017:0273b15": "得法智故，名法智忍，譬如花果樹。說此忍名",
    "T29n1559_017:0273b16": "入正定聚。何以故？因此忍，觀行人能入正定",
    "T29n1559_017:0273b17": "故。正是何法？經中說：涅槃名正。於中定者，是",
    "T29n1559_017:0273b18": "一向不異義，至得此決定故名入。若此忍已",
    "T29n1559_017:0273b19": "生，說此人名道人。此法次一剎那未生時，凡",
    "T29n1559_017:0273b20": "夫性已轉滅，是此忍未來功能。此義可然。無",
    "T29n1559_017:0273b21": "餘，譬如燈生。有餘師說：以世第一滅凡夫性，",
    "T29n1559_017:0273b22": "是義不然，同世間法故。此義無失，此彼相違",
    "T29n1559_017:0273b23": "故，譬如上怨家肩殺怨家。有餘師說：由二故",
    "T29n1559_017:0273b24": "滅，此二似無間解脫道故。偈曰：次中法智。",
    "T29n1559_017:0273b25": "釋曰，次苦智忍後無間於欲界苦中法智生，",
    "T29n1559_017:0273b26": "說此為苦法智。無流言應知流至一切處。如",
    "T29n1559_017:0273b27": "於欲界苦中法智忍及法智生，偈曰：復爾生，",
    "T29n1559_017:0273b28": "於餘苦類忍及智。釋曰：苦法智後無間，合色",
    "T29n1559_017:0273b29": "無色界苦為一所緣境，類智忍生，說此為苦",
    "T29n1559_017:0273c01": "類智忍。次無間類智生，說此為苦類智。於初",
    "T29n1559_017:0273c02": "入觀由知法真實理故，此理無壞。若佛出世",
    "T29n1559_017:0273c03": "及不出世，此理恒然，故說名法。由此後觀是",
    "T29n1559_017:0273c04": "前觀類，後所緣境是前境類，以後隨應前故",
    "T29n1559_017:0273c05": "說後名類。如於苦有四忍智生，偈曰：三諦爾。",
    "T29n1559_017:0273c06": "釋曰：苦類智後無間，於欲界集法智忍生，次",
    "T29n1559_017:0273c07": "無間集法智生，如此無間次第於所餘集類",
    "T29n1559_017:0273c08": "智忍及集類智生；於欲界滅法智忍及滅法",
    "T29n1559_017:0273c09": "智生，於所餘滅類智忍及滅類智生；於欲界",
    "T29n1559_017:0273c10": "苦對治道法智忍及道法智生，於所餘道類",
    "T29n1559_017:0273c11": "智忍及道類智生。偈曰：如此十六心，觀四諦。",
    "T29n1559_017:0273c12": "釋曰：由此次第，是四諦觀成有十六心。有餘",
    "T29n1559_017:0273c13": "部說：四諦觀唯有一心。此觀於彼應知是不",
    "T29n1559_017:0273c14": "了義說。何以故？於彼經中說四諦觀，類不",
    "T29n1559_017:0273c15": "分別故。此四諦觀，偈曰：有三，見境界及事。",
    "T29n1559_017:0273c16": "釋曰：見觀者，由無流智了別諦相故。境界觀",
    "T29n1559_017:0273c17": "者，由與無流智相應同境界故。事觀者，由不",
    "T29n1559_017:0273c18": "相應法故，謂戒生等。若已見苦，此三觀即成。",
    "T29n1559_017:0273c19": "於集等餘諦有事觀，由斷證修故。若彼說約",
    "T29n1559_017:0273c20": "見觀立為一觀，此說不然，由四諦相有差別",
    "T29n1559_017:0273c21": "故。若彼說由無我相見一切諦，是義不然。",
    "T29n1559_017:0273c22": "何以故？此觀不從苦諦為初成故。若爾，與經",
    "T29n1559_017:0273c23": "相違。經云：聖弟子由苦相簡擇苦、由集相集、",
    "T29n1559_017:0273c24": "由滅相滅、由道相簡擇道。與無流思惟相應",
    "T29n1559_017:0273c25": "智說名擇法覺分。若汝言：此經為顯修道故",
    "T29n1559_017:0273c26": "說此言。是義不然，如見修故。若汝言：由見一",
    "T29n1559_017:0273c27": "諦於餘得自在故，故說一時觀諦。此義無失。",
    "T29n1559_017:0273c28": "四諦觀中，有說出觀、有說不出觀，此義應思。",
    "T29n1559_017:0273c29": "若說如此，是時正見苦則滅，除集，至得滅修",
    "T29n1559_017:0274a01": "習道故。說一時觀諦若執如此，則無過失，於",
    "T29n1559_017:0274a02": "一諦一見觀，於餘諦說事觀故。若約見觀，於",
    "T29n1559_017:0274a03": "經中說：四諦定次第觀。此說可見。經云：長者！",
    "T29n1559_017:0274a04": "非一時觀諸諦。云何觀？次第觀。如此廣說，有",
    "T29n1559_017:0274a05": "三經皆有譬喻。若汝言：若人於苦諦無疑無",
    "T29n1559_017:0274a06": "不決心，於佛亦無疑無不決心。由此經，是故",
    "T29n1559_017:0274a07": "知有一時觀四諦。是義不然，依不更起必定",
    "T29n1559_017:0274a08": "應滅，故說此言。是所說有十六心觀，偈曰：世",
    "T29n1559_017:0274a09": "第一同地。釋曰：隨世第一所依地，十六心觀",
    "T29n1559_017:0274a10": "同依此地。世第一所依地有六，於前已說。云",
    "T29n1559_017:0274a11": "何必定應有此義先忍後智？由此義。偈曰：忍",
    "T29n1559_017:0274a12": "智無間道，解脫道次第。釋曰：忍謂無間道，約",
    "T29n1559_017:0274a13": "煩惱至得斷不可間隔故，故說無間道。智謂",
    "T29n1559_017:0274a14": "解脫道，是已解脫惑至得人法故，與滅離至",
    "T29n1559_017:0274a15": "得俱起故，故說解脫道。是故此二必定應有，",
    "T29n1559_017:0274a16": "譬如牽却關戶。若說第二解脫道，與滅離至",
    "T29n1559_017:0274a17": "得一時俱起，滅離疑惑智於此境界不應得",
    "T29n1559_017:0274a18": "生，由忍能滅惑故。此難不然。若汝言：九結聚",
    "T29n1559_017:0274a19": "由忍滅，不由智故。則與阿毘達磨藏相違。是",
    "T29n1559_017:0274a20": "義不然，忍是智伴類故。譬如臣事說為王事，",
    "T29n1559_017:0274a21": "忍於智亦爾。為一切十六心由見諦故皆是",
    "T29n1559_017:0274a22": "見道、為不爾？雖然，偈曰：由見未曾見，見道十",
    "T29n1559_017:0274a23": "五心。釋曰：以苦法智忍為初，乃至道類智忍，",
    "T29n1559_017:0274a24": "是十五剎那心名見道。何因得名見道？由",
    "T29n1559_017:0274a25": "見所未曾見諦故。於第十六心，無未曾見今",
    "T29n1559_017:0274a26": "始見，由重習所曾見故成修道。為不如此",
    "T29n1559_017:0274a27": "耶？此心亦見非自所曾見道類智忍所緣諦。",
    "T29n1559_017:0274a28": "是義不然。何以故？今思約諦，不約剎那。復次",
    "T29n1559_017:0274a29": "不由第八剎那諦非所見。譬如一區田，餘一",
    "T29n1559_017:0274b01": "穗未被刈，說未刈田。無如此義，屬果攝故。八",
    "T29n1559_017:0274b02": "智十六行修故、由道於先滅故、修道是彼相",
    "T29n1559_017:0274b03": "續故，是故立道類智屬修道。此不退義，由執",
    "T29n1559_017:0274b04": "持見諦惑滅離故。若汝言：是故此屬見道。是",
    "T29n1559_017:0274b05": "義不然，由有太甚失故。七智云何屬見道？",
    "T29n1559_017:0274b06": "由見未究竟故。此中見諦未圓滿，由此七智",
    "T29n1559_017:0274b07": "在見中間，是故數彼為見道。已說此義，謂能",
    "T29n1559_017:0274b08": "決判見修道生及差別。復次已生聖道人所有",
    "T29n1559_017:0274b09": "差別，今當分別說。是前所說見道為性，十五",
    "T29n1559_017:0274b10": "剎那，此中應知有二人。偈曰：鈍利根二人，於",
    "T29n1559_017:0274b11": "中信法行。釋曰：若鈍根人行於彼中，說名由",
    "T29n1559_017:0274b12": "信隨行。若利根人，說名由法隨行。由信人故、",
    "T29n1559_017:0274b13": "隨行於義故，名由信隨行。又由信根隨行，為",
    "T29n1559_017:0274b14": "此人法，故名由信隨行，先由信他故尋思義。",
    "T29n1559_017:0274b15": "由法隨行亦爾，先由經等正法自尋思義。為",
    "T29n1559_017:0274b16": "此義故說四量：法為量非人，義為量非文句，",
    "T29n1559_017:0274b17": "了義為量非不了義，智為量非識。云何判此",
    "T29n1559_017:0274b18": "四？由四種人差別故，一由貢高人差別故、二",
    "T29n1559_017:0274b19": "由路柯耶胝柯人差別故、三由自見取住人",
    "T29n1559_017:0274b20": "差別故、四由聞勝人差別故。此中於貢高人，",
    "T29n1559_017:0274b21": "以法為量非人，由共論說思量為智所得故，",
    "T29n1559_017:0274b22": "不但由威儀差別。復次佛世尊有說人有說",
    "T29n1559_017:0274b23": "法，此中法為量非人。此法有二種：文句及義。",
    "T29n1559_017:0274b24": "此中義為量非文句，由不愛著國土言說故。",
    "T29n1559_017:0274b25": "何以故？不應成取文句為勝決定，應思量簡",
    "T29n1559_017:0274b26": "擇義。佛世尊說經有二種，有了義、有不了義。",
    "T29n1559_017:0274b27": "若人簡擇義，應以了義經為量非不了義。佛",
    "T29n1559_017:0274b28": "世尊說隨福行及不動行，識為生善道，說四",
    "T29n1559_017:0274b29": "諦智為至得涅槃。若人行於法似法，以智為",
    "T29n1559_017:0274c01": "量非識。復次於四時中有失無失故，約四人",
    "T29n1559_017:0274c02": "立四量：一讀誦時、二憶持時、三簡擇時、四",
    "T29n1559_017:0274c03": "修行時。此二人，偈曰：若已滅修惑，於初果道",
    "T29n1559_017:0274c04": "向。釋曰：沙門果初者謂須陀洹果，於一切果",
    "T29n1559_017:0274c05": "至得中為第一故、由未得此果故。若由實有",
    "T29n1559_017:0274c06": "義，但名由信隨行、由法隨行。如先由世間道",
    "T29n1559_017:0274c07": "已滅修惑或是具縛、說此為向須陀洹果。",
    "T29n1559_017:0274c08": "偈曰：乃至滅五品。釋曰：若此人先由世間道",
    "T29n1559_017:0274c09": "滅欲界修惑，乃至五品盡，如此說向初果。偈",
    "T29n1559_017:0274c10": "曰：向二滅九前。釋曰：若此二人從第五品後，",
    "T29n1559_017:0274c11": "先滅六七八品已方入見道中，說此二人向",
    "T29n1559_017:0274c12": "第二果，謂斯陀含。偈曰：離欲欲色界，則向第",
    "T29n1559_017:0274c13": "三果。釋曰：此人若已滅第九品，離欲欲界惑",
    "T29n1559_017:0274c14": "已，滅上界惑，乃至無所有處，說此二人向第",
    "T29n1559_017:0274c15": "三果，謂阿那含。偈曰：十六二住果，隨所向",
    "T29n1559_017:0274c16": "三人。釋曰：若第十六心起，不可更說此人為",
    "T29n1559_017:0274c17": "由信法隨行、亦不可說向果。云何可說？住果",
    "T29n1559_017:0274c18": "人。住何果？於前若向此果，今即住此果，或須",
    "T29n1559_017:0274c19": "陀洹果、或斯陀含果、或阿那含果。阿羅漢果",
    "T29n1559_017:0274c20": "異前三，不可由見道如彼從初得。何以故？由",
    "T29n1559_017:0274c21": "見道能滅修道所滅惑故、無道理先於見諦惑",
    "T29n1559_017:0274c22": "滅離欲有頂故。偈曰：是時信樂得，見至軟利",
    "T29n1559_017:0274c23": "根。釋曰：是時鈍根人先由信隨行，今說名信",
    "T29n1559_017:0274c24": "樂得。若利根人先由法隨行，今說名見至。由",
    "T29n1559_017:0274c25": "得最上品信智故，是故信樂及見所顯。復有",
    "T29n1559_017:0274c26": "何因，若人已斷五品修惑，於第十六心但說",
    "T29n1559_017:0274c27": "為須陀洹人不？說為斯陀含向，由此義。偈曰：",
    "T29n1559_017:0274c28": "得果果勝道，由不能得故，未修行勝道，故住",
    "T29n1559_017:0274c29": "果非向。釋曰：若人正得果，不得由果勝道，此",
    "T29n1559_017:0275a01": "義為定。是故若人住果，乃至未修行果勝道，",
    "T29n1559_017:0275a02": "為得別果，是時未可說為向別果；於餘果亦",
    "T29n1559_017:0275a03": "爾。若人離欲第三定，更依下地入正定，此人",
    "T29n1559_017:0275a04": "必定現前由果勝道。若不爾，從下生上界則",
    "T29n1559_017:0275a05": "不應與樂根相應，安立多滅及離欲人入正",
    "T29n1559_017:0275a06": "定位中，其義如此。次第安立人今當說，是故",
    "T29n1559_017:0275a07": "且安立此義。如於欲界中說修惑有九品，如",
    "T29n1559_017:0275a08": "此偈曰：諸失有九品，地地德亦爾。釋曰：如欲",
    "T29n1559_017:0275a09": "界中所說有九品惑，於色無色界地地乃至",
    "T29n1559_017:0275a10": "有頂，應知各有九品惑。如惑，德亦爾。為對治",
    "T29n1559_017:0275a11": "此失，名無間道及解脫道。地地各有九九品，",
    "T29n1559_017:0275a12": "云何如此？偈曰：軟中上三品，更軟等差別。釋",
    "T29n1559_017:0275a13": "曰：根本有軟中上三品分別，一一品更有軟中",
    "T29n1559_017:0275a14": "上三品差別故，安立成九品。此云何？有軟軟",
    "T29n1559_017:0275a15": "品、軟中品、軟上品。有中軟品、中中品、中上品。",
    "T29n1559_017:0275a16": "有上軟品、上中品、上上品。此中由軟軟品道，",
    "T29n1559_017:0275a17": "上上品惑滅，乃至由上上品道，軟軟品惑滅。何",
    "T29n1559_017:0275a18": "以故？從初上上品道品不得生故，於已生上",
    "T29n1559_017:0275a19": "上品道人相續中上上品惑已無故。譬如浣",
    "T29n1559_017:0275a20": "衣，先除麁塵垢後方除細。又如麁闇由微細",
    "T29n1559_017:0275a21": "光滅，微細闇由大光滅。道惑亦爾。何以故？白",
    "T29n1559_017:0275a22": "法勢力強故，黑法勢力弱故，是故由一剎那",
    "T29n1559_017:0275a23": "生軟軟聖道，無始生死輪轉所增益成上上",
    "T29n1559_017:0275a24": "品諸惑皆得滅離。譬如久時增長三病，以一兩",
    "T29n1559_017:0275a25": "三角根散即能牽滅，譬如一剎那小燈能破",
    "T29n1559_017:0275a26": "壞久時大闇。如此於一切九品惑中，偈曰：未",
    "T29n1559_017:0275a27": "滅修惑品，住果七生竟。釋曰：若人已住果，",
    "T29n1559_017:0275a28": "未滅一品修道所滅惑，說此人名須陀洹。唯",
    "T29n1559_017:0275a29": "能作七生故，說七生勝此一切後。何以故？非",
    "T29n1559_017:0275b01": "一切皆作七生故，故經中說七生為勝。七反",
    "T29n1559_017:0275b02": "受生是彼圓滿生。何以故？勝言者極為義。道",
    "T29n1559_017:0275b03": "者謂向涅槃流，由此道行至涅槃故。是人已",
    "T29n1559_017:0275b04": "至此流故，說名須陀洹。云何至流？若由得初",
    "T29n1559_017:0275b05": "道故名至流，第八亦應成須陀洹。若由得初",
    "T29n1559_017:0275b06": "果故名至流，多滅修惑人及已滅九品惑人",
    "T29n1559_017:0275b07": "亦應成須陀洹。約得一切果人，由得第一果，",
    "T29n1559_017:0275b08": "立為須陀洹。何因得初果立名須陀洹，不立",
    "T29n1559_017:0275b09": "第八？由得向果道故、由得見修二道故、由對",
    "T29n1559_017:0275b10": "證具足流故。於道類智中，是故此人得須陀",
    "T29n1559_017:0275b11": "洹名，向人則非。此人於人道中作七生有及",
    "T29n1559_017:0275b12": "七中有，於天道亦爾，此人受二十八生。云何",
    "T29n1559_017:0275b13": "說七生為勝？由七平等故，故說七生為勝。譬",
    "T29n1559_017:0275b14": "如七處勝智及七葉樹，毘婆沙師說如此。若",
    "T29n1559_017:0275b15": "爾，經中云何說：具見人應生第八有，無有是",
    "T29n1559_017:0275b16": "處。此經意但約一道，若如文分別，中陰亦不",
    "T29n1559_017:0275b17": "應有，如此上流人至有頂為勝亦爾。第八生",
    "T29n1559_017:0275b18": "不應有，由約欲界說，此則無失。此中何證？有",
    "T29n1559_017:0275b19": "經及道理。定以何證於人天各有七返，非合",
    "T29n1559_017:0275b20": "二有七返。經說於人天道唯有七返。云何得",
    "T29n1559_017:0275b21": "知此義，七返人道、七返天道？由經言：七返於",
    "T29n1559_017:0275b22": "人及於天。迦尸比部說：有各各語，謂七返於",
    "T29n1559_017:0275b23": "人、七返於天，應同此義。若人於人道得須陀",
    "T29n1559_017:0275b24": "洹果，後必還於人道得阿羅漢果。於天道亦",
    "T29n1559_017:0275b25": "爾。復有何因，須陀洹不生第八有？由如此量",
    "T29n1559_017:0275b26": "時相續成熟故，道類亦爾，譬如七步毒蛇毒，",
    "T29n1559_017:0275b27": "又如第四日虐。復次由七結為餘故，下結餘",
    "T29n1559_017:0275b28": "二、上結具五，雖於中間修聖道現前，不得般",
    "T29n1559_017:0275b29": "涅槃，七生應受，業勢力所持故、下上二業所",
    "T29n1559_017:0275c01": "引故。若諸佛不出世，在家得阿羅漢果。得阿",
    "T29n1559_017:0275c02": "羅漢已，必不住家，法爾必得比丘威儀。有餘",
    "T29n1559_017:0275c03": "師說：或作別道人威儀。云何此人不退善道？",
    "T29n1559_017:0275c04": "為法行惡道業無增長故，已增長能生果報",
    "T29n1559_017:0275c05": "業，於生果報中無復功能故，由相續為最強",
    "T29n1559_017:0275c06": "力善根所鎮故，行意二清淨故。若有定感惡",
    "T29n1559_017:0275c07": "道業，尚不能得忍善根，何況須陀洹。此中說",
    "T29n1559_017:0275c08": "偈：",
    "T29n1559_017:0275c09": "「愚作小罪生惡道，　　智作大罪離惡道，",
    "T29n1559_017:0275c10": "如小圓鐵必沈水，　　大鐵成鉢則得浮。」",
    "T29n1559_017:0275c11": "經中說：七生為勝，作苦後邊。何者為苦邊？度",
    "T29n1559_017:0275c12": "此七後無復有苦，令苦不更相續。復次涅槃",
    "T29n1559_017:0275c13": "名苦後邊。云何作涅槃？由能除障涅槃至得",
    "T29n1559_017:0275c14": "故，譬如人說為我作空。有餘人七生為勝，此",
    "T29n1559_017:0275c15": "亦不定，是故不說如此未滅修惑住果人，說",
    "T29n1559_017:0275c16": "名七生為勝。偈曰：若滅三四品，二三生家",
    "T29n1559_017:0275c17": "家。釋曰：是須陀洹人，由三因緣轉成家家：一",
    "T29n1559_017:0275c18": "由滅惑故成，三四品惑滅故；二由得惑對治",
    "T29n1559_017:0275c19": "無流根故；三由生二三生為餘故。於偈中但",
    "T29n1559_017:0275c20": "顯二因，須陀洹人後得滅時，得惑對治，無流",
    "T29n1559_017:0275c21": "根義，不由說成，故是生有時最少過，此不應",
    "T29n1559_017:0275c22": "生故，是故但說生。云何不立由滅第五品？五",
    "T29n1559_017:0275c23": "品滅時第六品必定滅故。何以故？非一品惑",
    "T29n1559_017:0275c24": "能障觀行人所應得果，如於一間人不度界",
    "T29n1559_017:0275c25": "故。是家家人有二種：一天家家，若人生於天，",
    "T29n1559_017:0275c26": "往二三家般涅槃，或於此天、或於彼天。二人",
    "T29n1559_017:0275c27": "家家，於人道亦爾，或於此洲、或於彼洲。復次",
    "T29n1559_017:0275c28": "此得初果人，偈曰：已滅至五品，是向第二果。",
    "T29n1559_017:0275c29": "釋曰：若人得果已，已滅修惑一品乃至五品，",
    "T29n1559_017:0276a01": "心正在第六品，應知此人向第二果。偈曰：已",
    "T29n1559_017:0276a02": "滅第六品，則成斯陀含。釋曰：此得果人已滅",
    "T29n1559_017:0276a03": "第六品，心正在第七品，說名至第二果。由一",
    "T29n1559_017:0276a04": "往生天更一來生人故，說名斯陀含，過此無",
    "T29n1559_017:0276a05": "生故，欲瞋癡三品惑薄弱故，今唯軟品為餘",
    "T29n1559_017:0276a06": "故。是得果人，偈曰：已滅七八品，一生名一",
    "T29n1559_017:0276a07": "間，則向第三果。釋曰：由三種因緣，斯陀含人",
    "T29n1559_017:0276a08": "轉成一間人：一由七八品惑滅故，二由得惑",
    "T29n1559_017:0276a09": "對治無流根故，三由一生為餘故。云何一品",
    "T29n1559_017:0276a10": "惑能障此人阿那含果？由此人應度下界故。",
    "T29n1559_017:0276a11": "如前所說，於三位中三種業起為障。如業能",
    "T29n1559_017:0276a12": "障，應知惑亦爾。由應度業果報果及等流果",
    "T29n1559_017:0276a13": "地故，故惑業皆為障。間者障義，此障唯一，在",
    "T29n1559_017:0276a14": "唯一生，障此人般涅槃故。唯一惑障此人得",
    "T29n1559_017:0276a15": "阿那含果故，故名一間。滅七八品，其義如此。",
    "T29n1559_017:0276a16": "若未入四諦觀前已滅第三四七八品惑，後",
    "T29n1559_017:0276a17": "方證果，不成家家，亦非一間，乃至由果勝道",
    "T29n1559_017:0276a18": "未現前起。偈曰：滅九阿那含。釋曰：得果人由",
    "T29n1559_017:0276a19": "滅第九品惑，應知名阿那含，於欲界不更來",
    "T29n1559_017:0276a20": "故，由五下分結惑滅盡故。此五滅，由合數故",
    "T29n1559_017:0276a21": "說。何以故？於前必已滅三，後滅二故。偈曰：此",
    "T29n1559_017:0276a22": "中生有行、無行般涅槃、上流。釋曰：此人於中",
    "T29n1559_017:0276a23": "間般涅槃故，說名中滅。如此已生，即般涅槃，",
    "T29n1559_017:0276a24": "故名生滅，不由行般涅槃。由行般涅槃，此義",
    "T29n1559_017:0276a25": "應知，此阿那含人有五種。中間滅者，於中陰",
    "T29n1559_017:0276a26": "般涅槃。生滅者，唯已生不久般涅槃，由熟修運",
    "T29n1559_017:0276a27": "載道故，此滅由有餘涅槃。有餘師說：具二涅",
    "T29n1559_017:0276a28": "槃。是義不然，此人於捨命無自在故。彼說",
    "T29n1559_017:0276a29": "有行滅者，若人受生已，於修不息加行，由",
    "T29n1559_017:0276b01": "多功用般涅槃，恒修習運載道故。無行滅",
    "T29n1559_017:0276b02": "者，不由多功用，後般涅槃，尊重修運載道",
    "T29n1559_017:0276b03": "故。餘師說：由有為無為道般涅槃故。是義不",
    "T29n1559_017:0276b04": "然，由太甚過失故。於經中先說非行滅，後",
    "T29n1559_017:0276b05": "說行滅，如此次第與理相應。運載非運載",
    "T29n1559_017:0276b06": "道，由熟修不熟修所成故，是故滅不由",
    "T29n1559_017:0276b07": "功用得。由功用得，生滅者，最能運載道及最",
    "T29n1559_017:0276b08": "上品道。諸惑最軟品，上流者，往上受生。是",
    "T29n1559_017:0276b09": "受生處，於中不般涅槃。流者行義。偈曰：此",
    "T29n1559_017:0276b10": "於定，雜修行無下。釋曰：是上流人，由因果有",
    "T29n1559_017:0276b11": "二種，謂由因、由果。由因者，有雜修定、不雜修",
    "T29n1559_017:0276b12": "定為因故。由果者，阿迦尼師吒為勝，有頂為",
    "T29n1559_017:0276b13": "勝故。此中若人雜修定為因，則往生阿迦尼",
    "T29n1559_017:0276b14": "師吒，於彼般涅槃。偈曰：超出半超出，遍退。",
    "T29n1559_017:0276b15": "釋曰：阿迦尼師吒為勝。上流人有三種，由超",
    "T29n1559_017:0276b16": "出等差別故。此中超出者，於欲界雜修定，已",
    "T29n1559_017:0276b17": "退上三定，由噉初定味，捨命生梵眾天，由隨",
    "T29n1559_017:0276b18": "宿世串修故，於中更雜修第四定，從彼捨",
    "T29n1559_017:0276b19": "命，生阿迦尼師吒。此人於中間沒、上出，是名",
    "T29n1559_017:0276b20": "超出。半超出者，從初定生淨居已，乃至超一",
    "T29n1559_017:0276b21": "別處，方生阿迦尼師吒。聖人必不生大梵處，",
    "T29n1559_017:0276b22": "由是僻見處故，於一切一生故。遍退者，若",
    "T29n1559_017:0276b23": "人行於一切處，後入阿迦尼師吒。無時阿那",
    "T29n1559_017:0276b24": "含人是所生處更受第二生，由行增勝故。若",
    "T29n1559_017:0276b25": "爾，此人阿那含義則得圓滿，於已生處一",
    "T29n1559_017:0276b26": "向不更來故。如此雜修定，應知行阿迦尼師",
    "T29n1559_017:0276b27": "吒。復次偈曰：餘行頂。釋曰：非雜修定上流人，",
    "T29n1559_017:0276b28": "以有頂為勝。何以故？此人隨定定品起噉味",
    "T29n1559_017:0276b29": "心，生一切處已，唯不入五淨居天。由次第受",
    "T29n1559_017:0276b30": "三無色處生，後往生有頂皆般涅槃。此是奢",
    "T29n1559_017:0276c01": "摩他行人，前是毘鉢舍那行人。上流人於中",
    "T29n1559_017:0276c02": "間般涅槃，我見此義不違理而說阿迦尼師",
    "T29n1559_017:0276c03": "吒及有頂勝者，過此無行處故，譬如說須陀",
    "T29n1559_017:0276c04": "洹七生為勝。如此五人，皆是行色界阿那含。",
    "T29n1559_017:0276c05": "偈曰：行無色餘四。釋曰：有別阿那含，行於",
    "T29n1559_017:0276c06": "無色界。若已離欲色界，捨色界生，受無色界",
    "T29n1559_017:0276c07": "生。此人復有四種，由生滅等差別故。如此阿",
    "T29n1559_017:0276c08": "那含人合成六人。偈曰：欲界滅復別。釋曰：",
    "T29n1559_017:0276c09": "有餘阿那含，於今生即般涅槃，此名現法般",
    "T29n1559_017:0276c10": "涅槃，是名第七。偈曰：三人更分三，應知九色",
    "T29n1559_017:0276c11": "行。釋曰：復次三種阿那含，各有三差別故，是",
    "T29n1559_017:0276c12": "故行色界阿那含有九人。三種者，謂中滅、生",
    "T29n1559_017:0276c13": "滅、上流。云何各三差別？中滅者，速疾、非速疾、",
    "T29n1559_017:0276c14": "久時般涅槃故，由三鐵星譬所分別故。生滅",
    "T29n1559_017:0276c15": "者，生無行有行般涅槃故。何以故？此三同受",
    "T29n1559_017:0276c16": "生已，後般涅槃故，是故三人同稱生滅。上流",
    "T29n1559_017:0276c17": "者，超出等差別故，故成三人。一切三，速疾、非",
    "T29n1559_017:0276c18": "速疾、久時般涅槃故，是故更互有差別。偈曰：",
    "T29n1559_017:0276c19": "復彼人差別，業惑根異故。釋曰：此三種九種",
    "T29n1559_017:0276c20": "阿那含人，由業惑根差別故，彼有差別。此",
    "T29n1559_017:0276c21": "三人有報、生報、後報差別業故。復次於彼相",
    "T29n1559_017:0276c22": "續軟中上惑數數行差別故。復次此三人，各",
    "T29n1559_017:0276c23": "有上、中、軟根差別故。是故此三人，如理各有",
    "T29n1559_017:0276c24": "差別。是前二三由惑由根差別故有異，後三",
    "T29n1559_017:0276c25": "由後報業差別故有異。此九人由九種業惑",
    "T29n1559_017:0276c26": "根故，是故阿那含人成九種。若爾，云何經中",
    "T29n1559_017:0276c27": "說有七種賢聖人行？偈曰：上流非差別，說七",
    "T29n1559_017:0276c28": "賢聖行。釋曰：上流為法，故名上流。由說此人",
    "T29n1559_017:0276c29": "無分別故，經中說七賢聖行。云何依如此上",
    "T29n1559_017:0277a01": "流行說為七賢聖行，不說餘有學人行？唯此",
    "T29n1559_017:0277a02": "人於餘地有行，餘人則不有。此人但行善業，",
    "T29n1559_017:0277a03": "不行不善業。若人行此行，唯往不來。如所說",
    "T29n1559_017:0277a04": "三義，於餘聖人皆無，是故偈曰：善惡行不行，",
    "T29n1559_017:0277a05": "由往不更還。釋曰：故於上流立七賢聖行，於",
    "T29n1559_017:0277a06": "餘不立。若爾，云何經中說：何者為賢聖人？有",
    "T29n1559_017:0277a07": "學人與正見相應，廣說如經。於餘人亦有賢",
    "T29n1559_017:0277a08": "聖義。此由別意說有，謂永至得不作五種惡",
    "T29n1559_017:0277a09": "護，又已多滅惡性惑故。若不由別意立賢聖",
    "T29n1559_017:0277a10": "人義，彼人是此論說。復次已轉生阿那含，",
    "T29n1559_017:0277a11": "為有如此差別不？不有，由此義。偈曰：欲界轉",
    "T29n1559_017:0277a12": "生聖，不往生餘界。釋曰：於欲界中已轉別生",
    "T29n1559_017:0277a13": "聖人，必不得往生餘界。何以故？若至阿那含，",
    "T29n1559_017:0277a14": "於此生，必定般涅槃故。於色界中，若轉生聖",
    "T29n1559_017:0277a15": "人，有時入無色界。若上流，有頂為勝。若爾，云",
    "T29n1559_017:0277a16": "何天帝釋說：是所聞天名阿迦尼師吒，世尊",
    "T29n1559_017:0277a17": "弟子，於我邊沒，往彼受生。毘婆沙師說：由不",
    "T29n1559_017:0277a18": "解阿毘達磨藏故說此言。云何佛世尊不遮",
    "T29n1559_017:0277a19": "此言？為隨順帝釋喜心，是故不遮。偈曰：此及",
    "T29n1559_017:0277a20": "上生人，無練根并退。釋曰：此者是於欲界轉",
    "T29n1559_017:0277a21": "生聖人及有別聖人，往上界受生。此等人",
    "T29n1559_017:0277a22": "無練根修行，又無因緣得退。云何不許欲界",
    "T29n1559_017:0277a23": "轉生人及往生色無色界人練根及退事？由",
    "T29n1559_017:0277a24": "轉別生宿住故，根漸成熟，得勝類依止。由此",
    "T29n1559_017:0277a25": "二義，無練根及退事。復次未得離欲有學人，",
    "T29n1559_017:0277a26": "云何不成中滅？由道未成熟故，由思不即現",
    "T29n1559_017:0277a27": "前故，隨眠惑非劣品故，欲界難出離故，毘婆",
    "T29n1559_017:0277a28": "沙師說如此。此人所應作事甚多，一應滅惡",
    "T29n1559_017:0277a29": "無記性煩惱、二應至得第二第三沙門果、三",
    "T29n1559_017:0277b01": "應出離三界。若在中陰，不能成就如此事，於",
    "T29n1559_017:0277b02": "前已說。若修雜定，此人必生阿迦尼師吒天。",
    "T29n1559_017:0277b03": "此中何定應先雜修？偈曰：先雜修後定。釋曰：",
    "T29n1559_017:0277b04": "若人欲雜修諸定，必先雜修第四定。何以故？",
    "T29n1559_017:0277b05": "此定隨一切事一切樂行中最勝故。若雜修，",
    "T29n1559_017:0277b06": "必由如此方便。或阿羅漢人、或阿那含人，先",
    "T29n1559_017:0277b07": "修習與多相續相應無流第四定，出此觀已，",
    "T29n1559_017:0277b08": "次修習與多相續相應有流第四定，出此觀",
    "T29n1559_017:0277b09": "已，更入無流第四定。由此次第，漸漸減無流",
    "T29n1559_017:0277b10": "有流相續，乃至二剎那入無流觀，二剎那入",
    "T29n1559_017:0277b11": "有流觀，更二剎那入無流觀，此名雜修定加",
    "T29n1559_017:0277b12": "行。偈曰：成由一念雜。釋曰：若人無流剎那",
    "T29n1559_017:0277b13": "後無間現前修有流，有流剎那後無間現前",
    "T29n1559_017:0277b14": "修無流。如此有流剎那由二無流剎那雜故，",
    "T29n1559_017:0277b15": "此雜修得成。前二剎那似無間道，第三剎那",
    "T29n1559_017:0277b16": "似解脫道，如此方便得雜修第四定。如此雜",
    "T29n1559_017:0277b17": "修第四定已，由此功能所餘諸定皆可雜修。",
    "T29n1559_017:0277b18": "此雜修於何處成？於欲界三洲，先學雜修得",
    "T29n1559_017:0277b19": "已若退，後於色界更雜修。復次雜修四定，其",
    "T29n1559_017:0277b20": "用云何？偈曰：為生及遊戲，并怖畏惑退。釋",
    "T29n1559_017:0277b21": "曰：由三因緣聖人雜修諸定。若利根阿那含",
    "T29n1559_017:0277b22": "人，求得淨居天生，為於現法安樂住。若鈍",
    "T29n1559_017:0277b23": "根阿那含，由怖畏諸惑，欲極遠出離噉味",
    "T29n1559_017:0277b24": "相應諸定，為不更退故。若阿羅漢人利根，為",
    "T29n1559_017:0277b25": "於現法安樂住；若鈍根，由怖畏諸惑，求不更",
    "T29n1559_017:0277b26": "退，故修此定。復次淨居天生云何唯五？是所",
    "T29n1559_017:0277b27": "說雜修第四定。偈曰：由雜修五品，淨居生有",
    "T29n1559_017:0277b28": "五。釋曰：此雜修唯有五品，謂軟、中、上、上中、上",
    "T29n1559_017:0277b29": "上差別故。第一番修三心令現前，謂無流、有",
    "T29n1559_017:0277c01": "流、無流；第二番六心；第三番九心；第四番十",
    "T29n1559_017:0277c02": "二心；第五番十五心。如此十五修，以五淨居",
    "T29n1559_017:0277c03": "天為果，於中隨一切有流故得生彼，隨無流",
    "T29n1559_017:0277c04": "不得生下。有餘師說：由信等諸根次第增上",
    "T29n1559_017:0277c05": "故，得生五天。偈曰：得滅定那含，說名為身",
    "T29n1559_017:0277c06": "證。釋曰：滅至得於此人有，或成此人，故說",
    "T29n1559_017:0277c07": "得滅。若阿那含人得滅心定，說名身證，由身",
    "T29n1559_017:0277c08": "證似涅槃法故。云何由身得證？由心無故，由",
    "T29n1559_017:0277c09": "依身生故。於餘經說有十八有學人，彼中云",
    "T29n1559_017:0277c10": "何不說身證？由因緣無故。無何因緣？有三種",
    "T29n1559_017:0277c11": "無流學及無流學果，由此二差別故，安立有",
    "T29n1559_017:0277c12": "學人差別。滅心定非有學非無學果亦爾。是",
    "T29n1559_017:0277c13": "故由得此定，不可立為有學人差別。若如麁",
    "T29n1559_017:0277c14": "分別，阿那含人差別應如前分別。若依細分",
    "T29n1559_017:0277c15": "別，分分開之數成多千。此義云何？中滅人有",
    "T29n1559_017:0277c16": "三，由軟中上根差別，由地差別成四，退法等",
    "T29n1559_017:0277c17": "性差別成六，由別處差別成十六，由地離欲",
    "T29n1559_017:0277c18": "差別成三十六。於欲界具縛聖人，乃至於第",
    "T29n1559_017:0277c19": "四定，得八品離欲，約處、性、離欲、根差別故，成",
    "T29n1559_017:0277c20": "二千五百九十二。云何如此？於一處有六性，",
    "T29n1559_017:0277c21": "性性各有九人，從具縛位乃至離欲八品惑。",
    "T29n1559_017:0277c22": "從自所得定，六九成五十四。十六五十四，",
    "T29n1559_017:0277c23": "成八百六十四。次由根差別，復為三倍。若作",
    "T29n1559_017:0277c24": "如此計，於下定得九品離欲人，此人於上地",
    "T29n1559_017:0277c25": "說為具縛。若平等計，如中滅乃至上流亦爾。",
    "T29n1559_017:0277c26": "若合數一切人，四十減十三千阿那含。偈曰：",
    "T29n1559_017:0277c27": "滅有頂八品，成阿羅漢向。釋曰：阿那含義流",
    "T29n1559_017:0277c28": "至此。阿那含人從於初定離欲一品惑，乃至",
    "T29n1559_017:0277c29": "滅有頂八品惑，此人成阿羅漢向。偈曰：第九",
    "T29n1559_017:0278a01": "無間道。釋曰：能滅有頂第九品惑，無間道",
    "T29n1559_017:0278a02": "中此人亦是阿羅漢向。偈曰：此名金剛定。釋",
    "T29n1559_017:0278a03": "曰：此者是能滅第九品惑無間道，說名金剛，",
    "T29n1559_017:0278a04": "譬三摩提能破一切惑，無惑能破之。此道不",
    "T29n1559_017:0278a05": "破一切惑，由已破故。能破一切惑，一切無間",
    "T29n1559_017:0278a06": "道中最上上品故。餘師說：金剛譬定有多種",
    "T29n1559_017:0278a07": "差別，非至定所攝，緣有頂苦集為境。苦集",
    "T29n1559_017:0278a08": "類智行相應有八，滅道法智行相應有八，滅",
    "T29n1559_017:0278a09": "類智行相應緣初定滅為境有四，乃至緣有",
    "T29n1559_017:0278a10": "頂滅為境有四。道類智行相應有四，合緣一",
    "T29n1559_017:0278a11": "切類智品為境故。此金剛三摩提，由智行境",
    "T29n1559_017:0278a12": "界差別故，成五十二金剛三摩提。如非至定",
    "T29n1559_017:0278a13": "所攝，乃至第四定所攝亦爾。空、識、無所有、無",
    "T29n1559_017:0278a14": "邊入所攝，如理應知，有二十、八二、十四、二十。",
    "T29n1559_017:0278a15": "於無色界所依止法智，及緣下地滅為境，類",
    "T29n1559_017:0278a16": "智無故。下地對治道為境，互為因故。有餘師",
    "T29n1559_017:0278a17": "執：道類智一一地對治，亦是此三摩提所緣",
    "T29n1559_017:0278a18": "境。於彼師非至定所攝金剛三摩提，更增二",
    "T29n1559_017:0278a19": "十八故，成八十金剛三摩提。乃至第四定所",
    "T29n1559_017:0278a20": "攝亦爾。於空處等依止，次第有四十、三十、二",
    "T29n1559_017:0278a21": "二、十四三摩提。復次由性根差別，此三摩提",
    "T29n1559_017:0278a22": "更成多種。是所說有頂第九品惑，此由金剛",
    "T29n1559_017:0278a23": "三摩提所滅。偈曰：由得第九滅，盡智。釋曰：",
    "T29n1559_017:0278a24": "與第九品惑滅離至得俱起智，名盡智。即",
    "T29n1559_017:0278a25": "是從金剛三摩提無間後所生解脫道，是故",
    "T29n1559_017:0278a26": "名盡智，由與一切流盡共起故。由此智於初，",
    "T29n1559_017:0278a27": "偈曰：無學應。釋曰：此人於前是阿羅漢向，盡",
    "T29n1559_017:0278a28": "智生時即成無學名阿羅漢，由至得阿羅漢",
    "T29n1559_017:0278a29": "果故。為得別果，無有別學更應修學，故名無",
    "T29n1559_017:0278b01": "學。是故為作他利益事相應，故名阿羅漢。一",
    "T29n1559_017:0278b02": "切有欲人所應恭敬，故名阿羅漢。是故此義",
    "T29n1559_017:0278b03": "自成，謂所說七人名有學。彼云何名有學？為",
    "T29n1559_017:0278b04": "得流盡，恒學三學為法，謂依戒學、依心學、依",
    "T29n1559_017:0278b05": "慧學，此三學戒定慧為性。若爾，凡夫亦應成",
    "T29n1559_017:0278b06": "有學。是義不然，未如實見知四諦理故，後時",
    "T29n1559_017:0278b07": "更作邪學故。是故佛世尊於經中重說：尸婆",
    "T29n1559_017:0278b08": "柯！彼學三學。學三學故，說名有學。此重說有",
    "T29n1559_017:0278b09": "何義？若人正學，非邪學；若人如前學，後學亦",
    "T29n1559_017:0278b10": "爾。若爾，自性住聖人，云何以學為法？由意欲",
    "T29n1559_017:0278b11": "故是有學，譬如行人蹔息，學至得不相離故。",
    "T29n1559_017:0278b12": "復次何者為有學法？一切有學人無流法。何",
    "T29n1559_017:0278b13": "者為無學法？一切無學人無流法。涅槃云何",
    "T29n1559_017:0278b14": "非有學？無學及凡夫與此相應故。云何非無",
    "T29n1559_017:0278b15": "學？有學及凡夫與此相應故。合一切有學無",
    "T29n1559_017:0278b16": "學成八人，向果道人有四，至得果人有四。一",
    "T29n1559_017:0278b17": "為證得須陀洹果行於道，二證得須陀洹果，",
    "T29n1559_017:0278b18": "乃至七為證得阿羅漢果行於道，八證得阿",
    "T29n1559_017:0278b19": "羅漢果。此人由名故成八，若由實物唯五。前",
    "T29n1559_017:0278b20": "一是向果道人，後四是住果人，所餘向人不",
    "T29n1559_017:0278b21": "出三果成立故，屬三果攝。此義依次第得說。",
    "T29n1559_017:0278b22": "復次若先多滅及離欲欲界人，有三種，於見",
    "T29n1559_017:0278b23": "道中成斯陀含向及阿那含向，此非須陀洹、",
    "T29n1559_017:0278b24": "斯陀含攝。何以故？於前已說，修道有二種：一",
    "T29n1559_017:0278b25": "世道、二出世道。有學人由何道得離欲？從何",
    "T29n1559_017:0278b26": "界得離欲？偈曰：由出世離欲，有頂。釋曰：從",
    "T29n1559_017:0278b27": "有頂若得離欲，必定是有學，由出世道，不由",
    "T29n1559_017:0278b28": "世道。云何如此？從有頂上無復世故，依自地",
    "T29n1559_017:0278b29": "道非對治故。自地道云何不能對治？自地惑",
    "T29n1559_017:0278c01": "所隨眠故。若惑於此道類中隨眠，不可立此",
    "T29n1559_017:0278c02": "道類能滅此惑。若道是此惑對治，此惑則不",
    "T29n1559_017:0278c03": "得於此道中隨眠，故依自地道不得為自地",
    "T29n1559_017:0278c04": "惑對治。偈曰：餘二種。釋曰：除有頂，於一切地",
    "T29n1559_017:0278c05": "離欲中有二種，由世、出世道。凡夫及學人皆",
    "T29n1559_017:0278c06": "得離欲，此中偈曰：由世道聖人，離欲至得二。",
    "T29n1559_017:0278c07": "釋曰：由世間道，若聖人至得離欲，則有二種",
    "T29n1559_017:0278c08": "滅離至得起：一世間至得、二出世至得。偈曰：",
    "T29n1559_017:0278c09": "餘說由出世。釋曰：由出世道，若聖人得離欲，",
    "T29n1559_017:0278c10": "滅離至得亦有二種。餘師說如此。何以故？偈",
    "T29n1559_017:0278c11": "曰：捨惑不應故。釋曰：若聖人由聖道至得離",
    "T29n1559_017:0278c12": "欲，若世間至得不生。此義中，若人由聖道離",
    "T29n1559_017:0278c13": "欲，無所有無邊入依上諸定更修練根行。",
    "T29n1559_017:0278c14": "此人由具捨前道，果道一向無故，與上地惑",
    "T29n1559_017:0278c15": "滅離應不相應。若捨此已，應更與彼惑相應。",
    "T29n1559_017:0278c16": "偈曰：有頂半解脫，如上生不應。釋曰：此人雖",
    "T29n1559_017:0278c17": "無世間滅離至得，亦不得與彼惑相應。譬如",
    "T29n1559_017:0278c18": "有學人於有頂惑以得半解脫，於中必無世",
    "T29n1559_017:0278c19": "間滅離至得。由修練根行故，已捨出世至得，",
    "T29n1559_017:0278c20": "與彼地惑亦不相應。",
    "T29n1559_017:0278c21": "阿毘達磨俱舍釋論卷第十七"
}