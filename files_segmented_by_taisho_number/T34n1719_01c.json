{
    "T34n1719_01c:0165a21": "folio_1c 法華文句記卷第一下",
    "T34n1719_01c:0165a23": "唐天台沙門湛然述",
    "T34n1719_01c:0165a24": "釋列眾中，初辨次第。言「多爾」者，亦有經中",
    "T34n1719_01c:0165a25": "菩薩後列，各有所表。如《華嚴經》不列聲聞，",
    "T34n1719_01c:0165a26": "純無雜故。舊解者多是光宅，與《大論》意同",
    "T34n1719_01c:0165a27": "故無別破，但總結云似兩解耳。注「云云」",
    "T34n1719_01c:0165a28": "者，事似因緣須具四悉，義似約教復須",
    "T34n1719_01c:0165a29": "論八。事即身也，故云親疎，義即諦理，故云",
    "T34n1719_01c:0165b01": "涅槃等，形服異故即世界。親者生善，疎者破",
    "T34n1719_01c:0165b02": "惡，不親不疎即第一義。於有義中既以三",
    "T34n1719_01c:0165b03": "諦，以諦對教則四可識，於藏等四辨漸等",
    "T34n1719_01c:0165b04": "四，其義可知。又兩二義並欣涅槃，及四菩",
    "T34n1719_01c:0165b05": "薩並不欣不著故皆居中，唯詣實理兼能",
    "T34n1719_01c:0165b06": "利人，故居中求宗超彼凡聖。若以入中",
    "T34n1719_01c:0165b07": "為菩薩，即指別教地上、圓教始終。注家云：",
    "T34n1719_01c:0165b08": "聲聞學疎敦之於內，菩薩道親忘之於外，此",
    "T34n1719_01c:0165b09": "但得事而失義，似迹而迷本。況復觀心、因",
    "T34n1719_01c:0165b10": "緣耶？約本迹中，此經列眾超出群經，故人天",
    "T34n1719_01c:0165b11": "二乘能引之人本非下地，所引之眾堪通別",
    "T34n1719_01c:0165b12": "記，語通意兼，故云內祕。皆大薩埵，既能迹引",
    "T34n1719_01c:0165b13": "二邊判非凡小，故云薩埵。菩薩濫本故且",
    "T34n1719_01c:0165b14": "不論，應知亦且約體用論也。觀解後「云云」",
    "T34n1719_01c:0165b15": "者，亦應更約因緣明觀諸教開顯及本迹",
    "T34n1719_01c:0165b16": "觀。釋列聲聞，準《法華論》以八義故，先列",
    "T34n1719_01c:0165b17": "聲聞：一、為顯親聞後不謗故；二、攝不定性",
    "T34n1719_01c:0165b18": "迴心入大故；三、除尊貴慢非究竟故；四、常",
    "T34n1719_01c:0165b19": "隨佛故；五、形儀同故；六、令內眷捨欲故；七、",
    "T34n1719_01c:0165b20": "令菩薩敬故；八、令眾生信故。然《論》中八義",
    "T34n1719_01c:0165b21": "唯第二一半獨屬今經，以不定性此土得",
    "T34n1719_01c:0165b22": "故，仍少一半，若定性者彼土得故、未來得",
    "T34n1719_01c:0165b23": "故；餘之七義論眾前後，通諸經故。以第二",
    "T34n1719_01c:0165b24": "義入餘七中，使七一一皆有第二，方令八",
    "T34n1719_01c:0165b25": "義全在今經。若依今意更有三義：欲別記",
    "T34n1719_01c:0165b26": "故、別開權故、先顯本故，故令餘義永殊昔",
    "T34n1719_01c:0165b27": "教。故論文意諸經多爾，所以通釋。今使諸教",
    "T34n1719_01c:0165b28": "雖共復殊，方等先列，以四義故：欲斥奪故、",
    "T34n1719_01c:0165b29": "欲密引故、令體信故，令味變故。般若亦",
    "T34n1719_01c:0165c01": "四：欲洮汰故、欲委業故、密引進故、成熟",
    "T34n1719_01c:0165c02": "酥故。故知《論》文通前二味，如向各四，又異",
    "T34n1719_01c:0165c03": "前後。《論》又云：先僧次尼亦有八義：一、男尊女",
    "T34n1719_01c:0165c04": "卑；二、入道先後；三、師弟不同；四、傳法能不；",
    "T34n1719_01c:0165c05": "五、結集進退；六、同住得不；七、多少推讓；八、得",
    "T34n1719_01c:0165c06": "歎有無。此八全通前之三味，多在酪教。若",
    "T34n1719_01c:0165c07": "準同是聲聞，仍少第二意也。於今別中唯",
    "T34n1719_01c:0165c08": "除委業，準義仍有，以同比丘聞轉教故",
    "T34n1719_01c:0165c09": "也。故委業時非全無分，自餘諸義並同比",
    "T34n1719_01c:0165c10": "丘，於五味中漸教當眾其義不異。次出舊",
    "T34n1719_01c:0165c11": "解，云大小名聞者，意云：名即己名、聞即他",
    "T34n1719_01c:0165c12": "聞，所以名大故聞大、名小故聞小。今但依文",
    "T34n1719_01c:0165c13": "故，破其無據。言「依文」者，但約所列多少以",
    "T34n1719_01c:0165c14": "明所識多少。前列萬二千，又云眾所知識；",
    "T34n1719_01c:0165c15": "後云二千，又無知識，縱以名聞用釋知識，",
    "T34n1719_01c:0165c16": "後文全無，何小之有？況復大小一向無憑。初",
    "T34n1719_01c:0165c17": "釋類中先通釋五字，次「釋論」下別釋四義，比",
    "T34n1719_01c:0165c18": "丘合故。初通釋中五字通收諸有德者，所與",
    "T34n1719_01c:0165c19": "之徒既標於大，豈唯異於下眾而已。於比",
    "T34n1719_01c:0165c20": "丘中其例復多，四門三脫析體通智辨空之",
    "T34n1719_01c:0165c21": "例，秖得且云高譽德行，何可具論？今云如",
    "T34n1719_01c:0165c22": "貴類之班輩也。次別釋四義者，初「釋論」下別",
    "T34n1719_01c:0165c23": "釋「與」字，初文即因緣釋。若於此七為四悉",
    "T34n1719_01c:0165c24": "者，時處世界，戒是為人，心見對治，道脫第一",
    "T34n1719_01c:0165c25": "義。若準前三，在昔教者則七義唯三，道脫",
    "T34n1719_01c:0165c26": "等俱屬對治意也。圓教七一俱屬圓四，約",
    "T34n1719_01c:0165c27": "教雖別究竟唯圓，雖七而同故七名一，一",
    "T34n1719_01c:0165c28": "即共也。四教不同通在五味，具如諸經不",
    "T34n1719_01c:0165c29": "可遍述，且準歎德在三藏教者，同感佛",
    "T34n1719_01c:0166a01": "時、同鹿苑處、同別脫戒、同一切智心、同無",
    "T34n1719_01c:0166a02": "漏正見、同三十七道、同有餘脫、為同聞人，",
    "T34n1719_01c:0166a03": "入通序時已得記者，全成圓人七一故也。",
    "T34n1719_01c:0166a04": "同妙感應時、同見妙依處、同得究竟戒、同",
    "T34n1719_01c:0166a05": "證種智心、同無作正見、同圓實道品、同不",
    "T34n1719_01c:0166a06": "思議脫，得授記已即同菩薩，安得復以聲",
    "T34n1719_01c:0166a07": "聞歎德？豈結集者謬抑德耶？故知在四味",
    "T34n1719_01c:0166a08": "時隨味而變，經家從本列在聲聞，故依本",
    "T34n1719_01c:0166a09": "歎。若不仍本，焉知聲聞有權有實，實者得",
    "T34n1719_01c:0166a10": "記知有所從，聞《法華》時大小別故，故約教",
    "T34n1719_01c:0166a11": "判須通始終，故三教七，或本是三，或是轉",
    "T34n1719_01c:0166a12": "入。初約三藏一七一者，生滅同故。通教二",
    "T34n1719_01c:0166a13": "者，分利鈍故，利兼圓別，應云三七，且通",
    "T34n1719_01c:0166a14": "總說同為一例。別云為無量者，自行化他",
    "T34n1719_01c:0166a15": "橫豎皆四門，門門四悉入者不同。圓教一者，",
    "T34n1719_01c:0166a16": "發心畢竟二不別故。說者應於四教細明，",
    "T34n1719_01c:0166a17": "乃至教味先判後開。「若未」下一句約本迹釋，",
    "T34n1719_01c:0166a18": "亦約體用論本迹耳。別無聲聞，但云藏、",
    "T34n1719_01c:0166a19": "通，若通含別亦可論之，是則略也。又時處",
    "T34n1719_01c:0166a20": "二事且約教論，故云三藏中時處且一；若從",
    "T34n1719_01c:0166a21": "元初得道時處，或多人共處，略如今文；或多",
    "T34n1719_01c:0166a22": "人多處，或一人多處，如《阿含》中多時處也。問：",
    "T34n1719_01c:0166a23": "至此那得二種聲聞？答：亦從初說，具如《玄》",
    "T34n1719_01c:0166a24": "文，廣歷諸味難轉易轉。又有不歷析法元",
    "T34n1719_01c:0166a25": "是通人云云。「直明兩意」下，欲明開顯，先更辨",
    "T34n1719_01c:0166a26": "異。所言異者，且置七同，更於藏通七中辨",
    "T34n1719_01c:0166a27": "異，則三異四同。何者？時處等四不可不同，",
    "T34n1719_01c:0166a28": "如所會、所依、所稟、所證；若心等三，安能不別？",
    "T34n1719_01c:0166a29": "別修、別見、別行故也。此仍一往，亦可戒法從",
    "T34n1719_01c:0166b01": "別各各得故，解脫從人各各證故，是則五別",
    "T34n1719_01c:0166b02": "二同。又若從人亦可俱別，今釋共義不合",
    "T34n1719_01c:0166b03": "論之。義分三四乃成旁耳，是故且從七",
    "T34n1719_01c:0166b04": "同以說，別教同異準說可知。次「若至」下正",
    "T34n1719_01c:0166b05": "明開顯。「法華論」者，明被開者有權有實，未",
    "T34n1719_01c:0166b06": "開具四、開已唯一，今加佛道據新入者。《論》",
    "T34n1719_01c:0166b07": "中四者，決定、增上、退大、應化。《論》自釋云：「後二",
    "T34n1719_01c:0166b08": "與記，前兩不記，根鈍未熟故」。且約此會，即",
    "T34n1719_01c:0166b09": "經中云「生滅度想」，決定性也。若彼得聞、《論》",
    "T34n1719_01c:0166b10": "中未說，天親豈可迷經文耶？經云：「而於彼",
    "T34n1719_01c:0166b11": "土得聞是經」，《論》且一往據現說耳。是故今",
    "T34n1719_01c:0166b12": "師但除上慢，即五千起去者是。雖從座去",
    "T34n1719_01c:0166b13": "仍判於涅槃中。若四依邊得聞，故上慢者",
    "T34n1719_01c:0166b14": "亦非不聞，已聞略開及在後故，但不可",
    "T34n1719_01c:0166b15": "云此會得記，種、熟、脫三始終無廢，故準今",
    "T34n1719_01c:0166b16": "文，遠近相望四種俱得。今云「住果」，兼於決",
    "T34n1719_01c:0166b17": "定及退菩提，住果變異故分二教，是故二種",
    "T34n1719_01c:0166b18": "總立住果。又「佛道」者，準經義立。若爾。佛道",
    "T34n1719_01c:0166b19": "應化各有別圓。問：應化與佛道何別？答：應",
    "T34n1719_01c:0166b20": "化約垂迹全語舊聖，佛道約利他語新記",
    "T34n1719_01c:0166b21": "者。又應化從身，佛道從說，佛道有令他之",
    "T34n1719_01c:0166b22": "言，且云利他，應化有發起之義，且云垂迹。",
    "T34n1719_01c:0166b23": "既以聲聞為名，在昔則無應化佛道之稱，",
    "T34n1719_01c:0166b24": "在今則無住果決定之名。增上慢中豈無應",
    "T34n1719_01c:0166b25": "化？四攝同事安隔此耶？況復《論》中決定上慢",
    "T34n1719_01c:0166b26": "同云未熟，不可上慢亦根敗也。他云：未者",
    "T34n1719_01c:0166b27": "不也。應人未死名為不死，下種未生名為",
    "T34n1719_01c:0166b28": "不生，故上慢、決定二俱可發，是決定義。又此",
    "T34n1719_01c:0166b29": "中引論似本迹釋，應化本也，餘三迹也。化",
    "T34n1719_01c:0166c01": "為餘三無異途也，唯闕觀心，即前兩教七",
    "T34n1719_01c:0166c02": "一境也，後二教七一觀也。又時處，戒境也。心",
    "T34n1719_01c:0166c03": "見，等觀也。「聲聞義浩然」者，貴人、非論。然用",
    "T34n1719_01c:0166c04": "教者云大乘聲聞，未為通曉，今云應化從",
    "T34n1719_01c:0166c05": "本以說，據眾全在小乘中也。言「浩然」者，",
    "T34n1719_01c:0166c06": "藏通八門門門四種，門門各有佛道應化，",
    "T34n1719_01c:0166c07": "迹在前教復同前數，據本復應地住地住",
    "T34n1719_01c:0166c08": "及行向地，上慢所濫復同前數，他無約教",
    "T34n1719_01c:0166c09": "今昔本迹權實開合等釋，但云住果及方便",
    "T34n1719_01c:0166c10": "等，是故貴云以證涅槃者。言「云云」者，具如",
    "T34n1719_01c:0166c11": "向辨。釋「大」者前，以「共」釋「與」。阿難共彼萬二",
    "T34n1719_01c:0166c12": "千者，非直共人應共人七，七中並大故云",
    "T34n1719_01c:0166c13": "與大。與既四釋不同，大義理須準彼。又前",
    "T34n1719_01c:0166c14": "與字義兼時等，今釋大字，唯在具七之人",
    "T34n1719_01c:0166c15": "復兼多勝。又釋與字義兼能所，今釋大字",
    "T34n1719_01c:0166c16": "唯在於所，此從阿難指他為大，此中初引",
    "T34n1719_01c:0166c17": "論文，《大品》在小，心未轉故。次今師意，亦具",
    "T34n1719_01c:0166c18": "三文，以一一文皆兼《論》中三義故也。以此",
    "T34n1719_01c:0166c19": "三義通兼四悉，大即世界，多即為人、對治，",
    "T34n1719_01c:0166c20": "勝即第一義也。應具明三念與外人異，及",
    "T34n1719_01c:0166c21": "以三念對大多勝之所以也。還將三念以",
    "T34n1719_01c:0166c22": "對四悉，具如《止觀》第十記。「四韋陀」者，如下",
    "T34n1719_01c:0166c23": "第五經疏及《止觀》第十記。次約教中牒前初",
    "T34n1719_01c:0166c24": "釋判屬三藏，準前文故但云所敬等前。從",
    "T34n1719_01c:0166c25": "「今明」下應義通偏圓，以前文中且對外釋，",
    "T34n1719_01c:0166c26": "故云三藏。次「大者」下約後三教，初明多義，",
    "T34n1719_01c:0166c27": "但是約事，後三不可更加其數，但約所知",
    "T34n1719_01c:0166c28": "以釋其多，故前通釋大、多、勝三各具三義，",
    "T34n1719_01c:0166c29": "故此後後漸優於前。約別圓者，昔則從初、",
    "T34n1719_01c:0167a01": "今從得記，別存教道。言「大力羅漢」者，羅漢",
    "T34n1719_01c:0167a02": "中大，即無疑解脫也。次本迹中初述本三，次",
    "T34n1719_01c:0167a03": "「迹來」下述迹中三：初明本大，次「本得」下明",
    "T34n1719_01c:0167a04": "本勝，次「先已」下明本多。「咨嗟」者，謀事也。謀",
    "T34n1719_01c:0167a05": "而方嗟，非輒爾故。言「勝幢」者，借《大品》文。言",
    "T34n1719_01c:0167a06": "「超諸外道」者，準理應云超諸偏小，但所",
    "T34n1719_01c:0167a07": "超雖近、能超則遠，於理亦成。次迹中初示",
    "T34n1719_01c:0167a08": "愛見即在乳味，故此五味通萬二千，若權",
    "T34n1719_01c:0167a09": "若實皆經歷故，今從權者故云迹也。「久矣」",
    "T34n1719_01c:0167a10": "下「云云」者，各有久本，隨本長短中間設化，",
    "T34n1719_01c:0167a11": "今日亦在釋尊諸味。觀心中先直對三，次",
    "T34n1719_01c:0167a12": "雖約中具大、多、勝，亦應更約空、假各三。",
    "T34n1719_01c:0167a13": "言「一心一切心」者，心境俱心各攝一切，一",
    "T34n1719_01c:0167a14": "切不出三千故也。具如《止觀》第五文。若非",
    "T34n1719_01c:0167a15": "三千攝則不遍，若非圓心不攝三千，故三",
    "T34n1719_01c:0167a16": "千總別咸空、假、中。一文既然，他皆準此，故向",
    "T34n1719_01c:0167a17": "五味義通上下，文寄此中。釋比丘，引肇公",
    "T34n1719_01c:0167a18": "者，在《淨名疏》，什及四子並在偽秦，故曰秦",
    "T34n1719_01c:0167a19": "言。肇有四義：一、淨命乞士，二、破煩惱，三、能",
    "T34n1719_01c:0167a20": "持戒，四、怖魔。什公分之，一始三終。具二魔",
    "T34n1719_01c:0167a21": "怖者，終中前二為怖魔因。引論者闕能持",
    "T34n1719_01c:0167a22": "戒，破惡秖是破煩惱耳，故但三義而次第不",
    "T34n1719_01c:0167a23": "同。及通初心令魔怖等，故破惡之言且",
    "T34n1719_01c:0167a24": "在身口非不斷惑。既並在初，令什義壞，",
    "T34n1719_01c:0167a25": "豈以持戒破惑必在於終？又復肇公但翻",
    "T34n1719_01c:0167a26": "其名而云名含，不云初後，今之學者安令",
    "T34n1719_01c:0167a27": "魔怖耶？「五繫」者，具如《止觀》第五記。「一田」等",
    "T34n1719_01c:0167a28": "者，田即農也。應云在家四種如法，更加工",
    "T34n1719_01c:0167a29": "也。「涅槃寶梁」下，明經義略，雖復不具三義",
    "T34n1719_01c:0167b01": "四義，破惡為本。今明此三義應通初後者，",
    "T34n1719_01c:0167b02": "義當約教兼斥肇什，今非但以《論》文通",
    "T34n1719_01c:0167b03": "後，復通諸教，況《論》但成因緣一釋。若於此",
    "T34n1719_01c:0167b04": "中立四悉者，怖魔即世界，乞士即為人，破",
    "T34n1719_01c:0167b05": "惡即對治，出界即第一義。「依經家」等者，義必",
    "T34n1719_01c:0167b06": "通初、證信必後，向釋乞士中以「求」釋「乞」，乃",
    "T34n1719_01c:0167b07": "以離邪歷境求定等為三藏教者，未能",
    "T34n1719_01c:0167b08": "於境即理故也。故至通教方云求真破障",
    "T34n1719_01c:0167b09": "理等也。別教言八魔十魔者，破惡既深釋",
    "T34n1719_01c:0167b10": "魔須遠，具如《止觀》第八記。圓教中非不破",
    "T34n1719_01c:0167b11": "八破十，但以實相為正、破惡屬旁，怖魔亦",
    "T34n1719_01c:0167b12": "然。本迹中此諸比丘深淺莫測，故未可定",
    "T34n1719_01c:0167b13": "判其位。「迹示五味」者，若不約五味，非今經",
    "T34n1719_01c:0167b14": "比丘。「桎梏」者，上質音，足械也。下古沃反，手械",
    "T34n1719_01c:0167b15": "也。二諦如桎梏，大慧如解縛，運念為無住，",
    "T34n1719_01c:0167b16": "望境為無著，故不著境智出二死家，乞士",
    "T34n1719_01c:0167b17": "怖魔準釋可見。「云云」者，中觀既然，空、假及以",
    "T34n1719_01c:0167b18": "次不次等對教可見。「眾者」，以一萬二千事",
    "T34n1719_01c:0167b19": "法和故。若作四悉者，初是世界眾和合故；",
    "T34n1719_01c:0167b20": "「佛常」下為人，生物善故；「釋論」下對治，簡惡",
    "T34n1719_01c:0167b21": "人故；「此中」下第一義，在真實故。言「事和」等",
    "T34n1719_01c:0167b22": "者，僧界法等俱屬事故。「法和」者，如前七共",
    "T34n1719_01c:0167b23": "同真理故。「九十人三明」者，《中含》二十九文",
    "T34n1719_01c:0167b24": "同「舍利子問佛，五百比丘中幾三明？幾俱解",
    "T34n1719_01c:0167b25": "脫？幾慧解脫？」佛答如文。「三明」者，即無疑解",
    "T34n1719_01c:0167b26": "脫，具如《止觀》第七記。「淨命」具如《止觀》第四記。",
    "T34n1719_01c:0167b27": "「五方便」者，四念處及四善根，五停非正觀法",
    "T34n1719_01c:0167b28": "故。「苦法忍」去者，世第一後有十六剎那，第一",
    "T34n1719_01c:0167b29": "心去即名真實。「偏圓五味」者，五味不出偏",
    "T34n1719_01c:0167c01": "圓，偏圓不出四教。言「今正是等」者，當證信",
    "T34n1719_01c:0167c02": "時已獲記故。「引諸眾生」下「云云」者，具如《玄》",
    "T34n1719_01c:0167c03": "文七二諦中委約五味，以明教意出其相",
    "T34n1719_01c:0167c04": "狀。次約觀中云「若異」等者，以依今經成",
    "T34n1719_01c:0167c05": "觀法故，若不依中道慧命觀行，故名破十",
    "T34n1719_01c:0167c06": "戒僧，不解究竟波羅蜜相，一心十戒詮量之",
    "T34n1719_01c:0167c07": "律，名愚癡僧。五品六根名慚愧僧。初住已",
    "T34n1719_01c:0167c08": "去名真實僧。亦合注「云云」，歷前二諦十戒",
    "T34n1719_01c:0167c09": "等及約四教，遍作觀相。二明數中直爾舉",
    "T34n1719_01c:0167c10": "數，即是因緣，亦可於中義立四悉：數異，世",
    "T34n1719_01c:0167c11": "界也；聞數生善，即為人也；破惡入真，準例可",
    "T34n1719_01c:0167c12": "見。不論約教者，教別數同故無異釋，若隨",
    "T34n1719_01c:0167c13": "數生解即是教殊。問：凡諸列眾及得道者，何",
    "T34n1719_01c:0167c14": "故其數必全無缺耶？答：《大論》釋大數五千分",
    "T34n1719_01c:0167c15": "中云：「若過若減皆存大數」。本迹中云「本是」等",
    "T34n1719_01c:0167c16": "者。問：凡言迹者，皆先有本，豈萬二千元皆",
    "T34n1719_01c:0167c17": "是大權？若爾，則唯有能引而無所引。答：理",
    "T34n1719_01c:0167c18": "實如然，但欲均用四義故云皆有，然本不",
    "T34n1719_01c:0167c19": "同事須分別。若已入圓位，能引之人成於",
    "T34n1719_01c:0167c20": "發起、影響二眾，灼然本是菩薩，降斯已外曾",
    "T34n1719_01c:0167c21": "發大心，亦名菩薩。元住小者，則是大經未",
    "T34n1719_01c:0167c22": "曾發心，尚名菩薩，此中具有退大、應化及元",
    "T34n1719_01c:0167c23": "住小，退大住小得記之後並堪為同聞。問：三",
    "T34n1719_01c:0167c24": "周授記人數不多，其不在會令為轉說，此",
    "T34n1719_01c:0167c25": "等又非同聞眾限，何故此中云萬二千？答：三",
    "T34n1719_01c:0167c26": "周之中正數雖少，如舍利弗得記之時，四眾",
    "T34n1719_01c:0167c27": "八部即其流也。故三周中亦有應化與實行",
    "T34n1719_01c:0167c28": "者同時得記。故《論》中云：「退大、應化二種與",
    "T34n1719_01c:0167c29": "記」，即其意也。如菩薩眾但列八萬，分別功",
    "T34n1719_01c:0168a01": "德記數蓋多，故知大小二眾列同聞眾，不可",
    "T34n1719_01c:0168a02": "望得記者也。約觀中界入一一各十界者，",
    "T34n1719_01c:0168a03": "正當妙境，諸文但寄能觀觀耳。山城雖約",
    "T34n1719_01c:0168a04": "陰為所觀，亦未結成不思議境。又將數入",
    "T34n1719_01c:0168a05": "理數即成境，境觀相對俱名法門。又境據",
    "T34n1719_01c:0168a06": "假邊且存其數，空中尚無其數安有？然必約",
    "T34n1719_01c:0168a07": "假以立空中，觀亦如是。明位中亦從初說",
    "T34n1719_01c:0168a08": "猶名羅漢，準後皆成大菩薩也。即約教中",
    "T34n1719_01c:0168a09": "圓位人也。於中先翻名者義當因緣，次攬",
    "T34n1719_01c:0168a10": "因緣以成初教。初因緣中初明有翻中，《阿",
    "T34n1719_01c:0168a11": "跋經》能所雙標，應謂能應之智，真即所應之",
    "T34n1719_01c:0168a12": "理，以智應理之人故云應真。次《瑞應經》雖",
    "T34n1719_01c:0168a13": "似雙標，意指能證，真是所證，證真之人故",
    "T34n1719_01c:0168a14": "曰真人，三義如後釋。次無翻中三，初從果",
    "T34n1719_01c:0168a15": "釋，「或言」下從因，三，「若論」下判名所從。初云",
    "T34n1719_01c:0168a16": "「後世田」者，世秖是有，具如《止觀》第六記。「九",
    "T34n1719_01c:0168a17": "十八使」者，八十八上加十思惟。若作四悉",
    "T34n1719_01c:0168a18": "者，初明有翻，即世界也；於無翻中，通因是",
    "T34n1719_01c:0168a19": "為人，所從是對治，從果是第一義。約教中",
    "T34n1719_01c:0168a20": "言「不賊」者，猶從二乘得名故也。若於圓",
    "T34n1719_01c:0168a21": "別尚名為賊，是故須殺。「不生於生」者，取",
    "T34n1719_01c:0168a22": "無為證生於界外，不生是生故不令生。供",
    "T34n1719_01c:0168a23": "彼所應名為供應，如《阿含》中佛至阿蘭若",
    "T34n1719_01c:0168a24": "語比丘等，具如《止觀》第四記。復應更分前",
    "T34n1719_01c:0168a25": "之兩教能殺法異，後之二教不賊亦殊。「皆歎",
    "T34n1719_01c:0168a26": "初地初住德」者，前有翻家以三為名，次無",
    "T34n1719_01c:0168a27": "翻家以三為義，義即是德，故約教中以三",
    "T34n1719_01c:0168a28": "為德；若準入位不定，具足應云地住已上",
    "T34n1719_01c:0168a29": "降佛已還，即約別圓歎本據復。次約本迹",
    "T34n1719_01c:0168b01": "中二重，初約小三義，次約大三德。前寄迹",
    "T34n1719_01c:0168b02": "名以申本迹，次約本名以通至迹，欲明名",
    "T34n1719_01c:0168b03": "通義別故也。若約體用釋者，前釋從用以",
    "T34n1719_01c:0168b04": "明體，後釋從體以立用。又前釋三義以通",
    "T34n1719_01c:0168b05": "昔，後釋三德而唯今。若久遠本迹四俱是",
    "T34n1719_01c:0168b06": "迹，今兼二重是故大小俱立本名，義勢無",
    "T34n1719_01c:0168b07": "盡故注「云云」。所以本是平等大慧無破不",
    "T34n1719_01c:0168b08": "破，方能示迹諸教不生；本證解脫無賊不",
    "T34n1719_01c:0168b09": "賊，方能示迹諸味殺賊；本得法身非應不",
    "T34n1719_01c:0168b10": "應，方能示迹為應供耳。觀心中先直以三",
    "T34n1719_01c:0168b11": "德對三觀釋，以三德是境義可通觀，次歷",
    "T34n1719_01c:0168b12": "觀以對釋名中三義，故一一觀皆具殺賊等",
    "T34n1719_01c:0168b13": "三。前本迹中則先對釋名，次對三德；今先",
    "T34n1719_01c:0168b14": "對德，次對三名。於中先空、次中，中又二：先",
    "T34n1719_01c:0168b15": "釋三義，次引經證以指供養，歎名字觀行",
    "T34n1719_01c:0168b16": "位人功德深也。引方等文，具如《止觀》第二",
    "T34n1719_01c:0168b17": "記。「下文云」等者，〈法師品〉云：「佛告藥王：若有",
    "T34n1719_01c:0168b18": "惡人以不善心，毀呰在家出家讀誦《法華",
    "T34n1719_01c:0168b19": "經》者，其罪甚重」，具如下文。「八風」者，利衰毀",
    "T34n1719_01c:0168b20": "譽稱譏苦樂，四違四順，佛尚久離無明違順，",
    "T34n1719_01c:0168b21": "況人間耶？「失好時」者，若生憂苦失道合時。",
    "T34n1719_01c:0168b22": "「大損」下「云云」者，所以引方等及此經者，此",
    "T34n1719_01c:0168b23": "二即是名字觀行不生等故，乃至一切觀行",
    "T34n1719_01c:0168b24": "之文皆應引之，但於此中觀行位便故。此",
    "T34n1719_01c:0168b25": "中引「法華論」等者，彼《論》乃約一十六句，俱",
    "T34n1719_01c:0168b26": "有三門，一、上上起門，以後釋前故。二、總別",
    "T34n1719_01c:0168b27": "門，以皆是阿羅漢一句名總；下諸句釋上，",
    "T34n1719_01c:0168b28": "故下名別，今先準《論》用總別門，不用《論》文",
    "T34n1719_01c:0168b29": "諸句，但依《妙經》五句以釋，仍合五句以為",
    "T34n1719_01c:0168c01": "三德。三、攝取事門，《論》中具列一十六句以釋",
    "T34n1719_01c:0168c02": "對事，《論》文但是將十六句以釋五句，不云",
    "T34n1719_01c:0168c03": "經闕，故十六句今文不用，從初別故，是故",
    "T34n1719_01c:0168c04": "總約昔教歎也。「三漏」者，一、欲漏，謂欲界一",
    "T34n1719_01c:0168c05": "切煩惱除無明；二、有漏，謂上兩界一切煩",
    "T34n1719_01c:0168c06": "惱除無明；三、無明漏，謂三界無明。引二論",
    "T34n1719_01c:0168c07": "一律者，《成論》約失利義通因果，《律》專在因，",
    "T34n1719_01c:0168c08": "《毘曇》唯果，以失利故因果俱失。「良由」下重",
    "T34n1719_01c:0168c09": "釋三失，明失所以。初釋失利由於業因，即",
    "T34n1719_01c:0168c10": "《成論》意也。次「造諸」下釋因招果即生死苦，因",
    "T34n1719_01c:0168c11": "即《律》文，果即《毘曇》。次「亡身」下重釋三句，由",
    "T34n1719_01c:0168c12": "上三過失於三德，墮生死故亡法身，造業",
    "T34n1719_01c:0168c13": "故失慧命，失道故喪重寶。意云，經中諸漏",
    "T34n1719_01c:0168c14": "一句即是煩惱，失道等三相由而有，同名漏",
    "T34n1719_01c:0168c15": "故所以引之。漏相如何？故於此下廣辨見",
    "T34n1719_01c:0168c16": "思，下諸句下皆破古人以釋三德不當，亦",
    "T34n1719_01c:0168c17": "應可見。「煩惱」下釋次句。初句約因果相對，",
    "T34n1719_01c:0168c18": "此句一向在因。「使」等者，使即九十八也。通",
    "T34n1719_01c:0168c19": "為能使，墮落生死以為所使。「流」即四流，謂",
    "T34n1719_01c:0168c20": "欲有見無明，「扼」名同流，「纏」即十纏。《俱舍》云：",
    "T34n1719_01c:0168c21": "「纏八無慚愧，嫉慳并悔眠，及掉舉昏沈，或十",
    "T34n1719_01c:0168c22": "加忿覆」。「蓋」謂五蓋。「逮得」者，「逮」及也。正為除",
    "T34n1719_01c:0168c23": "惑，故功德云及。言「智斷功德」者，由前殺賊",
    "T34n1719_01c:0168c24": "成斷功德，斷必具智功成己利，由己利故，",
    "T34n1719_01c:0168c25": "故堪應供。次「盡諸有結」等者，舉因果俱除",
    "T34n1719_01c:0168c26": "明心得自在。「羅漢但應結盡」等者，有盡者",
    "T34n1719_01c:0168c27": "非今所歎，故云但是因中說果。有謂報在",
    "T34n1719_01c:0168c28": "二十五有生處、盡在不久者，縱如迦葉待",
    "T34n1719_01c:0168c29": "後佛出，亦不名久。若羅漢皆以邊際定力",
    "T34n1719_01c:0169a01": "持此報身入變易者，佛身何故入涅槃耶？",
    "T34n1719_01c:0169a02": "若言佛身權示，彼教何文云權示耶？一切",
    "T34n1719_01c:0169a03": "羅漢若至法華無不迴心，何故除四大羅",
    "T34n1719_01c:0169a04": "漢十六羅漢，餘皆入滅。肉身菩薩得無生",
    "T34n1719_01c:0169a05": "者，應皆不滅。心自在句釋於上句，二脫必",
    "T34n1719_01c:0169a06": "漏盡、因盡必果亡，慧脫雖退此生必得，俱解",
    "T34n1719_01c:0169a07": "脫人必有慧故，故云具足。故以煩惱為賊、",
    "T34n1719_01c:0169a08": "生死為生，所以古人不了斯旨，故致謬也。",
    "T34n1719_01c:0169a09": "故知句五德三法秖是一。依《論》總別釋竟。次",
    "T34n1719_01c:0169a10": "若依《論》用上上起門者，《論》意以初句釋羅",
    "T34n1719_01c:0169a11": "漢句竟，乃至以第五句釋第四句，餘不復",
    "T34n1719_01c:0169a12": "釋，準此乃以下下展轉釋上，故得名為上",
    "T34n1719_01c:0169a13": "上起門；是則五句望羅漢句，亦成總別及",
    "T34n1719_01c:0169a14": "上上起。本迹中初明五句是本三德，次「迹示」",
    "T34n1719_01c:0169a15": "下指二乘五句三德是迹，初還依古為不生",
    "T34n1719_01c:0169a16": "德，故本住祕藏示羅漢三德，涅槃是總以",
    "T34n1719_01c:0169a17": "對不生，即初二句，煩惱字是煩惱盡句，漏流",
    "T34n1719_01c:0169a18": "字是諸漏盡句，「不復」下釋上二句，明離二",
    "T34n1719_01c:0169a19": "邊即本不生，「法身」下釋本己利，上二句雖",
    "T34n1719_01c:0169a20": "總舉涅槃，今明涅槃是己之利，故須別述。",
    "T34n1719_01c:0169a21": "此中二句，上句明修、下句明性，修性相對，智",
    "T34n1719_01c:0169a22": "斷對法身修三德也。「實相」兩字，性法身也。「功",
    "T34n1719_01c:0169a23": "德」兩字，性二德也。本利修性具足，示具二乘",
    "T34n1719_01c:0169a24": "三德。「得王」下明本迹四五二句，亦依古師",
    "T34n1719_01c:0169a25": "為殺賊德，破有即第四句，我性即第五句，",
    "T34n1719_01c:0169a26": "由煩惱賊破故也。「王三昧」者，《玄》文釋二十五",
    "T34n1719_01c:0169a27": "三昧各具四義：一、諸有過患，二、本法功德，三、",
    "T34n1719_01c:0169a28": "結行成，四、慈悲破有。本地功德久已成就，",
    "T34n1719_01c:0169a29": "本三德也。過患即是賊等三也。本三具足即",
    "T34n1719_01c:0169b01": "結行。成本時應供是破有也，今却用古義",
    "T34n1719_01c:0169b02": "者，以無大失故也。故知已盡亦是不生，盡結",
    "T34n1719_01c:0169b03": "義通殺賊。「八自在我」，亦名八神變，具如《止",
    "T34n1719_01c:0169b04": "觀》記及《釋籤》中。約觀心中亦具五句，初是",
    "T34n1719_01c:0169b05": "初德二句，「能觀」下次德一句，「正觀」下第三德",
    "T34n1719_01c:0169b06": "二句。「雖有煩惱」等者，重釋第三德中二句也。",
    "T34n1719_01c:0169b07": "初釋初句，「不斷」下釋次句，「如無煩惱」結盡",
    "T34n1719_01c:0169b08": "也，「而入涅槃」自在也。約名字觀行俱得名",
    "T34n1719_01c:0169b09": "為如無煩惱入涅槃也。列名中初總為五：",
    "T34n1719_01c:0169b10": "初、現數，次、立名意，三、證立意，四、消釋意，五、",
    "T34n1719_01c:0169b11": "用義意。引證中多引《阿含》者，如《增一》中列",
    "T34n1719_01c:0169b12": "四眾名，各有偏好以引同類。「一一四釋」下",
    "T34n1719_01c:0169b13": "「云云」者，即因緣等四不復更列，然諸聖因緣",
    "T34n1719_01c:0169b14": "多寄初教，以是感應之始故也。故諸聖初",
    "T34n1719_01c:0169b15": "因並在外道，為破外故，在釋種中為調",
    "T34n1719_01c:0169b16": "伏故，為導為主而將引之，是故具明入胎",
    "T34n1719_01c:0169b17": "立行眷屬師友。若逆若順能化所化；縱有始",
    "T34n1719_01c:0169b18": "終計不轉者，亦為後來得破之由，顯諸聖",
    "T34n1719_01c:0169b19": "者迹不徒設，一一無非感應故也。故四悉",
    "T34n1719_01c:0169b20": "義一一應知。故彼《增一》比丘中列百人，有立",
    "T34n1719_01c:0169b21": "齋建福，有營建房舍，有能調伏外道，有善",
    "T34n1719_01c:0169b22": "供給疾病，有遊行教化，有息事端拱，有好",
    "T34n1719_01c:0169b23": "著好衣，有弊外無恥，有食無厭足，有語言",
    "T34n1719_01c:0169b24": "麁獷。尼中列五十人，如拘曇彌尼頭陀苦行，",
    "T34n1719_01c:0169b25": "耶輸陀羅降伏外道。俗中二眾亦各有偏好，",
    "T34n1719_01c:0169b26": "但諸聖因緣，今文則略、《大論》具存，事迹雖別",
    "T34n1719_01c:0169b27": "皆是大權。「陳如」中，初是世界，「願」去為人，「行」去",
    "T34n1719_01c:0169b28": "對治，「太子」去第一義。此第一義仍在昔教，但",
    "T34n1719_01c:0169b29": "以教簡進否無在，隨事轉釋令順四悉，下",
    "T34n1719_01c:0169c01": "去皆然。「其先事火」者，雖事火者多，非初得",
    "T34n1719_01c:0169c02": "道火不成德，故初得道得照燒名，破暗因",
    "T34n1719_01c:0169c03": "滅、物滅果亡，初雖未亡後必亡故，如人墮",
    "T34n1719_01c:0169c04": "巖。「無知乃是知無」者，梵音倒耳。所知之無",
    "T34n1719_01c:0169c05": "即真諦也。故引二諦中真也。次引二經一",
    "T34n1719_01c:0169c06": "論者，本際秖是所知真諦，願者出《因果經》，",
    "T34n1719_01c:0169c07": "即佛為菩薩時本願先度，次「又迦葉」下即是",
    "T34n1719_01c:0169c08": "己願。「夫巨夜」下為陳如興類也。生死如世",
    "T34n1719_01c:0169c09": "夜，日出故令覺。「日光」者，諸大羅漢及諸菩",
    "T34n1719_01c:0169c10": "薩，故明星日光並破己身之大暗也。「入山",
    "T34n1719_01c:0169c11": "學道」等者，《中含》五十六《羅摩經》云：「佛在鹿母",
    "T34n1719_01c:0169c12": "堂，告諸比丘，有二種求，一者聖求，二非聖",
    "T34n1719_01c:0169c13": "求。聖求者，安隱涅槃。我為童子時年始十",
    "T34n1719_01c:0169c14": "九，往阿羅羅迦摩羅所。問言：依汝法行梵",
    "T34n1719_01c:0169c15": "行可不？答言：無不可。云何此法自知證？仙",
    "T34n1719_01c:0169c16": "言：我度識處得無所有處。即住遠離處，修",
    "T34n1719_01c:0169c17": "證得已，更往仙所述己所得。仙問：汝已證無",
    "T34n1719_01c:0169c18": "所有處耶？我之所得汝亦得耶？即共領眾。",
    "T34n1719_01c:0169c19": "又自念：此法不趣智慧、不趣涅槃，寧可更",
    "T34n1719_01c:0169c20": "求安隱處耶？是故更往欝陀羅羅摩子所",
    "T34n1719_01c:0169c21": "云：我欲於汝法中學。彼答：無不可。問曰：",
    "T34n1719_01c:0169c22": "知自證耶？答：我度無所有處得非相定，我",
    "T34n1719_01c:0169c23": "久證得。便修得之，乃至領眾等。復念言：此",
    "T34n1719_01c:0169c24": "法不至涅槃。即往象頭山鞞羅梵志村尼連",
    "T34n1719_01c:0169c25": "禪河邊，誓不起，即得無上安隱涅槃，道品成",
    "T34n1719_01c:0169c26": "就四智具足。次念：誰應先度？念已寧可先",
    "T34n1719_01c:0169c27": "度二仙。空中云：二仙已終經於七日。我亦",
    "T34n1719_01c:0169c28": "自知。念曰：應度欝陀羅羅摩子。天又告言：",
    "T34n1719_01c:0169c29": "終來二七。我亦自知。因復念曰：昔五人侍我",
    "T34n1719_01c:0170a01": "勞苦。念已觀於五人在波羅奈，念已便往。",
    "T34n1719_01c:0170a02": "五人遙見自相約勅：沙門多求好食粳糧及",
    "T34n1719_01c:0170a03": "󱇅酥蜜，麻油塗身；今復來至，汝等但坐，預",
    "T34n1719_01c:0170a04": "留一座莫請令坐。及至到已，語曰：卿欲",
    "T34n1719_01c:0170a05": "坐者便坐。五人破制，於中求水者、敷座者。",
    "T34n1719_01c:0170a06": "坐已先教二人，三人持食來六人共噉。次",
    "T34n1719_01c:0170a07": "教三人，二人持食來六人共噉。而便語之：",
    "T34n1719_01c:0170a08": "有二種行，一著五欲，二著苦行，離此二邊",
    "T34n1719_01c:0170a09": "是名中道。次為五人說譬喻，次為說四諦，",
    "T34n1719_01c:0170a10": "五人得無漏。」多論說佛為三二人說法去",
    "T34n1719_01c:0170a11": "住不等者，由三是父親、二是母親，欲彰乞",
    "T34n1719_01c:0170a12": "食事辦故也，及知說法不空。準《婆沙》中日",
    "T34n1719_01c:0170a13": "初分為二人，則六人共食，日後分為三人，",
    "T34n1719_01c:0170a14": "則五人共食，以佛性離非時食故。爾時未",
    "T34n1719_01c:0170a15": "為弟子制非時食，經三月教化，或云四月，",
    "T34n1719_01c:0170a16": "餘如論文。云「三父親」者，謂馬星、摩男、拘利，",
    "T34n1719_01c:0170a17": "餘是母親。「初見佛道相」等者，初見在陳如，",
    "T34n1719_01c:0170a18": "為後人前相，應云，佛如鼓、機緣如椎、法輪",
    "T34n1719_01c:0170a19": "如聲。「初聞」者，五人俱初，陳如初悟故云初",
    "T34n1719_01c:0170a20": "聞。「香」，道品也。昔機如身、法輪如香。初悟名",
    "T34n1719_01c:0170a21": "「服」，「甘露」滅理也。「法流」即初果，「登真」即見諦。",
    "T34n1719_01c:0170a22": "《分別功德論》云：「佛最長子即陳如也。最小子",
    "T34n1719_01c:0170a23": "者即須跋也。」今未受化是故不論。約教中",
    "T34n1719_01c:0170a24": "應辨教殊但明觀異，從觀判教理易分",
    "T34n1719_01c:0170a25": "故，故委以觀而分別之。況萬二千陳如居",
    "T34n1719_01c:0170a26": "首，無生乃是諸觀之宗，欲令聞名識行例",
    "T34n1719_01c:0170a27": "人知心。故大師歎古章疏云：「恨不見其",
    "T34n1719_01c:0170a28": "面，但恨不見其人；今見其文則見其心",
    "T34n1719_01c:0170a29": "矣。」今如是等雖不見人，乃見其智。初、三藏",
    "T34n1719_01c:0170b01": "教人不了像虛，故用《阿含》「盲」為譬也。初總",
    "T34n1719_01c:0170b02": "立譬境智，次、「頭等」下譬境因果，如六分和",
    "T34n1719_01c:0170b03": "合成身，如和合成業，業託父母如形對像",
    "T34n1719_01c:0170b04": "生，像必不實，由謂實故令後陰起。盲如無",
    "T34n1719_01c:0170b05": "生智，不見如不取。三、「若開眼」下明生不生。",
    "T34n1719_01c:0170b06": "於中初由取因故果生，次「若閉眼」下喻不",
    "T34n1719_01c:0170b07": "取因故果不生，鏡是助因得果，復由執心",
    "T34n1719_01c:0170b08": "緣之，方助於因而生於果，下文準此。於",
    "T34n1719_01c:0170b09": "中二：先總、次別。初總標不生，次「不見」下總",
    "T34n1719_01c:0170b10": "列因果不生。次「故阿含」下別中三科，為二：初",
    "T34n1719_01c:0170b11": "觀陰，次入、界。初觀陰中二：先明陰生為境，",
    "T34n1719_01c:0170b12": "次「若能」下無生觀智。初又三：法、喻、合。法中義",
    "T34n1719_01c:0170b13": "帶總別二境，謂因計色淨餘四皆淨，樂等",
    "T34n1719_01c:0170b14": "亦爾。是則五陰皆淨常等即總境也。此中想",
    "T34n1719_01c:0170b15": "行應云乃至受，識應云乃至想行，文且一",
    "T34n1719_01c:0170b16": "往。次觀中三：初正明用觀，次「既知」下明觀",
    "T34n1719_01c:0170b17": "成破惑，三「如是」下準因破果。初文又三：法、",
    "T34n1719_01c:0170b18": "喻、合。應知鏡譬若不對盲，本在衍門亦可",
    "T34n1719_01c:0170b19": "通用，具如《止觀》第五記。初法中二：釋、結。釋",
    "T34n1719_01c:0170b20": "二：先、別。次「又能」下總。悉皆無常等，知色中",
    "T34n1719_01c:0170b21": "少「無我」字。「是為」下，結。「如盲」下，譬；「是為」下，合。",
    "T34n1719_01c:0170b22": "次「既知」下明觀成破見，此中即破二十身",
    "T34n1719_01c:0170b23": "見。次「如是」下準因破果中有法、喻、合。次觀",
    "T34n1719_01c:0170b24": "入界中先雙標入界，次正釋。釋中先更寄",
    "T34n1719_01c:0170b25": "此便明因緣，故知前陰即念處觀屬四諦",
    "T34n1719_01c:0170b26": "也。於中亦先大海以喻境生，次「云何」下以",
    "T34n1719_01c:0170b27": "苦種喻觀不生。初境中先約入，次以界例。",
    "T34n1719_01c:0170b28": "初約入中先約眼色二入廣明，次「耳鼻」下",
    "T34n1719_01c:0170b29": "舉十入例。初約眼色中具列十二因緣，初",
    "T34n1719_01c:0170c01": "無明中喻文在《阿含》中。「五皰」者，手足及頭，例",
    "T34n1719_01c:0170c02": "中少五塵。次觀中二：初入，次以界例。入中",
    "T34n1719_01c:0170c03": "二：先明眼色，次以十入例。初眼色中三：初",
    "T34n1719_01c:0170c04": "略明不生，次「云何苦」下反以生釋，三「若知」下",
    "T34n1719_01c:0170c05": "正明用觀。初略觀中乃以臭種用喻因緣，",
    "T34n1719_01c:0170c06": "既以貪恚念欲為苦種，牙即無明。又以取",
    "T34n1719_01c:0170c07": "塵善惡為臭汁，蠅蛆是行，此二不生故十",
    "T34n1719_01c:0170c08": "不生。「阿若最初」下，結，如文。通教觀中以境",
    "T34n1719_01c:0170c09": "即故不先立境。亦先陰，次入界。陰中亦先",
    "T34n1719_01c:0170c10": "總，次「又觀」下，別。總謂總以鏡像喻五，別謂",
    "T34n1719_01c:0170c11": "五喻各別譬五，並先喻次合。初總中先約",
    "T34n1719_01c:0170c12": "色陰，次以四例，亦如於巾求兔叵得。人之",
    "T34n1719_01c:0170c13": "與鏡皆云幻者，因緣各從因緣生故，實因",
    "T34n1719_01c:0170c14": "實緣和合所生尚自如幻，況幻因緣所生非",
    "T34n1719_01c:0170c15": "幻？如巾如藥於兔名實，兔於巾藥名之",
    "T34n1719_01c:0170c16": "為幻，鏡像亦然。況今先見因緣如幻，像非",
    "T34n1719_01c:0170c17": "幻耶？細推具如《止觀》第五。今且略辨令知",
    "T34n1719_01c:0170c18": "觀別，故不廣論。今亦具有二空，次「觀根塵」",
    "T34n1719_01c:0170c19": "下觀界入，亦更寄界入以明因緣，故云無",
    "T34n1719_01c:0170c20": "明等。於中又二：先推根塵無明，次「煩惱」下",
    "T34n1719_01c:0170c21": "推三世即十一支，各有喻合。初喻中云「根",
    "T34n1719_01c:0170c22": "塵聚落」者，文在《大經》二十一，復以機關釋",
    "T34n1719_01c:0170c23": "成根塵和合義也。經云：「譬如有王以四毒",
    "T34n1719_01c:0170c24": "蛇盛之一篋，令人養飴瞻視臥起，若令一",
    "T34n1719_01c:0170c25": "蛇生瞋恚者，我當準法戮之都市。其人聞",
    "T34n1719_01c:0170c26": "已捨篋逃走。王時復遣五旃陀羅拔刀隨",
    "T34n1719_01c:0170c27": "之，密遣一人詐為親友，而語之言：汝可",
    "T34n1719_01c:0170c28": "來還。其人不信投一聚落，都不見人求物",
    "T34n1719_01c:0170c29": "不得，即便坐地。聞空中聲：今夜當有六大",
    "T34n1719_01c:0171a01": "賊來。其人惶怖復捨之去，乃至路值一河",
    "T34n1719_01c:0171a02": "截流而去云云。」合云：「蛇若害人不墮惡道，",
    "T34n1719_01c:0171a03": "無三學力必為五陰旃陀羅害，若不識愛",
    "T34n1719_01c:0171a04": "為詐親誑，觀於六人猶如空聚，群賊住於",
    "T34n1719_01c:0171a05": "六塵六入，欲捨復治煩惱駛流，應以道品",
    "T34n1719_01c:0171a06": "船栰運手動足過分段河，十住未免唯佛",
    "T34n1719_01c:0171a07": "究竟。」經文本喻三乘始終，今喻通教聲聞觀",
    "T34n1719_01c:0171a08": "法。言「機關」者，機謂機微，可發之義，關謂",
    "T34n1719_01c:0171a09": "關節，假人而動。故凡結身口皆由意動而",
    "T34n1719_01c:0171a10": "成作業。既云聚空，即本空也。言「云云」者，界",
    "T34n1719_01c:0171a11": "文乃略，具足如前三藏教明。一往且然，若委",
    "T34n1719_01c:0171a12": "修觀非此可了。次別觀中亦先喻境智，「若",
    "T34n1719_01c:0171a13": "欲」下起行也。初中先立境智，次「青」下明境",
    "T34n1719_01c:0171a14": "體量，三「皆於」下結意。初立中先境、次觀。境",
    "T34n1719_01c:0171a15": "中初云「鏡喻法界」者，通以迷悟事理始末",
    "T34n1719_01c:0171a16": "自他同依一法界也。真如在迷能生九界，",
    "T34n1719_01c:0171a17": "即指果佛為佛法界，故總云十。是故別人",
    "T34n1719_01c:0171a18": "覆理無明為九界因，故下文中自行化他皆",
    "T34n1719_01c:0171a19": "須斷九，九盡方名緣了具足，足故正因方",
    "T34n1719_01c:0171a20": "乃究顯。次體量者，此中但以青等八法喻",
    "T34n1719_01c:0171a21": "十界者，或離或合隨便為言，故合二乘及",
    "T34n1719_01c:0171a22": "以人天，復略修羅仍開菩薩，亦可初地為",
    "T34n1719_01c:0171a23": "佛法界，諸文開合隨義準知。又「青黃」等，別人",
    "T34n1719_01c:0171a24": "初心與藏不別，故得借用《正法念》喻，但加",
    "T34n1719_01c:0171a25": "長短等耳。言「皆於鏡中」者，不出法界。法界",
    "T34n1719_01c:0171a26": "不出迷悟，迷悟不出於心。次起行又五，先",
    "T34n1719_01c:0171a27": "示自行化他分齊，以別教中無性德九故",
    "T34n1719_01c:0171a28": "自他斷，別修緣了而嚴本有常住法身。次「依",
    "T34n1719_01c:0171a29": "於」下依境起行，亦指但理為九界覆而為",
    "T34n1719_01c:0171b01": "所依，法界秖是法性，復是迷悟所依。於中亦",
    "T34n1719_01c:0171b02": "應云從無住本立一切法，無明覆理能覆",
    "T34n1719_01c:0171b03": "所覆俱名無住，但即不即異而分教殊，今背",
    "T34n1719_01c:0171b04": "迷成悟專緣理性而破九界。三「次第」下明",
    "T34n1719_01c:0171b05": "因滅。四「若無」下明果滅。五「生亦」下總結因果",
    "T34n1719_01c:0171b06": "雙明不生，即界內外二生不生，俱不生也。",
    "T34n1719_01c:0171b07": "化物橫辨，文闕不論。次圓觀者，先喻、次合。",
    "T34n1719_01c:0171b08": "喻中言「觀鏡」者，一法界也。「團圓」者，理境智",
    "T34n1719_01c:0171b09": "也。觀即是智，團圓是境。次「不觀」下明觀相。",
    "T34n1719_01c:0171b10": "「背」即無明，「面即」智明。「鏡」十界因，「形」十界緣，「像」",
    "T34n1719_01c:0171b11": "十界果。又鏡明性十界，像生修十界，故形像",
    "T34n1719_01c:0171b12": "修性皆具十界，並不出於法性理鏡，見明",
    "T34n1719_01c:0171b13": "形像修性本如，鏡內外一離於三教分別情",
    "T34n1719_01c:0171b14": "想，總以不二無分別智，依理通泯心境明",
    "T34n1719_01c:0171b15": "暗，故云不觀。觀境不殊、理無明暗，故云「非",
    "T34n1719_01c:0171b16": "背」等。約修得說故云「不取」等。次「但觀」下結",
    "T34n1719_01c:0171b17": "意中，但是總略出其觀相，不謀而照但觀",
    "T34n1719_01c:0171b18": "團圓，無始終故，故無際畔，本有故無始，常",
    "T34n1719_01c:0171b19": "住故無終。明暗如前。無一異者，雙非像無",
    "T34n1719_01c:0171b20": "像也。「不取」下，合也。初不取者，泯前十界。「善",
    "T34n1719_01c:0171b21": "惡」六界也。以六對小故云邪正，以菩薩佛",
    "T34n1719_01c:0171b22": "用對於小，故云大小，一切並泯故皆云無，",
    "T34n1719_01c:0171b23": "不復分別若性若修。「但緣」下泯前心境，以",
    "T34n1719_01c:0171b24": "法性實相即是三諦三觀，一切佛法之大都，",
    "T34n1719_01c:0171b25": "若泯若照無非法性，法性之體離泯照故",
    "T34n1719_01c:0171b26": "全泯照是。「觀煩惱」下，明觀體秖觀三道。生",
    "T34n1719_01c:0171b27": "即苦道。三道即是三德。於中初總明立觀，",
    "T34n1719_01c:0171b28": "從「陰入界即法身」去，教用觀法。本觀理是",
    "T34n1719_01c:0171b29": "不觀染除，染體自虛本虛名滅，故妙體滅",
    "T34n1719_01c:0171c01": "不立除名，障體即德不待轉除，故云生即",
    "T34n1719_01c:0171c02": "無生。次「解脫即業」等結成無生。次「是三」下複",
    "T34n1719_01c:0171c03": "疎總結。次「況變易」等者，以重況輕，界內重",
    "T34n1719_01c:0171c04": "障尚即妙德，況界外輕耶？今仍約底下三道，",
    "T34n1719_01c:0171c05": "若具論者，應約諸三法也。此中圓觀不同",
    "T34n1719_01c:0171c06": "藏別先境次觀者，若法若喻皆不二故，語雖",
    "T34n1719_01c:0171c07": "似通觀境別故。所以釋陳如中教相約觀",
    "T34n1719_01c:0171c08": "其義廣者，以最初故。「若聞阿字解一切義」",
    "T34n1719_01c:0171c09": "下去，諸聖雖隨事別，論其觀行不出無生，",
    "T34n1719_01c:0171c10": "如頭陀抖擻乃至密行，亦何出於智斷無生？",
    "T34n1719_01c:0171c11": "故下去文準此可知。言「云云」者，應具須十",
    "T34n1719_01c:0171c12": "乘十境及方便等，全指《止觀》一部文也。故《止",
    "T34n1719_01c:0171c13": "觀》破遍中亦以無生為首，故今略示大綱。",
    "T34n1719_01c:0171c14": "若於阿若權實始終不迷，欲以圓觀消今",
    "T34n1719_01c:0171c15": "經中五佛三周本迹流通無非無生之大體",
    "T34n1719_01c:0171c16": "也，則能兼識一代觀境，故於名下略指方",
    "T34n1719_01c:0171c17": "隅。秖如世人為子立號尚有所表，況諸聖",
    "T34n1719_01c:0171c18": "者豈應徒然？若不然者，則唐設無生之名，",
    "T34n1719_01c:0171c19": "永無無生之旨，大小混濫權實杳冥，此一既",
    "T34n1719_01c:0171c20": "然餘例準此。本迹中初約五味正示本迹，",
    "T34n1719_01c:0171c21": "此中阿字顯遍八教。次「眾生」下勸物思齊，",
    "T34n1719_01c:0171c22": "則五時功畢。次「非本」下明不思議體用功畢。",
    "T34n1719_01c:0171c23": "「故下文」下引開迹證，種種之言亦不出五",
    "T34n1719_01c:0171c24": "時八教。又隨本長短凡經幾度？為五時八",
    "T34n1719_01c:0171c25": "教示不生來。引《阿含》者，引迹證本，寄迹",
    "T34n1719_01c:0171c26": "中本迹示其尊卑，本地高下非此可悉故。",
    "T34n1719_01c:0171c27": "《雜含》三十一「佛在舍衛，夜暗天小雨，時告阿",
    "T34n1719_01c:0171c28": "難言：汝以蓋覆燈隨佛後行。阿難受教至",
    "T34n1719_01c:0171c29": "一處，世尊微笑。阿難白佛。佛言：非無因緣，",
    "T34n1719_01c:0172a01": "汝今持蓋隨我而行，我見梵王持蓋燈隨",
    "T34n1719_01c:0172a02": "陳如後，帝釋持蓋燈隨迦葉後，乃至毘沙",
    "T34n1719_01c:0172a03": "門天王持蓋燈隨劫賓那後。」所以偏於通",
    "T34n1719_01c:0172a04": "序中如是乃至諸聖弟子具四釋者，以「如",
    "T34n1719_01c:0172a05": "是」通指一部，「我聞」能聞一部，時處、教主必",
    "T34n1719_01c:0172a06": "無異途，咸是斯經之大略，況諸弟子在大在",
    "T34n1719_01c:0172a07": "小，若顯若晦、為主為伴，示訥示辯、有屈有",
    "T34n1719_01c:0172a08": "申，厭外欣內背大向小，引小入大會偏",
    "T34n1719_01c:0172a09": "歸圓，自因之果，皆為眾生作種熟脫、去來",
    "T34n1719_01c:0172a10": "今益，所歷既多時處不一，良由機緣生熟",
    "T34n1719_01c:0172a11": "未等。今既咸會，以昔望今，令成今教人法",
    "T34n1719_01c:0172a12": "俱美，故用四釋令了機應，從外至內，後入",
    "T34n1719_01c:0172a13": "《法華》本迹兩門先後悟入，皆藉引導影響發",
    "T34n1719_01c:0172a14": "起，隨聞一句若人若法，皆成化儀悉可為",
    "T34n1719_01c:0172a15": "觀，故於一人遍須眾釋，況令後代聞名起",
    "T34n1719_01c:0172a16": "行，稟教識體思迹覩本，尋其因緣廣照",
    "T34n1719_01c:0172a17": "始末。若得此意，於一人所、於經一句，可以",
    "T34n1719_01c:0172a18": "為上求境、可以識下化機，可以曉聖者化",
    "T34n1719_01c:0172a19": "儀、可以了凡眾稟益，可以達名義同異、可",
    "T34n1719_01c:0172a20": "以知行等理殊，可以知隨聞成觀、可以解",
    "T34n1719_01c:0172a21": "迹本人法，可以信化事長遠、可以仰聖恩",
    "T34n1719_01c:0172a22": "難報，可以知眾生難化、可以知會理至",
    "T34n1719_01c:0172a23": "難。他不見者謂為繁芿，況得今意？凡聞諸",
    "T34n1719_01c:0172a24": "經一法一事一人一行，則解十方三世佛事，",
    "T34n1719_01c:0172a25": "唯除淨土餘塵施化，況復亦以比丘思之。故",
    "T34n1719_01c:0172a26": "知諸土諸佛用教現身雖復不同，然思修",
    "T34n1719_01c:0172a27": "之門其理無別。",
    "T34n1719_01c:0172a28": "法華文句記卷第一下"
}