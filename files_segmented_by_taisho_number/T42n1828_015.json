{
    "T42n1828_015:0639a10": "瑜伽論記卷第十五(之上)(論本第五十五)",
    "T42n1828_015:0639a12": "釋遁倫集撰",
    "T42n1828_015:0639a13": "論本第五十五",
    "T42n1828_015:0639a14": "上來約名色二義明蘊善巧中。初以十義分",
    "T42n1828_015:0639a15": "別色義已今竟。此即初解四蘊名。先結前",
    "T42n1828_015:0639a16": "生後。乃至隨所應建立相。二解釋。於中初以",
    "T42n1828_015:0639a17": "十門別解四蘊之名。後就三性四蘊皆作九",
    "T42n1828_015:0639a18": "門解釋。前中。初解本地分第二卷中立一心",
    "T42n1828_015:0639a19": "相。此中別引二經非本地分文。如世尊言等",
    "T42n1828_015:0639a20": "是第一經。又如是言等第二經。下釋經文。景",
    "T42n1828_015:0639a21": "云。如是類乃至發一心者。轉起義。於現起心",
    "T42n1828_015:0639a22": "相續所攝名發一心。解初引經但發一心。及",
    "T42n1828_015:0639a23": "解後經由一淨心言。又依世俗相續道理名",
    "T42n1828_015:0639a24": "發一語及發身業者。此解初經及一言說何",
    "T42n1828_015:0639a25": "況身語如其心量隨順奉行。基云。此中據緣",
    "T42n1828_015:0639a26": "舉境隨多少剎那量名為一心。非唯一剎那",
    "T42n1828_015:0639a27": "心名一心。第二明分別意與無分別五識同",
    "T42n1828_015:0639a28": "緣現境。有三因緣釋因緣。一極明了。由彼意",
    "T42n1828_015:0639a29": "識與五識同得現境故意識於境得各明了。",
    "T42n1828_015:0639b01": "二於彼作意故。根本作意欲取現境故。五識",
    "T42n1828_015:0639b02": "俱生意識同緣彼色。三由二依資養故。謂彼",
    "T42n1828_015:0639b03": "意識一依意根即是末那。二依眼根亦有資",
    "T42n1828_015:0639b04": "養。由彼眼識依眼了色故。令彼意識取境分",
    "T42n1828_015:0639b05": "明。是故眼根於彼意識亦有資養。故言二依",
    "T42n1828_015:0639b06": "資養。基云。如集量理門論云。五識唯現量。同",
    "T42n1828_015:0639b07": "時意識亦爾。今此中五識顯明了現量。不名",
    "T42n1828_015:0639b08": "有分別。不與尋伺等相應故。第六雖與五同",
    "T42n1828_015:0639b09": "緣現量名為分別。以與尋伺相應故。名同緣",
    "T42n1828_015:0639b10": "現在。可得明了。若彼五識後意識即不明了。",
    "T42n1828_015:0639b11": "緣過去故。如緣百千劫事即不明了。如第五",
    "T42n1828_015:0639b12": "十一卷中破。今此第一因既云極明了故。如",
    "T42n1828_015:0639b13": "緣現在故得有明了。非五識有緣過去故復",
    "T42n1828_015:0639b14": "得明了。第二因與五同時既於五境作意。故",
    "T42n1828_015:0639b15": "知亦緣現在。第三因二依資養者。眼識有四",
    "T42n1828_015:0639b16": "依根。意識有五依根。四與眼同第五加自。此",
    "T42n1828_015:0639b17": "謂意識依自根及眼根二依資養方能緣現",
    "T42n1828_015:0639b18": "在。若唯依一自依。則緣境不明了。此據散非",
    "T42n1828_015:0639b19": "定境內。此依眼為門取境名資養。非同眼識",
    "T42n1828_015:0639b20": "依根名資養。又如眼等善惡識起必由意引",
    "T42n1828_015:0639b21": "方得。由意資眼識故得有善惡。方知意眼同",
    "T42n1828_015:0639b22": "緣。第三明煩惱相應。心王自性清淨。但由相",
    "T42n1828_015:0639b23": "應故隨眠逐故深。景云。小乘論中毘婆達",
    "T42n1828_015:0639b24": "婆提分別部能取大乘中此義為宗。故彼說",
    "T42n1828_015:0639b25": "言心性本淨。客塵障故。說為不淨。後離障時。",
    "T42n1828_015:0639b26": "還得清淨言。問謂地纏於心二種染污因中",
    "T42n1828_015:0639b27": "當言何等答當言相應者。本隨二惑但是現",
    "T42n1828_015:0639b28": "起皆名為纏。此中何等說各隨眠乃至不安",
    "T42n1828_015:0639b29": "穩性者。此文即說或說惑種名為麁重不安",
    "T42n1828_015:0639c01": "穩性。以彼惑種能令身心無所堪能故。瑜伽",
    "T42n1828_015:0639c02": "第十一云。世間靜慮但能斷捨彼品麁重不",
    "T42n1828_015:0639c03": "拔種子。彼文即說惑種勢力在身心中無所",
    "T42n1828_015:0639c04": "堪能名為麁重。又持諸行乃至現觀為苦者。",
    "T42n1828_015:0639c05": "由隨眠麁重持有漏行不得自在令行不安彼",
    "T42n1828_015:0639c06": "行成苦故云也。下明觀苦如毒熱癰等者。",
    "T42n1828_015:0639c07": "尋伺地說如毒熱癰以熱灰塗更加其苦名苦",
    "T42n1828_015:0639c08": "苦觀。如毒熱癰以冷藥塗少生微樂名壞苦",
    "T42n1828_015:0639c09": "觀。如毒熱癰自性是行苦觀。基云。此中說",
    "T42n1828_015:0639c10": "心生時自性清淨者。此據非自性染名清淨。",
    "T42n1828_015:0639c11": "非無漏故清淨。如勝鬘經中同。第四三染",
    "T42n1828_015:0639c12": "惱。初謂不善業。二謂憂苦準下界故。苦據",
    "T42n1828_015:0639c13": "果者唯苦無憂諸地是第三。故通三界。第",
    "T42n1828_015:0639c14": "五明縛。景云。煩惱種子隨逐繫縛。名心煩",
    "T42n1828_015:0639c15": "惱縛。樂營衣鉢種種事業妨修聖道。名為業",
    "T42n1828_015:0639c16": "縛。又於三處乃至謂出離心者。樂著生死障",
    "T42n1828_015:0639c17": "厭離心求於解脫。即障解脫分善。於得出離",
    "T42n1828_015:0639c18": "喜樂者。煖等善根在於定起。喜樂相應。能得",
    "T42n1828_015:0639c19": "聖道出離方便。欲界惡業能障彼善三種。於",
    "T42n1828_015:0639c20": "得聖道者。正障所得聖道之體。又順異熟",
    "T42n1828_015:0639c21": "業亦名業纏者。謂惡趣業。欝單越業。無想天",
    "T42n1828_015:0639c22": "業等。又邪願業等者。願作龍金翅鳥等。又諸",
    "T42n1828_015:0639c23": "外道求生天業等。別開為六總合為四者。一",
    "T42n1828_015:0639c24": "樂著事業。二於三處為障礙業。三順異熟業。",
    "T42n1828_015:0639c25": "四邪願業。此即為四。於第二中開三。名別開",
    "T42n1828_015:0639c26": "有六。泰云。一出家心名心出離心。二於出",
    "T42n1828_015:0639c27": "家生喜心樂。三於得聖道。前二即是聖道方",
    "T42n1828_015:0639c28": "便。故於聖道不立於得聖道喜心樂也。基云。",
    "T42n1828_015:0639c29": "出離及喜樂此是出家。若出家法即是見道",
    "T42n1828_015:0640a01": "加行。第六明遍行別境。初問答標列第二辨",
    "T42n1828_015:0640a02": "相。第三明作業。後辨境四。辨相中云施設",
    "T42n1828_015:0640a03": "所緣者。施設名言。假合而取者。取假像貌。言",
    "T42n1828_015:0640a04": "說隨眠相者。謂不能了名言等想。但有言說",
    "T42n1828_015:0640a05": "種子隨逐資熏。令其隨分亦起分別想。而",
    "T42n1828_015:0640a06": "隨領納者。隨與何境相遇即便領納。次明作",
    "T42n1828_015:0640a07": "業。測云。前辨自相。此中對果辨業。作意等",
    "T42n1828_015:0640a08": "名因。心是果故。基云。此中觸為何業。謂受想",
    "T42n1828_015:0640a09": "思所依為業。如餘處對法等唯是受依何不",
    "T42n1828_015:0640a10": "言想思等。此彼別者。此據通論皆依於觸。觸",
    "T42n1828_015:0640a11": "次作意後生故。若據相隨轉即惟受。受為何",
    "T42n1828_015:0640a12": "業愛生所依為業者。謂境界等愛皆由受後",
    "T42n1828_015:0640a13": "方生。下明別境五。由四境事生謂所愛等。",
    "T42n1828_015:0640a14": "謂欲依。決定謂勝解依。串習謂念依觀察為",
    "T42n1828_015:0640a15": "二依。如論。第七明率爾尋求決定三心。前",
    "T42n1828_015:0640a16": "後同類。此中問意。謂諸心所是不相應之餘",
    "T42n1828_015:0640a17": "蘊也。此法為率爾心起。乃至決定心時",
    "T42n1828_015:0640a18": "起。答云。隨心即起。此中何故準言前三心",
    "T42n1828_015:0640a19": "不言第四五。一一思準亦在問中。又前心性",
    "T42n1828_015:0640a20": "定唯無記。遍行別境不定。四通三性或有得",
    "T42n1828_015:0640a21": "俱起餘善煩惱等。若起善惡心必與此法俱。",
    "T42n1828_015:0640a22": "此義決定。其遍行等不唯一性決定故。此中",
    "T42n1828_015:0640a23": "唯問此故。故唯問前三心不得後二。第八問",
    "T42n1828_015:0640a24": "如經言乃至今其差別。此舉經也。何故彼法",
    "T42n1828_015:0640a25": "異相成熟即說和合無差別耶。問意。諸心",
    "T42n1828_015:0640a26": "心法性相各別。云何而說不可分折和合無",
    "T42n1828_015:0640a27": "別。答。眾多和合相扶方起。於境受用領解方",
    "T42n1828_015:0640a28": "滿。闕一不了。名無差別。第九心法四種異名。",
    "T42n1828_015:0640a29": "何故名相應答由事等故等者。基云。事等謂",
    "T42n1828_015:0640b01": "體也。體皆一故。無第二受等。處等者。謂同",
    "T42n1828_015:0640b02": "一於境處轉故。又依緣處等故。時等者。同一",
    "T42n1828_015:0640b03": "剎那故。所作等者。同於一境行所作業故。如",
    "T42n1828_015:0640b04": "緣青為青也。又善惡無記所作等。景云。何故",
    "T42n1828_015:0640b05": "不辨行相等耶。解云。大乘中辨行相不得言",
    "T42n1828_015:0640b06": "等。所以者何。行是見分。相是相分。謂心心所",
    "T42n1828_015:0640b07": "取前境時見分行解種種不同。依此見分所",
    "T42n1828_015:0640b08": "變相分眾多差別。故不得言行相應等。泰云。",
    "T42n1828_015:0640b09": "或者處說。分處為二。業互體等。以四義等解",
    "T42n1828_015:0640b10": "相應義。此是開合不同之也。解有行中。且",
    "T42n1828_015:0640b11": "如眼識心及心所同取一本質境。各於一所",
    "T42n1828_015:0640b12": "緣起多行解。各變相分當自心起。名無量種",
    "T42n1828_015:0640b13": "行相而轉。有所依中。景云。如一眼識託三根",
    "T42n1828_015:0640b14": "生。一是眼根。二是次第成滅意根。三遠從末",
    "T42n1828_015:0640b15": "那為染污根。餘識亦爾。故言由一種類說眾",
    "T42n1828_015:0640b16": "所依名有所依。問曰。若爾一切有為色等諸",
    "T42n1828_015:0640b17": "法皆有依託方始生起。是則色法亦有所依",
    "T42n1828_015:0640b18": "何直□耶。今為通。雖有為無法法依者",
    "T42n1828_015:0640b19": "然此中所說依義者。此中說根以為所依。諸",
    "T42n1828_015:0640b20": "餘色法不依根生不名有依。基云。謂心所等",
    "T42n1828_015:0640b21": "同一識種類託所依。如眼識依眼根。俱時心",
    "T42n1828_015:0640b22": "所亦爾。餘準可知。外人為伏難云。諸有為法",
    "T42n1828_015:0640b23": "誰無有依。何故心法等獨得名耶。故通云。雖",
    "T42n1828_015:0640b24": "有為法無無依者。然非此中所結依義。彼自",
    "T42n1828_015:0640b25": "分因皆非恒依故。又相應共有法非恒依故。",
    "T42n1828_015:0640b26": "唯恒為依者為此依量中故。眼等是識等所",
    "T42n1828_015:0640b27": "有名有依非餘法。或言所依者。即六識類託",
    "T42n1828_015:0640b28": "眾所依根。能依之識得名所有依。故言恒依。",
    "T42n1828_015:0640b29": "此解為勝。第十明有五種互相對法。初苦樂",
    "T42n1828_015:0640c01": "相對。二以苦樂對捨。三不苦樂對彼無明。四",
    "T42n1828_015:0640c02": "明對無明。五明對涅槃。言答由與諸受一切",
    "T42n1828_015:0640c03": "煩惱皆為助伴互相對故者。景云。捨受通與",
    "T42n1828_015:0640c04": "一切諸受煩惱相應。無明亦爾通與一切煩",
    "T42n1828_015:0640c05": "惱相應。義齊所以相對。基云。謂與諸受為助",
    "T42n1828_015:0640c06": "伴是捨受。一切煩惱為助伴是無明。受於受",
    "T42n1828_015:0640c07": "為助伴。煩惱於煩惱為助伴。故云互相對。又",
    "T42n1828_015:0640c08": "受與無明皆能為受煩惱與助伴。故二相對",
    "T42n1828_015:0640c09": "說。以此文證第四禪中捨受[目*夫]正知支不立",
    "T42n1828_015:0640c10": "為支也。上來十門雜決擇彼四蘊名竟。自下",
    "T42n1828_015:0640c11": "第二總以三性攝四無色以之為章。歷於九",
    "T42n1828_015:0640c12": "門分別解釋。於中初束四蘊以為三性。謂一",
    "T42n1828_015:0640c13": "切無差別者。四蘊皆通三性。無有差別有通",
    "T42n1828_015:0640c14": "不通者。次舉一頌列出九門。一依處。二自性。",
    "T42n1828_015:0640c15": "三相應。四世俗等。五軟等。六事。七差別。八",
    "T42n1828_015:0640c16": "得失。九能治所治。下歷九門分別三性。即有",
    "T42n1828_015:0640c17": "三段。初歷九門分別善蘊。初明依處有其六",
    "T42n1828_015:0640c18": "時。下解第三相應門中自辨。第二明自性。於",
    "T42n1828_015:0640c19": "大乘中十一並為自性善。不同婆沙唯以慚",
    "T42n1828_015:0640c20": "愧及三善根為自性善也。第三相應中。依六",
    "T42n1828_015:0640c21": "十九云。十一善中唯除輕安。餘之十種一切",
    "T42n1828_015:0640c22": "善心皆有。若依初帙第三卷云。幾唯依善非",
    "T42n1828_015:0640c23": "一切處心生然一切地非一切時耶。答。信等。",
    "T42n1828_015:0640c24": "不害為後邊。又五十三云。但有慚必有愧。自",
    "T42n1828_015:0640c25": "有愧等必有慚。雖有諸說不同。今依六十九",
    "T42n1828_015:0640c26": "為定。若在定必與十一俱起。若在不定地起",
    "T42n1828_015:0640c27": "善心時必與十數俱起除輕安。今云六時有",
    "T42n1828_015:0640c28": "無者據勢用增強者說。五十三云有愧未必",
    "T42n1828_015:0640c29": "有慚者亦據勢用。以慚自羞愧則羞他。但有",
    "T42n1828_015:0641a01": "罪自羞理必羞他。自有羞他未必自羞。若不",
    "T42n1828_015:0641a02": "據勢用就體論有無者。彼亦應許但有無慚",
    "T42n1828_015:0641a03": "必有無愧。自有無不必有無慚。第四假實",
    "T42n1828_015:0641a04": "中。若依對法第一卷云。無癰者。所謂生得",
    "T42n1828_015:0641a05": "聞思修慧決擇為體。惡以不許為業。此文",
    "T42n1828_015:0641a06": "似說無癡是假。以就別境中慧出無癡體。三",
    "T42n1828_015:0641a07": "藏云。舉相應慧顯無癡體。以二十二根不攝",
    "T42n1828_015:0641a08": "無癡善根。故知別有文出。文說三法是假。第",
    "T42n1828_015:0641a09": "五三品分別。不定地善根為下。世間定善為",
    "T42n1828_015:0641a10": "中。無漏為上。就無漏善中初斷上惑名下。次",
    "T42n1828_015:0641a11": "斷中惑名中。後下惑名上。今時合說。故言下",
    "T42n1828_015:0641a12": "品者諸不定地所有善根或在定地無漏善根",
    "T42n1828_015:0641a13": "斷上煩惱。言中品者。世間定善及彼無漏能",
    "T42n1828_015:0641a14": "斷中煩惱。上品出世善根斷不煩惱。又諸善",
    "T42n1828_015:0641a15": "法或由加行力等者。景云。近於此生勤修加",
    "T42n1828_015:0641a16": "行成上品名加行力。或曾多生數串習故成",
    "T42n1828_015:0641a17": "上品名串習力。無始性成名自性力。於三寶",
    "T42n1828_015:0641a18": "等勝田施士用力發生上善名田士用力。依",
    "T42n1828_015:0641a19": "彼離欲清淨身起故成上品名清淨力。基云。",
    "T42n1828_015:0641a20": "上二界所有善心。又有學無學取有無漏善",
    "T42n1828_015:0641a21": "心。第六善根生時依八種事。初三是福。謂施",
    "T42n1828_015:0641a22": "戒修。修是四無量。次三是智。即聞思修。言餘",
    "T42n1828_015:0641a23": "修者。除四無量外所有餘修。即是解脫分決",
    "T42n1828_015:0641a24": "擇分善。第七簡擇。即入見修無學。簡擇諦理",
    "T42n1828_015:0641a25": "安立非安立等。八攝有情。則利他行。當知",
    "T42n1828_015:0641a26": "此中隨其所應依所說事者。結前善根依八",
    "T42n1828_015:0641a27": "事攝。或於現法已下。明其勝利。若彼行者或",
    "T42n1828_015:0641a28": "於現法或於後法隨為一種貪瞋惡見於心成",
    "T42n1828_015:0641a29": "染。由依八事修施戒等諸對治故令與染法",
    "T42n1828_015:0641b01": "不復相應。第七明善差別。或有一種乃至十",
    "T42n1828_015:0641b02": "種如本地分說者。一善總由無罪義故簡不",
    "T42n1828_015:0641b03": "善等名善。二謂生得加行等。三謂自性相應",
    "T42n1828_015:0641b04": "等起。乃至第十五有五種十善增數門。如本",
    "T42n1828_015:0641b05": "地第三。又諸善法或有對治雜染故等者。以",
    "T42n1828_015:0641b06": "六義辨善也。景云。對治雜染。是斷對治善。雜",
    "T42n1828_015:0641b07": "染靜息者。伏惑對治。攝受果者。凡夫學人有",
    "T42n1828_015:0641b08": "漏善。相續淨者。無學身中所起善法。供養靈",
    "T42n1828_015:0641b09": "廟者。通凡及聖唯修福分善。攝有情者。利他",
    "T42n1828_015:0641b10": "善。基云。對治者。謂無間道。靜息者。謂解脫",
    "T42n1828_015:0641b11": "道。或前無漏後有漏道。相續淨者。謂律儀戒",
    "T42n1828_015:0641b12": "善。第八明善無失有德中。其四對。一離惡集",
    "T42n1828_015:0641b13": "善。二捨苦得樂。三厭有為樂彼無為。四明現",
    "T42n1828_015:0641b14": "益後益。初對對中雜惡即離二惡。令離纏及",
    "T42n1828_015:0641b15": "隨眠者。即是已生惡法方便令斷。令於所緣",
    "T42n1828_015:0641b16": "無倒者。是即未生惡法方便令不生。集善者。",
    "T42n1828_015:0641b17": "即生二善。令善根不退者。即是已生善法能",
    "T42n1828_015:0641b18": "守不失。令等流行相而轉續者。即是未生善",
    "T42n1828_015:0641b19": "法方便令生。第二對中有六句。明離苦因苦",
    "T42n1828_015:0641b20": "果。謂不為自害等一句。明得樂果。謂能令受",
    "T42n1828_015:0641b21": "彼所生喜樂是。第三對中。能盡生等是壓有",
    "T42n1828_015:0641b22": "為。八苦中生苦為上首善能盡生為上首所",
    "T42n1828_015:0641b23": "有八苦。又能增長下。明樂無為。第四對中。現",
    "T42n1828_015:0641b24": "益有三。一財不退。二處眾勇猛名稱普聞。三",
    "T42n1828_015:0641b25": "臨終無悔。後益有三。一生善趣。二善無退失。",
    "T42n1828_015:0641b26": "三速證涅槃。第九對治有十五種。厭患治者。",
    "T42n1828_015:0641b27": "觀苦集為厭懷所。是加行道。斷對治者。無間",
    "T42n1828_015:0641b28": "道對治者。證彼無為謂解脫道。遠分者。從解",
    "T42n1828_015:0641b29": "脫道為首。此後所起諸道望前所斷煩惱遠",
    "T42n1828_015:0641c01": "有遮防。令畢竟不生。名遠分治也。此四對治",
    "T42n1828_015:0641c02": "攝道圍盡。下三復次。但是義別故來。更無",
    "T42n1828_015:0641c03": "別體。言所欲執纏對治者。觀五世欲境為不",
    "T42n1828_015:0641c04": "淨。為不淨。總伏貪。非所欲執纏對治者。觀",
    "T42n1828_015:0641c05": "彼怨家如親友。總伏瞋。又如下文欲是人天。",
    "T42n1828_015:0641c06": "非所欲是三惡。隨眠對治者。斷彼三家隨眠。",
    "T42n1828_015:0641c07": "是真如觀。軟中上品煩惱對治者。此明攝治",
    "T42n1828_015:0641c08": "亦盡。散亂治者。斂心在定揀悔治者。訶諫有",
    "T42n1828_015:0641c09": "情令息煩惱。羸劣治者。景云。自策進修能除",
    "T42n1828_015:0641c10": "羸劣。基云。令惡羸劣名劣對治。制伏治者。",
    "T42n1828_015:0641c11": "多貪眾生不淨觀等。上四是斷道加行。下明",
    "T42n1828_015:0641c12": "無間正斷。謂離繫治。總四復次辨諸對治有",
    "T42n1828_015:0641c13": "十五種。上來九門明善。自下明染。初總開二",
    "T42n1828_015:0641c14": "章示說前後。後解二章各有九門。本惑依處中",
    "T42n1828_015:0641c15": "先約所緣境明。惑依處有其六種。後屬當依",
    "T42n1828_015:0641c16": "處。前中一是貪所緣順境。二是瞋所緣。三是",
    "T42n1828_015:0641c17": "無明所緣。四是慢所緣。慢有七種。一直名慢。",
    "T42n1828_015:0641c18": "緣下境起。二名過慢。緣等境生。三過過慢。",
    "T42n1828_015:0641c19": "四不如慢。同緣上境起。各別五取蘊者。我慢",
    "T42n1828_015:0641c20": "所緣。得未得顛倒者。邪慢。功德顛倒者。增上",
    "T42n1828_015:0641c21": "慢。道理七中初慢。於下謂勝。於勝謂等。過",
    "T42n1828_015:0641c22": "過慢不如慢。唯緣上境。此中。且依一相舉七",
    "T42n1828_015:0641c23": "慢境。五是見境。六是疑境。此六煩惱。如餘論",
    "T42n1828_015:0641c24": "文即非此次第。相應中無明與一切相應疑",
    "T42n1828_015:0641c25": "都無等者。基師等云。如對法第六瞋不與貪",
    "T42n1828_015:0641c26": "慢見相應。不言瞋不與疑。又解瞋已云。如瞋",
    "T42n1828_015:0641c27": "疑亦爾。故知彼文瞋與疑相應。此中非一切",
    "T42n1828_015:0641c28": "者。此據多分。彼據久疑不已生瞋。瞋與疑相",
    "T42n1828_015:0641c29": "應。此論約初時。彼論據後時。此論據麁相所",
    "T42n1828_015:0642a01": "以不相應。彼論據細相所以得相應。彼論據",
    "T42n1828_015:0642a02": "真實理門。此中貪瞋相返不相應。貪許慢見",
    "T42n1828_015:0642a03": "相應。彼論同之。此論瞋與慢見相應。對法不",
    "T42n1828_015:0642a04": "許。謂瞋不與慢見相應。此論據真實理門。彼",
    "T42n1828_015:0642a05": "論隨順理門。又彼據增恚相增語故。彼論云",
    "T42n1828_015:0642a06": "若於此事起增恚即不於此生高舉及能推",
    "T42n1828_015:0642a07": "求。故不得相應。然此論據細實理行相。若慢",
    "T42n1828_015:0642a08": "彼時推求彼時容憎恚。故得相應。然此據大",
    "T42n1828_015:0642a09": "乘。理得無違。又解。此文就彼會云。如貪瞋亦",
    "T42n1828_015:0642a10": "爾謂瞋不與慢見等相應等言亦爾。不亦其",
    "T42n1828_015:0642a11": "貪與慢見相應俱亦瞋不與貪相應。如貪不",
    "T42n1828_015:0642a12": "與瞋相應。此論云。如染愛增亦爾者。不以",
    "T42n1828_015:0642a13": "瞋。亦貪得與慢相應。如貪不與瞋相應。亦瞋",
    "T42n1828_015:0642a14": "不與貪相應。如彼論問即瞋不與慢見相應",
    "T42n1828_015:0642a15": "也。然前解為勝。餘文同此。如下五十八云。五",
    "T42n1828_015:0642a16": "見互不相應。自性不相應故。貪恚慢疑更相",
    "T42n1828_015:0642a17": "違故。互不相應并出所以。彼據行相麁隨轉",
    "T42n1828_015:0642a18": "理門亦不相應違。三品中安足處煩惱謂根",
    "T42n1828_015:0642a19": "熟者性多上品者。景云。二十已上者力安是",
    "T42n1828_015:0642a20": "諸根成熟。爾時多起上品煩惱。泰基同云。年",
    "T42n1828_015:0642a21": "十五以去根熟。若起煩惱性多上品。非處加",
    "T42n1828_015:0642a22": "行煩惱者。謂非可起煩惱處。是不可起加行",
    "T42n1828_015:0642a23": "處而起煩惱也。即於三寶所所起諸煩惱。有",
    "T42n1828_015:0642a24": "業煩惱謂發業者。對法云。欲界修惑能發惡",
    "T42n1828_015:0642a25": "行者。亦是不善。餘是無記。即順此中發業煩",
    "T42n1828_015:0642a26": "惱是其上品。事門中即為六句貪。泰云。言",
    "T42n1828_015:0642a27": "貪者。未得境是無故。貪心自現境相而貪。不",
    "T42n1828_015:0642a28": "同過現有本性相境而貪。故名貪貪。蓋貪者。",
    "T42n1828_015:0642a29": "於前已所受用過去境生戀著。已受用境重",
    "T42n1828_015:0642b01": "故蓋覆義故名蓋貪。現境少時未來未起。不",
    "T42n1828_015:0642b02": "同過去不名蓋貪。有無有受。即當斷二見貪",
    "T42n1828_015:0642b03": "也。瞋中。景云。一切欲界有情起瞋皆依十事。",
    "T42n1828_015:0642b04": "前六及第十於有情事起瞋。第七不可意境",
    "T42n1828_015:0642b05": "於非情事起瞋。於八九二事隨情非情上起",
    "T42n1828_015:0642b06": "瞋。以或於他身或於他行勝資具事嫉妬起",
    "T42n1828_015:0642b07": "瞋。宿習亦爾於情非情宿習起瞋。言依前六",
    "T42n1828_015:0642b08": "事立九能惱事等者。初三是總。次三約世分",
    "T42n1828_015:0642b09": "別為九。初聞他說有人前於昨日罵我己身",
    "T42n1828_015:0642b10": "及我親友讚我怨家。今日聞之。名緣過去己",
    "T42n1828_015:0642b11": "身怨家親所讚毀事而生三瞋。文略但云過",
    "T42n1828_015:0642b12": "去怨家親。亦可己身親中所攝未來現在。各",
    "T42n1828_015:0642b13": "三準知。下攝十為三。直瞋他見非有情。又非",
    "T42n1828_015:0642b14": "本情處起。故不名境界瞋但名見瞋。基云。下",
    "T42n1828_015:0642b15": "四種中除嫉妬。餘若先不忍有情而於境界起",
    "T42n1828_015:0642b16": "瞋名有情瞋。由先不忍故亦名宿習瞋及名見",
    "T42n1828_015:0642b17": "瞋。其嫉妬所以不論者。以緣境界生。謂先要",
    "T42n1828_015:0642b18": "緣或名同利養乃至種族等事境生。瞋故。非",
    "T42n1828_015:0642b19": "此中論。又前六丸惱害總名有情。除此以外。",
    "T42n1828_015:0642b20": "緣山河大地起瞋名第七境界瞋。緣第八嫉",
    "T42n1828_015:0642b21": "妬事生即名聞等亦有情瞋攝。此中串習競",
    "T42n1828_015:0642b22": "見故亦是見瞋。不然第八宿習通餘九。此十",
    "T42n1828_015:0642b23": "中有三位。七是有情瞋。一是境界瞋。一是見",
    "T42n1828_015:0642b24": "瞋。宿習通三種。測云。一攝前六及第八瞋。二",
    "T42n1828_015:0642b25": "攝第七瞋。三攝第十瞋也。無明中。依於七事",
    "T42n1828_015:0642b26": "起七無知或復十九。其七初門起三無知。謂",
    "T42n1828_015:0642b27": "三世無知。第二事亦三。謂內六處我。外處我",
    "T42n1828_015:0642b28": "所。及俱計多我。於第三事亦三。謂於業報二",
    "T42n1828_015:0642b29": "及俱三種無知。景云。於所作業起作者見。於",
    "T42n1828_015:0642c01": "彼異熟起受者見。於業異熟雙起作者受者",
    "T42n1828_015:0642c02": "見。如是三見相名無明。復為三無因惡因見",
    "T42n1828_015:0642c03": "者。立我為作者名為惡因。謗無正因名為無",
    "T42n1828_015:0642c04": "因。此但重說上事不更說有別無知事。基云。",
    "T42n1828_015:0642c05": "由俱故起無因惡因無智。此與第九本地別。",
    "T42n1828_015:0642c06": "於第四事有三。謂三寶。於第五事有四。謂四",
    "T42n1828_015:0642c07": "諦。於第六事有二。景云。謂於因及因所生行",
    "T42n1828_015:0642c08": "不了無知事為二。基云。謂迷離染因故計作",
    "T42n1828_015:0642c09": "者受者士夫等。迷果故諸行為受者等。清淨",
    "T42n1828_015:0642c10": "之想而起邪行。第七有一。景云。所得世間善",
    "T42n1828_015:0642c11": "根謂得聖道。起增上慢。基云。謂六觸處如實",
    "T42n1828_015:0642c12": "通達。增上慢文。故有十九也。如文但有七",
    "T42n1828_015:0642c13": "無知境界等故。勘第九卷本地具有七無知十",
    "T42n1828_015:0642c14": "九無知相攝等。慢依六事生。如前依處門中",
    "T42n1828_015:0642c15": "已釋。見依二事。初增益事有四。除邪見次第",
    "T42n1828_015:0642c16": "記之。謂身邊見戒取二。常無常性謂增益",
    "T42n1828_015:0642c17": "者。景云。應言無常計常增益。此文倒也。亦",
    "T42n1828_015:0642c18": "可無常是斷。增其斷性亦名增益。三四增益",
    "T42n1828_015:0642c19": "者。景云。此執戒禁為因得生梵天名增上生",
    "T42n1828_015:0642c20": "方便。是戒禁取計諸染見以為涅槃。解脫之",
    "T42n1828_015:0642c21": "因。是其見取。若不執戒見直計梵天為眾生",
    "T42n1828_015:0642c22": "因。乃至執餘有漏法是道為涅槃因最為勝",
    "T42n1828_015:0642c23": "等。并是邪見。基云。大乘中計身語惡戒如計",
    "T42n1828_015:0642c24": "猪鷄等戒。非勝見計勝見生故名見取。不同",
    "T42n1828_015:0642c25": "小論。損減事有四中。無施與等名謗因者。如",
    "T42n1828_015:0642c26": "對法此中有五。謂施與愛樂詞祀妙行惡行。",
    "T42n1828_015:0642c27": "謗果中同。謗作用中。對法云謂無此世間。無",
    "T42n1828_015:0642c28": "彼世間。無母無父。無化生有情。名謗作用。此",
    "T42n1828_015:0642c29": "中三結文。一謂謗異世往來作用。即此彼世",
    "T42n1828_015:0643a01": "間。二謂任持種子作用。即父母。三謗相續作",
    "T42n1828_015:0643a02": "用。即此中化生有情。故此論解士夫用有四",
    "T42n1828_015:0643a03": "中云。一往來。謂無此彼世間。二持胎藏用",
    "T42n1828_015:0643a04": "謂言無母。三謗下種用。謗言無父。四謗後",
    "T42n1828_015:0643a05": "有業。謂無中有化生有情從後有業。此論開",
    "T42n1828_015:0643a06": "父母為二。彼為一也。依此廣略八事二事生",
    "T42n1828_015:0643a07": "五見者。略為增減二。廣則為八。謂增減各四",
    "T42n1828_015:0643a08": "生於五見。又依六十二事生二見。有於六十",
    "T42n1828_015:0643a09": "二中四邊常四一分常。有相十六。無相俱非",
    "T42n1828_015:0643a10": "各有八。合四十見。用邊執見中常見為體。七",
    "T42n1828_015:0643a11": "斷滅見。用邊見中斷見為體。餘有十五。用邪",
    "T42n1828_015:0643a12": "見為性故也。疑依六事生。一聞不正法前後",
    "T42n1828_015:0643a13": "相違疑所說理是正非正。二見師邪行疑彼",
    "T42n1828_015:0643a14": "所行是道。三見所信受意見差別者。所信受",
    "T42n1828_015:0643a15": "外道從眾意見不聞。疑彼所趣非真究竟。四",
    "T42n1828_015:0643a16": "性自愚魯。因此生疑。五甚深法性未了生疑。",
    "T42n1828_015:0643a17": "六於廣大法教智退故疑。差別門中。景云。盛",
    "T42n1828_015:0643a18": "年起惑名散位。亦可欲界諸纏名散亂位。犯",
    "T42n1828_015:0643a19": "戒煩惱。名諫悔位煩惱。至老病時所起煩惱。",
    "T42n1828_015:0643a20": "名羸劣位煩惱。定地煩惱。名制伏位。亦可伏",
    "T42n1828_015:0643a21": "已退起煩惱。離下地惑起上地惑。名離繫位",
    "T42n1828_015:0643a22": "煩惱。泰云。第十一是未發心受戒位。第十二",
    "T42n1828_015:0643a23": "是已發心受戒。所有犯戒為他談舉而自追",
    "T42n1828_015:0643a24": "悔。於此位中所有惑。第十三修不淨觀等伏",
    "T42n1828_015:0643a25": "惑羸劣。羸劣之惑時時現起。第十四已得世",
    "T42n1828_015:0643a26": "間六行等起制伏修惑。然有見惑。第十五已",
    "T42n1828_015:0643a27": "得見道離繫對治。然有修惑現起。基云。此即",
    "T42n1828_015:0643a28": "如前善中十五種次第配之。皆得一增上義",
    "T42n1828_015:0643a29": "立。名非剋體。如內門名厭患。見道名持。修道",
    "T42n1828_015:0643b01": "名遠分。次明隨惑依處有九。一展轉共住者。",
    "T42n1828_015:0643b02": "共住多生忿恨。二展轉相舉。舉自罪故而生",
    "T42n1828_015:0643b03": "覆惱。三因利養者。而起嫉妬。四依邪命。而生",
    "T42n1828_015:0643b04": "誑諂。五依不敬尊師。生於憍逸。六因不忍。生",
    "T42n1828_015:0643b05": "害。七毀增上戒。起無慚愧。八毀增上心。九毀",
    "T42n1828_015:0643b06": "增上慧。故生餘十二。問。敬以漸為體。不敬",
    "T42n1828_015:0643b07": "以無慚為體。今如何說不敬尊師而生憍耶。",
    "T42n1828_015:0643b08": "備云。汎論論出體略有二義。一兩法正翻以",
    "T42n1828_015:0643b09": "出體者。敬以慚為體不敬以無慚為體。二能",
    "T42n1828_015:0643b10": "治所治相翻以出體者。不敬尊師即名憍。故",
    "T42n1828_015:0643b11": "無相違。自性門中。初辨自性。後屬依處。相",
    "T42n1828_015:0643b12": "應中。景云。此中說無慚愧與一切不善相應。",
    "T42n1828_015:0643b13": "而五十三卷明不律儀體但云不善思願不信",
    "T42n1828_015:0643b14": "懈怠妄念散亂惡慧為不善根不說無慚愧。此",
    "T42n1828_015:0643b15": "即無慚愧未必與一切不善相應。亦可彼處",
    "T42n1828_015:0643b16": "以無慚愧於不善法中定有易解不說。又此",
    "T42n1828_015:0643b17": "中略不論尋伺與三性相應。測云。尋伺二法。",
    "T42n1828_015:0643b18": "一向是毀。略而不說。泰云。惛沈掉舉。沈舉不",
    "T42n1828_015:0643b19": "同。故不相應。餘隨煩惱舉時與掉相應。沈時",
    "T42n1828_015:0643b20": "與惛相應。妄念散亂不正知是癡分。汝說與",
    "T42n1828_015:0643b21": "一切染心相應。基云。此中說不信等六與一",
    "T42n1828_015:0643b22": "切染污心相應。對法第六云惛沈掉舉不信",
    "T42n1828_015:0643b23": "懈怠放逸五於一切染污品中恒共相應。如",
    "T42n1828_015:0643b24": "此論下五十八文依今此下文更加惛沈掉舉",
    "T42n1828_015:0643b25": "邪欲勝解為十與一切染俱起。何以此三文",
    "T42n1828_015:0643b26": "相違者。且一釋云。此五十五文與對法第六",
    "T42n1828_015:0643b27": "及下十種不同者。今此文據信等五根及善",
    "T42n1828_015:0643b28": "中翻來者即說相應。所以不信等五及放逸",
    "T42n1828_015:0643b29": "六訓染品俱。其沈掉二法雖恒通有障定",
    "T42n1828_015:0643c01": "惑生麁細相違法。沈下掉高故。非善中翻來",
    "T42n1828_015:0643c02": "故。故此處有六。三同對法三不同之。無彼",
    "T42n1828_015:0643c03": "掉。其下文中邪欲勝解據別境中一分成",
    "T42n1828_015:0643c04": "故。所以此處不論。此所二十隨惑無欲解",
    "T42n1828_015:0643c05": "故。若爾。何故言妄念散亂惡慧三法與諸心",
    "T42n1828_015:0643c06": "俱。此別境故。答曰。此通別境分。亦是癡根本",
    "T42n1828_015:0643c07": "分。故下文云妄念散亂惡慧是癡分故。所以",
    "T42n1828_015:0643c08": "亦說相應。若爾。即下文覆誑諂眠惡作是癡",
    "T42n1828_015:0643c09": "分故。何故不說相應。義曰。分別境生故。此要",
    "T42n1828_015:0643c10": "別緣行境生。故不說俱起。欲解亦爾有二分",
    "T42n1828_015:0643c11": "但。此下不論故。所以令無欲解。此中以",
    "T42n1828_015:0643c12": "唯六意對法五者。不信等三同此論釋。然沈",
    "T42n1828_015:0643c13": "掉二法麁細相相違此論不說。對法得定慧",
    "T42n1828_015:0643c14": "俱起所障同時故其細能障亦體同時生。所",
    "T42n1828_015:0643c15": "以說共沈掉。然彼妄念散亂惡慧三法。彼論",
    "T42n1828_015:0643c16": "是別境分故。所以彼論不說。文無邪欲邪勝",
    "T42n1828_015:0643c17": "解故唯立二十隨惑。所以無欲解二法唯二",
    "T42n1828_015:0643c18": "十者。如前已會。此上一釋若染心俱。如後文",
    "T42n1828_015:0643c19": "十法為定。由前義故所以諸論或六或五。又",
    "T42n1828_015:0643c20": "解。下文雖云與十法俱未必即一切俱。如何",
    "T42n1828_015:0643c21": "等。欲緣希求未來念緣串習過去。如何二法",
    "T42n1828_015:0643c22": "可得并生。沈相睧下掉相舉高。下高二法相",
    "T42n1828_015:0643c23": "違。相違如何并生。欲解沈掉四法既不得齊",
    "T42n1828_015:0643c24": "生。故此據云唯六為勝。要必并生故。雜集",
    "T42n1828_015:0643c25": "亦爾未必并生。所障定惑同時沈掉俱時",
    "T42n1828_015:0643c26": "起。翻善法既并不信等三法說俱。所障所翻",
    "T42n1828_015:0643c27": "俱故說五法。其實未必并生。此六文為定。餘",
    "T42n1828_015:0643c28": "十五者各據別義。此會為勝。睡眠惡作與三",
    "T42n1828_015:0643c29": "性相應者。此通三性故。是癡分者纏中說故",
    "T42n1828_015:0644a01": "唯不善位。是說癡分。餘不相應者。如前忿",
    "T42n1828_015:0644a02": "恨緣共住事生言。豈不相應耶。義曰。事境",
    "T42n1828_015:0644a03": "同然過現別起。乃至餘一切如所應。此等如",
    "T42n1828_015:0644a04": "五十八處起隨煩惱等。此文大別。勘之。假",
    "T42n1828_015:0644a05": "實中。景云。沈論假實。說有二塗。一者據是根",
    "T42n1828_015:0644a06": "本煩惱分說為假。然各有體別從種生從種",
    "T42n1828_015:0644a07": "生已即別熏種。何以得知。以說隨煩惱中",
    "T42n1828_015:0644a08": "得有獨頭起相應起故。又說無慚無愧與一",
    "T42n1828_015:0644a09": "切不善心相應不信等六與一切染污心相應",
    "T42n1828_015:0644a10": "故。二說隨惑假者無有別體即就本惑起時",
    "T42n1828_015:0644a11": "義說隨惑。如彼輕瞋起時義說忿恨惱嫉害",
    "T42n1828_015:0644a12": "等。又貪起時義說慳惜掉舉。隨義強者說作",
    "T42n1828_015:0644a13": "獨頭。弱者說作相應。若依此義隨惑起時即",
    "T42n1828_015:0644a14": "是本惑自熏成。雖有二釋。前釋為好。以前後",
    "T42n1828_015:0644a15": "說貪不與瞋俱。掉是貪分。若分別耽貪義說。",
    "T42n1828_015:0644a16": "云何說掉與瞋俱。掉是貪分別無別得與瞋",
    "T42n1828_015:0644a17": "俱。以即就貪義說掉故。無慚無愧不信懈怠",
    "T42n1828_015:0644a18": "是實物有者。此四據翻善中四數。故噵是",
    "T42n1828_015:0644a19": "實。若爾。害翻不害。云何名假。答。不害是假。",
    "T42n1828_015:0644a20": "今翻為害豈得是實。又掉是貪分。云何得與",
    "T42n1828_015:0644a21": "一切煩惱相應。解云。即就貪體有躁動不止",
    "T42n1828_015:0644a22": "義說為掉。即是義與體相應。若爾。瞋躁動",
    "T42n1828_015:0644a23": "義說為掉。義與相應亦是順合。解云。此理實",
    "T42n1828_015:0644a24": "有。然此貪欲掉動相強。偏說掉舉是其貪分。",
    "T42n1828_015:0644a25": "尋伺二種至俱是假有者。據說云。若思為尋",
    "T42n1828_015:0644a26": "伺體今云加行分等者。即是意思起語業為",
    "T42n1828_015:0644a27": "前加行及慧分故。俱是假有。泰云。無慚等四",
    "T42n1828_015:0644a28": "法是實有者。如對法忿等皆是假有。何以相",
    "T42n1828_015:0644a29": "違者。一釋云。彼總據言故云忿等皆假。此據",
    "T42n1828_015:0644b01": "實論。故此四法實也。又假有多端。或無體名",
    "T42n1828_015:0644b02": "假體名假如忿等。成有體別從種子生要相",
    "T42n1828_015:0644b03": "依貪瞋等法起名假如此無慚等。彼論據相",
    "T42n1828_015:0644b04": "依而起故在假門。此論據別有種義故。此應",
    "T42n1828_015:0644b05": "難。謂無慚愧二。一切不善心有福可爾。信",
    "T42n1828_015:0644b06": "等亦翻善中來如何不信懈怠是實。豈以翻",
    "T42n1828_015:0644b07": "善中來是實耶。其別境等中來者何以非實。",
    "T42n1828_015:0644b08": "義曰。如此。其別境等法通三性。此中雖有染",
    "T42n1828_015:0644b09": "污不善等隨煩惱。仍是別境等中不善性。其",
    "T42n1828_015:0644b10": "此善中信隨中耶信。善中精進及懈怠隨",
    "T42n1828_015:0644b11": "惑。是何者一分。故知翻善來者皆是實有。若",
    "T42n1828_015:0644b12": "爾。放逸如何通。義曰。根本善中不放逸尚假。",
    "T42n1828_015:0644b13": "何況不善中放逸。此後五門類說。文中不論。",
    "T42n1828_015:0644b14": "自下第三以九門分別無記四蘊。依處有四",
    "T42n1828_015:0644b15": "等者。景云。業所引生者。是異熟生依能引業。",
    "T42n1828_015:0644b16": "生已若行住者。是威儀路。四威儀中略舉行",
    "T42n1828_015:0644b17": "住。亦可出伽藍外乞求衣食有四威儀總名",
    "T42n1828_015:0644b18": "為行。還來本處有四威儀總名為住。若養命",
    "T42n1828_015:0644b19": "者。是工巧處。若三摩地者。從定起於化。基",
    "T42n1828_015:0644b20": "云。有異熟生心通三性。非此中收。但是初門",
    "T42n1828_015:0644b21": "異熟無記中收。自性中。景云。謂熟生蘊者。此",
    "T42n1828_015:0644b22": "據酬業所起名別異熟生。若通名異熟。則通",
    "T42n1828_015:0644b23": "三性五蘊以皆從賴耶異熟法生故。若中庸",
    "T42n1828_015:0644b24": "加行所攝威儀工巧得是無記。若極修習即",
    "T42n1828_015:0644b25": "是善。若以惡心起是不善。為嬉戲加行所攝",
    "T42n1828_015:0644b26": "變化是無記。其為利他起變化是善。基云。據",
    "T42n1828_015:0644b27": "實義四皆通三性。今據總報為論。故云異熟",
    "T42n1828_015:0644b28": "生蘊。下三種有相簡異故。云若中庸等言簡",
    "T42n1828_015:0644b29": "之。相應中。景云。加行威儀中織絡微薄工",
    "T42n1828_015:0644c01": "巧之事。是則一身業中名威儀。亦名工巧。一",
    "T42n1828_015:0644c02": "剎那心。亦義具二種。基云。如下假實云諸無",
    "T42n1828_015:0644c03": "記心於異熟生心上假施設有。何故此三無",
    "T42n1828_015:0644c04": "記不說與異熟心相應耶。此中六義。若威儀",
    "T42n1828_015:0644c05": "工巧一心發二境。若異熟等心施設三無記。",
    "T42n1828_015:0644c06": "則不如是。故不違也。假實中。三藏云。四種",
    "T42n1828_015:0644c07": "無記。若約待名言故名假有者。皆是假有。約",
    "T42n1828_015:0644c08": "不待名言。並名實有。今且約待名言門。故云",
    "T42n1828_015:0644c09": "假有。景云。因是善惡。果是無記。異因而熟",
    "T42n1828_015:0644c10": "名異熟。此名實有。雖酬業起非相續故。為有",
    "T42n1828_015:0644c11": "所簡名異熟生。即名世俗有者。於異熟四蘊",
    "T42n1828_015:0644c12": "中假立異熟生義。名世俗有。除異熟外於餘",
    "T42n1828_015:0644c13": "加行所生蘊中假立威儀工巧變化名世俗有。",
    "T42n1828_015:0644c14": "不廢餘三無記。於本識中俱有一類加行無",
    "T42n1828_015:0644c15": "記四蘊名言種子。從此種子生彼現行四蘊",
    "T42n1828_015:0644c16": "之時。隨其所作即假建立名作威儀乃工",
    "T42n1828_015:0644c17": "巧等名。名世俗有。是故前文但總記言一分",
    "T42n1828_015:0644c18": "無記種子名種子成熟。不言別有威儀工巧",
    "T42n1828_015:0644c19": "等種。次辨自在成熟云謂方便善種。又總言",
    "T42n1828_015:0644c20": "及一分加行無記種子名自在成熟於中各",
    "T42n1828_015:0644c21": "有實物別體。又云四無記心皆於遍行境以",
    "T42n1828_015:0644c22": "上假施設故。當知一切皆世俗有。泰云。賴耶",
    "T42n1828_015:0644c23": "四蘊及相應蘊是異熟。故云於異熟所攝諸",
    "T42n1828_015:0644c24": "蘊。威儀工巧變化三法是方便心。故加行。",
    "T42n1828_015:0644c25": "加行三心於異熟生以上而假施設。故是假",
    "T42n1828_015:0644c26": "有。其四蘊色。於異熟四塵上而施設故亦是",
    "T42n1828_015:0644c27": "假有。基云。於異熟所攝諸蘊者。謂同時心心",
    "T42n1828_015:0644c28": "所法等。即如第八同時數等。及心加行差別",
    "T42n1828_015:0644c29": "中而施設者。謂異熟心住運生法非別加行。",
    "T42n1828_015:0645a01": "若三無記加行心發。故言心加行。於異熟生",
    "T42n1828_015:0645a02": "心上假設故。故是假有。問曰。若爾。即無記心",
    "T42n1828_015:0645a03": "非別有體有。異熟生心是任運此亦無記是",
    "T42n1828_015:0645a04": "加行。云何於上假施設耶。以是一名言種子",
    "T42n1828_015:0645a05": "類故。所餘三假異熟名言種子外餘三無記",
    "T42n1828_015:0645a06": "心。無別種生。其威儀等四塵五塵於異熟五",
    "T42n1828_015:0645a07": "塵上施設故假。故又身業中有香等非身",
    "T42n1828_015:0645a08": "業體。何故威儀等中有四塵乃皆彼體耶。義",
    "T42n1828_015:0645a09": "曰。若身各有表唯色可然。香等無表示色非",
    "T42n1828_015:0645a10": "相明和。香等闇味故非也。其威儀界中皆",
    "T42n1828_015:0645a11": "心利生。非如身薰俱香等非心引生。不為",
    "T42n1828_015:0645a12": "例也。測云。一切無記並是異熟生。是故異熟",
    "T42n1828_015:0645a13": "名實物有。餘三無記於異熟上隨義假說。故",
    "T42n1828_015:0645a14": "名假有。三品中。初總就彼四種無記以明三",
    "T42n1828_015:0645a15": "品。二別就四無記中一一有三品。景云。此文",
    "T42n1828_015:0645a16": "即就義差別辨三品。將知賴耶三界有麁細。",
    "T42n1828_015:0645a17": "事門中依十二事。如第十五卷末聞慧地說。",
    "T42n1828_015:0645a18": "差別中。云若工巧處十二事差別故等者。即",
    "T42n1828_015:0645a19": "上事門中十二。彼云工業明處有十二工業",
    "T42n1828_015:0645a20": "處。謂營農工業。商估工業等。變化八種者。景",
    "T42n1828_015:0645a21": "云。異生為一。聲聞獨覺合為一。菩薩為一。如",
    "T42n1828_015:0645a22": "來為一。如是四人為嬉戲起身語化。又為利",
    "T42n1828_015:0645a23": "他起身語化。故成八種。泰云。一異生。二聲",
    "T42n1828_015:0645a24": "聞。三獨覺。四菩薩如來。各各有喜戲利他故",
    "T42n1828_015:0645a25": "有八。基云。即合獨覺聲聞為一。或可合菩薩",
    "T42n1828_015:0645a26": "佛為一。四中各二者。如論為嬉為他故作。雖",
    "T42n1828_015:0645a27": "有善無記不同而皆變化故成八種。又化不",
    "T42n1828_015:0645a28": "為心。以非他可作故。唯身語可化。此四人皆",
    "T42n1828_015:0645a29": "有化身語。故分為八。若取初解者。如何異生",
    "T42n1828_015:0645b01": "為善本化故化心善也。若如後解者。論云為",
    "T42n1828_015:0645b02": "嬉戲為利他。意欲簡善無記分為八故。不得",
    "T42n1828_015:0645b03": "以後解為勝。如前解異生為善化心有何妨",
    "T42n1828_015:0645b04": "難。所前解順其論文為勝也。若爾。如來如何",
    "T42n1828_015:0645b05": "有無記心。故知後身語為勝。嬉戲利他不應",
    "T42n1828_015:0645b06": "分別不善無記。但應言由利他等故皆有身",
    "T42n1828_015:0645b07": "語。身語為二。又八者聲聞獨覺菩薩各二。謂",
    "T42n1828_015:0645b08": "無記及善。如來唯善。異生無記。故有八。測",
    "T42n1828_015:0645b09": "云。四人即為四種。遊戲利他身語為四問答。",
    "T42n1828_015:0645b10": "若爾利他何故者無記。解曰。此差別門汎辨",
    "T42n1828_015:0645b11": "種類故。麁三性言。由此差別即攝餘事故不",
    "T42n1828_015:0645b12": "別者。景云。戲為他起化無量。不可一一廣說",
    "T42n1828_015:0645b13": "其相。但舉八種即攝餘事故不別說。泰云。由",
    "T42n1828_015:0645b14": "變化差別即攝如來利他事故不以別說。又",
    "T42n1828_015:0645b15": "異熟生一向無記者。據任運酬因果也。二三",
    "T42n1828_015:0645b16": "可得者。威儀工巧通三性也。一有二種者。謂",
    "T42n1828_015:0645b17": "變化唯善及以無記也。測云。準此文異熟有",
    "T42n1828_015:0645b18": "三。一異即賴耶識。二異熟生即善惡業所感",
    "T42n1828_015:0645b19": "六識。三從異熟生通於三性即前文云異熟",
    "T42n1828_015:0645b20": "所攝諸蘊及心加行差別中而施設故一切假",
    "T42n1828_015:0645b21": "有。次即分別威儀工巧是善及染變化是善",
    "T42n1828_015:0645b22": "非染所以。不論無記前已說故。生得變化通",
    "T42n1828_015:0645b23": "於三性。今功定果故說二性。於九門中不辨",
    "T42n1828_015:0645b24": "後二者。以無記法非善法故不名德。非染法",
    "T42n1828_015:0645b25": "故亦不名失。亦非能治所治故。上來於蘊善",
    "T42n1828_015:0645b26": "巧中有三。初以六門分別。次以名色等二門",
    "T42n1828_015:0645b27": "分別。兩段文說。自下第三。後以諸門廣辨",
    "T42n1828_015:0645b28": "五蘊中。於中有五。初將諦對蘊通善惡。二約",
    "T42n1828_015:0645b29": "不相應行辨蘊分位。三以諸門分別五蘊。四",
    "T42n1828_015:0645c01": "釋蘊義攝及相應。亦破外人執。前中有三。",
    "T42n1828_015:0645c02": "初辨諦蘊相攝。二因言長辨四諦之義。三破",
    "T42n1828_015:0645c03": "邪辨正。初中。滅諦作蘊總別度量不相應故。",
    "T42n1828_015:0645c04": "如婆沙說。次辨四諦文分有六。初明十六行。",
    "T42n1828_015:0645c05": "二明諦次第。三明諦義。四約四諦分別二諦。",
    "T42n1828_015:0645c06": "五明知斷證修。六明諦現觀。初中有三。一明",
    "T42n1828_015:0645c07": "十六行。二明十行。三明三明十六行攝三解",
    "T42n1828_015:0645c08": "脫門。前中。緣彼四諦各有四行苦諦四行為",
    "T42n1828_015:0645c09": "治四顛倒等。景云。初一行治初一倒者。無常",
    "T42n1828_015:0645c10": "治常倒。次一行治次二倒者苦行治樂倒。既",
    "T42n1828_015:0645c11": "知是苦即知不淨。亦餘淨倒。後二行治後一",
    "T42n1828_015:0645c12": "倒者。空無我行。同治我倒。基云。初一行對治",
    "T42n1828_015:0645c13": "初一者。謂苦除樂色也。無常治二。謂計身",
    "T42n1828_015:0645c14": "淨及心常也。後二行治一。謂空無我治計我",
    "T42n1828_015:0645c15": "也。又無常初一行治心常。苦治身樂淨及受",
    "T42n1828_015:0645c16": "樂倒也。餘同上。此與前卷中四倒次第別。何",
    "T42n1828_015:0645c17": "故苦行對治二邪。以見戒取外道執為勝淨",
    "T42n1828_015:0645c18": "因故。於上起貪故。前第八此二俱貪。為除此",
    "T42n1828_015:0645c19": "故。所以合一苦行除樂淨。即見戒二取也。集",
    "T42n1828_015:0645c20": "下四行由有四愛故等者。景云。四愛是集諦",
    "T42n1828_015:0645c21": "體。依此四愛集諦體故集四行。此據四數總",
    "T42n1828_015:0645c22": "相相當立集四行因集生緣。不得說言因行",
    "T42n1828_015:0645c23": "行觀某愛乃至緣行觀某愛等。以彼四愛一",
    "T42n1828_015:0645c24": "一皆有因集生緣四種理故。問曰。本地分文",
    "T42n1828_015:0645c25": "明心想見三倒之體。總見二種皆具四倒。心",
    "T42n1828_015:0645c26": "倒是愛唯有樂淨。今此文說由常樂我淨愛",
    "T42n1828_015:0645c27": "差別故建立差別。是即心倒通有我常。云何",
    "T42n1828_015:0645c28": "說言唯樂淨耶。解云。愛雖與見四種倒俱。然",
    "T42n1828_015:0645c29": "意耽樂淨。故本地分說彼心倒唯有樂淨。今",
    "T42n1828_015:0646a01": "輕重總取具明四種。初愛為緣立後有愛等",
    "T42n1828_015:0646a02": "者。由彼常愛為緣愛於來報立後有愛。由第",
    "T42n1828_015:0646a03": "二樂愛為緣。於現得境耽著不捨。建立喜貪",
    "T42n1828_015:0646a04": "俱行愛。由第三淨愛為緣。於未得境見淨追",
    "T42n1828_015:0646a05": "求故。立彼彼希樂愛。由最後我愛為緣建立",
    "T42n1828_015:0646a06": "愛。餘之三愛皆帶餘名。謂後有愛喜貪俱行",
    "T42n1828_015:0646a07": "愛彼彼喜樂愛。唯此愛直單名愛。故名獨愛。",
    "T42n1828_015:0646a08": "當知此愛隨逐自體者。勸知我愛恒染現身。",
    "T42n1828_015:0646a09": "故云隨逐自體。又愛云何謂於自體親眤藏",
    "T42n1828_015:0646a10": "護者。此明獨愛。愛現自身而起親眤。現身",
    "T42n1828_015:0646a11": "起藏護。總。後有愛求當自體。餘之二愛著",
    "T42n1828_015:0646a12": "現未五塵。泰云。我愛獨立為愛體。故名獨愛。",
    "T42n1828_015:0646a13": "第二明十行中。文分有四。初總舉十行略解",
    "T42n1828_015:0646a14": "其二。二以十行與三苦相攝。三明八苦與三",
    "T42n1828_015:0646a15": "苦相攝。四明四苦與八行相攝。初云如聲聞",
    "T42n1828_015:0646a16": "地已記壞等十行相等者。景云。如三十四云。",
    "T42n1828_015:0646a17": "以其十行攝苦下四行。復以四行中苦諦相。",
    "T42n1828_015:0646a18": "謂無常行五所攝。一反異行。二滅壞行。三",
    "T42n1828_015:0646a19": "別離行。四法性行。五合會行。苦行三行所攝。",
    "T42n1828_015:0646a20": "一結縛行。二不別愛行。三不安穩行。空行",
    "T42n1828_015:0646a21": "一行所攝。謂無所得行。無我行一行所攝。謂",
    "T42n1828_015:0646a22": "不自在行。今此文言無所得行云何者。舉彼",
    "T42n1828_015:0646a23": "所明無所得行以顯空行。謂唯有今根唯有",
    "T42n1828_015:0646a24": "境界唯有色蘊唯有彼所生受者。唯有根立",
    "T42n1828_015:0646a25": "所生受蘊。唯彼所生心者。唯有根塵所生識",
    "T42n1828_015:0646a26": "蘊。唯有計我我想者。唯有想蘊計我我所。唯",
    "T42n1828_015:0646a27": "有計我我見者。唯有行蘊能計我見。唯有我",
    "T42n1828_015:0646a28": "我言說戲論者。唯有妄計起我言說戲論。次",
    "T42n1828_015:0646a29": "舉不自在行攝無我行。基云。唯有計我我想。",
    "T42n1828_015:0646b01": "及第七句言說戲論想蘊也。以想起妄計我",
    "T42n1828_015:0646b02": "時最能妄取像故。第二明十行與三苦相攝",
    "T42n1828_015:0646b03": "中。景云。此舉結縛行。不可愛行。不安穩行。",
    "T42n1828_015:0646b04": "攝於苦行。由結行相及反壞增上所起憂惱",
    "T42n1828_015:0646b05": "當知是壞苦性者。緣壞生苦必由縛。若離欲",
    "T42n1828_015:0646b06": "者憂惱即除。外人云。即樂受壞名為壞苦何",
    "T42n1828_015:0646b07": "須以結縛行以成壞苦今非此執故云非唯變",
    "T42n1828_015:0646b08": "壞等。謂不還果人離欲捨憂。雖遇樂壞不生",
    "T42n1828_015:0646b09": "憂惱故。由有縛。縛緣壞生憂。名為壞苦。若色",
    "T42n1828_015:0646b10": "界諸行即壞是苦名為壞苦。以彼無有緣壞",
    "T42n1828_015:0646b11": "憂惱名壞苦義。由不可愛行攝苦者。苦受",
    "T42n1828_015:0646b12": "即用苦體為自相故云苦苦。及以能生此愛",
    "T42n1828_015:0646b13": "根境及相應法隨順苦受故名苦苦性。此言",
    "T42n1828_015:0646b14": "不可愛行者。通取苦受相應助伴名為苦苦。",
    "T42n1828_015:0646b15": "由不安穩行攝行苦者。阿賴耶識捨愛及順",
    "T42n1828_015:0646b16": "此愛法是其行體。由帶涅槃麁重及二苦麁",
    "T42n1828_015:0646b17": "重。始終隨逐不得安穩行。彼是苦。名行苦",
    "T42n1828_015:0646b18": "故。基云。謂樂受非唯反壞時名苦。即樂受",
    "T42n1828_015:0646b19": "變壞及所生愛是壞苦故。故第三果以去離",
    "T42n1828_015:0646b20": "愛者。雖遇彼反壞不為損壞。以無慶故。故",
    "T42n1828_015:0646b21": "知壞苦通於二種。一樂受自性。二樂變壞時。",
    "T42n1828_015:0646b22": "是此中意也。測云。如遺教經云。今此眾中若",
    "T42n1828_015:0646b23": "未渡苦海者。見佛滅度當有非滅。已度苦海",
    "T42n1828_015:0646b24": "者。作如是念世尊滅度一何疾哉。以此證知",
    "T42n1828_015:0646b25": "有煩惱者。得有壞苦。第三明八苦與三苦相",
    "T42n1828_015:0646b26": "攝。中。復次初七苦苦攝者。愛別離求不得時",
    "T42n1828_015:0646b27": "亦生苦苦。故前七苦皆苦苦攝。彼不勤治淨",
    "T42n1828_015:0646b28": "妙煩惱者。貪取淨染同時心令其變壞。變壞",
    "T42n1828_015:0646b29": "即苦。名為壞苦。又復由貪能變壞心令受當",
    "T42n1828_015:0646c01": "苦。名為壞苦。最後一苦行苦攝者。取蘊是行。",
    "T42n1828_015:0646c02": "行帶麁重不安穩故。又前七苦總入第八取",
    "T42n1828_015:0646c03": "蘊所攝。故前七苦亦名行苦。下引經為證有",
    "T42n1828_015:0646c04": "二句。一入變壞心者。佛見眾生若起貪時。即",
    "T42n1828_015:0646c05": "記彼言入變壞心。即成向淨妙煩惱壞苦",
    "T42n1828_015:0646c06": "所攝。二又作是言已下。證未離欲遇反壞",
    "T42n1828_015:0646c07": "事即生憂惱。故知煩惱成苦事。第四明四苦",
    "T42n1828_015:0646c08": "與八行相攝。中。景云。說八為八行。與此所列",
    "T42n1828_015:0646c09": "四共相攝。初行初苦展轉相攝者。八苦中初",
    "T42n1828_015:0646c10": "生苦。與四中生苦體無寬狹。故得相攝。次有",
    "T42n1828_015:0646c11": "三行與第二苦相攝者。老病死三行與此緣",
    "T42n1828_015:0646c12": "內苦相攝。次有三行與第三苦相攝者。怨憎",
    "T42n1828_015:0646c13": "會愛別離求不得三行與緣外苦相攝。最後",
    "T42n1828_015:0646c14": "五取蘊行。與此第四麁重苦相攝。泰云。八苦",
    "T42n1828_015:0646c15": "生滅。即名八行。言前說集諦四行當為生今",
    "T42n1828_015:0646c16": "果差別四苦故者。景云。求後有愛生此苦。獨",
    "T42n1828_015:0646c17": "愛生此緣內苦。喜貪俱行愛彼彼希求愛生",
    "T42n1828_015:0646c18": "此緣外苦。總別四愛生麁重苦。基云。此現生",
    "T42n1828_015:0646c19": "非一別生。又思父隱。列生稍難。第三明十",
    "T42n1828_015:0646c20": "六行攝三解脫門。初明相攝後問答辨說次",
    "T42n1828_015:0646c21": "第。初云此十六行幾是空行等者。八門攝。如",
    "T42n1828_015:0646c22": "第十二卷記。下問答辨。問意。見道已前。",
    "T42n1828_015:0646c23": "前要先觀無常。常常是無願門。後入見道",
    "T42n1828_015:0646c24": "住無我相。無我相是空。解脫門中先舉空門",
    "T42n1828_015:0646c25": "不舉無願門耶。答意。見道已前。初修方便。先",
    "T42n1828_015:0646c26": "起無常及苦無願三昧後修無我空三昧。體",
    "T42n1828_015:0646c27": "即依無斷而修彼空。復從無我起無常行。即",
    "T42n1828_015:0646c28": "依彼空而修無願。無願與空。前後展轉更互",
    "T42n1828_015:0646c29": "相修。前於十六行中先說空者。據已修得空",
    "T42n1828_015:0647a01": "無我行。次起苦無常等。故先說空後說無願。",
    "T42n1828_015:0647a02": "自下第二明諦次第。有二復次。初復次中。先",
    "T42n1828_015:0647a03": "法後喻。謂由此故苦此最後為初等者。謂由",
    "T42n1828_015:0647a04": "逼迫故苦。苦諦為初。如集諦故苦。以有因",
    "T42n1828_015:0647a05": "方果故。由證滅故樂。如滅樂故道。第二復",
    "T42n1828_015:0647a06": "次中。約喻辨法。即是修行次第。三明諦義中。",
    "T42n1828_015:0647a07": "景云。言如所說相不捨離義者。實苦不可令",
    "T42n1828_015:0647a08": "樂。乃至滅苦之道實是真道。此據實義名諦。",
    "T42n1828_015:0647a09": "則是捨義是諦義。由觀此故到清淨究竟義",
    "T42n1828_015:0647a10": "是諦義者。即是能生不顛倒覺名諦。言能成",
    "T42n1828_015:0647a11": "三義義者。能成知苦斷集證滅三種義利之",
    "T42n1828_015:0647a12": "義。測云。又諦有二義。一一切諸法不捨自性",
    "T42n1828_015:0647a13": "義是諦義。故遺教經云。佛說四諦不可令異。",
    "T42n1828_015:0647a14": "二能生清淨智義。第四約四諦分別二諦。此",
    "T42n1828_015:0647a15": "中義意。其滅道二諦乃至勝義苦集二諦。由",
    "T42n1828_015:0647a16": "彼共相三受等皆是行苦一味苦故是勝義",
    "T42n1828_015:0647a17": "諦。若差別說。苦受是餘集等非。即由自性差",
    "T42n1828_015:0647a18": "別故名世俗諦。世俗諦如七十四有四種。一",
    "T42n1828_015:0647a19": "世俗世俗諦。如說床坐軍林瓶名世世事。二",
    "T42n1828_015:0647a20": "道理世俗。謂蘊界處等道理世俗。三證得世",
    "T42n1828_015:0647a21": "俗。謂四沙門果。四勝義世俗。謂說人無我如",
    "T42n1828_015:0647a22": "等。今此中約道理世世俗。是世俗諦。以自",
    "T42n1828_015:0647a23": "性差別故。以此準知西方勝義諦亦四。一道",
    "T42n1828_015:0647a24": "理勝義諦。謂蘊等道理非真如也。二證得勝",
    "T42n1828_015:0647a25": "義。謂四沙門果。三勝義勝義。謂入真觀一味",
    "T42n1828_015:0647a26": "真如。四世俗勝義。謂觀一切為苦行相。此中",
    "T42n1828_015:0647a27": "約世俗勝義說是勝義。依毘婆沙云。四諦皆",
    "T42n1828_015:0647a28": "有二諦之義。如說人天男女等是世俗等苦",
    "T42n1828_015:0647a29": "諦。苦無常空無我是勝義諦。如說父母能生",
    "T42n1828_015:0647b01": "養等是世俗集諦。因集生緣是勝義諦。如說",
    "T42n1828_015:0647b02": "如城如園所遊觀處名世俗滅諦。說滅正妙",
    "T42n1828_015:0647b03": "離是勝義諦。如說如石城如花如水是世俗",
    "T42n1828_015:0647b04": "道諦。加行於是勝義諦。彼說世俗即當此",
    "T42n1828_015:0647b05": "中初門世俗。勝義即當此中第二勝義。第五",
    "T42n1828_015:0647b06": "明知斷證修中。既遍知苦即遍知集等者。景",
    "T42n1828_015:0647b07": "云。煩惱業種更無別體即是賴耶苦諦所攝。",
    "T42n1828_015:0647b08": "故遍知苦即遍知集。測云。今依此文苦集二",
    "T42n1828_015:0647b09": "諦。一體義分還同薩婆多解。今云集必是苦。",
    "T42n1828_015:0647b10": "未是必集。但以集必是苦。故云既遍知苦即",
    "T42n1828_015:0647b11": "遍知集。由彼苦諦集諦故。第六明諦現觀中。",
    "T42n1828_015:0647b12": "初總問答辨體及顯數。後別解釋。初中。基云。",
    "T42n1828_015:0647b13": "依三藏言。於諸諦中決定智慧謂思現觀。及",
    "T42n1828_015:0647b14": "彼因者謂有漏見道以前信。彼相應者謂無",
    "T42n1828_015:0647b15": "漏信。彼共有者謂戒現觀。若作此攝攝現",
    "T42n1828_015:0647b16": "觀不盡。又此中文及彼因者即於諦決定之",
    "T42n1828_015:0647b17": "因豈是無無漏信之因耶。若爾彼共有是□",
    "T42n1828_015:0647b18": "雜之彼耶。今別解云。決定智慧即是智諦及",
    "T42n1828_015:0647b19": "邊究竟現觀等三種。皆緣諦生故。及彼因者",
    "T42n1828_015:0647b20": "思現觀。是智諦之因故。若如勝軍即此以為",
    "T42n1828_015:0647b21": "苦法忍之正因等。護法護月等合之釋。準知。",
    "T42n1828_015:0647b22": "彼相應者。謂無漏信觀時是心心所法故依",
    "T42n1828_015:0647b23": "等故名曰相應。無漏勝者。隱有漏信而不",
    "T42n1828_015:0647b24": "論。共有法者。即戒即戒現觀。此但名彼共",
    "T42n1828_015:0647b25": "有因故。若爾。何故先說智諦等耶。此中初問",
    "T42n1828_015:0647b26": "諦現觀有幾。今正答。緣諦之現觀謂智諦及",
    "T42n1828_015:0647b27": "邊究竟等。餘非正現觀。若是思現觀因故名",
    "T42n1828_015:0647b28": "現觀。信從相應得名現觀。戒是苦有等名現",
    "T42n1828_015:0647b29": "觀。非正現觀。故今不次越次而答。以初正出",
    "T42n1828_015:0647c01": "現觀體故。如餘處說。先明思信等者。此位地",
    "T42n1828_015:0647c02": "分意耳故不同也。此中六現觀如下文自當",
    "T42n1828_015:0647c03": "廣辨。景云。此中邊現觀與見道邊修世俗智",
    "T42n1828_015:0647c04": "體則不得。相即以見道修智體是有漏。修",
    "T42n1828_015:0647c05": "位方起。如十六卷云。方便地中聞思修等所",
    "T42n1828_015:0647c06": "有種子。今在見道修令清淨名得此智而不",
    "T42n1828_015:0647c07": "現前。以見道十六心剎那無容得起世間心",
    "T42n1828_015:0647c08": "故。修後位中方起在前。若邊現觀體是無漏",
    "T42n1828_015:0647c09": "後得智攝位在見道。即是彼說見道十六剎那",
    "T42n1828_015:0647c10": "等。次別釋中第二現觀文。景云。由於實義已",
    "T42n1828_015:0647c11": "決定者。修慧相應信也。及聞所成決定智慧",
    "T42n1828_015:0647c12": "者。彼信是入佛法初門。聞慧即居三慧之首。",
    "T42n1828_015:0647c13": "取信同行中間所成慧名信現觀。此依俱轉",
    "T42n1828_015:0647c14": "出信觀體。基云。若據實此信通漏無漏。此中",
    "T42n1828_015:0647c15": "但據無漏勝者為言。何以智者。以有漏中說",
    "T42n1828_015:0647c16": "聞慧故。故思慧前初緣教心先聞慧故。此",
    "T42n1828_015:0647c17": "中隱有漏論聞慧也。若然。聞慧何不別立耶。",
    "T42n1828_015:0647c18": "義曰。若據初緣諦要信為導首。即信用增者",
    "T42n1828_015:0647c19": "以簡擇法為勝即思慧勝故。唯據信及與思",
    "T42n1828_015:0647c20": "聞慧即信中攝。修修慧通有漏。無漏勝者是",
    "T42n1828_015:0647c21": "智諦等收。有漏何如。如聞慧說。用非增故",
    "T42n1828_015:0647c22": "亦在信中收。此未見文。聞慧信中將此文為",
    "T42n1828_015:0647c23": "證也。即以聞信二法為體。然信義初增聞從",
    "T42n1828_015:0647c24": "信說。此中智諦等唯約見道初得為論。然下",
    "T42n1828_015:0647c25": "文亦有勝道等。至無學位總名究竟觀。第三",
    "T42n1828_015:0647c26": "現中言不作律儀者。即定道共戒。由此戒力。",
    "T42n1828_015:0647c27": "於三惡趣得非擇滅畢竟不生。第四現觀中。",
    "T42n1828_015:0647c28": "初問。次解。後結。解中。初出觀體。後隨義分",
    "T42n1828_015:0647c29": "別。前中。景云。謂於加行道中先集資糧極圓",
    "T42n1828_015:0648a01": "滿故者。此遠方便在順解脫分位名為資糧。",
    "T42n1828_015:0648a02": "又善方便磨瑩心故者。謂決擇分學觀四諦",
    "T42n1828_015:0648a03": "漸已明利。是近方便。從世間順決擇分邊際",
    "T42n1828_015:0648a04": "善根無間等已下出根本。謂從世第一法無",
    "T42n1828_015:0648a05": "間初入見道緣人空。如法起下品無分別智",
    "T42n1828_015:0648a06": "名法緣心生。除人執上品麁重。次觀法空。如",
    "T42n1828_015:0648a07": "起中品無分別智。斷法執上品麁重。第三雙",
    "T42n1828_015:0648a08": "觀二空。如法起無分別智。雙斷二執下品麁",
    "T42n1828_015:0648a09": "重。然此三心。解者不定。一說三心是真見道",
    "T42n1828_015:0648a10": "以前先於前數習方便先觀人空次觀法空後",
    "T42n1828_015:0648a11": "雙二空。後入見道雖無分別由數習力任運",
    "T42n1828_015:0648a12": "解。然先觀人空如除人執上品。次觀法空",
    "T42n1828_015:0648a13": "如除法執上品。後雙觀二空如斷一執下",
    "T42n1828_015:0648a14": "品。第二釋云。三心非真見道。但是欲入見道",
    "T42n1828_015:0648a15": "前方便觀。後入真見道唯一念心頓斷一切",
    "T42n1828_015:0648a16": "二執煩惱。出真見道。後智心中及觀所證二",
    "T42n1828_015:0648a17": "空所顯真如及所斷二執起彼三心。後名相",
    "T42n1828_015:0648a18": "見道。假設真觀有三心者。但就一味境智義",
    "T42n1828_015:0648a19": "說三心。下釋異名。止觀雙修名為雙運。基述",
    "T42n1828_015:0648a20": "三藏云。遣有情假者。是方便道中行也。法緣",
    "T42n1828_015:0648a21": "心生者。無間道心生從因為論。由無間道不",
    "T42n1828_015:0648a22": "別作有情假觀等故。那爛陀寺海慧論師釋",
    "T42n1828_015:0648a23": "此三心。非準菩薩見道。亦是二乘。所以者何。",
    "T42n1828_015:0648a24": "初別觀法上無我故作無我行觀。名遣有情",
    "T42n1828_015:0648a25": "假。次空行遣屬我法假。除我所執。名第二",
    "T42n1828_015:0648a26": "遣法假。第三假我及屬我法。重觀我我所下",
    "T42n1828_015:0648a27": "品空故。名遍遣二假。然今取唯大乘為勝。西",
    "T42n1828_015:0648a28": "國諸德釋此論文自有三說。第一解。初心正",
    "T42n1828_015:0648a29": "斷人執上品。次心正斷法執中品。對人名中",
    "T42n1828_015:0648b01": "品。人執名上品準此可解。後心斷前二品習",
    "T42n1828_015:0648b02": "氣。故三心中前二名無間道。後一名解脫道。",
    "T42n1828_015:0648b03": "第二解。人法二執各有二品。初心斷人執初",
    "T42n1828_015:0648b04": "品次心斷法執初品後心雙斷二執後品。然",
    "T42n1828_015:0648b05": "人法相對。故初名上品次名中品。更有第四",
    "T42n1828_015:0648b06": "心名解脫道。第三解。見道有二。一真見道頓",
    "T42n1828_015:0648b07": "證二空頓斷二障。二相見道即三心十六心",
    "T42n1828_015:0648b08": "等是後得智重證見道所斷煩惱假名斷也。",
    "T42n1828_015:0648b09": "此中若等入無相見道。次出三心。二乘入見",
    "T42n1828_015:0648b10": "道。出十六心。第二隨義分別。中有五句。一當",
    "T42n1828_015:0648b11": "知此諸心唯緣非安立諦境者。即知見道三",
    "T42n1828_015:0648b12": "心雖復約詮言緣人假及法等。理實唯緣真",
    "T42n1828_015:0648b13": "如非安立境。二云前二心法智相應第三心",
    "T42n1828_015:0648b14": "類智相應者。對法第九言三心皆是法智者",
    "T42n1828_015:0648b15": "以同觀諸法真如故。此論以第三雙觀二空",
    "T42n1828_015:0648b16": "所顯真如智是前二心單觀之類。故云類智。",
    "T42n1828_015:0648b17": "三云又即由此心勢力故者。景云。由真見道",
    "T42n1828_015:0648b18": "勢力能生第二相見道。觀下上八諦苦等智",
    "T42n1828_015:0648b19": "生。此相見道從真見道後起名第二。依真見",
    "T42n1828_015:0648b20": "道出已修起此觀。名邊現觀。緣安立諦相。名",
    "T42n1828_015:0648b21": "相見道。泰云。何以見頭數不同者。即修行者",
    "T42n1828_015:0648b22": "別起觀不同故。如契經云。泥洹是真實寶。眾",
    "T42n1828_015:0648b23": "生以種種門入。測云。由三心故十六心生。將",
    "T42n1828_015:0648b24": "知一人具起三心。四云即前三心并止觀品",
    "T42n1828_015:0648b25": "能詮見斷煩惱寂滅成者。現證見斷惑滅無",
    "T42n1828_015:0648b26": "為。五云能得永滅一切煩惱及所依事出世",
    "T42n1828_015:0648b27": "道者。景云。由見道力能引金剛最後學道永",
    "T42n1828_015:0648b28": "滅修惑。修惑既盡當報不生。名所依事。滅生",
    "T42n1828_015:0648b29": "死法盡果頓成。為出世道。景云。此但據見道",
    "T42n1828_015:0648c01": "一切盡。非無學也。所依事者。謂五蘊為見道",
    "T42n1828_015:0648c02": "惑所招者。或此是金剛心。第五現觀中。初正",
    "T42n1828_015:0648c03": "辨邊現觀體。後對第四現觀辨其差別。前中。",
    "T42n1828_015:0648c04": "初問。次解。後結。解中。有七句。初云謂此現",
    "T42n1828_015:0648c05": "觀後所得智名現觀邊智者。此出體也。謂從",
    "T42n1828_015:0648c06": "真觀後邊起相見道。名邊現觀。二云當知此",
    "T42n1828_015:0648c07": "智等者。此辨分位。觀知邊觀。從真第三心無",
    "T42n1828_015:0648c08": "間後方現在前。三云緣先世智曾所觀察等",
    "T42n1828_015:0648c09": "者。辨緣境門。此有二說。一云緣緣見道前",
    "T42n1828_015:0648c10": "煖等曾所觀察欲界下色無色上二地煩惱即",
    "T42n1828_015:0648c11": "苦集諦。及二謂上安立諦境即滅道諦。為二",
    "T42n1828_015:0648c12": "增上也。又解。緣前真見道故名曾所觀察。以",
    "T42n1828_015:0648c13": "放真見道故。緣下上二地及二地中所有增",
    "T42n1828_015:0648c14": "上安立四諦之境也。以此故知順勝友義。彼",
    "T42n1828_015:0648c15": "人云以前二心緣下界人法執。第三心緣上",
    "T42n1828_015:0648c16": "二界人法執。故名邊遣也。此相見道放立故",
    "T42n1828_015:0648c17": "然也。又此師釋。人執斷下品時亦斷法執下",
    "T42n1828_015:0648c18": "品。斷法執中品亦斷人執中品。此中影略故",
    "T42n1828_015:0648c19": "以人執為下品法執為中品。但約執心為論。",
    "T42n1828_015:0648c20": "故唯或說一也。又但如人法相望為下上也。",
    "T42n1828_015:0648c21": "非以一一自為上下也。何以如此者。以同一",
    "T42n1828_015:0648c22": "種生故。故相望為下上也。四云似法類智者。",
    "T42n1828_015:0648c23": "辨真似門。見道三心前二真法智。第三真顯",
    "T42n1828_015:0648c24": "智。今相觀中四法忍四法智總緣下上八諦",
    "T42n1828_015:0648c25": "法體。名似法智。四類忍四類智緣前法忍法",
    "T42n1828_015:0648c26": "智。名似類智。五云世俗攝通世出世者。此是",
    "T42n1828_015:0648c27": "對無分別智。故說後智名世俗智。體是無漏",
    "T42n1828_015:0648c28": "名為出世世。緣世事起復名世間。由此義故。",
    "T42n1828_015:0648c29": "通世出世。六云是出世間智後所得者。釋後",
    "T42n1828_015:0649a01": "得智名。亦是辨次第。七云如其次第於一一",
    "T42n1828_015:0649a02": "諦二種智生等者。忍可智者是忍。決定智者",
    "T42n1828_015:0649a03": "智也。泰云。依此論文別觀三界四諦為八諦",
    "T42n1828_015:0649a04": "觀。不同對法八諦觀。引證釋論云。於三心中",
    "T42n1828_015:0649a05": "前二心別觀欲界人法二空。後一心總觀上",
    "T42n1828_015:0649a06": "界人法空。至第三心遣人法遍故約遍遣名",
    "T42n1828_015:0649a07": "十六諦觀。上下界別觀。故知三心當勝友論。",
    "T42n1828_015:0649a08": "然對法論約自他境辨三心相。故十六觀。八",
    "T42n1828_015:0649a09": "緣能取八緣所取。測述三藏云。何故二論不",
    "T42n1828_015:0649a10": "同者。以入涅槃路非一眾多。或有有情依對",
    "T42n1828_015:0649a11": "法論約觀能所取作十六觀。或有有情依止",
    "T42n1828_015:0649a12": "大論約觀上下行諦作十六觀。第二對辨差",
    "T42n1828_015:0649a13": "別中。有三復次。第六復次明所執異中云無",
    "T42n1828_015:0649a14": "有純世間道永害隨眠等。景云。此為簡二乘",
    "T42n1828_015:0649a15": "後智一向有漏是純世間。又云釋所以中一",
    "T42n1828_015:0649a16": "是曾習故者。修道後智是相見道顯。名為曾",
    "T42n1828_015:0649a17": "習。不得說言見邊所所修智今修位起名為",
    "T42n1828_015:0649a18": "曾得以彼唯是有漏不名後智故。今所執修",
    "T42n1828_015:0649a19": "道後智通世出世二相。執引故者。相執即是",
    "T42n1828_015:0649a20": "末那二執。入真觀時二執不起。今出真現相",
    "T42n1828_015:0649a21": "執還起。引彼後智三不能泯伏三界法相。由",
    "T42n1828_015:0649a22": "此三義不永害隨眠。泰云。此簡後得智不斷",
    "T42n1828_015:0649a23": "所以。以緣事故名純世間道。不約無漏義名",
    "T42n1828_015:0649a24": "出世間。是曾習故者。無分別智後得名曾習。",
    "T42n1828_015:0649a25": "又此緣事無相無分別智曾習。雖是有漏種",
    "T42n1828_015:0649a26": "類同故。有漏心相執之所引所以。遂令後得",
    "T42n1828_015:0649a27": "智亦有相。乃至廣說。又解。純世間道是有漏",
    "T42n1828_015:0649a28": "智無能斷煩惱。若爾。何故此中來有何意也。",
    "T42n1828_015:0649a29": "此中但簡後得智不斷惑所以。非有漏智也。",
    "T42n1828_015:0649b01": "第六現觀中。景云。言或一向出世者無分別",
    "T42n1828_015:0649b02": "智。或通世出世者後得智。此明盡無生智通",
    "T42n1828_015:0649b03": "真俗二智為體。於現法中煩惱永斷決定者",
    "T42n1828_015:0649b04": "釋盡智義。於當來世一切依事永滅決定者。",
    "T42n1828_015:0649b05": "當起惑業及果趣也。事一切不生釋無生智",
    "T42n1828_015:0649b06": "義。此分文分別說盡無生智通於真俗。故不",
    "T42n1828_015:0649b07": "得言盡無生智唯緣我生盡等。不說盡等。上",
    "T42n1828_015:0649b08": "來諦蘊相攝門有三段中二段已訖。自下第",
    "T42n1828_015:0649b09": "三破邪辨正。於中初破邪執。後示正義。前中",
    "T42n1828_015:0649b10": "有二。初舉三章。後別辨。三章者何。一者婆羅",
    "T42n1828_015:0649b11": "門三諦。二者住三過失。三者墮在非梵志數。",
    "T42n1828_015:0649b12": "就別辨中。即為三段。初段分三。初徵列三處。",
    "T42n1828_015:0649b13": "次別解。後總結。解中有三。初養命中先辨養",
    "T42n1828_015:0649b14": "命方便。後明受用過失。前中復開三句。謂一",
    "T42n1828_015:0649b15": "呪願。二讚美。三命述。呪願中有二句。讚美有",
    "T42n1828_015:0649b16": "三句。序述有三句。第二修福中有三句。一宣",
    "T42n1828_015:0649b17": "說殺害無量眾生興祠福。二由祠祀獲得梵",
    "T42n1828_015:0649b18": "常處之果。三因祠祀多狹利養互相後蔑。",
    "T42n1828_015:0649b19": "第三安立果中。先辨。後結。下總結三處。第二",
    "T42n1828_015:0649b20": "段中。初徵列三過。後次第解釋。於中初辨語",
    "T42n1828_015:0649b21": "過。謂為養命故。發諂佞言呪願讚美及以序",
    "T42n1828_015:0649b22": "述。并盡妄語綺語。為修福中說廣殺害興祠",
    "T42n1828_015:0649b23": "祀福田。殺祠祀得常處果等。亦是綺語。故是",
    "T42n1828_015:0649b24": "語過。次辨慢過。謂執前所立三處是諦是實",
    "T42n1828_015:0649b25": "陵他起慢。第三勝解通別有五句。一於所立",
    "T42n1828_015:0649b26": "三處不觀德失一向信受。二雖遇佛及弟子",
    "T42n1828_015:0649b27": "教誨不能正住。三總於三藏十二部經遍分",
    "T42n1828_015:0649b28": "別教不能正住。四不住正行。五於菩薩智人",
    "T42n1828_015:0649b29": "立論不能正住。第三段結依惡見非梵志數。",
    "T42n1828_015:0649c01": "自下第二示正義。中。初舉章。後釋。釋中。初",
    "T42n1828_015:0649c02": "明三處無三過失。後明墮第一義婆羅門數。",
    "T42n1828_015:0649c03": "前中云。謂不應一切害眾生者。翻破第二為",
    "T42n1828_015:0649c04": "修福故害生祠祀。下辨此處無三過失。一於",
    "T42n1828_015:0649c05": "所說不害生處唯實無妄無語言過。二不自",
    "T42n1828_015:0649c06": "執我此語實陵他起慢。三無勝解過中別有",
    "T42n1828_015:0649c07": "四句。一於不害審觀德失能增善法。二由不",
    "T42n1828_015:0649c08": "害故能攝益身心現法樂住。三住慈想。四於",
    "T42n1828_015:0649c09": "不害非信他行要自正覺。言一切行無常是",
    "T42n1828_015:0649c10": "第二處餘如前說者。此翻第三安立果中天",
    "T42n1828_015:0649c11": "身是常無三過。言一切法無我是第三處餘",
    "T42n1828_015:0649c12": "如前說者。此翻第一養命彼計有我求我資",
    "T42n1828_015:0649c13": "具。為養我命故行呪願讚美序述。此中差別",
    "T42n1828_015:0649c14": "者。第一不害中說多住慈想也。",
    "T42n1828_015:0649c15": "瑜伽論記卷第十五(之上終)",
    "T42n1828_015:0649c18": "瑜伽論記卷第十五(之下)(論本第五十六)",
    "T42n1828_015:0649c20": "釋遁倫集撰",
    "T42n1828_015:0649c21": "論本第五十六",
    "T42n1828_015:0649c22": "自下第二約不相應行辨蘊分位。於中。初問",
    "T42n1828_015:0649c23": "答總標。指如本分。後一一別釋有二十問答。",
    "T42n1828_015:0649c24": "解得中云。依因自在現行分位建立者。因即",
    "T42n1828_015:0649c25": "是種子成熟。依染污法生得善根法一分威",
    "T42n1828_015:0649c26": "儀工巧不善修者所有種子因緣建立種子",
    "T42n1828_015:0649c27": "成熟。自在者即是加行善一分威儀工巧善",
    "T42n1828_015:0649c28": "修習者及以變化所有種子。要由加行因功",
    "T42n1828_015:0649c29": "修習方能自在生起現行。是故建立自在成",
    "T42n1828_015:0650a01": "熟。此中唯有漏種子。現行者即前二種成",
    "T42n1828_015:0650a02": "熟不生現行。義屬行人就彼建立現行成就。",
    "T42n1828_015:0650a03": "三無心中無想定云先於此後於色界等者。",
    "T42n1828_015:0650a04": "景云。欲界初起者不定感報。色界後起方始",
    "T42n1828_015:0650a05": "感報。捨色界身方生無想。如五十三云。下品",
    "T42n1828_015:0650a06": "修者現法必退等。明知欲界初起遇緣退失",
    "T42n1828_015:0650a07": "不定得果。基云。先要由欲界起故後生色界",
    "T42n1828_015:0650a08": "後起。以攝色界一生故。欲界所入定是後",
    "T42n1828_015:0650a09": "報業。若色界更不入定。但於餘地一生而便",
    "T42n1828_015:0650a10": "受報。欲界之定可成後報。於色界中更後入",
    "T42n1828_015:0650a11": "定。明知此人先於欲界已是退人。若不退者",
    "T42n1828_015:0650a12": "何故於色界異地而更起定。故知以色界等",
    "T42n1828_015:0650a13": "更起定方受報。及欲界不退人此定當知唯",
    "T42n1828_015:0650a14": "是生報。若爾。欲界退人先得之定思業在身",
    "T42n1828_015:0650a15": "此業等不受報耶。答曰。若受報。即應一千劫",
    "T42n1828_015:0650a16": "受彼果。以色界入定。此定是生報感五百",
    "T42n1828_015:0650a17": "劫。之滿已前欲界業熟應復受果更五百劫。",
    "T42n1828_015:0650a18": "即應一千劫而受彼果耶。若即色界之定感",
    "T42n1828_015:0650a19": "彼生報時欲界業等一時受別報者。此欲界",
    "T42n1828_015:0650a20": "業便成生報。今時不受此果此業便於生未",
    "T42n1828_015:0650a21": "熟羸劣故。若爾。便應是不定報此可為非大",
    "T42n1828_015:0650a22": "乘中生報。以後受者皆名為後雖已曾經百千",
    "T42n1828_015:0650a23": "生而方於彼受報亦名後報。若爾。後欲生彼",
    "T42n1828_015:0650a24": "時要方得定。得定此定滅生彼即為生報。",
    "T42n1828_015:0650a25": "前業何時受報耶。義曰。即於彼受別報故名",
    "T42n1828_015:0650a26": "後報。若爾。即前於欲界生入定時受別報亦",
    "T42n1828_015:0650a27": "名後報業耶。三藏云。若退人後色界起者。先",
    "T42n1828_015:0650a28": "欲界業即是時定報不定攝。又此文云先於此",
    "T42n1828_015:0650a29": "起謂入定。後於色者謂長讀下文謂後生色",
    "T42n1828_015:0650b01": "欲受彼報。非後於色界入定也。若已建立於",
    "T42n1828_015:0650b02": "一切處皆得現前者。若依隨轉理門未建立",
    "T42n1828_015:0650b03": "賴耶教。不還之人先在欲界斷三禪惑伏第",
    "T42n1828_015:0650b04": "四定已上諸惑得入滅定。後退滅定生於色",
    "T42n1828_015:0650b05": "界重起滅定。恐成斷滅要依色身方入定。故",
    "T42n1828_015:0650b06": "無色界中不起滅定。若依真實理建立賴耶",
    "T42n1828_015:0650b07": "教。說生無色界雖無色身及滅六識。而依賴",
    "T42n1828_015:0650b08": "耶亦起滅定。故於三界處皆得現前。又解。依",
    "T42n1828_015:0650b09": "般若等不立賴耶教。唯依色身得起滅定。若",
    "T42n1828_015:0650b10": "依解深密等建立賴耶教。生無色界得起滅",
    "T42n1828_015:0650b11": "定。言依已生無想有情天中名滅分位等者。",
    "T42n1828_015:0650b12": "景云。對法二無心定及無想天。皆言謂不恒",
    "T42n1828_015:0650b13": "行心心所滅之所建立。故知但就彼天果報",
    "T42n1828_015:0650b14": "意識種子立無想天。以彼種子前後相續體",
    "T42n1828_015:0650b15": "是果報無記於彼建立無想天。故無想天亦",
    "T42n1828_015:0650b16": "名異熟。又此天中皆云蘊名滅分位立二定",
    "T42n1828_015:0650b17": "及無想天。若就本識四蘊名上建立。文即應",
    "T42n1828_015:0650b18": "云現起四蘊名上建立不應說名滅分位方始",
    "T42n1828_015:0650b19": "建立。三藏云。就彼天中阿賴耶識建立無想",
    "T42n1828_015:0650b20": "故。是無覆無記。又今說厭心思種能滅無想。",
    "T42n1828_015:0650b21": "故云謂能引發無想定思感彼異熟。即說無",
    "T42n1828_015:0650b22": "想定能滅無想。測云。道理即無想定得滅無",
    "T42n1828_015:0650b23": "想。論主據所依處故云思能滅彼天果。基云。",
    "T42n1828_015:0650b24": "定俱思能滅別報。言後想生已從設者。景",
    "T42n1828_015:0650b25": "云。此文即與下說相違。彼云無想有情眼等",
    "T42n1828_015:0650b26": "諸根於一切時非觸所依。又上四句云成賴",
    "T42n1828_015:0650b27": "耶不成六識謂無想天等。云何此文說命終",
    "T42n1828_015:0650b28": "時有心耶。解云。於無想天無心時多故不成",
    "T42n1828_015:0650b29": "六識及眼等非觸所依等。三藏又云。後相生",
    "T42n1828_015:0650c01": "已從彼設者。如天已來說名今來。亦如今來",
    "T42n1828_015:0650c02": "說名已來。此亦如是。應言從彼命終後受生",
    "T42n1828_015:0650c03": "時心想正生。說彼正生名為生已。以從西方",
    "T42n1828_015:0650c04": "語倒。先導後受生時心想已生方導無想",
    "T42n1828_015:0650c05": "有便從彼沒。然不及前釋。以瑜伽對法皆說",
    "T42n1828_015:0650c06": "有九種命終心起自體愛今生相續。基云。此",
    "T42n1828_015:0650c07": "中隨順理門。大乘彼果初生及命終皆無心。",
    "T42n1828_015:0650c08": "何以得知。即下文云一期無心唯有色者。謂",
    "T42n1828_015:0650c09": "無想天生。故知唯有色無心也。有又初生有",
    "T42n1828_015:0650c10": "心此文後無心。西方皆以他業感時感無心",
    "T42n1828_015:0650c11": "果不感有心故彼無心。復應長讀此文云謂",
    "T42n1828_015:0650c12": "若生已便從彼沒。已處中有名想生。其中有",
    "T42n1828_015:0650c13": "情便從彼沒。即大乘宗非小乘義。命根中。景",
    "T42n1828_015:0650c14": "云。對法論說命根不名異熟無記但名自性",
    "T42n1828_015:0650c15": "無記者。即此異熟於三性門自性是其無記",
    "T42n1828_015:0650c16": "故。但知自性無記寬通五根名句文身命根",
    "T42n1828_015:0650c17": "眾同分等。異熟即狹唯局賴耶。基云。此中初",
    "T42n1828_015:0650c18": "文云異熟住時決定等云顯命根似唯總報。",
    "T42n1828_015:0650c19": "下云三種中復有定故愛不愛故即知亦通",
    "T42n1828_015:0650c20": "別報。又如顯揚文云。異熟六處住時決定等。",
    "T42n1828_015:0650c21": "即亦兼總別報。乃不於第八識上而建立",
    "T42n1828_015:0650c22": "故。若不爾。如雋師云。如法爾種。雖言無始法",
    "T42n1828_015:0650c23": "爾六入殊勝。意唯取第六處。此亦如是。雖云",
    "T42n1828_015:0650c24": "六處意在第六處。即唯總報於第八上假立。",
    "T42n1828_015:0650c25": "眾同分等亦同此言。定不定故者。謂有中夭",
    "T42n1828_015:0650c26": "無中夭定壽不定壽也。受非愛非愛。善趣惡",
    "T42n1828_015:0650c27": "趣果也。歲劫數等所安立故者。即約壽量分",
    "T42n1828_015:0650c28": "齊或一劫等也。眾同分中。景云。依諸有情相",
    "T42n1828_015:0650c29": "似分位立同分者。通就三性五種立同分。種",
    "T42n1828_015:0651a01": "類同分者。剎帝利等四種種類相似。自性者。",
    "T42n1828_015:0651a02": "就一一種類中後有男女剛柔性同。直就男",
    "T42n1828_015:0651a03": "性中樂善修惡。皆名自性同分。工巧業處養",
    "T42n1828_015:0651a04": "命同分者。同養命作工作巧業。立眾同分。基",
    "T42n1828_015:0651a05": "云。唯有情數上建立非非有情。何以故。趣非",
    "T42n1828_015:0651a06": "趣異故。此唯於有情數上建立。生中。無今有",
    "T42n1828_015:0651a07": "情。各剎那生。自類相續。名相續生。羯羅藍",
    "T42n1828_015:0651a08": "等。名分位生。問。剎那生者。從因緣一念法起",
    "T42n1828_015:0651a09": "即法要生。云何名假。解云。名中說生生無別。",
    "T42n1828_015:0651a10": "即就色心法起假立彼生。故生是假。老中。異",
    "T42n1828_015:0651a11": "性老者。前後異性。轉變老者。十位變異。受用",
    "T42n1828_015:0651a12": "老者。受用六塵漸次衰損。經中。立制住者。",
    "T42n1828_015:0651a13": "如法律等行世不絕。名立制住。無常中。壞滅",
    "T42n1828_015:0651a14": "者。一念壞滅。轉變者。轉少成老。別離者。財",
    "T42n1828_015:0651a15": "物散失眷屬分張。名身中。三種者。景云。若說",
    "T42n1828_015:0651a16": "瓶盆聚集假法即云假設名身。若總說青等",
    "T42n1828_015:0651a17": "共相之法對前聚集假法即實物名身。說於",
    "T42n1828_015:0651a18": "前二共所知法名為共了名身。若說前二不",
    "T42n1828_015:0651a19": "共知法名世不共所了名身。測云。說白為黑",
    "T42n1828_015:0651a20": "等名假說名。說白為白等名實物名。劫初共",
    "T42n1828_015:0651a21": "立如妙高等名世共了。自餘諸名隨樂改轉。",
    "T42n1828_015:0651a22": "故非共了。此中差別者乃至音所攝字所攝",
    "T42n1828_015:0651a23": "者。景云。梵語闡陀那論。此翻名聲詮汎菩",
    "T42n1828_015:0651a24": "薩說法有三種。謂男女俱非聲。於三聲中要",
    "T42n1828_015:0651a25": "具兩長兩短音韻方足。此足句名音所攝。西",
    "T42n1828_015:0651a26": "國句法要具四字以為一句。名字攝句。此之",
    "T42n1828_015:0651a27": "四種。並解句義。基云。句有二種謂總標別釋。",
    "T42n1828_015:0651a28": "台字。有二種。謂本音十四。即囊阿等。字謂",
    "T42n1828_015:0651a29": "三十四字。迦劫迦等。又音所攝。即闡陀那",
    "T42n1828_015:0651b01": "論。有男女等各有七轉方成音。文字所攝。即",
    "T42n1828_015:0651b02": "謂言音字。異生性中。景云。此中立得不立不",
    "T42n1828_015:0651b03": "得。但云異生性不得聖法即是。舉此不得聖",
    "T42n1828_015:0651b04": "法類解一切諸不得性。亦即當彼不得之義。",
    "T42n1828_015:0651b05": "基云。如小乘唯有覆無記性修道斷。大乘不",
    "T42n1828_015:0651b06": "可爾。以無別非得性故。舊雜心立凡夫性。",
    "T42n1828_015:0651b07": "一切非得無所收。以凡夫性局故。今俱舍別",
    "T42n1828_015:0651b08": "立非得。即異生性在非得中。非得即異生性",
    "T42n1828_015:0651b09": "在非得中非得寬。收一切非得盡。小乘得有法",
    "T42n1828_015:0651b10": "前法後法俱。非得唯有法前法後無法俱非",
    "T42n1828_015:0651b11": "得。以法現在前必名成就成就名得。得即",
    "T42n1828_015:0651b12": "有法俱得。無現成就法名法俱非得。縱非得",
    "T42n1828_015:0651b13": "現在必有法俱得以成就故。若在過未即有",
    "T42n1828_015:0651b14": "非得。今大乘唯有法俱得。以於有依建立得",
    "T42n1828_015:0651b15": "故。無法前後得非得。既唯於過未建立即非",
    "T42n1828_015:0651b16": "得想無。故以不於無法上建立故。若有法",
    "T42n1828_015:0651b17": "前後得可有非得。以於過未建立故。大乘無",
    "T42n1828_015:0651b18": "非得別立異生性。此性即於見所斷煩惱上",
    "T42n1828_015:0651b19": "建立。以不得見道等諸聖法故。若未得見道",
    "T42n1828_015:0651b20": "即於一切聖道上不得建立。若得一分餘是",
    "T42n1828_015:0651b21": "此種類故見道不名異生性。通三界。若離彼",
    "T42n1828_015:0651b22": "地染時亦名靜一分。亦可義說依種有法。亦",
    "T42n1828_015:0651b23": "是有覆無記性。不得一切法總義在三乘見",
    "T42n1828_015:0651b24": "道。若不得修道若異生性即見道應名此性。",
    "T42n1828_015:0651b25": "亦可說在世第一法捨見道時斷。流轉中。念",
    "T42n1828_015:0651b26": "念生滅斷還謝。名剎那流轉。三界往還。名生",
    "T42n1828_015:0651b27": "展轉流轉。三性等法起流轉。名染淨展轉。定",
    "T42n1828_015:0651b28": "異中。景云。言相定異者。如青黃等。因定異",
    "T42n1828_015:0651b29": "者。善惡別故。果定異者。苦樂別。基云。相定",
    "T42n1828_015:0651c01": "異。謂因果中體相等。相應中。景云。善滅於",
    "T42n1828_015:0651c02": "樂。惡招於苦。因緣具時。名和合相應。如謂得",
    "T42n1828_015:0651c03": "住後時廢妄還依昔時誦經方便。遂須歷得。",
    "T42n1828_015:0651c04": "名方便相應。隨作善惡。稱如舊法。所為成",
    "T42n1828_015:0651c05": "辨。名所作相應。基云。方便相應。謂加行智",
    "T42n1828_015:0651c06": "與一切根本事名方便也。稱可道理。謂智與",
    "T42n1828_015:0651c07": "理相應。勢速中。諸行勢速者。如一彈指頃經",
    "T42n1828_015:0651c08": "六百生滅。士用勢速者。如世間中斷根士夫",
    "T42n1828_015:0651c09": "三業速疾。神通勢速者。如屈申臂頃到色究",
    "T42n1828_015:0651c10": "竟等。次第中。剎那流轉次第者。前念流轉次",
    "T42n1828_015:0651c11": "第。內身流轉次第者。如一身中十時次第。成",
    "T42n1828_015:0651c12": "立所作流轉次第者。如外器成立前後安布。",
    "T42n1828_015:0651c13": "時中。西方三說。一攝論云種果俱者。此據",
    "T42n1828_015:0651c14": "有俱非是並俱故。金剛心時雖無其因而有",
    "T42n1828_015:0651c15": "本識。故圓鏡智爾時未生。第二句有五種者。",
    "T42n1828_015:0651c16": "於胎內前四時未生眼根。及此異生性無色",
    "T42n1828_015:0651c17": "界者。總是第二句也。第五時中及出胎外。雖",
    "T42n1828_015:0651c18": "得眼根。被他打壞。故云或生已失。或從本來",
    "T42n1828_015:0651c19": "不得眼根。或復生已滅入過去即無眼體名",
    "T42n1828_015:0651c20": "無間滅。俱無者。羅漢失眼。或本來不生眼。或",
    "T42n1828_015:0651c21": "彼羅漢生無色界。或從三界身入無餘。身界",
    "T42n1828_015:0651c22": "無先來不生身餘隨所應者。身根在下二界。",
    "T42n1828_015:0651c23": "亦無未生時。亦無或生已失。但有無間滅入",
    "T42n1828_015:0651c24": "過去。若作四句。應云身非身界。謂阿羅漢",
    "T42n1828_015:0651c25": "最後身及學人從下二界命終生無色界最後",
    "T42n1828_015:0651c26": "捨身。有身界非身。謂下二界身根無間滅入",
    "T42n1828_015:0651c27": "過去。及異生生無色界。餘二句可知。於四外",
    "T42n1828_015:0651c28": "界隨應具說者。若下界四塵恒有。若在色界",
    "T42n1828_015:0651c29": "無香味。色觸恒有。四句可知。有色界。謂羅",
    "T42n1828_015:0652a01": "漢最後色。及學人從下二界命終生無色時",
    "T42n1828_015:0652a02": "最後所捨色。有色界非色。謂胎內前四時中",
    "T42n1828_015:0652a03": "四根相對也及無色凡夫。餘二句可知。香味",
    "T42n1828_015:0652a04": "觸三例爾。或有論文或復此眼無間必滅。三",
    "T42n1828_015:0652a05": "藏更勘梵本論無復此必字善順道理。何者。",
    "T42n1828_015:0652a06": "若有必字。即是現在未滅眼故。不得非眼同",
    "T42n1828_015:0652a07": "為全無。有眼種名不成界。為有種子不得生",
    "T42n1828_015:0652a08": "眼名不成耶。三藏述西方二說。一說。若必不",
    "T42n1828_015:0652a09": "生有色界時。眼種已捨。故不名眼界。問。若",
    "T42n1828_015:0652a10": "爾。迴小向大。畢竟不起二乘無漏。爾時未得",
    "T42n1828_015:0652a11": "起發時無漏。然即舊種已捨故應異是生耶。",
    "T42n1828_015:0652a12": "三藏二解。一義。此文要時入初地時前念先",
    "T42n1828_015:0652a13": "捨劣無漏種。次第即起菩薩無漏。一義。地前",
    "T42n1828_015:0652a14": "即起菩薩無漏修大乘行。二乘無漏種發大",
    "T42n1828_015:0652a15": "心時即捨不成。二說。但捨生現行功能。測師",
    "T42n1828_015:0652a16": "問。無色不還若許無種義。何故已生眼種子",
    "T42n1828_015:0652a17": "未生眼種並非有耶。答。無復生果故。始生無",
    "T42n1828_015:0652a18": "色便捨種子。問。若爾。亦可八地已上菩薩所",
    "T42n1828_015:0652a19": "有煩惱種子以無用故不成就耶。解云。種有",
    "T42n1828_015:0652a20": "二用。一生果用。二障道用。彼位惑種雖無前",
    "T42n1828_015:0652a21": "用。而有後用。是故不捨。基云如對法第二卷",
    "T42n1828_015:0652a22": "有二諍釋。種與現行皆名界故。所以會釋此",
    "T42n1828_015:0652a23": "文。勝軍師以為證種生現行不同時文。今以",
    "T42n1828_015:0652a24": "現行眼為界勝故無過。亦應外塵中作得眼",
    "T42n1828_015:0652a25": "不得色等小四句。謂眼不變為色時是得眼",
    "T42n1828_015:0652a26": "不得色。無眼者唯有第八相色故得色不得",
    "T42n1828_015:0652a27": "眼。二俱成就。二不成等。四明同分彼同分。三",
    "T42n1828_015:0652a28": "藏云。根同識取境。說根為同分。識是根所同",
    "T42n1828_015:0652a29": "故。法界中心所有法如心是同分。餘色等法",
    "T42n1828_015:0652b01": "非所同故如五塵是彼同分。又解。小乘立三",
    "T42n1828_015:0652b02": "世有得。言未來不生七心界。名彼同分。現在",
    "T42n1828_015:0652b03": "七心界。名為同分。大乘過未無法。若別就辨",
    "T42n1828_015:0652b04": "同分彼同分義唯現在是有。識起現在。其必",
    "T42n1828_015:0652b05": "有月。則無同分彼同分異。色等六塵。但是",
    "T42n1828_015:0652b06": "他境無能取作用。亦不辨同分彼同分義。唯",
    "T42n1828_015:0652b07": "現五根不假餘緣。自類相續。就中有識未依",
    "T42n1828_015:0652b08": "取境用同名為同分。無識未依無取境用。",
    "T42n1828_015:0652b09": "名彼同分。對法第四云。由能根與識相似",
    "T42n1828_015:0652b10": "義轉說名同分。由根不與識合。唯自相續",
    "T42n1828_015:0652b11": "生。根相相似。說名彼同分。意辨五根一起相",
    "T42n1828_015:0652b12": "續。若與識合與識用。名為同分。不與識合。名",
    "T42n1828_015:0652b13": "彼同分。色等五塵望五識無合不合。若為同",
    "T42n1828_015:0652b14": "分。彼六識未起之時無體。不可辨其同不同",
    "T42n1828_015:0652b15": "分。若已生者。則唯有用。亦不成二句。云何",
    "T42n1828_015:0652b16": "得辨同不同分。故唯五根得成二句。不得同",
    "T42n1828_015:0652b17": "小乘說未來不約．唯識道理。如緣過未有相",
    "T42n1828_015:0652b18": "當心似過未相。此唯心中有過未功能。今正",
    "T42n1828_015:0652b19": "緣時與彼相似唯識理得名過未。其唯現在。",
    "T42n1828_015:0652b20": "二法相道理。謂現在法當滅名過去。未滅名",
    "T42n1828_015:0652b21": "未來。正生名現在。即於現在法上法相立三",
    "T42n1828_015:0652b22": "世。三神通說三。即諸佛等通力。法爾有若",
    "T42n1828_015:0652b23": "對相現故。謂現在法既曾有功能名過去。當",
    "T42n1828_015:0652b24": "有功能名未來。即現法上亦有爾所功能義",
    "T42n1828_015:0652b25": "說三世也。如前說。方中。對法亦云。唯依色法",
    "T42n1828_015:0652b26": "因果建立諸方。若據在方名方。四蘊亦名為",
    "T42n1828_015:0652b27": "方。故上文云。隨在此處或在此生。即此方攝。",
    "T42n1828_015:0652b28": "數中。云依法齊量表了分位立數者。或就意",
    "T42n1828_015:0652b29": "思。或就語業。表了分位假立為數。和合中。景",
    "T42n1828_015:0652c01": "云。集會者。如大眾聚。假立名為集會。一義和",
    "T42n1828_015:0652c02": "合者。如立義支具足。亦可諸心心所同起一",
    "T42n1828_015:0652c03": "境。境名為義。名一義和合。圓滿和合者。如",
    "T42n1828_015:0652c04": "彼世間眷屬圓滿。基云。一義和合。謂同依一",
    "T42n1828_015:0652c05": "所作事。圓滿和合。謂得究竟時。不和合中。若",
    "T42n1828_015:0652c06": "分位若差別者。景云。若前後分位不和合。若",
    "T42n1828_015:0652c07": "同若差別並立不和合。測云。若分位者。前三",
    "T42n1828_015:0652c08": "分位。若差別者。三分位有差別。自下第三。以",
    "T42n1828_015:0652c09": "諸門分別五蘊。於中先別釋。後總結。釋中。前",
    "T42n1828_015:0652c10": "以有色有見等十九問分別諸蘊。後翻有色",
    "T42n1828_015:0652c11": "等問以顯無色等義。前中。三種微細。如五十",
    "T42n1828_015:0652c12": "四卷釋。此中麁大義。即於色蘊中分色處麁",
    "T42n1828_015:0652c13": "大者非彼微細。非是色蘊唯麁大是。解有漏",
    "T42n1828_015:0652c14": "云。麁重所隨等者。為諸煩惱麁重所隨。非能",
    "T42n1828_015:0652c15": "對治。從煩惱生。是有漏義。有四過失。一不寂",
    "T42n1828_015:0652c16": "靜。下云纏現行所作。即如論文現行煩惱體",
    "T42n1828_015:0652c17": "是。三藏云。由煩惱現行故惱亂根等名不寂",
    "T42n1828_015:0652c18": "靜。二內外變異。下云諸煩惱事隨逐煩惱所",
    "T42n1828_015:0652c19": "作。即諸煩惱所依事。由起如是貪瞋等故今",
    "T42n1828_015:0652c20": "內外變異根塵變異也。根塵名事。三發起惡",
    "T42n1828_015:0652c21": "行。下云煩惱因緣所作。由煩惱為因緣故。發",
    "T42n1828_015:0652c22": "起惡行。惡行是煩惱所作。四攝受因。下云引",
    "T42n1828_015:0652c23": "發後有。如文可知。有諍愛味等。如顯揚論等",
    "T42n1828_015:0652c24": "廣明。三藏云。有諍唯謂瞋體通一切有漏。愛",
    "T42n1828_015:0652c25": "味唯緣內身生。耽嗜唯緣外欲起。唯此文在",
    "T42n1828_015:0652c26": "欲界。景云。愛味通三界。耽嗜唯欲界。戲論依",
    "T42n1828_015:0652c27": "義是世間者。能生分別虛妄取執。名戲論所",
    "T42n1828_015:0652c28": "依。解三世中。云已受用因果名過去未受用",
    "T42n1828_015:0652c29": "因果名未來已受用因未受用果名現在者。未",
    "T42n1828_015:0653a01": "來過去皆約同時因果說及果已用者等語。現",
    "T42n1828_015:0653a02": "在據等流因果異時者語。是過去果現在非",
    "T42n1828_015:0653a03": "同時因果。現在無果也。故知據別義。故與第",
    "T42n1828_015:0653a04": "三卷本地分說義別。內外問中。六處並屬彼",
    "T42n1828_015:0653a05": "義是內取者。內六根並取屬五色根符根四",
    "T42n1828_015:0653a06": "塵及內聲。又取屬意根受想行蘊並定自在",
    "T42n1828_015:0653a07": "色。故云也。一蘊一分是外者。色蘊中但取非",
    "T42n1828_015:0653a08": "情五塵。故云一分。三惡趣蘊名麁。人天是細。",
    "T42n1828_015:0653a09": "無漏五蘊雖復無常。非苦不淨。是妙。處所去",
    "T42n1828_015:0653a10": "來時隔越義是遠者。景云。所所遠。如天竺",
    "T42n1828_015:0653a11": "震旦。彼處此據隔故遠。去來時者。過去遠",
    "T42n1828_015:0653a12": "現在故遠。未來至現在故遠。測云。方釋所",
    "T42n1828_015:0653a13": "所。隔越重釋去來時遠。今云時隔越。釋成去",
    "T42n1828_015:0653a14": "來。方隔越。釋成處所。小論明四遠。謂處時性",
    "T42n1828_015:0653a15": "相。如善惡無遠色。雖同一身中起。以性異故。",
    "T42n1828_015:0653a16": "名為性遠。如四大種雖一身中。堅濕煖動相",
    "T42n1828_015:0653a17": "異。故名相遠。此中略不辨二也。三界繫中。欲",
    "T42n1828_015:0653a18": "界言生未得對治者。是第一時未得無漏及",
    "T42n1828_015:0653a19": "色界心對治具有欲界五蘊。或得者。是第二",
    "T42n1828_015:0653a20": "時得無漏及色界心但有欲界色及不相應",
    "T42n1828_015:0653a21": "行。已出者。是第三時出無漏及色界定心具",
    "T42n1828_015:0653a22": "有欲界五蘊。三藏云。三時現行文中。已具收",
    "T42n1828_015:0653a23": "彼外器世界色。色界。言已得色界對治若入",
    "T42n1828_015:0653a24": "彼定者。身在欲界得無色定及入彼定。是第",
    "T42n1828_015:0653a25": "一時但成色界有漏種子也。或復生彼未得",
    "T42n1828_015:0653a26": "上對治者。身在色界未得無色界心。是第二",
    "T42n1828_015:0653a27": "時具有色五蘊。或得已出者。身在色界得無",
    "T42n1828_015:0653a28": "色界心。已出現行色界繫法。是第三時。無色",
    "T42n1828_015:0653a29": "界。言已得對治若入彼定者身在下地入無",
    "T42n1828_015:0653b01": "漏心是第一時。但成無色繫種。或復生彼未",
    "T42n1828_015:0653b02": "得治者。是第二時。身生無色未得究竟對治",
    "T42n1828_015:0653b03": "具起無色四蘊。或得已出者。無色羅漢已得",
    "T42n1828_015:0653b04": "無色究竟對治。已出具起無色繫法。是第三",
    "T42n1828_015:0653b05": "時。復有差別謂輕安俱三摩地者。簡散三摩",
    "T42n1828_015:0653b06": "地。眷屬並果者。景云。同時善五蘊名眷屬。若",
    "T42n1828_015:0653b07": "定及眷屬所生異熟名彼果法。基云。眷屬謂",
    "T42n1828_015:0653b08": "同時心心法。彼果法者即定道俱戒及定境",
    "T42n1828_015:0653b09": "果色。此立色界等繫。餘者欲界繫。屬色煩",
    "T42n1828_015:0653b10": "惱者。色界有漏諸法從色界煩惱而生。復生",
    "T42n1828_015:0653b11": "煩惱因果相別。故云屬色煩惱。與彼欲界相",
    "T42n1828_015:0653b12": "違。是色界繫。離色煩惱彼所攝義者。離色煩",
    "T42n1828_015:0653b13": "惱。即是無色煩惱。從彼無色煩惱所生諸有",
    "T42n1828_015:0653b14": "漏法。果屬於因。是無色繫。故云彼所攝義是",
    "T42n1828_015:0653b15": "無色繫。三性中。能感當來樂報者。是有漏善。",
    "T42n1828_015:0653b16": "及煩惱苦對治者。是無漏善。能感苦報。是不",
    "T42n1828_015:0653b17": "善業。發起惡行。是不善煩惱。離過失。是無漏",
    "T42n1828_015:0653b18": "善。及過失功德對治隨順者。謂過失對治功",
    "T42n1828_015:0653b19": "德隨順是有漏善。三學者。如對法云。求解脫",
    "T42n1828_015:0653b20": "者所有善法是有學義。從積集資糧位已去",
    "T42n1828_015:0653b21": "名求解脫者。十界四處諸蘊一分是有學。能",
    "T42n1828_015:0653b22": "諸學處已得究竟者所有善法是無學。謂十",
    "T42n1828_015:0653b23": "界四處諸蘊一分是無學。謂諸異生所有善不",
    "T42n1828_015:0653b24": "善無記法。及諸學者染污無記法。諸無學者",
    "T42n1828_015:0653b25": "無記法。並無為法。諸異生者。謂除求解脫者",
    "T42n1828_015:0653b26": "有學染污者。如其所應。不善隱沒無覆無記。",
    "T42n1828_015:0653b27": "是漏。記八界八處念及諸蘊一分。三斷者。對",
    "T42n1828_015:0653b28": "法云。分別所起染污見疑見處疑處。及於見",
    "T42n1828_015:0653b29": "等所起隨行隨及彼見等所起隨行共共起",
    "T42n1828_015:0653c01": "隨共及彼見等．所發語意業。並一切惡趣",
    "T42n1828_015:0653c02": "蘊界處。是見所斷義。此中見疑．處者謂見",
    "T42n1828_015:0653c03": "疑處者。謂見疑相應共有法及彼種子。若得",
    "T42n1828_015:0653c04": "見道後見斷相違諸有漏法是修所斷。見斷",
    "T42n1828_015:0653c05": "相違者謂除分別所起染污見等餘有漏法。有",
    "T42n1828_015:0653c06": "漏法攝順決擇重所隨分善麁言亦故。彼論第",
    "T42n1828_015:0653c07": "三云順決擇分善雖為煩惱麁重所隨。然復建",
    "T42n1828_015:0653c08": "立為無漏性。以皆一切有故。此復云餘有漏",
    "T42n1828_015:0653c09": "法言亦攝決擇分善。彼論復云。謂諸有漏除",
    "T42n1828_015:0653c10": "決擇善。是非所斷。言一切染污永斷對治義",
    "T42n1828_015:0653c11": "者。謂無漏道。及已斷義者。謂無學位中色等",
    "T42n1828_015:0653c12": "五蘊已斷隨眠。故名無斷。下翻顯無色等義。",
    "T42n1828_015:0653c13": "如前所說色等相違是無色等者。謂無色無",
    "T42n1828_015:0653c14": "見無對無漏無諍等。對法論於中有色無色",
    "T42n1828_015:0653c15": "有見無見有對無對相續而說。此論後辨無",
    "T42n1828_015:0653c16": "色等者。以論主辨法意樂別故爾也。下第四",
    "T42n1828_015:0653c17": "釋蘊義攝及相應。於中五句。一釋蘊義。言種",
    "T42n1828_015:0653c18": "種所召體義者。如一色物。以色香等種種名",
    "T42n1828_015:0653c19": "召。將知多法積聚一處。又如一心。說受想等",
    "T42n1828_015:0653c20": "諸名呼召。將知心及心所多法積聚。更互和",
    "T42n1828_015:0653c21": "雜轉義者。如一色物等四塵互和雜。亦如一",
    "T42n1828_015:0653c22": "心四蘊和雜。一類總略義者。直就一類身中",
    "T42n1828_015:0653c23": "五根塵總略積聚。一心類中亦有八識及諸",
    "T42n1828_015:0653c24": "心所於一念中俱起積聚。亦名總略。又如五",
    "T42n1828_015:0653c25": "十三云。謂所有色若去來今乃至遠近。如是",
    "T42n1828_015:0653c26": "至識亦爾。如是總略攝一切蘊積聚義是蘊",
    "T42n1828_015:0653c27": "義。增減義者。且據長養根塵增減不同以釋",
    "T42n1828_015:0653c28": "積聚。又若善染心起同聚心多名增。無記心",
    "T42n1828_015:0653c29": "起數多名減。又由有增益積聚方有損減。今",
    "T42n1828_015:0654a01": "舉損減證有積聚。第二釋色義。云種植增長",
    "T42n1828_015:0654a02": "義者。多據眼識所行色處而說。及變礙義者。",
    "T42n1828_015:0654a03": "此據有對礙色。故婆沙云。可變壞義定有對",
    "T42n1828_015:0654a04": "礙。是其色義。手等所觸壞義者。準據五根四",
    "T42n1828_015:0654a05": "塵除聲。方處差別種種相。即通十處。三辨名",
    "T42n1828_015:0654a06": "云。順趣種種所緣境義者。如言說名順種種",
    "T42n1828_015:0654a07": "所詮之義。八識四蘊其義亦爾。起必順趣所",
    "T42n1828_015:0654a08": "緣境義。依言說名。從喻名名。依言說名分別",
    "T42n1828_015:0654a09": "種種所緣境者。如聞他說諸行名字。四蘊依",
    "T42n1828_015:0654a10": "名分別諸法。即從所依言說名故四蘊名名。",
    "T42n1828_015:0654a11": "當知偏據意識四蘊依名分別。亦可由此意",
    "T42n1828_015:0654a12": "識依名分別。引生五識同時四蘊分別。生五",
    "T42n1828_015:0654a13": "識同時四蘊分別五塵。若依此義。六識四蘊",
    "T42n1828_015:0654a14": "依言說名分別前境。七八二識則不得言依",
    "T42n1828_015:0654a15": "言說名分別境義。但有思惟名故。思惟名未",
    "T42n1828_015:0654a16": "必要依言說名故。思惟諸法但由自心表了",
    "T42n1828_015:0654a17": "前境。俱舍釋四蘊名名自有二義。一隨。二求。",
    "T42n1828_015:0654a18": "隨是順趣境義。求是依名了境義。四解攝義",
    "T42n1828_015:0654a19": "云。自性所攝非他性者。諸有為法各持自性",
    "T42n1828_015:0654a20": "不失軌模。名攝自性。非如世間以指捻衣以",
    "T42n1828_015:0654a21": "手捉食名之為攝。下明自性攝意。為遍了者。",
    "T42n1828_015:0654a22": "能遍了知種種自類。破聚積和合相因。此悟",
    "T42n1828_015:0654a23": "入空解脫門。五釋相應中。云為遍了知依自",
    "T42n1828_015:0654a24": "性清淨心等者。心性本清與。染相應名增。",
    "T42n1828_015:0654a25": "不與染俱名減。亦可與貪等俱即染增善減。",
    "T42n1828_015:0654a26": "與信等俱善增染減。自下第五破外人執。於",
    "T42n1828_015:0654a27": "中。前以長行顯三過失。後以頌收。前中。唯",
    "T42n1828_015:0654a28": "心實有非諸心法不應理者。此總破經部唯",
    "T42n1828_015:0654a29": "有心王一法受想行心非別有體。何以故者。",
    "T42n1828_015:0654b01": "此外人徵。且說諸蘊有五性不成故者。此正",
    "T42n1828_015:0654b02": "破也。如我大乘五蘊性別名從種生。則五",
    "T42n1828_015:0654b03": "蘊成就。如汝所執心實所假。假法無體故。五",
    "T42n1828_015:0654b04": "性不成。此為一失。又若彼計至亦有過失等",
    "T42n1828_015:0654b05": "者。設計有一心前後分位別有受想等非一",
    "T42n1828_015:0654b06": "剎那中有受想等。今破之曰。若無皆成失",
    "T42n1828_015:0654b07": "也。若言有者由相異故應有異體者。景云。若",
    "T42n1828_015:0654b08": "立想等有別用者。用不離體。想等即應有實",
    "T42n1828_015:0654b09": "物性。應立量云。想等心所定有實體。以不離",
    "T42n1828_015:0654b10": "用故。猶如彼用。基云。文意由此心想異故。便",
    "T42n1828_015:0654b11": "應同時有實數。何故初剎那唯名識。第二念",
    "T42n1828_015:0654b12": "名受。第三念名想。一心得有想異。故知由俱",
    "T42n1828_015:0654b13": "時心所法所法故如此。應知緣境初念等即應",
    "T42n1828_015:0654b14": "名受。心知所緣故。如第二念。若言無者計分",
    "T42n1828_015:0654b15": "位別為唐捐者。景云。若言想等無別作用。是",
    "T42n1828_015:0654b16": "則想等體用俱無。計前後分位有別。豈不唐",
    "T42n1828_015:0654b17": "捐。基師量云。汝言第二心應不名受。作用無",
    "T42n1828_015:0654b18": "別故。如初念心。又不應謂至不應理者。汝立",
    "T42n1828_015:0654b19": "意識隨六根緣六境即有差別。想受等法分",
    "T42n1828_015:0654b20": "位建立但於一根一境之處同時可得。故例不",
    "T42n1828_015:0654b21": "平。若謂轉變至非於無色有如乳酪生酥等",
    "T42n1828_015:0654b22": "異者。謂彼若救云。我唯一識前後轉變以為",
    "T42n1828_015:0654b23": "心所故有四心者。亦不應理。色有形質前後",
    "T42n1828_015:0654b24": "轉。非於無色。又心因緣無差別故行分別位",
    "T42n1828_015:0654b25": "不應理等者。景云。色蘊因緣種種轉變。心",
    "T42n1828_015:0654b26": "則無有差別因緣立有轉變。謂過未心無。現",
    "T42n1828_015:0654b27": "唯一念。起已即滅。云何能令一剎那心經停",
    "T42n1828_015:0654b28": "不滅因緣轉變令成更起行等諸心所耶。基",
    "T42n1828_015:0654b29": "云。前計云心分位立受想行心者。其心分位",
    "T42n1828_015:0654c01": "別因緣不可得。如起心緣一可愛境。初念初",
    "T42n1828_015:0654c02": "念即應起貪。乃至一切時未離此境已來應",
    "T42n1828_015:0654c03": "爾。何故初念名識第二念名受第三名想。差",
    "T42n1828_015:0654c04": "別因緣無故。若無心所法。於一剎那心無差",
    "T42n1828_015:0654c05": "別因緣。測云。能生心王種子因緣既無差別。",
    "T42n1828_015:0654c06": "唯是一相。以因無別。故受等行別分位三蘊",
    "T42n1828_015:0654c07": "不應正理。此為第二失。又違教故已下。為第",
    "T42n1828_015:0654c08": "三為教失。於中初顯違三經。後會六界經。",
    "T42n1828_015:0654c09": "前中云。謂如經言乃至前已說故者。此違初",
    "T42n1828_015:0654c10": "經。景云。文意。會若非實。云何能得染惱心",
    "T42n1828_015:0654c11": "令不解脫。重問何所為。答意。若立唯心不",
    "T42n1828_015:0654c12": "得並。是則心起離貪。貪等起時不應依識。外",
    "T42n1828_015:0654c13": "人復救。我六識先。次復轉變故起貪等諸心",
    "T42n1828_015:0654c14": "所法能染污心。故後破之。前已破云色有轉",
    "T42n1828_015:0654c15": "變前後差別。有心因緣無差別故。基云。外救",
    "T42n1828_015:0654c16": "云。何許此貪與心俱。如緣可愛境時初念名",
    "T42n1828_015:0654c17": "識第二名貪。後貪染初念心何妨。今破云。差",
    "T42n1828_015:0654c18": "別因緣不可得故。緣一可愛境故。測述二解。",
    "T42n1828_015:0654c19": "一說。就彼宗破。若唯有心王無別心所。二心",
    "T42n1828_015:0654c20": "王不俱有故。是初貪等應不依識。一說。就自",
    "T42n1828_015:0654c21": "宗破。於一一識同類。二心不俱有故。又復經",
    "T42n1828_015:0654c22": "言與觸俱生受想思等者。違第二經。若心前",
    "T42n1828_015:0654c23": "後無心所者。云何經說觸與受等俱生。又餘",
    "T42n1828_015:0654c24": "經說至是故不可離俱生說和合者。違第三",
    "T42n1828_015:0654c25": "經。初引法說。復引喻也。說燈明喻者。如燃",
    "T42n1828_015:0654c26": "眾燈甚明和合。諸心心所和合今亦爾。是故",
    "T42n1828_015:0654c27": "不可離彼俱生而說和合。會釋六界經中。初",
    "T42n1828_015:0654c28": "釋外難。後論主舉餘不了義經返以難之。前",
    "T42n1828_015:0654c29": "中。外人後自引經難。若心王外別有心所",
    "T42n1828_015:0655a01": "者。何故經說四大空識六界成生不言心所。",
    "T42n1828_015:0655a02": "故今牒末無過失也。故云雖復經言如是六",
    "T42n1828_015:0655a03": "界說名士夫。然密說故無過失。下徵密意。答",
    "T42n1828_015:0655a04": "欲顯色動心法最勝所依。謂六界中。四大是",
    "T42n1828_015:0655a05": "造色所依。空是動性來所依。識是心所心所",
    "T42n1828_015:0655a06": "依。唯說所依。論主返難中。景云。經中說三",
    "T42n1828_015:0655a07": "喻。豈立外更無喻耶。或有處處兼四大種",
    "T42n1828_015:0655a08": "以之為我。豈可四大之外無別造耶。或有處",
    "T42n1828_015:0655a09": "所有色意生。即依此經豈唯色及意二耶。或",
    "T42n1828_015:0655a10": "有處處無色想生。如是豈唯是想生耶。如是",
    "T42n1828_015:0655a11": "經說六處。豈可六外無餘心所等也。備云。此",
    "T42n1828_015:0655a12": "喻云羯剌藍等初三位。泰云。乳喻破界四大",
    "T42n1828_015:0655a13": "為我。酪喻色界有色意生。生酥喻無色界空",
    "T42n1828_015:0655a14": "想生。轉增勝故所以三喻。然豈三外色界等",
    "T42n1828_015:0655a15": "無心等耶。故名所攝等已下結也。下以頌收。",
    "T42n1828_015:0655a16": "如本地記。汎頌有三。一者將知欲解義。是以",
    "T42n1828_015:0655a17": "一頌開業門。名總嗢拕喃。二者中間解釋隨",
    "T42n1828_015:0655a18": "一法竟。即以一頌收結前義。名中嗢拕喃。若",
    "T42n1828_015:0655a19": "總解釋諸義門竟。末後復以一頌總收者。名",
    "T42n1828_015:0655a20": "後嗢拕喃。今此所辨是中嗢拕喃。重結前義。",
    "T42n1828_015:0655a21": "五種姓不成者。此結初一過失。分位差過失",
    "T42n1828_015:0655a22": "因緣無別故者。總結第二。與聖教相違。此結",
    "T42n1828_015:0655a23": "第三。又解。此頌結四過失。分位差為第二。因",
    "T42n1828_015:0655a24": "緣無別為第三。故前長行文亦分四。上來出",
    "T42n1828_015:0655a25": "廣分別六善巧中蘊善巧竟。自下第三明界",
    "T42n1828_015:0655a26": "善巧。於中初結前生後。次正辨界義。後類結",
    "T42n1828_015:0655a27": "同有。就正辨中。初以八門略辨。後以十四門",
    "T42n1828_015:0655a28": "廣辨。前中初辨八門。復以頌結。前中一辨",
    "T42n1828_015:0655a29": "界相。若眼未斷惑斷已命根攝受者。三藏",
    "T42n1828_015:0655b01": "云。異生有學名眼未斷。無學眼名斷已。然為",
    "T42n1828_015:0655b02": "命根攝受得相續住。理實為賴耶之所攝受。",
    "T42n1828_015:0655b03": "命約隨轉理故。說命攝受。乃至法界一分有",
    "T42n1828_015:0655b04": "漏法亦皆爾。又解。未斷惑位眼。及已斷位眼。",
    "T42n1828_015:0655b05": "為命根體賴耶攝受。以假攝實。故名命根。若",
    "T42n1828_015:0655b06": "色根增上所生者。為受用色等五塵故五根",
    "T42n1828_015:0655b07": "生。五根生已增上勢力引生色等。若彼於此",
    "T42n1828_015:0655b08": "為增上者。彼業種子於所生色等為增上。又",
    "T42n1828_015:0655b09": "解。五塵以五根為增上緣方得生起。彼攝於",
    "T42n1828_015:0655b10": "此五根為增上緣。二明假實或十七或十二",
    "T42n1828_015:0655b11": "等者。景云。若十七為實。意界是假。離六識了",
    "T42n1828_015:0655b12": "別之外無別意界故。若十二為實。則六識是",
    "T42n1828_015:0655b13": "假。以離生後意界之外無別六識故。體但是",
    "T42n1828_015:0655b14": "一。今約世俗安立道理。故說六為一一為六",
    "T42n1828_015:0655b15": "等。基云。十七者除意界。下文云六一為一",
    "T42n1828_015:0655b16": "故。以六識無間滅為一意。十二者。下文云一",
    "T42n1828_015:0655b17": "為六故。謂意界開六識總為意界。謂初通小",
    "T42n1828_015:0655b18": "乘等世俗道理。若大乘自有十八。以為意界",
    "T42n1828_015:0655b19": "體並實有。今按攝論十一識中。受者識。身者",
    "T42n1828_015:0655b20": "識。名為意界。即是賴耶及末那識。身識即五",
    "T42n1828_015:0655b21": "根界。應受識即六塵界。正受識即六識界。是",
    "T42n1828_015:0655b22": "故十八界皆是實有。三約四句分別。景云。有",
    "T42n1828_015:0655b23": "眼非界謂羅漢最後眼者。此據臨入無餘最後",
    "T42n1828_015:0655b24": "念眼不能生後非種子義不名為界。亦應言",
    "T42n1828_015:0655b25": "學人從下二界命終生無色界時最後捨眼不",
    "T42n1828_015:0655b26": "為界。又略不論同本識中為種子生彼最後",
    "T42n1828_015:0655b27": "眼根。以不若有種子則最後眼是眼亦有眼",
    "T42n1828_015:0655b28": "界。云何特言是眼非眼界。又云何言阿羅漢",
    "T42n1828_015:0655b29": "最後蘊名無種已生。若最後眼同時無有能",
    "T42n1828_015:0655c01": "生種子。云何攝論種子六義中此時種子有",
    "T42n1828_015:0655c02": "即此時果生名為俱有。解云。一釋。最後眼實",
    "T42n1828_015:0655c03": "從同時種子生而言非眼界者。據此種子更",
    "T42n1828_015:0655c04": "無生後念眼根功能故名非界。非謂後眼無",
    "T42n1828_015:0655c05": "同時種名非界。後蘊名無種已生亦爾。即依",
    "T42n1828_015:0655c06": "此義解十地最後金剛心生時。生現賴耶與",
    "T42n1828_015:0655c07": "能生種已住滅相。以因果法理必同時俱謝",
    "T42n1828_015:0655c08": "滅故。爾時即有圓鏡智相續生。故智論云。無",
    "T42n1828_015:0655c09": "礙道中行名為菩薩。解脫道中行名為佛。又",
    "T42n1828_015:0655c10": "釋。羅漢後眼。從前念種生。同時無種故言無",
    "T42n1828_015:0655c11": "種已生。又最後不生後。不名眼界。又無眼種",
    "T42n1828_015:0655c12": "名非眼界而生七心界。名彼同分。大乘七心",
    "T42n1828_015:0655c13": "界未來無體。不可辨同分彼同分。若起必有",
    "T42n1828_015:0655c14": "是用無不用者。故不就辨。色等唯所取非能",
    "T42n1828_015:0655c15": "取。亦不就辨。故法界中有緣者如意不辨同",
    "T42n1828_015:0655c16": "分彼同分。無緣者如色等亦不辨也。基云。同",
    "T42n1828_015:0655c17": "分彼同分。正取五根。兼取六識亦得。然大乘",
    "T42n1828_015:0655c18": "中第七識與意識亦應分別如五根。其法界中",
    "T42n1828_015:0655c19": "心所約一一自變塵如何名同分。今取共依",
    "T42n1828_015:0655c20": "一根。取本識塵為同分等。五明諸界取境不",
    "T42n1828_015:0655c21": "同。於中分三。初辨念離。景云。言六合能取",
    "T42n1828_015:0655c22": "者。鼻舌身三根及彼三識。四不合能取者。眼",
    "T42n1828_015:0655c23": "耳二根二識。五及一少分非能取者。色等五",
    "T42n1828_015:0655c24": "界及法界中少分無所緣法非能取。一界若合",
    "T42n1828_015:0655c25": "不合二俱能取者。此中應言二界。謂意界及",
    "T42n1828_015:0655c26": "意識界。以意界無別體故不說。若意識界與",
    "T42n1828_015:0655c27": "三識並起因緣。名合能取。若與眼耳二識俱",
    "T42n1828_015:0655c28": "起同緣獨頭意識。名不合能取以說六識即",
    "T42n1828_015:0655c29": "說意義。若別說意根界者。六識生後皆名意",
    "T42n1828_015:0656a01": "界。如鼻舌身識及同緣意識生後名意界。則",
    "T42n1828_015:0656a02": "合能取。眼耳二識及同緣意識及獨頭意識",
    "T42n1828_015:0656a03": "生後名意界。則不合能取。對法第三。說彼六",
    "T42n1828_015:0656a04": "根三不至能取謂眼耳意。三至能取所謂餘",
    "T42n1828_015:0656a05": "根。此據意識雖與五識俱起。不依五根。是故",
    "T42n1828_015:0656a06": "不同二識合取三塵。故名不至能取。應說意",
    "T42n1828_015:0656a07": "識說非離非合。以不依五根。是故不同二識",
    "T42n1828_015:0656a08": "合取三塵故名不至能取應說意識說非離",
    "T42n1828_015:0656a09": "非合以不依五根。故望五塵及法塵非離非",
    "T42n1828_015:0656a10": "合。若依薩婆多。若取境名到。六根俱到。若無",
    "T42n1828_015:0656a11": "間取境。則三到三不到。基云。對法意唯不合",
    "T42n1828_015:0656a12": "能取者。以自塵為門故。此中以五根為門故",
    "T42n1828_015:0656a13": "通合不合。無相違也。法界應言一分合不合",
    "T42n1828_015:0656a14": "能取。此法界一分故略不論。大乘七八非合",
    "T42n1828_015:0656a15": "不合取。次明能所取。五及一少分唯所取者。",
    "T42n1828_015:0656a16": "五色界及法界中無緣法唯所取。十二及一少",
    "T42n1828_015:0656a17": "分亦是能取者。謂六根六識及有緣法界後",
    "T42n1828_015:0656a18": "明助伴。能取境意識。意識心所不依五根。名",
    "T42n1828_015:0656a19": "獨能取。理實亦假末那為根助伴方取。六明",
    "T42n1828_015:0656a20": "界繫。問幾唯欲色繫答十一者。即五根三識",
    "T42n1828_015:0656a21": "三塵也。以香味及二識唯欲界故。七明執受",
    "T42n1828_015:0656a22": "及非執受。景云。五執受者。五根。五執受非執",
    "T42n1828_015:0656a23": "受者。五塵。不離根者為識執。離根則非執受。",
    "T42n1828_015:0656a24": "對法云。眼等五全四一分。謂不離根色香味",
    "T42n1828_015:0656a25": "觸。此中云五通受非受者。以聲起時不離根",
    "T42n1828_015:0656a26": "故說為執受。對法即據聲不恒有故不說受。",
    "T42n1828_015:0656a27": "所餘非執受等者。餘七心界及以法界一向",
    "T42n1828_015:0656a28": "非執受。若離彼五根及不離根五塵餘之八",
    "T42n1828_015:0656a29": "界。別有能執心執受。於彼不可得故。基云。若",
    "T42n1828_015:0656b01": "大乘真理。唯第八名能執受。若隨順理門通",
    "T42n1828_015:0656b02": "六識。今者下文勢云色以離於彼餘能執受",
    "T42n1828_015:0656b03": "不可得故。即隨順理門。其聲界不離根常有",
    "T42n1828_015:0656b04": "故。名為執受。聲處有不恒故。所以不論。今取",
    "T42n1828_015:0656b05": "其界。有云第八不緣聲等者。如餘處分別。測",
    "T42n1828_015:0656b06": "云。以離於彼五根五外境餘心法為能執受。",
    "T42n1828_015:0656b07": "執受於彼根境可得。故彼根境是所執受。然",
    "T42n1828_015:0656b08": "離於彼心心所法外。餘非心法為能執受。執",
    "T42n1828_015:0656b09": "受於彼心心所法不可得。故八界非執受。問。",
    "T42n1828_015:0656b10": "何故不說過未根塵非執受耶。答。以無體故。",
    "T42n1828_015:0656b11": "不同小論。八明界差別。意明十八界。體類不",
    "T42n1828_015:0656b12": "同。彼性相異。名種種界。有情是假。界體是",
    "T42n1828_015:0656b13": "實。假依實住。名非一界。即總前三謂種種界。",
    "T42n1828_015:0656b14": "及一界名無量界下。引說誠證。成泰云。惡",
    "T42n1828_015:0656b15": "叉是果核之名。其形似此方磨石子。為聚無",
    "T42n1828_015:0656b16": "量。故未為喻。此方無故存本名。頌結之中。",
    "T42n1828_015:0656b17": "何等一。實有性二。四句三。同分四。取五。界",
    "T42n1828_015:0656b18": "六。執受非七。種種等非一八。自下第二以十",
    "T42n1828_015:0656b19": "四門廣辨界。初辨界義。景云。此中六種並",
    "T42n1828_015:0656b20": "據阿賴耶中十八界種因緣門中以釋於界。",
    "T42n1828_015:0656b21": "下釋立界為顯除三緣故。立界為顯因緣",
    "T42n1828_015:0656b22": "故。言因義種子義等。或就現行眼等前生後",
    "T42n1828_015:0656b23": "義故是因義。乃至任持義等。如說羅漢最後",
    "T42n1828_015:0656b24": "眼不能牽後故非界者。將知餘時前能生後。",
    "T42n1828_015:0656b25": "並復名界。因義者。是因緣義。種子義者。如",
    "T42n1828_015:0656b26": "世間說親能生芽名為種子。本性義者。因緣",
    "T42n1828_015:0656b27": "是果本性。種姓義者。果從生處名為種姓。微",
    "T42n1828_015:0656b28": "細義者。因緣理深名為微細。由因果住。名任",
    "T42n1828_015:0656b29": "持義。亦可此就現行十八界體。前能生後名",
    "T42n1828_015:0656c01": "為因緣。此就增上緣以說因緣。以次文說十",
    "T42n1828_015:0656c02": "八界為顯因緣。十二處猶除三緣。問。若前",
    "T42n1828_015:0656c03": "生後是界義者。如十處亦言無間生後是其",
    "T42n1828_015:0656c04": "處義。羅漢後眼亦不名處。處之與界有何別",
    "T42n1828_015:0656c05": "耶。解云。體雖不殊而義恒異。如前眼生後眼。",
    "T42n1828_015:0656c06": "有種子義邊。是其界義。令後生長邊。是其處",
    "T42n1828_015:0656c07": "義。說據同時根塵生識邊有二義。如眼根色",
    "T42n1828_015:0656c08": "塵唯生眼識不生餘識。是則眼色望彼眼識",
    "T42n1828_015:0656c09": "有種子義。就增上緣說名種子。如前眼生後",
    "T42n1828_015:0656c10": "眼亦據增上緣中以說種子。若同時根塵生",
    "T42n1828_015:0656c11": "長識邊即是處義。故下論云處是何義。諸心",
    "T42n1828_015:0656c12": "心所生長門義。二辨涅槃虛空名界所以。由",
    "T42n1828_015:0656c13": "證涅槃眾苦皆滅。故云持苦不生。是故涅槃",
    "T42n1828_015:0656c14": "立在法界。虛空無礙。持身往來。運動作用。又",
    "T42n1828_015:0656c15": "空為勝緣。持眼見用。故云持身眼等運動用",
    "T42n1828_015:0656c16": "義。三釋立界意。為顯因緣義立十八界。界名",
    "T42n1828_015:0656c17": "為正取十八界種。及顯根境受用義者。根即",
    "T42n1828_015:0656c18": "六根。境即六境。受用即六識違順苦樂等。四",
    "T42n1828_015:0656c19": "略辨界有六種。廣則無量。問十八界由誰分",
    "T42n1828_015:0656c20": "別者。約誰分別有幾種界。答略說由六種等",
    "T42n1828_015:0656c21": "者。約其六義分別諸界。眼等十八。體性是法。",
    "T42n1828_015:0656c22": "故名法界。有三乘性人所有無漏種子法界",
    "T42n1828_015:0656c23": "少分名為淨界。亦可約有無漏種性人所有",
    "T42n1828_015:0656c24": "法界。以皆勝妙並名淨界。即如所說十八界",
    "T42n1828_015:0656c25": "種無始本有名本性界。及住三乘種姓不住",
    "T42n1828_015:0656c26": "種姓亦成本有。涅槃種亦名本性界。以始熏",
    "T42n1828_015:0656c27": "成染淨界種於生死中得勝劣生者新熏生",
    "T42n1828_015:0656c28": "種。新熏無漏種名涅槃因性故名熏習界。已",
    "T42n1828_015:0656c29": "生界種滅入過去。名已與果。未生果種恒相",
    "T42n1828_015:0657a01": "續流。或滅過去。或流現在。名未與果界。其本",
    "T42n1828_015:0657a02": "性界熏習界中。勝軍護月護法分別三義。應",
    "T42n1828_015:0657a03": "思。五樂有色無色等。乃至無斷。十九門分",
    "T42n1828_015:0657a04": "別諸界。依前蘊中隨相建立。六明見聞等",
    "T42n1828_015:0657a05": "體。景云。約勝義道理。六根六識從緣生。念念",
    "T42n1828_015:0657a06": "不注滅。無有作用。云何能見乃至能知。約",
    "T42n1828_015:0657a07": "諸有為相續理中說有作用則眼等根於見聞",
    "T42n1828_015:0657a08": "等勝於可於彼立見等者。何以故。若有根識",
    "T42n1828_015:0657a09": "定生。或有識而根不定。根闕不闕俱可得故",
    "T42n1828_015:0657a10": "云根是勝立見者等。實義唯於見等說見者",
    "T42n1828_015:0657a11": "等。見聞等外無別見聞等之者。基云。言諸",
    "T42n1828_015:0657a12": "法自性眾緣生故剎那滅故無作用故者。初",
    "T42n1828_015:0657a13": "非自然生故見。次非常故得見。無作用法。作",
    "T42n1828_015:0657a14": "用法破吠世師等作用故。不能實見。言或有",
    "T42n1828_015:0657a15": "識流非眼等根若缺不缺俱可得者。謂根種",
    "T42n1828_015:0657a16": "被損不能生現行識種。不被損其識種一切",
    "T42n1828_015:0657a17": "時流。而根或缺不缺。故知若有根種必生現",
    "T42n1828_015:0657a18": "有識種。生識自有識種。根種未必生根。又云。",
    "T42n1828_015:0657a19": "流者類如識具三種成就。根若缺者唯有種",
    "T42n1828_015:0657a20": "子成熟。其識流類。根缺不缺俱可得。故知",
    "T42n1828_015:0657a21": "有根識生。不由識有根有。測云。五識有三種。",
    "T42n1828_015:0657a22": "一種子成熟。二現行成熟。三自在成熟。",
    "T42n1828_015:0657a23": "故說無五根識流可得。若無現根。根唯有種。",
    "T42n1828_015:0657a24": "無餘。二種中所依即是六根。根有次第。謂眼",
    "T42n1828_015:0657a25": "為先等。境界即六境。云有次第。謂色聲等。俱",
    "T42n1828_015:0657a26": "依是識。識俱依彼根境而生。隨根彼境。立有",
    "T42n1828_015:0657a27": "次第。於十八界中。依六根緣六境六識得生。",
    "T42n1828_015:0657a28": "故生六根次說六境後說六識。故云三種。所",
    "T42n1828_015:0657a29": "以者何下釋俱依義。六種中。先長行辨。後以",
    "T42n1828_015:0657b01": "頌攝。前中先約六因辨五根次第。後總明意",
    "T42n1828_015:0657b02": "根在後所以。前中一約所緣多少辨先後。謂",
    "T42n1828_015:0657b03": "眼所見多故先說。耳於所聞聲狹故次說等。",
    "T42n1828_015:0657b04": "二隨世俗事轉說彼次第。三約喜樂差別以",
    "T42n1828_015:0657b05": "辨次第。景云。謂隨諸佛菩薩喜樂。先說眼",
    "T42n1828_015:0657b06": "等。如經說云。耶謂眼耳鼻舌身及意。基云。",
    "T42n1828_015:0657b07": "情所喜樂立此次第。又情多喜樂眼見諸色",
    "T42n1828_015:0657b08": "等故。四約嚴飾辨。安繕那。是西國樂石名。",
    "T42n1828_015:0657b09": "其石作青黑色。其末堪莊眉眼。此方無此石。",
    "T42n1828_015:0657b10": "故存本也。五依作業習欲次第。謂先見身業。",
    "T42n1828_015:0657b11": "次聞語業。受段食時先嗅香氣。次嘗味。後覺",
    "T42n1828_015:0657b12": "觸等。六約業廣狹以辨。按俱舍有二次第。一",
    "T42n1828_015:0657b13": "取境次第。二依處次第。故彼頌云。前五境唯",
    "T42n1828_015:0657b14": "現。四境唯所造。餘用遠速明。或隨處次第。廣",
    "T42n1828_015:0657b15": "釋如彼。下總明意根。在後如文。頌攝云二作",
    "T42n1828_015:0657b16": "果即第五六可。八明十八界能攝經中異名",
    "T42n1828_015:0657b17": "說義。謂或說六或六十二等。皆此中攝。六十",
    "T42n1828_015:0657b18": "二界如多界經。九問答辨。色界猶有鼻舌兩",
    "T42n1828_015:0657b19": "界則有二因。一為嚴身。二於此二仍未離欲。",
    "T42n1828_015:0657b20": "準藏論更有一因。謂起言說。十明上地得起",
    "T42n1828_015:0657b21": "下地尋伺。言答由有尋伺諸識種子隨逐無尋",
    "T42n1828_015:0657b22": "伺定故出定已現前者。景云。五識實不與彼",
    "T42n1828_015:0657b23": "尋伺相應。然與五識同緣意識必與尋伺相",
    "T42n1828_015:0657b24": "應。非彼三識有尋伺也。是故上地欲起下地",
    "T42n1828_015:0657b25": "三藏時必起下地意識同取色等。故解深密",
    "T42n1828_015:0657b26": "經云。一塵唯一識生。爾時有分別意識與彼",
    "T42n1828_015:0657b27": "五識共緣境生。故知五識同時意識必與尋",
    "T42n1828_015:0657b28": "伺相應。名有分別故。又上辨尋伺唯與憂喜",
    "T42n1828_015:0657b29": "相應。不言苦樂相應。將知五識定無尋伺。基",
    "T42n1828_015:0657c01": "云。此中有意識俱尋伺心為能引引生五識。",
    "T42n1828_015:0657c02": "非如小乘五識亦自有尋伺方生。由彼以對",
    "T42n1828_015:0657c03": "治道。或厭離已。除尋伺欲故。名性離欲。名無",
    "T42n1828_015:0657c04": "尋伺。有種由行故。亦無有失。此中應難。尋",
    "T42n1828_015:0657c05": "伺初禪繫。二禪離欲由得生。苦根離欲說二",
    "T42n1828_015:0657c06": "禪。二禪之中由起苦。苦根逼迫不善果。二",
    "T42n1828_015:0657c07": "禪無苦根。尋伺發三識。所以上地有尋伺。十",
    "T42n1828_015:0657c08": "一明眼耳鼻各生二分。餘但生一。準小論有",
    "T42n1828_015:0657c09": "二義。一為身端嚴。二為識明了。此中略一。十",
    "T42n1828_015:0657c10": "二明眼耳鼻識雖依二生而識體唯一。意謂",
    "T42n1828_015:0657c11": "若患一眼識即不明。故知一識依於二眼。又",
    "T42n1828_015:0657c12": "識非色。無方所引不成三分。此簡犢子上座",
    "T42n1828_015:0657c13": "等計二眼前後得生一識。十三明因果義。景",
    "T42n1828_015:0657c14": "云。此問即同經部師難。知如牛二角俱時而",
    "T42n1828_015:0657c15": "有。相望非因果。眼根眼識俱有亦爾。此中答",
    "T42n1828_015:0657c16": "意。識依眼生。非如種滅芽生。何以故。眼與眼",
    "T42n1828_015:0657c17": "識非正生因。是故俱時因果猶如燈光。問。",
    "T42n1828_015:0657c18": "大乘種子六義俱有。生法皆是同時。何以不",
    "T42n1828_015:0657c19": "引此理。而答乃言識依眼生非如種滅芽生",
    "T42n1828_015:0657c20": "等耶。答云。彌勒且順經部宗義。因前果後。如",
    "T42n1828_015:0657c21": "種滅芽辨生因果義。故云眼與眼識非正生",
    "T42n1828_015:0657c22": "因唯建立故。作此說。勝軍引此處文說眼與",
    "T42n1828_015:0657c23": "眼識同時非正生因。即立現在有二時用。如",
    "T42n1828_015:0657c24": "現種子在異相時生彼生相。現行諸法以現",
    "T42n1828_015:0657c25": "在法生即名為住。故住與生時節不別。法將",
    "T42n1828_015:0657c26": "欲滅衰故名異。是故一切因果相生皆約現",
    "T42n1828_015:0657c27": "在異相時為因。生相時果。而攝論云俱有",
    "T42n1828_015:0657c28": "者。因果同在現在故言俱有非同生相。西方",
    "T42n1828_015:0657c29": "不用此義。故彼破云。汝立異相時法與生相",
    "T42n1828_015:0658a01": "時法為一異。若一則無異相時。若異應有別",
    "T42n1828_015:0658a02": "法體。基云。此中言建立因。是增上緣。非正生",
    "T42n1828_015:0658a03": "因緣。增上緣因果何妨同時生。故下文云雖",
    "T42n1828_015:0658a04": "有自種無此依故識不應生。其正生因即不",
    "T42n1828_015:0658a05": "定。種生種異時故。前本地分五若同類異念",
    "T42n1828_015:0658a06": "生。非即此剎那。生現異類。又同時生。十四明",
    "T42n1828_015:0658a07": "生三界眼等諸界有無定不定義。先約欲界。",
    "T42n1828_015:0658a08": "雖聲有間斷。而約一期定有起義。次約上界。",
    "T42n1828_015:0658a09": "如文。下類結頌同有。景云。言界事善巧至嗢",
    "T42n1828_015:0658a10": "拕喃頌者。依此結文。前辨蘊善巧竟。合有一",
    "T42n1828_015:0658a11": "頌總結可知。文中何為無總結文。但頌五段",
    "T42n1828_015:0658a12": "中第五破執之文。謂五種姓不成等。言如界",
    "T42n1828_015:0658a13": "善巧至當知亦爾者。類釋大乘。文便故預類",
    "T42n1828_015:0658a14": "後說處善巧後總結文。基云。善巧末後。頌攝",
    "T42n1828_015:0658a15": "上文。界亦爾。備云。處善巧。初應作頌文而略",
    "T42n1828_015:0658a16": "不說。今準前文蘊善巧初嗢拕南曰。自性義",
    "T42n1828_015:0658a17": "差別。次第攝依止。後長行釋此六門等如蘊",
    "T42n1828_015:0658a18": "善巧。當知處善巧初亦應宣說嗢拕南頌。而",
    "T42n1828_015:0658a19": "略不說。云何眼處下。第三辨處善巧。於中有",
    "T42n1828_015:0658a20": "六。一出處體。景云。胎內第五時已去。名已得",
    "T42n1828_015:0658a21": "眼。未被損失未生無色。名為不捨。除羅漢眼。",
    "T42n1828_015:0658a22": "此已前於無間體非斷滅法。是眼處體。問。",
    "T42n1828_015:0658a23": "何故要取無間生後方是處。斷滅之眼及羅",
    "T42n1828_015:0658a24": "漢後眼斷滅之法不名處體。解云。如次文說",
    "T42n1828_015:0658a25": "生長門義是處義。前能生後無間相續。方順",
    "T42n1828_015:0658a26": "生長義。為此義故。羅漢後眼不名為處。餘十",
    "T42n1828_015:0658a27": "一處準知。測云。眼有三義。一眼。二眼處。三",
    "T42n1828_015:0658a28": "眼觸處。一切現眼總名為眼。能生後眼方名",
    "T42n1828_015:0658a29": "眼處。是故羅漢後眼及欲色界命終生於無",
    "T42n1828_015:0658b01": "色界時最後眼等皆不名處。論云於無間體",
    "T42n1828_015:0658b02": "非斷滅法。意在於此。二總辨處觸處差別。答",
    "T42n1828_015:0658b03": "處如前說者。已得不捨於無間體非斷滅法。",
    "T42n1828_015:0658b04": "言觸處者謂與觸俱者。同時為根生長彼觸。",
    "T42n1828_015:0658b05": "或能無間引發諸觸等者。前念五根雖不與",
    "T42n1828_015:0658b06": "觸俱而能無間引後念觸。以隨順後觸亦名",
    "T42n1828_015:0658b07": "觸處。三引將眼對分別四句。景云。羅漢後",
    "T42n1828_015:0658b08": "眼。是斷滅之法。學人生無色時。亦是無間斷",
    "T42n1828_015:0658b09": "滅之法。又學現身當得涅槃。身在欲界被他",
    "T42n1828_015:0658b10": "打破眼根。爾時最後念眼。亦是無間斷滅之",
    "T42n1828_015:0658b11": "法。是眼非處。耳鼻等無間牽後。是處非眼。其",
    "T42n1828_015:0658b12": "眼相續。又異生生下二界命終生無色時。復",
    "T42n1828_015:0658b13": "有欲界異生被他打壞眼。及有學人身在欲",
    "T42n1828_015:0658b14": "界餘生未盡亦打壞眼。如是等諸人最後所",
    "T42n1828_015:0658b15": "捨眼不名無間斷滅之法。有能生彼後時眼",
    "T42n1828_015:0658b16": "故並是俱句。準知界處二門攝法不盡。最後",
    "T42n1828_015:0658b17": "眼等非界故。基云。所以界中眼與非界但取",
    "T42n1828_015:0658b18": "羅漢最後念眼。今此處中眼而非處亦取生",
    "T42n1828_015:0658b19": "無色後念眼者。以界中取界種子故但說羅",
    "T42n1828_015:0658b20": "漢。今此處中據中現行故通說眼根滅盡後",
    "T42n1828_015:0658b21": "念。四辨處及觸處相對作句。即是順後句。問",
    "T42n1828_015:0658b22": "與前第二辨處觸處差別何異。解云。前者汎",
    "T42n1828_015:0658b23": "爾總辨。此中作句別分別之。然非無間斷滅",
    "T42n1828_015:0658b24": "之法者。簡阿羅漢最後眼等。彼第四句非觸",
    "T42n1828_015:0658b25": "處復非處故。若於色界乃至必定非處者。三",
    "T42n1828_015:0658b26": "藏云。此應是處非觸處。而名非處者。約生色",
    "T42n1828_015:0658b27": "界鼻舌二根。生無想天。眼等五根於一期中",
    "T42n1828_015:0658b28": "必定不能生心心所。故不名處。故次文說諸",
    "T42n1828_015:0658b29": "心心所生長門名為處義。測云。此文錯略。應",
    "T42n1828_015:0658c01": "言非觸處。五釋處義。初問答辨處。後廣分別",
    "T42n1828_015:0658c02": "及次第指同於界。前中。問二。一問處義。二",
    "T42n1828_015:0658c03": "問立處。答即有二。一答前問。六義名為處。略",
    "T42n1828_015:0658c04": "為三例。同時處義即居住處。二者前時。即生",
    "T42n1828_015:0658c05": "長門方便處。三通二時。即和合性所依止。言",
    "T42n1828_015:0658c06": "生長門義者。舊云輸門義是處義者非也。何",
    "T42n1828_015:0658c07": "以得知。若梵本云阿耶(名生長)特活羅(名門)此云生",
    "T42n1828_015:0658c08": "長門義。若說輸門義者。梵本應名波羅特活",
    "T42n1828_015:0658c09": "羅。二答後問。為欲三義故立處義。謂十二處",
    "T42n1828_015:0658c10": "中意是無間緣。五根是增上緣。六境是所緣",
    "T42n1828_015:0658c11": "故。六辨攝略名處。於中先辨攝異名處。後餘",
    "T42n1828_015:0658c12": "門指界。前中。八勝處等。十二處中意法處攝。",
    "T42n1828_015:0658c13": "當時心王是意處。同時心處共起之法是法",
    "T42n1828_015:0658c14": "處。唯除無想處彼十處攝除香味。下云又處",
    "T42n1828_015:0658c15": "依上如界者。前界門中明攝異名界竟。即問",
    "T42n1828_015:0658c16": "答辨色界鼻界令所依端嚴故。又於此二未",
    "T42n1828_015:0658c17": "離欲故。又辨三根各生二為令依此端嚴故。",
    "T42n1828_015:0658c18": "今此處中應辨此義。指如界說。自下第四解",
    "T42n1828_015:0658c19": "緣起善巧。於中先略辨九門。後指前本地已",
    "T42n1828_015:0658c20": "說今不復現。前中。一辨緣生相唯法無人。景",
    "T42n1828_015:0658c21": "云。謂無主宰無有作者受者。受此破數論師",
    "T42n1828_015:0658c22": "執我為受者。亦破勝論師執我為作者及為",
    "T42n1828_015:0658c23": "受者。今明唯因能作唯果能受。無自作用者。",
    "T42n1828_015:0658c24": "破勝論師立有業句諸法起時有實業用。今明",
    "T42n1828_015:0658c25": "諸法無實作用。不得自在從因而生託眾緣",
    "T42n1828_015:0658c26": "轉者。此破自然計外道。一切諸法自然而有",
    "T42n1828_015:0658c27": "不從因生。今明從因記緣不得自在。知非自",
    "T42n1828_015:0658c28": "然。本無而有有已散滅者。此破計常。今明由",
    "T42n1828_015:0658c29": "此故無常。唯法所顯者。結初無主宰等。唯法",
    "T42n1828_015:0659a01": "能潤所潤者。結前。第二無自作用。唯由無明",
    "T42n1828_015:0659a02": "有行有。無實業用。墮在相續者。結前第三",
    "T42n1828_015:0659a03": "變。第四。基云。言無用作用者。謂自在天。或",
    "T42n1828_015:0659a04": "此法從緣生無自作用。餘可解。二釋。於中。初",
    "T42n1828_015:0659a05": "辨名不同。因體為緣能起於果。故云因名緣",
    "T42n1828_015:0659a06": "起。由彼緣力果體得生。故云果名緣生。次就",
    "T42n1828_015:0659a07": "相生以辨緣起緣生之相。此無明隨眠不斷",
    "T42n1828_015:0659a08": "有故者。此釋因名緣起。彼無明纏有者。此",
    "T42n1828_015:0659a09": "名果名緣生。此無明纏生故彼諸行轉者。此",
    "T42n1828_015:0659a10": "就無明緣行以釋因名緣起果名緣生。如是",
    "T42n1828_015:0659a11": "諸行種子不斷諸行得生者。此就行種生行",
    "T42n1828_015:0659a12": "以釋緣起緣生。諸行生故得有識轉者。由行",
    "T42n1828_015:0659a13": "生已熏識故種。引彼識種令其增長。此文就",
    "T42n1828_015:0659a14": "行緣識釋緣起緣生。如是所餘等者。例知如",
    "T42n1828_015:0659a15": "上。三辨假實。景云。有生死是假者。以無生",
    "T42n1828_015:0659a16": "法。即前行支由愛取潤建立名有。生老死但",
    "T42n1828_015:0659a17": "於來報分位法上假立生死。故立是假。泰測",
    "T42n1828_015:0659a18": "同云。生及老死是四相中三相之名。是分位",
    "T42n1828_015:0659a19": "假故。亦非實也。四明五相立緣起。先總舉徵",
    "T42n1828_015:0659a20": "列。後次第別釋。前中。一者觀起六處是前",
    "T42n1828_015:0659a21": "除苦果。由迷此苦起無明等七。二者現起受",
    "T42n1828_015:0659a22": "支。由貪此受生愛取有三種生因故。是生因",
    "T42n1828_015:0659a23": "依處。三謂前七支。四謂愛取有。五謂未來二。",
    "T42n1828_015:0659a24": "如是十二相因而生展轉不絕。此中即說十",
    "T42n1828_015:0659a25": "二支為三分。一前七為引因。二次三為生因。",
    "T42n1828_015:0659a26": "三未來二支是前二引生二因之果。對法為",
    "T42n1828_015:0659a27": "四。如前七中即分能引所引。後五即分能生",
    "T42n1828_015:0659a28": "所生。別釋中云。謂於現法中名色為緣六入",
    "T42n1828_015:0659a29": "處生起者。於依處體。不斷不知至是名無明",
    "T42n1828_015:0659b01": "者。迷於六處故起無明。無明為緣起行乃至",
    "T42n1828_015:0659b02": "觸處。此解依處義也。此中已下結依處也。基",
    "T42n1828_015:0659b03": "測等云。此通舉一身名色六處為無明等引",
    "T42n1828_015:0659b04": "因依處。非時分也。無明觸受為眾苦生因依",
    "T42n1828_015:0659b05": "處。即約時分。觸受為愛取等生因依處也。眾",
    "T42n1828_015:0659b06": "苦生因依處。亦出體解義結之。眾苦引因者",
    "T42n1828_015:0659b07": "乃至老死苦者。由彼福等三業行支所熏。引",
    "T42n1828_015:0659b08": "彼行有五支種子而得增長。能引未來餘身",
    "T42n1828_015:0659b09": "識等五支生老死果。是故下結。眾苦生因者",
    "T42n1828_015:0659b10": "謂受緣愛愛緣取取緣有等。出生因體即先",
    "T42n1828_015:0659b11": "所作下釋。有義。謂先造行支及識等種為煩",
    "T42n1828_015:0659b12": "惱潤。合果將現。故名為自。眾苦生起者",
    "T42n1828_015:0659b13": "謂有緣生生緣老死者。出眾苦之體。即識名",
    "T42n1828_015:0659b14": "色等乃至復得苦名者。五支種子昔在識中",
    "T42n1828_015:0659b15": "曾名引因。今時生果名生老死。然此種子同",
    "T42n1828_015:0659b16": "生死體異熟。亦受苦名。五料簡無明。於中先",
    "T42n1828_015:0659b17": "出正義。次破邪執。後結正義。執破執中。先總",
    "T42n1828_015:0659b18": "破二執。後別破二執。前中。非謂明無亦非邪",
    "T42n1828_015:0659b19": "智者。有說明無即是無明。便更別有無明之",
    "T42n1828_015:0659b20": "體。後說云邪智乖正即是無明。何處別有無",
    "T42n1828_015:0659b21": "明之體。故云也。就別破中。何以故者。外人問",
    "T42n1828_015:0659b22": "意。我立明無及以邪智為無明體正是道理。",
    "T42n1828_015:0659b23": "何以非我並言邪。下論主破之。先破明無。後",
    "T42n1828_015:0659b24": "破邪智。前中即顯六種過失。一三品不成失。",
    "T42n1828_015:0659b25": "景云。若彼明無是無明者。明無即是無性。無",
    "T42n1828_015:0659b26": "性之法無有三品。而佛結無明有上中下。故",
    "T42n1828_015:0659b27": "知無明非無明也。應立量云。汝立無明應無",
    "T42n1828_015:0659b28": "有體。無三品故。猶如兔角。備云。此量不順",
    "T42n1828_015:0659b29": "文義故今更立。汝執無明應無三品。無明性",
    "T42n1828_015:0659c01": "故。如兔角等。二現種無別失。謂若明無。明無",
    "T42n1828_015:0659c02": "即無有性。云何得有種及現行二種差別。由",
    "T42n1828_015:0659c03": "無性法於一切時其相相似。無有現行及種",
    "T42n1828_015:0659c04": "隨縛故。三諸心皆染失。謂答離無漏慧明是",
    "T42n1828_015:0659c05": "無明者。凡夫身中三性心皆至離慧明。是則",
    "T42n1828_015:0659c06": "三性心法皆應成染。以彼無明是染法故。四",
    "T42n1828_015:0659c07": "義不攝失。謂明無即無性。無性之法非有為",
    "T42n1828_015:0659c08": "非無為不能為染不能為淨。五慧明不起失。",
    "T42n1828_015:0659c09": "謂異生三性心法並是無明。無明相續無漏",
    "T42n1828_015:0659c10": "慧明必不得起。六聖者虛言失。謂不應說無",
    "T42n1828_015:0659c11": "明滅故明得生起。以無生法非起滅故。下破",
    "T42n1828_015:0659c12": "邪智。先徵三門。後次第別破。先亦約俗智以",
    "T42n1828_015:0659c13": "破彼計。若除無漏明外凡夫所有三性智慧",
    "T42n1828_015:0659c14": "又是邪智。則無善惡無記性異。皆邪智故。故",
    "T42n1828_015:0659c15": "不應理。次約邪執性智以破彼計。自三難。",
    "T42n1828_015:0659c16": "一與見無別難。謂若唯染邪執智名邪智者。",
    "T42n1828_015:0659c17": "唯應五見名染性故。佛法道理。由無明力起",
    "T42n1828_015:0659c18": "五邪見。行相名異名執。五見即是無明不應",
    "T42n1828_015:0659c19": "道理。然彼五見不離無明。無明與見行相各",
    "T42n1828_015:0659c20": "別。故就染智名為無明違理。二聖教相違難。",
    "T42n1828_015:0659c21": "謂若無明與相無別者。世尊不應七隨眠中。",
    "T42n1828_015:0659c22": "於無明外別立見隨眠。七隨眠者。如俱舍說。",
    "T42n1828_015:0659c23": "一欲貪隨眠．二瞋．三貪．四慢．五無明．六見．",
    "T42n1828_015:0659c24": "七疑．三曾無說處難。知如文可知。下約煩惱",
    "T42n1828_015:0659c25": "相應邪智以破即有四失。一與見不俱失。二",
    "T42n1828_015:0659c26": "非為導首失。三性染不成失。謂亦可得說性",
    "T42n1828_015:0659c27": "染慧由相應染。不可得說非無明體成無明",
    "T42n1828_015:0659c28": "性。四倒非煩惱失。謂如諸餘煩惱相應受想",
    "T42n1828_015:0659c29": "思等非煩惱性。不可得說由相應故今成煩",
    "T42n1828_015:0660a01": "惱。無明亦爾。不可得說非無明性今成云",
    "T42n1828_015:0660a02": "明。六釋其行。景云。此中辨行支業。明兩種",
    "T42n1828_015:0660a03": "三行。初明身行有二者。出入息風名為身行。",
    "T42n1828_015:0660a04": "息風有二義。一與報身為行。三定已下由有",
    "T42n1828_015:0660a05": "息風身注不死。二與身業為行。由風力故發",
    "T42n1828_015:0660a06": "動身業。故知身行若彼身業體是行支故名身",
    "T42n1828_015:0660a07": "行。二者身所作業亦名身行。由愚癡者行殺",
    "T42n1828_015:0660a08": "等時。先起隨身業風已。然後方起染污身業。",
    "T42n1828_015:0660a09": "次明語意。尋伺是發語思。名為語行。所發語",
    "T42n1828_015:0660a10": "業體是行支亦名為行。合彼二種總名語行。",
    "T42n1828_015:0660a11": "想行受及思。俱是心王之因。名為意行。意思",
    "T42n1828_015:0660a12": "正是行支體性。故名為行。基云。此中息風名",
    "T42n1828_015:0660a13": "為身行。眾身色由風故得相續。如狹死者出",
    "T42n1828_015:0660a14": "入息風不轉通所以名死。又有風為首令身業",
    "T42n1828_015:0660a15": "等轉此中二義。又解此但一緣。解云。入出息風",
    "T42n1828_015:0660a16": "名為行者。總舉風為導首。下釋所以。要由",
    "T42n1828_015:0660a17": "有風身業方轉故。七明界地。景云。如生欲界",
    "T42n1828_015:0660a18": "現所受身是生老死。即約此身受生者死收",
    "T42n1828_015:0660a19": "前十支並欲界攝。乃至生在悲想受生老死。",
    "T42n1828_015:0660a20": "約果收故。因並悲想攝。既爾無明下界者不",
    "T42n1828_015:0660a21": "發上界業其異生未離欲起未至定業。但由",
    "T42n1828_015:0660a22": "當地無明種子而發之。今準唯識論。下地無",
    "T42n1828_015:0660a23": "明能起上地行。故知彼釋違於論也。備云此",
    "T42n1828_015:0660a24": "有支望當生處判。即可當生處繫。此唯有支",
    "T42n1828_015:0660a25": "一支。非十二緣起支起。八以三事攝十二支。",
    "T42n1828_015:0660a26": "云復次乃至皆事所攝者。此中行有二支是",
    "T42n1828_015:0660a27": "業心。行支中種及現行並是行支。識支自取",
    "T42n1828_015:0660a28": "識中本有名言識種為識支體。對法即說行",
    "T42n1828_015:0660a29": "支種子名識支者。以行支種住在識中同彼",
    "T42n1828_015:0660b01": "所依亦名為識。識支自性入名色中隨論者",
    "T42n1828_015:0660b02": "意取捨不定。又二業中乃至謂有者。初是引",
    "T42n1828_015:0660b03": "因中業。後是生因中業也。三煩惱中至謂愛",
    "T42n1828_015:0660b04": "取者。景備同云。乍見此文。似如同舊現在愛",
    "T42n1828_015:0660b05": "取發業。應有落謝過去名無明行。道理不然。",
    "T42n1828_015:0660b06": "無明發業名行。今被愛取潤故轉名為有。此",
    "T42n1828_015:0660b07": "即說潤名發。基又云。起之言生。能生有故。愛",
    "T42n1828_015:0660b08": "取亦名發起。非發業煩惱。餘事所攝事中至",
    "T42n1828_015:0660b09": "觸緣愛者。此據五支名言種子望未來苦一",
    "T42n1828_015:0660b10": "向是因。又即五支觸受者。現在五支若取現",
    "T42n1828_015:0660b11": "行五果。即是過去十支為因感此生老死果",
    "T42n1828_015:0660b12": "於此現在生死中開為識差別。又現在果所",
    "T42n1828_015:0660b13": "攝五支乃至因所攝緣起者。景云。現在五支",
    "T42n1828_015:0660b14": "名果者。即是過去十因生老死果離為五支。",
    "T42n1828_015:0660b15": "未來二支名果者。即是現在十因之名果。測",
    "T42n1828_015:0660b16": "云。前識名色六處觸受先種子性曾得眾苦",
    "T42n1828_015:0660b17": "引因之名。故知非現在五支約種子說。今言",
    "T42n1828_015:0660b18": "現在果所攝五支及未來二支總名果所攝。",
    "T42n1828_015:0660b19": "故知現在五支亦現起異熟果攝總。二支說",
    "T42n1828_015:0660b20": "五支。即通現行種子。餘亦如是。西方諸師云。",
    "T42n1828_015:0660b21": "現在五支正辨種子兼於現行。未來二支正",
    "T42n1828_015:0660b22": "辨現行兼說種子。九辨無能明生五法成五",
    "T42n1828_015:0660b23": "過患。於中初明生於五法。後明五種過患。前",
    "T42n1828_015:0660b24": "中舉數列名次第解釋。初出三際無知生疑。",
    "T42n1828_015:0660b25": "言若於內疑惑此誰所有者。此殺現在內身",
    "T42n1828_015:0660b26": "縱我所有。我為是誰。為是誰者。此疑現在內",
    "T42n1828_015:0660b27": "身為繫屬誰。今此有情至當住何所者。疑現",
    "T42n1828_015:0660b28": "有情來往之處。當知此疑從現在中前後二",
    "T42n1828_015:0660b29": "際無知所生。二從內外等三愚生於四愛。初",
    "T42n1828_015:0660c01": "於現在內身生愛。次於未來內身生後有愛。",
    "T42n1828_015:0660c02": "次於現已得外境生喜貪俱行愛。於未來未",
    "T42n1828_015:0660c03": "得外境生彼彼喜樂愛。三業異熟俱愚能生",
    "T42n1828_015:0660c04": "非處住。魯達羅者。此翻暴惡。毘瑟笯舊云毘",
    "T42n1828_015:0660c05": "紐天。此翻約惑。能約作象馬等約惑世",
    "T42n1828_015:0660c06": "間。此一天皆是大自在天變化之身也。或云",
    "T42n1828_015:0660c07": "毘瑟。是婆籔仙人變化身也。世主天者。即大",
    "T42n1828_015:0660c08": "梵天。是諸眾生愚自業果之從彼天而生。故",
    "T42n1828_015:0660c09": "於彼天歸依敬信。四於三寶四諦不正通達",
    "T42n1828_015:0660c10": "愚達愚能竺諸見。五於因果及觸處愚能",
    "T42n1828_015:0660c11": "生增上慢。於中初明因及果愚生世間增上",
    "T42n1828_015:0660c12": "慢。此於非住天謂是正因名增上慢。次明觸",
    "T42n1828_015:0660c13": "處愚生於世增上慢。謂由道得沙門果時要",
    "T42n1828_015:0660c14": "達六觸處空必盡名色方得究竟。今彼外道",
    "T42n1828_015:0660c15": "不達謂達名增上慢。上來生五法。今有十九",
    "T42n1828_015:0660c16": "愚。即是前說合為七類。今總束生於五法即",
    "T42n1828_015:0660c17": "為五愚。如是已下明五過失。先牒結所生五",
    "T42n1828_015:0660c18": "種染。後明五得生五過失。一者自疑不決從",
    "T42n1828_015:0660c19": "他邪教投巖赴火現受多惱。中三文顯。第五",
    "T42n1828_015:0660c20": "由於自餓等非方便中起正方便增上慢故不",
    "T42n1828_015:0660c21": "得生天。乃至墮惡趣名為異果。由實無有通",
    "T42n1828_015:0660c22": "達。六處之智未得謂得生增上慢。故無無",
    "T42n1828_015:0660c23": "漏沙門之果也。",
    "T42n1828_015:0660c24": "瑜伽論記卷第十五(之下終)"
}