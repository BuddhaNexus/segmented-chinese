{
    "X79n1557_025:0216a18": "聯燈會要卷第二十五",
    "X79n1557_025:0216a20": "住泉州崇福禪寺嗣祖比丘　悟明　集",
    "X79n1557_025:0216a21": "　　　　青原下第七世",
    "X79n1557_025:0216a22": "筠州九峰道虔禪師法嗣",
    "X79n1557_025:0216a23": "洪州同安常察禪師(凡十二)示眾云。洪音不剖。其理不",
    "X79n1557_025:0216a24": "彰。設使不言。且道是分不分。時有僧出云。不分。師云。",
    "X79n1557_025:0216b01": "若不是闍梨。老僧不曉。云同安風采。瓦解氷消。師云。",
    "X79n1557_025:0216b02": "養由弓矢。不射田蝸。僧作禮。師云。將謂是便宜。",
    "X79n1557_025:0216b03": "示眾云。寅晡飲啄。無處藏身。儞道。有此道理麼。時有",
    "X79n1557_025:0216b04": "僧出云。和尚作麼生。師打一拂子。僧云。撲手征人。徒",
    "X79n1557_025:0216b05": "誇好手。師云。握鞭側帽。豈是闍梨。云今古之道。何處",
    "X79n1557_025:0216b06": "藏身。師云。闍梨作麼生。僧珍重便出。師云。未在。",
    "X79n1557_025:0216b07": "示眾云。青霄鳥道。登者即迷。碧海無波。動犯風影。今",
    "X79n1557_025:0216b08": "時學者。也似敲空覔響。擊石求聲。火中求水。水裏覔",
    "X79n1557_025:0216b09": "火。山僧有一曲。即不然。何也。五天唱不起。漢地和不",
    "X79n1557_025:0216b10": "成。欲曉其中事。鐵牛水上行。幻人看音樂。石女夜鳴",
    "X79n1557_025:0216b11": "機。若能如是作。許君解無為。有言玄妙用。無語句中",
    "X79n1557_025:0216b12": "明。滿目不干生死事。逈然那肯挂風雲。直須頭頭超",
    "X79n1557_025:0216b13": "祖意。句句越無生。方可言了。物物不沉空。明明三界",
    "X79n1557_025:0216b14": "內。獨脫萬機前。所以道。俊鳥不栖林。活龍不滯水。孤",
    "X79n1557_025:0216b15": "鸞那有伴。師子不同群。鳳飛無影樹。象徑絕狐蹤。言",
    "X79n1557_025:0216b16": "須有骨格。句句透玄關。萬象不能藏。森羅何障礙。譬",
    "X79n1557_025:0216b17": "如手向長空。任儞開合。",
    "X79n1557_025:0216b18": "師一日云。喜鵲鳴寒檜。心印是渠傳。時有僧云。何別。",
    "X79n1557_025:0216b19": "師云。眾中有人在。云同安門下。道絕人荒。師云。胡人",
    "X79n1557_025:0216b20": "飲乳。返怪良醫。僧云。休休。師云。老鶴入枯池。不見魚",
    "X79n1557_025:0216b21": "蹤跡。",
    "X79n1557_025:0216b22": "師翫月次。乃云。奇哉。星明月朗。足可觀瞻。不異道乎。",
    "X79n1557_025:0216b23": "僧問。如何是道。師云。汝試道看。云彼自無瘡。勿傷之",
    "X79n1557_025:0216b24": "也。師云。負笈公文。莫閑弓矢。",
    "X79n1557_025:0216c01": "有僧來。繞繩床一匝。振錫一下云。凡聖不到處。請師",
    "X79n1557_025:0216c02": "道。師鳴指一下。僧云。奇哉同安。嚇得。忘前失後。師云。",
    "X79n1557_025:0216c03": "闍梨發足甚處。僧便珍重。師云。五湖衲子。一錫禪人。",
    "X79n1557_025:0216c04": "未到同安。不妨疑著。僧云。近見不如遠聞。師云。貪他",
    "X79n1557_025:0216c05": "一杯酒。失却滿舡魚。",
    "X79n1557_025:0216c06": "師問僧。善惡不思。心體自現。古人還有理也無。云莫",
    "X79n1557_025:0216c07": "便是古人深意麼。師云。胡人飲乳。返怪良醫。僧作禮",
    "X79n1557_025:0216c08": "而出。師云。若到諸方。莫道參見同安來。",
    "X79n1557_025:0216c09": "師問僧。甚處來。云五臺。師云。還見文殊麼。僧展兩手。",
    "X79n1557_025:0216c10": "師云。展手頗多。文殊誰覩。云氣急殺人。師云。不覩雲",
    "X79n1557_025:0216c11": "中鴈。焉知沙塞寒。云遠趍方丈。乞師一言。師云。孫賓",
    "X79n1557_025:0216c12": "門下。徒話鑽龜。云名不浪施。師云。喫茶去。僧珍重。師",
    "X79n1557_025:0216c13": "云。雖得一場榮。刖却一雙足。",
    "X79n1557_025:0216c14": "師問僧。甚處來。云江西。師云。江西法道。與此間如何。",
    "X79n1557_025:0216c15": "云和尚賴遇問著某甲。問著別人。即禍生。師云。老僧",
    "X79n1557_025:0216c16": "適來造次。云某甲不是嬰兒。徒用止啼黃葉。師云。恕",
    "X79n1557_025:0216c17": "鼈傷龜。殺活由我。僧又問。久造玄微。如何洞曉。師云。",
    "X79n1557_025:0216c18": "老僧耳背。分明問將來。云快鷂不打籬邊之雀。師云。",
    "X79n1557_025:0216c19": "暗中臨鏡。誰辨妍始。云向上機關。如何洞曉。師云。何",
    "X79n1557_025:0216c20": "必。云休休。師云。始解乘舟。便欲劒水。",
    "X79n1557_025:0216c21": "師問僧。近籬甚處。云太原。師云。太原近日。法道如何。",
    "X79n1557_025:0216c22": "云只見雲隨日出。水逐波生。不知太原法道如何。師",
    "X79n1557_025:0216c23": "云。儞豈不是離太原。云苦苦。師云。不覩海雲色。微覺",
    "X79n1557_025:0216c24": "旱雷聲。云以金易鍮。憎真愛假。師便歸方丈。僧拂袖",
    "X79n1557_025:0217a01": "便出。師云。橫抱嬰兒。擬彰皇簡。",
    "X79n1557_025:0217a02": "僧問。萬法歸真。真歸何所。師云。龍門無宿客。龜鶴自",
    "X79n1557_025:0217a03": "成仙。云作麼生是龍門無宿客底道理。師云。爛斧只",
    "X79n1557_025:0217a04": "因碁少局。亡羊那得失長途。云久響和尚。師云。負笈",
    "X79n1557_025:0217a05": "公文。不勝交戰。",
    "X79n1557_025:0217a06": "僧問。學人未曉時機。乞師指示。師云。參差松竹煙凝",
    "X79n1557_025:0217a07": "薄。重疊峰巒月上遲。僧擬進語。師云。劒甲未施。賊身",
    "X79n1557_025:0217a08": "已露。云何也。師云。精陽不剪霜前竹。水墨徒誇海上",
    "X79n1557_025:0217a09": "龍。僧繞繩床一匝。大笑而出。師云。閉目食蝸牛。一場",
    "X79n1557_025:0217a10": "酸澁苦。",
    "X79n1557_025:0217a11": "有座主問。三乘十二分教。某甲粗知。未審和尚。說何",
    "X79n1557_025:0217a12": "法示人。師云。我說一乘法。云如何是一乘法。師云。幾",
    "X79n1557_025:0217a13": "般雲色出峯頂。一樣泉聲落檻前。云某甲不問此事。",
    "X79n1557_025:0217a14": "如何是一乘法。師云。闍梨英賢。老僧蒙昧。對眾試道",
    "X79n1557_025:0217a15": "看。云某甲何咎。師云。只見錐頭利。不見鑿頭方。",
    "X79n1557_025:0217a16": "吉州禾山澄源無殷禪師(凡二)垂語云。習學謂之聞。",
    "X79n1557_025:0217a17": "絕學謂之隣。過此二者。謂之真過。僧問。如何是真過。",
    "X79n1557_025:0217a18": "師云。解打鼓。云如何是真諦。師云。解打鼓。又問。即心",
    "X79n1557_025:0217a19": "即佛。即不問。如何是非心非佛。師云。解打鼓。云如何",
    "X79n1557_025:0217a20": "是向上事。師云。解打鼓。云萬法齊興時如何。師云。解",
    "X79n1557_025:0217a21": "打鼓。",
    "X79n1557_025:0217a22": "僧問。如何是古佛心。師云。世界崩壞。僧云。為甚麼世",
    "X79n1557_025:0217a23": "界崩壞。師云。寧無我身。",
    "X79n1557_025:0217a24": "新羅清院和尚(凡一)僧問。奔馬爭毬。誰是得者。師云。",
    "X79n1557_025:0217b01": "誰是不得者。云恁麼則不爭去也。師云。直得不爭。猶",
    "X79n1557_025:0217b02": "有過在。云如何免得此過。師云。要且不曾失。云不失",
    "X79n1557_025:0217b03": "處。如何煅煉。師云。兩手捧不起。",
    "X79n1557_025:0217b04": "潭州雲盖志安禪師法嗣",
    "X79n1557_025:0217b05": "新羅臥龍和尚(凡一)僧問。如何是大人相。師云。紫羅",
    "X79n1557_025:0217b06": "帳裏不垂手。云為甚麼不垂手。師云。不尊貴。問。十二",
    "X79n1557_025:0217b07": "時中。如何用心。師云。胡猻喫毛蟲。",
    "X79n1557_025:0217b08": "潭州大光居誨禪師法嗣",
    "X79n1557_025:0217b09": "潭州伏龍禪師(凡一)僧問。賓主未分時如何。師云。雙",
    "X79n1557_025:0217b10": "陸盤中不喝彩。云分後如何。師云。骰子不曾拈。云攪",
    "X79n1557_025:0217b11": "長河為酥酪。變大地作黃金。時如何。師云。臂長衫袖",
    "X79n1557_025:0217b12": "短。云隨緣認得時如何。師云。雪裏牡丹花。問。如何是",
    "X79n1557_025:0217b13": "祖師西來意。師云。竺國不傳無字印。支那謾說過流",
    "X79n1557_025:0217b14": "沙。",
    "X79n1557_025:0217b15": "台州湧泉景欣禪師法嗣",
    "X79n1557_025:0217b16": "台州六通紹禪師(凡二)涌泉問。甚處來。師云。燒畬來。",
    "X79n1557_025:0217b17": "泉云。火後事作麼生。師云。鐵虵鑽不入。",
    "X79n1557_025:0217b18": "僧問。南山有一條毒虵。如何近得。師云。非但闍梨。千",
    "X79n1557_025:0217b19": "聖亦近不得。問父母未生時。未審那人何處立。師云。",
    "X79n1557_025:0217b20": "卦兆未形。孫賓失筭。問如何是大千頂。師云。不與眾",
    "X79n1557_025:0217b21": "峯齊。",
    "X79n1557_025:0217b22": "潭州雲盖志元禪師法嗣",
    "X79n1557_025:0217b23": "潭州雲盖志罕禪師(凡一)僧問。如何是須彌頂上浪",
    "X79n1557_025:0217b24": "滔天。師云。文殊正作閙在。問如何是正位中事。師云。",
    "X79n1557_025:0217c01": "不向機前展大悲。問如何是那邊人。師云。峯前不露",
    "X79n1557_025:0217c02": "影。句後覔無蹤。",
    "X79n1557_025:0217c03": "撫州曹山本寂禪師法嗣",
    "X79n1557_025:0217c04": "撫州金峯從志禪師(凡十六)示眾云。事存函盖合。理應",
    "X79n1557_025:0217c05": "箭鋒拄。莫有人道得麼。若有人道得。金峰分半院。與",
    "X79n1557_025:0217c06": "他住。時有僧出作禮。師云。相見易得好。共住難為人。",
    "X79n1557_025:0217c07": "便下座。",
    "X79n1557_025:0217c08": "示眾云。我若舉來。又恐遭人唇吻。若不舉來。又恐遭",
    "X79n1557_025:0217c09": "人怪笑。於其中間。如何則是。時有僧纔出。師便歸方",
    "X79n1557_025:0217c10": "丈。至晚。有僧請益云。和尚今日垂語。有僧出。為甚麼",
    "X79n1557_025:0217c11": "不答他。師云。大似失錢遭罪。",
    "X79n1557_025:0217c12": "師拈枕子。謂僧云。一切人。喚作枕子。金峰道不是。云",
    "X79n1557_025:0217c13": "未審和尚。喚作甚麼。師拈起枕子。僧云。恁麼則依而",
    "X79n1557_025:0217c14": "行之。師云。儞喚作甚麼。云枕子。師云。落在金峯窠裏。",
    "X79n1557_025:0217c15": "師因僧侍立。師云。我有一則因緣。舉似儞。第一不得",
    "X79n1557_025:0217c16": "亂會。云請和尚舉。師竪起拂子。僧良久。師云。知道闍",
    "X79n1557_025:0217c17": "梨亂會。僧東西顧視。師云。雪上更加霜。",
    "X79n1557_025:0217c18": "有僧問訊。師把住云。我有一則因緣。舉似儞。僧作聽",
    "X79n1557_025:0217c19": "勢。師與一掌。僧云。為甚麼打某甲。師云。儞但喫掌。我",
    "X79n1557_025:0217c20": "要這話行。",
    "X79n1557_025:0217c21": "開善謙云。可惜許。金峯好一則因緣。被這僧榻",
    "X79n1557_025:0217c22": "却。若要話行。這一掌。須是金峯自喫。始得。",
    "X79n1557_025:0217c23": "師喫胡餅次。拈起一片。從上座板頭。轉一匝。大眾見。",
    "X79n1557_025:0217c24": "一一合掌。師云。假饒十分擡起手。也只得一半。晚間。",
    "X79n1557_025:0218a01": "有僧請益云。今日和尚。行胡餅。見眾僧合掌。却云。假",
    "X79n1557_025:0218a02": "饒十分擡起手。也只得一半。請和尚全道。師以手作",
    "X79n1557_025:0218a03": "拈餅勢云。會麼。云不會。師云。金峯也只道得一半。",
    "X79n1557_025:0218a04": "師見僧來。師云。不用通時暄。第一句。道將來。云孟春",
    "X79n1557_025:0218a05": "猶寒。伏惟和尚。尊候萬福。師云。猶有這箇在。云不可",
    "X79n1557_025:0218a06": "要人檢點。師云。誰。僧指自身。師云。不妨遭人檢點。",
    "X79n1557_025:0218a07": "師問僧。發足何處。云趙州。師云。趙州法嗣何人。云南",
    "X79n1557_025:0218a08": "泉。師云。儞何曾離趙州。云未審和尚尊意如何。師云。",
    "X79n1557_025:0218a09": "趙州實嗣南泉。僧至晚請益云。今日蒙和尚慈悲。某",
    "X79n1557_025:0218a10": "甲未會。乞和尚指示。師云。若到諸方。莫道後語。是金",
    "X79n1557_025:0218a11": "峯底。云為甚如此。師云。恐辱他趙州。",
    "X79n1557_025:0218a12": "師見僧來。便起身。僧便出去。師云。恰共昨日師僧。見",
    "X79n1557_025:0218a13": "解一般。僧回首云。昨日師僧。道甚麼。師云。恰與麼。僧",
    "X79n1557_025:0218a14": "云。知道金峯有眼。師云。金峯且致。儞今日何處喫飯。",
    "X79n1557_025:0218a15": "云道著即不中。師云。與麼則無來處也。云老婆心。堪",
    "X79n1557_025:0218a16": "作甚麼。師云。金峯問僧。不曾弱他。就中闍梨。無話處。",
    "X79n1557_025:0218a17": "云豈是分外。師云。小慈妨大慈。",
    "X79n1557_025:0218a18": "師見僧來。竪起拂子云。此是大人分上事。儞試通箇",
    "X79n1557_025:0218a19": "消息來看。云某甲不欲謾和尚。師云。孝養人。也還希",
    "X79n1557_025:0218a20": "有。云莫是大人分上事麼。師云。老僧不欲謾闍梨。云",
    "X79n1557_025:0218a21": "到這裏。也不易辨白。師云。酌然酌然。僧作禮。師云。發",
    "X79n1557_025:0218a22": "足何處。云只這裏。師云。不唯自謾。兼謾老僧。",
    "X79n1557_025:0218a23": "師問僧。還知金峯一句子麼。云知來久矣。師云。儞作",
    "X79n1557_025:0218a24": "麼生。僧便喝云。金峯一句子。今日百雜碎。師云。稍曾",
    "X79n1557_025:0218b01": "問人。就中闍梨。門風孤峻。云不可要人撿點。師云。真",
    "X79n1557_025:0218b02": "鍮不博金。",
    "X79n1557_025:0218b03": "師問僧。甚處來。云東國來。師云。作麼生過得金峯關。",
    "X79n1557_025:0218b04": "云某甲行止分明。師云。試呈似老僧看。僧展兩手。師",
    "X79n1557_025:0218b05": "云。金峰關。從來無人過得。云和尚過得麼。師云。波斯",
    "X79n1557_025:0218b06": "喫胡椒。",
    "X79n1557_025:0218b07": "師見駢道者來。遂擎起經。作攬衣勢。以目視之。駢提",
    "X79n1557_025:0218b08": "起坐具。以目視師。師云。一切人道。儞會禪。駢云。和尚",
    "X79n1557_025:0218b09": "作麼生。師云。草賊大敗。",
    "X79n1557_025:0218b10": "僧問。不落凡聖機。請師別道。師云。金峯眼不小。云恁",
    "X79n1557_025:0218b11": "麼則一撥良琴。頓清君主去也。師云。別道又爭得。云",
    "X79n1557_025:0218b12": "為物之言。作麼生。師云。頓清君主。云不是金峰也大",
    "X79n1557_025:0218b13": "難。師云。量籌漢席周下還輪。云若不承言。恐遭惑亂。",
    "X79n1557_025:0218b14": "師云。承甚麼言。云何勞再舉。師云。啞子趂舡。頑嚚不",
    "X79n1557_025:0218b15": "少。僧休去。",
    "X79n1557_025:0218b16": "僧問。是身無知。如土木瓦石。此意如何。師下繩床。扭",
    "X79n1557_025:0218b17": "僧耳垛。僧負痛作聲。師云。今日捉著箇無知漢。僧作",
    "X79n1557_025:0218b18": "禮而去。師召云。闍梨。僧回首。師云。若到堂中。不得舉",
    "X79n1557_025:0218b19": "著。云何故。師云。大有人笑金峯老婆心。",
    "X79n1557_025:0218b20": "僧問。金杯滿酌時如何。師云。金峯不勝酩酊。",
    "X79n1557_025:0218b21": "處州廣利容禪師(凡一)師見僧來。竪起拂子云。貞溪",
    "X79n1557_025:0218b22": "老漢。還具眼麼。云某甲不取見人過。師云。老僧死在",
    "X79n1557_025:0218b23": "闍梨手裏。僧以手指胷。便出去。師云。闍梨參見先師",
    "X79n1557_025:0218b24": "來。至晚。請喫茶了。僧拈起盞子云。這箇是諸佛出世",
    "X79n1557_025:0218c01": "邊事。作麼生是未出世邊事。師以手撥却盞子云。到",
    "X79n1557_025:0218c02": "闍梨死在老僧手裏。云五里牌在郭門外。師云。無故",
    "X79n1557_025:0218c03": "惑亂師僧。僧遂起謝茶。師云。特謝闍梨相訪。",
    "X79n1557_025:0218c04": "襄州鹿門處真禪師(凡二)師問韶國師。近離甚處。云",
    "X79n1557_025:0218c05": "谷隱。夜宿龐居士巖。師云。五眼之中。那箇是正眼。韶",
    "X79n1557_025:0218c06": "云。久響鹿門。師云。這一片田地。干甚儞事。韶云。話頭",
    "X79n1557_025:0218c07": "何在。",
    "X79n1557_025:0218c08": "僧問。如何是和尚家風。師云。有鹽無醋。問如何是道",
    "X79n1557_025:0218c09": "人。師云。口似鼻孔。云客來將何祇對。師云。柴門草戶。",
    "X79n1557_025:0218c10": "謝汝經過。云如何是禪。師云。鸞鳳入雞籠。云如何是",
    "X79n1557_025:0218c11": "道。師云。藕絲牽大象。云劫壞時。此箇還壞也無。師云。",
    "X79n1557_025:0218c12": "臨崖看滸眼。特地一場愁。云如何是和尚轉身處。師",
    "X79n1557_025:0218c13": "云。昨夜三更。失却枕子。",
    "X79n1557_025:0218c14": "衡州阿育王弘通禪師(凡二)示眾云。釋迦老子。四十",
    "X79n1557_025:0218c15": "九年。說不盡底句。今日不避羞耻。為諸人說却。良久",
    "X79n1557_025:0218c16": "云。珍重。",
    "X79n1557_025:0218c17": "僧問。心法雙忘時如何。師云。三脚蝦蟆背大象。云如",
    "X79n1557_025:0218c18": "何是祖師西來意。云壁邊有鼠耳。",
    "X79n1557_025:0218c19": "撫州曹山惠霞禪師(凡二)僧問。佛未出世時如何。師",
    "X79n1557_025:0218c20": "云。曹山不如。云出世後如何。師云。不如曹山。云四山",
    "X79n1557_025:0218c21": "相逼時如何。師云。曹山在裏許。云還求出也無。師云。",
    "X79n1557_025:0218c22": "若在裏許即求出。",
    "X79n1557_025:0218c23": "師問僧。可殺熱。僧云。未審向甚麼處回避。師云。鑊湯",
    "X79n1557_025:0218c24": "爐炭裏回避。云只如鑊湯爐炭裏。作麼生回避。師云。",
    "X79n1557_025:0219a01": "眾苦不能到。",
    "X79n1557_025:0219a02": "洪州雲居道膺禪師法嗣",
    "X79n1557_025:0219a03": "杭州佛日和尚(凡四)初游天台。甞謂人曰。有人奪得",
    "X79n1557_025:0219a04": "我機者。即我師也。次謁雲居。便問。二龍爭珠。誰是得",
    "X79n1557_025:0219a05": "者。居云。卸却業身來。相見。師云。業身已卸。膺云。珠在",
    "X79n1557_025:0219a06": "甚麼處。師無對。即投誠入室。",
    "X79n1557_025:0219a07": "師到夾山。見維那。那云。此間不著後生。師云。暫來禮",
    "X79n1557_025:0219a08": "拜和尚。維那白山。山許相見。師未陞階。山便問。甚處",
    "X79n1557_025:0219a09": "來。師云。雲居。云即今在甚麼處。師云。在夾山頂[寧*頁]上",
    "X79n1557_025:0219a10": "山云。老僧行年在坎。五鬼臨身。師欲上階。山云。三道",
    "X79n1557_025:0219a11": "寶階。從何而上。師云。三道寶階。曲為今時。便上作禮。",
    "X79n1557_025:0219a12": "山問。闍梨與誰同行。師云。木上座。山云。何不來見老",
    "X79n1557_025:0219a13": "僧。師云。和尚見他有分。山云。在甚麼處。師云。堂中。山",
    "X79n1557_025:0219a14": "同師。下到堂中。山問。在甚麼處。師取拄杖。擲于山前。",
    "X79n1557_025:0219a15": "山云。莫從天台得麼。師云。非五岳之所生。山云。莫從",
    "X79n1557_025:0219a16": "須彌得麼。師云。月宮亦不逢。山云。莫從人得麼。師云。",
    "X79n1557_025:0219a17": "自己尚如冤家。從人得。堪作甚麼。山云。冷灰裏。一粒",
    "X79n1557_025:0219a18": "豆爆。乃喚維那。明窻下安排著。",
    "X79n1557_025:0219a19": "次日夾山入堂。問昨日新到。在甚麼處。師出應諾。山",
    "X79n1557_025:0219a20": "云。子未到雲居時。在甚麼處。師云。天台國清。山云。我",
    "X79n1557_025:0219a21": "聞天台有潺潺之水。淥淥之波。謝子遠來。子意如何。",
    "X79n1557_025:0219a22": "師云。久居巖谷。不挂松蘿。山云。此猶是春意。秋意作",
    "X79n1557_025:0219a23": "麼生。師良久。山云。看君只是撐舡客。終歸不是弄潮",
    "X79n1557_025:0219a24": "人。",
    "X79n1557_025:0219b01": "一日大眾普請次。維那令師送茶。師云。某甲為佛法",
    "X79n1557_025:0219b02": "來。不為送茶來。那云。和尚教上座送。師云。和尚尊命",
    "X79n1557_025:0219b03": "即得。乃携茶。去作務處。撼盞作聲。夾山回顧。師云。釅",
    "X79n1557_025:0219b04": "茶三五盌。意在钁頭邊。山云。瓶有傾茶勢。籃中幾箇",
    "X79n1557_025:0219b05": "甌。師云。瓶有傾茶勢。籃中無一甌。便傾茶行。時大眾",
    "X79n1557_025:0219b06": "一時舉目。師云。大眾鶴望。請師一言。山云。路逢死虵",
    "X79n1557_025:0219b07": "莫打殺。無底籃子盛將歸。師云。手執夜明符。幾箇知",
    "X79n1557_025:0219b08": "天曉。山云。大眾。有人也。歸去來。歸去來。",
    "X79n1557_025:0219b09": "蘇州永光真禪師(凡二)示眾云。言鋒若差。鄉關萬里。",
    "X79n1557_025:0219b10": "直須懸崖撒手。自肯承當。絕後再甦。欺君不得。非常",
    "X79n1557_025:0219b11": "之旨。人焉廋哉。",
    "X79n1557_025:0219b12": "僧問。道無橫徑。立處皆危。如何得不被橫徑所侵。師",
    "X79n1557_025:0219b13": "拈拄杖。劈口拄。",
    "X79n1557_025:0219b14": "洪州同安丕禪師(凡四)師看經次。有僧來參。師以衫",
    "X79n1557_025:0219b15": "袖盖却頭。僧作弔慰勢。師放下衫袖。提起經云。會麼。",
    "X79n1557_025:0219b16": "僧却將衫袖盖却頭。師云。蒼天蒼天。",
    "X79n1557_025:0219b17": "師問僧甚處來。云湖南來。師云。還知同安這裏。風雲",
    "X79n1557_025:0219b18": "體道。花檻璇璣麼。云知。師云。非公境界。僧便喝。師云。",
    "X79n1557_025:0219b19": "短販樵人。徒誇書劒。僧擬進語。師云。劒甲未施。賊身",
    "X79n1557_025:0219b20": "已敗。",
    "X79n1557_025:0219b21": "僧問。如何是和尚家風。師云。金雞抱子歸霄漢。玉兔",
    "X79n1557_025:0219b22": "懷胎入紫微。僧云。忽遇客來。將何祗待。師云。金果早",
    "X79n1557_025:0219b23": "朝猿摘去。玉花晚後鳳銜來。",
    "X79n1557_025:0219b24": "僧問。如何是同安一箭。師云。腦後看取。云將來不相",
    "X79n1557_025:0219c01": "似。不將來時如何。師云。向甚麼處著。",
    "X79n1557_025:0219c02": "洪州雲居懷岳禪師(凡一)僧問。明鏡當臺時如何。師",
    "X79n1557_025:0219c03": "云。不鑑照。云為甚麼不鑑照。師云。胡來胡現。漢來漢",
    "X79n1557_025:0219c04": "現。云大好不鑑照。師便打。",
    "X79n1557_025:0219c05": "歙州朱溪謙禪師(凡一)韶國師到。聞犬咬靈鼠聲。遂",
    "X79n1557_025:0219c06": "問。是甚麼聲。師云。犬咬靈鼠聲。韶云。既是靈鼠。為甚",
    "X79n1557_025:0219c07": "麼被犬咬。師云。咬殺也。韶云。好箇犬。師便打。韶云。莫",
    "X79n1557_025:0219c08": "打。某甲話在。師休去。",
    "X79n1557_025:0219c09": "池州嵆山章禪師(凡一)師在投子。作柴頭。投子一日。",
    "X79n1557_025:0219c10": "送茶與師。乃云。森羅萬象。總在裏許。師潑却茶云。森",
    "X79n1557_025:0219c11": "羅萬象。在甚麼處。子云。可惜一盌茶。",
    "X79n1557_025:0219c12": "洪州雲居簡禪師(凡三)范陽人也。久依雲居膺禪師。",
    "X79n1557_025:0219c13": "居第一座。膺將順寂。主事問。誰堪繼嗣。膺云。堂中簡。",
    "X79n1557_025:0219c14": "主事未喻旨。謂之揀選。與眾僉議。舉第二座。為化主。",
    "X79n1557_025:0219c15": "備禮先請第一座。必若謙讓。即堅請第二座。師既密",
    "X79n1557_025:0219c16": "承膺記。略不辭遜。自持道具。入方丈。主事不愜素志。",
    "X79n1557_025:0219c17": "罔循規式。師察其情。棄院下山。其夜山神號泣。詰旦",
    "X79n1557_025:0219c18": "主事大眾。奔至麥莊。悔過哀請。歸院。眾聞山神連聲",
    "X79n1557_025:0219c19": "云。和尚來也。和尚來也。",
    "X79n1557_025:0219c20": "問維摩豈不是金粟如來。師云。是。云為甚麼。却預釋",
    "X79n1557_025:0219c21": "迦會下聽法。師云。他無人我。問如何是和尚家風。師",
    "X79n1557_025:0219c22": "云。隨處得自在。",
    "X79n1557_025:0219c23": "問如何是朱頂王菩薩。師云。儞問這赤頭漢。作甚麼。",
    "X79n1557_025:0219c24": "問路逢猛虎時如何。師云。千人萬人不逢。偏儞便逢。",
    "X79n1557_025:0220a01": "問孤峯獨宿時如何。師云。閑却七間僧堂。誰教儞孤",
    "X79n1557_025:0220a02": "峯獨宿。",
    "X79n1557_025:0220a03": "廬山歸宗懷惲禪師(凡二)僧問。截水停輪時如何。師",
    "X79n1557_025:0220a04": "云。磨不轉。",
    "X79n1557_025:0220a05": "妙喜云。恩大難酬。",
    "X79n1557_025:0220a06": "僧問。無佛無眾生時如何。師云。甚麼人如此問。水清",
    "X79n1557_025:0220a07": "魚現時如何。師云。把將一箇來問。學人未到處。請師",
    "X79n1557_025:0220a08": "說。師云。汝未到甚麼處。",
    "X79n1557_025:0220a09": "筠州九峯普滿禪師法嗣",
    "X79n1557_025:0220a10": "洪州同安威禪師(凡四)師問僧。眼界無光。如何得見。",
    "X79n1557_025:0220a11": "僧云。北斗東轉。南斗西移。師云。夫子入太廟。云恁麼",
    "X79n1557_025:0220a12": "則同安門下。道絕人荒去也。師云。橫抱嬰兒。擬彰皇",
    "X79n1557_025:0220a13": "簡。",
    "X79n1557_025:0220a14": "僧問。牛頭未見四祖時如何。師云。路邊神樹子。見者",
    "X79n1557_025:0220a15": "盡擎拳。僧云。見後如何。師云。室內無靈床。渾家不著",
    "X79n1557_025:0220a16": "孝。",
    "X79n1557_025:0220a17": "師游山次。大眾相隨。師云。階前翠竹。砌下黃花。古人",
    "X79n1557_025:0220a18": "謂真如般若。同安即不然。僧云。古人也好。和尚。師云。",
    "X79n1557_025:0220a19": "不貪香餌味。可謂碧潭龍。云諸方眼目。不怪陶潛。師",
    "X79n1557_025:0220a20": "云。闍梨。閉目中秋坐。劫笑月無光。云階前翠竹。砌下",
    "X79n1557_025:0220a21": "黃花。又作麼生。師云。安南未伏。塞北難降。僧作禮。師",
    "X79n1557_025:0220a22": "云。名稱普聞。",
    "X79n1557_025:0220a23": "僧問。祖意教意。是同是別。師云。玉兔不曾知曉意。金",
    "X79n1557_025:0220a24": "烏那肯夜頭明。",
    "X79n1557_025:0220b01": "潭州龍牙居遁禪師法嗣",
    "X79n1557_025:0220b02": "潭州報慈嶼禪師(凡三)僧問。承古有言。情生智隔。想",
    "X79n1557_025:0220b03": "變體殊。只如情未生時如何。師云。隔。云情既未生。隔",
    "X79n1557_025:0220b04": "箇甚麼。師云。這梢郎子。未遇人在。",
    "X79n1557_025:0220b05": "瑯瑘覺云。報慈不妨入泥入水。據衲僧門下。遠",
    "X79n1557_025:0220b06": "之遠矣。",
    "X79n1557_025:0220b07": "天衣懷頌云。報慈一隔。衲僧命脉。欲識一貫。兩",
    "X79n1557_025:0220b08": "箇五百。",
    "X79n1557_025:0220b09": "師贊龍牙真云。日出連山。月圓當戶。不是無身。不欲",
    "X79n1557_025:0220b10": "全露。龍牙一日。在紙帳內坐。僧問。不是無身。不欲全",
    "X79n1557_025:0220b11": "露。請師全露。龍牙撥開帳子云。還見麼。云不見。龍牙",
    "X79n1557_025:0220b12": "云。不將眼來。師聞乃云。龍牙只道得一半。",
    "X79n1557_025:0220b13": "雲門謂僧曰。舉來我與儞道。僧舉了。門云。我不",
    "X79n1557_025:0220b14": "妨與儞道。",
    "X79n1557_025:0220b15": "僧問。心眼相見時如何。師云。向儞道甚麼。云如何是",
    "X79n1557_025:0220b16": "實見處。師云。絲髮不隔。云與麼則見也。師云。南泉甚",
    "X79n1557_025:0220b17": "好去處。問如何是西來意。師云。昨夜三更送過江。問",
    "X79n1557_025:0220b18": "臨機便用時如何。師云。海東有果樹頭心。問和尚年",
    "X79n1557_025:0220b19": "多少。師云。秋來黃葉落。春至便開花。",
    "X79n1557_025:0220b20": "襄州含珠山審哲禪師(凡四)問僧。有亦不是。無亦不",
    "X79n1557_025:0220b21": "是。不有不無。亦不是。汝本來名甚麼。云已具名了。師",
    "X79n1557_025:0220b22": "云。具名即不無。畢竟名甚麼。僧云。只這是。師云。且喜",
    "X79n1557_025:0220b23": "沒交涉。",
    "X79n1557_025:0220b24": "僧問。學人道不得處。請師道。師云。別日來。與汝道。僧",
    "X79n1557_025:0220c01": "云。即今為與麼不道。師云。覔箇領話人。不可得。",
    "X79n1557_025:0220c02": "師問僧。張黃李趙。不是汝本來姓。汝本來姓。箇甚麼。",
    "X79n1557_025:0220c03": "云與和尚同姓。師云。同姓即且從。汝本來姓。箇甚麼。",
    "X79n1557_025:0220c04": "云待漢水逆流時。即向和尚道。師云。只今為甚麼不",
    "X79n1557_025:0220c05": "道。云漢水逆流也未。師休去。",
    "X79n1557_025:0220c06": "師因檀越。請堂中首座。開堂。主事報師。師云。是即是。",
    "X79n1557_025:0220c07": "欠悟在。首座聞得。束裝而去。師拈拄杖。隨後打出。",
    "X79n1557_025:0220c08": "襄州洞山師虔禪師法嗣(亦云青林)",
    "X79n1557_025:0220c09": "襄州鳳凰山石門獻蘊禪師(凡六)師問青林。從上諸",
    "X79n1557_025:0220c10": "聖。學人還有分也無。林據坐。師良久。林云。會麼。師云。",
    "X79n1557_025:0220c11": "不會。林云。無子用心處。師於言下大悟。住後。凡有扣",
    "X79n1557_025:0220c12": "問。多云好大哥。然後答話。時人呼為大哥和尚。",
    "X79n1557_025:0220c13": "師在青林作園頭。林問。今日作甚麼。師云。種菜。林云。",
    "X79n1557_025:0220c14": "徧界是佛身。子向甚麼處種。師云。金鋤纔動土。靈苗",
    "X79n1557_025:0220c15": "在處生。",
    "X79n1557_025:0220c16": "林次日入園。召蘊闍梨。師應諾。林云。剩[栽木+土]無影樹。留",
    "X79n1557_025:0220c17": "與後人看。師云。若是無影樹。又豈受[栽木+土]。林云。不受[栽木+土]。",
    "X79n1557_025:0220c18": "子還見他枝葉麼。師云。不曾見。林云。既不曾見。爭知",
    "X79n1557_025:0220c19": "不受[栽木+土]。師云。只為不見。所以道不受[栽木+土]。林云。如是如",
    "X79n1557_025:0220c20": "是。",
    "X79n1557_025:0220c21": "示眾云。瑠璃殿上。光輝之日日無私。七寶山中。晃耀",
    "X79n1557_025:0220c22": "之頭頭有據。泥牛運步。木馬嘶鳴。野老謳謌。樵人舞",
    "X79n1557_025:0220c23": "袖。太陽路上。古曲玄音。林下相逢。復有何事。",
    "X79n1557_025:0220c24": "馬王。自青林請師。過夾山。王出遠迎。遂問。如何是祖",
    "X79n1557_025:0221a01": "師西來意。師云。好大哥。御駕六龍千古秀。玉階排仗",
    "X79n1557_025:0221a02": "出金門。",
    "X79n1557_025:0221a03": "僧問。月生雲際時如何。師云。三箇孩兒抱花皷。好大",
    "X79n1557_025:0221a04": "哥。莫來攔我毬門路。問如何是祖師西來意。師云。好",
    "X79n1557_025:0221a05": "大哥。玉印不離天子手。金箱豈許外人知。問如何是",
    "X79n1557_025:0221a06": "和尚家風。師云。騎駿馬驟高樓。鐵鞭指出胡人路。",
    "X79n1557_025:0221a07": "問不落機關。請師別道。師云。湛月迅機無可比。君今",
    "X79n1557_025:0221a08": "曾問幾人來。云只今問和尚。師云。好大哥。雲綻不須",
    "X79n1557_025:0221a09": "藏九尾。恕君殘壽速歸丘。",
    "X79n1557_025:0221a10": "襄州萬銅山廣德禪師(凡一)僧問。盡大地是箇死屍。",
    "X79n1557_025:0221a11": "向甚麼處葬。師云。北邙山下。千丘萬丘。",
    "X79n1557_025:0221a12": "撫州疎山羗仁禪師法嗣",
    "X79n1557_025:0221a13": "筠州黃蘗慧禪師(凡一)師謁疎山。正值坐法堂。參次。",
    "X79n1557_025:0221a14": "師先顧視大眾。然後設問云。剎那便去時如何。山云。",
    "X79n1557_025:0221a15": "逼塞虗空。儞作麼生去。師云。逼塞虗空。不如不去。山",
    "X79n1557_025:0221a16": "休去。師下至僧堂前。首座謂師云。適觀上座。祗對和",
    "X79n1557_025:0221a17": "尚。語甚奇特。師云。此乃率爾。實自偶然。敢望慈悲。開",
    "X79n1557_025:0221a18": "示愚迷。座云。一剎那間。還有擬議也無。師言下有省。",
    "X79n1557_025:0221a19": "隋州護國淨果守澄禪師(凡二)同演化大師。在湖南",
    "X79n1557_025:0221a20": "報慈。值慈陞堂次。演化出問。如何是真如佛性。慈云",
    "X79n1557_025:0221a21": "誰無。化不契。請益師。師云。汝但問來。化理前問。師云。",
    "X79n1557_025:0221a22": "誰有。化於言下契悟。乃云。首座或在眾。或住持。某甲",
    "X79n1557_025:0221a23": "誓終身相助。後化亦繼師。住護國。",
    "X79n1557_025:0221a24": "僧問。諸佛不到處。是甚麼人行履。師云。耽耳髼頭。驢",
    "X79n1557_025:0221b01": "面獸顋。問如何是祖師西來意。師云。一人傳虗。萬人",
    "X79n1557_025:0221b02": "傳實。問百了千當時如何。師云。階下漢。問鶴立枯松",
    "X79n1557_025:0221b03": "時如何。師云。地下底。一場摩[怡台+羅]。問會昌沙汰時。護法",
    "X79n1557_025:0221b04": "善神。向甚麼處去。師云。三門外兩箇。一場摩[怡台+羅]。問滴",
    "X79n1557_025:0221b05": "水滴凍時如何。師云。日出後。一場摩[怡台+羅]。",
    "X79n1557_025:0221b06": "洛京長水歸仁禪師(凡一)僧問。如何是祖師西來意。",
    "X79n1557_025:0221b07": "師云。仰面獨揚眉。回頭自拍手。云如何是和尚家風。",
    "X79n1557_025:0221b08": "師云。騎牛戴席帽。渡水著靴衫。問如何是靈泉活計。",
    "X79n1557_025:0221b09": "師云。東壁打西壁。",
    "X79n1557_025:0221b10": "撫州大安山省禪師(凡三)僧問。失路迷人。請師直指。",
    "X79n1557_025:0221b11": "師云。三門前去。問離四句。絕百非。請師道。師云。我王",
    "X79n1557_025:0221b12": "庫內。無如是刀。",
    "X79n1557_025:0221b13": "問重重關鎖。信息不通。時如何。師云。爭得到這裏。云",
    "X79n1557_025:0221b14": "到後如何。師云。彼中事作麼生。",
    "X79n1557_025:0221b15": "問如何是真中真。師云。十字街頭泥佛子。",
    "X79n1557_025:0221b16": "筠州高安白水本仁禪師法嗣",
    "X79n1557_025:0221b17": "杭州瑞龍幻璋禪師(凡一)示眾云。老僧頃年。游歷江",
    "X79n1557_025:0221b18": "外。嶺南荊湖。但有知識叢林。無不參問。盖為今日。與",
    "X79n1557_025:0221b19": "諸人聚會。要知箇去處。然諸方終無異說。只教當人。",
    "X79n1557_025:0221b20": "歇却狂心。休從他覔。但隨方任真。亦無真可任。隨時",
    "X79n1557_025:0221b21": "受用。亦無時可用。設使垂慈苦口。且不可呼晝作夜。",
    "X79n1557_025:0221b22": "更饒善巧多方。終不能指東為西。脫或能爾。自是神",
    "X79n1557_025:0221b23": "通作怪。非干我事。若是學語之流。不自省已知非。真",
    "X79n1557_025:0221b24": "欲向空裏採花。波中捉月。還著得心力麼。汝今各宜",
    "X79n1557_025:0221c01": "退思。忽然省去。始知瑞龍老漢。事不獲已。迂迴太甚。",
    "X79n1557_025:0221c02": "還肯麼。",
    "X79n1557_025:0221c03": "澧州洛浦元安禪師法嗣",
    "X79n1557_025:0221c04": "鳳翔府青峰傳楚禪師(凡二)師齋次。問北院云。先師",
    "X79n1557_025:0221c05": "道。信手拈來草。師兄作麼生。院拈起一隻筯。師云。汝",
    "X79n1557_025:0221c06": "恁麼。又何曾夢見先師。院云。汝恁麼會。又何曾夢見",
    "X79n1557_025:0221c07": "先師。",
    "X79n1557_025:0221c08": "白水問師。我聞洛浦有生機一路。是否。師云是。水云。",
    "X79n1557_025:0221c09": "止却生機。熟路上。道將一句來。師云。生機上。死人無",
    "X79n1557_025:0221c10": "數。熟路上。不著活漢。水云。此是洛浦底。上座分上。又",
    "X79n1557_025:0221c11": "作麼生。師云。非但洛浦。夾山亦不柰何。水云。夾山為",
    "X79n1557_025:0221c12": "甚麼不柰何。師云。不見道。生機一路。",
    "X79n1557_025:0221c13": "蘄州烏牙彥賓禪師(凡一)僧問。未作人身已前。作箇",
    "X79n1557_025:0221c14": "甚麼來。師云。三脚石牛波上走。一枝瑞氣月前分。問",
    "X79n1557_025:0221c15": "匹馬單鎗。直入時如何。師云。饒汝雄信解拈鎗。猶較",
    "X79n1557_025:0221c16": "秦王一百步。問久戰沙場。為甚麼。功名不就。師云。雙",
    "X79n1557_025:0221c17": "鵰隨手落。李廣不當名。問百步穿楊。中的者誰。師云。",
    "X79n1557_025:0221c18": "將軍不上便橋。金牙徒勞拈筈。",
    "X79n1557_025:0221c19": "袁州蟠龍可文禪師法嗣",
    "X79n1557_025:0221c20": "袁州木平善導禪師(凡五)問洛浦。如何是一漚未發",
    "X79n1557_025:0221c21": "已前事。浦云。移舟諳水勢。舉棹別波瀾。師不肯。復問",
    "X79n1557_025:0221c22": "蟠龍。龍云。移舟不別水。舉棹即迷源。師從此悟入。",
    "X79n1557_025:0221c23": "雲峰悅云。木平若於洛浦言下。悟去。猶較些子。",
    "X79n1557_025:0221c24": "可惜許。向蟠龍死水裏淹殺。後有問。如何是木",
    "X79n1557_025:0222a01": "平。對云。不勞斤斧。師云。果然。只在這裏。諸禪德。",
    "X79n1557_025:0222a02": "大凡發足超方。也須甄別邪正。識辨真偽。帶些",
    "X79n1557_025:0222a03": "眼筋。始得。然雖如此。也是賊過後張弓。",
    "X79n1557_025:0222a04": "僧問。如何是木平一句。師云。逼塞虗空。僧云。逼塞虗",
    "X79n1557_025:0222a05": "空。意旨如何。師便打。",
    "X79n1557_025:0222a06": "李王問。如何是木平。師云。不勞斤斧。王云。為甚麼不",
    "X79n1557_025:0222a07": "勞斤斧。師云。向道木平。",
    "X79n1557_025:0222a08": "僧問。亡僧遷化。向甚麼處去。師云。石牛沿古路。日裏",
    "X79n1557_025:0222a09": "夜明燈。",
    "X79n1557_025:0222a10": "師凡有僧來參。先令擔泥三檐。有偈云。南山路側東",
    "X79n1557_025:0222a11": "山低。新到莫辭三檐泥。嗟汝在途經日久。明明不曉",
    "X79n1557_025:0222a12": "却成迷。",
    "X79n1557_025:0222a13": "撫州黃山月輪禪師法嗣",
    "X79n1557_025:0222a14": "郢州桐泉和尚(凡一)黃山問師。天門一合。十方無路。",
    "X79n1557_025:0222a15": "若有道得。擺手出漳江。師云。蟄戶未開。龍無龍句。山",
    "X79n1557_025:0222a16": "云。是汝恁麼道那。師云。是即直言是。不是即直言不",
    "X79n1557_025:0222a17": "是。山云。擺手出漳江。",
    "X79n1557_025:0222a18": "青原下第八世",
    "X79n1557_025:0222a19": "福州羅山道閑禪師法嗣",
    "X79n1557_025:0222a20": "婺州明招德謙禪師(凡二十三)師自受羅山印記之後。出",
    "X79n1557_025:0222a21": "於流輩。機鋒頴捷。無敢當者。",
    "X79n1557_025:0222a22": "示眾云。全鋒敵勝。罕遇知音。同死同生。萬中無一。尋",
    "X79n1557_025:0222a23": "言逐句。其數河沙。舉古舉今。滅胡種族。向上一路。啐",
    "X79n1557_025:0222a24": "啄猶乖。儒士相逢。握鞭回首。沙門所見。誠實苦哉。拋",
    "X79n1557_025:0222b01": "却真金。隨群撮土。報諸稚子。莫謾波波。解得他玄。猶",
    "X79n1557_025:0222b02": "兼瓦礫。不如一擲。騰過太虗。只這靈鋒。阿誰敢近。任",
    "X79n1557_025:0222b03": "君來箭。方稱丈夫。擬欲吞聲。不消一钁。",
    "X79n1557_025:0222b04": "示眾云。太處挂劒。用顯吾宗。選佛場中。還有虎狼禪",
    "X79n1557_025:0222b05": "客麼。出生入死。一任施展看。若也覰地覔針。切忌亂",
    "X79n1557_025:0222b06": "呈矇袋。槌折儞腰。莫言不道。",
    "X79n1557_025:0222b07": "示眾云。干劒輪頂。飛大寶光。虎眼鋒前。豁開宗要。有",
    "X79n1557_025:0222b08": "何俊鷂。不避死生。眨上眉毛。與吾相見。有僧纔出。師",
    "X79n1557_025:0222b09": "便云。可惜許。",
    "X79n1557_025:0222b10": "示眾云。半夜明星當午現。愚夫猶待曉雞鳴。便下座。",
    "X79n1557_025:0222b11": "上堂。良久云。這裏風頭稍硬。不是儞諸人。安身立命",
    "X79n1557_025:0222b12": "處。且歸暖處商量。便歸方丈。大眾隨後。上方丈。方立",
    "X79n1557_025:0222b13": "定。師云。纔到暖處。便乃瞌睡。拈拄杖一時趂下。",
    "X79n1557_025:0222b14": "師到福田。眾請上堂。纔就座。有僧出云。某甲咨和尚。",
    "X79n1557_025:0222b15": "師便喝出。却云。莫有英靈底麼。一任擎展。選佛選祖。",
    "X79n1557_025:0222b16": "今正是時。所以道。驚群須是英靈漢。敵勝還他師子",
    "X79n1557_025:0222b17": "兒。選佛若無如是眼。假饒千載又何為。",
    "X79n1557_025:0222b18": "師一日。謁勝光。纔跨門。光方垂足。師云。伎倆已盡。拂",
    "X79n1557_025:0222b19": "袖而出。",
    "X79n1557_025:0222b20": "師到鼓山。廨院喫餓。山見便問。這浙子。總不來鼓山。",
    "X79n1557_025:0222b21": "師云。某甲自從入嶺。便患風。不得禮覲大師。山行數",
    "X79n1557_025:0222b22": "步。回顧師云。還有風也無。師略展兩足。山云。元來是",
    "X79n1557_025:0222b23": "會禪。師云。和尚幸是大人。不得造次。山云。儞不肯皷",
    "X79n1557_025:0222b24": "山。待上來。與儞三十棒。師云。喫棒自有人。",
    "X79n1557_025:0222c01": "清八路。拈仰山插鍬話。問師。古人意在插鍬處。在叉",
    "X79n1557_025:0222c02": "手處。師召清上座。清應諾。師云。還夢見仰山麼。清云。",
    "X79n1557_025:0222c03": "不要上座下語。只要商量。師云。若要商量。堂頭自有",
    "X79n1557_025:0222c04": "五百人老師在。",
    "X79n1557_025:0222c05": "師在招慶。普請般泥。慶將拄杖。當路坐。問一僧云。上",
    "X79n1557_025:0222c06": "窟泥。下窟泥。云上窟泥。慶打一棒。又問一僧。僧云。下",
    "X79n1557_025:0222c07": "窟泥。慶亦打一棒。却問師。師放下泥。叉手云。請和尚",
    "X79n1557_025:0222c08": "鑑。慶休去。",
    "X79n1557_025:0222c09": "妙喜云。劈脊與一棒。看他如何折合。",
    "X79n1557_025:0222c10": "師在招慶。殿上指壁畫。問僧。是甚麼神。云護法善神。",
    "X79n1557_025:0222c11": "師云。會昌沙汰時。甚麼處去。僧無語。師令僧。問演侍",
    "X79n1557_025:0222c12": "者。演云。儞甚麼劫中。遭此難來。僧舉似師。師云。直饒",
    "X79n1557_025:0222c13": "演上座。他後有一千眾。有甚麼用處。僧請師別語。師",
    "X79n1557_025:0222c14": "云。甚麼處去也。",
    "X79n1557_025:0222c15": "師在法雲。插火。從食堂前過。遇數兄弟。一人云。此是",
    "X79n1557_025:0222c16": "眾僧火。盜向甚麼處去。師轉火插云。上座分上。有多",
    "X79n1557_025:0222c17": "少在裏許。僧無語。師云。這一隊漢。今夜總須凍殺。",
    "X79n1557_025:0222c18": "師在智者。為首座。尋常不受淨水。院主瞋云。上座不",
    "X79n1557_025:0222c19": "識觸淨。為甚麼不受淨水。師跳下床。拈起淨瓶云。這",
    "X79n1557_025:0222c20": "箇是觸是淨。主無語。師撲破淨瓶。",
    "X79n1557_025:0222c21": "師在王太傅宅。迎木佛。傅問。忽遇丹霞時作麼生。師",
    "X79n1557_025:0222c22": "驀頭撮起云。也要分付著人。",
    "X79n1557_025:0222c23": "雙巖欲卸院。與師。請師喫茶云。有一問。問上座。若道",
    "X79n1557_025:0222c24": "得。即卸院與上座。遂舉金剛經云。一切諸佛。及諸佛",
    "X79n1557_025:0223a01": "阿耨多羅三藐三菩提。皆從此經出。且道此經。是何",
    "X79n1557_025:0223a02": "人說。師云。說與不說。拈放一邊。和尚決定。喚甚麼。作",
    "X79n1557_025:0223a03": "此經。巖無語。師却舉經云。一切賢聖。皆以無為法。而",
    "X79n1557_025:0223a04": "有差別。一切賢聖。皆以無為。為極則。憑何有差別。只",
    "X79n1557_025:0223a05": "如差別。是過底語。不是過底語。若是過。一切賢聖皆",
    "X79n1557_025:0223a06": "是過。若不是過。決定喚甚麼。作差別。巖又無語。師云。",
    "X79n1557_025:0223a07": "噫。雪峰道底。",
    "X79n1557_025:0223a08": "師到坦長老處。坦云。夫參學人。一人所在。也須到。半",
    "X79n1557_025:0223a09": "人所在。也須到。師問一人所在。即不問。如何是半人",
    "X79n1557_025:0223a10": "所在。坦無對。後却令小師問師。汝欲識半人麼。只是",
    "X79n1557_025:0223a11": "箇弄泥團漢。",
    "X79n1557_025:0223a12": "師會下。有一僧。去住庵。一年後。却來禮拜。師云。古人",
    "X79n1557_025:0223a13": "道。三日不相見。莫作舊時看。乃撥開胸云。儞道。我這",
    "X79n1557_025:0223a14": "裏。有幾莖蓋膽毛。僧無語。師云。儞甚時離庵。云今早。",
    "X79n1557_025:0223a15": "師云。來時折脚鐺子。分付阿誰。又無語。師遂喝出。",
    "X79n1557_025:0223a16": "師訪保寧。中路相逢。師云。兄是道伴中人。遂以手點",
    "X79n1557_025:0223a17": "鼻云。這箇礙塞。我不可徹。與我拈却少時。得麼。寧云。",
    "X79n1557_025:0223a18": "和尚有來。多少時也。師云。噫。洎賺我。踏破一雙草鞋。",
    "X79n1557_025:0223a19": "便回。國泰代云。非但某甲。諸佛亦不奈何。師云。因甚",
    "X79n1557_025:0223a20": "麼以己妨人。",
    "X79n1557_025:0223a21": "師問國泰。古人道。俱胝只念三行呪。便得名超一切",
    "X79n1557_025:0223a22": "人。作麼生。與他拈却三行呪。便得名超一切人。泰竪",
    "X79n1557_025:0223a23": "起一指。師云。不因今日。爭識得瓜州客。",
    "X79n1557_025:0223a24": "草堂清云。明招只識得瓜州客。且不識國泰。直",
    "X79n1557_025:0223b01": "饒識得國泰。也未夢見俱胝老在。",
    "X79n1557_025:0223b02": "師臥疾國泰深和尚來相訪。纔入方丈。師便云。阿耶",
    "X79n1557_025:0223b03": "耶。阿耶耶。深師叔。救取老僧。深云。和尚有甚救處。師",
    "X79n1557_025:0223b04": "舉頭一覰云。咦。眼子烏[口*聿][口*聿]地。依前只是舊時深上",
    "X79n1557_025:0223b05": "座。乃轉身面壁。更不相見。",
    "X79n1557_025:0223b06": "師疾愈。訪國泰。泰領眾。門接。師指金剛云。這兩箇漢。",
    "X79n1557_025:0223b07": "在這裏。作甚麼。泰作金剛勢。師云。殿裏黃面老子。笑",
    "X79n1557_025:0223b08": "儞在。",
    "X79n1557_025:0223b09": "僧問。師子未出窟時如何。師云。俊鷂趂不及。云出窟",
    "X79n1557_025:0223b10": "後如何。師云。萬里正紛紛。云欲出未出時如何。師云",
    "X79n1557_025:0223b11": "嶮。云向去時如何。師云貶。",
    "X79n1557_025:0223b12": "吉州清平惟曠禪師(凡一)示眾云。不動神情。便有輸",
    "X79n1557_025:0223b13": "贏之意。還有麼。出來看。時有僧纔出。師云。不是作家。",
    "X79n1557_025:0223b14": "出去。僧問。如何是第一句。師云。要頭便斫將去。",
    "X79n1557_025:0223b15": "婺州金柱義昭禪師(凡二)新到來。師以手揭簾。作除",
    "X79n1557_025:0223b16": "帽勢。僧擬進前。師云。賺殺人。",
    "X79n1557_025:0223b17": "師示眾。有頌云。虎頭帶角人難措。石火電光須密布。",
    "X79n1557_025:0223b18": "假饒烈士薦應難。懵底那能解回互。",
    "X79n1557_025:0223b19": "吉州匡山和尚(凡一)示眾云。匡山路匡山路。岩崖嶮",
    "X79n1557_025:0223b20": "峻人難措。游人擬議隔千山。一句分明超佛祖。",
    "X79n1557_025:0223b21": "西川慧禪師(凡三)羅山問。甚處來。師云。遠離西蜀。近",
    "X79n1557_025:0223b22": "發開元。却近前云。即今事作麼生。山揖云。且坐喫茶。",
    "X79n1557_025:0223b23": "師擬議。山云。秋氣稍暖。出去。師下法堂。自嘆云。我在",
    "X79n1557_025:0223b24": "峨嵋山下。拾得一隻蓬蒿箭。擬撥亂天下。今日到福",
    "X79n1557_025:0223c01": "建道。陳老師寨裏。弓折箭盡去也。休休。",
    "X79n1557_025:0223c02": "羅山次日陞座。師出問。豁開戶牖。當軒者誰。山便喝。",
    "X79n1557_025:0223c03": "師無語。山云。羽毛未俻。翼梢未全。且去。",
    "X79n1557_025:0223c04": "師謁勝光。光坐次。師直造身邊。叉手而立。光云。甚麼",
    "X79n1557_025:0223c05": "處來。師云。猶待答話在。便下去。光遂拈拄杖拂子。下",
    "X79n1557_025:0223c06": "僧堂前。見師。提起拂子。問師。儞喚這箇。作甚麼。師云。",
    "X79n1557_025:0223c07": "敢死喘氣。光便低頭。歸方丈。",
    "X79n1557_025:0223c08": "懷州玄泉彥禪師法嗣",
    "X79n1557_025:0223c09": "岳州黃龍誨璣禪師(凡二)清河張氏子。僧問。如何是",
    "X79n1557_025:0223c10": "君王劒。師云。不傷萬類。云佩者如何。師云。血濺梵天。",
    "X79n1557_025:0223c11": "云大好不傷萬類。師便打。",
    "X79n1557_025:0223c12": "僧問。毛吞巨海。芥納須彌。不是學人本分事。如何是",
    "X79n1557_025:0223c13": "學人本分事。師云。封了合盤市裏揭。問如何是大疑",
    "X79n1557_025:0223c14": "底人。師云。對座盤中弓落盞。云如何是不疑底人。師",
    "X79n1557_025:0223c15": "云。再座盤中弓落盞。問風恬浪靜時如何。師云。百尺",
    "X79n1557_025:0223c16": "竿頭五兩垂。",
    "X79n1557_025:0223c18": "聯燈會要卷第二十五"
}