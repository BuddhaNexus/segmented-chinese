{
    "T10n0279_035:0185a02": "大方廣佛華嚴經卷第三十五",
    "T10n0279_035:0185a04": "于闐國三藏實叉難陀奉　制譯",
    "T10n0279_035:0185a05": "十地品第二十六之二第二地",
    "T10n0279_035:0185a06": "　諸菩薩聞此，　　最勝微妙地，",
    "T10n0279_035:0185a07": "　其心盡清淨，　　一切皆歡喜。",
    "T10n0279_035:0185a08": "　皆從於座起，　　踊住虛空中，",
    "T10n0279_035:0185a09": "　普散上妙華，　　同時共稱讚：",
    "T10n0279_035:0185a10": "「善哉金剛藏！　　大智無畏者！",
    "T10n0279_035:0185a11": "　善說於此地，　　菩薩所行法。」",
    "T10n0279_035:0185a12": "　解脫月菩薩，　　知眾心清淨，",
    "T10n0279_035:0185a13": "　樂聞第二地，　　所有諸行相，",
    "T10n0279_035:0185a14": "　即請金剛藏：　　「大慧願演說，",
    "T10n0279_035:0185a15": "　佛子皆樂聞，　　所住第二地！」",
    "T10n0279_035:0185a16": "爾時，金剛藏菩薩告解脫月菩薩言：「佛子！菩",
    "T10n0279_035:0185a17": "薩摩訶薩已修初地，欲入第二地，當起十種",
    "T10n0279_035:0185a18": "深心。何等為十？所謂：正直心、柔軟心、堪能心、",
    "T10n0279_035:0185a19": "調伏心、寂靜心、純善心、不雜心、無顧戀心、",
    "T10n0279_035:0185a20": "廣心、大心。菩薩以此十心，得入第二離垢地。",
    "T10n0279_035:0185a21": "「佛子！菩薩住離垢地，性自遠離一切殺生，不",
    "T10n0279_035:0185a22": "畜刀杖，不懷怨恨，有慚有愧，仁恕具足，於一",
    "T10n0279_035:0185a23": "切眾生有命之者，常生利益慈念之心；是菩",
    "T10n0279_035:0185a24": "薩尚不惡心惱諸眾生，何況於他起眾生想，",
    "T10n0279_035:0185a25": "故以重意而行殺害！性不偷盜，菩薩於自資",
    "T10n0279_035:0185a26": "財，常知止足，於他慈恕，不欲侵損；若物屬",
    "T10n0279_035:0185a27": "他，起他物想，終不於此而生盜心，乃至草",
    "T10n0279_035:0185a28": "葉不與不取，何況其餘資生之具！性不邪",
    "T10n0279_035:0185a29": "婬，菩薩於自妻知足，不求他妻，於他妻妾、他",
    "T10n0279_035:0185b01": "所護女、親族媒定及為法所護，尚不生於貪",
    "T10n0279_035:0185b02": "染之心，何況從事！況於非道！性不妄語，菩薩",
    "T10n0279_035:0185b03": "常作實語、真語、時語，乃至夢中亦不忍作覆",
    "T10n0279_035:0185b04": "藏之語，無心欲作，何況故犯！性不兩舌，菩薩",
    "T10n0279_035:0185b05": "於諸眾生無離間心、無惱害心，不將此語為",
    "T10n0279_035:0185b06": "破彼故而向彼說，不將彼語為破此故而向",
    "T10n0279_035:0185b07": "此說，未破者不令破，已破者不增長，不喜離",
    "T10n0279_035:0185b08": "間，不樂離間，不作離間語，不說離間語，若實、",
    "T10n0279_035:0185b09": "若不實。性不惡口，所謂：毒害語、麁獷語、苦他",
    "T10n0279_035:0185b10": "語、令他瞋恨語、現前語、不現前語、鄙惡語、",
    "T10n0279_035:0185b11": "庸賤語、不可樂聞語、聞者不悅語、瞋忿語、如",
    "T10n0279_035:0185b12": "火燒心語、怨結語、熱惱語、不可愛語、不可樂",
    "T10n0279_035:0185b13": "語、能壞自身他身語，如是等語皆悉捨離，常",
    "T10n0279_035:0185b14": "作潤澤語、柔軟語、悅意語、可樂聞語、聞者喜",
    "T10n0279_035:0185b15": "悅語、善入人心語、風雅典則語、多人愛樂語、",
    "T10n0279_035:0185b16": "多人悅樂語、身心踊悅語。性不綺語，菩薩常",
    "T10n0279_035:0185b17": "樂思審語、時語、實語、義語、法語、順道理語、巧",
    "T10n0279_035:0185b18": "調伏語、隨時籌量決定語，是菩薩乃至戲笑",
    "T10n0279_035:0185b19": "尚恒思審，何況故出散亂之言！性不貪欲，菩",
    "T10n0279_035:0185b20": "薩於他財物、他所資用，不生貪心，不願不",
    "T10n0279_035:0185b21": "求。性離瞋恚，菩薩於一切眾生恒起慈心、利",
    "T10n0279_035:0185b22": "益心、哀愍心、歡喜心、和潤心、攝受心，永捨",
    "T10n0279_035:0185b23": "瞋恨、怨害、熱惱，常思順行，仁慈祐益。又離邪",
    "T10n0279_035:0185b24": "見，菩薩住於正道，不行占卜，不取惡戒，心見",
    "T10n0279_035:0185b25": "正直，無誑無諂，於佛、法、僧起決定信。「佛子！",
    "T10n0279_035:0185b26": "菩薩摩訶薩如是護持十善業道，常無間斷，",
    "T10n0279_035:0185b27": "復作是念：『一切眾生墮惡趣者，莫不皆以十",
    "T10n0279_035:0185b28": "不善業；是故我當自修正行，亦勸於他，令修",
    "T10n0279_035:0185b29": "正行。何以故？若自不能修行正行，令他修者，",
    "T10n0279_035:0185c01": "無有是處。』「佛子！此菩薩摩訶薩復作是念：『十",
    "T10n0279_035:0185c02": "不善業道，是地獄、畜生、餓鬼受生因；十善業",
    "T10n0279_035:0185c03": "道，是人、天乃至有頂處受生因。又此上品十",
    "T10n0279_035:0185c04": "善業道，以智慧修習，心狹劣故，怖三界故，闕",
    "T10n0279_035:0185c05": "大悲故，從他聞聲而解了故，成聲聞乘。又此",
    "T10n0279_035:0185c06": "上品十善業道，修治清淨，不從他教，自覺悟",
    "T10n0279_035:0185c07": "故，大悲方便不具足故，悟解甚深因緣法",
    "T10n0279_035:0185c08": "故，成獨覺乘。又此上品十善業道，修治清",
    "T10n0279_035:0185c09": "淨，心廣無量故，具足悲愍故，方便所攝故，發",
    "T10n0279_035:0185c10": "生大願故，不捨眾生故，希求諸佛大智故，淨",
    "T10n0279_035:0185c11": "治菩薩諸地故，淨修一切諸度故，成菩薩廣",
    "T10n0279_035:0185c12": "大行。又此上品十善業道，一切種清淨故，乃",
    "T10n0279_035:0185c13": "至證十力、四無畏故，一切佛法皆得成就。是",
    "T10n0279_035:0185c14": "故我今等行十善，應令一切具足清淨；如是",
    "T10n0279_035:0185c15": "方便，菩薩當學。』",
    "T10n0279_035:0185c16": "「佛子！此菩薩摩訶薩又作是念：『十不善業道，",
    "T10n0279_035:0185c17": "上者地獄因，中者畜生因，下者餓鬼因。於中，",
    "T10n0279_035:0185c18": "殺生之罪能令眾生墮於地獄、畜生、餓鬼；若",
    "T10n0279_035:0185c19": "生人中，得二種果報，一者短命，二者多病。偷",
    "T10n0279_035:0185c20": "盜之罪亦令眾生墮三惡道；若生人中，得二",
    "T10n0279_035:0185c21": "種果報，一者貧窮，二者共財不得自在。邪婬",
    "T10n0279_035:0185c22": "之罪亦令眾生墮三惡道；若生人中，得二種",
    "T10n0279_035:0185c23": "果報，一者妻不貞良，二者不得隨意眷屬。妄",
    "T10n0279_035:0185c24": "語之罪亦令眾生墮三惡道；若生人中，得二",
    "T10n0279_035:0185c25": "種果報，一者多被誹謗，二者為他所誑。兩舌",
    "T10n0279_035:0185c26": "之罪亦令眾生墮三惡道；若生人中，得二種",
    "T10n0279_035:0185c27": "果報，一者眷屬乖離，二者親族弊惡。惡口",
    "T10n0279_035:0185c28": "之罪亦令眾生墮三惡道；若生人中，得二",
    "T10n0279_035:0185c29": "種果報，一者常聞惡聲，二者言多諍訟。綺語",
    "T10n0279_035:0186a01": "之罪亦令眾生墮三惡道；若生人中，得二種",
    "T10n0279_035:0186a02": "果報，一者言無人受，二者語不明了。貪欲之",
    "T10n0279_035:0186a03": "罪亦令眾生墮三惡道；若生人中，得二種果",
    "T10n0279_035:0186a04": "報，一者心不知足，二者多欲無厭。瞋恚之罪",
    "T10n0279_035:0186a05": "亦令眾生墮三惡道；若生人中，得二種果報，",
    "T10n0279_035:0186a06": "一者常被他人求其長短，二者恒被於他之",
    "T10n0279_035:0186a07": "所惱害。邪見之罪亦令眾生墮三惡道；若生",
    "T10n0279_035:0186a08": "人中，得二種果報，一者生邪見家，二者其心",
    "T10n0279_035:0186a09": "諂曲。』佛子！十不善業道能生此等無量無邊",
    "T10n0279_035:0186a10": "眾大苦聚，是故菩薩作如是念：『我當遠離十",
    "T10n0279_035:0186a11": "不善道，以十善道為法園苑，愛樂安住，自住",
    "T10n0279_035:0186a12": "其中，亦勸他人令住其中。』「佛子！此菩薩摩訶",
    "T10n0279_035:0186a13": "薩復於一切眾生生利益心、安樂心、慈心、悲",
    "T10n0279_035:0186a14": "心、憐愍心、攝受心、守護心、自己心、師心、大",
    "T10n0279_035:0186a15": "師心，作是念言：『眾生可愍，墮於邪見、惡慧、惡",
    "T10n0279_035:0186a16": "欲、惡道稠林。我應令彼住於正見，行真實",
    "T10n0279_035:0186a17": "道。』又作是念：『一切眾生分別彼我，互相破",
    "T10n0279_035:0186a18": "壞，鬪諍瞋恨，熾然不息。我當令彼住於無",
    "T10n0279_035:0186a19": "上大慈之中。』又作是念：『一切眾生貪取無",
    "T10n0279_035:0186a20": "厭，唯求財利，邪命自活。我當令彼住於清",
    "T10n0279_035:0186a21": "淨身、語、意業正命法中。』又作是念：『一切眾生",
    "T10n0279_035:0186a22": "常隨三毒，種種煩惱因之熾然，不解志求出",
    "T10n0279_035:0186a23": "要方便。我當令彼除滅一切煩惱大火，安置",
    "T10n0279_035:0186a24": "清涼涅槃之處。』又作是念：『一切眾生為愚癡",
    "T10n0279_035:0186a25": "重闇，妄見厚膜之所覆故，入陰翳稠林，失智",
    "T10n0279_035:0186a26": "慧光明，行曠野險道，起諸惡見。我當令彼得",
    "T10n0279_035:0186a27": "無障礙清淨智眼，知一切法如實相，不隨他",
    "T10n0279_035:0186a28": "教。』又作是念：『一切眾生在於生死險道之",
    "T10n0279_035:0186a29": "中，將墮地獄、畜生、餓鬼，入惡見網中，為愚癡",
    "T10n0279_035:0186b01": "稠林所迷，隨逐邪道，行顛倒行。譬如盲人無",
    "T10n0279_035:0186b02": "有導師，非出要道謂為出要，入魔境界，惡賊",
    "T10n0279_035:0186b03": "所攝，隨順魔心，遠離佛意。我當拔出如是險",
    "T10n0279_035:0186b04": "難，令住無畏一切智城。』又作是念：『一切眾生",
    "T10n0279_035:0186b05": "為大瀑水波浪所沒，入欲流、有流、無明流、見",
    "T10n0279_035:0186b06": "流，生死洄澓，愛河漂轉，湍馳奔激，不暇觀",
    "T10n0279_035:0186b07": "察；為欲覺、恚覺、害覺隨逐不捨，身見羅剎於",
    "T10n0279_035:0186b08": "中執取，將其永入愛欲稠林；於所貪愛深生",
    "T10n0279_035:0186b09": "染著，住我慢原阜，安六處聚落；無善救者，無",
    "T10n0279_035:0186b10": "能度者。我當於彼起大悲心，以諸善根而為",
    "T10n0279_035:0186b11": "救濟，令無災患，離染寂靜，住於一切智慧寶",
    "T10n0279_035:0186b12": "洲。』又作是念：『一切眾生處世牢獄，多諸苦",
    "T10n0279_035:0186b13": "惱，常懷愛憎，自生憂怖，貪欲重械之所繫縛，",
    "T10n0279_035:0186b14": "無明稠林以為覆障，於三界內莫能自出。我",
    "T10n0279_035:0186b15": "當令彼永離三有，住無障礙大涅槃中。』又作",
    "T10n0279_035:0186b16": "是念：『一切眾生執著於我，於諸蘊窟宅不求",
    "T10n0279_035:0186b17": "出離，依六處空聚，起四顛倒行，為四大毒蛇",
    "T10n0279_035:0186b18": "之所侵惱，五蘊怨賊之所殺害，受無量苦。我",
    "T10n0279_035:0186b19": "當令彼住於最勝無所著處，所謂：滅一切障",
    "T10n0279_035:0186b20": "礙無上涅槃。』又作是念：『一切眾生其心狹",
    "T10n0279_035:0186b21": "劣，不行最上一切智道，雖欲出離，但樂聲聞、",
    "T10n0279_035:0186b22": "辟支佛乘。我當令住廣大佛法、廣大智慧。』佛",
    "T10n0279_035:0186b23": "子！菩薩如是護持於戒，善能增長慈悲之",
    "T10n0279_035:0186b24": "心。",
    "T10n0279_035:0186b25": "「佛子！菩薩住此離垢地，以願力故，得見多佛。",
    "T10n0279_035:0186b26": "所謂：見多百佛、多千佛、多百千佛、多億佛、多",
    "T10n0279_035:0186b27": "百億佛、多千億佛、多百千億佛，如是乃至見",
    "T10n0279_035:0186b28": "多百千億那由他佛。於諸佛所，以廣大心、深",
    "T10n0279_035:0186b29": "心，恭敬尊重，承事供養，衣服、飲食、臥具、醫",
    "T10n0279_035:0186c01": "藥，一切資生悉以奉施，亦以供養一切眾僧，",
    "T10n0279_035:0186c02": "以此善根迴向阿耨多羅三藐三菩提。於諸",
    "T10n0279_035:0186c03": "佛所，以尊重心，復更受行十善道法，隨其所",
    "T10n0279_035:0186c04": "受，乃至菩提，終不忘失。是菩薩於無量百千",
    "T10n0279_035:0186c05": "億那由他劫，遠離慳嫉破戒垢故，布施、持戒",
    "T10n0279_035:0186c06": "清淨滿足。譬如真金置礬石中，如法鍊已，離",
    "T10n0279_035:0186c07": "一切垢，轉復明淨。菩薩住此離垢地，亦復如",
    "T10n0279_035:0186c08": "是，於無量百千億那由他劫，遠離慳嫉破戒",
    "T10n0279_035:0186c09": "垢故，布施、持戒清淨滿足。佛子！此菩薩，四攝",
    "T10n0279_035:0186c10": "法中，愛語偏多；十波羅蜜中，持戒偏多；餘非",
    "T10n0279_035:0186c11": "不行，但隨力隨分。「佛子！是名：略說菩薩摩訶",
    "T10n0279_035:0186c12": "薩第二離垢地。菩薩住此地，多作轉輪聖王，",
    "T10n0279_035:0186c13": "為大法主，具足七寶，有自在力，能除一切眾",
    "T10n0279_035:0186c14": "生慳貪破戒垢，以善方便令其安住十善道",
    "T10n0279_035:0186c15": "中；為大施主，周給無盡。布施、愛語、利行、同",
    "T10n0279_035:0186c16": "事——如是一切諸所作業，皆不離念佛，不離念",
    "T10n0279_035:0186c17": "法，不離念僧，乃至不離念具足一切種、一切",
    "T10n0279_035:0186c18": "智智。又作是念：『我當於一切眾生中為首、為",
    "T10n0279_035:0186c19": "勝、為殊勝、為妙、為微妙、為上、為無上，乃至為",
    "T10n0279_035:0186c20": "一切智智依止者。』是菩薩若欲捨家於佛法",
    "T10n0279_035:0186c21": "中勤行精進，便能捨家、妻子、五欲。既出家已，",
    "T10n0279_035:0186c22": "勤行精進，於一念頃，得千三昧，得見千佛，知",
    "T10n0279_035:0186c23": "千佛神力，能動千世界，乃至能示現千身，於",
    "T10n0279_035:0186c24": "一一身能示現千菩薩以為眷屬；若以菩薩",
    "T10n0279_035:0186c25": "殊勝願力自在示現，過於是數，百劫、千劫乃",
    "T10n0279_035:0186c26": "至百千億那由他劫不能數知。」爾時，金剛藏",
    "T10n0279_035:0186c27": "菩薩欲重宣其義而說頌曰：",
    "T10n0279_035:0186c28": "「質直柔軟及堪能，　　調伏寂靜與純善，",
    "T10n0279_035:0186c29": "　速出生死廣大意，　　以此十心入二地。",
    "T10n0279_035:0187a01": "　住此成就戒功德，　　遠離殺生不惱害，",
    "T10n0279_035:0187a02": "　亦離偷盜及邪婬，　　妄惡乖離無義語。",
    "T10n0279_035:0187a03": "　不貪財物常慈愍，　　正道直心無諂偽，",
    "T10n0279_035:0187a04": "　離險捨慢極調柔，　　依教而行不放逸。",
    "T10n0279_035:0187a05": "　地獄畜生受眾苦，　　餓鬼燒然出猛焰，",
    "T10n0279_035:0187a06": "　一切皆由罪所致，　　我當離彼住實法。",
    "T10n0279_035:0187a07": "　人中隨意得受生，　　乃至頂天禪定樂，",
    "T10n0279_035:0187a08": "　獨覺聲聞佛乘道，　　皆因十善而成就。",
    "T10n0279_035:0187a09": "　如是思惟不放逸，　　自持淨戒教他護，",
    "T10n0279_035:0187a10": "　復見群生受眾苦，　　轉更增益大悲心。",
    "T10n0279_035:0187a11": "　凡愚邪智不正解，　　常懷忿恨多諍訟，",
    "T10n0279_035:0187a12": "　貪求境界無足期，　　我應令彼除三毒。",
    "T10n0279_035:0187a13": "　愚癡大暗所纏覆，　　入大險道邪見網，",
    "T10n0279_035:0187a14": "　生死籠檻怨所拘，　　我應令彼摧魔賊。",
    "T10n0279_035:0187a15": "　四流漂蕩心沒溺，　　三界焚如苦無量，",
    "T10n0279_035:0187a16": "　計蘊為宅我在中，　　為欲度彼勤行道。",
    "T10n0279_035:0187a17": "　設求出離心下劣，　　捨於最上佛智慧，",
    "T10n0279_035:0187a18": "　我欲令彼住大乘，　　發勤精進無厭足。",
    "T10n0279_035:0187a19": "　菩薩住此集功德，　　見無量佛咸供養，",
    "T10n0279_035:0187a20": "　億劫修治善更明，　　如以好藥鍊真金。",
    "T10n0279_035:0187a21": "　佛子住此作輪王，　　普化眾生行十善，",
    "T10n0279_035:0187a22": "　所有善法皆修習，　　為成十力救於世。",
    "T10n0279_035:0187a23": "　欲捨王位及財寶，　　即棄居家依佛教，",
    "T10n0279_035:0187a24": "　勇猛精勤一念中，　　獲千三昧見千佛。",
    "T10n0279_035:0187a25": "　所有種種神通力，　　此地菩薩皆能現，",
    "T10n0279_035:0187a26": "　願力所作復過此，　　無量自在度群生。",
    "T10n0279_035:0187a27": "　一切世間利益者，　　所修菩薩最勝行，",
    "T10n0279_035:0187a28": "　如是第二地功德，　　為諸佛子已開演。」",
    "T10n0279_035:0187a29": "第三地",
    "T10n0279_035:0187b01": "　佛子得聞此地行，　　菩薩境界難思議，",
    "T10n0279_035:0187b02": "　靡不恭敬心歡喜，　　散華空中為供養，",
    "T10n0279_035:0187b03": "　讚言：「善哉大山王，　　慈心愍念諸眾生，",
    "T10n0279_035:0187b04": "　善說智者律儀法，　　第二地中之行相。",
    "T10n0279_035:0187b05": "　是諸菩薩微妙行，　　真實無異無差別，",
    "T10n0279_035:0187b06": "　為欲利益諸群生，　　如是演說最清淨。",
    "T10n0279_035:0187b07": "　一切人天供養者，　　願為演說第三地，",
    "T10n0279_035:0187b08": "　與法相應諸智業，　　如其境界希具闡！",
    "T10n0279_035:0187b09": "　大仙所有施戒法，　　忍辱精進禪智慧，",
    "T10n0279_035:0187b10": "　及以方便慈悲道，　　佛清淨行願皆說！」",
    "T10n0279_035:0187b11": "　時，解脫月復請言：　　「無畏大士金剛藏，",
    "T10n0279_035:0187b12": "　願說趣入第三地，　　柔和心者諸功德！」",
    "T10n0279_035:0187b13": "爾時，金剛藏菩薩告解脫月菩薩言：「佛子！菩",
    "T10n0279_035:0187b14": "薩摩訶薩已淨第二地，欲入第三地，當起十",
    "T10n0279_035:0187b15": "種深心。何等為十？所謂：清淨心、安住心、厭捨",
    "T10n0279_035:0187b16": "心、離貪心、不退心、堅固心、明盛心、勇猛心、",
    "T10n0279_035:0187b17": "廣心、大心。菩薩以是十心，得入第三地。",
    "T10n0279_035:0187b18": "「佛子！菩薩摩訶薩住第三地已，觀一切有為",
    "T10n0279_035:0187b19": "法如實相。所謂：無常、苦、不淨、不安隱，敗壞、不",
    "T10n0279_035:0187b20": "久住，剎那生滅，非從前際生，非向後際去，非",
    "T10n0279_035:0187b21": "於現在住。又觀此法無救、無依，與憂、與悲，苦",
    "T10n0279_035:0187b22": "惱同住，愛憎所繫，愁慼轉多，無有停積，貪、恚、",
    "T10n0279_035:0187b23": "癡火熾然不息，眾患所纏，日夜增長，如幻不",
    "T10n0279_035:0187b24": "實。見如是已，於一切有為倍增厭離，趣佛智",
    "T10n0279_035:0187b25": "慧，見佛智慧不可思議、無等無量、難得無",
    "T10n0279_035:0187b26": "雜、無惱無憂，至無畏城，不復退還，能救無",
    "T10n0279_035:0187b27": "量苦難眾生。菩薩如是見如來智慧無量利",
    "T10n0279_035:0187b28": "益，見一切有為無量過患，則於一切眾生生",
    "T10n0279_035:0187b29": "十種哀愍心。何等為十？所謂：見諸眾生孤獨",
    "T10n0279_035:0187c01": "無依，生哀愍心；見諸眾生貧窮困乏，生哀愍",
    "T10n0279_035:0187c02": "心；見諸眾生三毒火然，生哀愍心；見諸眾生",
    "T10n0279_035:0187c03": "諸有牢獄之所禁閉，生哀愍心；見諸眾生煩",
    "T10n0279_035:0187c04": "惱稠林恒所覆障，生哀愍心；見諸眾生不善",
    "T10n0279_035:0187c05": "觀察，生哀愍心；見諸眾生無善法欲，生哀愍",
    "T10n0279_035:0187c06": "心；見諸眾生失諸佛法，生哀愍心；見諸眾生",
    "T10n0279_035:0187c07": "隨生死流，生哀愍心；見諸眾生失解脫方便，",
    "T10n0279_035:0187c08": "生哀愍心。是為十。菩薩如是見眾生界無量",
    "T10n0279_035:0187c09": "苦惱，發大精進，作是念言：『此等眾生，我應",
    "T10n0279_035:0187c10": "救，我應脫，我應淨，我應度；應著善處，應令",
    "T10n0279_035:0187c11": "安住，應令歡喜，應令知見，應令調伏，應令涅",
    "T10n0279_035:0187c12": "槃。』菩薩如是厭離一切有為，如是愍念一切",
    "T10n0279_035:0187c13": "眾生，知一切智智有勝利益，欲依如來智慧",
    "T10n0279_035:0187c14": "救度眾生，作是思惟：『此諸眾生墮在煩惱大",
    "T10n0279_035:0187c15": "苦之中，以何方便而能拔濟，令住究竟涅槃",
    "T10n0279_035:0187c16": "之樂？』便作是念：『欲度眾生令住涅槃，不離無",
    "T10n0279_035:0187c17": "障礙解脫智；無障礙解脫智，不離一切法如",
    "T10n0279_035:0187c18": "實覺；一切法如實覺，不離無行無生行慧光；",
    "T10n0279_035:0187c19": "無行無生行慧光，不離禪善巧決定觀察智；",
    "T10n0279_035:0187c20": "禪善巧決定觀察智，不離善巧多聞。』菩薩如",
    "T10n0279_035:0187c21": "是觀察了知已，倍於正法勤求修習，日夜唯",
    "T10n0279_035:0187c22": "願聞法、喜法、樂法、依法、隨法、解法、順法、到法、",
    "T10n0279_035:0187c23": "住法、行法。菩薩如是勤求佛法，所有珍財皆",
    "T10n0279_035:0187c24": "無吝惜，不見有物難得可重，但於能說佛法",
    "T10n0279_035:0187c25": "之人生難遭想。是故，菩薩於內外財，為求佛",
    "T10n0279_035:0187c26": "法悉能捨施。無有恭敬而不能行，無有憍慢",
    "T10n0279_035:0187c27": "而不能捨，無有承事而不能作，無有勤苦而",
    "T10n0279_035:0187c28": "不能受。若聞一句未曾聞法，生大歡喜，勝得",
    "T10n0279_035:0187c29": "三千大千世界滿中珍寶；若聞一偈未聞正",
    "T10n0279_035:0188a01": "法，生大歡喜，勝得轉輪聖王位；若得一偈未",
    "T10n0279_035:0188a02": "曾聞法，能淨菩薩行，勝得帝釋梵王位住無",
    "T10n0279_035:0188a03": "量百千劫。若有人言：『我有一句佛所說法，能",
    "T10n0279_035:0188a04": "淨菩薩行。汝今若能入大火阬，受極大苦，",
    "T10n0279_035:0188a05": "當以相與。』菩薩爾時作如是念：『我以一句佛",
    "T10n0279_035:0188a06": "所說法，淨菩薩行故，假使三千大千世界大",
    "T10n0279_035:0188a07": "火滿中，尚欲從於梵天之上投身而下，親自",
    "T10n0279_035:0188a08": "受取，況小火阬而不能入！然我今者為求佛",
    "T10n0279_035:0188a09": "法，應受一切地獄眾苦，何況人中諸小苦惱！』",
    "T10n0279_035:0188a10": "菩薩如是發勤精進求於佛法，如其所聞觀",
    "T10n0279_035:0188a11": "察修行。此菩薩得聞法已，攝心安住，於空閑",
    "T10n0279_035:0188a12": "處作是思惟：『如說修行乃得佛法，非但口",
    "T10n0279_035:0188a13": "言而可清淨。』",
    "T10n0279_035:0188a14": "「佛子！是菩薩住此發光地時，即離欲惡不善",
    "T10n0279_035:0188a15": "法，有覺有觀，離生喜樂，住初禪；滅覺觀，內",
    "T10n0279_035:0188a16": "淨一心，無覺無觀，定生喜樂，住第二禪；離喜",
    "T10n0279_035:0188a17": "住捨，有念正知，身受樂，諸聖所說能捨有念",
    "T10n0279_035:0188a18": "受樂，住第三禪；斷樂，先除苦喜憂滅，不苦不",
    "T10n0279_035:0188a19": "樂，捨念清淨，住第四禪；超一切色想，滅有",
    "T10n0279_035:0188a20": "對想，不念種種想，入無邊虛空，住虛空無邊",
    "T10n0279_035:0188a21": "處；超一切虛空無邊處，入無邊識，住識無邊",
    "T10n0279_035:0188a22": "處；超一切識無邊處，入無少所有，住無所有",
    "T10n0279_035:0188a23": "處；超一切無所有處，住非有想非無想處。但",
    "T10n0279_035:0188a24": "隨順法故，行而無所樂著。",
    "T10n0279_035:0188a25": "「佛子！此菩薩心隨於慈，廣大無量不二，無怨",
    "T10n0279_035:0188a26": "無對，無障無惱，遍至一切處，盡法界、虛空界，",
    "T10n0279_035:0188a27": "遍一切世間；住悲、喜、捨亦復如是。",
    "T10n0279_035:0188a28": "「佛子！此菩薩得無量神通力，能動大地；以一",
    "T10n0279_035:0188a29": "身為多身，多身為一身，或隱或顯；石壁山障，",
    "T10n0279_035:0188b01": "所往無礙，猶如虛空；於虛空中跏趺而去，",
    "T10n0279_035:0188b02": "同於飛鳥；入地如水，履水如地；身出煙焰，如",
    "T10n0279_035:0188b03": "大火聚；復雨於水，猶如大雲；日月在空，有大",
    "T10n0279_035:0188b04": "威力，而能以手捫摸摩觸；其身自在，乃至梵",
    "T10n0279_035:0188b05": "世。此菩薩天耳清淨過於人耳，悉聞人、天",
    "T10n0279_035:0188b06": "若近若遠所有音聲，乃至蚊蚋、虻蠅等聲亦",
    "T10n0279_035:0188b07": "悉能聞。此菩薩以他心智，如實而知他眾生",
    "T10n0279_035:0188b08": "心。所謂：有貪心，如實知有貪心；離貪心，如實",
    "T10n0279_035:0188b09": "知離貪心；有瞋心、離瞋心，有癡心、離癡心，有",
    "T10n0279_035:0188b10": "煩惱心、無煩惱心，小心、廣心，大心、無量心，略",
    "T10n0279_035:0188b11": "心、非略心，散心、非散心，定心、非定心，解脫心、",
    "T10n0279_035:0188b12": "非解脫心，有上心、無上心，雜染心、非雜染心，",
    "T10n0279_035:0188b13": "廣心、非廣心，皆如實知。菩薩如是以他心智",
    "T10n0279_035:0188b14": "知眾生心。此菩薩念知無量宿命差別，所謂：",
    "T10n0279_035:0188b15": "『念知一生，念知二生、三生、四生，乃至十生、二",
    "T10n0279_035:0188b16": "十、三十，乃至百生、無量百生、無量千生、無量",
    "T10n0279_035:0188b17": "百千生，成劫、壞劫、成壞劫、無量成壞劫，我曾",
    "T10n0279_035:0188b18": "在某處，如是名，如是姓，如是種族，如是飲",
    "T10n0279_035:0188b19": "食，如是壽命，如是久住，如是苦樂。我於彼",
    "T10n0279_035:0188b20": "死，生於某處，從某處死，生於此處，如是形",
    "T10n0279_035:0188b21": "狀，如是相貌，如是言音。』如是過去無量差",
    "T10n0279_035:0188b22": "別，皆能憶念。此菩薩天眼清淨過於人眼，",
    "T10n0279_035:0188b23": "見諸眾生生時、死時、好色、惡色，善趣、惡趣，隨",
    "T10n0279_035:0188b24": "業而去。若彼眾生成就身惡行，成就語惡行，",
    "T10n0279_035:0188b25": "成就意惡行，誹謗賢聖；具足邪見及邪見業",
    "T10n0279_035:0188b26": "因緣，身壞命終，必墮惡趣，生地獄中。若彼眾",
    "T10n0279_035:0188b27": "生成就身善行，成就語善行，成就意善行，不",
    "T10n0279_035:0188b28": "謗賢聖，具足正見；正見業因緣，身壞命終，必",
    "T10n0279_035:0188b29": "生善趣諸天之中。菩薩天眼皆如實知。此菩",
    "T10n0279_035:0188c01": "薩於諸禪三昧、三摩鉢底能入能出，然不隨",
    "T10n0279_035:0188c02": "其力受生，但隨能滿菩提分處，以意願力而",
    "T10n0279_035:0188c03": "生其中。",
    "T10n0279_035:0188c04": "「佛子！是菩薩住此發光地，以願力故，得見多",
    "T10n0279_035:0188c05": "佛。所謂：見多百佛，見多千佛，見多百千佛，乃",
    "T10n0279_035:0188c06": "至見多百千億那由他佛。悉以廣大心、深心，",
    "T10n0279_035:0188c07": "恭敬尊重，承事供養，衣服、飲食、臥具、湯藥，一",
    "T10n0279_035:0188c08": "切資生悉以奉施，亦以供養一切眾僧，以此",
    "T10n0279_035:0188c09": "善根迴向阿耨多羅三藐三菩提。於其佛所，",
    "T10n0279_035:0188c10": "恭敬聽法，聞已受持，隨力修行。此菩薩觀一",
    "T10n0279_035:0188c11": "切法，不生不滅，因緣而有；見縛先滅，一切欲",
    "T10n0279_035:0188c12": "縛、色縛、有縛、無明縛皆轉微薄；於無量百千",
    "T10n0279_035:0188c13": "億那由他劫不積集故，邪貪、邪瞋及以邪癡，",
    "T10n0279_035:0188c14": "悉得除斷，所有善根轉更明淨。佛子！譬如真",
    "T10n0279_035:0188c15": "金善巧鍊治，稱兩不減，轉更明淨。菩薩亦",
    "T10n0279_035:0188c16": "復如是，住此發光地，不積集故，邪貪、邪瞋及",
    "T10n0279_035:0188c17": "以邪癡，皆得除斷，所有善根轉更明淨。此菩",
    "T10n0279_035:0188c18": "薩忍辱心、柔和心、諧順心、悅美心、不瞋心、",
    "T10n0279_035:0188c19": "不動心、不濁心、無高下心、不望報心、報恩",
    "T10n0279_035:0188c20": "心、不諂心、不誑心、無譣詖心皆轉清淨。此",
    "T10n0279_035:0188c21": "菩薩於四攝中，利行偏多；十波羅蜜中，忍波",
    "T10n0279_035:0188c22": "羅蜜偏多；餘非不修，但隨力隨分。「佛子！是名",
    "T10n0279_035:0188c23": "菩薩第三發光地。菩薩住此地，多作三十三",
    "T10n0279_035:0188c24": "天王，能以方便，令諸眾生捨離貪欲。布施、愛",
    "T10n0279_035:0188c25": "語、利行、同事——，如是一切諸所作業，皆不離念",
    "T10n0279_035:0188c26": "佛，不離念法，不離念僧，乃至不離念具足一",
    "T10n0279_035:0188c27": "切種、一切智智。復作是念：『我當於一切眾生",
    "T10n0279_035:0188c28": "中為首、為勝、為殊勝、為妙、為微妙、為上、為無",
    "T10n0279_035:0188c29": "上，乃至為一切智智依止者。』若勤行精進，於",
    "T10n0279_035:0189a01": "一念頃，得百千三昧，得見百千佛，知百千佛",
    "T10n0279_035:0189a02": "神力，能動百千佛世界，乃至示現百千身，一",
    "T10n0279_035:0189a03": "一身百千菩薩以為眷屬；若以菩薩殊勝願",
    "T10n0279_035:0189a04": "力自在示現，過於此數，百劫、千劫乃至百千",
    "T10n0279_035:0189a05": "億那由他劫不能數知。」爾時，金剛藏菩薩欲",
    "T10n0279_035:0189a06": "重宣其義而說頌曰：",
    "T10n0279_035:0189a07": "「清淨安住明盛心，　　厭離無貪無害心，",
    "T10n0279_035:0189a08": "　堅固勇猛廣大心，　　智者以此入三地。",
    "T10n0279_035:0189a09": "　菩薩住此發光地，　　觀諸行法苦無常，",
    "T10n0279_035:0189a10": "　不淨敗壞速歸滅，　　無堅無住無來往。",
    "T10n0279_035:0189a11": "　觀諸有為如重病，　　憂悲苦惱惑所纏，",
    "T10n0279_035:0189a12": "　三毒猛火恒熾然，　　無始時來不休息。",
    "T10n0279_035:0189a13": "　厭離三有不貪著，　　專求佛智無異念，",
    "T10n0279_035:0189a14": "　難測難思無等倫，　　無量無邊無逼惱。",
    "T10n0279_035:0189a15": "　見佛智已愍眾生，　　孤獨無依無救護，",
    "T10n0279_035:0189a16": "　三毒熾然常困乏，　　住諸有獄恒受苦，",
    "T10n0279_035:0189a17": "　煩惱纏覆盲無目，　　志樂下劣喪法寶，",
    "T10n0279_035:0189a18": "　隨順生死怖涅槃，　　我應救彼勤精進。",
    "T10n0279_035:0189a19": "　將求智慧益眾生，　　思何方便令解脫？",
    "T10n0279_035:0189a20": "　不離如來無礙智，　　彼復無生慧所起。",
    "T10n0279_035:0189a21": "　心念此慧從聞得，　　如是思惟自勤勵，",
    "T10n0279_035:0189a22": "　日夜聽習無間然，　　唯以正法為尊重。",
    "T10n0279_035:0189a23": "　國城財貝諸珍寶，　　妻子眷屬及王位，",
    "T10n0279_035:0189a24": "　菩薩為法起敬心，　　如是一切皆能捨。",
    "T10n0279_035:0189a25": "　頭目耳鼻舌牙齒，　　手足骨髓心血肉，",
    "T10n0279_035:0189a26": "　此等皆捨未為難，　　但以聞法為最難。",
    "T10n0279_035:0189a27": "　設有人來語菩薩：　　『孰能投身大火聚，",
    "T10n0279_035:0189a28": "　我當與汝佛法寶！』　　聞已投之無怯懼。",
    "T10n0279_035:0189a29": "　假使火滿三千界，　　身從梵世而投入，",
    "T10n0279_035:0189b01": "　為求法故不為難，　　況復人間諸小苦！",
    "T10n0279_035:0189b02": "　從初發意至得佛，　　其間所有阿鼻苦，",
    "T10n0279_035:0189b03": "　為聞法故皆能受，　　何況人中諸苦事！",
    "T10n0279_035:0189b04": "　聞已如理正思惟，　　獲得四禪無色定，",
    "T10n0279_035:0189b05": "　四等五通次第起，　　不隨其力而受生。",
    "T10n0279_035:0189b06": "　菩薩住此見多佛，　　供養聽聞心決定，",
    "T10n0279_035:0189b07": "　斷諸邪惑轉清淨，　　如鍊真金體無減。",
    "T10n0279_035:0189b08": "　住此多作忉利王，　　化導無量諸天眾，",
    "T10n0279_035:0189b09": "　令捨貪心住善道，　　一向專求佛功德。",
    "T10n0279_035:0189b10": "　佛子住此勤精進，　　百千三昧皆具足，",
    "T10n0279_035:0189b11": "　見百千佛相嚴身，　　若以願力復過是。",
    "T10n0279_035:0189b12": "　一切眾生普利益，　　彼諸菩薩最上行，",
    "T10n0279_035:0189b13": "　如是所有第三地，　　我依其義已解釋。」",
    "T10n0279_035:0189b14": "大方廣佛華嚴經卷第三十五"
}