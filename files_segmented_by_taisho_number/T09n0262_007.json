{
    "T09n0262_007:0055a12": "妙法蓮華經卷第七",
    "T09n0262_007:0055a14": "後秦龜茲國三藏法師",
    "T09n0262_007:0055a15": "鳩摩羅什奉　詔譯",
    "T09n0262_007:0055a16": "妙音菩薩品第二十四",
    "T09n0262_007:0055a17": "爾時釋迦牟尼佛放大人相肉髻光明，及放",
    "T09n0262_007:0055a18": "眉間白毫相光，遍照東方百八萬億那由",
    "T09n0262_007:0055a19": "他恒河沙等諸佛世界。過是數已，有世界",
    "T09n0262_007:0055a20": "名淨光莊嚴，其國有佛，號淨華宿王智如",
    "T09n0262_007:0055a21": "來、應供、正遍知、明行足、善逝、世間解、無上士、調",
    "T09n0262_007:0055a22": "御丈夫、天人師、佛、世尊，為無量無邊菩薩大",
    "T09n0262_007:0055a23": "眾恭敬圍繞而為說法，釋迦牟尼佛白毫",
    "T09n0262_007:0055a24": "光明遍照其國。爾時一切淨光莊嚴國中，有",
    "T09n0262_007:0055a25": "一菩薩名曰妙音，久已殖眾德本，供養",
    "T09n0262_007:0055a26": "親近無量百千萬億諸佛，而悉成就甚深智",
    "T09n0262_007:0055a27": "慧，得妙幢相三昧、法華三昧、淨德三昧、宿",
    "T09n0262_007:0055a28": "王戲三昧、無緣三昧、智印三昧、解一切眾生",
    "T09n0262_007:0055a29": "語言三昧、集一切功德三昧、清淨三昧、神",
    "T09n0262_007:0055b01": "通遊戲三昧、慧炬三昧、莊嚴王三昧、淨光",
    "T09n0262_007:0055b02": "明三昧、淨藏三昧、不共三昧、日旋三昧，得",
    "T09n0262_007:0055b03": "如是等百千萬億恒河沙等諸大三昧。釋迦",
    "T09n0262_007:0055b04": "牟尼佛光照其身，即白淨華宿王智佛言：",
    "T09n0262_007:0055b05": "「世尊！我當往詣娑婆世界，禮拜、親近、供養",
    "T09n0262_007:0055b06": "釋迦牟尼佛，及見文殊師利法王子菩薩、藥",
    "T09n0262_007:0055b07": "王菩薩、勇施菩薩、宿王華菩薩、上行意菩",
    "T09n0262_007:0055b08": "薩、莊嚴王菩薩、藥上菩薩。」爾時淨華宿王智",
    "T09n0262_007:0055b09": "佛告妙音菩薩：「汝莫輕彼國，生下劣想。善",
    "T09n0262_007:0055b10": "男子！彼娑婆世界，高下不平，土石諸山，穢惡",
    "T09n0262_007:0055b11": "充滿，佛身卑小，諸菩薩眾其形亦小。而汝身",
    "T09n0262_007:0055b12": "四萬二千由旬，我身六百八十萬由旬，汝身",
    "T09n0262_007:0055b13": "第一端正，百千萬福，光明殊妙，是故汝往、莫",
    "T09n0262_007:0055b14": "輕彼國——若佛、菩薩及國土，生下劣想。」妙音菩",
    "T09n0262_007:0055b15": "薩白其佛言：「世尊！我今詣娑婆世界，皆是",
    "T09n0262_007:0055b16": "如來之力，如來神通遊戲，如來功德智慧莊",
    "T09n0262_007:0055b17": "嚴。」於是妙音菩薩不起于座，身不動搖，而",
    "T09n0262_007:0055b18": "入三昧，以三昧力，於耆闍崛山，去法座不",
    "T09n0262_007:0055b19": "遠，化作八萬四千眾寶蓮華，閻浮檀金為",
    "T09n0262_007:0055b20": "莖，白銀為葉，金剛為鬚，甄叔迦寶以",
    "T09n0262_007:0055b21": "為其臺。爾時，文殊師利法王子見是蓮華，",
    "T09n0262_007:0055b22": "而白佛言：「世尊！是何因緣，先現此瑞？有若",
    "T09n0262_007:0055b23": "干千萬蓮華，閻浮檀金為莖，白銀為葉，金",
    "T09n0262_007:0055b24": "剛為鬚，甄叔迦寶以為其臺。」爾時釋迦牟",
    "T09n0262_007:0055b25": "尼佛告文殊師利：「是妙音菩薩摩訶薩，欲",
    "T09n0262_007:0055b26": "從淨華宿王智佛國，與八萬四千菩薩，圍繞",
    "T09n0262_007:0055b27": "而來至此娑婆世界，供養、親近、禮拜於我，",
    "T09n0262_007:0055b28": "亦欲供養、聽法華經。」文殊師利白佛言：「世",
    "T09n0262_007:0055b29": "尊！是菩薩種何善本？修何功德？而能有是",
    "T09n0262_007:0055c01": "大神通力？行何三昧？願為我等說是三昧",
    "T09n0262_007:0055c02": "名字，我等亦欲勤修行之，行此三昧，乃能",
    "T09n0262_007:0055c03": "見是菩薩色相大小，威儀進止。唯願世尊",
    "T09n0262_007:0055c04": "以神通力，彼菩薩來，令我得見。」爾時釋迦",
    "T09n0262_007:0055c05": "牟尼佛告文殊師利：「此久滅度多寶如來，",
    "T09n0262_007:0055c06": "當為汝等而現其相。」時多寶佛告彼菩薩：",
    "T09n0262_007:0055c07": "「善男子！來，文殊師利法王子欲見汝身。」于",
    "T09n0262_007:0055c08": "時妙音菩薩於彼國沒，與八萬四千菩薩",
    "T09n0262_007:0055c09": "俱共發來。所經諸國，六種震動，皆悉雨於",
    "T09n0262_007:0055c10": "七寶蓮華；百千天樂，不鼓自鳴。是菩薩目",
    "T09n0262_007:0055c11": "如廣大青蓮華葉，正使和合百千萬月，其",
    "T09n0262_007:0055c12": "面貌端正復過於此，身真金色，無量百千功",
    "T09n0262_007:0055c13": "德莊嚴，威德熾盛，光明照曜，諸相具足，如",
    "T09n0262_007:0055c14": "那羅延堅固之身。入七寶臺，上昇虛空，",
    "T09n0262_007:0055c15": "去地七多羅樹，諸菩薩眾恭敬圍繞，而來詣",
    "T09n0262_007:0055c16": "此娑婆世界耆闍崛山。到已，下七寶臺，以價",
    "T09n0262_007:0055c17": "直百千瓔珞，持至釋迦牟尼佛所，頭面禮足，",
    "T09n0262_007:0055c18": "奉上瓔珞，而白佛言：「世尊！淨華宿王智佛",
    "T09n0262_007:0055c19": "問訊世尊，少病、少惱，起居輕利，安樂行不？四",
    "T09n0262_007:0055c20": "大調和不？世事可忍不？眾生易度不？無多",
    "T09n0262_007:0055c21": "貪欲、瞋恚、愚癡、嫉妬、慳慢不？無不孝父母、",
    "T09n0262_007:0055c22": "不敬沙門、邪見、不善心、不攝五情不？世",
    "T09n0262_007:0055c23": "尊！眾生能降伏諸魔怨不？久滅度多寶如來",
    "T09n0262_007:0055c24": "在七寶塔中，來聽法不？又問訊多寶如來，",
    "T09n0262_007:0055c25": "安隱、少惱，堪忍久住不？世尊！我今欲見多",
    "T09n0262_007:0055c26": "寶佛身，唯願世尊，示我令見。」爾時釋迦",
    "T09n0262_007:0055c27": "牟尼佛語多寶佛：「是妙音菩薩欲得相見。」",
    "T09n0262_007:0055c28": "時多寶佛告妙音言：「善哉，善哉！汝能為供",
    "T09n0262_007:0055c29": "養釋迦牟尼佛及聽法華經，并見文殊師",
    "T09n0262_007:0056a01": "利等，故來至此。」",
    "T09n0262_007:0056a02": "爾時華德菩薩白佛言：「世尊！是妙音菩薩，",
    "T09n0262_007:0056a03": "種何善根，修何功德，有是神力？」佛告華德",
    "T09n0262_007:0056a04": "菩薩：「過去有佛，名雲雷音王多陀阿伽度、",
    "T09n0262_007:0056a05": "阿羅訶、三藐三佛陀，國名現一切世間，劫",
    "T09n0262_007:0056a06": "名憙見，妙音菩薩於萬二千歲，以十萬種",
    "T09n0262_007:0056a07": "伎樂供養雲雷音王佛，并奉上八萬四千七",
    "T09n0262_007:0056a08": "寶鉢。以是因緣果報，今生淨華宿王智佛",
    "T09n0262_007:0056a09": "國，有是神力。華德！於汝意云何？爾時雲雷",
    "T09n0262_007:0056a10": "音王佛所，妙音菩薩——伎樂供養、奉上寶器者，",
    "T09n0262_007:0056a11": "豈異人乎？今此妙音菩薩摩訶薩是。華德！",
    "T09n0262_007:0056a12": "是妙音菩薩，已曾供養親近無量諸佛，久",
    "T09n0262_007:0056a13": "殖德本，又值恒河沙等百千萬億那由他",
    "T09n0262_007:0056a14": "佛。「華德！汝但見妙音菩薩其身在此，而是菩",
    "T09n0262_007:0056a15": "薩，現種種身，處處為諸眾生說是經典——或",
    "T09n0262_007:0056a16": "現梵王身，或現帝釋身，或現自在天身，或",
    "T09n0262_007:0056a17": "現大自在天身，或現天大將軍身，或現毘",
    "T09n0262_007:0056a18": "沙門天王身，或現轉輪聖王身，或現諸小",
    "T09n0262_007:0056a19": "王身，或現長者身，或現居士身，或現宰官",
    "T09n0262_007:0056a20": "身，或現婆羅門身，或現比丘、比丘尼、優婆",
    "T09n0262_007:0056a21": "塞、優婆夷身，或現長者居士婦女身，或現宰",
    "T09n0262_007:0056a22": "官婦女身，或現婆羅門婦女身，或現童男、童",
    "T09n0262_007:0056a23": "女身，或現天、龍、夜叉、乾闥婆、阿修羅、迦樓羅、",
    "T09n0262_007:0056a24": "緊那羅、摩睺羅伽、人非人等身，而說是經。諸",
    "T09n0262_007:0056a25": "有地獄、餓鬼、畜生，及眾難處，皆能救濟，乃至",
    "T09n0262_007:0056a26": "於王後宮，變為女身，而說是經。「華德！是",
    "T09n0262_007:0056a27": "妙音菩薩，能救護娑婆世界諸眾生者，是",
    "T09n0262_007:0056a28": "妙音菩薩如是種種變化現身，在此娑婆",
    "T09n0262_007:0056a29": "國土，為諸眾生說是經典，於神通、變化、智",
    "T09n0262_007:0056b01": "慧無所損減。是菩薩，以若干智慧明照",
    "T09n0262_007:0056b02": "娑婆世界，令一切眾生各得所知；於十方",
    "T09n0262_007:0056b03": "恒河沙世界中，亦復如是。若應以聲聞形",
    "T09n0262_007:0056b04": "得度者，現聲聞形而為說法；應以辟支",
    "T09n0262_007:0056b05": "佛形得度者，現辟支佛形而為說法；應",
    "T09n0262_007:0056b06": "以菩薩形得度者，現菩薩形而為說法；",
    "T09n0262_007:0056b07": "應以佛形得度者，即現佛形而為說法。",
    "T09n0262_007:0056b08": "如是種種，隨所應度而為現形，乃至應",
    "T09n0262_007:0056b09": "以滅度而得度者，示現滅度。「華德！妙音",
    "T09n0262_007:0056b10": "菩薩摩訶薩，成就大神通智慧之力，其事如",
    "T09n0262_007:0056b11": "是。」",
    "T09n0262_007:0056b12": "爾時華德菩薩白佛言：「世尊！是妙音菩薩，",
    "T09n0262_007:0056b13": "深種善根。世尊！是菩薩住何三昧，而能如",
    "T09n0262_007:0056b14": "是在所變現，度脫眾生？」佛告華德菩薩：「善",
    "T09n0262_007:0056b15": "男子！其三昧名現一切色身，妙音菩薩住是",
    "T09n0262_007:0056b16": "三昧中，能如是饒益無量眾生。」說是妙音",
    "T09n0262_007:0056b17": "菩薩品時，與妙音菩薩俱來者八萬四千",
    "T09n0262_007:0056b18": "人，皆得現一切色身三昧；此娑婆世界無量",
    "T09n0262_007:0056b19": "菩薩，亦得是三昧及陀羅尼。爾時妙音菩薩",
    "T09n0262_007:0056b20": "摩訶薩供養釋迦牟尼佛及多寶佛塔已，",
    "T09n0262_007:0056b21": "還歸本土，所經諸國，六種震動，雨寶蓮華，",
    "T09n0262_007:0056b22": "作百千萬億種種伎樂。既到本國，與八萬",
    "T09n0262_007:0056b23": "四千菩薩、圍繞至淨華宿王智佛所，白佛",
    "T09n0262_007:0056b24": "言：「世尊！我到娑婆世界饒益眾生，見釋迦",
    "T09n0262_007:0056b25": "牟尼佛，及見多寶佛塔，禮拜、供養；又見文",
    "T09n0262_007:0056b26": "殊師利法王子菩薩，及見藥王菩薩、得勤精",
    "T09n0262_007:0056b27": "進力菩薩、勇施菩薩等，亦令是八萬四千",
    "T09n0262_007:0056b28": "菩薩得現一切色身三昧。說是妙音菩薩來",
    "T09n0262_007:0056b29": "往品時，四萬二千天子得無生法忍，華德",
    "T09n0262_007:0056c01": "菩薩得法華三昧。」",
    "T09n0262_007:0198a12": "御製觀世音普門品經序",
    "T09n0262_007:0198a14": "觀世音菩薩，以爍迦羅心應變無窮，自在神",
    "T09n0262_007:0198a15": "通遍遊法界，入微塵國土說法濟度，具足妙",
    "T09n0262_007:0198a16": "相弘誓如海，凡有因緣發清淨心，纔舉聲",
    "T09n0262_007:0198a17": "稱，即隨聲而應，所有欲願即獲如意。妙法蓮",
    "T09n0262_007:0198a18": "華經普門品者，為度脫苦惱之真詮也。人能",
    "T09n0262_007:0198a19": "常以是經作觀，一念方萌，即見大悲勝相，能",
    "T09n0262_007:0198a20": "滅一切諸苦，其功德不可思議。朕惟天道福",
    "T09n0262_007:0198a21": "善禍淫，故佛示果報，使人為善而不敢為惡。",
    "T09n0262_007:0198a22": "夫天堂、地獄皆由人為，不違於方寸之內，故",
    "T09n0262_007:0198a23": "為善者得升天堂，為惡者即墮地獄。夫忠臣",
    "T09n0262_007:0198a24": "孝子吉人貞士，其心即佛，故神明芘佑，業障",
    "T09n0262_007:0198a25": "俱泯，是以生不犯於憲條，沒不墮於無間。夫",
    "T09n0262_007:0198a26": "兇頑之徒，一於為惡，棄五倫如敝帚，蹈刑法",
    "T09n0262_007:0198a27": "如飲甘，寧餧羅剎，不欽佛道。然人性本善，",
    "T09n0262_007:0198a28": "所為惡者，特氣質之偏；苟能改心易慮，修省",
    "T09n0262_007:0198a29": "避畏，轉移之間惡可為善矣。為善則即善人，",
    "T09n0262_007:0198b01": "昔之所積之咎，如太空點塵、紅罏片雪，消滌",
    "T09n0262_007:0198b02": "淨盡，雖有果報將安施乎？朕恒念此，惟恐世",
    "T09n0262_007:0198b03": "之人有過而不知改，乃甘心焉以自棄，遂表",
    "T09n0262_007:0198b04": "章是經，使善良君子永堅禁戒之心，廣納無",
    "T09n0262_007:0198b05": "量之福，為善功德豈有涯涘哉！",
    "T09n0262_007:0198b06": "永樂九年五月初一日",
    "T09n0262_007:0198b07": "妙法蓮華經觀世音菩薩普門",
    "T09n0262_007:0198b08": "品經",
    "T09n0262_007:0198b10": "姚秦三藏法師鳩摩羅什譯長行",
    "T09n0262_007:0198b11": "隋北天竺沙門闍那崛多譯重頌",
    "T09n0262_007:0056c02": "妙法蓮華經觀世音菩薩普門品第二十五",
    "T09n0262_007:0056c03": "爾時，無盡意菩薩即從座起，偏袒右肩，合",
    "T09n0262_007:0056c04": "掌向佛，而作是言：「世尊！觀世音菩薩，以何",
    "T09n0262_007:0056c05": "因緣名觀世音？」佛告無盡意菩薩：「善男子！",
    "T09n0262_007:0056c06": "若有無量百千萬億眾生受諸苦惱，聞是",
    "T09n0262_007:0056c07": "觀世音菩薩，一心稱名，觀世音菩薩即時觀",
    "T09n0262_007:0056c08": "其音聲，皆得解脫。若有持是觀世音菩薩",
    "T09n0262_007:0056c09": "名者，設入大火，火不能燒，由是菩薩威神",
    "T09n0262_007:0056c10": "力故。若為大水所漂，稱其名號，即得淺",
    "T09n0262_007:0056c11": "處。若有百千萬億眾生，為求金、銀、琉璃、車",
    "T09n0262_007:0056c12": "璩、馬瑙、珊瑚、虎珀、真珠等寶，入於大海，假",
    "T09n0262_007:0056c13": "使黑風吹其船舫，飄墮羅剎鬼國，其中若",
    "T09n0262_007:0056c14": "有，乃至一人，稱觀世音菩薩名者，是諸人",
    "T09n0262_007:0056c15": "等皆得解脫羅剎之難。以是因緣，名觀世",
    "T09n0262_007:0056c16": "音。若復有人臨當被害，稱觀世音菩薩",
    "T09n0262_007:0056c17": "名者，彼所執刀杖尋段段壞，而得解脫。若",
    "T09n0262_007:0056c18": "三千大千國土，滿中夜叉、羅剎，欲來惱人，",
    "T09n0262_007:0056c19": "聞其稱觀世音菩薩名者，是諸惡鬼，尚不",
    "T09n0262_007:0056c20": "能以惡眼視之，況復加害。設復有人，",
    "T09n0262_007:0056c21": "若有罪、若無罪，杻械、枷鎖檢繫其身，稱",
    "T09n0262_007:0056c22": "觀世音菩薩名者，皆悉斷壞，即得解脫。若三",
    "T09n0262_007:0056c23": "千大千國土，滿中怨賊，有一商主，將諸商",
    "T09n0262_007:0056c24": "人，齎持重寶、經過嶮路，其中一人作是唱",
    "T09n0262_007:0056c25": "言：『諸善男子！勿得恐怖，汝等應當一心稱",
    "T09n0262_007:0056c26": "觀世音菩薩名號。是菩薩能以無畏施於",
    "T09n0262_007:0056c27": "眾生，汝等若稱名者，於此怨賊當得",
    "T09n0262_007:0056c28": "解脫。』眾商人聞，俱發聲言：『南無觀世音菩薩。』",
    "T09n0262_007:0056c29": "稱其名故，即得解脫。「無盡意！觀世音菩薩",
    "T09n0262_007:0057a01": "摩訶薩，威神之力巍巍如是。若有眾生多",
    "T09n0262_007:0057a02": "於婬欲，常念恭敬觀世音菩薩，便得離欲。",
    "T09n0262_007:0057a03": "若多瞋恚，常念恭敬觀世音菩薩，便得離",
    "T09n0262_007:0057a04": "瞋。若多愚癡，常念恭敬觀世音菩薩，便",
    "T09n0262_007:0057a05": "得離癡。「無盡意！觀世音菩薩有如是等",
    "T09n0262_007:0057a06": "大威神力，多所饒益，是故眾生常應心念。",
    "T09n0262_007:0057a07": "若有女人，設欲求男，禮拜供養觀世音菩",
    "T09n0262_007:0057a08": "薩，便生福德智慧之男；設欲求女，便生端",
    "T09n0262_007:0057a09": "正有相之女。宿殖德本，眾人愛敬。「無盡意！",
    "T09n0262_007:0057a10": "觀世音菩薩有如是力，若有眾生，恭敬",
    "T09n0262_007:0057a11": "禮拜觀世音菩薩，福不唐捐，是故眾生皆",
    "T09n0262_007:0057a12": "應受持觀世音菩薩名號。「無盡意！若有人",
    "T09n0262_007:0057a13": "受持六十二億恒河沙菩薩名字，復盡形供",
    "T09n0262_007:0057a14": "養飲食、衣服、臥具、醫藥。於汝意云何？是",
    "T09n0262_007:0057a15": "善男子、善女人，功德多不？」無盡意言：「甚多，世",
    "T09n0262_007:0057a16": "尊！」佛言：「若復有人受持觀世音菩薩名號，",
    "T09n0262_007:0057a17": "乃至一時禮拜、供養，是二人福，正等無異，於",
    "T09n0262_007:0057a18": "百千萬億劫不可窮盡。無盡意！受持觀世",
    "T09n0262_007:0057a19": "音菩薩名號，得如是無量無邊福德之利。」",
    "T09n0262_007:0057a20": "無盡意菩薩白佛言：「世尊！觀世音菩薩，云",
    "T09n0262_007:0057a21": "何遊此娑婆世界？云何而為眾生說法？方",
    "T09n0262_007:0057a22": "便之力，其事云何？」佛告無盡意菩薩：「善男",
    "T09n0262_007:0057a23": "子！若有國土眾生，應以佛身得度者，觀世",
    "T09n0262_007:0057a24": "音菩薩即現佛身而為說法；應以辟支佛",
    "T09n0262_007:0057a25": "身得度者，即現辟支佛身而為說法；應",
    "T09n0262_007:0057a26": "以聲聞身得度者，即現聲聞身而為說法；",
    "T09n0262_007:0057a27": "應以梵王身得度者，即現梵王身而為說",
    "T09n0262_007:0057a28": "法；應以帝釋身得度者，即現帝釋身而",
    "T09n0262_007:0057a29": "為說法；應以自在天身得度者，即現自",
    "T09n0262_007:0057b01": "在天身而為說法；應以大自在天身得度",
    "T09n0262_007:0057b02": "者，即現大自在天身而為說法；應以天大",
    "T09n0262_007:0057b03": "將軍身得度者，即現天大將軍身而為說",
    "T09n0262_007:0057b04": "法；應以毘沙門身得度者，即現毘沙門",
    "T09n0262_007:0057b05": "身而為說法；應以小王身得度者，即現小",
    "T09n0262_007:0057b06": "王身而為說法；應以長者身得度者，即",
    "T09n0262_007:0057b07": "現長者身而為說法；應以居士身得度者，",
    "T09n0262_007:0057b08": "即現居士身而為說法；應以宰官身得度",
    "T09n0262_007:0057b09": "者，即現宰官身而為說法；應以婆羅門身",
    "T09n0262_007:0057b10": "得度者，即現婆羅門身而為說法；應以比",
    "T09n0262_007:0057b11": "丘、比丘尼、優婆塞、優婆夷身得度者，即現比",
    "T09n0262_007:0057b12": "丘、比丘尼、優婆塞、優婆夷身而為說法；應",
    "T09n0262_007:0057b13": "以長者、居士、宰官、婆羅門婦女身得度者，即",
    "T09n0262_007:0057b14": "現婦女身而為說法；應以童男、童女身得",
    "T09n0262_007:0057b15": "度者，即現童男、童女身而為說法；應以",
    "T09n0262_007:0057b16": "天、龍、夜叉、乾闥婆、阿修羅、迦樓羅、緊那羅、摩睺",
    "T09n0262_007:0057b17": "羅伽、人非人等身得度者，即皆現之而為說",
    "T09n0262_007:0057b18": "法；應以執金剛身得度者，即現執金",
    "T09n0262_007:0057b19": "剛身而為說法。「無盡意！是觀世音菩薩成",
    "T09n0262_007:0057b20": "就如是功德，以種種形，遊諸國土，度脫眾",
    "T09n0262_007:0057b21": "生。是故汝等，應當一心供養觀世音菩薩。",
    "T09n0262_007:0057b22": "是觀世音菩薩摩訶薩，於怖畏急難之中能",
    "T09n0262_007:0057b23": "施無畏，是故此娑婆世界，皆號之為施無",
    "T09n0262_007:0057b24": "畏者。」無盡意菩薩白佛言：「世尊！我今當供",
    "T09n0262_007:0057b25": "養觀世音菩薩。」即解頸眾寶珠、瓔珞，價直",
    "T09n0262_007:0057b26": "百千兩金，而以與之，作是言：「仁者！受此",
    "T09n0262_007:0057b27": "法施珍寶瓔珞。」時觀世音菩薩不肯受之。無",
    "T09n0262_007:0057b28": "盡意復白觀世音菩薩言：「仁者！愍我等故，",
    "T09n0262_007:0057b29": "受此瓔珞。」",
    "T09n0262_007:0057c01": "爾時佛告觀世音菩薩：「當愍此無盡意菩薩",
    "T09n0262_007:0057c02": "及四眾，天、龍、夜叉、乾闥婆、阿修羅、迦樓羅、緊那",
    "T09n0262_007:0057c03": "羅、摩睺羅伽、人非人等故，受是瓔珞。」即時觀",
    "T09n0262_007:0057c04": "世音菩薩愍諸四眾，及於天、龍、人非人等，受",
    "T09n0262_007:0057c05": "其瓔珞，分作二分，一分奉釋迦牟尼佛，一",
    "T09n0262_007:0057c06": "分奉多寶佛塔。「無盡意，觀世音菩薩有如",
    "T09n0262_007:0057c07": "是自在神力，遊於娑婆世界。」爾時無盡意菩",
    "T09n0262_007:0057c08": "薩以偈問曰：",
    "T09n0262_007:0057c09": "「世尊妙相具，　　我今重問彼，",
    "T09n0262_007:0057c10": "　佛子何因緣，　　名為觀世音？",
    "T09n0262_007:0057c11": "　具足妙相尊，　　偈答無盡意：",
    "T09n0262_007:0057c12": "『汝聽觀音行，　　善應諸方所，",
    "T09n0262_007:0057c13": "　弘誓深如海，　　歷劫不思議，",
    "T09n0262_007:0057c14": "　侍多千億佛，　　發大清淨願。",
    "T09n0262_007:0057c15": "　我為汝略說，　　聞名及見身，",
    "T09n0262_007:0057c16": "　心念不空過，　　能滅諸有苦。",
    "T09n0262_007:0057c17": "　假使興害意，　　推落大火坑，",
    "T09n0262_007:0057c18": "　念彼觀音力，　　火坑變成池。",
    "T09n0262_007:0057c19": "　或漂流巨海，　　龍魚諸鬼難，",
    "T09n0262_007:0057c20": "　念彼觀音力，　　波浪不能沒。",
    "T09n0262_007:0057c21": "　或在須彌峯，　　為人所推墮，",
    "T09n0262_007:0057c22": "　念彼觀音力，　　如日虛空住。",
    "T09n0262_007:0057c23": "　或被惡人逐，　　墮落金剛山，",
    "T09n0262_007:0057c24": "　念彼觀音力，　　不能損一毛。",
    "T09n0262_007:0057c25": "　或值怨賊繞，　　各執刀加害，",
    "T09n0262_007:0057c26": "　念彼觀音力，　　咸即起慈心。",
    "T09n0262_007:0057c27": "　或遭王難苦，　　臨刑欲壽終，",
    "T09n0262_007:0057c28": "　念彼觀音力，　　刀尋段段壞。",
    "T09n0262_007:0057c29": "　或囚禁枷鎖，　　手足被杻械，",
    "T09n0262_007:0058a01": "　念彼觀音力，　　釋然得解脫。",
    "T09n0262_007:0058a02": "　呪詛諸毒藥，　　所欲害身者，",
    "T09n0262_007:0058a03": "　念彼觀音力，　　還著於本人。",
    "T09n0262_007:0058a04": "　或遇惡羅剎、　　毒龍諸鬼等，",
    "T09n0262_007:0058a05": "　念彼觀音力，　　時悉不敢害。",
    "T09n0262_007:0058a06": "　若惡獸圍遶，　　利牙爪可怖，",
    "T09n0262_007:0058a07": "　念彼觀音力，　　疾走無邊方。",
    "T09n0262_007:0058a08": "　蚖蛇及蝮蠍，　　氣毒煙火燃，",
    "T09n0262_007:0058a09": "　念彼觀音力，　　尋聲自迴去。",
    "T09n0262_007:0058a10": "　雲雷鼓掣電，　　降雹澍大雨，",
    "T09n0262_007:0058a11": "　念彼觀音力，　　應時得消散。",
    "T09n0262_007:0058a12": "　眾生被困厄，　　無量苦逼身，",
    "T09n0262_007:0058a13": "　觀音妙智力，　　能救世間苦。",
    "T09n0262_007:0058a14": "　具足神通力，　　廣修智方便，",
    "T09n0262_007:0058a15": "　十方諸國土，　　無剎不現身。",
    "T09n0262_007:0058a16": "　種種諸惡趣，　　地獄鬼畜生，",
    "T09n0262_007:0058a17": "　生老病死苦，　　以漸悉令滅。",
    "T09n0262_007:0058a18": "　真觀清淨觀，　　廣大智慧觀，",
    "T09n0262_007:0058a19": "　悲觀及慈觀，　　常願常瞻仰。",
    "T09n0262_007:0058a20": "　無垢清淨光，　　慧日破諸闇，",
    "T09n0262_007:0058a21": "　能伏災風火，　　普明照世間。",
    "T09n0262_007:0058a22": "　悲體戒雷震，　　慈意妙大雲，",
    "T09n0262_007:0058a23": "　澍甘露法雨，　　滅除煩惱焰。",
    "T09n0262_007:0058a24": "　諍訟經官處，　　怖畏軍陣中，",
    "T09n0262_007:0058a25": "　念彼觀音力，　　眾怨悉退散。",
    "T09n0262_007:0058a26": "　妙音觀世音，　　梵音海潮音，",
    "T09n0262_007:0058a27": "　勝彼世間音，　　是故須常念，",
    "T09n0262_007:0058a28": "　念念勿生疑。　　觀世音淨聖，",
    "T09n0262_007:0058a29": "　於苦惱死厄，　　能為作依怙，",
    "T09n0262_007:0058b01": "　具一切功德，　　慈眼視眾生，",
    "T09n0262_007:0058b02": "　福聚海無量，　　是故應頂禮。』」",
    "T09n0262_007:0058b03": "爾時持地菩薩即從座起，前白佛言：「世尊！",
    "T09n0262_007:0058b04": "若有眾生，聞是觀世音菩薩品自在之業，普",
    "T09n0262_007:0058b05": "門示現神通力者，當知是人功德不少。」佛",
    "T09n0262_007:0058b06": "說是普門品時，眾中八萬四千眾生，皆發",
    "T09n0262_007:0058b07": "無等等阿耨多羅三藐三菩提心。",
    "T09n0262_007:0058b08": "妙法蓮華經陀羅尼品第二十六",
    "T09n0262_007:0058b09": "爾時，藥王菩薩即從座起，偏袒右肩，合掌",
    "T09n0262_007:0058b10": "向佛，而白佛言：「世尊！若善男子、善女人，有",
    "T09n0262_007:0058b11": "能受持法華經者——若讀誦通利，若書寫經",
    "T09n0262_007:0058b12": "卷——得幾所福？」佛告藥王：「若有善男子、善女",
    "T09n0262_007:0058b13": "人，供養八百萬億那由他恒河沙等諸佛。於",
    "T09n0262_007:0058b14": "汝意云何？其所得福，寧為多不？」「甚多，世尊。」",
    "T09n0262_007:0058b15": "佛言：「若善男子、善女人，能於是經，乃至受",
    "T09n0262_007:0058b16": "持一四句偈，讀誦、解義、如說修行，功德甚",
    "T09n0262_007:0058b17": "多。」爾時藥王菩薩白佛言：「世尊！我今當與",
    "T09n0262_007:0058b18": "說法者陀羅尼呪，以守護之。」即說呪曰：",
    "T09n0262_007:0058b19": "「安爾(一)　曼爾(二)　摩禰(三)　摩摩禰(四)　旨隷(五)　遮梨",
    "T09n0262_007:0058b20": "第(六)　賒咩(羊鳴音)(七)　賒履(冈雉反)多瑋(八)　羶(輸千反)帝(九)",
    "T09n0262_007:0058b21": "　目帝(十)　目多履(十一)　娑履(十二)　阿瑋娑履(十三)　桑履(十四)　娑",
    "T09n0262_007:0058b22": "履(十五)　叉裔(十六)　阿叉裔(十七)　阿耆膩(十八)　羶帝(十九)　賒履",
    "T09n0262_007:0058b23": "(二十)　陀羅尼(二十一)　阿盧伽婆娑(蘇奈反)簸蔗毘叉膩",
    "T09n0262_007:0058b24": "(二十二)　禰毘剃(二十三)　阿便哆(都餓反)邏禰履剃(二十四)　阿",
    "T09n0262_007:0058b25": "亶哆波隷輸地(途賣反)(二十五)　漚究隷(二十六)　牟究隷",
    "T09n0262_007:0058b26": "(二十七)　阿羅隷(二十八)　波羅隷(二十九)　首迦差(初几反)(三十)　阿",
    "T09n0262_007:0058b27": "三磨三履(三十一)　佛馱毘吉利袠帝(三十二)　達磨",
    "T09n0262_007:0058b28": "波利差(猜離反)帝(三十三)　僧伽涅瞿沙禰(三十四)　婆舍婆",
    "T09n0262_007:0058b29": "舍輸地(三十五)　曼哆邏(三十六)　曼哆邏叉夜多(三十七)　郵",
    "T09n0262_007:0058c01": "樓哆(三十八)　郵樓哆憍舍略(來加反)(三十九)　惡叉邏(四十)",
    "T09n0262_007:0058c02": "　惡叉冶多冶(四十一)　阿婆盧(四十二)　阿摩若(荏蔗反)那",
    "T09n0262_007:0058c03": "多夜(四十三)",
    "T09n0262_007:0058c04": "「世尊！是陀羅尼神咒，六十二億恒河沙等諸",
    "T09n0262_007:0058c05": "佛所說，若有侵毀此法師者，則為侵毀是",
    "T09n0262_007:0058c06": "諸佛已。」時釋迦牟尼佛讚藥王菩薩言：「善",
    "T09n0262_007:0058c07": "哉，善哉！藥王！汝愍念擁護此法師故，說是",
    "T09n0262_007:0058c08": "陀羅尼，於諸眾生，多所饒益。」",
    "T09n0262_007:0058c09": "爾時勇施菩薩白佛言：「世尊！我亦為擁護",
    "T09n0262_007:0058c10": "讀誦受持法華經者，說陀羅尼。若此法師",
    "T09n0262_007:0058c11": "得是陀羅尼，若夜叉、若羅剎、若富單那、若",
    "T09n0262_007:0058c12": "吉遮、若鳩槃茶、若餓鬼等，伺求其短，無",
    "T09n0262_007:0058c13": "能得便。」即於佛前而說呪曰：",
    "T09n0262_007:0058c14": "「痤(誓螺反)隷(一)摩訶痤隷(二)郁枳(三)目枳(四)阿",
    "T09n0262_007:0059a01": "隷(五)阿羅婆第(六)涅隷第(七)涅隷多婆第(八)伊",
    "T09n0262_007:0059a02": "緻(猪履反)柅(女氏反)(九)韋緻柅(十)旨緻柅(十一)涅隷墀",
    "T09n0262_007:0059a03": "柅(十二)涅犁墀婆底(十三)",
    "T09n0262_007:0059a04": "「世尊！是陀羅尼神呪，恒河沙等諸佛所說，亦",
    "T09n0262_007:0059a05": "皆隨喜，若有侵毀此法師者，則為侵毀是",
    "T09n0262_007:0059a06": "諸佛已。」",
    "T09n0262_007:0059a07": "爾時毘沙門天王護世者白佛言：「世尊！我",
    "T09n0262_007:0059a08": "亦為愍念眾生、擁護此法師故，說是陀",
    "T09n0262_007:0059a09": "羅尼。」即說呪曰：",
    "T09n0262_007:0059a10": "「阿梨(一)那梨(二)[少/兔]那梨(三)阿那盧(四)那履",
    "T09n0262_007:0059a11": "(五)拘那履(六)",
    "T09n0262_007:0059a12": "「世尊！以是神呪擁護法師，我亦自當擁護",
    "T09n0262_007:0059a13": "持是經者，令百由旬內無諸衰患。」爾時持",
    "T09n0262_007:0059a14": "國天王在此會中，與千萬億那由他乾闥婆",
    "T09n0262_007:0059a15": "眾，恭敬圍繞，前詣佛所，合掌白佛言：「世尊！",
    "T09n0262_007:0059a16": "我亦以陀羅尼神呪，擁護持法華經者。」即",
    "T09n0262_007:0059a17": "說呪曰：",
    "T09n0262_007:0059a18": "「阿伽禰(一)伽禰(二)瞿利(三)乾陀利(四)旃陀利",
    "T09n0262_007:0059a19": "(五)摩蹬耆(六)常求利(七)浮樓莎柅(八)頞底(九)",
    "T09n0262_007:0059a20": "「世尊！是陀羅尼神呪，四十二億諸佛所說，若",
    "T09n0262_007:0059a21": "有侵毀此法師者，則為侵毀是諸佛已。」",
    "T09n0262_007:0059a22": "爾時有羅剎女等，一名藍婆，二名毘藍",
    "T09n0262_007:0059a23": "婆，三名曲齒，四名華齒，五名黑齒，六",
    "T09n0262_007:0059a24": "名多髮，七名無厭足，八名持瓔珞，九",
    "T09n0262_007:0059a25": "名睪帝，十名奪一切眾生精氣，是十羅",
    "T09n0262_007:0059a26": "剎女，與鬼子母，并其子及眷屬，俱詣佛",
    "T09n0262_007:0059a27": "所，同聲白佛言：「世尊！我等亦欲擁護讀",
    "T09n0262_007:0059a28": "誦受持法華經者，除其衰患，若有伺求法",
    "T09n0262_007:0059a29": "師短者，令不得便。」即於佛前，而說呪曰：",
    "T09n0262_007:0059b01": "「伊提履(一)伊提泯(二)伊提履(三)阿提履(四)伊提",
    "T09n0262_007:0059b02": "履(五)泥履(六)泥履(七)泥履(八)泥履(九)泥履(十)樓醯",
    "T09n0262_007:0059b03": "(十一)樓醯(十二)樓醯(十三)樓醯(十四)多醯(十五)多醯(十六)多醯(十七)",
    "T09n0262_007:0059b04": "兜醯(十八)[少/兔]醯(十九)",
    "T09n0262_007:0059b05": "「寧上我頭上，莫惱於法師。若夜叉、若羅剎、",
    "T09n0262_007:0059b06": "若餓鬼、若富單那、若吉遮、若毘陀羅、若",
    "T09n0262_007:0059b07": "犍馱、若烏摩勒伽、若阿跋摩羅、若夜叉",
    "T09n0262_007:0059b08": "吉遮、若人吉遮，若熱病若一日、若二日、若",
    "T09n0262_007:0059b09": "三日、若四日乃至七日，若常熱病，若男形、若",
    "T09n0262_007:0059b10": "女形、若童男形、若童女形，乃至夢中，亦復莫",
    "T09n0262_007:0059b11": "惱。」即於佛前、而說偈言：",
    "T09n0262_007:0059b12": "「若不順我呪，　　惱亂說法者，",
    "T09n0262_007:0059b13": "　頭破作七分，　　如阿梨樹枝。",
    "T09n0262_007:0059b14": "　如殺父母罪，　　亦如壓油殃，",
    "T09n0262_007:0059b15": "　斗秤欺誑人，　　調達破僧罪。",
    "T09n0262_007:0059b16": "　犯此法師者，　　當獲如是殃。」",
    "T09n0262_007:0059b17": "諸羅剎女說此偈已，白佛言：「世尊！我等亦",
    "T09n0262_007:0059b18": "當身自擁護受持、讀誦、修行是經者，令",
    "T09n0262_007:0059b19": "得安隱，離諸衰患，消眾毒藥。」佛告諸羅剎",
    "T09n0262_007:0059b20": "女：「善哉，善哉！汝等但能擁護受持法華名",
    "T09n0262_007:0059b21": "者，福不可量，何況擁護具足受持，供養經",
    "T09n0262_007:0059b22": "卷——華、香、瓔珞，末香、塗香、燒香，幡蓋、伎樂；",
    "T09n0262_007:0059b23": "燃種種燈：酥燈、油燈、諸香油燈、蘇摩那華",
    "T09n0262_007:0059b24": "油燈、瞻蔔華油燈、婆師迦華油燈、優鉢",
    "T09n0262_007:0059b25": "羅華油燈，如是等百千種供養者。睪帝！汝",
    "T09n0262_007:0059b26": "等及眷屬，應當擁護如是法師。」說是陀羅",
    "T09n0262_007:0059b27": "尼品時，六萬八千人、得無生法忍。",
    "T09n0262_007:0059b28": "妙法蓮華經妙莊嚴王本事品第二十七",
    "T09n0262_007:0059b29": "爾時佛告諸大眾：「乃往古世，過無量無邊不",
    "T09n0262_007:0059c01": "可思議阿僧祇劫，有佛名雲雷音宿王華",
    "T09n0262_007:0059c02": "智多陀阿伽度、阿羅訶、三藐三佛陀，國名光",
    "T09n0262_007:0059c03": "明莊嚴，劫名憙見。彼佛法中有王，名妙",
    "T09n0262_007:0059c04": "莊嚴，其王夫人名曰淨德，有二子，一名淨",
    "T09n0262_007:0059c05": "藏，二名淨眼。是二子有大神力，福德智慧，",
    "T09n0262_007:0059c06": "久修菩薩所行之道，所謂檀波羅蜜、尸羅",
    "T09n0262_007:0059c07": "波羅蜜、羼提波羅蜜、毘梨耶波羅蜜、禪波",
    "T09n0262_007:0059c08": "羅蜜、般若波羅蜜、方便波羅蜜，慈悲喜捨，",
    "T09n0262_007:0059c09": "乃至三十七品助道法皆悉明了通達。又",
    "T09n0262_007:0059c10": "得菩薩淨三昧、日星宿三昧、淨光三昧、淨色",
    "T09n0262_007:0059c11": "三昧、淨照明三昧、長莊嚴三昧、大威德藏三",
    "T09n0262_007:0059c12": "昧，於此三昧亦悉通達。「爾時彼佛欲引導",
    "T09n0262_007:0059c13": "妙莊嚴王，及愍念眾生故，說是法華經。時",
    "T09n0262_007:0059c14": "淨藏、淨眼二子到其母所，合十指爪掌白",
    "T09n0262_007:0059c15": "言：『願母往詣雲雷音宿王華智佛所，我等亦",
    "T09n0262_007:0059c16": "當侍從，親近、供養、禮拜。所以者何？此佛於",
    "T09n0262_007:0059c17": "一切天人眾中說法華經，宜應聽受。』母告",
    "T09n0262_007:0059c18": "子言：『汝父信受外道，深著婆羅門法，汝等",
    "T09n0262_007:0060a01": "應往白父，與共俱去。』淨藏、淨眼合十指爪",
    "T09n0262_007:0060a02": "掌白母：『我等是法王子，而生此邪見家。』母",
    "T09n0262_007:0060a03": "告子言：『汝等當憂念汝父，為現神變，若",
    "T09n0262_007:0060a04": "得見者，心必清淨，或聽我等，往至佛所。』於",
    "T09n0262_007:0060a05": "是二子念其父故，踊在虛空，高七多羅",
    "T09n0262_007:0060a06": "樹，現種種神變——於虛空中行住坐臥；身上",
    "T09n0262_007:0060a07": "出水、身下出火，身下出水、身上出火；或現",
    "T09n0262_007:0060a08": "大身滿虛空中，而復現小，小復現大；於空",
    "T09n0262_007:0060a09": "中滅，忽然在地；入地如水，履水如地。現",
    "T09n0262_007:0060a10": "如是等種種神變，令其父王心淨信解。時",
    "T09n0262_007:0060a11": "父見子神力如是，心大歡喜，得未曾有，合",
    "T09n0262_007:0060a12": "掌向子言：『汝等，師為是誰，誰之弟子？』二子",
    "T09n0262_007:0060a13": "白言：『大王！彼雲雷音宿王華智佛，今在七寶",
    "T09n0262_007:0060a14": "菩提樹下法座上坐，於一切世間天人眾中",
    "T09n0262_007:0060a15": "廣說法華經，是我等師，我是弟子。』父語子",
    "T09n0262_007:0060a16": "言：『我今亦欲見汝等師，可共俱往。』於是二",
    "T09n0262_007:0060a17": "子從空中下，到其母所，合掌白母：『父王今",
    "T09n0262_007:0060a18": "已信解，堪任發阿耨多羅三藐三菩提心。我",
    "T09n0262_007:0060a19": "等為父已作佛事，願母見聽，於彼佛所出",
    "T09n0262_007:0060a20": "家修道。』「爾時二子欲重宣其意，以偈白",
    "T09n0262_007:0060a21": "母：",
    "T09n0262_007:0060a22": "「『願母放我等，　　出家作沙門，",
    "T09n0262_007:0060a23": "　　諸佛甚難值，　　我等隨佛學。",
    "T09n0262_007:0060a24": "　　如優曇鉢羅，　　值佛復難是，",
    "T09n0262_007:0060a25": "　　脫諸難亦難，　　願聽我出家。』",
    "T09n0262_007:0060a26": "「母即告言：『聽汝出家。所以者何？佛難值故。』",
    "T09n0262_007:0060a27": "「於是二子白父母言：『善哉，父母！願時往詣",
    "T09n0262_007:0060a28": "雲雷音宿王華智佛所，親近供養。所以者",
    "T09n0262_007:0060a29": "何？佛難得值，如優曇鉢羅華，又如一眼之",
    "T09n0262_007:0060b01": "龜，值浮木孔。而我等宿福深厚，生值佛法，是",
    "T09n0262_007:0060b02": "故父母當聽我等，令得出家。所以者何？諸",
    "T09n0262_007:0060b03": "佛難值，時亦難遇。』「彼時妙莊嚴王後宮八",
    "T09n0262_007:0060b04": "萬四千人，皆悉堪任受持是法華經。淨眼菩",
    "T09n0262_007:0060b05": "薩，於法華三昧，久已通達；淨藏菩薩，已於",
    "T09n0262_007:0060b06": "無量百千萬億劫通達離諸惡趣三昧，欲",
    "T09n0262_007:0060b07": "令一切眾生離諸惡趣故。其王夫人，得諸",
    "T09n0262_007:0060b08": "佛集三昧，能知諸佛祕密之藏。「二子如是",
    "T09n0262_007:0060b09": "以方便力善化其父，令心信解，好樂佛法。",
    "T09n0262_007:0060b10": "於是妙莊嚴王與群臣眷屬俱，淨德夫人",
    "T09n0262_007:0060b11": "與後宮婇女眷屬俱，其王二子與四萬二",
    "T09n0262_007:0060b12": "千人俱，一時共詣佛所。到已，頭面禮足，繞",
    "T09n0262_007:0060b13": "佛三匝，却住一面。",
    "T09n0262_007:0060b14": "「爾時彼佛為王說法，示教利喜。王大歡悅。",
    "T09n0262_007:0060b15": "爾時妙莊嚴王及其夫人，解頸真珠瓔珞，價",
    "T09n0262_007:0060b16": "直百千，以散佛上，於虛空中化成四柱",
    "T09n0262_007:0060b17": "寶臺，臺中有大寶床，敷百千萬天衣，其上",
    "T09n0262_007:0060b18": "有佛結加趺坐，放大光明。爾時妙莊嚴王",
    "T09n0262_007:0060b19": "作是念：『佛身希有，端嚴殊特，成就第一微",
    "T09n0262_007:0060b20": "妙之色。』時雲雷音宿王華智佛告四眾言：『汝",
    "T09n0262_007:0060b21": "等見是妙莊嚴王，於我前合掌立不？此王",
    "T09n0262_007:0060b22": "於我法中作比丘，精勤修習，助佛道法，",
    "T09n0262_007:0060b23": "當得作佛，號娑羅樹王，國名大光，劫名",
    "T09n0262_007:0060b24": "大高王。其娑羅樹王佛，有無量菩薩眾及",
    "T09n0262_007:0060b25": "無量聲聞，其國平正，功德如是。』其王即時以",
    "T09n0262_007:0060b26": "國付弟，與夫人、二子并諸眷屬，於佛法中",
    "T09n0262_007:0060b27": "出家修道。「王出家已，於八萬四千歲，常勤",
    "T09n0262_007:0060b28": "精進修行妙法華經。過是已後，得一切淨",
    "T09n0262_007:0060b29": "功德莊嚴三昧，即昇虛空，高七多羅樹，而",
    "T09n0262_007:0060c01": "白佛言：『世尊！此我二子，已作佛事，以神通",
    "T09n0262_007:0060c02": "變化轉我邪心，令得安住於佛法中，得",
    "T09n0262_007:0060c03": "見世尊。此二子者，是我善知識，為欲發起",
    "T09n0262_007:0060c04": "宿世善根，饒益我故，來生我家。』",
    "T09n0262_007:0060c05": "「爾時，雲雷音宿王華智佛告妙莊嚴王言：『如",
    "T09n0262_007:0060c06": "是，如是！如汝所言。若善男子、善女人，種善",
    "T09n0262_007:0060c07": "根故，世世得善知識，其善知識，能作佛事，",
    "T09n0262_007:0060c08": "示教利喜，令入阿耨多羅三藐三菩提。大",
    "T09n0262_007:0060c09": "王！當知善知識者是大因緣，所謂化導令得",
    "T09n0262_007:0060c10": "見佛，發阿耨多羅三藐三菩提心。大王！汝",
    "T09n0262_007:0060c11": "見此二子不？此二子，已曾供養六十五百千",
    "T09n0262_007:0060c12": "萬億那由他恒河沙諸佛，親近恭敬，於諸佛",
    "T09n0262_007:0060c13": "所受持法華經，愍念邪見眾生，令住正見。』",
    "T09n0262_007:0060c14": "妙莊嚴王即從虛空中下，而白佛言：『世尊！",
    "T09n0262_007:0060c15": "如來甚希有，以功德智慧故，頂上肉髻光",
    "T09n0262_007:0060c16": "明顯照，其眼長廣而紺青色，眉間毫相白",
    "T09n0262_007:0060c17": "如珂月，齒白齊密常有光明，脣色赤好如",
    "T09n0262_007:0060c18": "頻婆菓。』「爾時妙莊嚴王，讚歎佛如是等無",
    "T09n0262_007:0060c19": "量百千萬億功德已，於如來前，一心合掌，復",
    "T09n0262_007:0060c20": "白佛言：『世尊！未曾有也。如來之法，具足成",
    "T09n0262_007:0060c21": "就不可思議微妙功德，教誡所行，安隱快",
    "T09n0262_007:0060c22": "善，我從今日，不復自隨心行，不生邪見、憍",
    "T09n0262_007:0060c23": "慢、瞋恚諸惡之心。』說是語已，禮佛而出。」佛",
    "T09n0262_007:0060c24": "告大眾：「於意云何？妙莊嚴王，豈異人乎？今",
    "T09n0262_007:0060c25": "華德菩薩是。其淨德夫人，今佛前光照莊嚴",
    "T09n0262_007:0060c26": "相菩薩是。哀愍妙莊嚴王及諸眷屬故，於彼",
    "T09n0262_007:0060c27": "中生。其二子者，今藥王菩薩、藥上菩薩是。",
    "T09n0262_007:0060c28": "是藥王、藥上菩薩，成就如此諸大功德，已",
    "T09n0262_007:0060c29": "於無量百千萬億諸佛所殖眾德本，成就",
    "T09n0262_007:0061a01": "不可思議諸善功德。若有人識是二菩薩名",
    "T09n0262_007:0061a02": "字者，一切世間諸天人民亦應禮拜。」佛說",
    "T09n0262_007:0061a03": "是妙莊嚴王本事品時，八萬四千人遠塵離",
    "T09n0262_007:0061a04": "垢，於諸法中得法眼淨。",
    "T09n0262_007:0061a05": "妙法蓮華經普賢菩薩勸發品第二十八",
    "T09n0262_007:0061a06": "爾時普賢菩薩，以自在神通力，威德名聞，",
    "T09n0262_007:0061a07": "與大菩薩無量無邊不可稱數，從東方來。",
    "T09n0262_007:0061a08": "所經諸國，普皆震動，雨寶蓮華，作無量百",
    "T09n0262_007:0061a09": "千萬億種種伎樂。又與無數諸天、龍、夜叉、乾",
    "T09n0262_007:0061a10": "闥婆、阿修羅、迦樓羅、緊那羅、摩睺羅伽、人非",
    "T09n0262_007:0061a11": "人等，大眾圍繞，各現威德神通之力，到娑",
    "T09n0262_007:0061a12": "婆世界耆闍崛山中，頭面禮釋迦牟尼佛，右",
    "T09n0262_007:0061a13": "繞七匝，白佛言：「世尊，我於寶威德上王佛",
    "T09n0262_007:0061a14": "國，遙聞此娑婆世界說法華經，與無量無",
    "T09n0262_007:0061a15": "邊百千萬億諸菩薩眾共來聽受，唯願世尊",
    "T09n0262_007:0061a16": "當為說之。若善男子、善女人，於如來滅後，",
    "T09n0262_007:0061a17": "云何能得是法華經？」佛告普賢菩薩：「若善",
    "T09n0262_007:0061a18": "男子、善女人，成就四法，於如來滅後，當得",
    "T09n0262_007:0061a19": "是法華經：一者、為諸佛護念，二者、殖眾",
    "T09n0262_007:0061a20": "德本，三者、入正定聚，四者、發救一切眾生",
    "T09n0262_007:0061a21": "之心。善男子、善女人，如是成就四法，於如",
    "T09n0262_007:0061a22": "來滅後，必得是經。」爾時普賢菩薩白佛言：",
    "T09n0262_007:0061a23": "「世尊！於後五百歲、濁惡世中，其有受持是",
    "T09n0262_007:0061a24": "經典者，我當守護，除其衰患，令得安隱，使",
    "T09n0262_007:0061a25": "無伺求得其便者，若魔、若魔子、若魔女、若",
    "T09n0262_007:0061a26": "魔民、若為魔所著者，若夜叉、若羅剎、若鳩",
    "T09n0262_007:0061a27": "槃茶、若毘舍闍、若吉遮、若富單那、若韋陀",
    "T09n0262_007:0061a28": "羅等，諸惱人者，皆不得便。是人若行、若立、",
    "T09n0262_007:0061a29": "讀誦此經，我爾時乘六牙白象王，與大菩",
    "T09n0262_007:0061b01": "薩眾俱詣其所，而自現身，供養守護，安慰",
    "T09n0262_007:0061b02": "其心，亦為供養法華經故。是人若坐、思惟",
    "T09n0262_007:0061b03": "此經，爾時我復乘白象王現其人前，其人",
    "T09n0262_007:0061b04": "若於法華經有所忘失一句一偈，我當教",
    "T09n0262_007:0061b05": "之，與共讀誦，還令通利。爾時受持讀誦法華",
    "T09n0262_007:0061b06": "經者，得見我身，甚大歡喜，轉復精進，以見",
    "T09n0262_007:0061b07": "我故，即得三昧及陀羅尼，名為旋陀羅尼、",
    "T09n0262_007:0061b08": "百千萬億旋陀羅尼、法音方便陀羅尼，得",
    "T09n0262_007:0061b09": "如是等陀羅尼。「世尊！若後世後五百歲、濁惡",
    "T09n0262_007:0061b10": "世中，比丘、比丘尼、優婆塞、優婆夷，求索者、受",
    "T09n0262_007:0061b11": "持者、讀誦者、書寫者，欲修習是法華經，於",
    "T09n0262_007:0061b12": "三七日中，應一心精進。滿三七日已，我當",
    "T09n0262_007:0061b13": "乘六牙白象，與無量菩薩而自圍繞，以一",
    "T09n0262_007:0061b14": "切眾生所憙見身，現其人前，而為說法，示",
    "T09n0262_007:0061b15": "教利喜，亦復與其陀羅尼呪，得是陀羅尼",
    "T09n0262_007:0061b16": "故，無有非人能破壞者，亦不為女人之",
    "T09n0262_007:0061b17": "所惑亂，我身亦自常護是人。唯願世尊",
    "T09n0262_007:0061b18": "聽我說此陀羅尼呪。」即於佛前而說呪曰：",
    "T09n0262_007:0061b19": "「阿檀地(途賣反)(一)檀陀婆地(二)檀陀婆帝(三)檀陀鳩",
    "T09n0262_007:0061b20": "舍隷(四)檀陀修陀隷(五)修陀隷(六)修陀羅婆底(七)",
    "T09n0262_007:0061b21": "佛馱波羶禰(八)薩婆陀羅尼阿婆多尼(九)薩婆",
    "T09n0262_007:0061b22": "婆沙阿婆多尼(十)修阿婆多尼(十一)僧伽婆履叉",
    "T09n0262_007:0061b23": "尼(十二)僧伽涅伽陀尼(十三)阿僧祇(十四)僧伽波伽地",
    "T09n0262_007:0061b24": "(十五)帝隷阿惰僧伽兜略(盧遮反)阿羅帝婆羅帝",
    "T09n0262_007:0061b25": "(十六)薩婆僧伽三摩地伽蘭地(十七)薩婆達磨修",
    "T09n0262_007:0061b26": "波利剎帝(十八)薩婆薩埵樓馱憍舍略阿[少/兔]伽",
    "T09n0262_007:0061b27": "地(十九)辛阿毘吉利地帝(二十)",
    "T09n0262_007:0061b28": "「世尊！若有菩薩得聞是陀羅尼者，當知普",
    "T09n0262_007:0061b29": "賢神通之力，若法華經行閻浮提，有受持",
    "T09n0262_007:0061c01": "者，應作此念：『皆是普賢威神之力。』若有受",
    "T09n0262_007:0061c02": "持、讀誦，正憶念，解其義趣，如說修行，當知是",
    "T09n0262_007:0061c03": "人行普賢行，於無量無邊諸佛所深種善",
    "T09n0262_007:0061c04": "根，為諸如來手摩其頭。若但書寫，是人命",
    "T09n0262_007:0061c05": "終，當生忉利天上，是時八萬四千天女作",
    "T09n0262_007:0061c06": "眾伎樂而來迎之，其人即著七寶冠，於婇",
    "T09n0262_007:0061c07": "女中娛樂快樂；何況受持、讀誦，正憶念，解其",
    "T09n0262_007:0061c08": "義趣，如說修行。若有人受持、讀誦，解其義",
    "T09n0262_007:0061c09": "趣，是人命終，為千佛授手，令不恐怖，不墮",
    "T09n0262_007:0061c10": "惡趣，即往兜率天上彌勒菩薩所。彌勒菩薩，",
    "T09n0262_007:0061c11": "有三十二相大菩薩眾所共圍繞，有百千",
    "T09n0262_007:0061c12": "萬億天女眷屬，而於中生，有如是等功德",
    "T09n0262_007:0061c13": "利益。是故智者，應當一心自書、若使人書，受",
    "T09n0262_007:0061c14": "持、讀誦，正憶念，如說修行。「世尊！我今以神",
    "T09n0262_007:0061c15": "通力故，守護是經，於如來滅後閻浮提內，",
    "T09n0262_007:0061c16": "廣令流布，使不斷絕。」爾時釋迦牟尼佛讚",
    "T09n0262_007:0061c17": "言：「善哉，善哉！普賢！汝能護助是經，令多",
    "T09n0262_007:0061c18": "所眾生安樂利益。汝已成就不可思議功德，",
    "T09n0262_007:0061c19": "深大慈悲，從久遠來，發阿耨多羅三藐三菩",
    "T09n0262_007:0061c20": "提意，而能作是神通之願，守護是經。我當",
    "T09n0262_007:0061c21": "以神通力，守護能受持普賢菩薩名者。「普",
    "T09n0262_007:0061c22": "賢！若有受持、讀誦，正憶念，修習、書寫是法",
    "T09n0262_007:0061c23": "華經者，當知是人，則見釋迦牟尼佛，如從",
    "T09n0262_007:0061c24": "佛口聞此經典；當知是人，供養釋迦牟尼",
    "T09n0262_007:0062a01": "佛；當知是人，佛讚善哉；當知是人，為釋迦",
    "T09n0262_007:0062a02": "牟尼佛手摩其頭；當知是人，為釋迦牟尼佛",
    "T09n0262_007:0062a03": "衣之所覆。如是之人，不復貪著世樂，不好",
    "T09n0262_007:0062a04": "外道經書、手筆，亦復不喜親近其人及諸",
    "T09n0262_007:0062a05": "惡者——若屠兒、若畜猪羊雞狗、若獵師、若衒",
    "T09n0262_007:0062a06": "賣女色——是人心意質直，有正憶念，有福德",
    "T09n0262_007:0062a07": "力，是人不為三毒所惱，亦復不為嫉妬、",
    "T09n0262_007:0062a08": "我慢、邪慢、增上慢所惱，是人少欲知足，能修",
    "T09n0262_007:0062a09": "普賢之行。「普賢！若如來滅後後五百歲，若有",
    "T09n0262_007:0062a10": "人見受持、讀誦法華經者，應作是念：『此人",
    "T09n0262_007:0062a11": "不久當詣道場，破諸魔眾，得阿耨多羅三",
    "T09n0262_007:0062a12": "藐三菩提，轉法輪、擊法鼓、吹法螺、雨法",
    "T09n0262_007:0062a13": "雨，當坐天人大眾中師子法座上。』「普賢！若",
    "T09n0262_007:0062a14": "於後世，受持、讀誦是經典者，是人不復",
    "T09n0262_007:0062a15": "貪著衣服、臥具、飲食、資生之物，所願不虛，",
    "T09n0262_007:0062a16": "亦於現世得其福報。若有人輕毀之，言：『汝",
    "T09n0262_007:0062a17": "狂人耳，空作是行，終無所獲。』如是罪報，當",
    "T09n0262_007:0062a18": "世世無眼；若有供養讚歎之者，當於今世",
    "T09n0262_007:0062a19": "得現果報。若復見受持是經者，出其過",
    "T09n0262_007:0062a20": "惡，若實、若不實，此人現世得白癩病。若",
    "T09n0262_007:0062a21": "有輕笑之者，當世世牙齒踈缺，醜脣、平鼻，",
    "T09n0262_007:0062a22": "手腳繚戾，眼目角睞，身體臭穢，惡瘡、膿血、水",
    "T09n0262_007:0062a23": "腹、短氣、諸惡重病。是故，普賢！若見受持是",
    "T09n0262_007:0062a24": "經典者，當起遠迎，當如敬佛。」說是普賢",
    "T09n0262_007:0062a25": "勸發品時，恒河沙等無量無邊菩薩，得百千",
    "T09n0262_007:0062a26": "萬億旋陀羅尼；三千大千世界微塵等諸菩",
    "T09n0262_007:0062a27": "薩，具普賢道。佛說是經時，普賢等諸菩",
    "T09n0262_007:0062a28": "薩，舍利弗等諸聲聞，及諸天、龍、人非人等，一",
    "T09n0262_007:0062a29": "切大會，皆大歡喜，受持佛語，作禮而去。",
    "T09n0262_007:0062b01": "妙法蓮華經卷第七",
    "T09n0262_007:0062b04": "妙法蓮華經後序",
    "T09n0262_007:0062b06": "後秦沙門僧叡述",
    "T09n0262_007:0062b07": "《法華經》者，諸佛之祕藏，眾經之實體也。以華",
    "T09n0262_007:0062b08": "為名者，照其本也；稱芬陀利者，美其盛也。所",
    "T09n0262_007:0062b09": "興既玄，其旨甚婉，自非達識傳之，罕有得",
    "T09n0262_007:0062b10": "其門者。夫百卉藥木之英，物實之本也；八萬",
    "T09n0262_007:0062b11": "四千法藏者，道果之原也，故以喻焉。諸華之",
    "T09n0262_007:0062b12": "中，蓮華最勝，華尚未敷，名屈摩羅；敷而將",
    "T09n0262_007:0062b13": "落，名迦摩羅；處中盛時，名芬陀利。未敷喻二",
    "T09n0262_007:0062b14": "道，將落譬泥洹，榮曜獨足以喻斯典。至如《般",
    "T09n0262_007:0062b15": "若》諸經，深無不極，故道者以之而歸；大無不",
    "T09n0262_007:0062b16": "該，故乘者以之而濟；然其大略，皆以適化為",
    "T09n0262_007:0062b17": "大；應務之門，不得不以善權為用。權之為",
    "T09n0262_007:0062b18": "化，悟物雖弘，於實體不足，皆屬《法華》，固其宜",
    "T09n0262_007:0062b19": "矣。尋其幽旨，恢廓宏邃，所該甚遠，豈徒說實",
    "T09n0262_007:0062b20": "歸本，畢定殊塗而已耶？乃實大明覺理，囊括",
    "T09n0262_007:0062b21": "古今。云佛壽無量，永劫未足以明其久也；",
    "T09n0262_007:0062b22": "分身無數，萬形不足以異其體也。然則壽量",
    "T09n0262_007:0062b23": "定其非數，分身明其無實，普賢顯其無成，多",
    "T09n0262_007:0062b24": "寶照其不滅。夫邁玄古以斯今，則萬世同一",
    "T09n0262_007:0062b25": "日；即萬化以悟玄，則千途無異轍。夫如是者，",
    "T09n0262_007:0062b26": "則生生未足以期存，永寂亦未可言其滅矣。",
    "T09n0262_007:0062b27": "尋幽宗以絕往，則喪功於本無；控心轡於三",
    "T09n0262_007:0062b28": "昧，則忘期於二地。經流茲土，雖復垂及百年，",
    "T09n0262_007:0062b29": "譯者昧其虛津，靈關莫之或啟；談者乖其准",
    "T09n0262_007:0062c01": "格，幽蹤罕得而履；徒復搜研皓首，竝未有窺",
    "T09n0262_007:0062c02": "其門者。秦司隷校尉左將軍安城侯姚嵩，擬",
    "T09n0262_007:0062c03": "韻玄門，宅心世表，注誠斯典，信詣彌至，每思",
    "T09n0262_007:0062c04": "尋其文，深識譯者之失。既遇鳩摩羅法師，為",
    "T09n0262_007:0062c05": "之傳寫，指其大歸真，若披重霄而高蹈，登",
    "T09n0262_007:0062c06": "崑崙而俯盻矣。于時聽受領悟之僧八百餘",
    "T09n0262_007:0062c07": "人，皆是諸方英秀，一時之傑也。是歲弘始八",
    "T09n0262_007:0062c08": "年，歲次鶉火。",
    "T09n0262_007:0062c09": "魯國太夫人張氏，伏遇",
    "T09n0262_007:0062c10": "亡夫太傅大丞相李公遠忌之辰，謹施淨財壹",
    "T09n0262_007:0062c11": "貫文入福州開元寺大藏經司，雕鳳字凾《妙法",
    "T09n0262_007:0062c12": "蓮華經》七卷、《法華三昧》等經三卷，共計一十卷，",
    "T09n0262_007:0062c13": "伏茲勝因薦嚴超生淨土。時紹興二十一年正",
    "T09n0262_007:0062c14": "月十五日謹題。"
}