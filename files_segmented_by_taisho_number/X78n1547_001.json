{
    "X78n1547_001:0166b07": "諸上善人詠目次",
    "X78n1547_001:0166b09": "文殊師利菩薩(一)普賢菩薩(二)",
    "X78n1547_001:0166b10": "普慧菩薩(三)天親菩薩(四)",
    "X78n1547_001:0166b11": "馬鳴菩薩(五)龍樹菩薩(六)",
    "X78n1547_001:0166b12": "五通菩薩(七)廬山慧遠法師(八)",
    "X78n1547_001:0166b13": "慧持法師(九)道珍法師(十)",
    "X78n1547_001:0166b14": "曇鸞法師(十一)南岳思大禪師(十二)",
    "X78n1547_001:0166b15": "慧命禪師(十三)靜靄禪師(十四)",
    "X78n1547_001:0166b16": "僧厓禪師(十五)天台智者大師(十六)",
    "X78n1547_001:0166b17": "道喻禪師(十七)洪法師(十八)",
    "X78n1547_001:0166b18": "登法師(十九)道綽禪師(二十)",
    "X78n1547_001:0166b19": "善導和尚(二十一)法照禪師(二十二)",
    "X78n1547_001:0166b20": "少康法師(二十三)慈恩窺基法師(二十四)",
    "X78n1547_001:0166b21": "懷玉禪師(二十五)英法師(二十六)",
    "X78n1547_001:0166b22": "衍法師(二十七)僧惟岸(二十八)",
    "X78n1547_001:0166b23": "僧惟恭(二十九)懷感法師(三十)",
    "X78n1547_001:0166b24": "智廉上人(三十一)藏禪師(三十二)",
    "X78n1547_001:0166c01": "僧曇鑑(三十三)大行禪師(三十四)",
    "X78n1547_001:0166c02": "道昂法師(三十五)集維那(三十六)",
    "X78n1547_001:0166c03": "憲章法師(三十七)僧志通(三十八)",
    "X78n1547_001:0166c04": "僧法智(三十九)僧雄俊(四十)",
    "X78n1547_001:0166c05": "僧自覺(四十一)永明智覺禪師(四十二)",
    "X78n1547_001:0166c06": "四明法智法師(四十三)慈雲遵式法師(四十四)",
    "X78n1547_001:0166c07": "昭慶省常法師(四十五)靈芝元照律師(四十六)",
    "X78n1547_001:0166c08": "龍井元淨法師(四十七)孤山智圓法師(四十八)",
    "X78n1547_001:0166c09": "天衣義懷禪師(四十九)圓照宗本禪師(五十)",
    "X78n1547_001:0166c10": "黃龍悟新禪師(五十一)大通善本禪師(五十二)",
    "X78n1547_001:0166c11": "長蘆宗賾禪師(五十三)真歇清了禪師(五十四)",
    "X78n1547_001:0166c12": "慈受懷深禪師(五十五)白蓮咸教主(五十六)",
    "X78n1547_001:0166c13": "晦菴慧明法師(五十七)樝菴有嚴法師(五十八)",
    "X78n1547_001:0166c14": "桐江擇瑛法師(五十九)喻彌陀(六十)",
    "X78n1547_001:0166c15": "石芝宗曉法師(六十一)慈照宗主(六十二)",
    "X78n1547_001:0166c16": "憂曇宗主(六十三)寂堂師元禪師(六十四)",
    "X78n1547_001:0166c17": "天目中峯和尚(六十五)玉岡蒙潤法師(六十六)",
    "X78n1547_001:0166c18": "雲屋善住和尚(六十七)天如惟則禪師(六十八)",
    "X78n1547_001:0166c19": "旨觀主(六十九)西齋梵琦禪師(七十)",
    "X78n1547_001:0166c20": "二沙彌(七十一)尼大明(七十二)",
    "X78n1547_001:0166c21": "尼淨真(七十三)尼悟性(七十四)",
    "X78n1547_001:0166c22": "烏場國王(七十五)宋世子(七十六)",
    "X78n1547_001:0166c23": "劉遺民(七十七)張杭學士(七十八)",
    "X78n1547_001:0166c24": "庾詵居士(七十九)宋滿(八十)",
    "X78n1547_001:0167a01": "黃打鐵(八十一)汾陽老人(八十二)",
    "X78n1547_001:0167a02": "張馗(八十三)韋文晉觀察使(八十四)",
    "X78n1547_001:0167a03": "元子平(八十五)房翥(八十六)",
    "X78n1547_001:0167a04": "張善和(八十七)柳宗元刺史(八十八)",
    "X78n1547_001:0167a05": "白居易少傳(八十九)文潞公(九十)",
    "X78n1547_001:0167a06": "蘇文忠公(九十一)楊傑提荊(九十二)",
    "X78n1547_001:0167a07": "王古侍郎(九十三)馬玕侍郎(九十四)",
    "X78n1547_001:0167a08": "江公望司諫(九十五)馮揖給事(九十六)",
    "X78n1547_001:0167a09": "王以寧待制(九十七)王日休上舍(九十八)",
    "X78n1547_001:0167a10": "晁悗之待制(九十九)陳瓘待制百",
    "X78n1547_001:0167a11": "鐘離少師(百一)王仲回司士(百二)",
    "X78n1547_001:0167a12": "胡闉宣義(百三)王闐(百四)",
    "X78n1547_001:0167a13": "孫如珪(百五)季秉御藥(百六)",
    "X78n1547_001:0167a14": "金&#;(百七)張綸總管(百八)",
    "X78n1547_001:0167a15": "閻邦榮承務(百九)王哀朝散(百十)",
    "X78n1547_001:0167a16": "吳子章(百十一)何曇迹(百十二)",
    "X78n1547_001:0167a17": "韋提希夫人(百十三)隨皇后(百十四)",
    "X78n1547_001:0167a18": "上黨姚婆(百十五)荊王夫人(百十六)",
    "X78n1547_001:0167a19": "姚行婆(百十七)廣平夫人(百十八)",
    "X78n1547_001:0167a20": "朱氏如一(百十九)黃長史女(百二十)",
    "X78n1547_001:0167a21": "李氏十四娘(百二十一)陶氏十六娘(百二十二)",
    "X78n1547_001:0167b06": "諸上善人詠",
    "X78n1547_001:0167b08": "吳郡沙門　道衍",
    "X78n1547_001:0167b09": "文殊師利菩薩(第一)",
    "X78n1547_001:0167b10": "　智德巍巍七佛師　　金猊為座六銖衣",
    "X78n1547_001:0167b11": "　因中曾受迦文記　　報盡還從淨土歸",
    "X78n1547_001:0167b12": "梵語文殊師利。此云妙德。乃過去七佛之師。釋迦會",
    "X78n1547_001:0167b13": "中示菩薩形。助揚聖化。居眾菩薩之首。又稱法王子。",
    "X78n1547_001:0167b14": "觀佛三昧經佛記文殊當生極樂世界。文殊發願經",
    "X78n1547_001:0167b15": "偈云。願我命終時。滅除諸障礙。面見彌陀佛。往生安",
    "X78n1547_001:0167b16": "樂剎。生彼佛國已。成滿諸大願。阿彌陀如來。現前授",
    "X78n1547_001:0167b17": "我記。文殊為過去七佛之師。本來是佛。然其發廣大",
    "X78n1547_001:0167b18": "願求生極樂者。龍樹論云。八十翁之舞。為教兒孫故",
    "X78n1547_001:0167b19": "也。",
    "X78n1547_001:0167b20": "普賢菩薩(第二)",
    "X78n1547_001:0167b21": "　同體悲興出世間　　願深如海行如山",
    "X78n1547_001:0167b22": "　一毛孔裏經塵剎　　猶往西方見聖顏",
    "X78n1547_001:0167b23": "普賢亦云徧吉。在華嚴逝多林末會發十大願。普為",
    "X78n1547_001:0167b24": "法界眾生臨命終時同生極樂。偈曰。願我臨欲命終",
    "X78n1547_001:0167c01": "時。盡除一切諸障礙。面見彼佛阿彌陀。即得往生安",
    "X78n1547_001:0167c02": "樂剎。我既往生彼國已。現前成就此大願。一切圓滿",
    "X78n1547_001:0167c03": "盡無餘。利樂一切眾生界。大心菩薩雖妙悟本明。頓",
    "X78n1547_001:0167c04": "同諸聖。然猶力用未充。未及如來出現普利眾生。故",
    "X78n1547_001:0167c05": "依極樂世界親近彌陀。蒙彼授記。方能化身無數普",
    "X78n1547_001:0167c06": "利一切眾生界也。",
    "X78n1547_001:0167c07": "普慧菩薩(第三)",
    "X78n1547_001:0167c08": "　善哉徧吉是伊兄　　塵劫之前覺道成",
    "X78n1547_001:0167c09": "　悲願度生無有盡　　葦江會裏亦彰名",
    "X78n1547_001:0167c10": "普慧。普賢弟也。其行願有同於兄。長蘆賾禪師集萬",
    "X78n1547_001:0167c11": "人念佛。建蓮花勝會。親感二大菩薩預會證明。此說",
    "X78n1547_001:0167c12": "具載禪師傳云。",
    "X78n1547_001:0167c13": "天親菩薩(第四)",
    "X78n1547_001:0167c14": "　三昧圓成道外降　　論明唯識世無雙",
    "X78n1547_001:0167c15": "　不惟白日昇兜率　　又欲超生向樂邦",
    "X78n1547_001:0167c16": "天親菩薩。北天竺人也。多造論。有唯識．金剛般若等。",
    "X78n1547_001:0167c17": "雖昇兜率內院親近彌勒。然著無量壽論。有求生淨",
    "X78n1547_001:0167c18": "土偈及五門修法。若人依此力行。超往極樂有何疑",
    "X78n1547_001:0167c19": "乎。",
    "X78n1547_001:0167c20": "馬鳴菩薩(第五)",
    "X78n1547_001:0167c21": "　通宗造論貴全成　　繫念彌陀甚發明",
    "X78n1547_001:0167c22": "　五濁眾生能起信　　定超樂國證無生",
    "X78n1547_001:0167c23": "馬鳴菩薩。西天第十二祖也。甞著起信論。發明繫念",
    "X78n1547_001:0167c24": "西方。最為切要。菩薩三賢位滿。已入初地。如佛記龍",
    "X78n1547_001:0168a01": "樹住於初地生淨土等也。",
    "X78n1547_001:0168a02": "龍樹菩薩(第六)",
    "X78n1547_001:0168a03": "　妙用無方顯大中　　論成能破有無宗",
    "X78n1547_001:0168a04": "　釋尊昔日曾懸記　　極樂真歸始奏功",
    "X78n1547_001:0168a05": "龍樹菩薩。第十四祖也。南天竺人。受具後於九旬中",
    "X78n1547_001:0168a06": "誦通三藏。深入法忍。造中觀論．智度論．十住毗婆沙",
    "X78n1547_001:0168a07": "等。多讚西方。勸人念佛。有偈云。若人願作佛。心念阿",
    "X78n1547_001:0168a08": "彌陀。即得為現身。故我歸命禮。若人欲疾得。不退轉",
    "X78n1547_001:0168a09": "地者。應以恭敬心。執持稱名號。若人種善根。疑則華",
    "X78n1547_001:0168a10": "不開。信心清淨者。花開即見佛。大乘菩薩尚欲求生。",
    "X78n1547_001:0168a11": "故世尊懸記。具縛凡夫何所恃而不信哉。",
    "X78n1547_001:0168a12": "五通菩薩(第七)",
    "X78n1547_001:0168a13": "　度生無盡積功多　　遙往西方請佛陀",
    "X78n1547_001:0168a14": "　五十大心隨聖像　　丹青從此遍娑婆",
    "X78n1547_001:0168a15": "五通菩薩。天竺鷄頭摩寺僧也。往安樂世界請阿彌",
    "X78n1547_001:0168a16": "陀佛陳云。娑婆眾生。願生淨土。無佛形儀。請垂降許。",
    "X78n1547_001:0168a17": "佛言。汝且前去。尋當現彼。及五通還。聖儀已至。一佛",
    "X78n1547_001:0168a18": "五十菩薩各坐蓮華。在樹葉下。五通取葉所在。圖寫",
    "X78n1547_001:0168a19": "流布。後以丹青摸徧于娑婆界也。載在南山律師歷",
    "X78n1547_001:0168a20": "代三寶感通錄。",
    "X78n1547_001:0168a21": "廬山慧遠法師(第八)",
    "X78n1547_001:0168a22": "　不出廬山種白蓮　　開壇立社集群賢",
    "X78n1547_001:0168a23": "　聖容三睹金池上　　知與彌陀大有緣",
    "X78n1547_001:0168a24": "東晉慧遠法師。俗賈氏。鴈門人。學通儒老。年二十餘",
    "X78n1547_001:0168b01": "見道安法師。因聽講般若。豁然開悟曰。九流異儀皆",
    "X78n1547_001:0168b02": "糠粃耳。後入廬山。刺史桓伊創東林居焉。影不出山",
    "X78n1547_001:0168b03": "者三十年。每送客以虎溪為界。時劉遺民．雷次宗等",
    "X78n1547_001:0168b04": "一十八人依遠游止。拉一百二十三人為蓮社。遠於",
    "X78n1547_001:0168b05": "淨土六時禮誦。精進不退。十年三睹彌陀聖相于金",
    "X78n1547_001:0168b06": "池上。後十九年七月晦夕於般若臺定起。見彌陀佛",
    "X78n1547_001:0168b07": "身滿虗空。圓光之中有諸化佛。觀音．勢至左右侍立。",
    "X78n1547_001:0168b08": "又見水流光明。分十四支流注上下。演說苦空。佛告",
    "X78n1547_001:0168b09": "遠曰。我以本願力。故來安慰汝。汝後七日當生我國。",
    "X78n1547_001:0168b10": "又見佛陀耶舍．慧持．曇順在佛之側。前揖遠曰。師志",
    "X78n1547_001:0168b11": "在吾先。何來之遲。既而與其徒曰。吾始居此。幸於淨",
    "X78n1547_001:0168b12": "土三睹聖相。今復再見。吾往生決矣。七日後果令終。",
    "X78n1547_001:0168b13": "弟子舉葬西嶺。謝靈運作銘。張野作序。大宋追諡圓",
    "X78n1547_001:0168b14": "悟大師。有雜文十卷號廬山集。行于世。師為蓮社之",
    "X78n1547_001:0168b15": "始祖云。",
    "X78n1547_001:0168b16": "慧持法師(第九)",
    "X78n1547_001:0168b17": "　愛繩掣斷志西方　　度量冲深道果香",
    "X78n1547_001:0168b18": "　遠老是兄同結社　　塤篪迭奏韻悠揚",
    "X78n1547_001:0168b19": "慧持法師。遠公之弟也。度量冲深。風神俊爽。與兄集",
    "X78n1547_001:0168b20": "一百二十三人結蓮社。一日辭兄入蜀。遠留之不可。",
    "X78n1547_001:0168b21": "嘆曰。人生愛聚。汝獨樂離也。持曰。若滯情愛聚。本不",
    "X78n1547_001:0168b22": "應出家。今既割愛求道。正以西方為期耳。於是悵然",
    "X78n1547_001:0168b23": "而別。先兄往生矣。",
    "X78n1547_001:0168b24": "道珍法師(第十)",
    "X78n1547_001:0168c01": "　匡廬遷化遠塵埃　　崖谷明如列炬開",
    "X78n1547_001:0168c02": "　五苦才離終見佛　　來迎奚必用金臺",
    "X78n1547_001:0168c03": "梁道珍法師。天監中憩錫廬山。聞昔遠公結社淨修",
    "X78n1547_001:0168c04": "之。地心甚慕之。然其初心猶預。異時忽夢海上數十",
    "X78n1547_001:0168c05": "人櫓舟前邁。珍問何之。對曰將適彌陀國也。珍曰願",
    "X78n1547_001:0168c06": "隨往得否。曰。以子之意孰敢相拒。但於此一日之修。",
    "X78n1547_001:0168c07": "功超永劫。彌陀一經子未之誦。如何求往也。珍覺後",
    "X78n1547_001:0168c08": "嘆媿。若於聖法有差焉。遂專誦此經。後二年。俄堂虗",
    "X78n1547_001:0168c09": "戶扃有捧銀臺而至者曰。法師報盡當昇此臺。又曰。",
    "X78n1547_001:0168c10": "師之功行當乘金臺。奈何初心猶預。故一此耳。珍謝",
    "X78n1547_001:0168c11": "曰。果能超三界出五苦。則珍也見佛之基有漸。奚必",
    "X78n1547_001:0168c12": "金臺耶。珍亡之夕。崖谷光明洞然。若千炬交輝。鄉民",
    "X78n1547_001:0168c13": "驚異。及旦即山問之。乃知珍亡往生之驗(矣)。",
    "X78n1547_001:0168c14": "曇鸞法師(十一)",
    "X78n1547_001:0168c15": "　棄却仙書受觀經　　長生何似學無生",
    "X78n1547_001:0168c16": "　齊聲念佛看遷化　　白日空中奏樂迎",
    "X78n1547_001:0168c17": "後魏曇鸞法師。鴈門人。少游五臺。因感靈異遂求出",
    "X78n1547_001:0168c18": "俗。三乘教典俱能涉覧。性嗜方術。聞江南陶隱居有",
    "X78n1547_001:0168c19": "長生法。千里就之。陶即授以仙經十卷。鸞喜以謂神",
    "X78n1547_001:0168c20": "仙可必致也。後還洛下。遇三藏菩提流支。問曰。佛道",
    "X78n1547_001:0168c21": "有長生乎。支嘆曰。長生不死。吾佛道也。道家何有焉。",
    "X78n1547_001:0168c22": "遂以十六觀經授之曰。汝可誦此。依而行之。則舍穢",
    "X78n1547_001:0168c23": "土取淨邦。壽命無量。獲一切勝妙功德也。鸞深信其",
    "X78n1547_001:0168c24": "言。遂焚仙經而專觀經。雖寒暑疾病不懈。一日正持",
    "X78n1547_001:0169a01": "誦次。忽一梵僧入室曰。吾龍樹也。所居淨土以汝有",
    "X78n1547_001:0169a02": "淨土之心。故來見汝。鸞曰何以教我。樹曰。已去不可",
    "X78n1547_001:0169a03": "及。未來未可追。現在今何在。白駒難與回。言訖而失。",
    "X78n1547_001:0169a04": "鸞以所見勝異。死期至(矣)。即集眾教誡。令高聲唱阿",
    "X78n1547_001:0169a05": "彌陀佛。鸞乃西向瞑目而終。一眾同聞管絃絲竹之",
    "X78n1547_001:0169a06": "聲自西而來。良久乃已。",
    "X78n1547_001:0169a07": "南岳思大禪師(十二)",
    "X78n1547_001:0169a08": "　禪坐衡山跡尚存　　彌陀形夢道彌尊",
    "X78n1547_001:0169a09": "　休言不化眾生去　　三世如來一口吞",
    "X78n1547_001:0169a10": "後周慧思禪師。武津人也。姓李氏。頂有肉髻。一夕夢",
    "X78n1547_001:0169a11": "梵僧勸出俗。思乃辭親入道。及受具戒。日習坐一食。",
    "X78n1547_001:0169a12": "誦法華等經至滿千遍。聞北齊慧文禪師有徒數百。",
    "X78n1547_001:0169a13": "其道盛行。乃往求法經。三七日獲宿智通。得法華三",
    "X78n1547_001:0169a14": "昧。時居南岳行方等懺法。發願往生。夢中感彌陀說",
    "X78n1547_001:0169a15": "法。於是陳主屢致慰勞。因為大禪師。將欲順世。謂門",
    "X78n1547_001:0169a16": "人曰。汝當不惜身命。常修法華般若念佛三昧方等",
    "X78n1547_001:0169a17": "懺法。無常迅速。宜各勉之。師泊然而逝。異香滿室。顏",
    "X78n1547_001:0169a18": "色如生。思存日。或勸之曰。何不下山化度眾生去。師",
    "X78n1547_001:0169a19": "曰。三世諸佛被我一口吞却。何處更有眾生可化。師",
    "X78n1547_001:0169a20": "之機用如此。其稟法弟子甚眾。惟天台智者大師弘",
    "X78n1547_001:0169a21": "闡教觀大其家光云。",
    "X78n1547_001:0169a22": "慧命禪師(十三)",
    "X78n1547_001:0169a23": "　南岳齊心禮佛龕　　願於淨土作同參",
    "X78n1547_001:0169a24": "　一朝合掌如蟬蛻　　誰道俱年八十三",
    "X78n1547_001:0169b01": "慧命禪師。深通教法。長習禪觀。與南岳思禪師俱行",
    "X78n1547_001:0169b02": "方等懺法。悉願往生。當命終時。跏趺面西。唱佛來也。",
    "X78n1547_001:0169b03": "合掌而蛻。俱年八十三。時人見天神幢旛。唱言善哉",
    "X78n1547_001:0169b04": "來迎而去。",
    "X78n1547_001:0169b05": "靜靄禪師(十四)",
    "X78n1547_001:0169b06": "　抽膓㧞肺願無邊　　為法之心鐵石堅",
    "X78n1547_001:0169b07": "　捨此穢形生淨土　　一花開向覺王前",
    "X78n1547_001:0169b08": "靜靄禪師。性剛果。惟習禪理。因武帝滅佛。靄恨無力",
    "X78n1547_001:0169b09": "護法。告弟子曰。吾無益於世。當捨此身。自割手足布",
    "X78n1547_001:0169b10": "於石上。掛膓胃於樹枝。割心捧之而卒。仍述偈以示",
    "X78n1547_001:0169b11": "眾曰。舍此穢形。願生淨土。一念花開。彌陀佛所。",
    "X78n1547_001:0169b12": "僧厓禪師(十五)",
    "X78n1547_001:0169b13": "　訪道多年悟大乘　　燒燃五指豈難能",
    "X78n1547_001:0169b14": "　臨終天雨花無數　　西上聯翩六百僧",
    "X78n1547_001:0169b15": "僧厓禪師。住益州多寶寺。其道大行。甞於城西燒上",
    "X78n1547_001:0169b16": "下五指供養淨土三聖。道俗十萬餘人擁之。人問痛",
    "X78n1547_001:0169b17": "否。答曰心既無痛指何痛也。乃謂弟子曰。我滅度後。",
    "X78n1547_001:0169b18": "汝當善事病人及醜陋者。凡斯徒輩。多是大心菩薩",
    "X78n1547_001:0169b19": "權化。自非悟平等理何能一切恭敬。厓往生時。或見",
    "X78n1547_001:0169b20": "天花如雨。身被斑衲。携錫杖。與六百僧乘空西沒。",
    "X78n1547_001:0169b21": "天台智者大師(十六)",
    "X78n1547_001:0169b22": "　一心三觀妙難思　　淨土猶能論十疑",
    "X78n1547_001:0169b23": "　坐臥面西終不易　　香臺寶樹有歸期",
    "X78n1547_001:0169b24": "陳朝智者大師者。諱智顗。荊州華容人。俗陳氏。生時",
    "X78n1547_001:0169c01": "靈瑞不一。幼有奇相。膚不受垢。七歲入果願寺。聞僧",
    "X78n1547_001:0169c02": "誦法華普門品。即隨誦之。忽自憶記七卷之文。宛如",
    "X78n1547_001:0169c03": "宿習。十五禮佛像誓志出家。十八於果願依僧緒薙",
    "X78n1547_001:0169c04": "落。二十進具。天嘉元年謁光州大蘇山慧思禪師。思",
    "X78n1547_001:0169c05": "一見謂曰。昔靈鷲同聽法華。今復來(矣)。即示以普賢",
    "X78n1547_001:0169c06": "道場。說四安樂行。師入觀三七日。宿通潛發。惟自明",
    "X78n1547_001:0169c07": "了。以所悟白思。思曰。汝所證非吾莫識。此法華三昧",
    "X78n1547_001:0169c08": "旋陀羅尼。縱令義學之師千萬。不能窮汝之辯。汝可",
    "X78n1547_001:0169c09": "傳燈。莫作最後斷佛種人。大建元年辭思往金陵闡",
    "X78n1547_001:0169c10": "化。凡說法不立文字。以妙辯才無有礙盡。七年遣徒",
    "X78n1547_001:0169c11": "眾之天台佛瀧峯。陳宣帝創修禪居之。割租充眾費。",
    "X78n1547_001:0169c12": "至隋煬帝請師授菩薩戒。賜号智者。師常披一壞衲",
    "X78n1547_001:0169c13": "往來天台二十餘年。以五時八教判釋如來一代所",
    "X78n1547_001:0169c14": "說。及示一心三觀圓頓之旨。建寺造像寫經度僧不",
    "X78n1547_001:0169c15": "可勝數。篤志西方。勸人進修。著十疑論。歷代諸師於",
    "X78n1547_001:0169c16": "淨土述作雖多。究其要妙無越此書。師臨終時焚香",
    "X78n1547_001:0169c17": "命筆作觀心偈。令弟子唱十六觀名。誡眾曰。四十八",
    "X78n1547_001:0169c18": "願莊嚴淨土。香臺寶樹易到無人。火車相現一念改",
    "X78n1547_001:0169c19": "悔者尚得往生。行道力終不唐捐。梵音聲終不誑人。",
    "X78n1547_001:0169c20": "言已趺坐而化。壽六十。異蹟甚多。廣如本傳。",
    "X78n1547_001:0169c21": "道喻禪師(十七)",
    "X78n1547_001:0169c22": "　栴檀三寸造如來　　徧滿虗空亦異哉",
    "X78n1547_001:0169c23": "　要是佛隨心所現　　棘林中有覺花開",
    "X78n1547_001:0169c24": "隋道喻禪師出家於開覺寺。深信淨土。念阿彌陀佛。",
    "X78n1547_001:0170a01": "造栴檀像長三寸。後忽死。經七日而甦曰。我往西方",
    "X78n1547_001:0170a02": "見阿彌陀佛言曰。汝造我像。因何太小。喻白言。心大",
    "X78n1547_001:0170a03": "即大。心小即小。言訖其像徧滿虗空告言。汝且還本",
    "X78n1547_001:0170a04": "國。香湯沐浴。明星出時。我來迎汝。至期果感化佛來",
    "X78n1547_001:0170a05": "迎。光明照室。即便命終。開皇八年也。",
    "X78n1547_001:0170a06": "洪法師(十八)",
    "X78n1547_001:0170a07": "　毗尼法相已堅持　　況是西方念日馳",
    "X78n1547_001:0170a08": "　內院不生生淨土　　此心能有幾人知",
    "X78n1547_001:0170a09": "洪法師者。并州人。一生淨業。手不執錢寶。臨命終時。",
    "X78n1547_001:0170a10": "見兜率陀天童男童女來迎。洪曰。我期西方。不生天",
    "X78n1547_001:0170a11": "上。令徒眾念佛。口云西方佛來迎也。言訖而逝。當仁",
    "X78n1547_001:0170a12": "壽四年。",
    "X78n1547_001:0170a13": "登法師(十九)",
    "X78n1547_001:0170a14": "　高據猊床講涅槃　　聽徒圍繞盡生歡",
    "X78n1547_001:0170a15": "　勸稱佛號生安養　　遍界香雲信可觀",
    "X78n1547_001:0170a16": "登法師者。深明教典。於并州興國寺講涅槃經。道俗",
    "X78n1547_001:0170a17": "來聽。若長若幼皆令口念阿彌陀佛名號。勸共往生。",
    "X78n1547_001:0170a18": "至開皇十二年將徂之夕。異香迎接。及殯之時。光明",
    "X78n1547_001:0170a19": "香雲遍諸聚洛。",
    "X78n1547_001:0170a20": "道綽禪師(二十)",
    "X78n1547_001:0170a21": "　觀經講罷坐匡床　　善導相資行益彰",
    "X78n1547_001:0170a22": "　豫感佛言臨滅度　　白毫三道照東方",
    "X78n1547_001:0170a23": "道綽禪師居西河時。日講觀經薰修三昧。自穿槵珠",
    "X78n1547_001:0170a24": "勸人念佛。甞令善導入定。觀得生安養否。佛言其道",
    "X78n1547_001:0170b01": "綽亡日當放白毫遠照東方。此光現時來生我國。果",
    "X78n1547_001:0170b02": "綽亡日。三道白毫照于房內。梵音聲終不誑人也。明",
    "X78n1547_001:0170b03": "矣。",
    "X78n1547_001:0170b04": "善導和尚(二十一)",
    "X78n1547_001:0170b05": "　念佛長安化盛行　　一聲出口一光明",
    "X78n1547_001:0170b06": "　寫經畫壁難思議　　無盡資粮助往生",
    "X78n1547_001:0170b07": "唐善導。不知何許人。貞觀中見西河綽禪師九品道",
    "X78n1547_001:0170b08": "場講說觀經。導大喜曰。此真入佛之要津。修餘行業",
    "X78n1547_001:0170b09": "迂僻難成。惟此觀門速超生死。於是常勤精進。每入",
    "X78n1547_001:0170b10": "佛室念佛。胡跪合掌非力竭不休。雖苦寒日又須流",
    "X78n1547_001:0170b11": "汗。續至京師普化四眾三十餘年。念佛者不計其數。",
    "X78n1547_001:0170b12": "諸有布施用寫彌陀經十萬餘卷。畫淨土變相三百",
    "X78n1547_001:0170b13": "餘壁。和尚甞自念佛一聲。則有一道光明從其口出。",
    "X78n1547_001:0170b14": "十至于百光亦如此。後謂人曰。此身可厭。諸苦變易。",
    "X78n1547_001:0170b15": "乃登高柳向西祝曰。願佛接我。菩薩助我。令我不失",
    "X78n1547_001:0170b16": "正念。不生退墮。言已投身自絕。世傳少康即和尚後",
    "X78n1547_001:0170b17": "身。",
    "X78n1547_001:0170b18": "法照禪師(二十二)",
    "X78n1547_001:0170b19": "　五會緣興感五雲　　佛聲遙使帝宮聞",
    "X78n1547_001:0170b20": "　當年不受文殊教　　歷劫何由獲妙薰",
    "X78n1547_001:0170b21": "法照禪師。大曆四年於衡州胡東寺啟五會念佛道",
    "X78n1547_001:0170b22": "場。感五色祥雲覆其寺。雲中有樓閣。睹阿彌陀佛及",
    "X78n1547_001:0170b23": "二菩薩。其身高大滿虗空中。後往五臺。見竹林寺．照",
    "X78n1547_001:0170b24": "入寺之講堂。見文殊在西普賢在東。為眾說法。照遂",
    "X78n1547_001:0170c01": "作禮曰。末代凡夫知識淺陋。佛性心地無由顯現。未",
    "X78n1547_001:0170c02": "審何等法門最為其要。文殊曰。汝所請問。今正是時。",
    "X78n1547_001:0170c03": "諸修行門。無如念佛。我於過去因念佛故。得一切種",
    "X78n1547_001:0170c04": "智。照又問云。當云何念。文殊曰。此世界西有阿彌陀",
    "X78n1547_001:0170c05": "佛。願力難思。汝當繫念。毋令間斷。命終時決定往生。",
    "X78n1547_001:0170c06": "說已為照摩頂而退。遂來并州廣勸人念佛。德宗於",
    "X78n1547_001:0170c07": "宮中常聞東北方有念佛之聲。遣使尋覔。至于大康。",
    "X78n1547_001:0170c08": "見照勸化之盛。回奏。勑迎入內教宮人念佛又及五",
    "X78n1547_001:0170c09": "會。",
    "X78n1547_001:0170c10": "少康法師(二十三)",
    "X78n1547_001:0170c11": "　自是彌陀大導師　　一錢一念誘群兒",
    "X78n1547_001:0170c12": "　化行新定如杳益　　多少迷流上寶池",
    "X78n1547_001:0170c13": "少康法師。縉雲仙都人。貞元初至洛下白馬寺。見殿",
    "X78n1547_001:0170c14": "內文字屢放光明。探取之乃善導和尚西方化導文。",
    "X78n1547_001:0170c15": "康曰。若於淨土有緣。當使此文再放光明。言未已光",
    "X78n1547_001:0170c16": "復閃爍。康曰。劫石可磨。我願無易。遂至長安善導影",
    "X78n1547_001:0170c17": "堂。禮薦之餘倐見遺像昇于空中謂曰。汝依吾事。利",
    "X78n1547_001:0170c18": "樂有情。藉汝之功。同生安養。又路逢一僧云。汝欲化",
    "X78n1547_001:0170c19": "人。當往新定。即今嚴州也。康至。彼人無識者。乃以錢",
    "X78n1547_001:0170c20": "誘小兒曰。阿彌陀佛是汝本師。若念一聲與汝一錢。",
    "X78n1547_001:0170c21": "後經月餘。俟錢者多。康曰。可念十聲與一錢。如是一",
    "X78n1547_001:0170c22": "年無少長貴賤。念佛之人盈于道路。於烏龍山建淨",
    "X78n1547_001:0170c23": "土道場。築壇三級。集眾午夜行道。康高聲唱佛。眾共",
    "X78n1547_001:0170c24": "和之。師一唱佛聲。眾見一佛出口。若貫珠焉。康曰。汝",
    "X78n1547_001:0171a01": "見佛者。決定往生。又有竟不見者。康臨終時放光數",
    "X78n1547_001:0171a02": "道奄然而化。",
    "X78n1547_001:0171a03": "慈恩窺基法師(二十四)",
    "X78n1547_001:0171a04": "　宗闡慈恩道不偏　　三車隨後是虗傳",
    "X78n1547_001:0171a05": "　彌陀通贊垂方便　　報滿終期托九蓮",
    "X78n1547_001:0171a06": "窺基法師。姓尉遲。代郡人敬德之猶子也。少頴異倜",
    "X78n1547_001:0171a07": "儻。經書疏記過目成誦。三藏法師玄弉丐其出家。遂",
    "X78n1547_001:0171a08": "為僧入道。從弉受瑜伽唯識宗旨。著論凡百部。号百",
    "X78n1547_001:0171a09": "本論師。甞有彌陀通贊。示西方要義。勸人念佛修淨",
    "X78n1547_001:0171a10": "土。有謂基性豪侈。以酒肉婦女三車常隨其後。目之",
    "X78n1547_001:0171a11": "曰三車法師。贊寧僧統修僧史。極非此說。慈恩一宗",
    "X78n1547_001:0171a12": "至今有焉。",
    "X78n1547_001:0171a13": "懷玉禪師(二十五)",
    "X78n1547_001:0171a14": "　涌泉真境屬天台　　長坐松龕絕往來",
    "X78n1547_001:0171a15": "　課誦聖經三十萬　　迎歸直得紫金臺",
    "X78n1547_001:0171a16": "懷玉法師。台州人也。執持律法。名節峭然。布□□食。",
    "X78n1547_001:0171a17": "長坐不臥。日念彌陀佛名五萬聲。通誦彌陀經三十",
    "X78n1547_001:0171a18": "萬卷。一日忽見西方聖眾數如恒沙。內有一人擎一",
    "X78n1547_001:0171a19": "銀臺從窓而入。玉曰。我欲得金臺往生。於是而隱。玉",
    "X78n1547_001:0171a20": "倍復精進。後聞空中有聲云。師頭上有光暈。請跏趺",
    "X78n1547_001:0171a21": "結印。時佛滿室。遂說偈含咲而終。",
    "X78n1547_001:0171a22": "英法師(二十六)",
    "X78n1547_001:0171a23": "　卷帙隨身不暫拋　　尋文證義只徒勞",
    "X78n1547_001:0171a24": "　當來欲得無生忍　　不若回心繫念高",
    "X78n1547_001:0171b01": "英法師居東都講華嚴經四十遍。因入綽禪師道場。",
    "X78n1547_001:0171b02": "深入三昧。乃歎曰。自恨多年空尋文疏。勞身心耳。盍",
    "X78n1547_001:0171b03": "期念佛不可思議。遂竭力淨業。終歸安養。",
    "X78n1547_001:0171b04": "衍法師(二十七)",
    "X78n1547_001:0171b05": "　道綽垂慈講觀經　　等閑心月忽開明",
    "X78n1547_001:0171b06": "　五年專念彌陀佛　　即得黃金地上行",
    "X78n1547_001:0171b07": "衍法師。遇西河綽禪師講觀經。始知觀心念佛法門。",
    "X78n1547_001:0171b08": "遂捐文字。建立道場。日禮千拜。專念阿彌陀佛名號。",
    "X78n1547_001:0171b09": "五年功成。報歸淨土。",
    "X78n1547_001:0171b10": "僧惟岸(二十八)",
    "X78n1547_001:0171b11": "　目瞻二聖果然殊　　復記慈容寫作圖",
    "X78n1547_001:0171b12": "　童子願隨歸淨土　　像前香沐即跏趺",
    "X78n1547_001:0171b13": "惟岸。并州人也。專修妙觀。出定。觀音．勢至二菩薩現",
    "X78n1547_001:0171b14": "于空中久而不滅。岸頂禮歎泣曰。幸由肉眼得見聖",
    "X78n1547_001:0171b15": "容。所恨後生無傳焉。忽有二人自稱畫工。未展臂間",
    "X78n1547_001:0171b16": "聖相克就。而已二人不見。岸曰。吾之西行乃其時也。",
    "X78n1547_001:0171b17": "吾徒有從我者。當明言之。有小童子云。願隨師往。岸",
    "X78n1547_001:0171b18": "曰必能從我。可歸告父母。父母聞而笑罵之。遂歸寺",
    "X78n1547_001:0171b19": "香浴。于彌陀像前跏趺而去。岸即焚香像前。索筆書",
    "X78n1547_001:0171b20": "偈亦逝(矣)。",
    "X78n1547_001:0171b21": "僧惟恭(二十九)",
    "X78n1547_001:0171b22": "　酒徒愽侶日相交　　行擬靈巋眾盡嘲",
    "X78n1547_001:0171b23": "　不入泥梨非自力　　只緣大覺願王高",
    "X78n1547_001:0171b24": "惟恭。山家荊州法性寺。慢上吞下。親狎非類。或時暫",
    "X78n1547_001:0171c01": "暇則講誦經文。期生安養。然而酒徒愽侶日盈其室。",
    "X78n1547_001:0171c02": "寺僧靈巋其行肖之。荊人戲而嘲曰。靈巋作盡業。惟",
    "X78n1547_001:0171c03": "恭躡其迹。地獄千萬重。莫厭排頭入。恭聞之曰。我既",
    "X78n1547_001:0171c04": "造業。焉能諱也。然賴西方教主。愍我愆尤。拔我塗炭。",
    "X78n1547_001:0171c05": "乾寧二年恭病死。人未知。巋出寺百步。路逢年少子",
    "X78n1547_001:0171c06": "弟六七人。衣綵執樂。若龜茲部。問其何來。年少曰來",
    "X78n1547_001:0171c07": "自西爾。惟恭上人所居何處。巋即指之。少年於懷中",
    "X78n1547_001:0171c08": "出一金瓶。瓶中取一蓮華。其合如拳。漸漸開敷。其大",
    "X78n1547_001:0171c09": "如盂葉。葉之下迭出光明。望寺而馳。巋乃大驚。不得",
    "X78n1547_001:0171c10": "迴顧。次日巋還寺。聞鐘聲。又見寺僧咸集門下。則曰",
    "X78n1547_001:0171c11": "惟恭夕且死(矣)。死之夕。寺僧有夢蓮華光相以臨其",
    "X78n1547_001:0171c12": "室。久而去。巋因感悟。遂守名節。亦成高邁云。",
    "X78n1547_001:0171c13": "懷感法師(三十)",
    "X78n1547_001:0171c14": "　已知善導是良師　　淨土求生信不疑",
    "X78n1547_001:0171c15": "　欲啟後人還造論　　臨終合掌向西馳",
    "X78n1547_001:0171c16": "懷感法師。居長安千福寺。因善導和尚所勸。若能專",
    "X78n1547_001:0171c17": "念阿彌陀佛。當自有證。遂建三七日道場。未有其應。",
    "X78n1547_001:0171c18": "自恨罪深。欲絕食畢命。善導止而不許。三年專至。乃",
    "X78n1547_001:0171c19": "得見佛金相玉毫。始證三昧。造往生決疑論七卷。普",
    "X78n1547_001:0171c20": "化四眾修此法門。臨終佛迎。合掌而逝。",
    "X78n1547_001:0171c21": "智廉上人(三十一)",
    "X78n1547_001:0171c22": "　身心廉潔道為依　　有口何曾論是非",
    "X78n1547_001:0171c23": "　無滅無生端的別　　蓮華國裏是真歸",
    "X78n1547_001:0171c24": "上人諱智廉。性純確。是非不掛脣吻。遍參尊宿。於道",
    "X78n1547_001:0172a01": "汲汲。然一意西方淨土。年八十二歲。無病書偈曰。雁",
    "X78n1547_001:0172a02": "過長空。影沉寒水。無滅無生。蓮華國裏。次日黎明告",
    "X78n1547_001:0172a03": "眾曰。我已見阿彌陀佛。身長八尺。金相玉毫。海眾圍",
    "X78n1547_001:0172a04": "繞而說法言。諸上善人者。當起大信心。修諸善法。來",
    "X78n1547_001:0172a05": "生我國。說已即隱。我既見佛。往生必矣。言訖迴身向",
    "X78n1547_001:0172a06": "西右脇而逝。",
    "X78n1547_001:0172a07": "藏禪師(三十二)",
    "X78n1547_001:0172a08": "　六念精勤道已成　　果然末後睹光明",
    "X78n1547_001:0172a09": "　諸天奏樂皆虗往　　化佛來迎即啟行",
    "X78n1547_001:0172a10": "藏禪師。汾州人。早歲出游四方。徧禮塔廟。至老不受",
    "X78n1547_001:0172a11": "道俗禮拜。心誠行苦。不忘淨土。命終之日。諸天奏樂",
    "X78n1547_001:0172a12": "次第來迎。請皆不赴。及西方化佛來迎。辭眾而去。",
    "X78n1547_001:0172a13": "僧曇鑑(三十三)",
    "X78n1547_001:0172a14": "　定裏彌陀為洗心　　缾中蓮現感誠深",
    "X78n1547_001:0172a15": "　勵聲稱號巡廓去　　應上香臺聽法音",
    "X78n1547_001:0172a16": "曇鑒。江陵人也。常願身昇極樂。面見阿彌陀佛。雖修",
    "X78n1547_001:0172a17": "一毫之善。亦回向莊嚴淨土。一日定中。佛以水洒其",
    "X78n1547_001:0172a18": "面曰。滌汝塵垢。清汝心念。又於瓶中出一蓮華與之。",
    "X78n1547_001:0172a19": "出定與寺僧敘別。夜深巡廓。勵聲念佛。及旦依常問",
    "X78n1547_001:0172a20": "訊。趺坐而寂。",
    "X78n1547_001:0172a21": "大行禪師(三十四)",
    "X78n1547_001:0172a22": "　松食荷衣不外求　　法華三昧更精修",
    "X78n1547_001:0172a23": "　瑠璃地現開心眼　　三世如來笑點頭",
    "X78n1547_001:0172a24": "大行禪師。齊州人。入泰山草衣木食。修法華三昧。感",
    "X78n1547_001:0172b01": "普賢現身教師念佛。經三七日。夜將半。忽見瑠璃地。",
    "X78n1547_001:0172b02": "心眼開明。覩十方佛。遂右脇而終。異香數日不散。",
    "X78n1547_001:0172b03": "道昂法師(三十五)",
    "X78n1547_001:0172b04": "　法花講罷道圓成　　音樂從空直下迎",
    "X78n1547_001:0172b05": "　天趣有生還有死　　何如淨土證無生",
    "X78n1547_001:0172b06": "道昂法師。於相州講法華經。聞眾樂音從空而來報",
    "X78n1547_001:0172b07": "云。此兜率宮故下相迎。昂曰。天道生死根本。從來不",
    "X78n1547_001:0172b08": "願。所期西方。若音樂旋轉自西來迎。吾當往(矣)。言訖",
    "X78n1547_001:0172b09": "香爐墜手。於高座上端坐而去。",
    "X78n1547_001:0172b10": "集維那(三十六)",
    "X78n1547_001:0172b11": "　梁上傳言豈熱謾　　求生淨土本無難",
    "X78n1547_001:0172b12": "　臨終念佛隨超生　　點鐵成金一粒丹",
    "X78n1547_001:0172b13": "集維那者。蘇人。於萬壽禪寺綱維多眾。染患垂革。以",
    "X78n1547_001:0172b14": "衣盂之資二次請眾念佛。命終後。居眾寮放參時至。",
    "X78n1547_001:0172b15": "聞梁上云。集維那生淨土(矣)。堂眾驚駭。疑集無淨業",
    "X78n1547_001:0172b16": "何以得生。斯須梁上復云。臨終兩度請大眾念佛。故",
    "X78n1547_001:0172b17": "得往生。觀集維那事。世人臨終請人念佛。實為要道",
    "X78n1547_001:0172b18": "也。出寶珠集。",
    "X78n1547_001:0172b19": "憲章法師(三十七)",
    "X78n1547_001:0172b20": "　教觀該通德業優　　人稱虎子更無儔",
    "X78n1547_001:0172b21": "　法堂設坐跏趺去　　不取金臺誓不休",
    "X78n1547_001:0172b22": "憲章法師。諱仲憫。三衢人。少年即通大小部。教苑中",
    "X78n1547_001:0172b23": "以虎子稱之。後主浮石。甞大其言曰。吾座無五百眾",
    "X78n1547_001:0172b24": "則不講大部。不能如其言。故一生惟講小部。洎章之",
    "X78n1547_001:0172c01": "終。急歸本業寺。集大眾于法堂。登師子座。方跏趺忽",
    "X78n1547_001:0172c02": "見西方銀臺自空至。乃唱曰。吾平生解第一義。誓取",
    "X78n1547_001:0172c03": "金臺往生。何為不然。瞑目而終。",
    "X78n1547_001:0172c04": "僧志通(三十八)",
    "X78n1547_001:0172c05": "　淨土精修仰昔賢　　事儀如法教遵圓",
    "X78n1547_001:0172c06": "　蓮華開合靈禽集　　即是西方境現前",
    "X78n1547_001:0172c07": "志通。鳳翔人。見智者大師淨土儀式。深自慶幸。於是",
    "X78n1547_001:0172c08": "不敢西唾。不背西坐。如法修進。後見白鶴孔雀成行",
    "X78n1547_001:0172c09": "西下。又見蓮花光明開合于前。通曰。淨土現(矣)。乃起",
    "X78n1547_001:0172c10": "禮佛而終。荼毗時。五色祥雲覆其棺上。",
    "X78n1547_001:0172c11": "僧法智(三十九)",
    "X78n1547_001:0172c12": "　不拘細律徇凡情　　一念回心即往生",
    "X78n1547_001:0172c13": "　金色祥光中夜發　　鷄鳴人起訝天明",
    "X78n1547_001:0172c14": "法智。居天台山中。念佛為業。性多率略。不拘律儀。於",
    "X78n1547_001:0172c15": "國清寺兜率臺晝夜念佛。時人多不信。忽一日徧辭",
    "X78n1547_001:0172c16": "道俗。我欲往生。令親識設齋。終時金光照野。野鷄驚",
    "X78n1547_001:0172c17": "鳴。江上舟人謂言天曉。",
    "X78n1547_001:0172c18": "僧雄俊(四十)",
    "X78n1547_001:0172c19": "　戒德全虧念不迷　　閻王曾判入泥犁",
    "X78n1547_001:0172c20": "　須知佛力難思議　　大火坑成白藕池",
    "X78n1547_001:0172c21": "雄俊。城都人。善講說。無戒行。所得施利用之非法。又",
    "X78n1547_001:0172c22": "曾還俗入軍營中。後逃難再復僧相。大曆年間忽死。",
    "X78n1547_001:0172c23": "見閻羅王判入地獄。俊高聲曰。雄俊若入地獄。三世",
    "X78n1547_001:0172c24": "諸佛即成妄語。觀經云。下品下生者造五逆罪。臨終",
    "X78n1547_001:0173a01": "十念尚得往生。俊雖造罪不作五逆。況平日念佛罔",
    "X78n1547_001:0173a02": "知其數。言已再甦。俄頃跏趺乘華臺西往。",
    "X78n1547_001:0173a03": "僧自覺(四十一)",
    "X78n1547_001:0173a04": "　淨土慈尊坐寶蓮　　大悲引見豈無緣",
    "X78n1547_001:0173a05": "　幸舒金手來摩頂　　決定西昂願弗悛",
    "X78n1547_001:0173a06": "自覺。真州人。發願往生。一日似夢之間。大悲觀音接",
    "X78n1547_001:0173a07": "見阿彌陀佛。遂舉念化錢鑄造大悲聖像。高四十九",
    "X78n1547_001:0173a08": "尺。造寺居之。一夕忽有金色祥光二道。阿彌陀佛自",
    "X78n1547_001:0173a09": "光中乘雲而至。垂金手按摩覺首曰。汝守願弗悛。利",
    "X78n1547_001:0173a10": "物為先。寶池生處。孰不如然。後十年七月望日。一人",
    "X78n1547_001:0173a11": "在雲間現半身。若毗沙門天王。謂覺曰。安養之期。於",
    "X78n1547_001:0173a12": "斯至(矣)。乃於大悲像前端坐而去。",
    "X78n1547_001:0173a13": "永明智覺禪師(四十二)",
    "X78n1547_001:0173a14": "　化旺南屏孰與倫　　誦經萬善妙嚴身",
    "X78n1547_001:0173a15": "　徑登上品蓮臺去　　直得閻王敬禮勤",
    "X78n1547_001:0173a16": "宋智覺禪師。諱延壽。丹陽人。姓王氏。後遷餘杭。總角",
    "X78n1547_001:0173a17": "之歲誦法華經。五行俱下。甞為北郭稅務專知官。見",
    "X78n1547_001:0173a18": "魚蝦輙買放生。侵盜官錢。並為放生。事發坐死。俾赴",
    "X78n1547_001:0173a19": "市曹。錢王使人視之。若悲懼即殺之。否則舍之。而彼",
    "X78n1547_001:0173a20": "澹然無異色。乃舍之。投翠岩寺出家。參韶國師。發明",
    "X78n1547_001:0173a21": "心要。初往天台智者岩。九旬習定。有鳥如尺鷃。巢于",
    "X78n1547_001:0173a22": "衣裓中。甞於國清行法華懺。夜見神人持戟而入。師",
    "X78n1547_001:0173a23": "呵之。對曰。久積淨業。方到此中。又中夜旋繞次。見普",
    "X78n1547_001:0173a24": "賢前供養蓮花忽然在手。因思夙有二願。一願終身",
    "X78n1547_001:0173b01": "常誦法華。二願畢生廣利群品。憶此二願。復樂禪寂。",
    "X78n1547_001:0173b02": "進退遲疑。莫能自決。遂上智者禪院作二鬮。一曰一",
    "X78n1547_001:0173b03": "心禪定。一曰誦經萬善莊嚴淨土。冥心自期曰。於此",
    "X78n1547_001:0173b04": "二途。有一切行。必成者。須七返拈著為證。遂精禱佛",
    "X78n1547_001:0173b05": "祖。信手拈之。七度並得誦經萬善莊嚴淨土鬮。由此",
    "X78n1547_001:0173b06": "一意專修。每日晝夜行一百八件佛事。初住雪竇。晚",
    "X78n1547_001:0173b07": "詔住永明寺。徒眾二千。學者參問。指心為宗。以悟為",
    "X78n1547_001:0173b08": "決。有宗鏡錄一百卷行世。有四偈勸禪人兼修淨土。",
    "X78n1547_001:0173b09": "及撰神栖安養賦。開寶八年二月二十六日。晨起焚",
    "X78n1547_001:0173b10": "香告眾。跏趺而逝。後杭州一僧死入冥界。見閻羅王",
    "X78n1547_001:0173b11": "殿供養一畫[巾*((ㄇ@人)/登)]。王晨昏頂禮。僧問主吏曰。此何人也。",
    "X78n1547_001:0173b12": "王日奉之。曰此杭州永明壽禪師也。世人未有不經",
    "X78n1547_001:0173b13": "王按而得生者。此禪師徑往西方至上品上生。王故",
    "X78n1547_001:0173b14": "敬奉。其僧再甦。遂往杭州永明尋禮遺像。乃具言之。",
    "X78n1547_001:0173b15": "塔建于大慈山。",
    "X78n1547_001:0173b16": "四明法智法師(四十三)",
    "X78n1547_001:0173b17": "　三昧薰修豈有涯　　妙宗演出自名家",
    "X78n1547_001:0173b18": "　要期畢命生安養　　不是焚身學外邪",
    "X78n1547_001:0173b19": "法智法師。諱知禮。字約言。金姓。四明人。從寶雲通師",
    "X78n1547_001:0173b20": "傳天台教觀。出世承天。繼住延慶。道化熾行。學徒如",
    "X78n1547_001:0173b21": "林。力行法華．般舟三昧。期生安養。甞與十僧結社。約",
    "X78n1547_001:0173b22": "懺修三載。自焚其身。決取淨土。楊文公億以書勸請",
    "X78n1547_001:0173b23": "住世。傳法度人。師答以書。極談法要。必欲如願。公再",
    "X78n1547_001:0173b24": "四勸留。始改其轍。天台一宗。萬世之下以師為準的。",
    "X78n1547_001:0173c01": "著指要．妙宗二鈔。金光諸記。講座談塵曾無虗日。後",
    "X78n1547_001:0173c02": "於歲旦結光明懺七日為往生之期。至五日趺座而",
    "X78n1547_001:0173c03": "去。實天聖六年也。趙清獻公抃銘其塔。",
    "X78n1547_001:0173c04": "慈雲遵式法師(四十四)",
    "X78n1547_001:0173c05": "　燃指陳詞徧吉前　　力行三昧自長年",
    "X78n1547_001:0173c06": "　臨終請像為明證　　直占西方上品蓮",
    "X78n1547_001:0173c07": "慈雲法師。名遵式。字知白。台州人。葉姓。二十受具。學",
    "X78n1547_001:0173c08": "律於守初。繼入國清。於普賢像前燼一指。誓傳天台",
    "X78n1547_001:0173c09": "教觀。雍熈初謁寶雲通師。北面受業。未幾智解秀出。",
    "X78n1547_001:0173c10": "智者大師諱日燃頂終朝。誓力行四修三昧。淳化初",
    "X78n1547_001:0173c11": "眾請居寶雲。講說無間。靈異之迹具于本傳。師惟以",
    "X78n1547_001:0173c12": "淨土勸人。製大小本彌陀懺法。晨朝十念法。往生坐",
    "X78n1547_001:0173c13": "禪觀法。念佛方法。十六觀頌。念佛三昧詩。其他著述",
    "X78n1547_001:0173c14": "不復綴焉。壽六十九。明道元年十月十八日。令徒弟",
    "X78n1547_001:0173c15": "請彌陀像以證其終。葬于月桂峯下。",
    "X78n1547_001:0173c16": "昭慶省常法師(四十五)",
    "X78n1547_001:0173c17": "　心比西湖水更清　　造修慕遠悟無生",
    "X78n1547_001:0173c18": "　縉紳賢士同成社　　千古猶存淨行名",
    "X78n1547_001:0173c19": "省常法師者。住錢唐南昭慶院。克志淨業。廼自刺指",
    "X78n1547_001:0173c20": "血和墨書花嚴淨行品。每書一字三拜三圍繞三稱",
    "X78n1547_001:0173c21": "佛名。刊板印成千卷。分施千人。又以栴檀香彫毗盧",
    "X78n1547_001:0173c22": "舍那佛。像成跪地合掌發願云。我與一千大眾結淨",
    "X78n1547_001:0173c23": "行社。始從今日發菩提心。窮未來際行菩薩行。願盡",
    "X78n1547_001:0173c24": "此報身。生安養國。王文正公且為社首。翰林承旨宋",
    "X78n1547_001:0174a01": "白撰碑。翰林學士蘇易簡作淨行品序。狀元孫何題",
    "X78n1547_001:0174a02": "社客于碑陰。社友八十。比丘一千。同修念佛三昧。廬",
    "X78n1547_001:0174a03": "山蓮社同其高風焉。",
    "X78n1547_001:0174a04": "靈芝元照律師(四十六)",
    "X78n1547_001:0174a05": "　洞徹毗尼更立言　　廣慈得法領芝園",
    "X78n1547_001:0174a06": "　故鄉清泰思歸切　　妙觀才成即返轅",
    "X78n1547_001:0174a07": "元照律師。字湛然。餘杭人。少依祥符東藏惠鑑師學",
    "X78n1547_001:0174a08": "毗尼。及見神悟謙公講天台教觀。愽究群宗。以律為",
    "X78n1547_001:0174a09": "本。常披布伽梨杖錫持鉢乞食于市。四主群席。晚居",
    "X78n1547_001:0174a10": "靈芝三十年。眾常數百。著十六觀經及彌陀經疏外。",
    "X78n1547_001:0174a11": "有芝園等集。自號安忍子。臨命終時。諷普賢行願品",
    "X78n1547_001:0174a12": "趺坐而去。",
    "X78n1547_001:0174a13": "龍井元淨法師(四十七)",
    "X78n1547_001:0174a14": "　天竺山中解外魔　　晚居龍井友東坡",
    "X78n1547_001:0174a15": "　淨修七日無他障　　即往蓮邦禮佛陀",
    "X78n1547_001:0174a16": "元淨法師。字元象。杭人。姓徐氏。十二出家。就學於慈",
    "X78n1547_001:0174a17": "雲。傳天台教觀。住上天竺。廣聚學徒。教庠之盛冠兩",
    "X78n1547_001:0174a18": "浙。元豐間有利山門施資之厚者。倚權而奪之。眾亦",
    "X78n1547_001:0174a19": "隨散。逾年。其人以散聞。朝廷復令師住。眾又集焉。三",
    "X78n1547_001:0174a20": "年謝去。居南山之龍井。在朝名士如趙清獻公抃。蘇",
    "X78n1547_001:0174a21": "文忠公軾及其弟轍。未莃泰觀等咸為方外友。將終",
    "X78n1547_001:0174a22": "之時。入方園奄宴坐。謝賓客。招參寥子告之曰。吾淨",
    "X78n1547_001:0174a23": "業將成。若七日無障。吾願遂已。七日出偈告眾。右脇",
    "X78n1547_001:0174a24": "而化。號辨才法師。",
    "X78n1547_001:0174b01": "孤山智圓法師(四十八)",
    "X78n1547_001:0174b02": "　以文鳴道是僧豪　　獨坐孤山行更高",
    "X78n1547_001:0174b03": "　但得眾生開慧目　　聖經箋疏肯辭勞",
    "X78n1547_001:0174b04": "智圓法師。自號中庸子。從奉先源清師傳天台氏學。",
    "X78n1547_001:0174b05": "居西湖孤山。與林和靖為鄰友。箋註文字。雖病不癈。",
    "X78n1547_001:0174b06": "於彌陀教法尤剋意焉。遂造彌陀經疏并西資鈔。以",
    "X78n1547_001:0174b07": "勸發將來。及亡。以陶器二合而瘞之。立石志名字年",
    "X78n1547_001:0174b08": "月。不用謁有位求銘。以虗美我。此師預戒門人也。葬",
    "X78n1547_001:0174b09": "後十五年。積雨山頹。開視陶器。肉身不壞。爪髮俱長。",
    "X78n1547_001:0174b10": "乃更襲新衣。屑眾香散其上。復瘞之。崇寧二年賜諡",
    "X78n1547_001:0174b11": "法慧大師。",
    "X78n1547_001:0174b12": "天衣義懷禪師(四十九)",
    "X78n1547_001:0174b13": "　五遷名剎萃英賢　　淨土兼修不礙禪",
    "X78n1547_001:0174b14": "　竪起拳頭推枕化　　寶花池上綻青蓮",
    "X78n1547_001:0174b15": "義懷禪師。溫州樂清人也。父以漁為業。懷稚時坐船",
    "X78n1547_001:0174b16": "尾隨。父漁得魚即付懷。懷不忍串之。私投江中。父怒",
    "X78n1547_001:0174b17": "捶罵。樂而無悔。遂辭親出家。依景德寺僧。天聖中試",
    "X78n1547_001:0174b18": "經得度。稟法于翠峰顯禪師。凡五住道場。晚居池州",
    "X78n1547_001:0174b19": "栖山菴。化人念佛。有勸修淨土說。示寂之夕。其徒智",
    "X78n1547_001:0174b20": "才問。卵塔已畢。如何是畢竟事。懷竪拳示之。推枕而",
    "X78n1547_001:0174b21": "逝。",
    "X78n1547_001:0174b22": "圓照宗本禪師(五十)",
    "X78n1547_001:0174b23": "　延和殿裏闡宗乘　　人主稱為福慧僧",
    "X78n1547_001:0174b24": "　報盡西歸登上品　　非惟名字續傳燈",
    "X78n1547_001:0174c01": "禪師諱宗本。常州人。性質直。少緣飾。貌豊磧。言無枝",
    "X78n1547_001:0174c02": "葉。蚤服勤苦。參懷禪師。言下契悟。初住蘇之瑞光。杭",
    "X78n1547_001:0174c03": "州太守陳公襄以淨慈懇請之曰。借師三年。為此邦",
    "X78n1547_001:0174c04": "植福。不敢久占。本遂赴之。未幾禪宗辟相國寺六十",
    "X78n1547_001:0174c05": "有四院。詔本住慧林。召對延和殿。既退。上自送之。謂",
    "X78n1547_001:0174c06": "左右曰。真福慧僧也。老居靈岩。閉戶密修淨業。曦律",
    "X78n1547_001:0174c07": "師甞神游淨土。見一蓮座。問彼土之人曰。此何人之",
    "X78n1547_001:0174c08": "座。曰大宋國僧宗本之座。元符二年十二月甲子。沐",
    "X78n1547_001:0174c09": "浴告眾右脇若熟睡然。撼之已去。門弟子塔全身于",
    "X78n1547_001:0174c10": "靈嵓。",
    "X78n1547_001:0174c11": "黃龍悟新禪師(五十一)",
    "X78n1547_001:0174c12": "　三關已透繼黃龍　　繫念西方復用功",
    "X78n1547_001:0174c13": "　可謂有禪兼淨土　　於兔戴角更威雄",
    "X78n1547_001:0174c14": "悟新禪師。少以氣節盖眾。好面折人。初謁栖賢秀鐵",
    "X78n1547_001:0174c15": "面不契。次參黃龍宗覺禪師。大悟玄旨。自號死心叟。",
    "X78n1547_001:0174c16": "榜其居曰死心室。繼住黃龍。叢席大振。猶專意淨業。",
    "X78n1547_001:0174c17": "有勸念佛文。其說明簡切要。讀之令人發哀起信。固",
    "X78n1547_001:0174c18": "知其為深得淨土之旨者也。",
    "X78n1547_001:0174c19": "大通善本禪師(五十二)",
    "X78n1547_001:0174c20": "　儼臨于眾屼如山　　道譽揚揚藹世間",
    "X78n1547_001:0174c21": "　不是虗承圓照後　　須知接武向西遷",
    "X78n1547_001:0174c22": "善本禪師。姓董氏。漢仲舒之後。其先家大康仲舒村。",
    "X78n1547_001:0174c23": "後遷于頴。遂為頴人。博通內外書。操履清修。參圓照",
    "X78n1547_001:0174c24": "本公坐定公。特[(厂@((既-旡)-日+口))*頁]之本。默契其旨。一時輩流俱列其",
    "X78n1547_001:0175a01": "下。後住淨慈。繼圓照之席。眾輳如雲。時號大小本。神．",
    "X78n1547_001:0175a02": "孝聞其名。詔住上都法雲寺。賜號大通禪師。所至凡",
    "X78n1547_001:0175a03": "見佛菩薩立像不敢坐。齊饌以魚胾名者不食。其防",
    "X78n1547_001:0175a04": "心離過。專志淨業。蓋有所從來。示寂之際。光明甚熾。",
    "X78n1547_001:0175a05": "長蘆宗賾禪師(五十三)",
    "X78n1547_001:0175a06": "　宗說俱通世共聞　　蓮華勝會策全勛",
    "X78n1547_001:0175a07": "　後人欲報劬勞德　　修行須遵勸孝文",
    "X78n1547_001:0175a08": "宗賾禪師者。號慈覺。住真州長蘆寺。禪理洞悟。願力",
    "X78n1547_001:0175a09": "彌深。然篤勤化物。乃遵廬阜之規。建蓮華勝會。勸修",
    "X78n1547_001:0175a10": "念佛三昧。其法日念阿彌陀佛或百聲千聲萬聲。回",
    "X78n1547_001:0175a11": "向往生淨土。各於日下以十字記之。有蓮華勝會錄。",
    "X78n1547_001:0175a12": "賾一夕夢一男子烏巾白衣。年甚少。風貌清美。揖告",
    "X78n1547_001:0175a13": "賾曰。欲入公彌陀會。乞書一名。賾乃取錄。秉筆問曰",
    "X78n1547_001:0175a14": "公何名。白衣者曰名普惠。賾書已。又曰家兄亦曾上",
    "X78n1547_001:0175a15": "名。賾曰令兄何名。曰家兄名普賢。白衣者遂隱。賾覺",
    "X78n1547_001:0175a16": "而詢諸耆宿。皆云華嚴經離世間品有二大菩薩名。",
    "X78n1547_001:0175a17": "賾以為佛子行佛事。必有聖賢幽贊。故錄以二大菩",
    "X78n1547_001:0175a18": "薩為首。有葦江集。內有勸孝文一百二十篇。多教人",
    "X78n1547_001:0175a19": "勸父母修淨土為出世間之孝。靈芝照公稱為近代",
    "X78n1547_001:0175a20": "大乘師。信然。",
    "X78n1547_001:0175a21": "真歇清了禪師(五十四)",
    "X78n1547_001:0175a22": "　洞下諸師務密修　　往生端的是良籌",
    "X78n1547_001:0175a23": "　稱揚淨土重重說　　莽蕩狂徒見合羞",
    "X78n1547_001:0175a24": "真歇禪師。諱清了。左綿雍氏。嗣丹霞淳公。博究群典。",
    "X78n1547_001:0175b01": "行解相應。洞下一宗至師大振。歷主名剎。因慕南海",
    "X78n1547_001:0175b02": "補怛洛伽山孤絕之處。遂卓菴隱焉。名曰孤絕。繼住",
    "X78n1547_001:0175b03": "寶陀寺。革律為禪。務於密修。有淨土說以勸四眾。極",
    "X78n1547_001:0175b04": "為切要。大皇后韋氏建宋先顯孝禪寺於杭之高亭",
    "X78n1547_001:0175b05": "山。詔師開山。未幾示寂。塔于山中。",
    "X78n1547_001:0175b06": "慈受懷深禪師(五十五)",
    "X78n1547_001:0175b07": "　落落禪林第一流　　如何淨土又精修",
    "X78n1547_001:0175b08": "　只緣深會無生旨　　東去西來總自由",
    "X78n1547_001:0175b09": "懷深禪師。得法於長蘆信公。學究三乘。毗尼尤謹。日",
    "X78n1547_001:0175b10": "以淨土為懷。宣和初住惠林。每苦口語人曰。修行捷",
    "X78n1547_001:0175b11": "徑莫越淨方。常建西方道場。集眾念佛。郡民翕然從",
    "X78n1547_001:0175b12": "化。真末世之良導也。",
    "X78n1547_001:0175b13": "白蓮咸教主(五十六)",
    "X78n1547_001:0175b14": "　東掖山中闡化權　　洞明三觀行應圓",
    "X78n1547_001:0175b15": "　衣盂散盡還安養　　動地香風起白蓮",
    "X78n1547_001:0175b16": "咸教主。住台州東掖山白蓮寺。傳天台教觀。常修法",
    "X78n1547_001:0175b17": "華三昧。繫心極樂。元祐七年七月十一日召大眾。出",
    "X78n1547_001:0175b18": "衣盂以散之曰。吾二十三日當還淨土。至日於方丈",
    "X78n1547_001:0175b19": "門外坐脫。楊次公讚其真。有云。遺書封了跏趺坐。不",
    "X78n1547_001:0175b20": "住白蓮生白蓮。",
    "X78n1547_001:0175b21": "晦菴惠明法師(五十七)",
    "X78n1547_001:0175b22": "　惠光輪下悟台宗　　晚托菁山友叶公",
    "X78n1547_001:0175b23": "　日誦法華期往化　　寶池金地樂無窮",
    "X78n1547_001:0175b24": "晦菴法師。杭之鹽官人。於上竺慧光僧錄輪下聽講。",
    "X78n1547_001:0175c01": "二十年間洞達一家教觀之旨。有聲于教庠。晚年引",
    "X78n1547_001:0175c02": "退。投菁山常照。與叶公為友。共話無生。為淨土之計。",
    "X78n1547_001:0175c03": "日課法華諸大乘經。彌陀聖號日計萬數。一日示疾",
    "X78n1547_001:0175c04": "召徒屬曰。吾平生學大乘。求淨土。今幸至此。必遂我",
    "X78n1547_001:0175c05": "願。泊然而去。常照大眾畢集。聞天樂沸空。自西來迎。",
    "X78n1547_001:0175c06": "盤桓頂上。道俗莫不驚異。荼毗獲五色舍利不筭。豈",
    "X78n1547_001:0175c07": "非平生淨法薰鍊所致耶。",
    "X78n1547_001:0175c08": "樝菴有嚴法師(五十八)",
    "X78n1547_001:0175c09": "　行若氷霜繫念專　　金池奏樂忽來前",
    "X78n1547_001:0175c10": "　迷人不信生安養　　看取臨行自餞篇",
    "X78n1547_001:0175c11": "有嚴法師。號樝菴。戒檢如氷霜。善文好辨。專志淨業。",
    "X78n1547_001:0175c12": "一夕見在金池上。執樂者數人舉音以迓其來。乃作",
    "X78n1547_001:0175c13": "自餞一篇。不數日而化也。",
    "X78n1547_001:0175c14": "桐江擇瑛法師(五十九)",
    "X78n1547_001:0175c15": "　傑出桐江暢本懷　　日加淨業復清齊",
    "X78n1547_001:0175c16": "　現前十願能成就　　即是當來不退階",
    "X78n1547_001:0175c17": "擇瑛法師。富春人。傳天台教觀。行業過人。化道大熾。",
    "X78n1547_001:0175c18": "專注西方。有往生淨土十願及橫竪二出辨。具載樂",
    "X78n1547_001:0175c19": "邦文類。",
    "X78n1547_001:0175c20": "喻彌陀(六十)",
    "X78n1547_001:0175c21": "　親睹慈容慧眼開　　筆端三昧果奇哉",
    "X78n1547_001:0175c22": "　光明相好重重現　　贏得嘉名徧九垓",
    "X78n1547_001:0175c23": "喻彌陀。諱思淨。錢唐人。捨妻孥為如來徒。自號淨土",
    "X78n1547_001:0175c24": "子。早侍瑛法師講法華。及授淨土教法。常念彌陀。及",
    "X78n1547_001:0176a01": "[門@免]觀經。暇則畫聖像。極為精妙。凡畫聖像。先於淨室",
    "X78n1547_001:0176a02": "中澄寂其心。想念西方。必得彌陀光明現前。方敢下",
    "X78n1547_001:0176a03": "筆。多畫丈六大像。奇妙入品。俗姓喻。於是世稱為喻",
    "X78n1547_001:0176a04": "彌陀云。建立妙行伽藍于杭之北門廷。攝雲水飰僧",
    "X78n1547_001:0176a05": "三百萬。建十蓮華藏。紹興丁巳端坐室中。目想西方。",
    "X78n1547_001:0176a06": "一七日燃香供佛。奄然而化。",
    "X78n1547_001:0176a07": "石芝宗曉法師(六十一)",
    "X78n1547_001:0176a08": "　刻意台衡講日新　　樂邦歸志勸多人",
    "X78n1547_001:0176a09": "　有能橫截娑婆去　　方得名為報佛恩",
    "X78n1547_001:0176a10": "宗曉法師。嗣月堂惠詢法師。洞徹教部。一以彌陀行",
    "X78n1547_001:0176a11": "法化人。甞集大藏經論諸宗祖師方外士大夫所著",
    "X78n1547_001:0176a12": "文頌。凡發揮淨土之旨者編成鉅帙。名曰樂邦文類。",
    "X78n1547_001:0176a13": "現行于世。又曰樂邦歸志。觀法師之用心。其生淨土",
    "X78n1547_001:0176a14": "尚何言哉。",
    "X78n1547_001:0176a15": "慈照宗主(六十二)",
    "X78n1547_001:0176a16": "　聽得鴉鳴萬事休　　何期夙障遣江州",
    "X78n1547_001:0176a17": "　導師順逆皆方便　　只要眾生信解修",
    "X78n1547_001:0176a18": "慈照宗主。諱子元。自號萬事休。平江昆山茅氏子。投",
    "X78n1547_001:0176a19": "延祥寺志通出家。習誦法華。修止觀。一日正定中。聞",
    "X78n1547_001:0176a20": "鴉聲悟道。乃慕廬山遠公之風。勸人念佛。編白蓮懺",
    "X78n1547_001:0176a21": "儀。後往臨澱山湖上剏白蓮懺堂。與四眾同修淨業。",
    "X78n1547_001:0176a22": "四十六歲障臨江州。於逆順境未甞動念。隨方勸化。",
    "X78n1547_001:0176a23": "有西行集。乾道二年宋孝宗詔至德壽殿演說淨土",
    "X78n1547_001:0176a24": "法門。特賜白蓮導師慈照宗主。後於鐸城倪普建家",
    "X78n1547_001:0176b01": "告諸徒曰。吾化緣已畢。時將行(矣)。言訖合掌而寂。塔",
    "X78n1547_001:0176b02": "舍利于松江之力反市。",
    "X78n1547_001:0176b03": "優曇宗主(六十三)",
    "X78n1547_001:0176b04": "　蓮社宗風力挽回　　匡廬山勢更崔嵬",
    "X78n1547_001:0176b05": "　誰知五濁眾生界　　又見優曇一朵開",
    "X78n1547_001:0176b06": "元優曇宗主。諱普度。江州廬山東林寺白蓮宗善法",
    "X78n1547_001:0176b07": "堂主也。著蓮宗寶鑑十卷。元之至大間。奉太子令旨",
    "X78n1547_001:0176b08": "板行天下。於是中興蓮教。其行業始終自有紀錄。茲",
    "X78n1547_001:0176b09": "不復述也。",
    "X78n1547_001:0176b10": "寂堂師元禪師(六十四)",
    "X78n1547_001:0176b11": "　密菴會裏得單傳　　佛制毗尼守愈堅",
    "X78n1547_001:0176b12": "　自向十州行化徧　　好看陸地出紅蓮",
    "X78n1547_001:0176b13": "師元禪師。姓祝氏。華亭人。甞學禪於密菴傑公。戒律",
    "X78n1547_001:0176b14": "甚嚴。篤行念佛三昧。感金甲神自天而降。夢紅蓮華",
    "X78n1547_001:0176b15": "從地而出。由是十州行化。大闡蓮宗。普勸一切人念",
    "X78n1547_001:0176b16": "佛往生。感驗者不可筭數。剏白蓮寺於湖之弁山。又",
    "X78n1547_001:0176b17": "剏延聖院於蘇之陳湖磧沙。遂終磧沙焉。",
    "X78n1547_001:0176b18": "天目中峯和尚(六十五)",
    "X78n1547_001:0176b19": "　天目山中獨坐時　　王臣膜拜道巍巍",
    "X78n1547_001:0176b20": "　禪心不離蓮華國　　淨土詩成闡化機",
    "X78n1547_001:0176b21": "中峯和尚。錢唐人。諱明本。得法于天目山高峯和尚。",
    "X78n1547_001:0176b22": "其道德巍巍。如泰山北斗。王臣歸命。龍象交參。朝廷",
    "X78n1547_001:0176b23": "屢遣使者降賜金帛。勑號普應國師。和尚惠辨無礙。",
    "X78n1547_001:0176b24": "應接來機之暇。復密修淨業。有懷淨土詩百篇。春秋",
    "X78n1547_001:0176c01": "六十二。示寂之日。光明異發。塔全身于天目山中。",
    "X78n1547_001:0176c02": "玉岡蒙潤法師(六十六)",
    "X78n1547_001:0176c03": "　妙入台宗解行圓　　化儀四教演無邊",
    "X78n1547_001:0176c04": "　限修亡倦成三昧　　不上青蓮定白蓮",
    "X78n1547_001:0176c05": "蒙潤法師。字玉岡。得法於古源永清法師。解行俱圓。",
    "X78n1547_001:0176c06": "道德兼重。行道於杭之天竺山中。晚居風篁嶺之白",
    "X78n1547_001:0176c07": "蓮菴。杜門謝客。精修念佛三昧。臨寂之時。化佛來迎。",
    "X78n1547_001:0176c08": "異香滿室。",
    "X78n1547_001:0176c09": "雲屋善住和尚(六十七)",
    "X78n1547_001:0176c10": "　行門清淨玉壺氷　　的是蘇臺福慧僧",
    "X78n1547_001:0176c11": "　天上人間俱不願　　華開見佛是真乘",
    "X78n1547_001:0176c12": "雲屋和尚。諱善住。蘇人也。受業于郡之善慶院。習賢",
    "X78n1547_001:0176c13": "首學於臥佛和尚。性稟高潔。不近聲剎。學通華梵。能",
    "X78n1547_001:0176c14": "文善書。方外大夫士無不崇敬。掩關不出。晝夜六時",
    "X78n1547_001:0176c15": "稱念阿彌陀佛萬聲。讀誦大乘。禮拜懺悔。坐臥向西。",
    "X78n1547_001:0176c16": "雖病久不易。吳中之修淨土者。惟和尚為最。故緇白",
    "X78n1547_001:0176c17": "多取則焉。有安養傳及谷響集行世。臨終異香滿室。",
    "X78n1547_001:0176c18": "倐然而去。",
    "X78n1547_001:0176c19": "天如惟則禪師(六十八)",
    "X78n1547_001:0176c20": "　獅子嵓前得指南　　臥雲立雪驗來參",
    "X78n1547_001:0176c21": "　老禪末上生蓮界　　念佛休言落二三",
    "X78n1547_001:0176c22": "天如惟則禪師。廬陵人。得法于中峯和尚。妙悟玄辨。",
    "X78n1547_001:0176c23": "居于人上。建師子林菩提正宗寺于蘇城。有臥雲立",
    "X78n1547_001:0176c24": "雪二室。禪師日坐其間。宰官長者清淨四眾參學之",
    "X78n1547_001:0177a01": "人接武而集。禪師以單提獨弄之外。復著淨土或問。",
    "X78n1547_001:0177a02": "勸人念佛。發明西方教法。最為切著。春秋六十九。臨",
    "X78n1547_001:0177a03": "終靈瑞甚異。塔全身于水西之原。",
    "X78n1547_001:0177a04": "旨觀主(六十九)",
    "X78n1547_001:0177a05": "　戒檢如霜自立期　　法華三昧暫無虧",
    "X78n1547_001:0177a06": "　觀成識托蓮胎去　　看取芝雲行業碑",
    "X78n1547_001:0177a07": "旨觀主者。杭人也。字別宗。戒德甚嚴。自幼至艾不離",
    "X78n1547_001:0177a08": "天台行法。剏觀室于龍山之陽。歲集同志克期修證。",
    "X78n1547_001:0177a09": "杭民翕從。多發菩提之心。修行念佛三昧。旨於行法。",
    "X78n1547_001:0177a10": "雖避兵竄逐亦不暫廢。臨終無疾。沐浴端坐而化。芝",
    "X78n1547_001:0177a11": "雲仁法師行業記備詳。",
    "X78n1547_001:0177a12": "西齋梵琦禪師(七十)",
    "X78n1547_001:0177a13": "　默坐西齋觀佛境　　緣師實證面無慙",
    "X78n1547_001:0177a14": "　聲香味觸常三昧　　多少禪流只解談",
    "X78n1547_001:0177a15": "西齋禪師。諱梵琦。字楚石。自幼知有西方教。清晨十",
    "X78n1547_001:0177a16": "念求生淨土。未甞一日暫廢。說法海鹽天寧。脫退築",
    "X78n1547_001:0177a17": "室西偏。設小床于室中。日修觀佛三昧。甞撰三十二",
    "X78n1547_001:0177a18": "相頌．八十種好頌．四十八願偈．十六觀讚．化生讚。折",
    "X78n1547_001:0177a19": "善導和尚觀念偈及懷淨土詩七言長律一百十。標",
    "X78n1547_001:0177a20": "名者一百八。韻者一。復以娑婆苦西方樂為題。擬漁",
    "X78n1547_001:0177a21": "家。傲三十二。總為一帙。名曰西齋淨土集。師臨終。書",
    "X78n1547_001:0177a22": "偈曰。真性圓明。無生無滅。木馬夜鳴。西方日出。",
    "X78n1547_001:0177a23": "二沙彌(七十一)",
    "X78n1547_001:0177a24": "　同心念佛固為嘉　　慧眼開時路不差",
    "X78n1547_001:0177b01": "　菩薩來迎齊往化　　地搖六種雨天花",
    "X78n1547_001:0177b02": "沙彌二人。并州開元寺居。失其名氏。同志念佛。經五",
    "X78n1547_001:0177b03": "六年。當捨壽之時。俄然心眼開明。同見菩薩來接。地",
    "X78n1547_001:0177b04": "即震動。天花雨空。俱坐脫去。",
    "X78n1547_001:0177b05": "尼大明(七十二)",
    "X78n1547_001:0177b06": "　淨服嚴身飾外儀　　口含沈水念阿彌",
    "X78n1547_001:0177b07": "　閻浮報盡超蓮土　　香氣來迎也太奇",
    "X78n1547_001:0177b08": "大明。居西河。遇綽禪師。講無量壽經。明即發願往生。",
    "X78n1547_001:0177b09": "凡念佛時。先著淨衣。口含沈水。及終之時。大眾見光",
    "X78n1547_001:0177b10": "明滿室。有沈水香氣。眾甚奇之。念佛果因。昭灼若此。",
    "X78n1547_001:0177b11": "可不信歟。",
    "X78n1547_001:0177b12": "尼淨真(七十三)",
    "X78n1547_001:0177b13": "　顓修淨業自無嗔　　十萬金剛誦亦勤",
    "X78n1547_001:0177b14": "　兩見蓮華童子戲　　定知上品去栖身",
    "X78n1547_001:0177b15": "淨真。長安人。積善寺。衲衣乞食一生無嗔。誦金剛般",
    "X78n1547_001:0177b16": "若十萬卷。莊嚴淨土。顯慶五年染疾。告弟子曰。吾於",
    "X78n1547_001:0177b17": "五日內十度見阿彌陀佛。兩度見極樂世界。蓮華上",
    "X78n1547_001:0177b18": "童子嬉戲。吾得上品。故無疑(矣)。言已而終。",
    "X78n1547_001:0177b19": "尼悟性(七十四)",
    "X78n1547_001:0177b20": "　自入廬山不染塵　　精修願往即歸真",
    "X78n1547_001:0177b21": "　巡看池內蓮華上　　多是同盟念佛人",
    "X78n1547_001:0177b22": "悟性。洛陽人。於衡州遇照闍黎。教以發願念佛。大曆",
    "X78n1547_001:0177b23": "六年入廬山。忽染疾。聞空中樂音。謂人曰。我得中品",
    "X78n1547_001:0177b24": "上生。何以知然。疇昔神游極樂。見同會念佛人盡有",
    "X78n1547_001:0177c01": "蓮華也。遂合掌而逝。身皆金色。時年二十四。",
    "X78n1547_001:0177c02": "烏場國王(七十五)",
    "X78n1547_001:0177c03": "　萬機之暇念如來　　奏樂齋僧日幾回",
    "X78n1547_001:0177c04": "　因悟無常終不免　　願將龍椅摶蓮臺",
    "X78n1547_001:0177c05": "烏場國王。好佛法。萬機之暇。謂侍臣曰。朕為國主。雖",
    "X78n1547_001:0177c06": "享福樂。不免無常。聞西方淨土可以栖神。朕當發願。",
    "X78n1547_001:0177c07": "求生彼土也。於是六時念佛行道。每日奏樂供佛飰",
    "X78n1547_001:0177c08": "僧。王與夫人躬行其膳三十餘年。臨崩。神色怡和。親",
    "X78n1547_001:0177c09": "感化佛菩薩來迎。祥瑞不一。載在往生傳。",
    "X78n1547_001:0177c10": "宋世子(七十六)",
    "X78n1547_001:0177c11": "　父子三人喜共修　　蓮華已出寶池頭",
    "X78n1547_001:0177c12": "　兒歸報母須生信　　他日同乘般若舟",
    "X78n1547_001:0177c13": "宋魏世子。父子三人俱修西方。唯妻不修。女年十四",
    "X78n1547_001:0177c14": "死。後七日更生。啟母曰。兒見西方。父兄三人已有蓮",
    "X78n1547_001:0177c15": "華。後當化生。惟母獨無。兒今暫歸相報。言訖而化。母",
    "X78n1547_001:0177c16": "依兒言。日念西方。亦生安養。",
    "X78n1547_001:0177c17": "劉遺民(七十七)",
    "X78n1547_001:0177c18": "　濁世簪纓不受抅　　相依遠老住匡廬",
    "X78n1547_001:0177c19": "　六時三昧行無間　　一品蓮臺看即除",
    "X78n1547_001:0177c20": "東晉劉遺民者。諱程之。字仲思。彭城人。才藻絕群。不",
    "X78n1547_001:0177c21": "委氣于時俗。雖威福當前。其意泊如也。丞相桓玄．大",
    "X78n1547_001:0177c22": "尉劉裕等咸嘉其賢。欲薦于朝。縻以爵祿。程之辭。乃",
    "X78n1547_001:0177c23": "入匡阜。謁遠法師。遠曰。官祿巍巍。何以不為。程之曰。",
    "X78n1547_001:0177c24": "君臣相疑。疣贅相虧。晉室無磐石之固。物情有累卵",
    "X78n1547_001:0178a01": "之危。吾何為哉。遠然其言。時程之與雷次宗等同依",
    "X78n1547_001:0178a02": "于遠。遠曰。諸君之來。豈宜忘淨土之游乎。於是謝靈",
    "X78n1547_001:0178a03": "運為遠鑿池種蓮。拉一百二十三人共結蓮社。行念",
    "X78n1547_001:0178a04": "佛三昧。遠俾程之為蓮社誓文。程之居十五年。精修",
    "X78n1547_001:0178a05": "淨業。甞於定中見佛光明。地皆金色。將往生之年。又",
    "X78n1547_001:0178a06": "見阿彌陀佛。身紫金色。毫光發照。垂手下接。以臨其",
    "X78n1547_001:0178a07": "室。程之悲泣自陳曰。安得如來為我摩頂。以衣覆我。",
    "X78n1547_001:0178a08": "佛乃為摩其頂。引袈裟以覆之。又一日。想念佛時。見",
    "X78n1547_001:0178a09": "自身入七寶大池。蓮華青白相間。其水湛湛。照人眉",
    "X78n1547_001:0178a10": "目。佛指水曰。八功德水。汝可飲之。程之掬食。甘美盈",
    "X78n1547_001:0178a11": "口。異香發於毛孔。是日對佛祝香罷。與眾話別。面西",
    "X78n1547_001:0178a12": "端坐而去。年五十九。桓玄等高之。議以遺民為號云。",
    "X78n1547_001:0178a13": "張杭學士(七十八)",
    "X78n1547_001:0178a14": "　風流儒雅豈庸常　　巨筆如椽孰可當",
    "X78n1547_001:0178a15": "　呪誦大悲成十萬　　臨終隨願往西方",
    "X78n1547_001:0178a16": "張杭。平生信佛。誓課大悲神呪十萬遍。願生西方。年",
    "X78n1547_001:0178a17": "六十。忽寢疾。惟念阿彌陀佛。謂家人曰。西方淨土元",
    "X78n1547_001:0178a18": "只在堂屋西間。阿彌陀佛坐蓮華上。翁兒在蓮華池",
    "X78n1547_001:0178a19": "金沙池上禮佛嬉戲。言已良久奄然而化。翁兒其孫。",
    "X78n1547_001:0178a20": "方三歲而[殤-歹+孑]。",
    "X78n1547_001:0178a21": "庚詵居士(七十九)",
    "X78n1547_001:0178a22": "　林谷閑居樂暮年　　六時禮誦豫栽蓮",
    "X78n1547_001:0178a23": "　人傳上行先生去　　留得清名照簡編",
    "X78n1547_001:0178a24": "梁庚詵。字彥寶。新野人。幼聦警。該通經史。性嗜林泉。",
    "X78n1547_001:0178b01": "有十畝之宅。山池居半。蔬食布衣。不治生業。武帝起",
    "X78n1547_001:0178b02": "兵署為平西府記室。至普通間詔為黃門侍郎。皆不",
    "X78n1547_001:0178b03": "就。晚年遵釋教。宅內建道場。六時禮誦。忽於後夜見",
    "X78n1547_001:0178b04": "一道人。自稱願公。容止甚美。呼詵為上行先生。授香",
    "X78n1547_001:0178b05": "而去。後四年。願公復來云。不可久住。言終而亡。年七",
    "X78n1547_001:0178b06": "十八。舉室咸聞空中唱。上行先生已生阿彌陀佛國",
    "X78n1547_001:0178b07": "已。武帝敬之。諡貞節處士。見南史。",
    "X78n1547_001:0178b08": "宋滿(八十)",
    "X78n1547_001:0178b09": "　淨邦曾未了唯心　　念佛精勤願亦深",
    "X78n1547_001:0178b10": "　計數豆滿三十石　　臨終三聖果親臨",
    "X78n1547_001:0178b11": "常州宋滿。歸誠西方。以豆為數。念佛滿三十石。慶讚",
    "X78n1547_001:0178b12": "之際。散與齋人。彌陀．觀音．勢至化為三人。形容憔悴。",
    "X78n1547_001:0178b13": "自云乞食。答曰弟子願生西方。更無可疑。師來乞食。",
    "X78n1547_001:0178b14": "深副本心。齋後命終。惟聞天花異香乘空而去。當隋",
    "X78n1547_001:0178b15": "開皇八年九月也。",
    "X78n1547_001:0178b16": "黃打鐵(八十一)",
    "X78n1547_001:0178b17": "　念佛時時不絕聲　　青蓮華已載芳名",
    "X78n1547_001:0178b18": "　須知一塊邠州鐵　　不用工夫鍊不成",
    "X78n1547_001:0178b19": "黃打鐵。潭州人。本軍匠也。打鐵為業。常念阿彌陀佛。",
    "X78n1547_001:0178b20": "一日無疾托鄰人寫頌云。日夜丁丁當當。久鍊成鋼。",
    "X78n1547_001:0178b21": "大平將近。我往西方。即化去。自是湖南人多念佛者。",
    "X78n1547_001:0178b22": "汾陽老人(八十二)",
    "X78n1547_001:0178b23": "　老來事佛慮應消　　法忍山中守寂寥",
    "X78n1547_001:0178b24": "　一念便能超往去　　不愁十萬路迢迢",
    "X78n1547_001:0178c01": "汾陽老人。貞觀五年於法忍山借一空房止宿。常念",
    "X78n1547_001:0178c02": "阿彌陀佛。臨命終時。大光徧照。面西而終。人見其乘",
    "X78n1547_001:0178c03": "蓮臺而去。",
    "X78n1547_001:0178c04": "張馗(八十三)",
    "X78n1547_001:0178c05": "　販雞為業匪良徒　　形影相隨報豈無",
    "X78n1547_001:0178c06": "　不得臨終稱佛號　　寶池那有覺花敷",
    "X78n1547_001:0178c07": "張馗。同州人。販雞為業。永徽九年。臨終時。見屋南群",
    "X78n1547_001:0178c08": "雞集。忽一人著緋皂衣驅雞。唱言啄啄。其雞四交上",
    "X78n1547_001:0178c09": "啄。兩眼出血。叫嘷痛苦在床。至酉時。值善光寺僧來。",
    "X78n1547_001:0178c10": "令鋪聖像。念阿彌陀佛。少頃忽聞異香。奄然而去。",
    "X78n1547_001:0178c11": "韋文晉觀察使(八十四)",
    "X78n1547_001:0178c12": "　志詣西方建道場　　觀心念念暫無忘",
    "X78n1547_001:0178c13": "　忽然合掌跏趺去　　滿室氛氳感異香",
    "X78n1547_001:0178c14": "韋文晉。立行孤潔。常建西方道場念佛三昧。佛前發",
    "X78n1547_001:0178c15": "願。志詣西方。行菩薩道。守護佛法。轉正法輪。廣度含",
    "X78n1547_001:0178c16": "識。至六月內。面西跏趺。合掌念阿彌陀佛六十聲。忽",
    "X78n1547_001:0178c17": "然而化。異香滿室。內外皆聞。",
    "X78n1547_001:0178c18": "元子平(八十五)",
    "X78n1547_001:0178c19": "　三月持經性地開　　往生一事絕疑猜",
    "X78n1547_001:0178c20": "　異香滿室催西邁　　麤樂迎兼細樂來",
    "X78n1547_001:0178c21": "元子平者。大曆九年於潤州觀音寺發心讀誦阿彌",
    "X78n1547_001:0178c22": "陀經。三月忽染患。夜聞空中香氣樂音。有人告曰。麤",
    "X78n1547_001:0178c23": "樂已過。細樂續來。君當行(矣)。良久。念佛命終。室中異",
    "X78n1547_001:0178c24": "香。數日不散。",
    "X78n1547_001:0179a01": "房翥(八十六)",
    "X78n1547_001:0179a02": "　勸念彌陀發善荄　　幽冥感格信奇哉",
    "X78n1547_001:0179a03": "　往生淨土為真樂　　差勝持經禮五臺",
    "X78n1547_001:0179a04": "房翥者。一日暴死至陰府見閻羅王。王曰。據案簿。汝",
    "X78n1547_001:0179a05": "曾勸一老人念佛。已生淨土。汝承此福。又令生淨土。",
    "X78n1547_001:0179a06": "故召來相見。翥曰。吾甞誦金剛經萬卷。巡禮五臺。未",
    "X78n1547_001:0179a07": "欲往生。王曰。誦經巡禮固為好事。不如早生淨土。翥",
    "X78n1547_001:0179a08": "再懇言。王遂釋還。不久念佛而終。",
    "X78n1547_001:0179a09": "張善和(八十七)",
    "X78n1547_001:0179a10": "　世業屠牛報豈輕　　臨終十念為傾誠",
    "X78n1547_001:0179a11": "　慈尊應現諸冤釋　　不涉冥途即往生",
    "X78n1547_001:0179a12": "張善和者。殺牛為業。命終時見牛數頭。作人言曰。汝",
    "X78n1547_001:0179a13": "殺我。善和怕怖。告其妻曰。急請僧來救我。僧至。為言",
    "X78n1547_001:0179a14": "十六觀經云。若人臨終地獄相現。十稱南無阿彌陀",
    "X78n1547_001:0179a15": "佛。即得往生淨土。善和云。便入地獄也。不暇取香爐。",
    "X78n1547_001:0179a16": "以手擎香。向西念佛。未滿十聲。乃云。我見阿彌陀佛",
    "X78n1547_001:0179a17": "從西來迎。言訖而去。",
    "X78n1547_001:0179a18": "柳宗元刺史(八十八)",
    "X78n1547_001:0179a19": "　才高不獨冠儒宗　　海若雄文掃斷空",
    "X78n1547_001:0179a20": "　一念即超安養國　　潮陽遷客逈難同",
    "X78n1547_001:0179a21": "柳宗元。字子厚。柳州刺史。極工於文章。與韓愈並名",
    "X78n1547_001:0179a22": "于時。性嗜佛道。通天台教觀。甞撰岳州無姓和尚碑。",
    "X78n1547_001:0179a23": "有云。佛道逾遠。異端競起。惟天台大師為得其說。為",
    "X78n1547_001:0179a24": "永州時龍興寺修淨土院。宗元為之周延四阿。環以",
    "X78n1547_001:0179b01": "廓廡。繢二大士像。繒盖幢幡以成就之。并造記以垂",
    "X78n1547_001:0179b02": "不朽。著東海若一篇。其詞痛掃沈空滯寂不假修證",
    "X78n1547_001:0179b03": "之徒。其意一遵西方教法。自非宿昔與佛有大因緣",
    "X78n1547_001:0179b04": "何能信仰如此。其生淨土蓋無疑矣。",
    "X78n1547_001:0179b05": "白居易少傅(八十九)",
    "X78n1547_001:0179b06": "　暮年開閤放婪姬　　歸命彌陀宜暫離",
    "X78n1547_001:0179b07": "　不獨姓名垂百世　　已將神識托蓮池",
    "X78n1547_001:0179b08": "白居易。字樂天。能文詞。風流蘊籍。冠于一時。官至太",
    "X78n1547_001:0179b09": "子少傅。暮年侍妾盡遣。居于香山。命工畫西方淨土",
    "X78n1547_001:0179b10": "[巾*((ㄇ@人)/登)]。日對修念佛三昧。發願往生。甞有偈曰。余年七十",
    "X78n1547_001:0179b11": "二。不復事吟哦。看經費眼力。作福畏奔波。何以度心",
    "X78n1547_001:0179b12": "眼。一聲阿彌陀。行也阿彌陀。坐也阿彌陀。縱饒忙似",
    "X78n1547_001:0179b13": "鑽。不廢阿彌陀。日暮而邇遠。吾生已蹉跎。旦暮清淨",
    "X78n1547_001:0179b14": "心。但念阿彌陀。達人應咲我。多却阿彌陀。達人又作",
    "X78n1547_001:0179b15": "麼生。不達又如何。普勸法界眾。同念阿彌陀。自號香",
    "X78n1547_001:0179b16": "山居士。",
    "X78n1547_001:0179b17": "文潞公(九十)",
    "X78n1547_001:0179b18": "　匡君治國戔經綸　　勝會同修十萬人",
    "X78n1547_001:0179b19": "　大願不違生淨土　　後來揚馬繼芳塵",
    "X78n1547_001:0179b20": "宋文彥愽。太子大保。封潞國公。甞於京師與淨嚴法",
    "X78n1547_001:0179b21": "師集道俗十萬人為淨土會。臨終安然念佛而薨。",
    "X78n1547_001:0179b22": "蘇文忠公(九十一)",
    "X78n1547_001:0179b23": "　天下東坡第一名　　喜從吾道樂餘生",
    "X78n1547_001:0179b24": "　要知當日南遷去　　惟有彌陀作伴行",
    "X78n1547_001:0179c01": "蘇文忠公。字子瞻。號東坡居士。深信佛乘。歸依西方。",
    "X78n1547_001:0179c02": "與辨才參寥諸師為方外友。母夫人程氏死。以簪珥",
    "X78n1547_001:0179c03": "遺物命匠胡錫畫阿彌陀佛像。施與錢唐元照律師。",
    "X78n1547_001:0179c04": "令其普勸道俗歸誠淨土。追薦冥福。復以偈讚曰。佛",
    "X78n1547_001:0179c05": "以大圓覺。充滿十方界。我以顛倒想。出沒生死中。云",
    "X78n1547_001:0179c06": "何以一念。得往生淨土。我造無始業。一念便有餘。既",
    "X78n1547_001:0179c07": "從一念生。還從一念滅。生滅滅盡處。則我與佛同。如",
    "X78n1547_001:0179c08": "投水海中。如風中鼓橐。雖有大聖智。亦不能分別。願",
    "X78n1547_001:0179c09": "我先父母。及一切眾生。在處為西方。所遇皆極樂。人",
    "X78n1547_001:0179c10": "人無量壽。無去亦無來。其室王氏死于京師。亦使其",
    "X78n1547_001:0179c11": "子邁等為阿彌陀佛像。奉安于金陵之清涼寺。亦有",
    "X78n1547_001:0179c12": "讚詞。公南行日。篋中有一軸。人問曰此何畫也。公曰",
    "X78n1547_001:0179c13": "吾西方公據耳。展而觀之。乃阿彌陀佛像。甞弔海月",
    "X78n1547_001:0179c14": "大師。有詩云。生死猶如臂屈伸。情鍾我輩一酸辛。樂",
    "X78n1547_001:0179c15": "天不是蓬萊客。憑仗西方作主人。觀公念念不忘西",
    "X78n1547_001:0179c16": "方。其往生決(矣)。",
    "X78n1547_001:0179c17": "楊傑提刑(九十二)",
    "X78n1547_001:0179c18": "　少林禪味已參甞　　淨土玄門復讚揚",
    "X78n1547_001:0179c19": "　不越閻浮生極樂　　佛前蓮蘂吐香光",
    "X78n1547_001:0179c20": "楊傑提刑。字次公。無為人。號無為子。官至尚書主客",
    "X78n1547_001:0179c21": "郎。提點兩浙刑獄事。尊崇佛法。明悟禪宗。宣揚彌陀",
    "X78n1547_001:0179c22": "教觀。接誘方來。公作天台大師十疑論序。王古直指",
    "X78n1547_001:0179c23": "淨土決疑集序。法寶僧監彌陀寶閣記。安樂國讚三",
    "X78n1547_001:0179c24": "十章。備陳西方要津。實為萬世往生之龜鏡也。晚年",
    "X78n1547_001:0180a01": "守郡。畫丈六彌陀像。隨行觀念。壽終化佛來迎。辭世",
    "X78n1547_001:0180a02": "頌曰。生亦無可戀。死亦無可捨。太虗空中。之乎者也。",
    "X78n1547_001:0180a03": "唯將錯就錯。西方極樂。宣和中。荊王夫人神游淨土。",
    "X78n1547_001:0180a04": "見公坐蓮華上。",
    "X78n1547_001:0180a05": "王古侍郎(九十三)",
    "X78n1547_001:0180a06": "　次公同志覺無為　　惟有西方日念馳",
    "X78n1547_001:0180a07": "　淨土立言曾直指　　至今留決後人疑",
    "X78n1547_001:0180a08": "王古侍郎。字敏仲。與楊次公同志歸命西方。甞著直",
    "X78n1547_001:0180a09": "指淨土決疑集。次公為序。極伸讚美。朝士大夫有淨",
    "X78n1547_001:0180a10": "土之志頗多。然其弘贊淨方入正定聚者。惟古與次",
    "X78n1547_001:0180a11": "公而已。詎非大菩薩現宰官身而為說法者歟。",
    "X78n1547_001:0180a12": "馬玕侍郎(九十四)",
    "X78n1547_001:0180a13": "　淨業傳家道大亨　　兒郎女婢亦修行",
    "X78n1547_001:0180a14": "　房櫳氣出如青蓋　　應有家人夢往生",
    "X78n1547_001:0180a15": "馬玕侍郎。其先祖少師忠肅公。守杭州日。慈雲懺主",
    "X78n1547_001:0180a16": "以安養佛事授之。自是舉族遵奉。侍郎乃其孫也。字",
    "X78n1547_001:0180a17": "東王。元豐中有僧廣益。授以天台智者十疑論。公大",
    "X78n1547_001:0180a18": "喜曰。吾得所依(矣)。以慈雲十念法行之二十五年。崇",
    "X78n1547_001:0180a19": "寧中感疾經夏。盥櫛易衣。念佛端坐而逝。有氣如青",
    "X78n1547_001:0180a20": "蓋。出戶騰空而上。家人長幼貴賤皆夢公往生上品。",
    "X78n1547_001:0180a21": "八月中有婢臥疾。亦念佛而終。荊王夫人神遊極樂。",
    "X78n1547_001:0180a22": "見公與楊傑衣冠濟濟坐蓮華上。夫人傳記甚詳。",
    "X78n1547_001:0180a23": "江公望司諫(九十五)",
    "X78n1547_001:0180a24": "　直言極諫顯當時　　晚向彌陀信不疑",
    "X78n1547_001:0180b01": "　方便文成還刻石　　池蓮準擬占高枝",
    "X78n1547_001:0180b02": "江公望司諫。釣臺人。智識高朗。崇寧中為諫官。直言",
    "X78n1547_001:0180b03": "為諱。名著一時。酷嗜宗門。參善知識。晚年專修淨業。",
    "X78n1547_001:0180b04": "悟入念佛三昧。選念佛方便文刻石流布。指導往生。",
    "X78n1547_001:0180b05": "宣和末。知廣濟軍。一日不疾而終。知其為淨土歸(矣)。",
    "X78n1547_001:0180b06": "馮揖給事(九十六)",
    "X78n1547_001:0180b07": "　通儒解道復參禪　　歸命彌陀意更專",
    "X78n1547_001:0180b08": "　清泰故鄉思不已　　追吟陶令賦歸篇",
    "X78n1547_001:0180b09": "馮揖。蜀中遂寧府人。字濟川。號不動居士。好佛法。場",
    "X78n1547_001:0180b10": "屋中文字多用圓覺經語。明悟理性。欽伏士論。徧參",
    "X78n1547_001:0180b11": "禪林知識。洞達五家宗旨。然篤行彌陀教法。作西方",
    "X78n1547_001:0180b12": "禮文三卷．彌陀懺一集。在鄉郡建淨土會。甞感香爐",
    "X78n1547_001:0180b13": "中舍利應現。光明照室。舍俸資造大藏經。其功德回",
    "X78n1547_001:0180b14": "向莊嚴淨土。揖於老年懷歸西方甚切。追和陶溝潛",
    "X78n1547_001:0180b15": "歸去詞一篇。見樂邦文類。",
    "X78n1547_001:0180b16": "王以寧待制(九十七)",
    "X78n1547_001:0180b17": "　曾參雪嶠了師禪　　始向宗乘見不徧",
    "X78n1547_001:0180b18": "　繫念彌陀生心信　　華池先已綻青蓮",
    "X78n1547_001:0180b19": "王以寧。官至翰林待制。深慕佛法。僧勸其讀起信論。",
    "X78n1547_001:0180b20": "竊有疑焉。是書為大乘人說破有蕩空一法不留之",
    "X78n1547_001:0180b21": "書。而末章以繫念彌陀求生淨土為言。其旨何也。因",
    "X78n1547_001:0180b22": "過雪峯以此疑質于清了禪師。了曰。實際理地不受",
    "X78n1547_001:0180b23": "一塵。萬行門中不捨一法。子欲壞世間相。棄有著空。",
    "X78n1547_001:0180b24": "然後證菩提耶。以寧曰。誠有是也。了曰。如是則淨土",
    "X78n1547_001:0180c01": "之修於道何損。遂釋其疑。修念佛法門。自稱阿彌陀",
    "X78n1547_001:0180c02": "佛弟子。號正信菴主。",
    "X78n1547_001:0180c03": "王日休上舍(九十八)",
    "X78n1547_001:0180c04": "　講道龍舒海內聞　　精修安養建殊勳",
    "X78n1547_001:0180c05": "　青衣俄引西歸後　　人世惟留淨土文",
    "X78n1547_001:0180c06": "王日休。字虗中。國學進士。龍舒人。號龍舒子。篤行念",
    "X78n1547_001:0180c07": "佛法門。編淨土文十卷。孜孜勉人進修。一日講書罷。",
    "X78n1547_001:0180c08": "如常禮念。至三鼓。忽勵聲稱阿彌陀佛數聲。唱言佛",
    "X78n1547_001:0180c09": "來接我。屹然立化。有人夢二青衣引公西行。信非妄",
    "X78n1547_001:0180c10": "(矣)。丞相益國公周必大。睹日休奇跡。製詞以贊。載于",
    "X78n1547_001:0180c11": "本傳。",
    "X78n1547_001:0180c12": "晁悗之待制(九十九)",
    "X78n1547_001:0180c13": "　洧上從容老法華　　洞明三觀入山家",
    "X78n1547_001:0180c14": "　果然神識拪安養　　壽量光明豈有涯",
    "X78n1547_001:0180c15": "晁悗之。官至待制。留心內典。事理洞徹。號老法華。亦",
    "X78n1547_001:0180c16": "曰天台教僧。初從明智法師而生信。晚年專修淨土。",
    "X78n1547_001:0180c17": "與靈芝照律師最友善。至於答趙子和問西方淨土",
    "X78n1547_001:0180c18": "書。是為真語實語呼。其可不信矣乎。",
    "X78n1547_001:0180c19": "陳瓘待制(百)",
    "X78n1547_001:0180c20": "　蚤從明智論台宗　　一念三千絕異同",
    "X78n1547_001:0180c21": "　瞻部報終歸淨土　　四華池上禮金容",
    "X78n1547_001:0180c22": "陳瓘。字瑩中。號了翁。深得天台宗旨。與明智法師論",
    "X78n1547_001:0180c23": "台宗三千法。其開示淨土之義深切著明。又撰四明",
    "X78n1547_001:0180c24": "延慶寺淨土院記。備陳西方淨土。固知瓘於念佛三",
    "X78n1547_001:0181a01": "昧必能專注。其於往生尚何說焉。",
    "X78n1547_001:0181a02": "鐘離少師(百一)",
    "X78n1547_001:0181a03": "　淨業工夫已服勤　　三年廬墓不忘親",
    "X78n1547_001:0181a04": "　峩冠整服跏趺去　　應作青蓮座上人",
    "X78n1547_001:0181a05": "鐘離少師。諱瑾。字公瑜。會稽人。咸平三年陳堯啟榜",
    "X78n1547_001:0181a06": "登第。歷官至龍圖閤待制。累贈少師。忠績顯著。喜祐",
    "X78n1547_001:0181a07": "名臣傳載之詳(矣)。瑾至孝。母夫人任氏卒亡。遂廬顯",
    "X78n1547_001:0181a08": "墓。熏修不輟。服除游宦。日課利益二十事。罔有缺失。",
    "X78n1547_001:0181a09": "尋遷浙西路提刑。被旨修杭州北山下竺為慈雲懺",
    "X78n1547_001:0181a10": "主道場。一見慈雲究論西方指要。清修彌篤。未幾詔",
    "X78n1547_001:0181a11": "知開封府。出則盡瘁國事。入則不寐念佛。忽夜未央。",
    "X78n1547_001:0181a12": "促家人起。乃告以趍朝尚早。瑾曰。昨日母夫人報安",
    "X78n1547_001:0181a13": "養期已至。索薰湯沐盥。振衣峩冠。趺坐而逝。舉家見",
    "X78n1547_001:0181a14": "瑾乘青蓮花座。仙樂海眾迎引西去(矣)。",
    "X78n1547_001:0181a15": "王仲回司士(百二)",
    "X78n1547_001:0181a16": "　性地開明感次公　　繫心淨域日無空",
    "X78n1547_001:0181a17": "　臨終識托蓮胎去　　極樂閻浮信不同",
    "X78n1547_001:0181a18": "王仲回。無為郡人。官至光州司士參軍。天衣懷禪師",
    "X78n1547_001:0181a19": "住鐵佛道場。仲回甞請問佛法。鄉里以善人稱之。楊",
    "X78n1547_001:0181a20": "次公乞守丹陽待次錦綉溪上。仲回數往適問曰。經",
    "X78n1547_001:0181a21": "典多教念彌陀生淨土。祖師則曰。心即是淨土。不用",
    "X78n1547_001:0181a22": "更求生西方。其不同何也。答曰。實際理地。無佛亦無",
    "X78n1547_001:0181a23": "眾生。無樂苦壽夭。有何淨穢之分。以生不生為心耶。",
    "X78n1547_001:0181a24": "然或未出眾生之境。樂苦壽夭淨穢相形。安可不信",
    "X78n1547_001:0181b01": "教典。念彌陀求生淨土哉。此則無念中起念。無生中",
    "X78n1547_001:0181b02": "求生也。維摩經云。雖知諸佛國及與眾生空。而常修",
    "X78n1547_001:0181b03": "淨土。教化於眾生。正謂是也。又曰。如何得念不間斷。",
    "X78n1547_001:0181b04": "曰。一信之後。更不再疑。即是不間斷也。仲回忻躍。轉",
    "X78n1547_001:0181b05": "加精進。豫知死期。與鄉舊告別而終。次公曾夢仲回",
    "X78n1547_001:0181b06": "過謝曰。向蒙指示淨土。今已得生。特來禮謝。次公翌",
    "X78n1547_001:0181b07": "日召丹徒令陳安止語其夢。安止從此又信淨土也。",
    "X78n1547_001:0181b08": "次公傳記備詳。",
    "X78n1547_001:0181b09": "胡闉宣義(百三)",
    "X78n1547_001:0181b10": "　自恨平生被理迷　　彌陀淨土不思惟",
    "X78n1547_001:0181b11": "　無邊罪滅有超往　　只在臨終念少時",
    "X78n1547_001:0181b12": "胡闉宣義。字達夫。平生雖信佛乘。以理障故。不曾修",
    "X78n1547_001:0181b13": "行。至命終時。其子告清照律師曰。大人感疾。請師垂",
    "X78n1547_001:0181b14": "訪。師往見之曰。惠亭平日與達夫相善。未曾語及末",
    "X78n1547_001:0181b15": "後一著大事。快須念佛生淨土。若不求生淨土。陰境",
    "X78n1547_001:0181b16": "現前未知何往。達夫曰。心淨則佛土淨也。師曰。宣義",
    "X78n1547_001:0181b17": "時中曾有雜念染污否。既處世間寧免雜念。師曰。若",
    "X78n1547_001:0181b18": "如是。又安能心淨土淨也。一稱洪名。滅八十億劫生",
    "X78n1547_001:0181b19": "死重罪。猶如赤日銷霜露耳。當知阿彌陀佛發願度",
    "X78n1547_001:0181b20": "生。光明神力不可思議。達夫大省。遂念佛名。亦請僧",
    "X78n1547_001:0181b21": "助念。俄頃安然而殂。年八十四。所謂一念迴光。立即",
    "X78n1547_001:0181b22": "翻為正因。此人也。",
    "X78n1547_001:0181b23": "王闐(百四)",
    "X78n1547_001:0181b24": "　一心西土顯金身　　最是無功認得親",
    "X78n1547_001:0181c01": "　此說非惟能自信　　錄成猶足勸他人",
    "X78n1547_001:0181c02": "王闐。自號無功叟。深信佛乘。愽究藏典。極諳淨土修",
    "X78n1547_001:0181c03": "證之道。甞著淨土自信錄。最為明白切要。錄成發願。",
    "X78n1547_001:0181c04": "若人或見或聞或依或賴。不動娑婆即歸樂國。以闐",
    "X78n1547_001:0181c05": "之用心若此。其不往生耶。",
    "X78n1547_001:0181c06": "孫如珪(百五)",
    "X78n1547_001:0181c07": "　蚤辭塵鞅老龍門　　淨念西方共子孫",
    "X78n1547_001:0181c08": "　三十餘人來結社　　未應廬阜獨名存",
    "X78n1547_001:0181c09": "孫如珪。富春人。子應辰。猶子應祥。俱習儒業。觀父之",
    "X78n1547_001:0181c10": "志。兼修淨業。遂率同輩三十餘人結社。名龍門社。常",
    "X78n1547_001:0181c11": "有言勸人曰。三界無安。猶如火宅。九蓮超往。自有法",
    "X78n1547_001:0181c12": "門。又曰。莫待老來方學道。要知忙裏好偷閑。東陽吳",
    "X78n1547_001:0181c13": "克己有龍門蓮社詩。載于樂邦文類。",
    "X78n1547_001:0181c14": "李秉御藥(百六)",
    "X78n1547_001:0181c15": "　志在幽閑慕釋宗　　終朝繫念與兒同",
    "X78n1547_001:0181c16": "　臨行手結彌陀印　　贏得金蓮滿室中",
    "X78n1547_001:0181c17": "李秉御藥。性好閑靜。志在于佛。壯年參自得禪師有",
    "X78n1547_001:0181c18": "省。後得淨土教法。其子元美乘父之志。偕林師文師",
    "X78n1547_001:0181c19": "數十賢士効廬山遺則。結淨業會于傳法寺。御藥忽",
    "X78n1547_001:0181c20": "染疾不起。夢中感阿彌陀佛現相。又見金華滿室。凌",
    "X78n1547_001:0181c21": "晨二子掖起趺坐。書偈置筆結印而去。",
    "X78n1547_001:0181c22": "金&#;(百七)",
    "X78n1547_001:0181c23": "　棄綱投竿不茹葷　　精勤念佛徹宵分",
    "X78n1547_001:0181c24": "　臨終三聖親迎引　　天樂鳴空遠近聞",
    "X78n1547_001:0182a01": "金&#;。會稽人。以漁為業。一日猛省。遂改業持戒。日課",
    "X78n1547_001:0182a02": "阿彌陀佛萬聲。無有間斷。後無疾苦。語家人云。我見",
    "X78n1547_001:0182a03": "西方三聖在門前。我今歸淨土也。索香爐安坐而化。",
    "X78n1547_001:0182a04": "鄉村遠近聞天樂妙音。時政和六年。",
    "X78n1547_001:0182a05": "張綸總管(百八)",
    "X78n1547_001:0182a06": "　妻子同修不暫閑　　大興蓮社擬廬山",
    "X78n1547_001:0182a07": "　幸逢聖主親揮翰　　從此芳名播世間",
    "X78n1547_001:0182a08": "張綸。高宗時為均州防禦使。充兩浙西路副都總管。",
    "X78n1547_001:0182a09": "性好佛乘。晚年闢宅東偏為道場。鑿池種蓮。傚惠遠",
    "X78n1547_001:0182a10": "結社之遺意。日率妻子課佛萬聲。禮誦罔懈春秋年",
    "X78n1547_001:0182a11": "月。就精舍建會。信道者雲集。唱佛之聲如潮汐之騰",
    "X78n1547_001:0182a12": "江也。高宗寵之。大書蓮社二字為賜。有記文存焉。",
    "X78n1547_001:0182a13": "閻邦榮承務(百九)",
    "X78n1547_001:0182a14": "　誦呪功成僅廿年　　等閑拂袖即歸元",
    "X78n1547_001:0182a15": "　青衣咲揖彌陀引　　始信慈尊不食言",
    "X78n1547_001:0182a16": "閻邦榮承務。池州人。偶一僧勸修西方教。持往生呪。",
    "X78n1547_001:0182a17": "邦榮一聞即信受。每旦向西誦一千徧。如此者二十",
    "X78n1547_001:0182a18": "年。臨終之夕。家人夢二青衣笑揖侍立其側。阿彌陀",
    "X78n1547_001:0182a19": "佛放大光明接引。及旦邦榮向西瞑目跏趺。至於日",
    "X78n1547_001:0182a20": "西矍然起曰。我去也。便拂袖行數步。舒手結印微咲",
    "X78n1547_001:0182a21": "而立。妻驚扶之。已去(矣)。",
    "X78n1547_001:0182a22": "王哀朝散(百十)",
    "X78n1547_001:0182a23": "　白蓮社結擬匡廬　　不問尊卑與智愚",
    "X78n1547_001:0182a24": "　自利利人功莫大　　寶池爭看一華敷",
    "X78n1547_001:0182b01": "王哀。嘉禾人。居錢唐西湖。甞結蓮社。不問賢愚尊卑",
    "X78n1547_001:0182b02": "貴賤僧俗。但發心願西歸者。普請入社。有勸修文一",
    "X78n1547_001:0182b03": "篇。自利利佗行願無盡。後果不疾面西化。哀官至左",
    "X78n1547_001:0182b04": "朝散大夫。",
    "X78n1547_001:0182b05": "吳子章(百十一)",
    "X78n1547_001:0182b06": "　醫中積德豈能論　　雲屋親傳念佛門",
    "X78n1547_001:0182b07": "　珍重難兄復難弟　　青蓮双綻本同根",
    "X78n1547_001:0182b08": "元吳子章者。蘇人也。世業醫。以利生之心為務。與兄",
    "X78n1547_001:0182b09": "子才同參雲屋和尚。授念佛法門。精進繫念。寒暑不",
    "X78n1547_001:0182b10": "廢。至於舉家持戒。依法修行。子章臨終無疾。倐然念",
    "X78n1547_001:0182b11": "佛而化。時至正間也。",
    "X78n1547_001:0182b12": "何曇迹(百十二)",
    "X78n1547_001:0182b13": "　昔年持戒已專精　　淨業工夫一旦成",
    "X78n1547_001:0182b14": "　瞻部報終親見佛　　幡華繚繞滿空迎",
    "X78n1547_001:0182b15": "何曇迹。年十八持菩薩戒。事含禪師修淨土。一夜四",
    "X78n1547_001:0182b16": "鼓即起念誦。師驚問。答曰。見佛金黃色相。幡華滿空。",
    "X78n1547_001:0182b17": "自西而來。倐然逝(矣)。",
    "X78n1547_001:0182b18": "韋提希夫人(百十三)",
    "X78n1547_001:0182b19": "　峨峨愛業豈能平　　哀懇如來意已誠",
    "X78n1547_001:0182b20": "　二八觀門親得授　　侍姬五百共西行",
    "X78n1547_001:0182b21": "韋提希夫人。釋迦如來在世之日。夫人白言。世尊教",
    "X78n1547_001:0182b22": "我觀於清淨業處。爾時世尊放眉間光。其光金色。徧",
    "X78n1547_001:0182b23": "照十方無量世界。一切國土皆於中現。韋提希白佛",
    "X78n1547_001:0182b24": "言。世尊。我今樂生極樂世界阿彌陀佛所。唯願世尊",
    "X78n1547_001:0182c01": "教我思惟。教我正受。世尊為說十六觀門。當時夫人",
    "X78n1547_001:0182c02": "與五百侍女聞佛所說。皆發阿耨多羅三藐三菩提",
    "X78n1547_001:0182c03": "心。佛咸記一時往生極樂。",
    "X78n1547_001:0182c04": "隋皇后(百十四)",
    "X78n1547_001:0182c05": "　淨土求生誓在懷　　雖居帝室厭裙釵",
    "X78n1547_001:0182c06": "　異香一夕從空至　　即證西方不退階",
    "X78n1547_001:0182c07": "隋文帝后。雖居王宮。深厭女質。常念阿彌陀佛求生",
    "X78n1547_001:0182c08": "西方。至臨終時。異香滿室。從空而至。文帝恠之。問闍",
    "X78n1547_001:0182c09": "提斯那是何祥瑞。答曰。西方有佛。號阿彌陀。皇后業",
    "X78n1547_001:0182c10": "高神求生彼國。故有斯瑞。於戲。世間樂莫越王宮。而",
    "X78n1547_001:0182c11": "后厭之求生西方。草野窮民鄙夫賤婦眾苦熾然。交",
    "X78n1547_001:0182c12": "煎而不思回光返省者。其愚之甚(矣)。",
    "X78n1547_001:0182c13": "上黨姚婆(百十五)",
    "X78n1547_001:0182c14": "　發願修行歲月多　　空中接引睹彌陀",
    "X78n1547_001:0182c15": "　暫留雲馭無他戀　　此去應當別范婆",
    "X78n1547_001:0182c16": "姚婆。上黨人。貞觀間因范婆勸念阿彌陀佛。臨終見",
    "X78n1547_001:0182c17": "佛來迎。乃告曰。未與范婆別。請佛暫駐。佛處虗空俟",
    "X78n1547_001:0182c18": "范婆至。手執香爐而逝。",
    "X78n1547_001:0182c19": "荊王夫人(百十六)",
    "X78n1547_001:0182c20": "　越國恩封世念灰　　不貪五欲事如來",
    "X78n1547_001:0182c21": "　神遊極樂元非妄　　池上蓮華已[癸-天+虫]開",
    "X78n1547_001:0182c22": "荊王夫人。恩封越國。姓王氏。厭五欲而傾心淨土。躬",
    "X78n1547_001:0182c23": "率內外富貴之人同修三昧。夫人精悋端素。至於給",
    "X78n1547_001:0182c24": "侍嬖使之人無有異念。惟一庶媵懈怠。夫人訓之曰。",
    "X78n1547_001:0183a01": "我盡室皆勤。惟爾懈怠不從人言。幻惑在會。恐失道",
    "X78n1547_001:0183a02": "心。不可在吾左右也。其媵悚悟。精進思惟。淨念相繼。",
    "X78n1547_001:0183a03": "一日謂同事曰。吾其行(矣)。異香滿室。無疾而終。明日",
    "X78n1547_001:0183a04": "同事之妾告夫人言。夜夢化去妾。托致起居。夫人訓",
    "X78n1547_001:0183a05": "責我勤修西方。令獲往生。夫人曰。使我又夢乃可信",
    "X78n1547_001:0183a06": "爾。是夜夫人果夢其妾來謝。夫人曰。西方可至乎。妾",
    "X78n1547_001:0183a07": "曰第從其行。夫人隨之。見二池塘。白蓮大小間錯。榮",
    "X78n1547_001:0183a08": "瘁不同。夫人問曰。何以如此。曰。此世間人發念修西",
    "X78n1547_001:0183a09": "方者即成一華。唯其勤怠。故華有榮瘁也。因見楊傑．",
    "X78n1547_001:0183a10": "馬玕俱在華上。夫人曰。我當生何許。妾導夫人前邁。",
    "X78n1547_001:0183a11": "將數里。妾請夫人延望。惟見一壇金碧光明。妾曰。此",
    "X78n1547_001:0183a12": "夫人往化之地。乃上品上生也。既覺。訪楊傑．馬玕。傑",
    "X78n1547_001:0183a13": "已死而玕無恙。夫人始生之日。秉爐然香望。觀音閣",
    "X78n1547_001:0183a14": "而立。子孫左右促夫人受獻壽之儀。則已立化(矣)。荊",
    "X78n1547_001:0183a15": "王。哲宗叔也。",
    "X78n1547_001:0183a16": "姚行婆(百十七)",
    "X78n1547_001:0183a17": "　行婆心只在西方　　觀想澄凝不暫忘",
    "X78n1547_001:0183a18": "　已感彌陀親攝受　　日輪中現紫金光",
    "X78n1547_001:0183a19": "姚行婆者。錢唐人。老年惟念阿彌陀佛。無頃刻忘。一",
    "X78n1547_001:0183a20": "日日落西嶺。行婆面坐想念。俄日輪中現佛像。妙相",
    "X78n1547_001:0183a21": "畢具。臨終之時。化佛來迎而往。",
    "X78n1547_001:0183a22": "廣平夫人(百十八)",
    "X78n1547_001:0183a23": "　不傳鈆華即靘糚　　起居食息盡西方",
    "X78n1547_001:0183a24": "　志剛力果逾男子　　直上金臺禮覺皇",
    "X78n1547_001:0183b01": "廣平夫人。姓馮氏。名法信政。和門司贈少師諱珣之",
    "X78n1547_001:0183b02": "女。適鎮洮軍承宣使陳思恭。夫人多病。體力尪孱。及",
    "X78n1547_001:0183b03": "歸陳氏。病日以劇。數呼醫而藥不能療。時茲受深禪",
    "X78n1547_001:0183b04": "師為王城法施主。夫人徑造其室。求己病之方。茲受",
    "X78n1547_001:0183b05": "怜之。教以持齋念佛。夫人諦信不疑。即屏葷血。却膏",
    "X78n1547_001:0183b06": "粉。專念西方。起居食息皆西方也。病遂愈。十年後。未",
    "X78n1547_001:0183b07": "疾語侍人曰。吾已神游淨土。面禮三聖。海眾佛子稽",
    "X78n1547_001:0183b08": "首慶我來生。其國境界勝妙。唯證方知。難語汝曹也。",
    "X78n1547_001:0183b09": "明日右脇吉祥而逝。室中聞妙香。數日不散。其念佛",
    "X78n1547_001:0183b10": "者不獨往生。現世病苦亦拔。佛之神力可思議耶。",
    "X78n1547_001:0183b11": "朱氏如一(百十九)",
    "X78n1547_001:0183b12": "　綉佛書經不憚劬　　勸人念佛復為圖",
    "X78n1547_001:0183b13": "　臨終西面倐然去　　好是人間列丈夫",
    "X78n1547_001:0183b14": "朱氏如一。歸于薛氏之門。年二十餘。即告其夫。清淨",
    "X78n1547_001:0183b15": "自居。道裝素服。蕭然林下。明窓淨几。綉妙法華經七",
    "X78n1547_001:0183b16": "軸。一句一字凡唱禮者三。及綉彌陀三聖像。極為奇",
    "X78n1547_001:0183b17": "妙。諸大乘經誦若建[令*并]。甞鋟木為圖。勸人念佛。所化",
    "X78n1547_001:0183b18": "之數盈二十萬。年三十七示微疾。醫進丹砂。如一曰。",
    "X78n1547_001:0183b19": "吾往生決(矣)。丹砂何為。遂不服。右脇而終。橘州曇禪",
    "X78n1547_001:0183b20": "師作如一傳。",
    "X78n1547_001:0183b21": "黃長史女(百二十)",
    "X78n1547_001:0183b22": "　心膓鐵石行氷霜　　口念洪名遂立亡",
    "X78n1547_001:0183b23": "　道果既成應有驗　　灰盆蓮蘂吐紅光",
    "X78n1547_001:0183b24": "黃長史女。四明人。蚤嫁樂氏。喪其夫。誓不再適。居夫",
    "X78n1547_001:0183c01": "舍。修安養之業。臨終時手結彌陀印。口稱名號。履地",
    "X78n1547_001:0183c02": "而行。屼然立化。火後徇俗篩灰于地以驗生處。及開",
    "X78n1547_001:0183c03": "盆。灰中生蓮華一朵。觀者如堵。僧皓鱗目擊。乃為作",
    "X78n1547_001:0183c04": "贊。至今存焉。",
    "X78n1547_001:0183c05": "李氏十四娘(百二十一)",
    "X78n1547_001:0183c06": "　孀居念佛已多年　　身死何妨大火然",
    "X78n1547_001:0183c07": "　舍利光明那有數　　齒牙如雪舌如蓮",
    "X78n1547_001:0183c08": "李氏十四娘。上虞縣永豊鄉西潛村人。適胡氏。人稱",
    "X78n1547_001:0183c09": "長婆。性剛烈。紹興初夫死。不再嫁。惟念阿彌陀佛及",
    "X78n1547_001:0183c10": "經。見僧則禮。餘人不接。臨終七日前。見僧戴緋繖來",
    "X78n1547_001:0183c11": "告曰。汝今月十五夜子時死。問曰師何人。曰我是汝",
    "X78n1547_001:0183c12": "念者。至期光明滿屋。奄然而盡。火化後牙如雪。舌如",
    "X78n1547_001:0183c13": "紅蓮花。其明驗如此。",
    "X78n1547_001:0183c14": "陶氏十六娘(百二十二)",
    "X78n1547_001:0183c15": "　貞守閨門德可嘉　　白衣人送白蓮華",
    "X78n1547_001:0183c16": "　誦經念佛方三稔　　靈瑞昭然道豈賖",
    "X78n1547_001:0183c17": "陶氏十六娘。常熟徐村人。年二十六。寡居無子。願生",
    "X78n1547_001:0183c18": "淨土。再不事人。常念觀音普門品。忽夢一白衣人椀",
    "X78n1547_001:0183c19": "中盛水。養白蓮華一朵。與食之。覺後頗異。一日又夢",
    "X78n1547_001:0183c20": "僧。令裝小閣朝西誦彌陀經。念彌陀佛。如僧言甫及",
    "X78n1547_001:0183c21": "三年。見佛光明。經函上有火團如彈子大。初恐燒其",
    "X78n1547_001:0183c22": "經。以手撲之。乃得舍利一顆。其現生感應若此。臨終",
    "X78n1547_001:0183c23": "化佛來迎。有何疑乎。",
    "X78n1547_001:0183c24": "諸上善人詠(終)",
    "X78n1547_001:0184a07": "獨菴禪師淨業之暇。取佛世至于今。天竺．震旦修行",
    "X78n1547_001:0184a08": "念佛三昧獲往生而有徵驗者。悉紀其盛績而讚詠",
    "X78n1547_001:0184a09": "之。凡一百二十一首。欲以古聖賢之風。廣被於無窮",
    "X78n1547_001:0184a10": "也。華嚴末會。普賢大士說十大願王。統攝一切行願。",
    "X78n1547_001:0184a11": "一切菩薩靡不由之而趣佛果。然依之而修學者。法",
    "X78n1547_001:0184a12": "爾皆生極樂世界。見彌陀世尊。得受記莂。徧十方界",
    "X78n1547_001:0184a13": "廣度眾生。然則淨土者。圓頓行人之都會者歟。百丈",
    "X78n1547_001:0184a14": "建立叢林。為天下後世法。凡禪僧送終。無問其道之",
    "X78n1547_001:0184a15": "明昧。皆修十念之法。以助往生。然則淨土者又天下",
    "X78n1547_001:0184a16": "禪僧之淵藪也。吾徒之學佛法。了生死。明心復本者。",
    "X78n1547_001:0184a17": "其有舍此而得道者乎。宜乎諸佛共讚而諸教共談",
    "X78n1547_001:0184a18": "也。是詩之作。會諸上善人於一處。古今聖賢之道如",
    "X78n1547_001:0184a19": "指諸掌。俾一切人見賢思齊。悉登不退轉地。比世之",
    "X78n1547_001:0184a20": "嘲風詠月勞神苦思取媚於一時者。草木榮華之飄",
    "X78n1547_001:0184a21": "風。鳥獸好音之過耳。奚足尚哉。辛酉歲七月初吉法",
    "X78n1547_001:0184a22": "空道人大佑敬白。",
    "X78n1547_001:0184b04": "茲睹",
    "X78n1547_001:0184b05": "獨菴禪師所編淨土簡要錄(并)賦諸上善人詠。披誦",
    "X78n1547_001:0184b06": "再四。不忍釋手。觀禪師之用心。直欲使十方恒河沙",
    "X78n1547_001:0184b07": "數世界一切眾生同趣極樂國土。厥功厥德難思難",
    "X78n1547_001:0184b08": "議。詎言說所能贊美者哉。故募緣鏤板印施流通。伏",
    "X78n1547_001:0184b09": "願在在處處善男信女若見若聞依是修學。此報命",
    "X78n1547_001:0184b10": "終生于淨土。盖無疑矣。",
    "X78n1547_001:0184b11": "洪武十六年龍集癸亥二月八日前燕山聖安禪",
    "X78n1547_001:0184b12": "寺住持比丘　性深　謹識",
    "X78n1547_001:0184b15": "念佛願文",
    "X78n1547_001:0184b17": "宋楊次公篤志淨業不輟念佛。甞作文勸人云。大願",
    "X78n1547_001:0184b18": "聖人從淨土來。來實無來。深心凡夫從淨土去。去實",
    "X78n1547_001:0184b19": "無去。彼不來此。此不往彼。而其聖凡會遇。兩得交際。",
    "X78n1547_001:0184b20": "彌陀光明如大圓月。遍照法界念佛眾生。攝取不捨。",
    "X78n1547_001:0184b21": "諸佛心內眾生。塵塵極樂。眾生心中淨土。念念彌陀。",
    "X78n1547_001:0184b22": "若能發心念彼佛號。即得往生。河沙諸佛有同舌之",
    "X78n1547_001:0184b23": "讚。十方菩薩有同往之心。佛言不信。何言可信。不生",
    "X78n1547_001:0184b24": "淨土。何土可生。自弃己靈誰之咎。公臨終時見金臺",
    "X78n1547_001:0184c01": "從空而至。即說偈而逝。",
    "X78n1547_001:0184c02": "偈曰。生亦無可戀。死亦無可捨。太虗空中。之乎者也。",
    "X78n1547_001:0184c03": "將錯就錯。西方極樂。"
}