{
    "T28n1553_002:0974a03": "阿毘曇甘露味論卷下",
    "T28n1553_002:0974a05": "尊者瞿沙造",
    "T28n1553_002:0974a06": "曹魏代譯失三藏名",
    "T28n1553_002:0974a07": "智品第十一",
    "T28n1553_002:0974a08": "十智。法智未知智等智知他人心智苦智習",
    "T28n1553_002:0974a09": "智盡智道智滅智無生智。云何法智。欲界繫",
    "T28n1553_002:0974a10": "諸行苦中無漏智。欲界繫諸行習中無漏智。",
    "T28n1553_002:0974a11": "欲界繫諸行盡中無漏智。欲界繫諸行道斷",
    "T28n1553_002:0974a12": "故。道中無漏智及法智地中無漏智。是謂法",
    "T28n1553_002:0974a13": "智。云何未知智。色無色界繫諸行苦中無漏",
    "T28n1553_002:0974a14": "智。色無色界繫諸行習中無漏智。色無色界",
    "T28n1553_002:0974a15": "繫諸行盡中無漏智。色無色界繫諸行道斷",
    "T28n1553_002:0974a16": "故。道中無漏智及未知智。未知智地中無漏",
    "T28n1553_002:0974a17": "智。是謂未知智。云何等智。一切有漏智慧。若",
    "T28n1553_002:0974a18": "善不善無記。是謂等智。云何知他人心智。禪",
    "T28n1553_002:0974a19": "中思惟力得欲界中知他心心數法。是謂知",
    "T28n1553_002:0974a20": "他心智。云何苦智。五受陰中無常苦空非我",
    "T28n1553_002:0974a21": "無漏智觀。是謂苦智。云何習智。五受陰習因",
    "T28n1553_002:0974a22": "有緣無漏智觀。是謂習智。云何盡智。盡止妙",
    "T28n1553_002:0974a23": "出無漏智觀。是謂盡智。云何道智。八直道應",
    "T28n1553_002:0974a24": "住出無漏智觀。是謂道智。云何滅智。見苦斷",
    "T28n1553_002:0974a25": "習無證思惟道。是四法中無漏智觀。是謂滅",
    "T28n1553_002:0974a26": "智。云何無生智。我已見苦不復更見。我已斷",
    "T28n1553_002:0974a27": "習不復更斷。已盡作證不復更作證。已思惟",
    "T28n1553_002:0974a28": "道不復更思惟道。是四法中無漏智觀。是謂",
    "T28n1553_002:0974a29": "無生智。是十智中二智十六行。法智未知智",
    "T28n1553_002:0974b01": "煖頂忍法中等智十六行。世間第一法中等",
    "T28n1553_002:0974b02": "智四行。餘殘無行。無漏他心智四行。如道智。",
    "T28n1553_002:0974b03": "有漏知他心智無行。苦智四行。習智四行。盡",
    "T28n1553_002:0974b04": "智四行。道智四行。滅智無生智。各十四行。除",
    "T28n1553_002:0974b05": "空無我行。未到禪及中禪地有九智。除知他",
    "T28n1553_002:0974b06": "心智。餘四禪中十智。無色定八智。除法智知",
    "T28n1553_002:0974b07": "他人心智。第一無漏心成就一等智。第二無",
    "T28n1553_002:0974b08": "漏心成就三智。等智法智苦智。第三無漏心",
    "T28n1553_002:0974b09": "過。第四無漏心成就四智。等智法智苦智未",
    "T28n1553_002:0974b10": "知智。第五無漏心過。第六無漏心成就五智。",
    "T28n1553_002:0974b11": "等智法智苦智未知智習法智。第七無漏心",
    "T28n1553_002:0974b12": "過。第八無漏心亦過。第九無漏心成就六智。",
    "T28n1553_002:0974b13": "等智法智苦智未知智習智盡智。第十第十",
    "T28n1553_002:0974b14": "一無漏心過。十二無漏心成就七智。等智法",
    "T28n1553_002:0974b15": "智苦智未知智習智盡智道智。若已離欲曾",
    "T28n1553_002:0974b16": "知他人心智。二種修智。得修行修。先未得功",
    "T28n1553_002:0974b17": "德今得是謂得修。先得功德現在前入是謂",
    "T28n1553_002:0974b18": "行修。見諦道中現在前修彼即當來修。如是",
    "T28n1553_002:0974b19": "諸忍現在前修亦當來修。苦未知智習未知",
    "T28n1553_002:0974b20": "智盡未知智。是三未知智中修等智。道未知",
    "T28n1553_002:0974b21": "智中或修六或修七。若未離欲修六智。已離",
    "T28n1553_002:0974b22": "欲修七智。知他人心智過須陀洹果。十七心",
    "T28n1553_002:0974b23": "中修七智。除滅智無生智知他心智。是十七",
    "T28n1553_002:0974b24": "心中信解脫得利根時。無礙解脫兩道中修",
    "T28n1553_002:0974b25": "六智。除他心智等智滅智無生智。得阿那含",
    "T28n1553_002:0974b26": "果。解脫道中修八智。除滅智無生智。如是七",
    "T28n1553_002:0974b27": "地離欲時。解脫道中修八智。除滅智無生智。",
    "T28n1553_002:0974b28": "是謂無礙道中修七智。除他人心智滅智",
    "T28n1553_002:0974b29": "無生智。有想無想離欲時。八解脫道中修七",
    "T28n1553_002:0974c01": "智。除等智滅智無生智。九無礙道中修六智。",
    "T28n1553_002:0974c02": "除等智知他心智滅智無生智。初無學心中",
    "T28n1553_002:0974c03": "修有漏無漏諸善根。初無學心苦未知智相",
    "T28n1553_002:0974c04": "應。有言習未知智相應。何以故。有想無想處",
    "T28n1553_002:0974c05": "生緣相應。初無學心見諦八忍求覓故名見。",
    "T28n1553_002:0974c06": "非智滅智無生智是智非見。餘殘無漏慧亦",
    "T28n1553_002:0974c07": "慧亦見亦智。除意識相應善有漏慧。及五邪",
    "T28n1553_002:0974c08": "見。餘殘有漏慧。亦智亦慧非見。法智九智",
    "T28n1553_002:0974c09": "緣。除未知智。未知智九智緣除法智。道智九",
    "T28n1553_002:0974c10": "智緣除等智。苦智習智一切有漏法緣。餘殘",
    "T28n1553_002:0974c11": "智十智緣。等智他心智滅智無生智。二智盡",
    "T28n1553_002:0974c12": "法智道法智。能滅三界結。六通四通。等智身",
    "T28n1553_002:0974c13": "通耳通眼通宿命通他心通。五智法智未知智",
    "T28n1553_002:0974c14": "道智等智他心智漏盡通。無漏九智除等智。",
    "T28n1553_002:0974c15": "四意止身意止八智。除他心智盡智。痛意止",
    "T28n1553_002:0974c16": "心意止九智。除盡智。法意止十智四辯法辯",
    "T28n1553_002:0974c17": "辭辯。等智應辯義辯。各十智願智七智。除",
    "T28n1553_002:0974c18": "他心智滅智無生智。十力第一力十智知。二",
    "T28n1553_002:0974c19": "力三力四力五力六力九智除盡智。七力十",
    "T28n1553_002:0974c20": "智。八力九力一智等智。十力九智除等智。第",
    "T28n1553_002:0974c21": "一無畏十智知。二無畏九智知除等智。三無",
    "T28n1553_002:0974c22": "畏八智知除道智盡智。四無畏八智知除苦",
    "T28n1553_002:0974c23": "智習智。",
    "T28n1553_002:0974c24": "阿毘曇甘露味禪定品第十二",
    "T28n1553_002:0974c25": "得禪定一心心不分散智慧清淨。譬如油燈",
    "T28n1553_002:0974c26": "離風處明清淨。云何禪定。八禪定四禪四無",
    "T28n1553_002:0974c27": "色定。四禪初禪二三四禪。是諸禪定三禪味",
    "T28n1553_002:0974c28": "淨。無漏愛相應是謂有味。善有漏禪是謂淨。",
    "T28n1553_002:0974c29": "無煩惱是謂無漏。有頂中二種定。有味及淨。",
    "T28n1553_002:0975a01": "無無漏定善法。空閑靜處坐若立若臥若行",
    "T28n1553_002:0975a02": "若步定意智巧心中軟信。如是心應入禪定。",
    "T28n1553_002:0975a03": "禪相應欲精進念慧一心。是諸善法。趣初禪",
    "T28n1553_002:0975a04": "定。離欲離惡不善法。有覺有觀離欲生得喜",
    "T28n1553_002:0975a05": "樂。是謂初禪。染著外入是謂貪欲。瞋恚睡眠",
    "T28n1553_002:0975a06": "調戲疑。此諸蓋是謂惡不善法。是二內外惡",
    "T28n1553_002:0975a07": "法斷是謂離。心迴轉緣是謂覺。心受行思惟",
    "T28n1553_002:0975a08": "是謂觀。惡不善法斷。力得禪是謂離欲。心生",
    "T28n1553_002:0975a09": "悅是謂喜。身心安隱是謂樂。心繫緣中是謂",
    "T28n1553_002:0975a10": "一心。是初禪五支。婬欲大苦罪不樂離力安",
    "T28n1553_002:0975a11": "隱出。如是思惟欲等。諸善法心中生。是謂",
    "T28n1553_002:0975a12": "得初禪道。是三痛根相應。喜樂護根。樂根三",
    "T28n1553_002:0975a13": "識身相應。眼耳身識。喜根意識相應。護根四",
    "T28n1553_002:0975a14": "識相應。是初禪有別身別想有別身一想。四",
    "T28n1553_002:0975a15": "心初禪眼耳身意。是謂初禪諸覺觀。滅內淨",
    "T28n1553_002:0975a16": "一心無覺無觀定生得喜樂相應。是謂二禪",
    "T28n1553_002:0975a17": "覺觀。如前說。斷却是謂滅。諸地信無垢是謂",
    "T28n1553_002:0975a18": "內清淨。意識繫緣不散是謂一心。喜樂支如",
    "T28n1553_002:0975a19": "前說。是二痛根相應。喜根護根。別身一想喜",
    "T28n1553_002:0975a20": "相應。根本近地護根相應。除滅覺觀垢。除滅",
    "T28n1553_002:0975a21": "思惟功德。是道趣二禪。離喜垢故。護行下受",
    "T28n1553_002:0975a22": "身樂無漏人。是說樂護念下樂入三禪。離喜",
    "T28n1553_002:0975a23": "如前說。護心放捨樂二種痛樂不煩惱。是樂",
    "T28n1553_002:0975a24": "身中行念守看。是樂難知實法。是故無漏說",
    "T28n1553_002:0975a25": "樂。亦行護欲等諸善法。是道趣三禪。觀喜惡",
    "T28n1553_002:0975a26": "罪不喜樂觀禪。止樂護念智一心。是謂五支",
    "T28n1553_002:0975a27": "如前說。是謂三禪。斷樂苦先滅憂喜根。護念",
    "T28n1553_002:0975a28": "淨入四禪。欲等諸善法。亦復觀樂苦垢不苦",
    "T28n1553_002:0975a29": "不樂。善止是道入四禪。四支護念善智一心",
    "T28n1553_002:0975b01": "禪力滅喘息。是謂四禪。一切禪支善。未到禪",
    "T28n1553_002:0975b02": "地有覺有觀。中間禪無覺有觀。是二地護根",
    "T28n1553_002:0975b03": "相應。未到禪地二種淨無漏非味。四禪中三",
    "T28n1553_002:0975b04": "種味淨無漏。是謂禪法。離色憶亦觀無量空。",
    "T28n1553_002:0975b05": "入空定觀色垢空處善止。觀是道趣空定。憶",
    "T28n1553_002:0975b06": "無量識入識處。觀空處垢識處善止。觀是道",
    "T28n1553_002:0975b07": "趣識定。無量識行是為苦。憶不用處行入不",
    "T28n1553_002:0975b08": "用定。觀無量識處垢。不用處善止。觀是道趣",
    "T28n1553_002:0975b09": "不用定。有想處病無想處癡。如是思惟入有",
    "T28n1553_002:0975b10": "想無想定。觀不用處垢。有想無想善止。觀是",
    "T28n1553_002:0975b11": "道趣有想無想定。是謂有想無想定。趣涅槃",
    "T28n1553_002:0975b12": "道二種。一觀身不淨。二念數息。身意止中第",
    "T28n1553_002:0975b13": "一二解脫。四除入中廣說不淨法。入定數息",
    "T28n1553_002:0975b14": "一二乃到十念。守出入息如守門人。觀一切",
    "T28n1553_002:0975b15": "法起滅。是二相自相六種分別。觀身無常苦",
    "T28n1553_002:0975b16": "空非我。如是一切諸法觀。恐畏世界漸漸滅",
    "T28n1553_002:0975b17": "垢。行善法起至涅槃。未到禪地中間禪地",
    "T28n1553_002:0975b18": "四禪地三無色地有二種。有漏無漏。有頂一",
    "T28n1553_002:0975b19": "切有漏十想。無常苦苦無我。觀食一切世間",
    "T28n1553_002:0975b20": "不可樂不淨死斷無欲盡想。憶念諸行無常。",
    "T28n1553_002:0975b21": "是謂無常想。憶念生等苦滿世間。是謂苦想。",
    "T28n1553_002:0975b22": "憶念內外無常苦不自在空。是謂苦無我想。",
    "T28n1553_002:0975b23": "憶念多勤苦得食噉時不淨。是謂觀食想。憶",
    "T28n1553_002:0975b24": "念生老病死等怖畏種種煩惱滿世界。是謂",
    "T28n1553_002:0975b25": "一切世間不可樂想。自身內實觀。是謂不淨",
    "T28n1553_002:0975b26": "想。憶念一切生必得死。是謂死想。憶念滅一",
    "T28n1553_002:0975b27": "切煩惱善止。是謂斷想。憶念非常離欲。是謂",
    "T28n1553_002:0975b28": "無欲想。憶念五受陰更不生盡止妙離涅槃。",
    "T28n1553_002:0975b29": "是謂盡想。是十想常憶念得盡苦際。",
    "T28n1553_002:0975c01": "阿毘曇甘露味雜定品第十三",
    "T28n1553_002:0975c02": "三昧等通一切入。陰入智解脫禪。三三昧",
    "T28n1553_002:0975c03": "空三昧無願三昧無想三昧。心繫緣無漏故",
    "T28n1553_002:0975c04": "是謂三昧。一心觀五受陰空無我非我。是謂",
    "T28n1553_002:0975c05": "空三昧。入是三昧不願婬怒癡更有生。是謂",
    "T28n1553_002:0975c06": "無願三昧。是三昧緣離十想法。云何十想。",
    "T28n1553_002:0975c07": "色等五塵。男女生老無常。是謂無想三昧。",
    "T28n1553_002:0975c08": "空三昧二行。空行無我行。無願三昧十行。無",
    "T28n1553_002:0975c09": "常苦行亦習道行。無想三昧盡四行。四等",
    "T28n1553_002:0975c10": "慈悲喜護。自得快樂事念與一切眾生。是有",
    "T28n1553_002:0975c11": "三種心。先所親眷屬。次及中人後怨家賊。一",
    "T28n1553_002:0975c12": "心思惟。一切三界眾生身及怨家等無異。除",
    "T28n1553_002:0975c13": "內瞋恚。是慈等相應痛想行識。能起正語正",
    "T28n1553_002:0975c14": "業。亦不相應諸行。是謂慈等。一心思惟。三界",
    "T28n1553_002:0975c15": "眾生身心種辛苦欲拔濟。如是思惟能除外",
    "T28n1553_002:0975c16": "惱。是悲等相應痛想行識。能起正語正業。亦",
    "T28n1553_002:0975c17": "不相應諸行。是謂悲等。一心思惟。三界眾生",
    "T28n1553_002:0975c18": "歡喜得樂能除憂苦。喜等相應痛想行識。能",
    "T28n1553_002:0975c19": "起正語正業。亦不相應諸行。是謂喜等。一心",
    "T28n1553_002:0975c20": "思惟。三界眾生樂苦喜放護。能除欲瞋。護等",
    "T28n1553_002:0975c21": "相應痛想行識。能起正語正業。亦不相應諸",
    "T28n1553_002:0975c22": "行。是謂護等。六通神足天眼天耳識宿命他",
    "T28n1553_002:0975c23": "心智漏盡通。除第六通。餘殘凡夫亦得。云何",
    "T28n1553_002:0975c24": "神足通是有三種。一者飛行二變化三聖人",
    "T28n1553_002:0975c25": "通有三種飛行。一自身去譬如飛鳥。二於此",
    "T28n1553_002:0975c26": "土忽然不現到他方。三心力自在如屈申臂。",
    "T28n1553_002:0975c27": "是謂諸佛神通非餘道。常觀身空學輕舉。是",
    "T28n1553_002:0975c28": "道趣神通。能大能小能多少能少多。能轉作",
    "T28n1553_002:0975c29": "種種物。是謂變化神通。凡夫人變化至七日。",
    "T28n1553_002:0976a01": "不過七日滅。佛佛弟子自在變化。變化時觀",
    "T28n1553_002:0976a02": "世間淨作不淨。不淨作淨。除淨不淨念心念",
    "T28n1553_002:0976a03": "護。是謂聖人神通。是三種通從四神足力生。",
    "T28n1553_002:0976a04": "一切色緣漸漸得輕舉。諸佛一時得。天眼通",
    "T28n1553_002:0976a05": "自眼邊。色界四大造淨生得天眼。自地下地",
    "T28n1553_002:0976a06": "近遠徹視。見一切細微色。憶念日月星宿火",
    "T28n1553_002:0976a07": "明珠。是道得天眼通。天耳通自耳邊。色界四",
    "T28n1553_002:0976a08": "大造淨生得天耳。天人地獄餓鬼畜生種種",
    "T28n1553_002:0976a09": "聲憶念識知。是道趣天耳通。識宿命通念先",
    "T28n1553_002:0976a10": "世事所來生處。是道趣宿命通。知他人心通。",
    "T28n1553_002:0976a11": "常念他染污心及他清淨心悉知。自心生滅",
    "T28n1553_002:0976a12": "能分別知。是道趣知他心通。三界漏一切我",
    "T28n1553_002:0976a13": "盡。如是知五受陰無常等憶念。是道得漏盡",
    "T28n1553_002:0976a14": "通。宿命通及天眼漏盡是謂明。宿命通知因",
    "T28n1553_002:0976a15": "緣世次第是謂明。天眼通知因緣如行業得",
    "T28n1553_002:0976a16": "報是謂明。漏盡通欲界色無色界漏盡我盡",
    "T28n1553_002:0976a17": "諸漏是謂明。十一切入。憶念一切地不念餘。",
    "T28n1553_002:0976a18": "是謂地一切入。乃至識一切入亦如是。八解",
    "T28n1553_002:0976a19": "脫。內有色想外觀色。內無色想外觀色。淨解",
    "T28n1553_002:0976a20": "脫作證四無色定滅盡定。是謂八解脫。緣觀",
    "T28n1553_002:0976a21": "轉心得解脫。是謂解脫。觀內色不淨及觀外",
    "T28n1553_002:0976a22": "色。是謂初解脫。不觀內色觀外色不淨。是第",
    "T28n1553_002:0976a23": "二解脫。分別觀內外色一切淨色。是第三解",
    "T28n1553_002:0976a24": "脫。四無色定四解脫滅盡解脫。內有色想外",
    "T28n1553_002:0976a25": "觀色少好醜。是緣勝知見第一除入。內有色",
    "T28n1553_002:0976a26": "想外觀色無量好醜。是緣勝知見第二除入。",
    "T28n1553_002:0976a27": "內無色想外觀色少好醜。是緣勝知見第三",
    "T28n1553_002:0976a28": "除入。內無色想外觀色無量好醜。是緣勝知",
    "T28n1553_002:0976a29": "見第四除入。內無色想外觀色青是緣勝知",
    "T28n1553_002:0976b01": "見第五除入。黃赤白亦如是。內不除色想外",
    "T28n1553_002:0976b02": "淨少色觀。一無量緣。二內除色想外淨少色",
    "T28n1553_002:0976b03": "觀。三無量緣。四餘青黃赤白憶念。四除入淨",
    "T28n1553_002:0976b04": "緣勝。是故說除入。好色形像端正除垢故解",
    "T28n1553_002:0976b05": "脫。是謂除入。名別三解脫四除入。八一切入",
    "T28n1553_002:0976b06": "淨解脫攝。十智如前說。三等慈悲護及五通。",
    "T28n1553_002:0976b07": "根本四禪中有。六地中法智未到禪中間禪",
    "T28n1553_002:0976b08": "根本四禪。喜等第一第二解脫。初四除入禪",
    "T28n1553_002:0976b09": "初禪二禪中有餘殘除入淨解脫八一切入第",
    "T28n1553_002:0976b10": "四禪中有。餘殘解脫二一切入自名攝。滅盡",
    "T28n1553_002:0976b11": "解脫有頂中攝。三三昧七智漏盡通九地中",
    "T28n1553_002:0976b12": "攝。除有頂中等智。十地中有無色界三解脫。",
    "T28n1553_002:0976b13": "或有漏或無漏。餘三解脫八除入十一切入",
    "T28n1553_002:0976b14": "有漏。有頂中一切有漏鈍不捷疾。是故有漏。",
    "T28n1553_002:0976b15": "滅盡定無智慧。是故有漏。五通中多無記心",
    "T28n1553_002:0976b16": "四等緣眾生。是故有漏。欲愛未盡三界結使",
    "T28n1553_002:0976b17": "成就。欲愛已盡色無色界結使成就。色愛盡",
    "T28n1553_002:0976b18": "無色界結使成就。無色界愛盡三界結使不",
    "T28n1553_002:0976b19": "成就。欲界愛盡淨無漏初禪成就。如是一切",
    "T28n1553_002:0976b20": "地中聖人無漏成就。聖人生上下地無漏成",
    "T28n1553_002:0976b21": "就。求得五通四等下地結垢不成就。世俗道",
    "T28n1553_002:0976b22": "依未到禪地離下地欲。如是一切地無漏道",
    "T28n1553_002:0976b23": "依根本禪地。自地亦上地離欲。如是一切地。",
    "T28n1553_002:0976b24": "是故凡夫有頂中不能離欲。煖法頂法忍法",
    "T28n1553_002:0976b25": "世間第一法離欲。人修有漏禪定二時。現在",
    "T28n1553_002:0976b26": "未來。見諦道中苦習盡。未知智中現在前修",
    "T28n1553_002:0976b27": "無漏智。未來二種有漏無漏智。餘殘心中現",
    "T28n1553_002:0976b28": "前無漏未來無漏。世尊弟子若離欲愛。依未",
    "T28n1553_002:0976b29": "到禪地現在前修有漏道。未來修有漏無漏",
    "T28n1553_002:0976c01": "道。第九解脫道現在修有漏道。未來修有漏",
    "T28n1553_002:0976c02": "無漏。初禪及修無漏未到禪。若依未到禪現",
    "T28n1553_002:0976c03": "在修無漏道。未來修有漏無漏道。第九解脫",
    "T28n1553_002:0976c04": "道中現在前修無漏道。未來修有漏無漏道。",
    "T28n1553_002:0976c05": "初禪世尊弟子若離初禪愛欲。依未到二禪",
    "T28n1553_002:0976c06": "地現在前修有漏道。未來修有漏無漏道。第",
    "T28n1553_002:0976c07": "九解脫道中現在前修有漏道。未來修無漏。",
    "T28n1553_002:0976c08": "三種初禪及修淨無漏第二禪。若離初禪愛。",
    "T28n1553_002:0976c09": "依無漏道趣二禪。自地修無漏。他地修有漏",
    "T28n1553_002:0976c10": "無漏道。第九解脫道中現在前修無漏道。未",
    "T28n1553_002:0976c11": "來修無漏。三種初禪及淨無漏第二禪。乃至",
    "T28n1553_002:0976c12": "不用處。離欲亦復如是。有頂中離欲時。修一",
    "T28n1553_002:0976c13": "切無漏禪定。第九解脫道中現在前修無漏",
    "T28n1553_002:0976c14": "道。未來修無漏。及修三界繫善根二十三種",
    "T28n1553_002:0976c15": "定。有味八淨八無漏七一切無漏七地無漏",
    "T28n1553_002:0976c16": "自然因。自地無漏。自地無漏三種因。相應因",
    "T28n1553_002:0976c17": "共有因自然因。第一有味定。第一有味定因",
    "T28n1553_002:0976c18": "非他因第一淨定。第一淨定因非他因。第一",
    "T28n1553_002:0976c19": "無漏定。次第起六種定。第一禪二種淨無漏。",
    "T28n1553_002:0976c20": "如是第二第三禪。無漏第二禪次第生八地。",
    "T28n1553_002:0976c21": "自地二上地四下地二。無漏第三禪第四禪空",
    "T28n1553_002:0976c22": "處定。次第生十上地四下地四自地二。無漏",
    "T28n1553_002:0976c23": "識處次第生九。上地三下地四自地二。無漏",
    "T28n1553_002:0976c24": "不用處定次第生七。上地一下地四自地",
    "T28n1553_002:0976c25": "二。第四無色定次第生六。下地四自地二。淨",
    "T28n1553_002:0976c26": "禪亦如是。有味次第生二。自地有味亦復淨。",
    "T28n1553_002:0976c27": "如是一切地諸禪定淨無漏。一切緣一切法",
    "T28n1553_002:0976c28": "緣。有味自地。自地有味緣亦復淨。緣有味不",
    "T28n1553_002:0976c29": "能無漏緣諸淨。無漏無色定不緣有漏地。有",
    "T28n1553_002:0977a01": "味無色定自地有味緣。及緣淨不能緣無漏。",
    "T28n1553_002:0977a02": "四等八除入三解脫八一切入。是諸法一切",
    "T28n1553_002:0977a03": "欲界緣。五通欲色界緣。一切薰禪無漏禪",
    "T28n1553_002:0977a04": "薰有漏禪。得四禪人先薰第四禪後薰下三",
    "T28n1553_002:0977a05": "禪。得五淨居報。不動法阿羅漢。得一切禪定。",
    "T28n1553_002:0977a06": "是能得頂禪。能住壽亦能捨壽。願智從心所",
    "T28n1553_002:0977a07": "願。盡知去來今諸法。多知未來法。四辯法辯",
    "T28n1553_002:0977a08": "辭辯應辯義辯。令他心不起恚。是謂無諍。四",
    "T28n1553_002:0977a09": "禪中攝。亦復欲界願智第四禪攝。亦復欲界",
    "T28n1553_002:0977a10": "法辯辭辯欲界攝。及梵天中餘二辯九地攝。",
    "T28n1553_002:0977a11": "欲界四禪四無色淨禪二時。得離欲時得生",
    "T28n1553_002:0977a12": "時。得有味禪二時。得退時得生時。得無漏禪",
    "T28n1553_002:0977a13": "二種得。若退時得若離欲得九地攝。無漏能",
    "T28n1553_002:0977a14": "斷結使。變化有十四心。色界十心欲界四心。",
    "T28n1553_002:0977a15": "初禪有二變化心。初禪一欲界一。二禪有三",
    "T28n1553_002:0977a16": "變化心。二禪一初禪一欲界一。三禪有四變",
    "T28n1553_002:0977a17": "化心。三禪一二禪一初禪一欲界一。四禪有",
    "T28n1553_002:0977a18": "五變化心。四禪一三禪一二禪一初禪一欲",
    "T28n1553_002:0977a19": "界一。何等禪成就。是果下地變化心。成就三",
    "T28n1553_002:0977a20": "禪地住。梵天識現在前能見聞。爾時成就。即",
    "T28n1553_002:0977a21": "滅爾時不成就。",
    "T28n1553_002:0977a22": "阿毘曇甘露味三十七品第十四",
    "T28n1553_002:0977a23": "意止意斷神足根力覺道。是七法到涅槃。是",
    "T28n1553_002:0977a24": "中七覺無漏。六當分別或有漏或無漏。有言。",
    "T28n1553_002:0977a25": "七覺意八直道一切無漏。餘殘當分別。四意",
    "T28n1553_002:0977a26": "止一切地禪定中有攝四種智常念守。是謂念",
    "T28n1553_002:0977a27": "止。三種念身中行智慧。是謂身念止。如是痛",
    "T28n1553_002:0977a28": "心法念止。是謂四念止。以何等故。不說三念",
    "T28n1553_002:0977a29": "止若五念止。以破四顛倒故說四念止云何",
    "T28n1553_002:0977b01": "身念止。淨想顛倒壞故。身實相觀三十六不",
    "T28n1553_002:0977b02": "淨。若死蟲生臭爛骨在等。如是觀身淨想顛",
    "T28n1553_002:0977b03": "倒壞。云何痛念止。觀諸有痛生住滅苦。樂痛",
    "T28n1553_002:0977b04": "中婬欲使。苦痛中瞋恚使。不苦不樂痛中無",
    "T28n1553_002:0977b05": "明使。觀無常苦空無我。是謂痛念止。云何心",
    "T28n1553_002:0977b06": "念止。觀染污心不染污心。若一心若散心苦",
    "T28n1553_002:0977b07": "無常等觀。是謂心念止。云何法念止。觀內",
    "T28n1553_002:0977b08": "法觀外法。觀內外法。若觀去來法。若觀諸",
    "T28n1553_002:0977b09": "結使幾斷幾不斷。若觀苦無常。觀習因緣",
    "T28n1553_002:0977b10": "觀盡止。是謂法念止。云何四意斷。心中生",
    "T28n1553_002:0977b11": "惡不善法欲除却。欲勤精進制心住善法。未",
    "T28n1553_002:0977b12": "生惡不善法莫令生。勤精進制心住善法。未",
    "T28n1553_002:0977b13": "生善法欲使生。勤精進住善法。已生善法念",
    "T28n1553_002:0977b14": "住莫失。增長廣大勤精進住善法。是謂四意",
    "T28n1553_002:0977b15": "斷。云何四神足。欲定精進定心定勤慧定從",
    "T28n1553_002:0977b16": "是得一切功德。是謂四神足。欲定斷諸行。成",
    "T28n1553_002:0977b17": "就第一神足。欲作是謂欲。心不分散是謂定。",
    "T28n1553_002:0977b18": "欲精進念慧喜猗。是謂諸行合欲定。如是精",
    "T28n1553_002:0977b19": "進心慧欲大欲得定故。是謂欲定。如是精進",
    "T28n1553_002:0977b20": "心慧。是謂四神足。信精進念定慧。是謂五根。",
    "T28n1553_002:0977b21": "四不壞信中有信。是謂信根。四意精進。是謂",
    "T28n1553_002:0977b22": "精進根。四念止中念不忘。是謂念根。四禪定",
    "T28n1553_002:0977b23": "中一心。是謂定根。四諦中慧。是謂慧根。根利",
    "T28n1553_002:0977b24": "疾第一。是謂根義。信等五力惡不善法不能",
    "T28n1553_002:0977b25": "壞。是謂力。小是根大是力。念擇法精進喜猗",
    "T28n1553_002:0977b26": "定護。是謂七覺。云何念。念有為法生滅種種",
    "T28n1553_002:0977b27": "罪涅槃至妙。是謂念覺。是中分別思惟。是謂",
    "T28n1553_002:0977b28": "擇法覺。是中思惟勤精進。是謂精進覺。是中",
    "T28n1553_002:0977b29": "得善法味歡悅。是謂喜覺。是中思惟身心輕",
    "T28n1553_002:0977c01": "軟安隱隨定是謂猗覺。是中因緣攝心住不",
    "T28n1553_002:0977c02": "亂。是謂定覺是中放心息不念不欲。是謂護",
    "T28n1553_002:0977c03": "覺。種種智慧得禪定力。除一切煩惱。是謂七",
    "T28n1553_002:0977c04": "覺果。一切煩惱斷念等七法是名覺。直見直",
    "T28n1553_002:0977c05": "思直語直業直命直念直方便直定。是謂八",
    "T28n1553_002:0977c06": "直道。四諦中實智慧。是謂直見。是中善不瞋",
    "T28n1553_002:0977c07": "不惱三種覺觀。是謂直思。四種邪語斷。是謂",
    "T28n1553_002:0977c08": "直語。三種邪業斷。是謂直業。不善邪命斷。是",
    "T28n1553_002:0977c09": "謂直命。是中思惟勤精進。是謂直方便。是中",
    "T28n1553_002:0977c10": "思惟念不忘。是謂直念。是中一心住。是謂直",
    "T28n1553_002:0977c11": "定。是謂八直道趣涅槃。信精進念定慧喜猗",
    "T28n1553_002:0977c12": "護思戒。是十法分別說三十七信法。是謂信",
    "T28n1553_002:0977c13": "根信力精進精進根精進力四意斷精進覺意",
    "T28n1553_002:0977c14": "直方便念根念力念覺意直念喜喜覺慧慧",
    "T28n1553_002:0977c15": "根慧力四念止擇法覺直見猗猗覺定定根定",
    "T28n1553_002:0977c16": "力四神足定覺直定護護覺思直思戒直語直",
    "T28n1553_002:0977c17": "業直命直因緣。四種智慧住是名念止。直精",
    "T28n1553_002:0977c18": "進是名意斷。緣中一心住不散。是名四神足。",
    "T28n1553_002:0977c19": "鈍根人心中生。是名五根。利根人心中生。是",
    "T28n1553_002:0977c20": "名五力。見諦道中。是名八直道。思惟道中。是",
    "T28n1553_002:0977c21": "名七覺。是十法攝三十七品。未到禪地三十",
    "T28n1553_002:0977c22": "六除喜覺。二禪地亦三十六除直思。三禪四",
    "T28n1553_002:0977c23": "禪中間禪三十五除喜覺直思。初禪三十七。",
    "T28n1553_002:0977c24": "三空定三十二除喜覺直思直語直業直命。",
    "T28n1553_002:0977c25": "有頂中二十二除七覺八道。欲界亦二十二",
    "T28n1553_002:0977c26": "除七覺八道。",
    "T28n1553_002:0977c27": "阿毘曇甘露味四諦品第十五",
    "T28n1553_002:0977c28": "四諦苦諦習盡道諦。云何苦諦。一種惱相為",
    "T28n1553_002:0977c29": "苦。二種身苦心苦。三種苦苦別離苦行無常",
    "T28n1553_002:0978a01": "苦。四種身內外苦心內外苦。五種五盛陰苦。",
    "T28n1553_002:0978a02": "六種三界苦三毒苦。七種七識處苦。八種苦",
    "T28n1553_002:0978a03": "生老病死怨憎會恩愛別離所求不得苦。一",
    "T28n1553_002:0978a04": "切種種苦是謂苦諦。云何習諦。是種種苦因",
    "T28n1553_002:0978a05": "五受陰是謂習諦。云何盡諦。苦習盡無餘智",
    "T28n1553_002:0978a06": "緣盡是謂盡諦。行八直道是謂道諦。是四諦",
    "T28n1553_002:0978a07": "次第應知斷證。自思惟實相。實得果得行",
    "T28n1553_002:0978a08": "人。不欺誑是謂諦。麁識故次第。苦諦麁易",
    "T28n1553_002:0978a09": "識。以是先苦諦。識苦推苦因從習中生。以是",
    "T28n1553_002:0978a10": "習諦第二。是苦諦何處滅盡。得解脫思惟涅",
    "T28n1553_002:0978a11": "槃中。以是故盡諦第三。是盡云何得。思惟行",
    "T28n1553_002:0978a12": "八直道斷結使得盡諦。以是故道諦第四。五",
    "T28n1553_002:0978a13": "受陰報果時是謂苦諦。五受陰因緣時是謂",
    "T28n1553_002:0978a14": "習諦。亦謂苦諦。譬如人亦名子亦名父。習諦",
    "T28n1553_002:0978a15": "多是結使。何等結使。九結愛結瞋恚憍慢無",
    "T28n1553_002:0978a16": "明疑見失願慳嫉結。三界欲是愛結。眾生中",
    "T28n1553_002:0978a17": "心忿動惡利是瞋恚結。七種慢是慢結。三界",
    "T28n1553_002:0978a18": "繫愚癡是無明結。三見是見結。二見是失願",
    "T28n1553_002:0978a19": "結。四諦中不定了是疑結。心惜愛悋是慳結。",
    "T28n1553_002:0978a20": "妬他含恚是嫉結。盡諦二種。有漏斷結使盡",
    "T28n1553_002:0978a21": "是一種。無漏道斷結使盡是二種。種種諸淨",
    "T28n1553_002:0978a22": "法。若四辯法辭應義。一切名字知實相。是謂",
    "T28n1553_002:0978a23": "法辯。一切語言談論智。是謂辭辯。一切法知",
    "T28n1553_002:0978a24": "實相。是謂應辯。一切智慧語言禪定通智。是",
    "T28n1553_002:0978a25": "謂義辯。須陀洹四不壞信佛不壞信。法不壞",
    "T28n1553_002:0978a26": "信。僧不壞信。淨戒中不壞信。阿羅漢果攝",
    "T28n1553_002:0978a27": "諸無學法。種種佛大功德中無漏信。是謂佛",
    "T28n1553_002:0978a28": "不壞信。涅槃中無漏及無漏諦中學無學法",
    "T28n1553_002:0978a29": "中。及菩薩實功德中無漏信淨。是謂法不壞",
    "T28n1553_002:0978b01": "信。得無漏道果信有四雙八輩一切功德。佛",
    "T28n1553_002:0978b02": "弟子眾中信非餘處。是謂僧不壞信。無教無",
    "T28n1553_002:0978b03": "漏戒。是中無漏信。是謂戒不壞信。淨實智慧",
    "T28n1553_002:0978b04": "共合信。以是故無能勝是無漏戒。是故不壞",
    "T28n1553_002:0978b05": "信是謂四不壞信。有四事修定。修定於現法",
    "T28n1553_002:0978b06": "中得樂居。修定得智見。修定分別慧。修定得",
    "T28n1553_002:0978b07": "漏盡諸善。初禪能得現在樂居。生死智通是",
    "T28n1553_002:0978b08": "謂智見。方便求功德。是欲界無教戒聞思修",
    "T28n1553_002:0978b09": "功德。一切色無色界法。一切無漏有為法。是",
    "T28n1553_002:0978b10": "謂分別慧。金剛喻四禪。是最後學心共相應",
    "T28n1553_002:0978b11": "漏盡。是謂修定。得漏盡第四禪所攝。四道苦",
    "T28n1553_002:0978b12": "難知苦易知。樂難知樂易知。隨信行無漏法",
    "T28n1553_002:0978b13": "鈍根是苦難知。隨法行無漏法利根苦易知。",
    "T28n1553_002:0978b14": "根本四禪中利根及鈍根法說樂道。何以故。",
    "T28n1553_002:0978b15": "止觀道等故。他地中止觀多少故是說。苦未",
    "T28n1553_002:0978b16": "到禪中間禪二處止道少觀道多。無色中觀",
    "T28n1553_002:0978b17": "道少止道多。是謂苦道難得。故七識住一欲",
    "T28n1553_002:0978b18": "界中諸天及人。色界梵眾天除初生天。是異",
    "T28n1553_002:0978b19": "身異想。二梵眾天初生異身一想。三二禪生",
    "T28n1553_002:0978b20": "天一身異想。四三禪生天一身一想。五空處",
    "T28n1553_002:0978b21": "生天。六識處生天。七不用處生天。是謂七識",
    "T28n1553_002:0978b22": "住。何以故。不壞識故。惡趣中苦痛壞識故。不",
    "T28n1553_002:0978b23": "立識住。第四禪無想定壞識故。亦不立識住。",
    "T28n1553_002:0978b24": "非想非非想處滅盡定壞識故。亦不得立識",
    "T28n1553_002:0978b25": "住。九眾生居此七識住。及無想眾生非想非",
    "T28n1553_002:0978b26": "非想處。是謂九眾生居。於中居止故。衣被飲",
    "T28n1553_002:0978b27": "食臥具憙斷結使。思惟緣力得道。是說四聖",
    "T28n1553_002:0978b28": "種。若好若不好。衣被飲食臥具知足三聖種。",
    "T28n1553_002:0978b29": "求守失苦。是三苦失善道。不食命不活。以是",
    "T28n1553_002:0978c01": "故趣得知足三苦失離欲心中得樂歡喜。是",
    "T28n1553_002:0978c02": "謂第四。百八種痛眼耳鼻舌身意更樂生。是",
    "T28n1553_002:0978c03": "謂六更。有三種眼見色憂喜護。乃至意念法",
    "T28n1553_002:0978c04": "憂喜護。是中有善不善。善十八不善十八。是",
    "T28n1553_002:0978c05": "謂三十六。三種是謂百八。三十六過去。三十",
    "T28n1553_002:0978c06": "六未來。三十六現在。五識不能分別。是故",
    "T28n1553_002:0978c07": "無憂喜。意行中心數法相續不斷常憶是謂",
    "T28n1553_002:0978c08": "念。憶因緣隨順是法。因緣重憶識念力強。是",
    "T28n1553_002:0978c09": "故不忘過去法。眼人心心數法因緣夢見有。",
    "T28n1553_002:0978c10": "無因無緣夢見。是夢若過去世若未來世。若",
    "T28n1553_002:0978c11": "夢見人生角。是先牛角。是強思惟人何以",
    "T28n1553_002:0978c12": "不生角。如是念已。夢見人生角心散心亂是",
    "T28n1553_002:0978c13": "謂癡。若身病故癡。若鬼魅故癡。若先世因緣",
    "T28n1553_002:0978c14": "故癡。三支。戒支定支慧支。云何戒支。欲界有",
    "T28n1553_002:0978c15": "教無教戒。色界中無教戒。云何定支。修十四",
    "T28n1553_002:0978c16": "定。云何慧支。三種慧聞思惟修。欲界二種聞",
    "T28n1553_002:0978c17": "思惟。色界二種聞思惟。無色界一種思惟。",
    "T28n1553_002:0978c18": "二種律儀。一情律儀。二戒律儀。云何情律儀。",
    "T28n1553_002:0978c19": "不得起婬母等想。若姊妹女想。見女人不應",
    "T28n1553_002:0978c20": "憶。不生念女根想。從是多罪惱。觀心身離是",
    "T28n1553_002:0978c21": "謂情律儀。除却婬欲種種不善法。不毀戒行",
    "T28n1553_002:0978c22": "無玷污。心無瑕穢淨却七婬欲。是謂戒律",
    "T28n1553_002:0978c23": "儀。煩惱惡業惡業報。是有三障。逆業極重煩",
    "T28n1553_002:0978c24": "惱三惡道報。是三事若一事不受聖法。是故",
    "T28n1553_002:0978c25": "說障。不善覺觀有三種。婬欲恚惱。是破三種",
    "T28n1553_002:0978c26": "善覺觀。不婬不恚不惱。三種病婬怒癡是病",
    "T28n1553_002:0978c27": "有三種藥。身不淨觀。慈念眾生。觀十二因緣。",
    "T28n1553_002:0978c28": "是謂三種藥。修身修戒修心修慧。是法不受",
    "T28n1553_002:0978c29": "一切惡報。或少少受報。或今世或後世少受",
    "T28n1553_002:0979a01": "報。云何修身。種種觀無常等。云何修戒。持戒",
    "T28n1553_002:0979a02": "不犯常守護。云何修心。除惡覺觀行善覺觀。",
    "T28n1553_002:0979a03": "云何修慧。種種分別善法增益智慧。行善人",
    "T28n1553_002:0979a04": "易得好道。行不善人易得惡道。或有善人墮",
    "T28n1553_002:0979a05": "惡道。或有惡人生好道。先世大力因緣餘報",
    "T28n1553_002:0979a06": "未盡。若死時最後心善不善。是故善墮惡道。",
    "T28n1553_002:0979a07": "不善人生好道。",
    "T28n1553_002:0979a08": "阿毘曇甘露味雜品第十六",
    "T28n1553_002:0979a09": "四沙門果六法五陰智緣盡。是謂分別四果。",
    "T28n1553_002:0979a10": "阿羅漢果九地所攝。除有頂中。第三果六地",
    "T28n1553_002:0979a11": "所攝。除四無色。以無法智故。須陀洹斯陀含",
    "T28n1553_002:0979a12": "未到禪地所攝。以未離欲人身故。有四顛倒。",
    "T28n1553_002:0979a13": "無常有常想。心顛倒想顛倒見顛倒。苦有樂",
    "T28n1553_002:0979a14": "想。不淨有淨想。非我有我想。心顛倒想顛倒",
    "T28n1553_002:0979a15": "見顛倒。一切顛倒見苦諦斷。何以故。行緣苦",
    "T28n1553_002:0979a16": "處三見攝顛倒身見邊見見盜。一切六十二",
    "T28n1553_002:0979a17": "見五邪見所攝五陰中不實我見有實我是身",
    "T28n1553_002:0979a18": "見。常斷依止因緣果報不識是邊見。諦真實",
    "T28n1553_002:0979a19": "法無今世後世。無涅槃及四諦等。是邪見。非",
    "T28n1553_002:0979a20": "真實樂淨觀有樂淨。譬如斷樹木竪立。夜中",
    "T28n1553_002:0979a21": "遙看。謂是人。是見盜。非因見因非道見道是",
    "T28n1553_002:0979a22": "戒盜。身見苦諦斷。五陰中計我故。常想斷想。",
    "T28n1553_002:0979a23": "苦諦斷緣現在五陰故邪見。若諦苦見苦斷。",
    "T28n1553_002:0979a24": "如是諦習盡道見習盡道斷見盜。若苦諦中",
    "T28n1553_002:0979a25": "計有樂淨等見苦斷。如是習盡道中計有樂淨",
    "T28n1553_002:0979a26": "等見習盡道斷。戒盜非道求涅槃。及非因見",
    "T28n1553_002:0979a27": "因是戒盜。見苦見道斷。六修得修行修斷修",
    "T28n1553_002:0979a28": "除修分別修律儀修。云何得修。未曾得善法",
    "T28n1553_002:0979a29": "功德而得。得已諸餘功德亦得。云何修行。",
    "T28n1553_002:0979b01": "曾得諸功德今現在行。云何斷修。善法斷諸",
    "T28n1553_002:0979b02": "結使。云何除修。能却諸不善法。云何分別修。",
    "T28n1553_002:0979b03": "分別觀身實相。云何律儀修。六情染污塵緣",
    "T28n1553_002:0979b04": "勝故。五根憂根初禪滅。無餘苦根二禪滅。無",
    "T28n1553_002:0979b05": "餘喜根三禪滅。無餘樂根四禪滅。無餘護根",
    "T28n1553_002:0979b06": "無想三昧滅。無餘三界。斷界無欲界盡界。除",
    "T28n1553_002:0979b07": "愛結諸餘煩惱斷是謂斷界。愛結斷是謂無欲",
    "T28n1553_002:0979b08": "界。諸餘法斷是謂盡界。滅婬欲得心解脫。滅",
    "T28n1553_002:0979b09": "愚癡得慧解脫。內外入不相繫。婬欲是能繫。",
    "T28n1553_002:0979b10": "譬兩牛為軛所繫。以是故愛不愛塵中應",
    "T28n1553_002:0979b11": "護心不應有愛瞋恚心。十法欲界色界無色",
    "T28n1553_002:0979b12": "界無漏相應不相應善無為無記無為。是謂",
    "T28n1553_002:0979b13": "十法。五法法智緣。云何五。欲界繫相應不相",
    "T28n1553_002:0979b14": "應法無漏相應不相應法善無為法。是為五",
    "T28n1553_002:0979b15": "法。未知智緣七法。何等七。色界繫相應不相",
    "T28n1553_002:0979b16": "應法。無色界繫相應不相應法。無漏相應法",
    "T28n1553_002:0979b17": "不相應法善無為法。他心智緣三法。欲界繫",
    "T28n1553_002:0979b18": "相應法。色界繫相應法。無漏相應法。等智緣",
    "T28n1553_002:0979b19": "十法。欲界繫相應法不相應法。色界繫相應",
    "T28n1553_002:0979b20": "法不相應法。無色界繫相應法不相應法。無",
    "T28n1553_002:0979b21": "漏相應不相應法。善無為法無記無為。苦智",
    "T28n1553_002:0979b22": "習智各各六法緣。三界繫相應法不相應法。",
    "T28n1553_002:0979b23": "是謂六法。盡智緣一法。善無為法。道智緣二",
    "T28n1553_002:0979b24": "法。無漏相應法不相應法。滅智無生智緣九",
    "T28n1553_002:0979b25": "法。除無記無為法。自地煩惱自地使所使。一",
    "T28n1553_002:0979b26": "切遍使自地他地中一切遍。餘各自地使所",
    "T28n1553_002:0979b27": "使。有二種法。相應不相應法。云何相應法。諸",
    "T28n1553_002:0979b28": "心心數法。云何不相應法。得等十七法。十七",
    "T28n1553_002:0979b29": "法者。一成就。二無想定。三滅盡定。四無想",
    "T28n1553_002:0979c01": "處。五命根。六種類。七處得。八物得。九入得。",
    "T28n1553_002:0979c02": "十生。十一老。十二住。十三無常。十四名眾。",
    "T28n1553_002:0979c03": "十五字眾。十六味眾。十七凡夫性。得諸法時",
    "T28n1553_002:0979c04": "心不相應法俱得是謂成就。厭生死涅槃想。",
    "T28n1553_002:0979c05": "四禪力多少時滅心心數法是謂無想定。厭",
    "T28n1553_002:0979c06": "於勞辱息止想。有想無想定力多少時滅心",
    "T28n1553_002:0979c07": "心數法是謂滅盡定。生無想天中心心數法",
    "T28n1553_002:0979c08": "不行斷止是謂無想處。四大諸根等相續不",
    "T28n1553_002:0979c09": "壞是謂命根。種種生處他眾生身心語言相",
    "T28n1553_002:0979c10": "似是謂眾生種類。到異方土所得。是謂處得。",
    "T28n1553_002:0979c11": "諸行雜物是謂物得。得諸內外入是謂入得。",
    "T28n1553_002:0979c12": "諸行起是生。行熟是老。是行未滅是住。行滅",
    "T28n1553_002:0979c13": "是無常。合字義是名眾。合名說事是句眾。合",
    "T28n1553_002:0979c14": "廣說是語眾。未得聖無漏道是凡夫性。是謂",
    "T28n1553_002:0979c15": "十七。心不相應法是中幾善幾不善幾無記。",
    "T28n1553_002:0979c16": "二善。七無記。八當分別。無想定滅盡定是謂",
    "T28n1553_002:0979c17": "善。無想處種類名眾句眾語眾命根凡夫性",
    "T28n1553_002:0979c18": "是謂無記。成就生老住無常。善中善不善中",
    "T28n1553_002:0979c19": "不善無記中無記。處得物。得入得有善不善",
    "T28n1553_002:0979c20": "無記。幾欲界繫幾色界繫幾無色界繫幾不",
    "T28n1553_002:0979c21": "繫。三欲界繫。二色界繫。一無色界繫。十一當",
    "T28n1553_002:0979c22": "分別。或欲界繫或色界繫或無色界繫有不",
    "T28n1553_002:0979c23": "繫。名眾句眾語眾是欲色界繫。無想定無想",
    "T28n1553_002:0979c24": "處是色界繫。滅盡定是無色界繫。成就命根",
    "T28n1553_002:0979c25": "種類處得物得入得凡夫性是三界繫。生老",
    "T28n1553_002:0979c26": "住無常欲界繫法中欲界繫。色界繫法中色",
    "T28n1553_002:0979c27": "界繫。無色界繫法中無色界繫。不繫法中是",
    "T28n1553_002:0979c28": "不繫。是中幾有漏幾無漏。十三有漏。四當分",
    "T28n1553_002:0979c29": "別。生老住無常有漏中有漏無漏中無漏。得",
    "T28n1553_002:0980a01": "初無漏心。是時捨凡夫性。生他界時亦捨凡",
    "T28n1553_002:0980a02": "夫性得他界凡夫性。離欲時第九解脫道中",
    "T28n1553_002:0980a03": "斷。云何三無為。智緣盡非智緣盡虛空。云何",
    "T28n1553_002:0980a04": "智緣盡。有漏無漏智慧力諸結使斷得解脫。",
    "T28n1553_002:0980a05": "是謂智緣盡。云何非智緣盡。未來因應生不",
    "T28n1553_002:0980a06": "生。是謂非智緣盡。云何虛空。無色處無對不",
    "T28n1553_002:0980a07": "可見。是謂虛空。共依因相應因共有因。先生",
    "T28n1553_002:0980a08": "自似因未生後諸法因。如是遍因亦次第緣。",
    "T28n1553_002:0980a09": "眾生中報因。一切有為法。有為法果亦涅槃",
    "T28n1553_002:0980a10": "果。何以故。一切有為法因緣生涅槃道果。諸",
    "T28n1553_002:0980a11": "相應法一緣中一時共行。他相中非自相中。",
    "T28n1553_002:0980a12": "心心數法無處無方土。所以者何。緣一切處",
    "T28n1553_002:0980a13": "故。道生時諸結使欲滅。是故欲生道得解脫。",
    "T28n1553_002:0980a14": "不滅道時欲滅無礙道斷結使。欲生解脫得",
    "T28n1553_002:0980a15": "解脫。三愛欲愛有愛不有愛。諸物求索是謂",
    "T28n1553_002:0980a16": "欲愛。得時貪惜是謂有愛。見斷求斷是謂不",
    "T28n1553_002:0980a17": "有愛。思惟所斷三十七品。除直思直語直業",
    "T28n1553_002:0980a18": "直命猗護。餘殘是根法。四念止一一現在前。",
    "T28n1553_002:0980a19": "何以故。分別緣諸法。諸法他相應自不相應。",
    "T28n1553_002:0980a20": "緣諸法中結使應離。是為斷有斷未離。云何",
    "T28n1553_002:0980a21": "斷未離。得苦智未得習智。習諦所斷。苦諦所",
    "T28n1553_002:0980a22": "斷。緣三諦中得二不壞信。苦諦習諦盡諦法",
    "T28n1553_002:0980a23": "戒不壞信。道諦中得四不壞信。一切心數法",
    "T28n1553_002:0980a24": "隨心行。共一緣故。如是無教戒生住老壞隨",
    "T28n1553_002:0980a25": "心行。一切有漏法應斷何以故。罪垢故。一切",
    "T28n1553_002:0980a26": "有漏無漏法應知。何以故。智緣一切法過去",
    "T28n1553_002:0980a27": "未來諸法遠。何以故。不辦事故。現在諸法近。",
    "T28n1553_002:0980a28": "何以故。辦事故。無為亦近。何以故。疾得故。",
    "T28n1553_002:0980a29": "一切有漏法見處五見緣故。極多少成就十",
    "T28n1553_002:0980b01": "九根情不壞。有二根亦復見諦人不壞情未",
    "T28n1553_002:0980b02": "離欲。是謂十九。最少八根斷善根。漸命終有",
    "T28n1553_002:0980b03": "殘身根。亦復無色界凡夫更樂三事合情緣",
    "T28n1553_002:0980b04": "識。是更樂五種。有對增語明無明非明非無",
    "T28n1553_002:0980b05": "明。五識相應是謂有對。意識相應是謂增語。",
    "T28n1553_002:0980b06": "染污更樂是謂無明。無漏更樂是謂明不染",
    "T28n1553_002:0980b07": "污。有漏更樂是謂非明非無明。兩道得果。一",
    "T28n1553_002:0980b08": "斷結使。二得解脫。阿羅漢報心般涅槃。一切",
    "T28n1553_002:0980b09": "法放捨故。四有生有死有本有中有。初生得",
    "T28n1553_002:0980b10": "五陰是謂生有。死時五陰是謂死有。除生死",
    "T28n1553_002:0980b11": "五陰中間是謂本有。死已能到諸趣五陰是",
    "T28n1553_002:0980b12": "謂中有。苦習諦智忍緣諸法是謂厭。厭物",
    "T28n1553_002:0980b13": "緣故。四諦中諸智忍是為離欲。欲滅故。三有",
    "T28n1553_002:0980b14": "漏欲有無明。欲界除無明餘殘煩惱。是謂欲",
    "T28n1553_002:0980b15": "有漏。色無色界除無明餘殘煩惱是有有漏。",
    "T28n1553_002:0980b16": "三界繫癡是無明漏。是諸漏一切盡。是時得",
    "T28n1553_002:0980b17": "一切苦盡。得一切智甘露味。得道聖人名瞿",
    "T28n1553_002:0980b18": "沙造。",
    "T28n1553_002:0980b19": "阿毘曇甘露味論卷下"
}