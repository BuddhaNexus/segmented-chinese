{
    "T10n0279_038:0198c02": "大方廣佛華嚴經卷第三十八",
    "T10n0279_038:0198c04": "于闐國三藏實叉難陀奉　制譯",
    "T10n0279_038:0198c05": "之五十地品第二十六之五第八地第八地",
    "T10n0279_038:0198c06": "是時天王及天眾，　　聞此勝行皆歡喜，",
    "T10n0279_038:0198c07": "為欲供養於如來，　　及以無央大菩薩，",
    "T10n0279_038:0198c08": "雨妙華幡及幢蓋，　　香鬘瓔珞與寶衣，",
    "T10n0279_038:0198c09": "無量無邊千萬種，　　悉以摩尼作嚴飾。",
    "T10n0279_038:0198c10": "天女同時奏天樂，　　普發種種妙音聲，",
    "T10n0279_038:0198c11": "供養於佛并佛子，　　共作是言而讚歎：",
    "T10n0279_038:0198c12": "「一切見者兩足尊，　　哀愍眾生現神力，",
    "T10n0279_038:0198c13": "令此種種諸天樂，　　普發妙音咸得聞。",
    "T10n0279_038:0198c14": "於一毛端百千億，　　那由他國微塵數，",
    "T10n0279_038:0198c15": "如是無量諸如來，　　於中安住說妙法。",
    "T10n0279_038:0198c16": "一毛孔內無量剎，　　各有四洲及大海，",
    "T10n0279_038:0198c17": "須彌鐵圍亦復然，　　悉見在中無迫隘。",
    "T10n0279_038:0198c18": "一毛端處有六趣，　　三種惡道及人天，",
    "T10n0279_038:0198c19": "諸龍神眾阿脩羅，　　各隨自業受果報。",
    "T10n0279_038:0198c20": "於彼一切剎土中，　　悉有如來演妙音，",
    "T10n0279_038:0198c21": "隨順一切眾生心，　　為轉最上淨法輪。",
    "T10n0279_038:0198c22": "剎中種種眾生身，　　身中復有種種剎，",
    "T10n0279_038:0198c23": "人天諸趣各各異，　　佛悉知已為說法。",
    "T10n0279_038:0198c24": "大剎隨念變為小，　　小剎隨念亦變大，",
    "T10n0279_038:0198c25": "如是神通無有量，　　世間共說不能盡。」",
    "T10n0279_038:0198c26": "普發此等妙音聲，　　稱讚如來功德已，",
    "T10n0279_038:0198c27": "眾會歡喜默然住，　　一心瞻仰欲聽說。",
    "T10n0279_038:0198c28": "時解脫月復請言：　　「今此眾會皆寂靜，",
    "T10n0279_038:0198c29": "願說隨次之所入，　　第八地中諸行相！」",
    "T10n0279_038:0199a01": "爾時，金剛藏菩薩告解脫月菩薩言：「佛子！菩",
    "T10n0279_038:0199a02": "薩摩訶薩於七地中，善修習方便慧，善清淨",
    "T10n0279_038:0199a03": "諸道，善集助道法。大願力所攝，如來力所加，",
    "T10n0279_038:0199a04": "自善力所持，常念如來力、無所畏、不共佛",
    "T10n0279_038:0199a05": "法，善清淨深心思覺，能成就福德智慧，大慈",
    "T10n0279_038:0199a06": "大悲不捨眾生，入無量智道，入一切法，本來",
    "T10n0279_038:0199a07": "無生、無起、無相、無成、無壞、無盡、無轉、無性為",
    "T10n0279_038:0199a08": "性，初、中、後際皆悉平等，無分別如如智之所",
    "T10n0279_038:0199a09": "入處，離一切心、意、識分別想，無所取著猶如",
    "T10n0279_038:0199a10": "虛空，入一切法如虛空性，是名：得無生法忍。",
    "T10n0279_038:0199a11": "「佛子！菩薩成就此忍，即時得入第八不動地，",
    "T10n0279_038:0199a12": "為深行菩薩難可知無差別，離一切相、一切",
    "T10n0279_038:0199a13": "想、一切執著，無量無邊，一切聲聞、辟支佛所",
    "T10n0279_038:0199a14": "不能及，離諸諠諍，寂滅現前。譬如比丘，具足",
    "T10n0279_038:0199a15": "神通，得心自在，次第乃至入滅盡定，一切動",
    "T10n0279_038:0199a16": "心、憶想分別悉皆止息。此菩薩摩訶薩亦復",
    "T10n0279_038:0199a17": "如是，住不動地，即捨一切功用行，得無功用",
    "T10n0279_038:0199a18": "法，身、口、意業念務皆息，住於報行。譬如有",
    "T10n0279_038:0199a19": "人，夢中見身墮在大河，為欲渡故，發大勇",
    "T10n0279_038:0199a20": "猛，施大方便；以大勇猛、施方便故，即便覺",
    "T10n0279_038:0199a21": "寤，既覺寤已，所作皆息。菩薩亦爾，見眾生",
    "T10n0279_038:0199a22": "身在四流中，為救度故，發大勇猛，起大精進；",
    "T10n0279_038:0199a23": "以勇猛、精進故，至不動地；既至此已，一切",
    "T10n0279_038:0199a24": "功用靡不皆息，二行、相行悉不現前。佛子！",
    "T10n0279_038:0199a25": "如生梵世，欲界煩惱皆不現前；住不動地亦",
    "T10n0279_038:0199a26": "復如是，一切心、意、識行皆不現前。此菩薩摩",
    "T10n0279_038:0199a27": "訶薩，菩薩心、佛心、菩提心、涅槃心尚不現起，",
    "T10n0279_038:0199a28": "況復起於世間之心！「佛子！此地菩薩本願力",
    "T10n0279_038:0199a29": "故，諸佛世尊親現其前與如來智，令其得入",
    "T10n0279_038:0199b01": "法流門中，作如是言：『善哉善哉！善男子！此忍",
    "T10n0279_038:0199b02": "第一，順諸佛法。然善男子！我等所有十力、無",
    "T10n0279_038:0199b03": "畏、十八不共諸佛之法，汝今未得，汝應為欲",
    "T10n0279_038:0199b04": "成就此法勤加精進，勿復放捨於此忍門。又",
    "T10n0279_038:0199b05": "善男子！汝雖得是寂滅解脫，然諸凡夫未能",
    "T10n0279_038:0199b06": "證得，種種煩惱皆悉現前，種種覺觀常相侵",
    "T10n0279_038:0199b07": "害，汝當愍念如是眾生。又善男子！汝當憶念",
    "T10n0279_038:0199b08": "本所誓願，普大饒益一切眾生，皆令得入不",
    "T10n0279_038:0199b09": "可思議智慧之門。又善男子！此諸法法性，若",
    "T10n0279_038:0199b10": "佛出世，若不出世，常住不異，諸佛不以得此",
    "T10n0279_038:0199b11": "法故名為如來，一切二乘亦能得此無分別",
    "T10n0279_038:0199b12": "法。又善男子！汝觀我等身相無量，智慧無量，",
    "T10n0279_038:0199b13": "國土無量，方便無量，光明無量，清淨音聲亦",
    "T10n0279_038:0199b14": "無有量；汝今宜應成就此事。又善男子！汝今",
    "T10n0279_038:0199b15": "適得此一法明，所謂：一切法無生、無分別。善",
    "T10n0279_038:0199b16": "男子！如來法明，無量入，無量作，無量轉，乃",
    "T10n0279_038:0199b17": "至百千億那由他劫不可得知；汝應修行，成",
    "T10n0279_038:0199b18": "就此法。又善男子！汝觀十方無量國土、無量",
    "T10n0279_038:0199b19": "眾生、無量法、種種差別，悉應如實通達其",
    "T10n0279_038:0199b20": "事。』「佛子！諸佛世尊與此菩薩如是等無量",
    "T10n0279_038:0199b21": "起智門，令其能起無量無邊差別智業。佛子！",
    "T10n0279_038:0199b22": "若諸佛不與此菩薩起智門者，彼時即入究",
    "T10n0279_038:0199b23": "竟涅槃，棄捨一切利眾生業。以諸佛與如是",
    "T10n0279_038:0199b24": "等無量無邊起智門故，於一念頃所生智業，",
    "T10n0279_038:0199b25": "從初發心乃至七地所修諸行，百分不及一，",
    "T10n0279_038:0199b26": "乃至百千億那由他分亦不及一；如是，阿僧",
    "T10n0279_038:0199b27": "祇分，歌羅分，算數分，譬諭分，優波尼沙陀",
    "T10n0279_038:0199b28": "分，亦不及一。何以故？佛子！是菩薩先以一",
    "T10n0279_038:0199b29": "身起行，今住此地，得無量身、無量音聲、無量",
    "T10n0279_038:0199c01": "智慧、無量受生、無量淨國，教化無量眾生，供",
    "T10n0279_038:0199c02": "養無量諸佛，入無量法門，具無量神通，有無",
    "T10n0279_038:0199c03": "量眾會道場差別，住無量身、語、意業集一切",
    "T10n0279_038:0199c04": "菩薩行，以不動法故。佛子！譬如乘船欲入大",
    "T10n0279_038:0199c05": "海，未至於海，多用功力；若至海已，但隨風",
    "T10n0279_038:0199c06": "去，不假人力以至大海，一日所行比於未",
    "T10n0279_038:0199c07": "至，其未至時設經百歲亦不能及。佛子！菩",
    "T10n0279_038:0199c08": "薩摩訶薩亦復如是，積集廣大善根資糧，乘",
    "T10n0279_038:0199c09": "大乘船到菩薩行海，於一念頃以無功用智",
    "T10n0279_038:0199c10": "入一切智智境界，本有功用行經於無量百",
    "T10n0279_038:0199c11": "千億那由他劫所不能及。",
    "T10n0279_038:0199c12": "「佛子！菩薩住此第八地，以大方便善巧智所",
    "T10n0279_038:0199c13": "起無功用覺慧，觀一切智智所行境。所謂：觀",
    "T10n0279_038:0199c14": "世間成，觀世間壞；由此業集故成，由此業盡",
    "T10n0279_038:0199c15": "故壞。幾時成？幾時壞？幾時成住？幾時壞住？",
    "T10n0279_038:0199c16": "皆如實知。又知地界小相、大相、無量相、差別",
    "T10n0279_038:0199c17": "相，知水、火、風界小相、大相、無量相、差別相，",
    "T10n0279_038:0199c18": "知微塵細相、差別相、無量差別相。隨何世界",
    "T10n0279_038:0199c19": "中所有微塵聚及微塵差別相，皆如實知；隨",
    "T10n0279_038:0199c20": "何世界中所有地、水、火、風界各若干微塵，所",
    "T10n0279_038:0199c21": "有寶物若干微塵，眾生身若干微塵，國土身",
    "T10n0279_038:0199c22": "若干微塵，皆如實知。知眾生大身、小身各若",
    "T10n0279_038:0199c23": "干微塵成，知地獄身、畜生身、餓鬼身、阿脩羅",
    "T10n0279_038:0199c24": "身、天身、人身各若干微塵成，得如是知微塵",
    "T10n0279_038:0199c25": "差別智。又知欲界、色界、無色界成，知欲界、色",
    "T10n0279_038:0199c26": "界、無色界壞，知欲界、色界、無色界小相、大相、",
    "T10n0279_038:0199c27": "無量相、差別相，得如是觀三界差別智。「佛子！",
    "T10n0279_038:0199c28": "此菩薩復起智明，教化眾生。所謂：善知眾生",
    "T10n0279_038:0199c29": "身差別，善分別眾生身，善觀察所生處；隨其",
    "T10n0279_038:0200a01": "所應而為現身，教化成熟。此菩薩於一三",
    "T10n0279_038:0200a02": "千大千世界，隨眾生身信解差別，以智光明",
    "T10n0279_038:0200a03": "普現受生；如是，若二、若三，乃至百千，乃至不",
    "T10n0279_038:0200a04": "可說三千大千世界，隨眾生身信解差別，普",
    "T10n0279_038:0200a05": "於其中示現受生。此菩薩成就如是智慧故，",
    "T10n0279_038:0200a06": "於一佛剎其身不動，乃至不可說佛剎眾會",
    "T10n0279_038:0200a07": "中悉現其身。佛子！此菩薩隨諸眾生身心",
    "T10n0279_038:0200a08": "信解種種差別，於彼佛國眾會之中而現其",
    "T10n0279_038:0200a09": "身。所謂：於沙門眾中示沙門形，婆羅門眾中",
    "T10n0279_038:0200a10": "示婆羅門形，剎利眾中示剎利形；如是，毘舍",
    "T10n0279_038:0200a11": "眾、首陀眾、居士眾、四天王眾、三十三天眾、",
    "T10n0279_038:0200a12": "夜摩天眾、兜率陀天眾、化樂天眾、他化自在",
    "T10n0279_038:0200a13": "天眾、魔眾、梵眾，乃至阿迦尼吒天眾中，各隨",
    "T10n0279_038:0200a14": "其類而為現形。又應以聲聞身得度者，現聲",
    "T10n0279_038:0200a15": "聞形；應以辟支佛身得度者，現辟支佛形；應",
    "T10n0279_038:0200a16": "以菩薩身得度者，現菩薩形；應以如來身得",
    "T10n0279_038:0200a17": "度者，現如來形。佛子！菩薩如是於一切不可",
    "T10n0279_038:0200a18": "說佛國土中，隨諸眾生信樂差別，如是如是",
    "T10n0279_038:0200a19": "而為現身。「佛子！此菩薩遠離一切身想分別，",
    "T10n0279_038:0200a20": "住於平等。此菩薩知眾生身、國土身、業報",
    "T10n0279_038:0200a21": "身、聲聞身、獨覺身、菩薩身、如來身、智身、法",
    "T10n0279_038:0200a22": "身、虛空身。此菩薩知諸眾生心之所樂，能以",
    "T10n0279_038:0200a23": "眾生身作自身，亦作國土身、業報身，乃至虛",
    "T10n0279_038:0200a24": "空身。又知眾生心之所樂，能以國土身作自",
    "T10n0279_038:0200a25": "身，亦作眾生身、業報身，乃至虛空身。又知諸",
    "T10n0279_038:0200a26": "眾生心之所樂，能以業報身作自身，亦作眾",
    "T10n0279_038:0200a27": "生身、國土身，乃至虛空身。又知眾生心之所",
    "T10n0279_038:0200a28": "樂，能以自身作眾生身、國土身，乃至虛空",
    "T10n0279_038:0200a29": "身。隨諸眾生所樂不同，則於此身現如是",
    "T10n0279_038:0200b01": "形。此菩薩知眾生集業身、報身、煩惱身、色",
    "T10n0279_038:0200b02": "身、無色身，又知國土身小相、大相、無量相、",
    "T10n0279_038:0200b03": "染相、淨相、廣相、倒住相、正住相、普入相、方",
    "T10n0279_038:0200b04": "網差別相，知業報身假名差別，知聲聞身、",
    "T10n0279_038:0200b05": "獨覺身、菩薩身假名差別，知如來身有菩",
    "T10n0279_038:0200b06": "提身、願身、化身、力持身、相好莊嚴身、威勢",
    "T10n0279_038:0200b07": "身、意生身、福德身、法身、智身，知智身善思量",
    "T10n0279_038:0200b08": "相、如實決擇相、果行所攝相、世間出世間差",
    "T10n0279_038:0200b09": "別相、三乘差別相、共相、不共相、出離相、非出",
    "T10n0279_038:0200b10": "離相、學相、無學相，知法身平等相、不壞相、隨",
    "T10n0279_038:0200b11": "時隨俗假名差別相、眾生非眾生法差別相、",
    "T10n0279_038:0200b12": "佛法聖僧法差別相，知虛空身無量相、周遍",
    "T10n0279_038:0200b13": "相、無形相、無異相、無邊相、顯現色身相。佛",
    "T10n0279_038:0200b14": "子！菩薩成就如是身智已，得命自在、心自在、",
    "T10n0279_038:0200b15": "財自在、業自在、生自在、願自在、解自在、如",
    "T10n0279_038:0200b16": "意自在、智自在、法自在。得此十自在故，則為",
    "T10n0279_038:0200b17": "不思議智者、無量智者、廣大智者、無能壞智",
    "T10n0279_038:0200b18": "者。",
    "T10n0279_038:0200b19": "「此菩薩如是入已，如是成就已，得畢竟無過",
    "T10n0279_038:0200b20": "失身業、無過失語業、無過失意業。身、語、意業",
    "T10n0279_038:0200b21": "隨智慧行，般若波羅蜜增上，大悲為首，方便",
    "T10n0279_038:0200b22": "善巧，善能分別，善起大願，佛力所護，常勤修",
    "T10n0279_038:0200b23": "習利眾生智，普住無邊差別世界。佛子！舉要",
    "T10n0279_038:0200b24": "言之：菩薩住此不動地，身、語、意業諸有所作，",
    "T10n0279_038:0200b25": "皆能積集一切佛法。佛子！菩薩住此地，得善",
    "T10n0279_038:0200b26": "住深心力，一切煩惱不行故；得善住勝心力，",
    "T10n0279_038:0200b27": "不離於道故；得善住大悲力，不捨利益眾生",
    "T10n0279_038:0200b28": "故；得善住大慈力，救護一切世間故；得善住",
    "T10n0279_038:0200b29": "陀羅尼力，不忘於法故：得善住辯才力，善觀",
    "T10n0279_038:0200c01": "察分別一切法故；得善住神通力，普往無邊",
    "T10n0279_038:0200c02": "世界故：得善住大願力，不捨一切菩薩所作",
    "T10n0279_038:0200c03": "故；得善住波羅蜜力，成就一切佛法故；得如",
    "T10n0279_038:0200c04": "來護念力，一切種、一切智智現前故。此菩薩",
    "T10n0279_038:0200c05": "得如是智力，能現一切諸所作事，於諸事中",
    "T10n0279_038:0200c06": "無有過咎。",
    "T10n0279_038:0200c07": "「佛子！此菩薩智地名為：不動地，無能沮壞故；",
    "T10n0279_038:0200c08": "名為：不轉地，智慧無退故；名為：難得地，一切",
    "T10n0279_038:0200c09": "世間無能測故；名為：童真地，離一切過失故；",
    "T10n0279_038:0200c10": "名為：生地，隨樂自在故；名為：成地，更無所作",
    "T10n0279_038:0200c11": "故；名為：究竟地，智慧決定故；名為：變化地，隨",
    "T10n0279_038:0200c12": "願成就故；名為：力持地，他不能動故；名為：無",
    "T10n0279_038:0200c13": "功用地，先已成就故。佛子！菩薩成就如是智",
    "T10n0279_038:0200c14": "慧，入佛境界，佛功德照，順佛威儀，佛境現",
    "T10n0279_038:0200c15": "前，常為如來之所護念，梵、釋、四王、金剛力士",
    "T10n0279_038:0200c16": "常隨侍衛，恒不捨離諸大三昧，能現無量諸",
    "T10n0279_038:0200c17": "身差別，於一一身有大勢力，報得神通三昧",
    "T10n0279_038:0200c18": "自在，隨有可化眾生之處示成正覺。佛子！菩",
    "T10n0279_038:0200c19": "薩如是入大乘會，獲大神通，放大光明，入無",
    "T10n0279_038:0200c20": "礙法界，知世界差別，示現一切諸大功德，隨",
    "T10n0279_038:0200c21": "意自在，善能通達前際，後際，普伏一切魔邪",
    "T10n0279_038:0200c22": "之道，深入如來所行境界，於無量國土修菩",
    "T10n0279_038:0200c23": "薩行，以能獲得不退轉法，是故說名：住不動",
    "T10n0279_038:0200c24": "地。「佛子！菩薩住此不動地已，以三昧力，常得",
    "T10n0279_038:0200c25": "現見無量諸佛，恒不捨離承事供養。此菩薩",
    "T10n0279_038:0200c26": "於一一劫、一一世界，見無量百佛、無量千佛，",
    "T10n0279_038:0200c27": "乃至無量百千億那由他佛，恭敬尊重，承事",
    "T10n0279_038:0200c28": "供養，一切資生悉以奉施。於諸佛所得於如",
    "T10n0279_038:0200c29": "來甚深法藏，受世界差別等無量法明；若有",
    "T10n0279_038:0201a01": "問難世界差別如是等事，無能屈者。如是經",
    "T10n0279_038:0201a02": "於無量百劫、無量千劫，乃至無量百千億那",
    "T10n0279_038:0201a03": "由他劫，所有善根轉增明淨。譬如真金治作",
    "T10n0279_038:0201a04": "寶冠，置閻浮提主聖王頂上，一切臣民諸莊",
    "T10n0279_038:0201a05": "嚴具無與等者；此地菩薩所有善根亦復如",
    "T10n0279_038:0201a06": "是，一切二乘乃至第七地菩薩所有善根無",
    "T10n0279_038:0201a07": "能及者，以住此地大智光明，普滅眾生煩惱",
    "T10n0279_038:0201a08": "黑闇，善能開闡智慧門故。佛子！譬如千世界",
    "T10n0279_038:0201a09": "主大梵天王，能普運慈心，普放光明，滿千世",
    "T10n0279_038:0201a10": "界；此地菩薩亦復如是，能放光明，照百萬佛",
    "T10n0279_038:0201a11": "剎微塵數世界，令諸眾生滅煩惱火而得清",
    "T10n0279_038:0201a12": "涼。此菩薩，十波羅蜜中，願波羅蜜增上；餘波",
    "T10n0279_038:0201a13": "羅蜜非不修行，但隨力隨分。是名：略說諸菩",
    "T10n0279_038:0201a14": "薩摩訶薩第八不動地；若廣說者，經無量劫",
    "T10n0279_038:0201a15": "不可窮盡。「佛子！菩薩摩訶薩住此地，多作大",
    "T10n0279_038:0201a16": "梵天王，主千世界，最勝自在，善說諸義，能與",
    "T10n0279_038:0201a17": "聲聞、辟支佛、諸菩薩波羅蜜道；若有問難世",
    "T10n0279_038:0201a18": "界差別，無能退屈。布施、愛語、利行、同事——如是",
    "T10n0279_038:0201a19": "一切諸所作業，皆不離念佛，乃至不離念一",
    "T10n0279_038:0201a20": "切種、一切智智。復作是念：『我當於一切眾生",
    "T10n0279_038:0201a21": "中為首、為勝，乃至為一切智智依止者。』此菩",
    "T10n0279_038:0201a22": "薩若以發起大精進力，於一念頃，得百萬三",
    "T10n0279_038:0201a23": "千大千世界微塵數三昧，乃至示現百萬三",
    "T10n0279_038:0201a24": "千大千世界微塵數菩薩以為眷屬；若以菩",
    "T10n0279_038:0201a25": "薩殊勝願力自在示現，過於是數，乃至百千",
    "T10n0279_038:0201a26": "億那由他劫不能數知。」爾時，金剛藏菩薩欲",
    "T10n0279_038:0201a27": "重宣其義而說頌曰：",
    "T10n0279_038:0201a28": "「七地修治方便慧，　　善集助道大願力，",
    "T10n0279_038:0201a29": "復得人尊所攝持，　　為求勝智登八住。",
    "T10n0279_038:0201b01": "功德成就恒慈愍，　　智慧廣大等虛空，",
    "T10n0279_038:0201b02": "聞法能生決定力，　　是則寂滅無生忍。",
    "T10n0279_038:0201b03": "知法無生無起相，　　無成無壞無盡轉，",
    "T10n0279_038:0201b04": "離有平等絕分別，　　超諸心行如空住。",
    "T10n0279_038:0201b05": "成就是忍超戲論，　　甚深不動恒寂滅，",
    "T10n0279_038:0201b06": "一切世間無能知，　　心相取著悉皆離。",
    "T10n0279_038:0201b07": "住於此地不分別，　　譬如比丘入滅定，",
    "T10n0279_038:0201b08": "如夢渡河覺則無，　　如生梵天絕下欲。",
    "T10n0279_038:0201b09": "以本願力蒙勸導，　　歎其忍勝與灌頂，",
    "T10n0279_038:0201b10": "語言：『我等眾佛法，　　汝今未獲當勤進。",
    "T10n0279_038:0201b11": "汝雖已滅煩惱火，　　世間惑焰猶熾然，",
    "T10n0279_038:0201b12": "當念本願度眾生，　　悉使修因趣解脫。",
    "T10n0279_038:0201b13": "法性真常離心念，　　二乘於此亦能得，",
    "T10n0279_038:0201b14": "不以此故為世尊，　　但以甚深無礙智。』",
    "T10n0279_038:0201b15": "如是人天所應供，　　與此智慧令觀察，",
    "T10n0279_038:0201b16": "無邊佛法悉得成，　　一念超過曩眾行。",
    "T10n0279_038:0201b17": "菩薩住茲妙智地，　　則獲廣大神通力，",
    "T10n0279_038:0201b18": "一念分身遍十方，　　如船入海因風濟。",
    "T10n0279_038:0201b19": "心無功用任智力，　　悉知國土成壞住，",
    "T10n0279_038:0201b20": "諸界種種各殊異，　　小大無量皆能了。",
    "T10n0279_038:0201b21": "三千世界四大種，　　六趣眾生身各別，",
    "T10n0279_038:0201b22": "及以眾寶微塵數，　　以智觀察悉無餘。",
    "T10n0279_038:0201b23": "菩薩能知一切身，　　為化眾生同彼形，",
    "T10n0279_038:0201b24": "國土無量種種別，　　悉為現形無不遍。",
    "T10n0279_038:0201b25": "譬如日月住虛空，　　一切水中皆現影；",
    "T10n0279_038:0201b26": "住於法界無所動，　　隨心現影亦復然。",
    "T10n0279_038:0201b27": "隨其心樂各不同，　　一切眾中皆現身，",
    "T10n0279_038:0201b28": "聲聞獨覺與菩薩，　　及以佛身靡不現。",
    "T10n0279_038:0201b29": "眾生國土業報身，　　種種聖人智法身，",
    "T10n0279_038:0201c01": "虛空身相皆平等，　　普為眾生而示作。",
    "T10n0279_038:0201c02": "十種聖智普觀察，　　復順慈悲作眾業，",
    "T10n0279_038:0201c03": "所有佛法皆成就，　　持戒不動如須彌。",
    "T10n0279_038:0201c04": "十力成就不動搖，　　一切魔眾無能轉，",
    "T10n0279_038:0201c05": "諸佛護念天王禮，　　密跡金剛恒侍衛。",
    "T10n0279_038:0201c06": "此地功德無邊際，　　千萬億劫說不盡，",
    "T10n0279_038:0201c07": "復以供佛善益明，　　如王頂上莊嚴具。",
    "T10n0279_038:0201c08": "菩薩住此第八地，　　多作梵王千界主，",
    "T10n0279_038:0201c09": "演說三乘無有窮，　　慈光普照除眾惑。",
    "T10n0279_038:0201c10": "一念所獲諸三昧，　　百萬世界微塵等，",
    "T10n0279_038:0201c11": "諸所作事悉亦然，　　願力示現復過是。",
    "T10n0279_038:0201c12": "菩薩第八不動地，　　我為汝等已略說，",
    "T10n0279_038:0201c13": "若欲次第廣分別，　　經於億劫不能盡。」",
    "T10n0279_038:0201c14": "第九地第九地",
    "T10n0279_038:0201c15": "說此菩薩八地時，　　如來現大神通力，",
    "T10n0279_038:0201c16": "震動十方諸國土，　　無量億數難思議。",
    "T10n0279_038:0201c17": "一切知見無上尊，　　其身普放大光明，",
    "T10n0279_038:0201c18": "照耀彼諸無量土，　　悉使眾生獲安樂。",
    "T10n0279_038:0201c19": "菩薩無量百千億，　　俱時踊在虛空住，",
    "T10n0279_038:0201c20": "以過諸天上妙供，　　供養說中最勝者。",
    "T10n0279_038:0201c21": "大自在王自在天，　　悉共同心喜無量，",
    "T10n0279_038:0201c22": "各以種種眾供具，　　供養甚深功德海。",
    "T10n0279_038:0201c23": "復有天女千萬億，　　身心歡喜悉充遍，",
    "T10n0279_038:0201c24": "各奏樂音無量種，　　供養人中大導師。",
    "T10n0279_038:0201c25": "是時眾樂同時奏，　　百千萬億無量別，",
    "T10n0279_038:0201c26": "悉以善逝威神力，　　演出妙音而讚歎：",
    "T10n0279_038:0201c27": "「寂靜調柔無垢害，　　隨所入地善修習，",
    "T10n0279_038:0201c28": "心如虛空詣十方，　　廣說佛道悟群生。",
    "T10n0279_038:0201c29": "天上人間一切處，　　悉現無等妙莊嚴，",
    "T10n0279_038:0202a01": "以從如來功德生，　　令其見者樂佛智。",
    "T10n0279_038:0202a02": "不離一剎詣眾土，　　如月普現照世間，",
    "T10n0279_038:0202a03": "音聲心念悉皆滅，　　譬猶谷響無不應。",
    "T10n0279_038:0202a04": "若有眾生心下劣，　　為彼演說聲聞行；",
    "T10n0279_038:0202a05": "若心明利樂辟支，　　則為彼說中乘道。",
    "T10n0279_038:0202a06": "若有慈悲樂饒益，　　為說菩薩所行事；",
    "T10n0279_038:0202a07": "若有最勝智慧心，　　則示如來無上法。",
    "T10n0279_038:0202a08": "譬如幻師作眾事，　　種種形相皆非實，",
    "T10n0279_038:0202a09": "菩薩智幻亦如是，　　雖現一切離有無。」",
    "T10n0279_038:0202a10": "如是美音千萬種，　　歌讚佛已默然住。",
    "T10n0279_038:0202a11": "解脫月言：「今眾淨，　　願說九地所行道！」",
    "T10n0279_038:0202a12": "爾時，金剛藏菩薩告解脫月菩薩言：「佛子！菩",
    "T10n0279_038:0202a13": "薩摩訶薩以如是無量智思量觀察，欲更求",
    "T10n0279_038:0202a14": "轉勝寂滅解脫，復修習如來智慧，入如來祕",
    "T10n0279_038:0202a15": "密法，觀察不思議大智性，淨諸陀羅尼三昧",
    "T10n0279_038:0202a16": "門，具廣大神通，入差別世界，修力、無畏、不共",
    "T10n0279_038:0202a17": "法，隨諸佛轉法輪，不捨大悲本願力，得入菩",
    "T10n0279_038:0202a18": "薩第九善慧地。",
    "T10n0279_038:0202a19": "「佛子！菩薩摩訶薩住此善慧地，如實知善不",
    "T10n0279_038:0202a20": "善無記法行、有漏無漏法行、世間出世間法",
    "T10n0279_038:0202a21": "行、思議不思議法行、定不定法行、聲聞獨覺",
    "T10n0279_038:0202a22": "法行、菩薩行法行、如來地法行、有為法行、無",
    "T10n0279_038:0202a23": "為法行。此菩薩以如是智慧，如實知眾生心",
    "T10n0279_038:0202a24": "稠林、煩惱稠林、業稠林、根稠林、解稠林、性",
    "T10n0279_038:0202a25": "稠林、樂欲稠林、隨眠稠林、受生稠林、習氣相",
    "T10n0279_038:0202a26": "續稠林、三聚差別稠林。此菩薩如實知眾生",
    "T10n0279_038:0202a27": "心種種相，所謂：雜起相、速轉相、壞不壞相、無",
    "T10n0279_038:0202a28": "形質相、無邊際相、清淨相、垢無垢相、縛不縛",
    "T10n0279_038:0202a29": "相、幻所作相、隨諸趣生相；如是百千萬億乃",
    "T10n0279_038:0202b01": "至無量，皆如實知。又知諸煩惱種種相，所謂：",
    "T10n0279_038:0202b02": "久遠隨行相、無邊引起相、俱生不捨相、眠起",
    "T10n0279_038:0202b03": "一義相、與心相應不相應相、隨趣受生而住",
    "T10n0279_038:0202b04": "相、三界差別相、愛見癡慢如箭深入過患相、",
    "T10n0279_038:0202b05": "三業因緣不絕相；略說乃至八萬四千，皆如",
    "T10n0279_038:0202b06": "實知。又知諸業種種相，所謂：善不善無記相、",
    "T10n0279_038:0202b07": "有表示無表示相、與心同生不離相、因自性",
    "T10n0279_038:0202b08": "剎那壞而次第集果不失相、有報無報相、受",
    "T10n0279_038:0202b09": "黑黑等眾報相、如田無量相、凡聖差別相、現",
    "T10n0279_038:0202b10": "受生受後受相、乘非乘定不定相；略說乃至",
    "T10n0279_038:0202b11": "八萬四千，皆如實知。又知諸根軟中勝相、先",
    "T10n0279_038:0202b12": "際後際差別無差別相、上中下相、煩惱俱生",
    "T10n0279_038:0202b13": "不相離相、乘非乘定不定相、淳熟調柔相、隨",
    "T10n0279_038:0202b14": "根網輕轉壞相、增上無能壞相、退不退差別",
    "T10n0279_038:0202b15": "相、遠隨共生不同相；略說乃至八萬四千，皆",
    "T10n0279_038:0202b16": "如實知。又知諸解軟中上、諸性軟中上、樂欲",
    "T10n0279_038:0202b17": "軟中上；皆略說乃至八萬四千。又知諸隨眠",
    "T10n0279_038:0202b18": "種種相，所謂：與深心共生相、與心共生相、心",
    "T10n0279_038:0202b19": "相應不相應差別相、久遠隨行相、無始不拔",
    "T10n0279_038:0202b20": "相、與一切禪定解脫三昧三摩鉢底神通相",
    "T10n0279_038:0202b21": "違相、三界相續受生繫縛相、令無邊心相續",
    "T10n0279_038:0202b22": "現起相、開諸處門相、堅實難治相、地處成就",
    "T10n0279_038:0202b23": "不成就相、唯以聖道拔出相。又知受生種種",
    "T10n0279_038:0202b24": "相，所謂：隨業受生相、六趣差別相、有色無色",
    "T10n0279_038:0202b25": "差別相、有想無想差別相、業為田愛水潤無",
    "T10n0279_038:0202b26": "明暗覆識為種子生後有芽相、名色俱生不",
    "T10n0279_038:0202b27": "相離相、癡愛希求續有相、欲受欲生無始樂",
    "T10n0279_038:0202b28": "著相、妄謂出三界貪求相。又知習氣種種相，",
    "T10n0279_038:0202b29": "所謂：行不行差別相、隨趣熏習相、隨眾生行",
    "T10n0279_038:0202c01": "熏習相、隨業煩惱熏習相、善不善無記熏習",
    "T10n0279_038:0202c02": "相、隨入後有熏習相、次第熏習相、不斷煩惱",
    "T10n0279_038:0202c03": "遠行不捨熏習相、實非實熏習相、見聞親近",
    "T10n0279_038:0202c04": "聲聞獨覺菩薩如來熏習相。又知眾生正定",
    "T10n0279_038:0202c05": "邪定不定相，所謂：正見正定相、邪見邪定相、",
    "T10n0279_038:0202c06": "二俱不定相、五逆邪定相、五根正定相、二俱",
    "T10n0279_038:0202c07": "不定相、八邪邪定相、正性正定相、更不作二",
    "T10n0279_038:0202c08": "俱離不定相、深著邪法邪定相、習行聖道正",
    "T10n0279_038:0202c09": "定相、二俱捨不定相。佛子！菩薩隨順如是智",
    "T10n0279_038:0202c10": "慧，名：住善慧地；住此地已，了知眾生諸行差",
    "T10n0279_038:0202c11": "別，教化調伏，令得解脫。",
    "T10n0279_038:0202c12": "「佛子！此菩薩善能演說聲聞乘法、獨覺乘法、",
    "T10n0279_038:0202c13": "菩薩乘法、如來地法；一切行處，智隨行故，能",
    "T10n0279_038:0202c14": "隨眾生根性、欲解、所行有異、諸聚差別，亦",
    "T10n0279_038:0202c15": "隨受生、煩惱、眠、縛、諸業習氣而為說法，令生",
    "T10n0279_038:0202c16": "信解，增益智慧，各於其乘而得解脫。",
    "T10n0279_038:0202c17": "「佛子！菩薩住此善慧地，作大法師，具法師行，",
    "T10n0279_038:0202c18": "善能守護如來法藏，以無量善巧智，起四無",
    "T10n0279_038:0202c19": "礙辯，用菩薩言辭而演說法。此菩薩常隨四",
    "T10n0279_038:0202c20": "無礙智轉，無暫捨離。何等為四，所謂：法無礙",
    "T10n0279_038:0202c21": "智、義無礙智、辭無礙智、樂說無礙智。此菩",
    "T10n0279_038:0202c22": "薩以法無礙智，知諸法自相；義無礙智，知諸",
    "T10n0279_038:0202c23": "法別相；辭無礙智，無錯謬說；樂說無礙智，",
    "T10n0279_038:0202c24": "無斷盡說。復次，以法無礙智，知諸法自性；義",
    "T10n0279_038:0202c25": "無礙智，知諸法生滅；辭無礙智，安立一切",
    "T10n0279_038:0202c26": "法不斷說；樂說無礙智，隨所安立，不可壞無",
    "T10n0279_038:0202c27": "邊說。復次，以法無礙智，知現在法差別；義無",
    "T10n0279_038:0202c28": "礙智，知過去、未來法差別；辭無礙智，於去、",
    "T10n0279_038:0202c29": "來、今法無錯謬說；樂說無礙智，於一一世無",
    "T10n0279_038:0203a01": "邊法明了說。復次，以法無礙智，知法差別；義",
    "T10n0279_038:0203a02": "無礙智，知義差別；辭無礙智，隨其言音說；",
    "T10n0279_038:0203a03": "樂說無礙智，隨其心樂說。復次，法無礙智，以",
    "T10n0279_038:0203a04": "法智知差別不異；義無礙智，以比智知差別",
    "T10n0279_038:0203a05": "如實；辭無礙智，以世智差別說；樂說無礙",
    "T10n0279_038:0203a06": "智，以第一義智善巧說。復次，法無礙智，知諸",
    "T10n0279_038:0203a07": "法一相不壞；義無礙智，知蘊、界、處、諦、緣起善",
    "T10n0279_038:0203a08": "巧；辭無礙智，以一切世間易解了美妙音",
    "T10n0279_038:0203a09": "聲、文字說；樂說無礙智，以轉勝無邊法明說。",
    "T10n0279_038:0203a10": "復次，法無礙智，知一乘平等性；義無礙智，知",
    "T10n0279_038:0203a11": "諸乘差別性；辭無礙智，說一切乘無差別；",
    "T10n0279_038:0203a12": "樂說無礙智，說一一乘無邊法。復次，法無礙",
    "T10n0279_038:0203a13": "智，知一切菩薩行、智行、法行智隨證；義無礙",
    "T10n0279_038:0203a14": "智，知十地分位義差別；辭無礙智，說地道",
    "T10n0279_038:0203a15": "無差別相；樂說無礙智，說一一地無邊行相。",
    "T10n0279_038:0203a16": "復次，法無礙智，知一切如來一念成正覺；義",
    "T10n0279_038:0203a17": "無礙智，知種種時、種種處等各差別；辭無",
    "T10n0279_038:0203a18": "礙智，說成正覺差別；樂說無礙智，於一一句",
    "T10n0279_038:0203a19": "法無量劫說不盡。復次，法無礙智，知一切",
    "T10n0279_038:0203a20": "如來語、力、無所畏、不共佛法，大慈大悲，辯",
    "T10n0279_038:0203a21": "才方便，轉法輪，一切智智隨證；義無礙智，知",
    "T10n0279_038:0203a22": "如來隨八萬四千眾生心、行、根、解、差別音聲；",
    "T10n0279_038:0203a23": "辭無礙智，隨一切眾生行，以如來音聲差別",
    "T10n0279_038:0203a24": "說；樂說無礙智，隨眾生信解，以如來智清淨",
    "T10n0279_038:0203a25": "行圓滿說。",
    "T10n0279_038:0203a26": "「佛子！菩薩住第九地，得如是善巧無礙智，得",
    "T10n0279_038:0203a27": "如來妙法藏，作大法師，得義陀羅尼、法陀羅",
    "T10n0279_038:0203a28": "尼、智陀羅尼、光照陀羅尼、善慧陀羅尼、眾",
    "T10n0279_038:0203b01": "財陀羅尼、威德陀羅尼、無礙門陀羅尼、無邊",
    "T10n0279_038:0203b02": "際陀羅尼、種種義陀羅尼，如是等百萬阿僧",
    "T10n0279_038:0203b03": "祇陀羅尼門皆得圓滿，以百萬阿僧祇善巧",
    "T10n0279_038:0203b04": "音聲辯才門而演說法。此菩薩得如是百萬",
    "T10n0279_038:0203b05": "阿僧祇陀羅尼門已，於無量佛所一一佛前，",
    "T10n0279_038:0203b06": "悉以如是百萬阿僧祇陀羅尼門聽聞正法，",
    "T10n0279_038:0203b07": "聞已不忘，以無量差別門為他演說。此菩薩",
    "T10n0279_038:0203b08": "初見於佛，頭頂禮敬，即於佛所得無量法門；",
    "T10n0279_038:0203b09": "此所得法門，非彼聞持諸大聲聞，於百千劫",
    "T10n0279_038:0203b10": "所能領受。此菩薩得如是陀羅尼、如是無礙",
    "T10n0279_038:0203b11": "智，坐於法座而說於法；大千世界滿中眾",
    "T10n0279_038:0203b12": "生，隨其心樂差別為說；唯除諸佛及受職菩",
    "T10n0279_038:0203b13": "薩，其餘眾會威德光明無能與比。此菩薩",
    "T10n0279_038:0203b14": "處於法座，欲以一音，令諸大眾皆得解了，即",
    "T10n0279_038:0203b15": "得解了；或時欲以種種音聲，令諸大眾皆得",
    "T10n0279_038:0203b16": "開悟；或時心欲放大光明，演說法門；或時心",
    "T10n0279_038:0203b17": "欲於其身上一一毛孔，皆演法音；或時心欲",
    "T10n0279_038:0203b18": "乃至三千大千世界所有一切形、無形物，皆",
    "T10n0279_038:0203b19": "悉演出妙法言音；或時心欲發一言音，周遍",
    "T10n0279_038:0203b20": "法界，悉令解了；或時心欲一切言音，皆作法",
    "T10n0279_038:0203b21": "音，恒住不滅；或時心欲一切世界簫、笛、鐘、鼓",
    "T10n0279_038:0203b22": "及以歌詠，一切樂聲皆演法音；或時心欲於",
    "T10n0279_038:0203b23": "一字中，一切法句言音差別，皆悉具足；或時",
    "T10n0279_038:0203b24": "心欲令不可說無量世界地、水、火、風四大聚",
    "T10n0279_038:0203b25": "中所有微塵，一一塵中皆悉演出不可說法",
    "T10n0279_038:0203b26": "門。如是所念，一切隨心，無不得者。",
    "T10n0279_038:0203b27": "「佛子！此菩薩，假使三千大千世界所有眾生",
    "T10n0279_038:0203b28": "咸至其前，一一皆以無量言音而興問難，一",
    "T10n0279_038:0203c01": "一問難各各不同；菩薩於一念頃悉能領",
    "T10n0279_038:0203c02": "受，仍以一音普為解釋，令隨心樂，各得歡",
    "T10n0279_038:0203c03": "喜。如是乃至不可說世界所有眾生，一剎那",
    "T10n0279_038:0203c04": "間，一一皆以無量言音而興問難，一一問難",
    "T10n0279_038:0203c05": "各各不同；菩薩於一念頃悉能領受，亦以一",
    "T10n0279_038:0203c06": "音普為解釋，各隨心樂，令得歡喜。乃至不可",
    "T10n0279_038:0203c07": "說不可說世界滿中眾生，菩薩皆能隨其心",
    "T10n0279_038:0203c08": "樂、隨根、隨解而為說法，承佛神力廣作佛",
    "T10n0279_038:0203c09": "事，普為一切作所依怙。佛子！此菩薩復更精",
    "T10n0279_038:0203c10": "進，成就智明。假使一毛端處有不可說世界",
    "T10n0279_038:0203c11": "微塵數諸佛眾會，一一眾會有不可說世界",
    "T10n0279_038:0203c12": "微塵數眾生，一一眾生有不可說世界微塵",
    "T10n0279_038:0203c13": "數性、欲，彼諸佛隨其性、欲各與法門；如一毛",
    "T10n0279_038:0203c14": "端處，一切法界處悉亦如是。如是所說無量",
    "T10n0279_038:0203c15": "法門，菩薩於一念中悉能領受，無有忘失。",
    "T10n0279_038:0203c16": "「佛子！菩薩住此第九地，晝夜專勤更無餘念，",
    "T10n0279_038:0203c17": "唯入佛境界親近如來，入諸菩薩甚深解脫，",
    "T10n0279_038:0203c18": "常在三昧，恒見諸佛，未曾捨離。一一劫中見",
    "T10n0279_038:0203c19": "無量佛、無量百佛、無量千佛，乃至無量百千",
    "T10n0279_038:0203c20": "億那由他佛，恭敬尊重，承事供養，於諸佛所",
    "T10n0279_038:0203c21": "種種問難，得說法陀羅尼，所有善根轉更明",
    "T10n0279_038:0203c22": "淨。譬如真金，善巧金師用作寶冠，轉輪聖",
    "T10n0279_038:0203c23": "王以嚴其首，四天下內一切小王及諸臣",
    "T10n0279_038:0203c24": "民諸莊嚴具無與等者；此第九地菩薩善",
    "T10n0279_038:0203c25": "根亦復如是，一切聲聞、辟支佛及下地菩薩",
    "T10n0279_038:0203c26": "所有善根無能與等。佛子！譬如二千世界主",
    "T10n0279_038:0203c27": "大梵天王，身出光明，二千界中幽遠之處",
    "T10n0279_038:0203c28": "悉能照耀，除其黑闇；此地菩薩所有善根",
    "T10n0279_038:0204a01": "亦復如是，能出光明照眾生心，煩惱黑闇皆",
    "T10n0279_038:0204a02": "令息滅。此菩薩，十波羅蜜中，力波羅蜜最勝；",
    "T10n0279_038:0204a03": "餘波羅蜜非不修行，但隨力隨分。「佛子！是名：",
    "T10n0279_038:0204a04": "略說菩薩摩訶薩第九善慧地；若廣說者，於",
    "T10n0279_038:0204a05": "無量劫亦不能盡。佛子！菩薩摩訶薩住此",
    "T10n0279_038:0204a06": "地，多作二千世界主大梵天王，善能統理，自",
    "T10n0279_038:0204a07": "在饒益，能為一切聲聞、緣覺及諸菩薩分別",
    "T10n0279_038:0204a08": "演說波羅蜜行；隨眾生心，所有問難無能",
    "T10n0279_038:0204a09": "屈者。布施、愛語、利行、同事——如是一切諸所作",
    "T10n0279_038:0204a10": "業，皆不離念佛，乃至不離念一切種、一切智",
    "T10n0279_038:0204a11": "智。復作是念：『我當於一切眾生中為首、為勝，",
    "T10n0279_038:0204a12": "乃至為一切智智依止者。』此菩薩若發勤精",
    "T10n0279_038:0204a13": "進，於一念頃，得百萬阿僧祇國土微塵數三",
    "T10n0279_038:0204a14": "昧，乃至示現百萬阿僧祇國土微塵數菩薩",
    "T10n0279_038:0204a15": "以為眷屬；若以菩薩殊勝願力自在示現，過",
    "T10n0279_038:0204a16": "於此數，乃至百千億那由他劫不能數知。」",
    "T10n0279_038:0204a17": "爾時，金剛藏菩薩欲重宣其義而說頌曰：",
    "T10n0279_038:0204a18": "「無量智力善觀察，　　最上微妙世難知，",
    "T10n0279_038:0204a19": "普入如來祕密處，　　利益眾生入九地。",
    "T10n0279_038:0204a20": "總持三昧皆自在，　　獲大神通入眾剎，",
    "T10n0279_038:0204a21": "力智無畏不共法，　　願力悲心入九地。",
    "T10n0279_038:0204a22": "住於此地持法藏，　　了善不善及無記，",
    "T10n0279_038:0204a23": "有漏無漏世出世，　　思不思議悉善知。",
    "T10n0279_038:0204a24": "若法決定不決定，　　三乘所作悉觀察，",
    "T10n0279_038:0204a25": "有為無為行差別，　　如是而知入世間。",
    "T10n0279_038:0204a26": "若欲知諸眾生心，　　則能以智如實知，",
    "T10n0279_038:0204a27": "種種速轉壞非壞，　　無質無邊等眾相。",
    "T10n0279_038:0204a28": "煩惱無邊恒共伴，　　眠起一義續諸趣，",
    "T10n0279_038:0204b01": "業性種種各差別，　　因壞果集皆能了。",
    "T10n0279_038:0204b02": "諸根種種下中上，　　先後際等無量別，",
    "T10n0279_038:0204b03": "解性樂欲亦復然，　　八萬四千靡不知。",
    "T10n0279_038:0204b04": "眾生惑見恒隨縛，　　無始稠林未除翦，",
    "T10n0279_038:0204b05": "與志共俱心並生，　　常相羈繫不斷絕。",
    "T10n0279_038:0204b06": "但唯妄想非實物，　　不離於心無處所，",
    "T10n0279_038:0204b07": "禪定境排仍退轉，　　金剛道滅方畢竟。",
    "T10n0279_038:0204b08": "六趣受生各差別，　　業田愛潤無明覆，",
    "T10n0279_038:0204b09": "識為種子名色芽，　　三界無始恒相續。",
    "T10n0279_038:0204b10": "惑業心習生諸趣，　　若離於此不復生；",
    "T10n0279_038:0204b11": "眾生悉在三聚中，　　或溺於見或行道。",
    "T10n0279_038:0204b12": "住於此地善觀察，　　隨其心樂及根解，",
    "T10n0279_038:0204b13": "悉以無礙妙辯才，　　如其所應差別說。",
    "T10n0279_038:0204b14": "處於法座如師子，　　亦如牛王寶山王，",
    "T10n0279_038:0204b15": "又如龍王布密雲，　　霔甘露雨充大海。",
    "T10n0279_038:0204b16": "善知法性及奧義，　　隨順言辭能辯說，",
    "T10n0279_038:0204b17": "總持百萬阿僧祇，　　譬如大海受眾雨。",
    "T10n0279_038:0204b18": "總持三昧皆清淨，　　能於一念見多佛，",
    "T10n0279_038:0204b19": "一一佛所皆聞法，　　復以妙音而演暢。",
    "T10n0279_038:0204b20": "若欲三千大千界，　　教化一切諸群生，",
    "T10n0279_038:0204b21": "如雲廣布無不及，　　隨其根欲悉令喜。",
    "T10n0279_038:0204b22": "毛端佛眾無有數，　　眾生心樂亦無極，",
    "T10n0279_038:0204b23": "悉應其心與法門，　　一切法界皆如是。",
    "T10n0279_038:0204b24": "菩薩勤加精進力，　　復獲功德轉增勝，",
    "T10n0279_038:0204b25": "聞持爾所諸法門，　　如地能持一切種。",
    "T10n0279_038:0204b26": "十方無量諸眾生，　　咸來親近會中坐，",
    "T10n0279_038:0204b27": "一念隨心各問難，　　一音普對悉充足。",
    "T10n0279_038:0204b28": "住於此地為法王，　　隨機誨誘無厭倦，",
    "T10n0279_038:0204c01": "日夜見佛未曾捨，　　入深寂滅智解脫。",
    "T10n0279_038:0204c02": "供養諸佛善益明，　　如王頂上妙寶冠，",
    "T10n0279_038:0204c03": "復使眾生煩惱滅，　　譬如梵王光普照。",
    "T10n0279_038:0204c04": "住此多作大梵王，　　以三乘法化眾生，",
    "T10n0279_038:0204c05": "所行善業普饒益，　　乃至當成一切智。",
    "T10n0279_038:0204c06": "一念所入諸三昧，　　阿僧祇剎微塵數，",
    "T10n0279_038:0204c07": "見佛說法亦復然，　　願力所作復過此。",
    "T10n0279_038:0204c08": "此是第九善慧地，　　大智菩薩所行處，",
    "T10n0279_038:0204c09": "甚深微妙難可見，　　我為佛子已宣說。」",
    "T10n0279_038:0204c10": "大方廣佛華嚴經卷第三十八"
}