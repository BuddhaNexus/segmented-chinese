{
    "T54n2123_003:0019c02": "諸經要集卷第三",
    "T54n2123_003:0019c04": "西明寺沙門釋道世集",
    "T54n2123_003:0019c05": "敬塔部第二(此有七緣)攝念部第三(此有四緣)",
    "T54n2123_003:0019c06": "述意緣引證緣興福緣感報緣",
    "T54n2123_003:0019c07": "旋塔緣入寺緣修故緣",
    "T54n2123_003:0019c08": "述意緣第一",
    "T54n2123_003:0019c09": "敬惟如來應現。妙色顯於三千。正覺韜光。遺",
    "T54n2123_003:0019c10": "形傳於八萬。是以塔踊靈山。影留石窟。刻",
    "T54n2123_003:0019c11": "檀畫疊之儀。鑄金鏤玉之狀。全身碎身之",
    "T54n2123_003:0019c12": "迹。聚塔散塔之奇。而光曜重昏。福資含識。致",
    "T54n2123_003:0019c13": "使英聲遐美。邪徒結信。肇啟育王之始。終傳",
    "T54n2123_003:0019c14": "大唐之初。自歷代繁興。神化非一。故經曰正",
    "T54n2123_003:0019c15": "法住正法滅。意在茲乎。",
    "T54n2123_003:0019c16": "引證緣第二",
    "T54n2123_003:0019c17": "如觀佛三昧經云。佛留影石室。在那乾呵羅",
    "T54n2123_003:0019c18": "國毒龍池側。佛坐龍石室窟中。為龍作十八",
    "T54n2123_003:0019c19": "變踊身入石。猶如明鏡。在石內映現於外。遠",
    "T54n2123_003:0019c20": "望則見。近望不現。諸天百千供養佛影。亦現",
    "T54n2123_003:0019c21": "說法(迄今不滅傳至彌勒)。",
    "T54n2123_003:0019c22": "又大集經云。忉利天城東。照明園中。有佛髮",
    "T54n2123_003:0019c23": "塔。城南麁澁園中有佛衣塔。城西歡喜園中",
    "T54n2123_003:0019c24": "有佛鉢塔。城北駕御園中有佛牙塔。",
    "T54n2123_003:0019c25": "又智度論云。天帝釋取菩薩髮及衣。於天上",
    "T54n2123_003:0019c26": "城東門外。立佛髮塔衣塔。",
    "T54n2123_003:0019c27": "又育王傳云。王得信心問道人曰。我從來殺",
    "T54n2123_003:0019c28": "害不必以理。今修何善得免斯殃。答曰。唯有",
    "T54n2123_003:0019c29": "起塔供養眾僧。救諸徒囚。賑濟貧乏(故譬喻經云王宮內",
    "T54n2123_003:0020a01": "常以四事供養二萬沙門盡心敬禮不可具述)王曰。何處可起塔。道人即",
    "T54n2123_003:0020a02": "以神力左手掩日光。作八萬四千道。散照",
    "T54n2123_003:0020a03": "閻浮提。所照之處皆可起塔。今諸塔處是也。",
    "T54n2123_003:0020a04": "時王欲建舍利塔。將四部兵眾至王舍城。取",
    "T54n2123_003:0020a05": "阿闍世王佛塔中舍利還。復修治此塔與先",
    "T54n2123_003:0020a06": "無異。如是更取七佛塔中舍利。至眾摩村中。",
    "T54n2123_003:0020a07": "時諸龍王將王入龍宮中。王從龍索舍利供",
    "T54n2123_003:0020a08": "養。龍即分與之。時王作八萬四千金銀琉璃",
    "T54n2123_003:0020a09": "頗梨篋。盛佛舍利。又作八萬四千寶瓶。以盛",
    "T54n2123_003:0020a10": "此篋。又作無量百千幡幢傘蓋。使諸鬼神各",
    "T54n2123_003:0020a11": "持舍利供養之具。勅諸鬼神。言於閻浮提。至",
    "T54n2123_003:0020a12": "於海際城邑聚落。滿一億家者。為世尊立塔。",
    "T54n2123_003:0020a13": "時有國名著叉尸羅。有三十六億家。彼國人",
    "T54n2123_003:0020a14": "語鬼神言。可三十六篋舍利與我等起立佛",
    "T54n2123_003:0020a15": "塔。王作方便。國中人少者令分與彼。令滿家",
    "T54n2123_003:0020a16": "數而立為塔。時巴連弗邑有上座。名曰耶舍。",
    "T54n2123_003:0020a17": "王詣彼所白上座曰。我欲一日之中立八萬",
    "T54n2123_003:0020a18": "四千佛塔。遍滿此閻浮提。意願如是。時彼上",
    "T54n2123_003:0020a19": "座自言。善哉大王。剋後十五日日正食時。令",
    "T54n2123_003:0020a20": "此閻浮提一時起諸佛塔。如是依數。乃至一",
    "T54n2123_003:0020a21": "日之中立八萬四千塔。世間人民興慶無量。",
    "T54n2123_003:0020a22": "共號曰阿育王塔。",
    "T54n2123_003:0020a23": "又大阿育王經云。八國共分舍利。阿闍世王",
    "T54n2123_003:0020a24": "分數得八萬四千。又別得佛口髭還國。道中",
    "T54n2123_003:0020a25": "逢難頭和龍王。從其求舍利分。阿闍世王不",
    "T54n2123_003:0020a26": "與。便語言我是龍王力能壞汝國土。阿闍世",
    "T54n2123_003:0020a27": "怖畏。即以佛髭與之。龍還於須彌山下高八",
    "T54n2123_003:0020a28": "萬四千里。於下起水精塔。阿闍世王得還國。",
    "T54n2123_003:0020a29": "以紫金函盛舍利。作千歲燈火。於五恒河沙",
    "T54n2123_003:0020b01": "水中。起塔葬埋之。後阿育得其國土。王娶夫",
    "T54n2123_003:0020b02": "人。身長八尺髮亦周等。眾相具足。王令相",
    "T54n2123_003:0020b03": "師觀之。師言。當為王生金色之子。王即拜為",
    "T54n2123_003:0020b04": "第二夫人。後遂有身足滿十月。王有緣事宜",
    "T54n2123_003:0020b05": "出外行。太后妬嫉。便作方便共欲除之。募",
    "T54n2123_003:0020b06": "覓猪母即應產者。語第二夫人言。卿是年少",
    "T54n2123_003:0020b07": "甫爾始產。不可露面視天。以被覆面。即生金",
    "T54n2123_003:0020b08": "子光照宮中。盜持而去殺之。即以猪子著其",
    "T54n2123_003:0020b09": "邊。便罵言。汝云。當為王生金色之子。何故生",
    "T54n2123_003:0020b10": "猪。便取輪頭拍囚內後園中令服菜。王還聞",
    "T54n2123_003:0020b11": "之不悅。久久之後王出行園。見之憶念迎取",
    "T54n2123_003:0020b12": "歸宮。第二夫人漸得親近。具說情狀。王聞驚",
    "T54n2123_003:0020b13": "怪。即殺八萬四千夫人。阿育王後於城外。造",
    "T54n2123_003:0020b14": "立地獄治諸罪人。耶舍知王殺諸夫人應墮",
    "T54n2123_003:0020b15": "地獄。即遣消散比丘化王。令發信悟。問比丘",
    "T54n2123_003:0020b16": "言。殺八萬四千夫人。罪可得贖不。道人言。各",
    "T54n2123_003:0020b17": "為之起一塔。塔下著一舍利。當得脫罪耳。王",
    "T54n2123_003:0020b18": "即尋覓阿闍世王舍利。有國相父年百二十。",
    "T54n2123_003:0020b19": "將五百人取本舍利。王得大喜。即分與鬼神。",
    "T54n2123_003:0020b20": "各還所部。令一日一時同載八萬四千剎。諸",
    "T54n2123_003:0020b21": "鬼神言。多隔山部不得相知。王言。汝曹但",
    "T54n2123_003:0020b22": "還。治槃護剎安鈴。我當使阿修輪以手摸",
    "T54n2123_003:0020b23": "日。四天下亦同時辰。",
    "T54n2123_003:0020b24": "又阿難經云。塔成造千二百。織成幡及雜花。",
    "T54n2123_003:0020b25": "未得懸幡。王恐身崩。塔成已六日。王請僧王",
    "T54n2123_003:0020b26": "園供養。時有優波崛多羅漢。將一萬八千阿",
    "T54n2123_003:0020b27": "羅漢。受王請。尊者崛多。顏貌端正身體柔軟。",
    "T54n2123_003:0020b28": "而王體醜陋肌膚麁澁。尊者即說偈言。",
    "T54n2123_003:0020b29": "　我行布施時　　淨心好財物",
    "T54n2123_003:0020c01": "　不如王行施　　以沙施於佛",
    "T54n2123_003:0020c02": "王告大臣。我以沙施佛獲報如是。云何而不",
    "T54n2123_003:0020c03": "修敬於世尊。王後尋佛弟子迦葉阿難等所",
    "T54n2123_003:0020c04": "有佛在世時弟子塔廟。躬到塔所。具展哀情",
    "T54n2123_003:0020c05": "責心修敬。各興種種供養。更立大塔。各捨十",
    "T54n2123_003:0020c06": "萬兩珍寶供養是塔。次至薄拘羅塔應當供",
    "T54n2123_003:0020c07": "養。王問。彼有何功德。崛多尊者答曰。彼無病",
    "T54n2123_003:0020c08": "第一。乃不為人說一句法。寂默無言。王曰。以",
    "T54n2123_003:0020c09": "一錢供養。諸臣白王言。功德既等。何故於此",
    "T54n2123_003:0020c10": "供養一錢。王告之曰。聽吾所說偈。",
    "T54n2123_003:0020c11": "　雖除無明癡　　智慧能鑒察",
    "T54n2123_003:0020c12": "　雖有薄拘羅　　於世何所益",
    "T54n2123_003:0020c13": "時彼一錢還來至王所。時大臣輩見是希有",
    "T54n2123_003:0020c14": "事。異口同音讚彼。嗚呼尊者少欲知足。乃至",
    "T54n2123_003:0020c15": "不須一錢。王及大臣供養菩提樹不絕。夫",
    "T54n2123_003:0020c16": "人名曰低舍羅絺多作念。王極愛念於我。念",
    "T54n2123_003:0020c17": "王今捨我珍寶至菩提樹間。我方便殺樹令",
    "T54n2123_003:0020c18": "死王不得往。可得與我相娛。夫人即遣人",
    "T54n2123_003:0020c19": "以熱乳澆之。樹枯葉落。王聞是語悶迷躄",
    "T54n2123_003:0020c20": "地。夫人見王憂愁不樂。當悅王心。白王曰若",
    "T54n2123_003:0020c21": "無彼樹我命亦無。如來於彼樹得道。彼樹既",
    "T54n2123_003:0020c22": "無何用活耶。復以冷乳灌之。彼樹更生。王聞",
    "T54n2123_003:0020c23": "歡喜詣於樹下。目不暫捨。以千瓮香湯溉灌",
    "T54n2123_003:0020c24": "菩提樹。倍復嚴好增長茂盛。後王潔淨身心。",
    "T54n2123_003:0020c25": "手執香鑪在於殿上。四方作禮心念口言。如",
    "T54n2123_003:0020c26": "來賢聖弟子在諸方者。憐愍我故受我供養。",
    "T54n2123_003:0020c27": "如是語時。有三十萬比丘悉來集。彼大眾中",
    "T54n2123_003:0020c28": "十萬是阿羅漢。二十萬是學人。及凡夫宮人",
    "T54n2123_003:0020c29": "太子群臣。共王所作功德無量。不可述盡。",
    "T54n2123_003:0021a01": "又雜阿含經云。阿育王問比丘言。誰於佛法",
    "T54n2123_003:0021a02": "中能行大施。諸比丘言。給孤獨長者最行大",
    "T54n2123_003:0021a03": "施。王問。彼施幾許。比丘答曰。以捨億千金。",
    "T54n2123_003:0021a04": "王聞已。彼長者尚捨億千金。我今為王。何",
    "T54n2123_003:0021a05": "緣復以億千金施。當以億百千金施。乃至用",
    "T54n2123_003:0021a06": "私藏盡。將此閻浮提夫人婇女太子大臣。總",
    "T54n2123_003:0021a07": "施與聖僧。後用四十億金。還復贖取。如是計",
    "T54n2123_003:0021a08": "挍。總用九十六億千金。乃至王得重病自知",
    "T54n2123_003:0021a09": "命盡。常願以億百千金作功德。今願不滿便",
    "T54n2123_003:0021a10": "就後世。唯減四億未滿。王即辦諸珍寶。送與",
    "T54n2123_003:0021a11": "雞頭摩寺。乃至以半阿摩勒果。送與僧禮拜",
    "T54n2123_003:0021a12": "僧足。問訊大聖眾等。我領此閻浮提。是我所",
    "T54n2123_003:0021a13": "有。今者頓盡不得自在唯此半果哀愍納受。",
    "T54n2123_003:0021a14": "令我得福。上座耶舍令研磨著石榴羹中行",
    "T54n2123_003:0021a15": "之。一切皆得周遍。王復問傍臣曰。誰是閻浮",
    "T54n2123_003:0021a16": "提王。諸臣啟王言。大王是也。時王從臥起而",
    "T54n2123_003:0021a17": "坐。顧望四方合掌作禮。念諸佛功德心念口",
    "T54n2123_003:0021a18": "言。我今復以此閻浮提施與三寶。時王書紙",
    "T54n2123_003:0021a19": "上而封緘之。以齒印印之。作如是事畢即便",
    "T54n2123_003:0021a20": "無常。爾時太子及諸人民。興種種供養葬送。",
    "T54n2123_003:0021a21": "如王之法而闍維之。",
    "T54n2123_003:0021a22": "又法益經云。今是大地屬於三寶。云何而立",
    "T54n2123_003:0021a23": "太子為王。諸臣聞已。載出四億金。送與寺",
    "T54n2123_003:0021a24": "中將贖其地。",
    "T54n2123_003:0021a25": "又善見論云。阿育王以金錢九十六億。起八",
    "T54n2123_003:0021a26": "萬四千寶塔。復大種種布施。",
    "T54n2123_003:0021a27": "興造緣第三",
    "T54n2123_003:0021a28": "述曰。上來所引經論。興置所由。其已知乎。然",
    "T54n2123_003:0021a29": "未識塔義是何。復有幾種。所為之人復通凡",
    "T54n2123_003:0021b01": "不。答曰。梵漢不同。翻譯前後。致有多名。文",
    "T54n2123_003:0021b02": "有訛正。所云塔者。或云塔婆。此云方墳。或云",
    "T54n2123_003:0021b03": "支提。翻為滅惡生善處。或云斗藪波。此云護",
    "T54n2123_003:0021b04": "讚。如人讚歎擁護歎者。西梵正音。名為窣",
    "T54n2123_003:0021b05": "堵波。此云廟。廟者貌也。即是靈廟也。安塔有",
    "T54n2123_003:0021b06": "其三意。一表人勝。二令他信。三為報恩。若是",
    "T54n2123_003:0021b07": "凡夫比丘有德望者。亦得起塔。餘者不合。若",
    "T54n2123_003:0021b08": "立支提。有其四種。一生處。二得道處。三轉",
    "T54n2123_003:0021b09": "法輪處。四涅槃處。諸佛生處及得道處。此二",
    "T54n2123_003:0021b10": "定有支提。生必生阿輸柯樹下。此云無憂樹。",
    "T54n2123_003:0021b11": "此是夫人生太子之處。即號此樹為生處支",
    "T54n2123_003:0021b12": "提。如來得道。在於菩提樹下。即呼此樹下",
    "T54n2123_003:0021b13": "為得道支提。如來轉法輪。及涅槃處。此二無",
    "T54n2123_003:0021b14": "定。初轉法輪為五比丘。在於鹿苑。縱廣各二",
    "T54n2123_003:0021b15": "十五尋。一尋八尺。古人身大故。一尋八尺。合",
    "T54n2123_003:0021b16": "二十丈。今天竺人。處處多立轉法輪。取一好",
    "T54n2123_003:0021b17": "處而依此量。竪三柱安三輪。表佛昔日三轉",
    "T54n2123_003:0021b18": "法輪相。即名此處。為轉法輪支提。如來入涅",
    "T54n2123_003:0021b19": "槃處。安置舍利。即名此處為涅槃支提。現今",
    "T54n2123_003:0021b20": "立寺名涅槃寺。此則為定。若據舍利處處起",
    "T54n2123_003:0021b21": "塔。則為不定。此四立名窣堵波。",
    "T54n2123_003:0021b22": "又毘婆沙論云。若人起大塔如來生處。轉",
    "T54n2123_003:0021b23": "法輪處。若人取小石為塔。其福等前大塔。所",
    "T54n2123_003:0021b24": "為尊故。若為如來大梵起大塔。或起小塔。以",
    "T54n2123_003:0021b25": "所為同故其福無異。",
    "T54n2123_003:0021b26": "又阿含經云。有四種人應起塔。一如來。二辟",
    "T54n2123_003:0021b27": "支佛。三聲聞。四輪王。",
    "T54n2123_003:0021b28": "又十二因緣經云。有八人得起塔。一如來。二",
    "T54n2123_003:0021b29": "菩薩。三緣覺。四羅漢。五那含。六斯陀含。七",
    "T54n2123_003:0021c01": "須陀洹。八輪王。若輪王已下起塔。安一露",
    "T54n2123_003:0021c02": "槃。見之不得禮。以非聖塔故。初果二露槃。",
    "T54n2123_003:0021c03": "乃至如來安八露槃。八槃已上並是佛塔。",
    "T54n2123_003:0021c04": "又僧祇律云。初起僧伽藍時先規度地。將作",
    "T54n2123_003:0021c05": "塔處不得在南。不得在西。應在東應在北。不",
    "T54n2123_003:0021c06": "侵佛地。僧地應在西作。南作僧房。佛塔高顯。",
    "T54n2123_003:0021c07": "處作。不得塔院內浣染曬衣唾地。得為佛塔",
    "T54n2123_003:0021c08": "四面作龕。作師子鳥獸種種綵畫。內懸幡蓋",
    "T54n2123_003:0021c09": "得為佛塔四面造種種園林花果。是中出花",
    "T54n2123_003:0021c10": "應供養塔。若樹檀越自種。檀越言。是中花供",
    "T54n2123_003:0021c11": "養佛。果與僧食。佛言。應從檀越語。若花多",
    "T54n2123_003:0021c12": "者。得與花鬘家。語言爾許花作鬘與我。餘者",
    "T54n2123_003:0021c13": "與爾許直。若得直得用。然燈買香以供養佛。",
    "T54n2123_003:0021c14": "兼得治塔若。直多者。得置佛無盡物中。若人",
    "T54n2123_003:0021c15": "言佛無貪怒癡。但自莊嚴。因是花果而受樂",
    "T54n2123_003:0021c16": "者。得罪報重。",
    "T54n2123_003:0021c17": "佛言。亦得作支提。有舍利者名塔。無舍利者",
    "T54n2123_003:0021c18": "名支提。如佛生處。得道處。轉法輪處。佛泥洹",
    "T54n2123_003:0021c19": "處。得作菩薩像。辟支佛像。佛脚跡處。此諸支",
    "T54n2123_003:0021c20": "提得安佛華蓋供養。若供養中。上者供養佛",
    "T54n2123_003:0021c21": "塔。下者供養支提。若卒風雨來應收供養。具",
    "T54n2123_003:0021c22": "隨近安之。不得言我是上座。我是阿練若乞",
    "T54n2123_003:0021c23": "食大德等。得越毘尼罪。若塔僧物賊來急時",
    "T54n2123_003:0021c24": "不得藏舉。佛物應莊嚴佛像。僧座具應敷。安",
    "T54n2123_003:0021c25": "置種種飲食。令賊見相。若起慈心賊問。比丘",
    "T54n2123_003:0021c26": "莫畏出來。年少應看。若賊卒至不得藏物者。",
    "T54n2123_003:0021c27": "應言一切行無常。作是語已捨去。是名難法。",
    "T54n2123_003:0021c28": "感報緣第四",
    "T54n2123_003:0021c29": "如小未曾有經云。佛告阿難。若有一人。盡四",
    "T54n2123_003:0022a01": "天下滿中草木。皆悉為人。得四道果及辟支",
    "T54n2123_003:0022a02": "佛。盡壽四事供養所須具足。至滅度後一一",
    "T54n2123_003:0022a03": "起塔。香華幢幡寶蓋供養。復造帝釋大莊嚴",
    "T54n2123_003:0022a04": "殿用八萬四千寶柱。八萬四千寶。窓八萬四",
    "T54n2123_003:0022a05": "千天井寶窓。八萬四千樓櫓館閣。四出圍繞",
    "T54n2123_003:0022a06": "眾寶挍飾。若有善男子善女人。作如上百千",
    "T54n2123_003:0022a07": "億大莊嚴殿。用施四方僧。其福雖多。然不如",
    "T54n2123_003:0022a08": "有人於佛般涅槃後以如芥子舍利起塔。大",
    "T54n2123_003:0022a09": "如菴摩勒果。其剎如針。上施槃蓋如酸棗葉。",
    "T54n2123_003:0022a10": "若佛形像如&#;麥大。勝前功德滿足百倍。不",
    "T54n2123_003:0022a11": "及一千倍萬倍。百千萬倍所不能及。不可稱",
    "T54n2123_003:0022a12": "量。阿難當知。如來無量功德。戒分。定分。智",
    "T54n2123_003:0022a13": "慧分。解脫分。知見解脫分。無量功德有大神",
    "T54n2123_003:0022a14": "通變化。及六波羅蜜。如是等無量功德。又無",
    "T54n2123_003:0022a15": "上依經云。阿難向佛合掌而作是言。我於今",
    "T54n2123_003:0022a16": "日入王舍乞食。見一大重閣莊嚴新成內外",
    "T54n2123_003:0022a17": "宛密。若有清信人布施四方僧。并見四事。若",
    "T54n2123_003:0022a18": "如來滅後取佛舍利如芥子大。安立塔中。起",
    "T54n2123_003:0022a19": "塔如阿摩羅子大。戴剎如針。大露槃如棗葉",
    "T54n2123_003:0022a20": "大。造佛如麥子大。此二功德何者為勝。佛告",
    "T54n2123_003:0022a21": "阿難。如滿四天下四果聖人及辟支佛。如苷",
    "T54n2123_003:0022a22": "蔗林竹荻麻田等。若有一人盡壽供養。四事",
    "T54n2123_003:0022a23": "具足。及入涅槃後悉起大塔。供養然燈燒香",
    "T54n2123_003:0022a24": "衣服幢幡等。阿難。於意云何。是人功德多不。",
    "T54n2123_003:0022a25": "阿難言。甚多世尊。阿難且置。又如帝釋天宮",
    "T54n2123_003:0022a26": "住處。有大飛閣名常勝殿。種種寶莊各八萬",
    "T54n2123_003:0022a27": "四千。若有清信男子女人。造作如是常勝寶",
    "T54n2123_003:0022a28": "殿。百千拘胝。施與四方眾僧。若復有人。如來",
    "T54n2123_003:0022a29": "般涅槃後。取舍利如芥子。造塔如阿摩羅子",
    "T54n2123_003:0022b01": "大。戴剎如鍼。大露槃如棗葉大。造佛形像",
    "T54n2123_003:0022b02": "如麥子大。此功德勝前所說。百分不及一千",
    "T54n2123_003:0022b03": "萬億分乃至阿僧祇數分。所不及一。及譬喻",
    "T54n2123_003:0022b04": "所不能及。何以故。如來無量功德故。縱碎娑",
    "T54n2123_003:0022b05": "婆世界末為微塵。以此次第悉是四沙門果。",
    "T54n2123_003:0022b06": "及辟支佛。若有清信男女。盡形供養。及以",
    "T54n2123_003:0022b07": "滅後起塔供養。亦不如取舍利如芥子大。乃",
    "T54n2123_003:0022b08": "至造像如麥子大。此功德勝前所說。百分千",
    "T54n2123_003:0022b09": "萬億分不及一分。乃至算數譬喻所不能及。",
    "T54n2123_003:0022b10": "如是阿難。一切如來。昔在因地知眾生界自",
    "T54n2123_003:0022b11": "性清淨。客塵煩惱之所污濁。然不入眾生清",
    "T54n2123_003:0022b12": "淨界中。能為一切眾生說深妙法。除煩惱障。",
    "T54n2123_003:0022b13": "應生下劣心。以大量故於諸眾生生尊重心。",
    "T54n2123_003:0022b14": "起大師敬。起般若。起闍那。起大悲。依此立",
    "T54n2123_003:0022b15": "法。菩薩得入阿鞞跋致位(此云不退)依如實知證",
    "T54n2123_003:0022b16": "大方便。得阿耨菩提。",
    "T54n2123_003:0022b17": "又涅槃經云。若於佛法僧供養一香燈。乃至",
    "T54n2123_003:0022b18": "獻一花。則生不動國。善守佛僧物。塗掃佛僧",
    "T54n2123_003:0022b19": "地。造像塔如拇指。當生歡喜心。亦生不動",
    "T54n2123_003:0022b20": "國。此即淨土常嚴不為三災所動也。",
    "T54n2123_003:0022b21": "旋遶緣第五",
    "T54n2123_003:0022b22": "如菩薩本行經云。昔佛在世時。佛與阿難入",
    "T54n2123_003:0022b23": "舍衛城。而行乞食。時彼城中有一婆羅門。從",
    "T54n2123_003:0022b24": "外而來。見佛出城光相巍巍。時婆羅門。歡喜",
    "T54n2123_003:0022b25": "踊躍。遶佛一匝作禮而去。佛便微笑。告阿難",
    "T54n2123_003:0022b26": "言。此婆羅門見佛歡喜。以清淨心遶佛一匝。",
    "T54n2123_003:0022b27": "以此功德從是以後。二十五劫不墮惡道。天",
    "T54n2123_003:0022b28": "上人中快樂無極。竟二十五劫得辟支佛。名",
    "T54n2123_003:0022b29": "持儭那祇梨。以是因緣。若人旋佛及旋佛塔。",
    "T54n2123_003:0022c01": "所生之處得福無量也。",
    "T54n2123_003:0022c02": "又提謂經云。長者提謂白佛言。散花燒香然",
    "T54n2123_003:0022c03": "燈禮拜。是為供養。旋塔得何等福。佛言。旋",
    "T54n2123_003:0022c04": "塔有五福德。一後世得端正好色。二得聲音",
    "T54n2123_003:0022c05": "好。三生天上。四得生王侯家。五得泥洹道。何",
    "T54n2123_003:0022c06": "因緣得端正好色。由見佛像歡喜故。何緣得",
    "T54n2123_003:0022c07": "聲音好。由旋塔說經故。何緣得生天下。由當",
    "T54n2123_003:0022c08": "旋塔時意不犯戒故。何緣得生王侯家。由頭",
    "T54n2123_003:0022c09": "面禮佛足故。何緣得泥洹道。由有餘福故。佛",
    "T54n2123_003:0022c10": "言。旋塔有三法。一足舉時當念足舉。二足下",
    "T54n2123_003:0022c11": "時當念足下。三不得左右顧視唾寺中地。右",
    "T54n2123_003:0022c12": "遶者。經律之中制令右遶。若左遶行為神所",
    "T54n2123_003:0022c13": "呵。乃至左遶麥[卄/積]。為俗所責其徒眾矣。今",
    "T54n2123_003:0022c14": "時行事者。順於天時面西北轉。右肩袒膊向",
    "T54n2123_003:0022c15": "佛而恭也。或遶百匝十匝七匝。各有所表。",
    "T54n2123_003:0022c16": "且論常行三匝者。表供養三尊。止三毒。淨三",
    "T54n2123_003:0022c17": "業。滅三惡道。得值三寶故。華嚴經偈云。",
    "T54n2123_003:0022c18": "　如欲旋塔　　當願眾生　　施行福祐",
    "T54n2123_003:0022c19": "　究暢道意　　遶塔三匝　　當願眾生",
    "T54n2123_003:0022c20": "　得一向意　　不絕四喜",
    "T54n2123_003:0022c21": "又賢者五戒經云。旋塔三匝者。表敬三尊。一",
    "T54n2123_003:0022c22": "佛二法三僧。亦念滅三毒。一貪二瞋三癡。",
    "T54n2123_003:0022c23": "又三千威儀云。遶塔有五事。一低頭視地。二",
    "T54n2123_003:0022c24": "不得蹈虫。三不得左右顧視。四不得唾塔前",
    "T54n2123_003:0022c25": "地上。五不得中住與人語。",
    "T54n2123_003:0022c26": "又大集經云。佛告梵天王等。我諸聲聞現在",
    "T54n2123_003:0022c27": "未來。三業相應。及與三種菩提相應。有學無",
    "T54n2123_003:0022c28": "學具足持戒。多聞善行度諸眾生。於三有海",
    "T54n2123_003:0022c29": "及諸施主。為我聲聞而造塔寺。亦復供給一",
    "T54n2123_003:0023a01": "切所須。及彼眷屬。付囑汝等。勿令惡王非法",
    "T54n2123_003:0023a02": "惱亂。爾時梵釋天王龍王夜叉等。合掌向佛",
    "T54n2123_003:0023a03": "而作是言。大德婆伽婆。已有一切如來塔寺。",
    "T54n2123_003:0023a04": "及阿蘭若處。及未來世若在家出家人。為於",
    "T54n2123_003:0023a05": "世尊聲聞弟子。造塔寺處。我等悉共守護。令",
    "T54n2123_003:0023a06": "離一切諸難怖畏。亦如有給施飲食衣服臥",
    "T54n2123_003:0023a07": "具湯藥一切所須。如是施主。我等亦當護持",
    "T54n2123_003:0023a08": "養育。",
    "T54n2123_003:0023a09": "故七佛經云。護僧伽藍神。斯有十八神。一名",
    "T54n2123_003:0023a10": "美音。二名梵音。三名天鼓。四名歎妙。五名歎",
    "T54n2123_003:0023a11": "美。六名摩妙。七名香音。八名師子。九名妙",
    "T54n2123_003:0023a12": "歎。十名梵響。十一名人音。十二名佛奴。十",
    "T54n2123_003:0023a13": "三名歎德。十四名廣目。十五名妙眼。十六名",
    "T54n2123_003:0023a14": "徹聽。十七名徹視。十八名遍視。寺既有神護。",
    "T54n2123_003:0023a15": "居住之者亦宜自勵不得惰怠。恐招現報也。",
    "T54n2123_003:0023a16": "入寺緣第六",
    "T54n2123_003:0023a17": "述曰。依如西域。凡有士女既到伽藍。至寺門",
    "T54n2123_003:0023a18": "外慶以所遇。先整衣服總設一禮。入寺門已",
    "T54n2123_003:0023a19": "復設一拜。然後安庠直進。不得左右顧盻。",
    "T54n2123_003:0023a20": "故涅槃經云。往僧坊者有其七法。一者生信。",
    "T54n2123_003:0023a21": "二者禮拜。三者聽法。四者至心。五者思義。六",
    "T54n2123_003:0023a22": "者如說行。七者迴向大乘。利安多人住是七",
    "T54n2123_003:0023a23": "善。最勝最上不可譬喻。",
    "T54n2123_003:0023a24": "又郁伽長者經。佛言。長者。居家菩薩入佛寺",
    "T54n2123_003:0023a25": "精舍。當住門外立心作禮。然後當入精舍。自",
    "T54n2123_003:0023a26": "念言。我何時當得如是居寺出塵垢之處。",
    "T54n2123_003:0023a27": "又十住毘婆沙論云。在家菩薩若入佛寺。初",
    "T54n2123_003:0023a28": "欲入時於寺門外。五體投地應作是念。此是",
    "T54n2123_003:0023a29": "善人住處。行慈悲喜捨住處。是故須禮。若見",
    "T54n2123_003:0023b01": "諸比丘威儀具足。見已恭肅敬心禮拜。親近",
    "T54n2123_003:0023b02": "問訊。又自愛經云。時有國王詣佛所。遙見",
    "T54n2123_003:0023b03": "精舍下車却蓋。解劍脫履拱手直進。",
    "T54n2123_003:0023b04": "又僧祇律云。若行平視。迴時合身。總迴行時。",
    "T54n2123_003:0023b05": "先下脚跟後下脚指。又智度論云。先入來去",
    "T54n2123_003:0023b06": "安詳一心。舉足下足觀地而行。為避亂心為",
    "T54n2123_003:0023b07": "護眾生故。是名不退菩薩相。又西國寺圖云。",
    "T54n2123_003:0023b08": "行至佛所。禮三拜竟。圍遶三匝唄讚三契。禮",
    "T54n2123_003:0023b09": "拜既已。方至僧房房外一拜。然後入見上座。",
    "T54n2123_003:0023b10": "次第至下各設三拜。僧多一拜。若見非法之",
    "T54n2123_003:0023b11": "事。不得譏訶。若發言嫌責自失善利。非入寺",
    "T54n2123_003:0023b12": "之宜。故涅槃經云。夫入寺者。棄捨刀杖雜",
    "T54n2123_003:0023b13": "物然後入寺。捨刀杖者。去瞋恚三寶心也。",
    "T54n2123_003:0023b14": "捨雜物者。去從三寶乞求心也。且除兩過乃",
    "T54n2123_003:0023b15": "可入寺。順佛而行不得逆行。設復緣礙左遶。",
    "T54n2123_003:0023b16": "恒想佛在右。入出之時悉轉面向佛禮拜。三",
    "T54n2123_003:0023b17": "寶者。常念體唯是一。何者覺法滿足名佛。所",
    "T54n2123_003:0023b18": "覺之道名法。學佛道者名僧。則知一切凡聖",
    "T54n2123_003:0023b19": "體同無二也。若入寺時低頭看地。不得高視。",
    "T54n2123_003:0023b20": "見地有蟲忽誤傷殺。當歌唄讚歎。不唾僧地。",
    "T54n2123_003:0023b21": "若見草木不淨即須除却。又四分律云。入僧",
    "T54n2123_003:0023b22": "寺已應先禮佛塔。次禮聲聞塔。後禮第一上",
    "T54n2123_003:0023b23": "座。乃至第四上座。又五分律云。若入僧多但",
    "T54n2123_003:0023b24": "別禮師。餘人總禮而去。又四分律云。得禮出",
    "T54n2123_003:0023b25": "家五眾亡人塔。及如來塔。又五百問事云。弟",
    "T54n2123_003:0023b26": "子得禮師塚。以報恩故。又增一阿含經云。塔",
    "T54n2123_003:0023b27": "中不應禮餘人。又十誦律云。佛塔聲聞塔前。",
    "T54n2123_003:0023b28": "自他不得禮。又五百問事云。佛塔前禮餘人",
    "T54n2123_003:0023b29": "得罪。又三千威儀經云。不得座上作禮。今時",
    "T54n2123_003:0023c01": "數有諸寺及以俗家。見有道俗向床上禮佛。",
    "T54n2123_003:0023c02": "此大憍慢。譬如欲拜大王豈得在床拜耶。人",
    "T54n2123_003:0023c03": "王尚自不許。何況法王得相比耶。",
    "T54n2123_003:0023c04": "毘尼母論云。不得著革屣富羅入塔(此是靴履總名)五",
    "T54n2123_003:0023c05": "百問事云。若是淨潔靴履鞋靺等。得著禮拜。",
    "T54n2123_003:0023c06": "僧祇律云。若受人禮拜。不得如瘂羊不語。當",
    "T54n2123_003:0023c07": "相問訊少病少惱安樂不。道路不疲苦不。述",
    "T54n2123_003:0023c08": "曰。若有士人。或難因緣。須至寺宿。不得臥",
    "T54n2123_003:0023c09": "僧床席。必無私有。借臥如法。然不得共僧同",
    "T54n2123_003:0023c10": "其床臥。故寶梁經云。共僧同床半身枯死。墮",
    "T54n2123_003:0023c11": "地獄受其大苦。僧未眠時不得在先眠。不得",
    "T54n2123_003:0023c12": "調戲言笑說非法語。失於威儀驚動眾心。若",
    "T54n2123_003:0023c13": "有便利[口*弟]唾。為求法宿。不得出外者無犯。眠",
    "T54n2123_003:0023c14": "時右脇著床。以脚相壘。心係明相。念當早起。",
    "T54n2123_003:0023c15": "表出家因也。是故經云。仰臥者是修羅臥。伏",
    "T54n2123_003:0023c16": "地臥者是餓鬼臥。左脇臥者是貪欲人臥。右",
    "T54n2123_003:0023c17": "脇臥者是出家人臥。眾僧未起在前早起。嚴",
    "T54n2123_003:0023c18": "儀容服至僧房前。故沙彌威儀經云。若入師",
    "T54n2123_003:0023c19": "房應三彈指。又三千威儀經云。若入師房當",
    "T54n2123_003:0023c20": "具五法。一於外彈指。二當脫帽。三作禮。四正",
    "T54n2123_003:0023c21": "住教坐乃坐。五不忘持經。又僧祇律云。弟",
    "T54n2123_003:0023c22": "子應晨起先右脚入師房已。頭面禮足問安",
    "T54n2123_003:0023c23": "眠不。故善見論云。弟子參師當避六處。一不",
    "T54n2123_003:0023c24": "得當前。二不得當後。三不得太遠。四不得太",
    "T54n2123_003:0023c25": "逼。五不得處高。六不得上風立。當不近不遠",
    "T54n2123_003:0023c26": "側相而立。令師小語得聞。不費尊力也。又是",
    "T54n2123_003:0023c27": "行時威儀進止。皆不得離師。故善見論云。弟",
    "T54n2123_003:0023c28": "子從師行。不得以足蹈師影。述曰。若女人入",
    "T54n2123_003:0023c29": "寺法用同前。但不得在男子上座。形相語笑",
    "T54n2123_003:0024a01": "脂粉塗面。畫眉假飾非法調戲。共相排盪持",
    "T54n2123_003:0024a02": "手掁人。必須攝心整容隨人教令。依次持香",
    "T54n2123_003:0024a03": "一心供養。懺悔自責。生女人中常成隔礙。於",
    "T54n2123_003:0024a04": "此妙法修奉無因。不得自專由他而辦。一何",
    "T54n2123_003:0024a05": "苦哉。深生悲悼。若見沙彌禮如大僧。勿以小",
    "T54n2123_003:0024a06": "位而不加敬。此於大僧為小。在俗為尊。如此",
    "T54n2123_003:0024a07": "等法竭力而行。法用既多。具在法苑珠林百",
    "T54n2123_003:0024a08": "卷之內士女篇述。",
    "T54n2123_003:0024a09": "述曰。若男女所修事訖。須欲出寺。佛塔前設",
    "T54n2123_003:0024a10": "禮三拜。還須右遶三匝合掌唄讚。然後却行",
    "T54n2123_003:0024a11": "出寺門外。復設一禮。若見僧時。徒眾若小",
    "T54n2123_003:0024a12": "各禮三拜。僧若多時總辭三拜。故善見論云。",
    "T54n2123_003:0024a13": "禮佛時應遶三匝三拜。四方作禮。合十指掌",
    "T54n2123_003:0024a14": "叉手於頂。却行而出。絕不見如來。更復作禮",
    "T54n2123_003:0024a15": "迴前而去(表慕戀三寶重疊報恩也)凡是入寺之行。為作出世",
    "T54n2123_003:0024a16": "之緣。建立寺者。開淨土之因供養僧者。為出",
    "T54n2123_003:0024a17": "離之軌。故惟穢俗之鄙質。入伽藍之淨剎。",
    "T54n2123_003:0024a18": "所有施為恐乖法式也。若也還家微捨自贖。",
    "T54n2123_003:0024a19": "表僧有法施俗有財惠。舉動合宜內外俱益。",
    "T54n2123_003:0024a20": "修故緣第七",
    "T54n2123_003:0024a21": "依像法決疑經云。造新不如修故。作福不如",
    "T54n2123_003:0024a22": "避禍。斯言驗矣。或有村坊塔寺墳故。伽藍",
    "T54n2123_003:0024a23": "堂殿朽壞。舍屋崩摧。蓆扇蓬戶靡隔煙塵。瓮",
    "T54n2123_003:0024a24": "牖茅茨無掩霜露。是以門牆凋毀。糞穢盈階。",
    "T54n2123_003:0024a25": "路絕人蹤。僧徒漂寄不修不飾。日就衰羸。造",
    "T54n2123_003:0024a26": "罪造愆無時暫捨。夜暗燈燭本自無聞。晝日",
    "T54n2123_003:0024a27": "幡花元來非見。堂絕梵唄。爐但灰塵。遂使",
    "T54n2123_003:0024a28": "惡鬼効靈善神捨衛。伽藍無固。直為僧徒慢",
    "T54n2123_003:0024a29": "惰。佛法既衰。亦由白衣無敬。此而不憂。更欲",
    "T54n2123_003:0024b01": "何求。又寶梁契經云。有一賢者。面上有國",
    "T54n2123_003:0024b02": "王文。相師見已嫁女與之。後時賢者入僧寺",
    "T54n2123_003:0024b03": "中杖倚伽藍。生憍慢故失國王文。墮大地獄。",
    "T54n2123_003:0024b04": "又薩遮經云。或嫌塔寺及諸形像。坊礙送置",
    "T54n2123_003:0024b05": "餘處者。如是惡人攝在惡逆眾生分中。上品",
    "T54n2123_003:0024b06": "治之。",
    "T54n2123_003:0024b07": "又十輪經云若破寺殺害比丘。其人壽終。支",
    "T54n2123_003:0024b08": "節皆疼多日不語。死墮阿鼻地獄。具受諸",
    "T54n2123_003:0024b09": "苦。又三千威儀經云。掃塔上有五事。一不得",
    "T54n2123_003:0024b10": "著履上。二不得背佛掃塔。三不得取上善土",
    "T54n2123_003:0024b11": "持下棄。四不得取下佛像上故華。五當日一",
    "T54n2123_003:0024b12": "過澡手。自持淨巾拂拭佛像。復有五事。一當",
    "T54n2123_003:0024b13": "先灑地。二當使調。三當待燥。四不得逆掃。五",
    "T54n2123_003:0024b14": "不得逆風掃。復有五事。一不得去善土。二當",
    "T54n2123_003:0024b15": "自手拾草。三當取中土轉著下處。四不得令",
    "T54n2123_003:0024b16": "四角掃處有迹。五掃塔前六步便淨(此據事務故限約六",
    "T54n2123_003:0024b17": "步若事閑務多掃彌善也)又正法念經云。若有眾生淨心供",
    "T54n2123_003:0024b18": "養眾僧。掃如來塔。命終生意樂天。身無骨肉",
    "T54n2123_003:0024b19": "亦無污垢。香氣能熏一百由旬。其身淨潔",
    "T54n2123_003:0024b20": "猶如明鏡。又正法念經云。若有眾生識於福",
    "T54n2123_003:0024b21": "田。見有佛塔風雨所壞。若僧房舍。以福德心",
    "T54n2123_003:0024b22": "塗飾治補。復教他人令治故塔。命終生白身",
    "T54n2123_003:0024b23": "天。其身鮮白入珊瑚林。與諸天女五欲自娛。",
    "T54n2123_003:0024b24": "業盡還退。若生人中其身鮮白。",
    "T54n2123_003:0024b25": "又雜寶藏經云。若掃僧房一閻浮提地。不如",
    "T54n2123_003:0024b26": "掃佛塔一手掌(成論亦同)。",
    "T54n2123_003:0024b27": "又撰集百緣經云。掃地得五功德。一自除心",
    "T54n2123_003:0024b28": "垢。二除他垢。三去憍慢。四調伏心。五增長功",
    "T54n2123_003:0024b29": "德得生善處。",
    "T54n2123_003:0024c01": "又無垢清淨女問經云。掃地得五功德。一自",
    "T54n2123_003:0024c02": "心清淨他人見生淨心。二為他愛。三天心歡",
    "T54n2123_003:0024c03": "喜。四集端正業。五命終生善道天中。",
    "T54n2123_003:0024c04": "又沙彌威儀經云。掃地有五法。一不得背人。",
    "T54n2123_003:0024c05": "二不得逆掃。三當令水灑。四當令淨。五當即",
    "T54n2123_003:0024c06": "分却。",
    "T54n2123_003:0024c07": "又增一經云。掃佛塔有五法。一水灑地。二除",
    "T54n2123_003:0024c08": "去瓦石。三平正其地。四端意掃地。五除去穢",
    "T54n2123_003:0024c09": "惡。地既淨已。隨能持一枝香花。散布地上供",
    "T54n2123_003:0024c10": "養。得福無量。故華嚴經偈云。",
    "T54n2123_003:0024c11": "　散華莊嚴淨光明　　莊嚴妙華以為帳",
    "T54n2123_003:0024c12": "　散眾雜華遍十方　　供養一切諸如來",
    "T54n2123_003:0024c13": "又小法滅盡經云。後劫火起時。曾作伽藍所",
    "T54n2123_003:0024c14": "不為火焚。乃至金剛界為土臺也。",
    "T54n2123_003:0024c15": "又菩薩本行經云。昔佛在世時。告五百阿羅",
    "T54n2123_003:0024c16": "漢。汝等各說前世宿行所作功德。今得值我",
    "T54n2123_003:0024c17": "得道因緣。時有阿羅漢名婆竭多梨。即從坐",
    "T54n2123_003:0024c18": "起白佛言。世尊。我念過去無央數劫。有佛出",
    "T54n2123_003:0024c19": "世號曰定光。入涅槃後。分布舍利起塔供養。",
    "T54n2123_003:0024c20": "法欲末時有一貧人。無方自濟賣薪為業向澤",
    "T54n2123_003:0024c21": "採薪。遙見澤中有一塔寺甚為巍巍。即到塔",
    "T54n2123_003:0024c22": "邊。瞻覩形像歡喜作禮。唯見狐狼飛鳥走獸",
    "T54n2123_003:0024c23": "止宿之處。草木荊棘不淨滿中。絕逈無人。",
    "T54n2123_003:0024c24": "復無行跡。無供養者。貧人覩見心用愴然。而",
    "T54n2123_003:0024c25": "不曉知如來神德。但以歡喜。誅伐草木掃除",
    "T54n2123_003:0024c26": "不淨。掃訖歡喜遶之八匝。作禮而去。緣此功",
    "T54n2123_003:0024c27": "德命終之後生光音天。眾寶宮殿光明晃焴。",
    "T54n2123_003:0024c28": "於諸天中巍巍最勝。不可計量。盡其天壽。而",
    "T54n2123_003:0024c29": "復百返作轉輪王。七寶自然王四天下。後復",
    "T54n2123_003:0025a01": "壽盡。常生國王大姓長者家。財富無量顏容",
    "T54n2123_003:0025a02": "端正殊妙無雙。人見歡喜無不愛敬。足行",
    "T54n2123_003:0025a03": "之時道路自淨。虛空之中雨散眾花。婆竭多",
    "T54n2123_003:0025a04": "言。昔貧人者今我身是。由昔掃塔生處自然。",
    "T54n2123_003:0025a05": "一阿僧祇九十劫中不墮惡道。天上人間富",
    "T54n2123_003:0025a06": "貴尊榮。封受自然快樂無極。今最後身值釋",
    "T54n2123_003:0025a07": "迦佛。捨豪出家得阿羅漢。三明六通具八解",
    "T54n2123_003:0025a08": "脫。若有人能於佛法僧。少作微善如毛髮許。",
    "T54n2123_003:0025a09": "所生之處受報弘大。無有窮盡。",
    "T54n2123_003:0025a10": "又譬喻經云。說祇陀太子昔毘婆尸佛時。布",
    "T54n2123_003:0025a11": "施一奴一婢給掃寺廟。緣此功德。世世常得",
    "T54n2123_003:0025a12": "七寶宮宅。門戶兩邊常有自然金銀男女。擎",
    "T54n2123_003:0025a13": "持寶鉢。滿中七寶取無窮盡。夜中常有自然",
    "T54n2123_003:0025a14": "天兵。五百餘騎衛護其舍。無敢近者。輪王七",
    "T54n2123_003:0025a15": "寶者。一金輪寶。二白象寶。三紺馬寶。四神珠",
    "T54n2123_003:0025a16": "寶。五玉女寶。六主藏臣寶。七主兵神寶。",
    "T54n2123_003:0025a17": "又雜寶藏經云。昔舍衛國中有一長者。造立",
    "T54n2123_003:0025a18": "塔寺。後時命終生忉利天。其婦晝夜追憶夫",
    "T54n2123_003:0025a19": "故。愁憂苦惱。以憶夫故。常掃治夫所造塔寺。",
    "T54n2123_003:0025a20": "夫下觀見即來婦所。問訊安慰而語之言。汝",
    "T54n2123_003:0025a21": "憶我故大憂愁耶。婦即語言。汝為是誰。天",
    "T54n2123_003:0025a22": "尋答言。我是汝夫。以作塔寺功德因緣得生",
    "T54n2123_003:0025a23": "天上。見汝憶我修治塔寺。故來汝所。婦言。",
    "T54n2123_003:0025a24": "近我。夫即答言。人身臭穢不復可近。汝復欲",
    "T54n2123_003:0025a25": "得為我妻者。勤供佛僧修掃塔寺。願生我天。",
    "T54n2123_003:0025a26": "若得生天。我必當還以汝為妻。婦用夫言。作",
    "T54n2123_003:0025a27": "諸功德發願生天。其後命終得生天上。還為",
    "T54n2123_003:0025a28": "夫婦。夫婦相將來至佛所。佛為說法。夫婦並",
    "T54n2123_003:0025a29": "得須陀洹果。既得果已還歸天上。",
    "T54n2123_003:0025b01": "又分別功德論云。昔舍衛城中有夫婦。二人",
    "T54n2123_003:0025b02": "而無子息。夫婦精進信敬三寶。時婦早亡。由",
    "T54n2123_003:0025b03": "信敬故生忉利天。以為天女。面首端正天中",
    "T54n2123_003:0025b04": "少比。天女自念。我極端正。今此間誰任我夫。",
    "T54n2123_003:0025b05": "便以天眼觀見本夫。今以出家年老暗短。專",
    "T54n2123_003:0025b06": "信而已。常勤掃除塔廟為業。見其掃塔必應",
    "T54n2123_003:0025b07": "生天。天女尋下。光明照曜住其夫前。比丘見",
    "T54n2123_003:0025b08": "已問其因緣。天女答曰。我是君婦今為天女。",
    "T54n2123_003:0025b09": "我觀天上無任我夫。見君精進常勤掃塔。必",
    "T54n2123_003:0025b10": "應生天。若得生天。願同一處還為我夫。是以",
    "T54n2123_003:0025b11": "故來陳其情狀。白意已訖還歸天上。時夫比",
    "T54n2123_003:0025b12": "丘見此事已。從是以後增加精進。修補塔廟",
    "T54n2123_003:0025b13": "積功轉勝。應生第四兜率天上。天女憶夫復",
    "T54n2123_003:0025b14": "來語言。君福轉勝應生兜率天。我今不復得",
    "T54n2123_003:0025b15": "君為夫。語訖還去。比丘聞已倍更精進。遂獲",
    "T54n2123_003:0025b16": "得阿羅漢果。三明六通具八解脫。",
    "T54n2123_003:0025b17": "又百緣經云。昔佛在世時迦毘羅城中。有一",
    "T54n2123_003:0025b18": "長者。財寶無量。其婦生一兒。端正殊妙。見者",
    "T54n2123_003:0025b19": "敬仰。漸大見佛得阿羅漢果。爾時世尊告諸",
    "T54n2123_003:0025b20": "比丘。乃往過去九十一劫有毘婆尸佛。入涅",
    "T54n2123_003:0025b21": "槃後。有王名槃頭末帝。收取舍利造四寶塔。",
    "T54n2123_003:0025b22": "而供養之。其後小毀。有童子入塔見此破處。",
    "T54n2123_003:0025b23": "和顏悅色。集喚眾人共塗治塔。發願而去。緣",
    "T54n2123_003:0025b24": "是功德。九十一劫不墮地獄畜生餓鬼。天",
    "T54n2123_003:0025b25": "上人中受樂。常為天人所見敬仰。乃至今值",
    "T54n2123_003:0025b26": "於我。為諸人所見敬仰。出家得道。聞佛所說",
    "T54n2123_003:0025b27": "歡喜奉行。",
    "T54n2123_003:0025b28": "頌曰。",
    "T54n2123_003:0025b29": "　遺身八萬塔　　寶飾高百丈",
    "T54n2123_003:0025c01": "　儀鳳異靈烏　　金槃代佛掌",
    "T54n2123_003:0025c02": "　積拱承彫角　　高簷挂樹網",
    "T54n2123_003:0025c03": "　寶地若池沙　　風鈴如積響",
    "T54n2123_003:0025c04": "　刻削生千變　　丹青圖萬像",
    "T54n2123_003:0025c05": "　煙霞時出沒　　神仙乍來往",
    "T54n2123_003:0025c06": "　晨霧半層生　　飛旛接雲上",
    "T54n2123_003:0025c07": "　遊蜺不敢息　　翔鵾詎能仰",
    "T54n2123_003:0025c08": "　福地下金繩　　天報豈虛抂",
    "T54n2123_003:0025c09": "　願假舟航末　　彼岸誰云廣",
    "T54n2123_003:0025c10": "攝念部第三(此有四緣)",
    "T54n2123_003:0025c11": "述意緣十念緣六念緣發願緣",
    "T54n2123_003:0025c12": "述意緣第一",
    "T54n2123_003:0025c13": "惟夫凡情難禁。譬等山猨。常隨外境。類同狂",
    "T54n2123_003:0025c14": "象。三業鼓動。緣構滋彰。故佛立教令常制御。",
    "T54n2123_003:0025c15": "故經云。當為心師。不師於心。身口意業不與",
    "T54n2123_003:0025c16": "惡交身戒心慧不動如山。又經制之一處無",
    "T54n2123_003:0025c17": "事不辦。然心性惑倒。我見為先。煩惑難攝。亂",
    "T54n2123_003:0025c18": "使常行。於一切時高舉難屈。自非託處寂靜。",
    "T54n2123_003:0025c19": "摧伏三毒。身不遊行。口默緘言。少睡多覺。常",
    "T54n2123_003:0025c20": "坐省食。思量正法。知非有無。直身正意。繫念",
    "T54n2123_003:0025c21": "在前。如斯等教。是名攝念也。",
    "T54n2123_003:0025c22": "十念緣第二",
    "T54n2123_003:0025c23": "如增一阿含經云。爾時世尊告諸比丘。當修",
    "T54n2123_003:0025c24": "行十法。便成神通去眾亂想。至致涅槃。一謂",
    "T54n2123_003:0025c25": "念佛。二謂念法。三謂念眾。四謂念戒。五謂念",
    "T54n2123_003:0025c26": "施。六謂念天。七謂念休息。八謂念安般。九謂",
    "T54n2123_003:0025c27": "念身非常。十謂念死。當善修行。",
    "T54n2123_003:0025c28": "　佛法聖眾心　　戒施及天念",
    "T54n2123_003:0025c29": "　休息安般念　　身死念在後",
    "T54n2123_003:0026a01": "第一念佛者。專精念佛。如來形相功德具足。",
    "T54n2123_003:0026a02": "身智無崖周旋往來。皆具知之。修行一法自",
    "T54n2123_003:0026a03": "致涅槃。不離念佛便獲功德。是名念佛。",
    "T54n2123_003:0026a04": "第二念法者。專精念法。除諸欲愛。無有塵",
    "T54n2123_003:0026a05": "勞渴愛之心。永不復興於欲無欲。離諸結縛",
    "T54n2123_003:0026a06": "諸蓋之病。猶如眾香之氣。無有瑕疵亂想之",
    "T54n2123_003:0026a07": "念。便成神通自致涅槃。思惟不離便獲功德。",
    "T54n2123_003:0026a08": "是名念法。",
    "T54n2123_003:0026a09": "第三念眾者。謂專精念如來聖眾。成就質直",
    "T54n2123_003:0026a10": "無有邪曲。上下和睦。如來聖眾四雙八輩。當",
    "T54n2123_003:0026a11": "敬承事。除諸亂想自致涅槃。不離僧念便獲",
    "T54n2123_003:0026a12": "功德。是名念僧。",
    "T54n2123_003:0026a13": "第四念戒者。所謂戒者。息諸惡故。戒能成道",
    "T54n2123_003:0026a14": "令人歡喜。戒瓔珞身現眾好故。猶如吉祥瓶",
    "T54n2123_003:0026a15": "所願便剋除諸亂想自致涅槃。不離戒念便",
    "T54n2123_003:0026a16": "獲功德。是名念戒。",
    "T54n2123_003:0026a17": "第五念施者。謂專精念施。所施之上。永無",
    "T54n2123_003:0026a18": "悔心無反報想。快得善利。若人罵毀相加刀",
    "T54n2123_003:0026a19": "杖。當起慈心不興瞋恚。我所施者施意不",
    "T54n2123_003:0026a20": "絕。除諸亂想自致涅槃。不離施念便獲功德",
    "T54n2123_003:0026a21": "是名念施。",
    "T54n2123_003:0026a22": "第六念天者。謂專精念天。身口意淨不造穢",
    "T54n2123_003:0026a23": "行。行戒成身。身放光明無所不照。成彼天身",
    "T54n2123_003:0026a24": "善業果報。成彼天身眾行具足。除諸亂想自",
    "T54n2123_003:0026a25": "致涅槃。不離天念便獲功德。是名念天。",
    "T54n2123_003:0026a26": "第七念休息者。謂心意想息志性詳諦。亦無",
    "T54n2123_003:0026a27": "卒暴。恒專一心意樂閑居。常求方便入三昧",
    "T54n2123_003:0026a28": "定。常念不貪勝光上達。除諸亂想自致涅槃。",
    "T54n2123_003:0026a29": "不離休息便獲功德。是名念休息。",
    "T54n2123_003:0026b01": "第八念安般者。謂專精念安般者。若息長時。",
    "T54n2123_003:0026b02": "觀知我今息長。若復息短。亦當觀知我今息",
    "T54n2123_003:0026b03": "短。若息極冷極熱。亦當觀知我今息冷熱。出",
    "T54n2123_003:0026b04": "入分別數息長短。除諸亂想自致涅槃。不離",
    "T54n2123_003:0026b05": "安般便獲功德。是名念安般。",
    "T54n2123_003:0026b06": "第九念身者。謂專精念身。髮毛爪齒皮肉筋",
    "T54n2123_003:0026b07": "骨膽肝肺心脾腎大腸小腸。曲直旁光屎尿",
    "T54n2123_003:0026b08": "百葉。滄蕩脾泡溺淚唾涕。膿血脂涎髑髏",
    "T54n2123_003:0026b09": "腦等。何者是身。地種水種火種風種是也。",
    "T54n2123_003:0026b10": "皆是父母所造。從何處來。為誰所造。此之六",
    "T54n2123_003:0026b11": "根於此終已當生何處。除諸亂想自致涅槃。",
    "T54n2123_003:0026b12": "不離身念便獲功德。是名念身。",
    "T54n2123_003:0026b13": "第十念死者。謂專精念死。此沒生彼往來諸",
    "T54n2123_003:0026b14": "趣。命逝不停諸根散壞。如腐敗木。命根斷絕",
    "T54n2123_003:0026b15": "種族分離。無形無響亦無相貌。除諸亂想自",
    "T54n2123_003:0026b16": "致涅槃。不離死念便獲功德。是名念死。而",
    "T54n2123_003:0026b17": "說偈曰。",
    "T54n2123_003:0026b18": "　佛法及聖眾　　乃至身死念",
    "T54n2123_003:0026b19": "　雖與上名聞　　其義各別異",
    "T54n2123_003:0026b20": "六念緣第三",
    "T54n2123_003:0026b21": "又分別功德論云。第一念佛何事。佛身金剛",
    "T54n2123_003:0026b22": "無有諸漏。若行時足離地四寸。千輪相文跡",
    "T54n2123_003:0026b23": "現於地。足下諸蟲七日安隱。若其命終皆得",
    "T54n2123_003:0026b24": "生天。昔有一惡比丘。本是外道假服誹謗。逐",
    "T54n2123_003:0026b25": "如來行。自殺飛蟲著佛跡處。言佛蹈殺。然蟲",
    "T54n2123_003:0026b26": "雖死。遇佛跡處尋還得活。若入城邑。足蹈門",
    "T54n2123_003:0026b27": "閾天地大動。百種。音樂不鼓自鳴。諸聾盲瘂",
    "T54n2123_003:0026b28": "百病自除。覩佛相好隨行得度。功德所濟不",
    "T54n2123_003:0026b29": "可稱計。總會萬行運載為先。所謂念佛其義",
    "T54n2123_003:0026c01": "如此。",
    "T54n2123_003:0026c02": "第二念法者。法是無漏道無為無欲。佛者是",
    "T54n2123_003:0026c03": "諸法之主。法者是結使之主。法出諸佛。法生",
    "T54n2123_003:0026c04": "佛道。若然者。何不先念法後念佛耶。答曰。法",
    "T54n2123_003:0026c05": "雖微妙無能知者。猶如伏藏無處不有。要籍",
    "T54n2123_003:0026c06": "通人示處。方得自濟貧窮乏者。法亦如是。",
    "T54n2123_003:0026c07": "理雖玄妙非如來不暢。是以念佛在先。稱法",
    "T54n2123_003:0026c08": "為後。",
    "T54n2123_003:0026c09": "第三念僧者。謂四雙八輩十二賢士。捨世貪",
    "T54n2123_003:0026c10": "諍開導天人。則是眾生良福田故。昔有薄",
    "T54n2123_003:0026c11": "福比丘。名梵摩達(律名羅旬喻比丘也)在千二百五十眾",
    "T54n2123_003:0026c12": "中。令眾僧不得食。莫知誰咎。佛使分為二",
    "T54n2123_003:0026c13": "部。一部得。一部不得。復分為二部。半得。半",
    "T54n2123_003:0026c14": "不得。如是展轉乃至二人。一得食。一不得食。",
    "T54n2123_003:0026c15": "乃知無福。雖得至鉢自然消化。佛愍其厄。自",
    "T54n2123_003:0026c16": "手授食在於鉢中。福力所制不能化去。佛欲",
    "T54n2123_003:0026c17": "令現身得福故。令二滅盡比丘以食飽此。即",
    "T54n2123_003:0026c18": "時得福。時波斯匿王。聞此薄福佛愍與食。我",
    "T54n2123_003:0026c19": "今亦當為其設福。即遣[米*乍]米。時有一烏飛來",
    "T54n2123_003:0026c20": "銜一粒米去。使人呵曰。王為梵摩達設福。汝",
    "T54n2123_003:0026c21": "何以持去耶。烏即持還本處。所以然者。此",
    "T54n2123_003:0026c22": "比丘蒙僧福力。烏獸不侵害也。用是證知為",
    "T54n2123_003:0026c23": "良福田。既自度度人。至三乘道。念眾之法其",
    "T54n2123_003:0026c24": "義如此。",
    "T54n2123_003:0026c25": "第四念戒者。從五戒十戒二百五十。至五百",
    "T54n2123_003:0026c26": "戒。皆禁制身口斂諸邪非。斂御六情斷諸",
    "T54n2123_003:0026c27": "欲念。中表清淨乃應戒性。昔有二比丘共至",
    "T54n2123_003:0026c28": "佛所。路經曠澤頓乏水漿。時有小池汪水眾",
    "T54n2123_003:0026c29": "蟲滿中。一比丘深思禁律以無犯為首。若飲",
    "T54n2123_003:0027a01": "此水殺生甚多。寧全戒殞命。於是命終即生",
    "T54n2123_003:0027a02": "天上。一比丘自念。飲水全命可至佛所。焉知",
    "T54n2123_003:0027a03": "死後當生何趣。即飲蟲水所害甚多。雖得見",
    "T54n2123_003:0027a04": "佛去我甚遠。啼泣向佛自云同伴命終。佛",
    "T54n2123_003:0027a05": "指上天曰。汝識此天不。此是汝伴。以全戒功",
    "T54n2123_003:0027a06": "即生天上。今來在此。卿雖見我去我大遠。彼",
    "T54n2123_003:0027a07": "雖喪命常在我所。卿今見我。正覩我肉形。豈",
    "T54n2123_003:0027a08": "識真戒乎。以是經云。波羅提木叉是汝大師。",
    "T54n2123_003:0027a09": "若能持戒展轉行之。即是如來法身常住而",
    "T54n2123_003:0027a10": "不滅也。夫戒有三種。一是俗戒。二是道戒。三",
    "T54n2123_003:0027a11": "是定戒。五八十具戒等為俗戒。無漏四諦為",
    "T54n2123_003:0027a12": "道戒。三昧禪思為定戒。以慧御戒使成無漏。",
    "T54n2123_003:0027a13": "乃合道戒。聲聞家戒喻若膝華。動則解散。大",
    "T54n2123_003:0027a14": "士持戒喻若頭上插華。行止不動。小乘撿形",
    "T54n2123_003:0027a15": "動則越儀。大士顧心不拘外法。大小軌異。故",
    "T54n2123_003:0027a16": "以形心為殊。內外雖殊俱至涅槃。故曰念戒",
    "T54n2123_003:0027a17": "也。",
    "T54n2123_003:0027a18": "又佛般泥洹經云。又欲近道。當有四喜宜善",
    "T54n2123_003:0027a19": "念行。一曰。念佛意喜不離。二曰。念法意喜不",
    "T54n2123_003:0027a20": "離。三曰。念眾意喜不離。四曰念戒意喜不離。",
    "T54n2123_003:0027a21": "念此四喜必令具足。而自了見當望正度。求",
    "T54n2123_003:0027a22": "解身要。可以除斷地獄畜生餓鬼之道。雖往",
    "T54n2123_003:0027a23": "來生天上人中。不過七生自斷苦際(施天同前)。",
    "T54n2123_003:0027a24": "又三千威儀經云。當念有五事。一當念佛功",
    "T54n2123_003:0027a25": "德。二當念佛經戒。三當念佛智慧。四當念佛",
    "T54n2123_003:0027a26": "恩大難報。五當念佛精進乃至泥洹。復有五",
    "T54n2123_003:0027a27": "事。一當念比丘僧。二當念師恩。三當念父母",
    "T54n2123_003:0027a28": "恩。四當念同學恩。五當念一切人。皆使解脫",
    "T54n2123_003:0027a29": "離一切苦。",
    "T54n2123_003:0027b01": "又處處經云。譬如大海中沙不能計知。如人",
    "T54n2123_003:0027b02": "所作善惡殃福前後所不可復計。要在命盡。",
    "T54n2123_003:0027b03": "作惡逢惡處。作善逢善處。殃福皆預有處。亦",
    "T54n2123_003:0027b04": "預有父母兄弟妻子眷屬等。得道便止。若不",
    "T54n2123_003:0027b05": "得道便不斷絕。佛語比丘。當念自身無常。有",
    "T54n2123_003:0027b06": "一比丘即報佛言。我念非常。如人在世間極",
    "T54n2123_003:0027b07": "可至五十歲。佛言。莫說是語。復有一比丘言",
    "T54n2123_003:0027b08": "可三十歲。佛言。莫說是語。復有一比丘言可",
    "T54n2123_003:0027b09": "十歲。佛言。莫說是語。復有一比丘言可一歲。",
    "T54n2123_003:0027b10": "佛言。莫說是語。復有一比丘言可一月。佛言。",
    "T54n2123_003:0027b11": "莫說是語。復有一比丘言可一日。佛言。莫說",
    "T54n2123_003:0027b12": "是語。復有一比丘言可一時。佛言。莫說是語。",
    "T54n2123_003:0027b13": "復有一比丘言可呼吸間。佛言。是也。佛言。出",
    "T54n2123_003:0027b14": "息不還則屬後世。人命迅速在呼吸之間。",
    "T54n2123_003:0027b15": "又毘尼母經云。若說法比丘復應常念。觀身",
    "T54n2123_003:0027b16": "苦空無常無我不淨。莫使有絕。何以故。當得",
    "T54n2123_003:0027b17": "十二念成聖法故。何者十二念。一念成就己",
    "T54n2123_003:0027b18": "身。二念成就他人。三念願得人身。四念生種",
    "T54n2123_003:0027b19": "姓家。五念於佛法中得生信心。六念所生處",
    "T54n2123_003:0027b20": "不加其功而得諸法。七念所生處諸根完具。",
    "T54n2123_003:0027b21": "八念值佛世尊出現於世。九念所生處常得",
    "T54n2123_003:0027b22": "說正法。十念願所說法常得久住。十一念願",
    "T54n2123_003:0027b23": "法久住得隨順修行。十二念常得憐愍諸眾",
    "T54n2123_003:0027b24": "生心。故得此十二念。具足必得聖法。",
    "T54n2123_003:0027b25": "發願緣第四",
    "T54n2123_003:0027b26": "夫佛果敻絕。登之有階。法雲峻極。屆之有",
    "T54n2123_003:0027b27": "漸。是以創發大誠。則玄德照於來際。初立弘",
    "T54n2123_003:0027b28": "誓。則妙願遍於空界。一念興志。即塵劫之瑞",
    "T54n2123_003:0027b29": "華。半刻虔躬。乃大千之甘露。蓋是大乘之根",
    "T54n2123_003:0027c01": "基。種智之津衢也。",
    "T54n2123_003:0027c02": "又地持論云。菩薩發願略說五種。一發心願。",
    "T54n2123_003:0027c03": "二生願。三境界願。四平等願。五大願。彼菩薩",
    "T54n2123_003:0027c04": "初發無上菩提心。是名發心願。願未來世為",
    "T54n2123_003:0027c05": "眾生故。隨善趣生。是名生願願正觀諸法無",
    "T54n2123_003:0027c06": "量等諸善根。思惟境界。是名境界願。願未來",
    "T54n2123_003:0027c07": "世一切菩薩善攝事。是名菩薩平等願。大願",
    "T54n2123_003:0027c08": "者即平等願。",
    "T54n2123_003:0027c09": "菩薩又說十種大願。",
    "T54n2123_003:0027c10": "一者願一切種供養無量諸佛。",
    "T54n2123_003:0027c11": "二者願護持一切諸佛正法。",
    "T54n2123_003:0027c12": "三者願通達諸佛正法。",
    "T54n2123_003:0027c13": "四者願生兜率天乃至般涅槃。",
    "T54n2123_003:0027c14": "五者願行菩薩一切種正行。",
    "T54n2123_003:0027c15": "六者願成熟一切眾生。",
    "T54n2123_003:0027c16": "七者願一切世界悉能現化。",
    "T54n2123_003:0027c17": "八者願一切菩薩一心方便以大乘度。",
    "T54n2123_003:0027c18": "九者願一切正行方便無礙。",
    "T54n2123_003:0027c19": "十者願成無上正覺。",
    "T54n2123_003:0027c20": "是菩薩住於初地。方便淨信現在修行。於未",
    "T54n2123_003:0027c21": "來事生十大願。",
    "T54n2123_003:0027c22": "一者以清淨心常願供養一切諸佛。",
    "T54n2123_003:0027c23": "二者受持守護諸佛正法。",
    "T54n2123_003:0027c24": "三者勸請諸佛轉未曾有法。",
    "T54n2123_003:0027c25": "四者順行菩薩正行。",
    "T54n2123_003:0027c26": "五者一切器界具足成熟。",
    "T54n2123_003:0027c27": "六者一切世界悉能現化。",
    "T54n2123_003:0027c28": "七者自淨佛土。",
    "T54n2123_003:0027c29": "八者一切菩薩同一方便以大乘化。",
    "T54n2123_003:0028a01": "九者利益眾生一切不空。",
    "T54n2123_003:0028a02": "十者一切世界得阿耨菩提作一切佛事。",
    "T54n2123_003:0028a03": "頌曰。",
    "T54n2123_003:0028a04": "　牧杖信為急　　調絃貴不奢",
    "T54n2123_003:0028a05": "　騰猨安可制　　逸馬本難罝",
    "T54n2123_003:0028a06": "　驅馳習聲色　　冠蓋競豪華",
    "T54n2123_003:0028a07": "　既入王孫第　　還向季倫家",
    "T54n2123_003:0028a08": "　靜心澄業累　　省念勗身瑕",
    "T54n2123_003:0028a09": "　庶茲憑七覺　　時用免三邪",
    "T54n2123_003:0028a10": "諸經要集卷第三"
}