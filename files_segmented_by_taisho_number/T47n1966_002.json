{
    "T47n1966_002:0126b16": "念佛鏡末",
    "T47n1966_002:0126b18": "10 釋眾疑惑門第十、釋眾疑惑門",
    "T47n1966_002:0126b19": "問：「諸有疑惑，請乞除斷。故《般若》云：『若以色見",
    "T47n1966_002:0126b20": "我，以音聲求我，是人行邪道，不能見如來。』者，",
    "T47n1966_002:0126b21": "何以故，念阿彌陀佛往生淨土，得見如來？」答：",
    "T47n1966_002:0126b22": "「般若遮不見如來者，為所一相貌及以音聲",
    "T47n1966_002:0126b23": "皆求人、我，不求往生及無上菩提故，只行邪",
    "T47n1966_002:0126b24": "道不見如來。《觀經》、《阿彌陀經》等應當起想念",
    "T47n1966_002:0126b25": "及專稱名號，不求人、我，唯求擬生淨土，速證",
    "T47n1966_002:0126b26": "無上菩提，名正道，得見如來。若望法身，無相",
    "T47n1966_002:0126b27": "為正，色相、音聲以得為邪，此對十地已上菩",
    "T47n1966_002:0126b28": "薩；《觀經》及《阿彌陀經》，觀一相好，及以聞名，見",
    "T47n1966_002:0126b29": "報身如來，此對凡夫、二乘諸小菩薩。若望報",
    "T47n1966_002:0126c01": "身，觀佛稱名以將為正，無相為邪；若對法身，",
    "T47n1966_002:0126c02": "所有即論無相。又復說《般若經》時，世尊先向",
    "T47n1966_002:0126c03": "忉利諸天，為母說法，當時世尊初從天來至",
    "T47n1966_002:0126c04": "閻浮提，須菩提憶念世尊，入定觀佛，遂在先",
    "T47n1966_002:0126c05": "來。於時有一天女，不知所以，先見世尊，既見",
    "T47n1966_002:0126c06": "佛已，女即問佛言：『我最在先見佛不？』世尊言：",
    "T47n1966_002:0126c07": "『汝在後見。』天女曰云：『我初來到，無一人來見",
    "T47n1966_002:0126c08": "佛者，何故在後？』世尊語言：『有須菩提，在先入",
    "T47n1966_002:0126c09": "定，除去人、我，觀見法身，在天女前，故在先見。』",
    "T47n1966_002:0126c10": "女為起人、我心，觀我色身故，在後見。世尊為",
    "T47n1966_002:0126c11": "對彼天女故，說頌言：『若以色見我，以音聲求",
    "T47n1966_002:0126c12": "我，是人行邪道，不能見如來。』此頌即對外道",
    "T47n1966_002:0126c13": "益當時，不忤未來世事，不同《觀經》。又復《般若》",
    "T47n1966_002:0126c14": "為遮外道計四大、五蘊是常，計色為我，計聲",
    "T47n1966_002:0126c15": "為我，所以《般若經》遮彼外道，不見如來；今依",
    "T47n1966_002:0126c16": "《觀經》等，說厭患門，願離生死，速生淨土，早證",
    "T47n1966_002:0126c17": "菩提，不觀我相，遂見如來，不同般若。」問：",
    "T47n1966_002:0126c18": "「《往生論》云：『女人及根缺，二乘種不生。』《觀經》何",
    "T47n1966_002:0126c19": "故說韋提希并五百侍女同得往生？中品三",
    "T47n1966_002:0126c20": "人，二乘往生？」答：「准《往生論》說，女人、二乘，不往",
    "T47n1966_002:0126c21": "生者，為無決定往生者性。女人唯愛女身，不",
    "T47n1966_002:0126c22": "求淨土，不肯念佛，論遮不生；二乘、根缺亦復",
    "T47n1966_002:0126c23": "如是，唯住小果，不生淨土，不解念佛，所以不",
    "T47n1966_002:0126c24": "生。《觀經》及《阿彌陀經》等說往生者，二乘、根缺",
    "T47n1966_002:0126c25": "及女人，迴心念佛，厭惡女身。」自此已下，名對",
    "T47n1966_002:0126c26": "法論，更分為六：",
    "T47n1966_002:0126c27": "　一、念佛對三階門　二、念佛對彌勒門",
    "T47n1966_002:0126c28": "　三、念佛對坐禪門　四、念佛對講說門",
    "T47n1966_002:0126c29": "　五、念佛對戒律門　六、念佛對六度門",
    "T47n1966_002:0127a01": "1 念佛對三階門一、念佛對三階門",
    "T47n1966_002:0127a02": "問：「三階法中，不坐僧床，不喫僧食。念佛法",
    "T47n1966_002:0127a03": "中，未知許喫僧食、坐僧床，及過齋已不？」答：「念",
    "T47n1966_002:0127a04": "佛法中，通許僧食及坐僧床并過齋。何以故？",
    "T47n1966_002:0127a05": "為念佛猶如國王，亦如王子，堪受國王祿抍，",
    "T47n1966_002:0127a06": "堪受如來作廕；又佛猶如父母，念佛人猶如",
    "T47n1966_002:0127a07": "男女，合得父母飯食、衣服、床榻、臥具，所以通",
    "T47n1966_002:0127a08": "坐僧床及喫僧食并復過齋。難云：不坐僧",
    "T47n1966_002:0127a09": "床、不喫僧食，即是修道者，邊地下賤可應是",
    "T47n1966_002:0127a10": "修道人。何以故？邊地下賤不坐僧床、不喫僧",
    "T47n1966_002:0127a11": "食，彼邊地下賤既是非曰道，故此三階亦",
    "T47n1966_002:0127a12": "非修道。」問：「三階稱惡眾生，念佛是好眾生，",
    "T47n1966_002:0127a13": "為當亦是惡眾生彼？」答：「不是惡眾生。何以得",
    "T47n1966_002:0127a14": "知？准一經云：『若念佛者，是人中芬陀利華。』此",
    "T47n1966_002:0127a15": "華者，諸華中極好；若念佛者，一切人中最好，",
    "T47n1966_002:0127a16": "故以為喻。滅除諸罪故，是好眾生；三階為罪",
    "T47n1966_002:0127a17": "不滅，所以是惡眾生。難云：罪惡眾生即是修",
    "T47n1966_002:0127a18": "道者，疾患之人應是修道。何以故？是惡眾生",
    "T47n1966_002:0127a19": "故，彼等患人非是修道，此等三階亦非修道。」",
    "T47n1966_002:0127a20": "問：「三階法不許入寺，念佛法許入寺已不？」",
    "T47n1966_002:0127a21": "答：「念佛法中，許住持寺觀。何以故？現在住持",
    "T47n1966_002:0127a22": "好處，當來擬生好國，擬證菩提，所以令住持",
    "T47n1966_002:0127a23": "寺，亦入伽藍寺舍好處。難曰：伽藍精舍好處，",
    "T47n1966_002:0127a24": "下惡眾生不令住；無上殊勝妙果，下惡眾生不",
    "T47n1966_002:0127a25": "可得。」問：「三階法中，見形像及以諸經，不多",
    "T47n1966_002:0127a26": "恭敬，為是泥龕；四生眾生是真佛故，所以恭",
    "T47n1966_002:0127a27": "敬。念佛法中，未知敬佛像及經已不？」答：「念佛",
    "T47n1966_002:0127a28": "法曰：『見佛形像及經，並遣恭敬。』何以故？准《報",
    "T47n1966_002:0127a29": "恩經》中所說：『釋迦牟尼佛向忉利天，為母摩",
    "T47n1966_002:0127b01": "耶夫人說法，經九十日。優填大王憶念世尊，",
    "T47n1966_002:0127b02": "不能得見，遂遣巧匠造世尊形像一軀，一倣",
    "T47n1966_002:0127b03": "世尊。世尊從天下來至閻浮提，其優填大王",
    "T47n1966_002:0127b04": "與諸群臣遂去迎佛，其形像佛亦迎世尊。世",
    "T47n1966_002:0127b05": "尊共形像佛，一處並立，兩佛相似，遂將手摩",
    "T47n1966_002:0127b06": "形像佛頂，語形像言：「我將不久入涅槃，留汝",
    "T47n1966_002:0127b07": "久住世間，教化眾生。」』世尊尚自敬佛形像，罪",
    "T47n1966_002:0127b08": "惡眾生豈不敬耶？又准《十輪經》云：『獵師被袈",
    "T47n1966_002:0127b09": "裟，象為起恭敬。敬袈裟功德，命終生忉利諸",
    "T47n1966_002:0127b10": "天，九十一劫受諸快樂。』何以故？為相似故。諸",
    "T47n1966_002:0127b11": "佛形像亦復如是，為相似故，恭敬之者感得",
    "T47n1966_002:0127b12": "尊貴榮華，生天淨土。所以《佛名經》中，有盧舍",
    "T47n1966_002:0127b13": "那佛敬形像佛。盧舍那佛尚自敬形像佛，何",
    "T47n1966_002:0127b14": "況凡夫豈不敬耶？又《華嚴經》云：『念佛三昧當",
    "T47n1966_002:0127b15": "得見佛，命終之後生於佛前。』彼人臨命終時，",
    "T47n1966_002:0127b16": "勸令念佛，為示尊像令瞻敬故，故知《華嚴經》",
    "T47n1966_002:0127b17": "中有遣恭敬形像佛，云何三階難云：『一切形像",
    "T47n1966_002:0127b18": "是埿龕，食來不合喫；一切牛驢是真佛，食來",
    "T47n1966_002:0127b19": "即合喫。一切形像是埿龕，衣服供養不合著。』",
    "T47n1966_002:0127b20": "一切眾生是真佛，昆虫上得衣，云何合著？一",
    "T47n1966_002:0127b21": "切眾生是真佛，不合損，一年之中損生無頭",
    "T47n1966_002:0127b22": "數，殺佛之罪如何除得？一切眾生是真佛，身",
    "T47n1966_002:0127b23": "合安置勝妙處，自身既在好房舍，佛在下惡",
    "T47n1966_002:0127b24": "處，豈成平等？」問曰：「三階念地藏菩薩功德",
    "T47n1966_002:0127b25": "多少，如念阿彌陀佛？」答曰：「念阿彌陀佛功德，",
    "T47n1966_002:0127b26": "多於念地藏菩薩百千萬倍。何以得知？准《觀",
    "T47n1966_002:0127b27": "音經》，有一人供養六十二億恒河沙菩薩，乃",
    "T47n1966_002:0127b28": "至一時，不如禮拜供養觀世音菩薩。《十輪經》",
    "T47n1966_002:0127b29": "云：『一百劫念觀世音，不如一食頃念地藏菩",
    "T47n1966_002:0127c01": "薩。』《群疑論》曰：『一大劫念地藏菩薩，不如一",
    "T47n1966_002:0127c02": "聲念阿彌陀佛。』何以故？佛是法王，菩薩為法",
    "T47n1966_002:0127c03": "臣，如王出時，臣必隨從，大能攝小。佛是覺滿",
    "T47n1966_002:0127c04": "果圓，超諸地位，所以積念者功德最多，過於",
    "T47n1966_002:0127c05": "地藏百千萬倍。菩薩未屬佛地，果未圓滿，故",
    "T47n1966_002:0127c06": "功德最少。」問曰：「念佛是一乘，三階非是一",
    "T47n1966_002:0127c07": "乘。何以故？」「若是一階，容可是一乘；既言三",
    "T47n1966_002:0127c08": "階，豈成一乘義？又准《法華經》云：『十方佛土中，",
    "T47n1966_002:0127c09": "唯有一乘法，無二亦無三，除佛方便說。』言無",
    "T47n1966_002:0127c10": "二者，若望菩薩，即無緣覺；言無三者，若望緣",
    "T47n1966_002:0127c11": "覺，即無聲聞。又言無二者，若望佛說，即一乘，",
    "T47n1966_002:0127c12": "無聲聞、緣覺。何以故？二乘極果大乘初地，所",
    "T47n1966_002:0127c13": "以言無二；言無三者，即無菩薩乘，為十地因",
    "T47n1966_002:0127c14": "果未極故，所以無三。准《法華經》中：『唯有一佛",
    "T47n1966_002:0127c15": "乘，息處故說二，今為汝說實，汝所得非滅，為",
    "T47n1966_002:0127c16": "佛一切智，當發大精進。』故知佛者，覺滿果圓，",
    "T47n1966_002:0127c17": "超諸地位，是最上乘，稱究竟位，是名一乘，實",
    "T47n1966_002:0127c18": "非餘乘之所及也。故大行和上當在之日，亦",
    "T47n1966_002:0127c19": "有數箇三階，捨三階法，歸依和上念佛。」",
    "T47n1966_002:0127c20": "2 念佛對彌勒門第二、念佛對彌勒門",
    "T47n1966_002:0127c21": "問：「念阿彌陀佛功德，多少念於彌勒？」答：「念阿",
    "T47n1966_002:0127c22": "彌陀佛功德，多於念彌勒百千萬倍。何以得",
    "T47n1966_002:0127c23": "知？准經中說，阿彌陀佛現是覺圓果滿，超諸",
    "T47n1966_002:0127c24": "地位，所稱念者功德最多；彌勒現是菩薩位",
    "T47n1966_002:0127c25": "中，未超諸地果未圓，故稱念之者功德狹",
    "T47n1966_002:0127c26": "少。」問：「何故不念彌勒生兜率天？云何念阿",
    "T47n1966_002:0127c27": "彌陀佛往生淨土？」答：「為兜率天不出三界，天",
    "T47n1966_002:0127c28": "報既盡，還墮閻浮提，所以不願生天；若往生",
    "T47n1966_002:0127c29": "淨土，出過三界，直截五道，一生彼國，直至菩",
    "T47n1966_002:0128a01": "提，更不墮落，所以願生。又兜率天，少時受樂；",
    "T47n1966_002:0128a02": "彌陀佛國中，樂最勝，故名為極樂，長時受樂",
    "T47n1966_002:0128a03": "無有限期。以是因緣，勝於兜率百千萬倍。何",
    "T47n1966_002:0128a04": "以得知？經中所說，一則、身相勝，彌陀佛國眾",
    "T47n1966_002:0128a05": "生生者，皆具三十二相；兜率天人則無此相。",
    "T47n1966_002:0128a06": "二則、徒眾勝，既生淨土，與諸菩薩共為伴侶，",
    "T47n1966_002:0128a07": "受男子身，無女人相；兜率天上男、女雜居，不",
    "T47n1966_002:0128a08": "同菩薩。三則、壽命勝，兜率天上壽命四千歲，",
    "T47n1966_002:0128a09": "已還復却來，重墮閻浮提；彌陀佛國一去直至",
    "T47n1966_002:0128a10": "佛果，更不再來。四則、神通勝，彌陀佛國菩薩",
    "T47n1966_002:0128a11": "總六神通；兜率天上人無神通。五則、果報勝，",
    "T47n1966_002:0128a12": "彌陀佛國眾生，衣服、飲食、香、華、瓔珞一切供",
    "T47n1966_002:0128a13": "具，自然化成不須造作，長時受用無有窮盡；",
    "T47n1966_002:0128a14": "兜率天上造作方成，縱有自然衣服，不得多",
    "T47n1966_002:0128a15": "時，四千歲已命欲終時，有五衰相：一則、頭上",
    "T47n1966_002:0128a16": "華萎；二則、腋下汗出；三者、起坐不定；四者、氣",
    "T47n1966_002:0128a17": "力衰微，諸天免其眷屬；五者、多諸掉舉，不如",
    "T47n1966_002:0128a18": "極樂世界百千萬倍。」問：「當來彌勒下生之",
    "T47n1966_002:0128a19": "時，三會說法，度諸眾生，得阿羅漢果。何以不",
    "T47n1966_002:0128a20": "願求生？云何求生彌陀佛國？」答：「彌勒未下生",
    "T47n1966_002:0128a21": "來，不可待得。何以得知？經中所說，釋迦牟尼",
    "T47n1966_002:0128a22": "佛入涅槃後，經五十六億七千萬歲，然始下",
    "T47n1966_002:0128a23": "生，人壽八萬四千歲時，彌勒乃出，准《法王本",
    "T47n1966_002:0128a24": "記》，釋迦涅槃已來，始有一千七百餘年，全未",
    "T47n1966_002:0128a25": "擬來，不可候待。眾生命短，恐沈苦海，多劫受",
    "T47n1966_002:0128a26": "殃，不值彌勒。唯阿彌陀佛現在說法，住極樂",
    "T47n1966_002:0128a27": "世界，廣度眾生，歸依西方早證道果，勝於彌",
    "T47n1966_002:0128a28": "勒百千萬倍。設值彌勒三會，說法廣度諸人，",
    "T47n1966_002:0128a29": "得阿羅漢，小乘極果，若望大乘，始到初地，億",
    "T47n1966_002:0128b01": "億眾生不逢彌勒佛。念阿彌陀佛求生淨土，",
    "T47n1966_002:0128b02": "即是八地已上菩薩，疾則一念、十念，遲則一",
    "T47n1966_002:0128b03": "日、七日，稱念阿彌陀佛即生淨土，實過彌勒",
    "T47n1966_002:0128b04": "百千萬倍。又復本師說彌陀經之日，彌勒菩",
    "T47n1966_002:0128b05": "薩亦在會中，阿逸多菩薩是也。彌勒尚念阿",
    "T47n1966_002:0128b06": "彌陀佛，何況未來諸眾生豈不念耶？大行和",
    "T47n1966_002:0128b07": "上在日，數箇彌勒業人，迴心念阿彌陀佛。又",
    "T47n1966_002:0128b08": "念佛法，准佛經教，後末法時，諸法總滅，特此",
    "T47n1966_002:0128b09": "念佛正法，止住百年，教化眾生。故知念佛不",
    "T47n1966_002:0128b10": "可思議。」",
    "T47n1966_002:0128b11": "3 念佛對坐禪門第三、念佛對坐禪門",
    "T47n1966_002:0128b12": "問：「念阿彌陀佛，何如坐禪看心，作無生觀？」",
    "T47n1966_002:0128b13": "答：「念阿彌陀佛往生淨土，速成佛果，勝於無",
    "T47n1966_002:0128b14": "生觀門百千萬倍。何以得知？准《維摩經》言：『譬",
    "T47n1966_002:0128b15": "如虛空造立宮室，終不能成；地上造作隨意",
    "T47n1966_002:0128b16": "無礙。』無生看心亦如是。何以故？無生即是無",
    "T47n1966_002:0128b17": "相，無相即是虛空，所以難成；念佛之法，事、理",
    "T47n1966_002:0128b18": "雙修，猶如地上造立宮室，所以易成。如貧人",
    "T47n1966_002:0128b19": "少乏財寶，學他王家造立舍宅，雖辦得少分",
    "T47n1966_002:0128b20": "材木，從生至死終不能成。後時材木爛壞，虛",
    "T47n1966_002:0128b21": "費功程無有成就。無生亦爾，為功德法財不",
    "T47n1966_002:0128b22": "得成就，枉用功夫無有成益。念佛法門則不",
    "T47n1966_002:0128b23": "如是，由念佛一口，滅除八十億劫生死之罪，",
    "T47n1966_002:0128b24": "還得八十億劫微妙功德。如富兒造宅立便成",
    "T47n1966_002:0128b25": "就。所以《觀經》云：『然彼如來宿願力故，有憶想",
    "T47n1966_002:0128b26": "者必得成就。』不同無生。何以故？又《法華經》云：",
    "T47n1966_002:0128b27": "『大通智勝佛，十劫坐道場，佛法不現前，不得",
    "T47n1966_002:0128b28": "成佛道。』不現前者即是無生，既是十劫不得",
    "T47n1966_002:0128b29": "成佛，故知成佛遲；如念佛，遲則七日，疾則一",
    "T47n1966_002:0128c01": "日，速生淨土，即是八地已上菩薩。何以故？",
    "T47n1966_002:0128c02": "乘佛願力故。」問：「看心功德，多少於念佛功",
    "T47n1966_002:0128c03": "德？」答：「看心功德，少於念佛功德百千萬倍。何",
    "T47n1966_002:0128c04": "以知之？准《觀經》云：『念佛一口，滅八十億劫生",
    "T47n1966_002:0128c05": "死之罪。』得八十億劫微妙功德。一度看心，未",
    "T47n1966_002:0128c06": "知滅幾許罪，得幾許功德？不言滅幾億生死",
    "T47n1966_002:0128c07": "之罪，地獄悉滅，往生淨土。故知少於念佛功",
    "T47n1966_002:0128c08": "德百千萬倍。」問：「念佛往生得何果報？無生",
    "T47n1966_002:0128c09": "觀成得何果報？二種何者為勝？」答：「念佛往",
    "T47n1966_002:0128c10": "生得三十二相，具六神通，長生不死，超過三",
    "T47n1966_002:0128c11": "界，直至成佛，更不墮落，菩薩聖眾共為伴侶，",
    "T47n1966_002:0128c12": "阿彌陀佛親自說法；無生觀成生長壽天，經",
    "T47n1966_002:0128c13": "八萬大劫還墮惡道。無生觀，萬中無一得成",
    "T47n1966_002:0128c14": "就者，為不時宜。假令得成生長壽天，不出三",
    "T47n1966_002:0128c15": "界。剋十而論，不如淨土百千萬倍。」問曰：「准",
    "T47n1966_002:0128c16": "無生觀，唯遣看心，其心為赤？為白？為青？為黃？",
    "T47n1966_002:0128c17": "觀者為當成？不成？」答曰：「無生看心非青、非白、",
    "T47n1966_002:0128c18": "非赤、非黃，非不言成、不成，心不相貌，復無成",
    "T47n1966_002:0128c19": "就，虛費功夫、徒勞何益？難云：『看心之時即得",
    "T47n1966_002:0128c20": "成佛者，看衣即得暖，看食應得飽，看金應得",
    "T47n1966_002:0128c21": "寶用，看心之時亦得道者。』看衣不著，不廢寒；",
    "T47n1966_002:0128c22": "看心之時，亦不得果。又准《像法決疑經》說：『坐",
    "T47n1966_002:0128c23": "禪不是末法時。』何以故？彼經云：『佛滅度後，正",
    "T47n1966_002:0128c24": "法五百年，持戒堅固；像法一千年，禪定堅固；",
    "T47n1966_002:0128c25": "末法一萬年，念佛得堅固。』准《法王本記》：『入末",
    "T47n1966_002:0128c26": "法來二百餘年，是念佛時，不是坐禪時。』所以",
    "T47n1966_002:0128c27": "大行和上在日，數箇禪師門徒，從和上教授，",
    "T47n1966_002:0128c28": "迴心念佛者多。」",
    "T47n1966_002:0128c29": "4 念佛對講說門第四、念佛對講說門",
    "T47n1966_002:0129a01": "問：「念阿彌陀佛功德，多少於聞經功德？」答：「念",
    "T47n1966_002:0129a02": "佛功德，多於聞經功德百千萬倍。何以得知？",
    "T47n1966_002:0129a03": "《觀經》下品上生人無惡不作，由造惡故，命欲",
    "T47n1966_002:0129a04": "終時，地獄眾火一時俱至。遇善知識，為說十",
    "T47n1966_002:0129a05": "二部經。彼人聞已，滅除千劫等罪。聞經力小，",
    "T47n1966_002:0129a06": "地獄猶未滅，得智者教，念阿彌陀佛十口，滅",
    "T47n1966_002:0129a07": "除八十億劫生死之罪。」問：「讀經功德，多少",
    "T47n1966_002:0129a08": "於念佛功德？」答：「讀經功德，亦少於念佛功德。",
    "T47n1966_002:0129a09": "大行和上說：『不念佛修行讀經，猶如讀藥方，",
    "T47n1966_002:0129a10": "念佛猶如服藥。』讀藥方，病即難除；服藥，病則",
    "T47n1966_002:0129a11": "易差。讀經修道功德，亦少於念佛功德，正是",
    "T47n1966_002:0129a12": "修道，以此事故功德最多。」問：「講經功德，多",
    "T47n1966_002:0129a13": "少於念佛功德？」答：「講經功德，亦少於念佛功",
    "T47n1966_002:0129a14": "德百千萬倍。何以故？講經猶如數寶，念佛猶",
    "T47n1966_002:0129a15": "如用寶，數寶雖多，不除貧苦，不言滅罪，不言",
    "T47n1966_002:0129a16": "得功德；用寶雖不多，能濟身命，得功德無量，",
    "T47n1966_002:0129a17": "明知少於念佛功德百千萬倍。又講經如磨",
    "T47n1966_002:0129a18": "石，雖獲少分利益，盡與他人，自損無量，為受",
    "T47n1966_002:0129a19": "禮拜供養，大損果報。所以論云：『譬如貧窮人，",
    "T47n1966_002:0129a20": "晝夜數他寶，自無半錢分，多聞亦如是。』故知",
    "T47n1966_002:0129a21": "講經功德，亦少於念佛功德百千萬倍。何以",
    "T47n1966_002:0129a22": "得知？如《唯識論》多破計我，講論之者口雖說",
    "T47n1966_002:0129a23": "法，心多計我，不起我者萬中無一。所以《法華",
    "T47n1966_002:0129a24": "經》云：『我慢自矜高，諂曲心不實，於千萬億劫，",
    "T47n1966_002:0129a25": "不聞佛名字，亦不聞正法，如是人難度。』由是",
    "T47n1966_002:0129a26": "事故，講論不如念佛百千萬倍。所以上世有",
    "T47n1966_002:0129a27": "惠感法師、智仁法師、蘊法師，皆捨講論，同歸",
    "T47n1966_002:0129a28": "念佛。」",
    "T47n1966_002:0129a29": "5 念佛對戒律門第五、念佛對戒律門",
    "T47n1966_002:0129b01": "問：「念佛功德，多少於持二百五十戒、五百戒",
    "T47n1966_002:0129b02": "等功德？」答：「念佛功德，多於持戒功德百千萬",
    "T47n1966_002:0129b03": "倍。何以得知？准經說，持戒證小果，始到初",
    "T47n1966_002:0129b04": "地；准《彌陀經》，若一日、七日念阿彌陀佛往生",
    "T47n1966_002:0129b05": "淨土，即是八地已上菩薩。所以經云：『眾生生",
    "T47n1966_002:0129b06": "者，皆是阿鞞跋致。』故知功德多於持戒功德",
    "T47n1966_002:0129b07": "百千萬倍。又准經中說：『如今不是持戒時，是",
    "T47n1966_002:0129b08": "念佛時。』何以得知？准《像法決疑經》說：『本師滅",
    "T47n1966_002:0129b09": "度，正法五百年，持戒得堅固；像法一千年，坐",
    "T47n1966_002:0129b10": "禪得堅固；末法一萬年，念佛得堅固。』自從佛",
    "T47n1966_002:0129b11": "入涅槃已來，准釋迦碑文，已有一千七百餘",
    "T47n1966_002:0129b12": "年，入末法來二百餘年，故知是念佛時，不是",
    "T47n1966_002:0129b13": "持戒時。縱有持戒者，准戒經文，即得名譽及",
    "T47n1966_002:0129b14": "利養，死得生天上，無證得阿羅漢果；縱得生",
    "T47n1966_002:0129b15": "天，不出三界。就持戒人中，萬箇無一具戒者。",
    "T47n1966_002:0129b16": "何以故？為戒細人麁，數多難持；若望念佛，",
    "T47n1966_002:0129b17": "數少易行，得多功德。」問：「念佛得益，多少於",
    "T47n1966_002:0129b18": "持戒得益？」答：「念佛能益無損，持戒損多益少。",
    "T47n1966_002:0129b19": "何以得知？准《目連問經》：『破初篇戒，取長壽諸",
    "T47n1966_002:0129b20": "天，計人間九百一十五俱胒六百萬歲，墮地",
    "T47n1966_002:0129b21": "獄。』准戒文中，有五篇、七聚。依挍量：第一篇重",
    "T47n1966_002:0129b22": "挍量第二篇一倍；第二篇重挍量第三篇一",
    "T47n1966_002:0129b23": "倍；第三篇重挍量第四篇一倍；第四篇重挍",
    "T47n1966_002:0129b24": "量第五篇一倍；第五篇最輕，犯突吉羅，九百",
    "T47n1966_002:0129b25": "萬歲墮地獄中，一夜不懺者捨本利。准破戒",
    "T47n1966_002:0129b26": "罪，無量、無邊，持戒萬中無一，故知損多益少；",
    "T47n1966_002:0129b27": "念佛一口，除八十億劫生死之罪。所以有破",
    "T47n1966_002:0129b28": "戒罪，念阿彌陀佛，總得除滅。何以得知？准",
    "T47n1966_002:0129b29": "《觀經》文：『下品中生人，或有眾生，毀犯五戒、八",
    "T47n1966_002:0129c01": "戒及具足戒，如此愚人，應墮地獄，經歷多劫，",
    "T47n1966_002:0129c02": "受苦無窮。臨命終時，遇善知識為說阿彌陀",
    "T47n1966_002:0129c03": "佛十力威德，為讚彼佛光明、神力，教令念佛。",
    "T47n1966_002:0129c04": "彼人聞已，滅除八十億劫生死之罪，往生淨",
    "T47n1966_002:0129c05": "土。』故知破戒罪，亦得消滅。又准《群疑論》中說：",
    "T47n1966_002:0129c06": "『破戒者護復，失道者導，盲冥者眼。』故知念佛",
    "T47n1966_002:0129c07": "純益無損。承前北都有律師，捨戒律業迴心",
    "T47n1966_002:0129c08": "念佛，往生西方極樂世界。准《觀經》中說言，中",
    "T47n1966_002:0129c09": "三品人，律師念佛往生淨土。故知念佛門，持",
    "T47n1966_002:0129c10": "戒、苦行不及也。」",
    "T47n1966_002:0129c11": "6 念佛對六度門第六、念佛對六度門",
    "T47n1966_002:0129c12": "問：「念佛功德，多少於六波羅蜜？」答：「念佛功德，",
    "T47n1966_002:0129c13": "多六波羅蜜百千萬倍。何以得知？准《維摩經》",
    "T47n1966_002:0129c14": "說：『念、定、總持人，自求生淨土，總得往生，一切",
    "T47n1966_002:0129c15": "不問。』」問曰：「有人復疑，念佛猶如口打鼓，如",
    "T47n1966_002:0129c16": "何解釋？」答曰：「亦如口打鼓。何以？因口誦心",
    "T47n1966_002:0129c17": "記，乃打由成；若無心口，無由得成。念佛亦",
    "T47n1966_002:0129c18": "爾，心信口稱，乃生淨土，速證無上菩提；若無",
    "T47n1966_002:0129c19": "心口，無由往生，所以如口打鼓。」問：「何故不",
    "T47n1966_002:0129c20": "念本師釋迦，但念阿彌陀佛？」答曰：「念彌陀者，",
    "T47n1966_002:0129c21": "本師教念，然始解修。猶如父、母生得子已，遂",
    "T47n1966_002:0129c22": "付師教，學問乃成，皆由師立。彌陀亦爾，本師",
    "T47n1966_002:0129c23": "說經，慇懃勸念阿彌陀佛，令生淨土，早證菩",
    "T47n1966_002:0129c24": "提。將念佛名，稱為難事，本師自說：『我行此念",
    "T47n1966_002:0129c25": "阿彌陀佛難事，得無上菩提。』本師釋迦自亦",
    "T47n1966_002:0129c26": "念佛。勸汝等一切眾生，若能稱念阿彌陀佛，",
    "T47n1966_002:0129c27": "定生淨土，早證菩提，是為甚難希有之事，本",
    "T47n1966_002:0129c28": "師遣念阿彌陀佛。又復念佛，猶如父、母多諸",
    "T47n1966_002:0129c29": "子息，當居儉處，將去遂豐，然始養得，不被餓",
    "T47n1966_002:0130a01": "死；本師亦爾，為娑婆濁惡不堪久住，恐畏沈",
    "T47n1966_002:0130a02": "淪墮於地獄，將諸眾生同歸淨土，受諸快樂，",
    "T47n1966_002:0130a03": "不被沈淪，是故偏令思念阿彌陀佛，不念本",
    "T47n1966_002:0130a04": "師。非但釋迦因念佛得成佛，十方三世諸佛",
    "T47n1966_002:0130a05": "皆因念佛三昧當得成佛。故《月燈三昧經》云：",
    "T47n1966_002:0130a06": "『十方三世一切過去、未來及現在佛，皆學念",
    "T47n1966_002:0130a07": "佛，速證無上菩提。』故知三世諸佛皆因念佛",
    "T47n1966_002:0130a08": "當得成佛。」問曰：「何故不念十方諸佛，偏念",
    "T47n1966_002:0130a09": "阿彌陀佛？」答曰：「現在十方佛中，彌陀最勝、最",
    "T47n1966_002:0130a10": "尊、最慈；又十方佛中，彌陀佛與眾生結緣最",
    "T47n1966_002:0130a11": "深；於現在十方佛中，彌陀佛願力攝眾生最",
    "T47n1966_002:0130a12": "多；又十方佛淨土中，彌陀佛淨土最好，韋提",
    "T47n1966_002:0130a13": "希等選得；又十方淨土中，彌陀淨土最近；十",
    "T47n1966_002:0130a14": "方諸佛名號中，念阿彌陀佛名號功德最多。",
    "T47n1966_002:0130a15": "所以專念彌陀佛，不念餘佛。」問曰：「何故念",
    "T47n1966_002:0130a16": "佛是一法，乃能廣攝諸門？」答曰：「念佛雖是一",
    "T47n1966_002:0130a17": "法，定能廣攝諸門。何以得知？舉喻釋者，念佛",
    "T47n1966_002:0130a18": "猶如如意寶珠，雖是一箇寶珠，能攝一切寶",
    "T47n1966_002:0130a19": "物。故《法華經》中說：『龍女為獻寶珠，速得成佛。』",
    "T47n1966_002:0130a20": "雖是一法，增長一切功德，感得生淨土，速證",
    "T47n1966_002:0130a21": "無上菩提。一法包含一切法，所以《維摩經》云：",
    "T47n1966_002:0130a22": "『念定即總持，包含一切法。』故一法中乃含諸",
    "T47n1966_002:0130a23": "法。」",
    "T47n1966_002:0130a24": "11 念佛出三界門第十一、念佛出三界門",
    "T47n1966_002:0130a25": "問曰：「淨土為出三界，為在三界中？」答曰：「淨",
    "T47n1966_002:0130a26": "土定出三界，不在三界之中。既言三界，何等",
    "T47n1966_002:0130a27": "為三？一者、欲界，從此閻浮上至六天，總名欲",
    "T47n1966_002:0130a28": "界；二者、色界，六天已上，梵眾天等一十八天，",
    "T47n1966_002:0130a29": "名為色界；三者、無色界，又有四天，空處乃至",
    "T47n1966_002:0130b01": "非想、非非想處天等，總名無色界。又復三界",
    "T47n1966_002:0130b02": "向上非非想處二十八天，向下即是無間地",
    "T47n1966_002:0130b03": "獄，人在中間住，猶如牢獄之中相似。所以《法",
    "T47n1966_002:0130b04": "華經》云：『三界無安，猶如火宅。』常有生、老、病、死",
    "T47n1966_002:0130b05": "憂患，如是等火熾然不息。是故韋提希厭娑",
    "T47n1966_002:0130b06": "婆世界，五濁惡處。何等為五？一者、劫濁，謂疫",
    "T47n1966_002:0130b07": "病、飢饉、刀兵等劫；二者、煩惱濁，一切眾生多",
    "T47n1966_002:0130b08": "諸煩惱；三者、命濁，壽命短促；四者見濁，誹謗",
    "T47n1966_002:0130b09": "不信；五者、眾生濁，無其人行，又有地獄、餓鬼、",
    "T47n1966_002:0130b10": "畜生盈滿，不善聚集。是故遣厭，欣樂西方極",
    "T47n1966_002:0130b11": "樂世界。所以經云：『能於三界獄，勉出諸眾生，",
    "T47n1966_002:0130b12": "普智天人尊，哀愍群盲類，能開甘露門，廣度",
    "T47n1966_002:0130b13": "於一切。』又論云：『超出三界獄，目如青蓮葉，聲",
    "T47n1966_002:0130b14": "聞眾無數，是故稽首禮。』又《往生論》云：『觀彼世",
    "T47n1966_002:0130b15": "界相，勝過三界道，究竟如虛空，廣大無邊際。』",
    "T47n1966_002:0130b16": "又准《群疑論》中說：『淨土竪超三界，橫截五道，",
    "T47n1966_002:0130b17": "一得往生，更不墮三界牢獄，直至無上菩提。』",
    "T47n1966_002:0130b18": "故知彌陀淨土定離三界，不在三界之中，所",
    "T47n1966_002:0130b19": "以念佛法門頓出三界。「若欲念阿彌陀佛速",
    "T47n1966_002:0130b20": "生淨土者，要須三業成就：第一、心唯有信；第",
    "T47n1966_002:0130b21": "二、口唯有念；第三、身唯有敬，不問有人、無人，",
    "T47n1966_002:0130b22": "尊卑、老少，晝、夜常不懈慢，名為敬成就。不議",
    "T47n1966_002:0130b23": "他人長、短，說食數寶；唯口念佛，聲聲不絕，名",
    "T47n1966_002:0130b24": "為念成就。不墮貪、瞋等煩惱及鬪亂、打罵，怨",
    "T47n1966_002:0130b25": "恨、嫉妬，殺、盜、婬妄，是墮三塗因，與念佛法不",
    "T47n1966_002:0130b26": "相應故。唯有信念佛，不揀道、俗，不問男女、貴",
    "T47n1966_002:0130b27": "賤，不問罪有輕、重，唯信為本。若成就者，萬病",
    "T47n1966_002:0130b28": "皆差，不假世間醫藥；萬善自成，不假世間教",
    "T47n1966_002:0130b29": "經，頓能成就。其萬善成事，非是己能，亦非修",
    "T47n1966_002:0130c01": "行力。若據經文，從凡位至初地經一大阿僧",
    "T47n1966_002:0130c02": "祇劫，若三寶力，不假多劫。又依經文：『聞說阿",
    "T47n1966_002:0130c03": "彌陀佛，乃至一心、一念，歡喜踊躍，志心迴向",
    "T47n1966_002:0130c04": "即得往生，住不退地。』《法華經》云：『諸有智者，以",
    "T47n1966_002:0130c05": "譬喻得解。』世間之中唯有母力，能令其子身",
    "T47n1966_002:0130c06": "得安穩；出世間中唯有諸佛，能令眾生出三",
    "T47n1966_002:0130c07": "界苦，得生淨土見佛、聞法。又依經文，佛有慈、",
    "T47n1966_002:0130c08": "悲、喜、捨。慈能與樂，悲能拔苦。不問地獄、餓鬼、",
    "T47n1966_002:0130c09": "畜生及人中苦，若問即不名大慈悲。又如其",
    "T47n1966_002:0130c10": "母，世間之母，於子有種種苦，終不辭勞，無疲",
    "T47n1966_002:0130c11": "倦，以樂為本。豈容諸佛大聖、大悲，不問怨親、",
    "T47n1966_002:0130c12": "道俗、男女，平等普皆救？救護何等苦？世間之",
    "T47n1966_002:0130c13": "苦與地獄苦百千萬倍，諸佛即救，況人中極",
    "T47n1966_002:0130c14": "輕，若不相救，即與經教相違。「人中諸苦，發心",
    "T47n1966_002:0130c15": "悔過，作諸戒行，作諸功德，諸苦頓除，信始成",
    "T47n1966_002:0130c16": "就，生死退失，委知地獄不再入。人中諸苦，苦",
    "T47n1966_002:0130c17": "即不滅，病即不差，千無一信者；縱有信者，不",
    "T47n1966_002:0130c18": "過旬月，尋即還退，不見經文，以不知未來之",
    "T47n1966_002:0130c19": "苦，其心不定，現在之苦，復不得滅，眾生謗起。",
    "T47n1966_002:0130c20": "又依經文，現在之苦定滅，未來之苦必無。今",
    "T47n1966_002:0130c21": "現世人有誦得經者，及有異行與國王相應",
    "T47n1966_002:0130c22": "者，頭髮即落，袈裟著身，亦無戒行。在世間",
    "T47n1966_002:0130c23": "內，上至國王，下至父母，皆反致敬，是誰之",
    "T47n1966_002:0130c24": "力？盡豈不是三寶之力？世間之內，亦有不問",
    "T47n1966_002:0130c25": "貴賤、男女，皆令自在，衣、食自然，見者恭敬，不",
    "T47n1966_002:0130c26": "辭勞倦。以是義故，當知三寶之力，唯信乃知；",
    "T47n1966_002:0130c27": "不信之人如盲、如聾，等無有異。故知念佛之",
    "T47n1966_002:0130c28": "人，聲聲不絕，無病不差，無罪不滅，定不驚怕，",
    "T47n1966_002:0130c29": "亦不轉退。日日之中，心眼自開，轉加作意，並",
    "T47n1966_002:0131a01": "與經教相應，行、住、坐、臥，心終不散，亦不失威",
    "T47n1966_002:0131a02": "儀。縱聞諸經、論，並與心行相應，轉加歡喜，遞",
    "T47n1966_002:0131a03": "相接引有信之人，如母救子不辭勞倦。無信",
    "T47n1966_002:0131a04": "之人，寧當噤口而死，不得出言令他起謗，非",
    "T47n1966_002:0131a05": "是謗人，直謗於佛。當說《彌陀經》時，釋迦難解",
    "T47n1966_002:0131a06": "之法為一切眾生說，若有信者，是六方諸佛",
    "T47n1966_002:0131a07": "知甚難信之法，恐後眾生生疑謗，故舒舌作",
    "T47n1966_002:0131a08": "證，表此經文定不虛妄。又聞此近來諸行者",
    "T47n1966_002:0131a09": "等，咸生驚疑及有誹謗者，以是義故，諸佛再",
    "T47n1966_002:0131a10": "三懸知，末法世不信眾生，若有信者，一切諸",
    "T47n1966_002:0131a11": "佛共所護念。自不信佛語，自無善可得。住不",
    "T47n1966_002:0131a12": "退轉地，皆《彌陀經》語。若不作業，自障聖道，",
    "T47n1966_002:0131a13": "彼此經教，皆是佛說。自修行之教，善神護助",
    "T47n1966_002:0131a14": "之法，深生信敬，修行不捨，諸佛護助。復是諸",
    "T47n1966_002:0131a15": "佛本願力教，現在聞而不信，直入地獄，無有",
    "T47n1966_002:0131a16": "出期，豈不謬哉？「若見此經文，再三思量，審有",
    "T47n1966_002:0131a17": "經教，方始相應念佛，戒行斷除法門，但能決",
    "T47n1966_002:0131a18": "定深信，至誠不退者，念念不絕，聲聲喚佛，不",
    "T47n1966_002:0131a19": "問道俗、貴賤、貧富、好醜、男女，罪有輕重，唯取",
    "T47n1966_002:0131a20": "信心成就。若不信諸佛慈悲，縱是父、母亦無",
    "T47n1966_002:0131a21": "救處，不得往生；唯有信心成就，諸佛常住不",
    "T47n1966_002:0131a22": "滅，亦無退轉。信佛大聖，一切賢聖最上、最勝、",
    "T47n1966_002:0131a23": "最大，是名世尊。不問過去、未來、現在所有眾",
    "T47n1966_002:0131a24": "生，不問大小、善惡、之心，多少皆知。若有人信",
    "T47n1966_002:0131a25": "佛大慈、大悲，能救眾生過去、未來、現在所有眾",
    "T47n1966_002:0131a26": "多惡業罪障，發心悔過，並悉知之，尋即往救，",
    "T47n1966_002:0131a27": "亦不過時度，名為大慈、大悲。如世間母，見",
    "T47n1966_002:0131a28": "子在糞穢中及饑寒、苦痛，終不再離，名為慈",
    "T47n1966_002:0131a29": "悲母。在世之人，無能報母恩德是小，慈母於",
    "T47n1966_002:0131b01": "子尚不辭疲倦；諸佛大慈、大悲與救百千萬",
    "T47n1966_002:0131b02": "倍，不唯救世間之苦，能救生死大苦。是故世",
    "T47n1966_002:0131b03": "間有能信者即救，亦不問罪有輕、重。謹依《法",
    "T47n1966_002:0131b04": "華經》文：『佛言：「一切眾生皆是吾子，我則是父，",
    "T47n1966_002:0131b05": "汝等累劫眾苦所燒，我皆濟拔令出三界。」』又",
    "T47n1966_002:0131b06": "不問道俗、男女、貴賤、老少、好醜、貧富及罪輕",
    "T47n1966_002:0131b07": "重，以是義故，唯論信者，能悔過者，深信成",
    "T47n1966_002:0131b08": "就，聲聲不絕，念佛名字。經云：『一切諸佛共所",
    "T47n1966_002:0131b09": "護念，皆得不退轉。』又云：『難信希有之法。』唯取",
    "T47n1966_002:0131b10": "信心，不云罪人。亦不得言：『女人不得往生。』唯",
    "T47n1966_002:0131b11": "論信者。若是戒行成就者皆悉往生，即非難",
    "T47n1966_002:0131b12": "信，亦非希有。善男子、善女人能信不昧，不問",
    "T47n1966_002:0131b13": "罪有輕、重，是病皆除，是罪皆滅，不論遠、近，唯",
    "T47n1966_002:0131b14": "取信心，頓斷疑惑，頓覺念佛，如母救子，故名",
    "T47n1966_002:0131b15": "難信希有之法。說此經時，六方恒河沙諸佛，",
    "T47n1966_002:0131b16": "各各出舌證明，即知過去、未來、現在眾生，聞",
    "T47n1966_002:0131b17": "者並皆生疑起謗，不信佛有如是力，故言難",
    "T47n1966_002:0131b18": "信希有之法。是恒沙諸佛並皆舒舌，遍覆三",
    "T47n1966_002:0131b19": "千大千世界，為作證明，有能信者，不言怨親。",
    "T47n1966_002:0131b20": "《觀經》云：『念一口阿彌陀佛，滅八十億劫生死",
    "T47n1966_002:0131b21": "之罪。』又經云：『一切諸佛共所護念。』諸佛慈悲",
    "T47n1966_002:0131b22": "等心普救，不問道、俗，悔過迴向發願，定不過",
    "T47n1966_002:0131b23": "時，是名諸佛平等救眾生。念若成就，無罪不",
    "T47n1966_002:0131b24": "滅，無病不差，無苦不除，無憂不喜，驚怕之者",
    "T47n1966_002:0131b25": "尋即自定，晝夜精進，忍辱成就，戒即不破，睡",
    "T47n1966_002:0131b26": "即策懃，亦不疲倦，所出言語，一依正教，令人",
    "T47n1966_002:0131b27": "樂聞，所行之行。故用孝養之人皆倣習，如是",
    "T47n1966_002:0131b28": "等中心貞志節自在無礙，非是己能修習力，",
    "T47n1966_002:0131b29": "皆是世尊慈悲力也。若有人，聞即悔、即學、即",
    "T47n1966_002:0131c01": "行、即念佛，是諸佛力。「能信之人，方始覺知：第",
    "T47n1966_002:0131c02": "一、身業，不得殺、盜、婬，亦不得打害他一切眾",
    "T47n1966_002:0131c03": "生，亦不得觸世間細滑好華、綾羅、錦繡、繒綵、",
    "T47n1966_002:0131c04": "緋紫等，縱逢嚴寒，隨寒即死，終不再著。此物",
    "T47n1966_002:0131c05": "能障當來業道，能沈沒苦海，能令世間疑謗，",
    "T47n1966_002:0131c06": "亦令人怨恨，令人起愛心。女子著好衣，出入",
    "T47n1966_002:0131c07": "遊行，好塗粧粉，令放逸多男子數數頻看不",
    "T47n1966_002:0131c08": "捨，父母多憂便起嗔怒，兄弟懷愁起大嗔怒，",
    "T47n1966_002:0131c09": "世人略見即生疑謗，師僧若見即破淨戒，賊",
    "T47n1966_002:0131c10": "人見時即起盜心，如是等障皆好衣過患，不",
    "T47n1966_002:0131c11": "可盡說。若是孝行者，至死不著好衣，孝行俱",
    "T47n1966_002:0131c12": "成，身行正行，禮讚不虧，迴旋出入，不得擺手",
    "T47n1966_002:0131c13": "急行，亦不得迴頭反視，亦不得抑睛戾眼，若",
    "T47n1966_002:0131c14": "坐不得舒脚，亦不得托地，不得欹睡倚物，唯",
    "T47n1966_002:0131c15": "老、病不在此例。若論眠時，不得脫衣服，亦不",
    "T47n1966_002:0131c16": "得仰眠舒脚及語，此是放逸懈怠，唯除老、病",
    "T47n1966_002:0131c17": "及困時即暫得。苦策懃，晚眠早起，日日如健，",
    "T47n1966_002:0131c18": "神情變利，智慧日日增。若不行依，即名放逸",
    "T47n1966_002:0131c19": "不信之人，罪復不滅，萬事不成，何況病、苦？亦",
    "T47n1966_002:0131c20": "不得往生。「第二、口業，不得飲酒、食肉及五辛、",
    "T47n1966_002:0131c21": "糟醋、酒酵、󰉓麵、乳酪、酥、密、粳糯世間上味飯",
    "T47n1966_002:0131c22": "食。如是等食，縱逢大饑，寧當忍饑即死，更不",
    "T47n1966_002:0131c23": "再食。殺、盜、婬、妄語、嫉妬語、嗔恚語、我慢語、",
    "T47n1966_002:0131c24": "欺凌語、怨恨語、疑謗語、求財語、兩舌語、說",
    "T47n1966_002:0131c25": "他人長短鬪亂語、諂曲語、毀呰愚癡語、惡呪",
    "T47n1966_002:0131c26": "語如是等語，若欲說時無有盡期。但是聞人",
    "T47n1966_002:0131c27": "善、惡言語，皆不得說，此是無盡、無益，鬪諍語",
    "T47n1966_002:0131c28": "多著魔，亦令人病發。若不再說，與佛教相應，",
    "T47n1966_002:0131c29": "不勞讀經書，唯加念佛，行、住、坐、臥不礙生活，",
    "T47n1966_002:0132a01": "聲聲不絕，念佛不移，唯急喚大作聲，復須分",
    "T47n1966_002:0132a02": "明道字，此教猶如小兒喚母，急急不得散。外",
    "T47n1966_002:0132a03": "去惡緣，此是定心。坐禪念佛定。各有多門道、",
    "T47n1966_002:0132a04": "俗，但得心清淨，不問男女、貴賤，唯取信敬、孝",
    "T47n1966_002:0132a05": "養之人，但能皆得病苦消滅，道業成就。以是",
    "T47n1966_002:0132a06": "義故，六方諸佛出廣長舌相，證明不虛。又云：",
    "T47n1966_002:0132a07": "『能信、專念不捨之人，一切諸佛共所護念。』此",
    "T47n1966_002:0132a08": "是《彌陀經》文，現在流行，處處不絕。「第三、意業，",
    "T47n1966_002:0132a09": "不得非理貪、癡，不得心生疑謗，不得心生蛆",
    "T47n1966_002:0132a10": "姤怨，不得心生殺、盜、婬、妄想惡緣，不得心生",
    "T47n1966_002:0132a11": "我慢貢高、輕蔑他人、自是非他、耽財愛色，若",
    "T47n1966_002:0132a12": "起如是之心，放逸自恣，詐嗔、虛喜，不實之心，",
    "T47n1966_002:0132a13": "諸佛必知，不來相救。如有道俗、貴賤、貧富，皆",
    "T47n1966_002:0132a14": "須平等，不問怨、親，與佛教相應。若無此心，發",
    "T47n1966_002:0132a15": "露懺悔，盡形為期，死、生不移，如是等人前念",
    "T47n1966_002:0132a16": "迴向，後念即覺，如子憶母養子，不辭勞倦，不",
    "T47n1966_002:0132a17": "避辛苦，尋即往看。若能如是者，始大慈悲，意",
    "T47n1966_002:0132a18": "業清淨，平等如虛空。三業、六根如是等行，依",
    "T47n1966_002:0132a19": "戒律如法修行。所違觸者，不可一一具陳。「唯",
    "T47n1966_002:0132a20": "願正念、正迴向，慈悲深信決定，至誠不退。",
    "T47n1966_002:0132a21": "若與言教不相應，縱令念佛，共不能救，罪亦",
    "T47n1966_002:0132a22": "不滅，病苦難除。貪財敗德，及禍之基，取之非",
    "T47n1966_002:0132a23": "理，為惡之本。一切惡誓願斷，一切善誓願修，",
    "T47n1966_002:0132a24": "恒沙功德誓願滿，無上佛道誓願成。」",
    "T47n1966_002:0132a25": "弟子某甲等稽首和南，盡虛空遍法界一切諸佛",
    "T47n1966_002:0132a26": "十二部經，諸大菩薩、聲聞、緣覺一切賢聖，受",
    "T47n1966_002:0132a27": "弟子等請，來入道場證明，弟子今日今時蒙",
    "T47n1966_002:0132a28": "善知識教，弟子發露懺悔，未覺悟時，及覺悟",
    "T47n1966_002:0132a29": "已來，於其中間，三業造罪，身業不善，殺害眾",
    "T47n1966_002:0132b01": "生不可知數；偷盜財物廣若恒沙；婬欲熾盛",
    "T47n1966_002:0132b02": "污諸淨行；口業不善，妄語、綺語、惡口、兩舌，誹",
    "T47n1966_002:0132b03": "謗三寶鬪亂無邊；意業不善，貪名求利如海",
    "T47n1966_002:0132b04": "吞流，嗔恚猛火燒諸功德，十惡業罪無明所",
    "T47n1966_002:0132b05": "作，自作教他，見、聞隨喜，無問大小，不敢覆",
    "T47n1966_002:0132b06": "藏，今總懺悔。願佛慈悲證明攝受，莫違人願。",
    "T47n1966_002:0132b07": "今日今時所懺諸罪，隨懺即滅。弟子持此念",
    "T47n1966_002:0132b08": "佛功德，報恩家債主恩，受取功德，近相捨離",
    "T47n1966_002:0132b09": "同生淨土，志心歸命，頂禮阿彌陀佛。",
    "T47n1966_002:0132b10": "「從來生死界，　　未識佛僧時，",
    "T47n1966_002:0132b11": "所造眾惡業，　　因此願消滅。",
    "T47n1966_002:0132b12": "塵含佛剎土，　　剎中過現佛，",
    "T47n1966_002:0132b13": "我以三業淨，　　久住剎舍中。",
    "T47n1966_002:0132b14": "凡聖虔誠者，　　皆知淨國土，",
    "T47n1966_002:0132b15": "喜心咸頂禮，　　普禮念佛人。",
    "T47n1966_002:0132b16": "書此念佛鏡，　　喜集無上因，",
    "T47n1966_002:0132b17": "迴向眾生類，　　共生安樂國。",
    "T47n1966_002:0132b18": "從今至圓滿，　　在在受生時，",
    "T47n1966_002:0132b19": "常憶於宿命，　　不轉念佛人。",
    "T47n1966_002:0132b20": "「淨土往生不易聞，　　頓超沙劫證玄門，",
    "T47n1966_002:0132b21": "子呼慈父須來生，　　但慮稱心恐不真。」",
    "T47n1966_002:0132b22": "修西方十二時修西方十二時",
    "T47n1966_002:0132b23": "平旦寅，被衣出戶整心神，合掌焚香望極樂，",
    "T47n1966_002:0132b24": "慇懃遙禮紫金身。",
    "T47n1966_002:0132b25": "日出卯，不應念佛論多少，安在專心繫一緣，",
    "T47n1966_002:0132b26": "勿為妄境相侵擾。",
    "T47n1966_002:0132b27": "食時辰，念佛先須伏我人，若將念佛恃人我，",
    "T47n1966_002:0132b28": "何始何成淨土因。",
    "T47n1966_002:0132b29": "禺中已，進修淨土須決志，如喰甘露自知甜，",
    "T47n1966_002:0132c01": "且莫謗人道不是。",
    "T47n1966_002:0132c02": "正南午，想念吾師如目覩，無邊業障自然消，",
    "T47n1966_002:0132c03": "豈要云為枉辛苦。",
    "T47n1966_002:0132c04": "日昳未，浩浩生死誠堪畏，不取西方速疾門，",
    "T47n1966_002:0132c05": "塵沙劫海須沈墜。",
    "T47n1966_002:0132c06": "晡時申，急急須持淨土因，闐健不能懃念佛，",
    "T47n1966_002:0132c07": "一朝虛作世間塵。",
    "T47n1966_002:0132c08": "日沒酉，想知光景何能久，看看無常即到來，",
    "T47n1966_002:0132c09": "莫教佛字離心口。",
    "T47n1966_002:0132c10": "黃昏戌，勿使身心多過失，十惡雖然亦往生，",
    "T47n1966_002:0132c11": "何如上品蓮開疾。",
    "T47n1966_002:0132c12": "人定亥，深心念佛真三昧，十地高人尚爾修，",
    "T47n1966_002:0132c13": "將知不信寧非罪。",
    "T47n1966_002:0132c14": "夜半子，朝朝念佛常如此，皆乘蓮華一往生，",
    "T47n1966_002:0132c15": "從茲決定無生死。",
    "T47n1966_002:0132c16": "雞鳴丑，壯盛俄然即衰朽，忙忙剎海更無親，",
    "T47n1966_002:0132c17": "唯有彌陀獨招乎。",
    "T47n1966_002:0132c18": "修西方十勸修西方十勸",
    "T47n1966_002:0132c19": "勸君一，長時念佛須真實，歸依佛語莫生疑，",
    "T47n1966_002:0132c20": "制護心猿無放逸。",
    "T47n1966_002:0132c21": "勸君二，唯思念佛無餘事，澄心決定願西方，",
    "T47n1966_002:0132c22": "臨終自見如來至。",
    "T47n1966_002:0132c23": "勸君三，念佛先須斷愛貪，臨終心淨見如來，",
    "T47n1966_002:0132c24": "似月清光照碧潭。",
    "T47n1966_002:0132c25": "勸君四，莫令念佛心移忘，臨終極樂寶華迎，",
    "T47n1966_002:0132c26": "觀音勢至俱來至。",
    "T47n1966_002:0132c27": "勸君五，莫辭念佛多辛苦，思惟長劫生死輪，",
    "T47n1966_002:0132c28": "更向何人求出路。",
    "T47n1966_002:0132c29": "勸君六，念佛時中恒相續，假使不念順凡情，",
    "T47n1966_002:0133a01": "何日得離生死獄。",
    "T47n1966_002:0133a02": "勸君七，念佛莫令三業失，專專敬禮願西方，",
    "T47n1966_002:0133a03": "去見彌陀無上日。",
    "T47n1966_002:0133a04": "勸君八，教修念佛牟尼法，應須遵奉本師言，",
    "T47n1966_002:0133a05": "命盡得往彌陀剎。",
    "T47n1966_002:0133a06": "勸君九，念佛真心為上首，臨終化佛共來迎，",
    "T47n1966_002:0133a07": "七寶蓮華隨願誘。",
    "T47n1966_002:0133a08": "勸君十，念佛常須心口急，思量業海苦輪深，",
    "T47n1966_002:0133a09": "生死忙忙悔難及。",
    "T47n1966_002:0133a10": "求生西方淨土念佛鏡終",
    "T47n1966_002:0133a11": "五蘊浮虛夢幻身，　　假緣空聚一堆塵，",
    "T47n1966_002:0133a12": "死魔一至憑何敵，　　急念彌陀莫厭頻。",
    "T47n1966_002:0133a13": "臨終正念往生文臨終正念往生文",
    "T47n1966_002:0133a14": "知歸子問善道和尚曰：「世事之大莫越生死，",
    "T47n1966_002:0133a15": "一息不來便屬後世，一念差錯便墮輪迴，小",
    "T47n1966_002:0133a16": "子累蒙開誨念佛往生之法，其理甚明。又恐",
    "T47n1966_002:0133a17": "病來、死至之時，心識散亂，仍慮他人惑動正",
    "T47n1966_002:0133a18": "念，忘失淨因。伏望重示歸徑之方，俾脫沈淪",
    "T47n1966_002:0133a19": "之苦。」師曰：「善哉問也！凡一切人命終欲生淨",
    "T47n1966_002:0133a20": "土，須是不得怕死！常念此身多苦，不淨惡業",
    "T47n1966_002:0133a21": "種種交瀍，若得捨此穢形，超生淨土，受無量",
    "T47n1966_002:0133a22": "快樂，解脫生死苦趣，乃是稱意之事，如脫弊",
    "T47n1966_002:0133a23": "衣得換珍服。但當放下身、心，莫生戀著。凡遇",
    "T47n1966_002:0133a24": "有病之時，便念無常，一心待死。叮囑家人及",
    "T47n1966_002:0133a25": "看病人，往來問候之人：『凡來我前，為我念佛，",
    "T47n1966_002:0133a26": "不得說眼前閑雜之話，家中長短之事，亦不",
    "T47n1966_002:0133a27": "須軟言安慰，祝願安樂，此皆虛華無益之語。",
    "T47n1966_002:0133a28": "若病重將終之際，親屬不得垂淚哭泣，及發",
    "T47n1966_002:0133a29": "嗟嘆、懊惱之聲，惑亂心神，失其正念。但當同",
    "T47n1966_002:0133b01": "聲念佛，助其往生，待氣盡了多時，方可哀泣。",
    "T47n1966_002:0133b02": "纔有絲毫戀世間心，便成罣礙，不得解脫。若",
    "T47n1966_002:0133b03": "得明曉淨土之人，頻來策勵，極為大幸！』若依",
    "T47n1966_002:0133b04": "此者，決定超生，即無疑也！」又問曰：「求醫服藥，",
    "T47n1966_002:0133b05": "還可用否？」答曰：「求醫服藥，初不相妨，然藥",
    "T47n1966_002:0133b06": "者只能醫病，不能醫命，命若盡時，藥豈奈何？",
    "T47n1966_002:0133b07": "若殺物命為藥，切不可也！」又問曰：「求神祈福",
    "T47n1966_002:0133b08": "如何？」答曰：「人命長短，生時已定，何假鬼、神能",
    "T47n1966_002:0133b09": "延之耶？若迷惑信邪，殺害眾生，祭祀鬼神，但",
    "T47n1966_002:0133b10": "增罪業，反損壽矣！大命若盡，小鬼奈何，空自",
    "T47n1966_002:0133b11": "慞惶，俱無所濟。切宜謹之，當以抄寫此文，帖",
    "T47n1966_002:0133b12": "向目前，令時昔見之，免致臨危忘失。」又問曰：",
    "T47n1966_002:0133b13": "「平生未甞念佛人，還用得否？」答曰：「此法僧俗、",
    "T47n1966_002:0133b14": "男女未念佛人，用之皆得往生，決無疑矣！余",
    "T47n1966_002:0133b15": "多見世人，於平常念佛、禮讚，發願求生西方。",
    "T47n1966_002:0133b16": "及致病來，却又怕死，都不說著往生解脫之",
    "T47n1966_002:0133b17": "事，直待氣消命盡，識投冥界，方始十念鳴鐘。",
    "T47n1966_002:0133b18": "恰如賊去關門，濟何事也？死門事大，須是自",
    "T47n1966_002:0133b19": "家著力始得。若一念差錯，歷劫受苦，誰人相",
    "T47n1966_002:0133b20": "代？思之！思之！若無事時，當以此法精進念佛，",
    "T47n1966_002:0133b21": "竭力受持，是為臨終大事。可謂一條蕩蕩西",
    "T47n1966_002:0133b22": "方路，徑直歸家莫問津。」",
    "T47n1966_002:0133b23": "弟子林雲從捨銀壹兩所求如意者",
    "T47n1966_002:0133b24": "信士唐俊　信童唐瓊哥琣哥",
    "T47n1966_002:0133b25": "信女陳妙淨　林引使共捨銀貳兩五錢",
    "T47n1966_002:0133b26": "惟祈福壽同增　願法界眾生　俱成正覺",
    "T47n1966_002:0133b27": "者",
    "T47n1966_002:0133b28": "原板在杭州雲棲蓮池大師處今重刻于莆田",
    "T47n1966_002:0133b29": "國歡寺藏經堂　出藏經管字函第三卷據",
    "T47n1966_002:0133c01": "重鍥念佛鏡敘重鍥念佛鏡敘",
    "T47n1966_002:0133c02": "象緯麗天，晃曜莫踰於桂魄；波瀾疏河，源流",
    "T47n1966_002:0133c03": "悉匯於滄溟。是以萬法唯心，功實存于一念；",
    "T47n1966_002:0133c04": "千車合轍，道不出乎總持。具最勝之妙門，脫",
    "T47n1966_002:0133c05": "輪迴之捷徑，其唯念佛乎？蓋自彌陀剎現，慈",
    "T47n1966_002:0133c06": "航超積劫之淪，淨土門開，法界結無遮之會。",
    "T47n1966_002:0133c07": "勢至念之而證圓通，能仁稱之而悲堪忍，大",
    "T47n1966_002:0133c08": "海會同歸，寶樹林中搖眾樂，十八賢共社，",
    "T47n1966_002:0133c09": "白蓮香裡顯真宗，悲、智雙行，聖、凡俱攝。蓋醫",
    "T47n1966_002:0133c10": "王護世，僊方道訣皆靡；慧日當空，黑室昏衢",
    "T47n1966_002:0133c11": "頓破。變世界為黃金，位登不退；坐蓮華而見",
    "T47n1966_002:0133c12": "佛，果證無生。譬夫九曲明珠，雖寸絲而可貫；",
    "T47n1966_002:0133c13": "百川眾味，甞一滴以皆通。欲枯業海，須念彌",
    "T47n1966_002:0133c14": "陀。彼教綱森羅，博之頗難契理；禪那寂照，修",
    "T47n1966_002:0133c15": "之恐涉岐途。豈若繫念彼佛，不勞彈指到西",
    "T47n1966_002:0133c16": "方？如賢欲弘法施，用廣是書，迺募貲於檀那，",
    "T47n1966_002:0133c17": "以重輝於剖劂，極知固陋，濫贅其文云。萬曆",
    "T47n1966_002:0133c18": "癸丑春眾華現瑞日，蓮山國歡崇福禪院釋",
    "T47n1966_002:0133c19": "子如賢和南謹識。",
    "T47n1966_002:0133c20": "惟心淨土宜承當，　　自性彌陀觸處彰，",
    "T47n1966_002:0133c21": "無苦無憂真極樂，　　勿憎勿愛即西方。",
    "T47n1966_002:0133c22": "恒沙功德本來具，　　妙寶莊嚴不可量，",
    "T47n1966_002:0133c23": "好個主人無量壽，　　見聞聲色露堂堂。"
}