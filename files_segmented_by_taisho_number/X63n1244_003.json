{
    "X63n1244_003:0392c12": "百丈叢林清規證義記卷第三",
    "X63n1244_003:0392c14": "唐洪州百丈山沙門　懷海　集編",
    "X63n1244_003:0392c15": "清古杭真寂寺苾蒭　儀潤　證義",
    "X63n1244_003:0392c16": "越城戒珠寺住持　妙永　校閱",
    "X63n1244_003:0392c17": "報本章第三",
    "X63n1244_003:0392c18": "述曰。霅溪仁岳大師嘗云。儒家者流。有終身之",
    "X63n1244_003:0392c19": "憂者。考妣遠日之謂也。釋氏子。豈不然乎。彼所",
    "X63n1244_003:0392c20": "以思生我劬勞之親。此所以懷度我慈悲之父。",
    "X63n1244_003:0392c21": "其德罔極。其孝攸同。觀夫夙世。出家之徒。具沙",
    "X63n1244_003:0392c22": "門之。形奉釋迦之姓。至佛涅槃日。不能齋莊致",
    "X63n1244_003:0392c23": "禮者。眾矣。予竊傷之。觀師此言。其所以警吾徒",
    "X63n1244_003:0392c24": "者甚至是即清規中。報本一章之意也。涅槃如",
    "X63n1244_003:0393a01": "是。降誕亦然。涅槃。盡追遠之誠。降誕。慶曇華之",
    "X63n1244_003:0393a02": "現故同入報本。其意深矣。至如藥師。彌勒。文殊",
    "X63n1244_003:0393a03": "普賢。觀音。勢至。地藏。準提。誕辰儀軌。亦附列者。",
    "X63n1244_003:0393a04": "以諸佛菩薩。悲願宏深。舉世所共欽故。",
    "X63n1244_003:0393a05": "釋迦佛誕",
    "X63n1244_003:0393a06": "四月初八日。佛誕。客堂預日挂牌。(牌云)明日恭逢本師",
    "X63n1244_003:0393a07": "釋迦文佛。降誕之辰。是晚。合院大眾師。聞鐘聲。搭衣。",
    "X63n1244_003:0393a08": "持具。齊詣大殿禮佛。(是晚二板。鳴鐘三下。眾集住持拈香。維那唱香讚畢。呼)展",
    "X63n1244_003:0393a09": "具。(舉讚佛偈云)天上天下無如佛。十方世界亦無比。世間",
    "X63n1244_003:0393a10": "所有我盡見。一切無有如佛者。(偈畢。唱)奈麻本師釋迦",
    "X63n1244_003:0393a11": "牟尼佛。(十二拜或數十拜)文殊。彌勒。十方諸佛。十方菩薩(各三",
    "X63n1244_003:0393a12": "拜)三皈依(畢。三拜。回堂。正日早課。祝　　聖。乃至上方丈說法。儀。與　　聖節同。早課畢客堂挂牌",
    "X63n1244_003:0393a13": "牌云)午前。啟請上堂。午飯後。合院大眾師。聞鐘聲。齊詣",
    "X63n1244_003:0393a14": "大殿前。稱揚聖號。浴佛。伏願。佛日增輝。法輪常轉(粥後",
    "X63n1244_003:0393a15": "二板。上堂。儀軌見住持章。是日午梆。大殿上供如常儀。止靜後。鳴大鐘三下。大眾齊詣殿前。庫司嚴設花亭。中",
    "X63n1244_003:0393a16": "供佛降生為悉達太子小像。於香湯盆內。安二小杓。佛前一切供器。俱移量他處。以便浴佛。即餘聖像。是日俱",
    "X63n1244_003:0393a17": "沐浴。眾集。維那舉香讚住持拈香拜已。維那至中。拈香展具。三拜已。歸位喝云)釋迦如來。(二稱)",
    "X63n1244_003:0393a18": "九龍吐水。灌沐金軀。(維那一唱。大眾齊和已。維那舉呪。大眾齊音同持)唵。旖",
    "X63n1244_003:0393a19": "暮伽。廢嚕者娜。摩訶畝陀囉摩抳。鉢頭麼。入縛攞。跛",
    "X63n1244_003:0393a20": "囉韈嚲野[合*牛]。(眾持七遍已。住持浴亭中太子降生像。大眾散位。各浴一佛。或二三人共沐一",
    "X63n1244_003:0393a21": "像。凡浴佛人。各自帶鉢箒淨布取水浴時。口誦呪曰)。",
    "X63n1244_003:0393a22": "唵。底沙底沙。僧伽。娑訶。(念到浴完。乃止。大眾各歸本位。維那長跪。合掌。高聲白安",
    "X63n1244_003:0393a23": "位文云)恭聞。法身現相。祥光靄淨飯之宮。化佛應真瑞",
    "X63n1244_003:0393a24": "氣擁迦維之國。金軀生處。便能一手指天。寶體浴時",
    "X63n1244_003:0393b01": "遂感九龍吐水。四方遍顧。七步成蓮。稱上下之獨尊。",
    "X63n1244_003:0393b02": "受人天之交讚。不戀王宮富貴。直趣雪嶺修行。十九",
    "X63n1244_003:0393b03": "學道出家。三十降魔成佛。演經至五千餘卷。住世於",
    "X63n1244_003:0393b04": "八十多年。開三乘方便之門。導七趣菩提之路。憶昔",
    "X63n1244_003:0393b05": "周昭王甲寅。二十四載。我佛降臨。當今　大清朝之",
    "X63n1244_003:0393b06": "幾十幾年。真風遠被。眾等荷生成之德。今辰竭慶賀",
    "X63n1244_003:0393b07": "之誠。冰潔道場。雲臻梵侶。金盆高捧。喜觀悉達太子",
    "X63n1244_003:0393b08": "之金容。聖水頻傾。仰見摩耶夫人之聖德。欲覲我佛",
    "X63n1244_003:0393b09": "之光輝。須仗雷音之唱和。(維那白竟。舉偈。眾和)天上天下無如",
    "X63n1244_003:0393b10": "佛。十方世界亦無比。世間所有我盡見。一切無有如",
    "X63n1244_003:0393b11": "佛者。毗藍園內降生時。龍與諸天咸灌沐。如來所有",
    "X63n1244_003:0393b12": "吉祥事。我今灌沐亦如是我今灌沐諸如來。淨智莊",
    "X63n1244_003:0393b13": "嚴功德聚。五濁眾生令離垢。同證如來淨法身。香花",
    "X63n1244_003:0393b14": "燈塗妙莊嚴。供養如來法報化。唯願慈悲受供養。窮",
    "X63n1244_003:0393b15": "未來際作佛事。(眾唱。和畢。將佛聖像。各歸本位。安妥。維那唱獻寶座。大眾齊和)眾寶",
    "X63n1244_003:0393b16": "莊嚴微妙座。諸珍間錯作花臺。準教加持將奉獻。唯",
    "X63n1244_003:0393b17": "願。慈悲哀納受。唵。旖暮伽。鉢頭摩。遜娜隸。馱羅馱",
    "X63n1244_003:0393b18": "羅抳。漫拏隸吽。(三遍。念畢。將一切供物器皿。仍歸佛座前已。維那舉供養偈。眾同作梵。唱",
    "X63n1244_003:0393b19": "誦云)。願此香花燈遍滿十方界。供養佛法僧。受用作佛",
    "X63n1244_003:0393b20": "事唵。誐誐曩三婆縛。伐日囉斛。(三遍畢。眾唱讚)。九龍吐水。",
    "X63n1244_003:0393b21": "沐浴金身。天上天下獨為尊。七步寶蓮生。威德光明。",
    "X63n1244_003:0393b22": "法界永沾恩。　奈麻吉祥會菩薩摩訶薩(三稱回向偈云)願",
    "X63n1244_003:0393b23": "消三障諸煩惱。願得智慧證明了。普願災障悉消除。",
    "X63n1244_003:0393b24": "世世常行菩薩道。(三歸依竟。各回本處是日念誦浴佛經懺如無。用他懺代挂念誦牌",
    "X63n1244_003:0393c01": "及設壇。如常。聯句附後)。",
    "X63n1244_003:0393c02": "功圓萬德。位證一乘。是天中天。上無二上。",
    "X63n1244_003:0393c03": "橫遍十方。豎窮三際。成佛頂佛。尊唯獨尊(佛前)。",
    "X63n1244_003:0393c04": "本以迹彰。首羣靈而成正覺。　機因時應。從五濁而",
    "X63n1244_003:0393c05": "示降生(山門)。○脫珍服。著敝衣。扇真風於末世。　捨化",
    "X63n1244_003:0393c06": "城。登寶所。揭慧日於中天(大殿簷下)。○無佛無魔。剎剎宣",
    "X63n1244_003:0393c07": "揚正法。　非垢非淨。塵塵灌沐金軀(經懺堂外)。",
    "X63n1244_003:0393c08": "證義曰。邇來僧坊。但供太子降生之像。未聞浴佛",
    "X63n1244_003:0393c09": "之舉。殊為缺典。浴(佛經)出(明清)藏(才知)字函。準經所說。先",
    "X63n1244_003:0393c10": "作方壇。中以淨泥。和香水作。日卓一張。敷浴牀座",
    "X63n1244_003:0393c11": "上安浴盆。盆內安小浴牀。牀上供悉達太子像。人",
    "X63n1244_003:0393c12": "各以二指。取少許水浴佛。口誦偈呪。浴佛之水。各",
    "X63n1244_003:0393c13": "自洗頭。名吉祥水。浴竟用棉拭潔。仍供座上云云。",
    "X63n1244_003:0393c14": "此之佛事。包括如來一代時教。今俻錄源委。以示",
    "X63n1244_003:0393c15": "初學。按天竺。分東南西北中五大國。佛生中天竺",
    "X63n1244_003:0393c16": "迦維國。帝皇家。姓剎帝利。氏瞿曇。梵語瞿曇。此翻",
    "X63n1244_003:0393c17": "甘蔗。其始祖王仙。為獵人射死。血入地生甘蔗二",
    "X63n1244_003:0393c18": "本。日炙開。一生男。號甘蔗王。一生女。善賢妃。生子",
    "X63n1244_003:0393c19": "作轉輪王。以日炙。又名日種。傳七百世。至淨飯王。",
    "X63n1244_003:0393c20": "佛以累劫。功行滿足。從兜率天。降神皇宮。于摩耶",
    "X63n1244_003:0393c21": "夫人腹。時。周昭王二十四生。或謂二十六年甲寅",
    "X63n1244_003:0393c22": "歲。四月八日生。名薩婆悉達。七日。母昇忉利。賴姨",
    "X63n1244_003:0393c23": "母摩訶波闍波提乳養。至一十九歲。踰城。往跋伽",
    "X63n1244_003:0393c24": "仙林中。取劍斷髮。脫身寶衣。從獵師貿袈裟為比",
    "X63n1244_003:0394a01": "丘。參學仙人數處。復北渡恒河。至伽闍山靜坐。六",
    "X63n1244_003:0394a02": "年苦行。日食一蔴一麥。以續精氣復自念。若以羸",
    "X63n1244_003:0394a03": "身而取道者。彼外道。則言自飢。是涅槃因。乃浴于",
    "X63n1244_003:0394a04": "尼連河。受牧女乳糜。至菩提樹下。釋提桓因。以吉",
    "X63n1244_003:0394a05": "祥草敷坐。跏趺於上。自誓。若不成道。不起于座。魔",
    "X63n1244_003:0394a06": "王波旬。欲伽迫害。百計不能少撓。作是言曰。汝今",
    "X63n1244_003:0394a07": "宜可速起還宮若不爾者。當持汝足。擲大海外。爾",
    "X63n1244_003:0394a08": "時菩薩。如師子王。心無驚畏。告言波旬。汝曾供養",
    "X63n1244_003:0394a09": "一辟支佛。受八戒齋。由斯福故。得為天王。然我已",
    "X63n1244_003:0394a10": "於阿僧祇劫。具足成就難行苦。行。大地未有如針",
    "X63n1244_003:0394a11": "鋒許。非吾昔日修苦。行處。假使魔眾。如恒河沙。不",
    "X63n1244_003:0394a12": "能傾動我之一毛。云何汝今。欲以吾身擲大海外。",
    "X63n1244_003:0394a13": "魔復言曰。我於往昔。施辟支佛。得為天王。斯事可",
    "X63n1244_003:0394a14": "明。今汝所說。以何為證。於是菩薩伸手指地曰。此",
    "X63n1244_003:0394a15": "知我。爾時地神。從金剛際。踊身而出。合掌白言。誠",
    "X63n1244_003:0394a16": "如尊教。有此地來。我為其神。此地無有如針鋒許。",
    "X63n1244_003:0394a17": "非是菩薩本行之處。魔聞斯言。顛倒而墮作禮悔",
    "X63n1244_003:0394a18": "罪而去。破魔軍已。二月八日。明星出時。豁然大悟。",
    "X63n1244_003:0394a19": "得無上道。成最正覺。世傳以臘八日。謂周正建子",
    "X63n1244_003:0394a20": "故。時年三十歲矣。於摩竭提國。阿蘭若菩提場中。",
    "X63n1244_003:0394a21": "為大。乘菩薩演說華嚴。小乘不見不聞。猶如聾瞽。",
    "X63n1244_003:0394a22": "以梵釋勸請。乃詣鹿苑。為憍陳如等五人。說四諦",
    "X63n1244_003:0394a23": "法。及人天因果。歷十二年。時四十二歲。至方等會",
    "X63n1244_003:0394a24": "上。以大乘教。轉大法輪。說六度法。淘汰弟子。說維",
    "X63n1244_003:0394b01": "摩楞伽等經。歷八年。佛五十歲。多說般若。淘汰執",
    "X63n1244_003:0394b02": "情。又二十二年。時佛七十二歲。說法華經。乃至八",
    "X63n1244_003:0394b03": "年。以諸弟子。皆可任重。授記作佛。方暢本懷。為穆",
    "X63n1244_003:0394b04": "王五十三年壬申歲。時佛七十九歲。將示涅槃。先",
    "X63n1244_003:0394b05": "往仞利天。為母說法。佛姨母大愛道等。五百比邱",
    "X63n1244_003:0394b06": "尼。舍利弗。目犍連等。七萬阿羅漢。不忍見佛涅槃。",
    "X63n1244_003:0394b07": "同時入滅。至次年二月十五日。佛在拘尸那城外。",
    "X63n1244_003:0394b08": "涅槃時至。十界悉集。各獻妙供。佛俱不受。最後純",
    "X63n1244_003:0394b09": "陀獻供。佛受之。為諸比邱。說常樂。我淨。及敕依戒",
    "X63n1244_003:0394b10": "為師。依四念處住。復言。無上正法。悉已付囑摩訶",
    "X63n1244_003:0394b11": "迦葉。當為汝等。作大依止。猶如如來。又以阿難在",
    "X63n1244_003:0394b12": "娑羅林外。為魔所嬈。乃敕文殊云。阿難吾弟。給事",
    "X63n1244_003:0394b13": "我來。二十餘年。得八不思議。聞法受持。如水注器。",
    "X63n1244_003:0394b14": "欲令受持是涅槃經。文殊奉敕。以呪降魔。攝阿難",
    "X63n1244_003:0394b15": "歸。佛言。有梵志須跋陀羅。年百二十。未捨憍慢。汝",
    "X63n1244_003:0394b16": "可告之。如來中夜。當般涅槃。即與同回。聞佛說法。",
    "X63n1244_003:0394b17": "得阿羅漢。佛告大眾。自我得道。度憍陳如。最後度",
    "X63n1244_003:0394b18": "須跋陀羅。吾事究竟。二月十五日夜中。說遺教經。",
    "X63n1244_003:0394b19": "復伸告誠。汝等比邱。於我滅後。當尊重波羅提木",
    "X63n1244_003:0394b20": "叉。是汝大師。如我住世無異云云。即在雙樹下。右",
    "X63n1244_003:0394b21": "脇而臥。寂然無聲。入次第定。順逆出入。共二十七",
    "X63n1244_003:0394b22": "反。三回告大眾。以大般。若真空實相為本源。便般。",
    "X63n1244_003:0394b23": "涅槃。弟子阿那律。升忉利天。告摩耶夫人。自天而",
    "X63n1244_003:0394b24": "下。世尊起棺。說法慰母。復語阿難。當知我為後世",
    "X63n1244_003:0394c01": "不孝眾生故。從金棺出。問訊於母。至七日。迦葉。出",
    "X63n1244_003:0394c02": "定。知佛涅槃。與五百弟子。自耆闍崛山步行至。悲",
    "X63n1244_003:0394c03": "哽作禮。佛現雙足出棺。時已二七日。人天等各持",
    "X63n1244_003:0394c04": "香木。至茶毗所。化火自焚。七日乃盡。眾收舍利。滿",
    "X63n1244_003:0394c05": "八金壜。阿闍世等八國王。共爭奪舍利。後聽諫止。",
    "X63n1244_003:0394c06": "八國各請一金壜。回國供養。至一百年後。阿育王",
    "X63n1244_003:0394c07": "復收諸舍利。敕諸神力。一夜造成八萬四千塔。每",
    "X63n1244_003:0394c08": "一塔。藏一舍利。復敕羅漢耶舍尊者。放八萬四千",
    "X63n1244_003:0394c09": "光。隨光分送舍利塔。人天八部。悉皆分遍。我震旦",
    "X63n1244_003:0394c10": "國。考古相傳。有十九塔。今最靈著者。寧波阿育王",
    "X63n1244_003:0394c11": "寺。一塔也。",
    "X63n1244_003:0394c12": "佛成道(他本凡佛菩薩前上供。皆唱香讚已。即白供文。白竟。然後上供。與此相倒)",
    "X63n1244_003:0394c13": "(十二月初八日。佛成道。客堂預日挂牌。晚二板禮佛。正日祝　　聖。乃至上堂說法。與佛誕日同。是日開午挷",
    "X63n1244_003:0394c14": "佛前上供。眾集。燒香傳爐。住持上香。維那舉讚。住持三拜。不收具。長跪。獻茶。獻菜等。皆侍者遞送。知客置几。上",
    "X63n1244_003:0394c15": "舉。三拜而立。至念普供養呪。仍跪。維那出班。上香。展具三拜。長跪合掌。作白。凡佛菩薩前上供。皆同此。唯改白",
    "X63n1244_003:0394c16": "文)。",
    "X63n1244_003:0394c17": "恭聞。如來無量劫來成佛。豈假進修。為憫眾生。日用",
    "X63n1244_003:0394c18": "不知。示以先覺。覺自覺。他而成覺道。世出世間。而稱",
    "X63n1244_003:0394c19": "世尊。闡一代之化儀。遵先佛之遺軌。坐菩提樹。魔宮",
    "X63n1244_003:0394c20": "隱而無光。現優曇花。法輪熾然常轉。故始喻初日先",
    "X63n1244_003:0394c21": "照。而末示拈花正傳。顧末裔之何知。誦遺言而有愓。",
    "X63n1244_003:0394c22": "於今月八日。恭遇如來成道之辰。現前大眾。少伸供",
    "X63n1244_003:0394c23": "養。所願。色空明暗。咸宣微妙法音。蠢動含靈。共證智",
    "X63n1244_003:0394c24": "慧德相。(白已。一拜。起具。復位。舉讚云)臘月八日。覺帝揚靈。菩提場",
    "X63n1244_003:0395a01": "內道初成。夜半覩明星。普救迷情。幽暗悉光明。(禪悅藏三",
    "X63n1244_003:0395a02": "稱畢是日若設壇念誦。儀軌如常。聯句附後)。",
    "X63n1244_003:0395a03": "正覺山前。覩明星而悟道。",
    "X63n1244_003:0395a04": "大千界內。揭慧日以流輝。",
    "X63n1244_003:0395a05": "證義曰。釋尊初成道。嘆云。奇哉。一切眾生。具有如",
    "X63n1244_003:0395a06": "來智慧德相。但以妄想執著。不能證得。噫。可見此",
    "X63n1244_003:0395a07": "道。人人能成也。人之不能成者。溺於五塵情欲妄",
    "X63n1244_003:0395a08": "想耳。故耳雖日聞道。猶聾者之於鍾鼓也。目雖日",
    "X63n1244_003:0395a09": "見道。猶盲者之於日月也。夫道之大也。天地不足",
    "X63n1244_003:0395a10": "以為量。故無範圍天地之量者。不足以入道。道之",
    "X63n1244_003:0395a11": "貴也。軒冕不足以為榮。故無塵視軒冕之度者。不",
    "X63n1244_003:0395a12": "足以入道。道之遠也。沙劫不足以為期。故無一念",
    "X63n1244_003:0395a13": "萬年之識者。不足以入道。故曰。說道易。成道難。道",
    "X63n1244_003:0395a14": "非難也。人自難之耳。古云。使道而可獻。莫不獻之",
    "X63n1244_003:0395a15": "君。道而可進莫不進。之親。道而可與。莫不與之子",
    "X63n1244_003:0395a16": "孫。確哉言乎。所謂自性自度也。故吾釋子。於斯日",
    "X63n1244_003:0395a17": "也。當深思皆有智慧德相之言。不應自輕而退屈",
    "X63n1244_003:0395a18": "矣。",
    "X63n1244_003:0395a19": "佛涅槃",
    "X63n1244_003:0395a20": "二月十五日。佛涅槃日。客堂預日挂牌。(牌云)明日恭逢",
    "X63n1244_003:0395a21": "本師釋迦文佛涅槃之辰。是晚大眾師。聞鍾聲。齊搭",
    "X63n1244_003:0395a22": "衣持具。詣大殿禮佛。(晚二板禮佛。與佛誕同。正日祝　　聖等。與朔望同。唯遶佛畢",
    "X63n1244_003:0395a23": "禮釋迦佛十二拜為異。早課後大殿舖懺壇。客堂挂牌。牌云)　是日聞鼓聲。大眾",
    "X63n1244_003:0395a24": "師。依派班次。詣大殿。禮釋迦如來。涅槃禮讚文懺。并",
    "X63n1244_003:0395b01": "誦遺教經。(客堂與維那派班。每班十人。挨次上殿。早粥後上堂。儀軌見下住持章。午梆上供。儀",
    "X63n1244_003:0395b02": "與成道日同。唯換文云)恭以能仁應世。寂默證真。廓千界以居",
    "X63n1244_003:0395b03": "尊。撫四生而為子。形隨物現。元同非相之身。教逐機",
    "X63n1244_003:0395b04": "興。詎異無言之道。爰自法輪載轉。化迹彌隆。半字初",
    "X63n1244_003:0395b05": "談。譬擊蒙而靡倦。百金後寄。猶贖命以唯勤。普令煩",
    "X63n1244_003:0395b06": "惱之儔。安住如來之藏。四心告滿。三德云歸。所謂不",
    "X63n1244_003:0395b07": "令一人獨得滅度。皆以如來滅度。而滅度之。是故入",
    "X63n1244_003:0395b08": "於涅槃。不可得而思議。我等鶴林既遠。痛失於前緣。",
    "X63n1244_003:0395b09": "像法猶存。忝遵於遺訓。今值中春之日。緬懷北首之",
    "X63n1244_003:0395b10": "儀。澗藻溪蘋。聊表薦羞之禮。升香嘆德。少申哀慕之",
    "X63n1244_003:0395b11": "誠。唯願洪慈。俯垂昭鑒。(白已。一拜。復位。舉讚)大慈悲父。無上醫",
    "X63n1244_003:0395b12": "王。為憐病子設權方。示現已云亡。法性真常。壽命實",
    "X63n1244_003:0395b13": "難量(禪悅藏三稱。餘照朔望例。開晚梆回向。經懺畢。即回堂。不上方丈)。○囿於化者",
    "X63n1244_003:0395b14": "終於盡順世無常　寓諸幻而返諸真。是名寂滅(貼經",
    "X63n1244_003:0395b15": "懺堂)。○大定恒常。永住恒河沙劫。　圓機普應。示現千",
    "X63n1244_003:0395b16": "百億身(佛前)。",
    "X63n1244_003:0395b17": "(原本述曰。性者。人之大本也。振天地。而莫知其始。窮萬世。而莫知其終。佛與眾生。均有是性。悟之而登妙",
    "X63n1244_003:0395b18": "覺。迷之而流浪生死。從劫至劫。六道異趣。業報展轉無有窮已。所賴聖訓洋洋。堪作依怙。吾徒忝形服。預",
    "X63n1244_003:0395b19": "法系。遵其行之為律。宣其言之為教。傳其心之為禪而循吾所謂大本者。以同夫佛之全體妙用。始可稱",
    "X63n1244_003:0395b20": "佛子。而續慧命也。其于諱日追悼。豈世禮哉)。",
    "X63n1244_003:0395b21": "證義曰。按大般涅槃經。佛涅槃日。獻供如雲。揮淚",
    "X63n1244_003:0395b22": "如雨。噫。何其哀也。又讀清明藏。馳實字函中。釋迦",
    "X63n1244_003:0395b23": "如來涅槃禮讚文。摹寫如來涅槃相貌。如在目前。",
    "X63n1244_003:0395b24": "備戀慕之意。近時人罕知之。絕而不舉。大忘本矣。",
    "X63n1244_003:0395c01": "惟思齊大師。倡涅槃會於寧波阿育王。集眾禮懺。",
    "X63n1244_003:0395c02": "朝舍利。歲為常例。或問曰。吾聞諸佛法身。遍一切",
    "X63n1244_003:0395c03": "處。本無出世。及以涅槃。何用忌日。至於禪宗門下。",
    "X63n1244_003:0395c04": "單提正令。佛祖尚無。涅槃何有。今乃於無生滅中。",
    "X63n1244_003:0395c05": "妄見生滅上供禮懺。豈非著境迷心。不達理性耶。",
    "X63n1244_003:0395c06": "師答曰。子知法身常住。而不知應跡云亡。知法體",
    "X63n1244_003:0395c07": "徧週。而不知應跡有所。不有應跡。安顯法身。不有",
    "X63n1244_003:0395c08": "舍利。誰知應跡。既言法身常住。豈有間於應身。既",
    "X63n1244_003:0395c09": "曰法體遍週。寧獨隔於舍利。子欲撥事求理。棄有",
    "X63n1244_003:0395c10": "談空。事相尚迷。況理性耶。昔大迦葉。將入雞足山。",
    "X63n1244_003:0395c11": "必遍禮諸塔。後方入定。夫迦葉。禪宗之初祖也。豈",
    "X63n1244_003:0395c12": "其不達理性而然耶。當知如來涅槃。不可思議非",
    "X63n1244_003:0395c13": "常非斷。非有非無。不應以偏見。而生分別。葢子所",
    "X63n1244_003:0395c14": "執法身常住。不達如來善權方便。利益眾生之事。",
    "X63n1244_003:0395c15": "良由不深明理教而致然耳。嗚呼。自師倡為此會。",
    "X63n1244_003:0395c16": "後人踵而行。迄今不替。俾人人知我佛之恩。而盡",
    "X63n1244_003:0395c17": "報本之誠。師之功德。其可量哉。然禮舍利。不必拘",
    "X63n1244_003:0395c18": "定要在此會。欲求懺罪報恩。不拘何時。皆可也。雲",
    "X63n1244_003:0395c19": "棲崇行錄云。唐。子鄰。范氏子。母王氏。不信三寶。鄰",
    "X63n1244_003:0395c20": "逃東都。依廣壽寺。慶修律師出家。忽思親。歸寧。父",
    "X63n1244_003:0395c21": "失明。母已故三載矣。因詣嶽廟。敷坐具。誦法華誓",
    "X63n1244_003:0395c22": "見嶽帝。求母生處。其夜。嶽帝召。謂曰。汝母禁獄。現",
    "X63n1244_003:0395c23": "受諸苦。鄰悲泣。請免。帝曰。可往鄮山禮育王塔。庶",
    "X63n1244_003:0395c24": "可救也。鄰即詣塔。哀泣禮拜。至於四萬。俄聞有呼",
    "X63n1244_003:0396a01": "鄰聲。望空中。見母謝曰。承汝之力。得生忉利天矣。",
    "X63n1244_003:0396a02": "條然不見。蓮池讚曰。目連感佛教以供僧。子鄰感",
    "X63n1244_003:0396a03": "神教以禮塔。至孝通神明。詎不信夫。此為救親禮",
    "X63n1244_003:0396a04": "塔而獲益者。至於己躬罪垢。以禮塔而復還清淨",
    "X63n1244_003:0396a05": "者。不可勝數。又舍利色相隨人隨時。變化不測。歷",
    "X63n1244_003:0396a06": "歷見聞。不能盡述。以見佛之威神悲願。二俱不可",
    "X63n1244_003:0396a07": "思議也。惟當確信不疑。至敬盡禮。決有妙應。",
    "X63n1244_003:0396a08": "藥師佛誕",
    "X63n1244_003:0396a09": "九月三十日。藥師佛誕。早課。燒香傳爐。住持拈香。維",
    "X63n1244_003:0396a10": "那舉香贊。至遶佛畢。禮藥師佛號十二拜。客堂於早",
    "X63n1244_003:0396a11": "粥時掛牌。(牌云)今日恭逢　藥師如來降誕之辰。開午",
    "X63n1244_003:0396a12": "梆。聞鼓聲。大眾師搭衣持具。齊詣藥師殿上供。(已下凡佛",
    "X63n1244_003:0396a13": "聖前上供皆同此。唯改念誦及聖號)　時至。集眾如常。舉香讚已。先稱",
    "X63n1244_003:0396a14": "奈麻藥師琉璃光如來(三稱。即鳴魚誦)。",
    "X63n1244_003:0396a15": "奈麻薄伽伐帝。鞞殺社窶嚕。薜瑠璃。鉢喇婆。喝囉闍",
    "X63n1244_003:0396a16": "也。怛他揭多也。阿囉喝帝。三藐三勃陀也。怛姪他。唵",
    "X63n1244_003:0396a17": "鞞殺逝。鞞殺逝。鞞殺社。三沒揭帝莎訶(誦四十九遍須記數。極少",
    "X63n1244_003:0396a18": "二十一遍誦竟。即誦變食呪二十一遍。甘露呪。普供養呪。各三遍已。維那宣白詞○按施食經。佛說變食真言",
    "X63n1244_003:0396a19": "供佛聖。俱誦二十一遍。供天仙。十四遍施鬼神食。誦七遍)",
    "X63n1244_003:0396a20": "恭聞。東方世界。藥師如來。功德智慧。無量莊嚴。放淨",
    "X63n1244_003:0396a21": "光明。過於日月。一切剎土。淨如琉璃。與西方界。等無",
    "X63n1244_003:0396a22": "有異。十二大願。利樂有情。凡有所求。皆隨其心。受持",
    "X63n1244_003:0396a23": "佛名。與佛無異。具大丈夫相。及八十隨形。一切惡趣",
    "X63n1244_003:0396a24": "無量灾難。以佛威神。皆得解脫。弟子(眾等)願得無上",
    "X63n1244_003:0396b01": "菩提。生生世世。行菩薩道亦如藥師琉璃光如來。所",
    "X63n1244_003:0396b02": "發十二大願。利樂一切有情。即此娑婆世界。身心剎",
    "X63n1244_003:0396b03": "土。皆如琉璃面見我佛及阿彌陀。所願。法界有情。東",
    "X63n1244_003:0396b04": "西相泯。二見永忘。於中道義。共證真常。(維那白畢。舉藥師贊云)",
    "X63n1244_003:0396b05": "藥師海會。琉璃相光。八大菩薩降吉祥。七佛廣宣揚。",
    "X63n1244_003:0396b06": "日月威光。功德實難量。",
    "X63n1244_003:0396b07": "奈麻藥師琉璃光如來(三稱。又三拜各回本處)。",
    "X63n1244_003:0396b08": "證義曰。直解云。藥師者。藥以療病為功。師以訓道",
    "X63n1244_003:0396b09": "為義。即法界大師。無上醫王也。為眾生。有種種病",
    "X63n1244_003:0396b10": "苦。故諸佛。有種種法藥。如十惡是病。十善是藥。四",
    "X63n1244_003:0396b11": "倒是病。四念處是藥。多貪是病。不淨觀是藥。多瞋",
    "X63n1244_003:0396b12": "是病。慈悲觀是藥。多癡是病。因緣觀是藥。多散是",
    "X63n1244_003:0396b13": "病。數息觀是藥。多障是病。念佛觀是藥。六蔽是病。",
    "X63n1244_003:0396b14": "六度是藥。乃至八萬四千塵勞是病。八萬四千法",
    "X63n1244_003:0396b15": "門是藥云云。琉璃光者。梵語吠琉璃。此云帝青寶",
    "X63n1244_003:0396b16": "此寶明淨。可喻佛身。而言光者由淨故光也稱如",
    "X63n1244_003:0396b17": "來者。十號之一也。約應身。乘如實道。來成正覺也",
    "X63n1244_003:0396b18": "約報身。第一義諦名如。正覺名來也。約法身。無所",
    "X63n1244_003:0396b19": "從來亦無所去。故名如來也。本經云。若有淨信男",
    "X63n1244_003:0396b20": "子女人。得聞藥師琉璃光如來名號。聞已誦持。乃",
    "X63n1244_003:0396b21": "至供養形像等。須知以念佛因行為能感。果佛護",
    "X63n1244_003:0396b22": "念為能應。由感故應。感應道交。故得所求願滿。乃",
    "X63n1244_003:0396b23": "至成佛也。誦呪感應義與持名相類。",
    "X63n1244_003:0396b24": "彌陀佛誕",
    "X63n1244_003:0396c01": "十一月十七日。彌陀佛誕(掛牌上供等儀。與藥師佛同。但換彌陀經。及白詞云)",
    "X63n1244_003:0396c02": "恭聞。五梅花綻。乃周正建子之時。兩筴蓂飄。正覺皇",
    "X63n1244_003:0396c03": "誕辰之會。竊念某甲。(住持名字)等。愛纏濁國。業繫幻軀。得",
    "X63n1244_003:0396c04": "值真乘。觀花輪而矢志。專修淨念。望寶地以馳神。欲",
    "X63n1244_003:0396c05": "酬母憶之悲心。不勝孺慕之誠悃爰設道場。敬修微",
    "X63n1244_003:0396c06": "供。持萬德之洪名。宣一乘之秘典。所願。紺眸垂照。金",
    "X63n1244_003:0396c07": "臂流光。寶樹林中。遙聽梵音談實相。金繩界內。儼瞻",
    "X63n1244_003:0396c08": "妙相記往生。伏望洪慈。俯垂鑒納(白已。一拜。復位。舉樂邦教主贊竟。三",
    "X63n1244_003:0396c09": "稱聖號。三拜而退)。",
    "X63n1244_003:0396c10": "證義曰。阿彌陀佛。娑婆眾生之大怙恃也。執持名",
    "X63n1244_003:0396c11": "號。淨土諸典。已詳言之。而聖誕佛事。未見通行。殊",
    "X63n1244_003:0396c12": "為缺典。釋迦如來。稱揚淨土。指我還家。而阿彌陀",
    "X63n1244_003:0396c13": "佛。則我家中之慈親也。我等怜[怡-台+屏]異域。久勞倚門",
    "X63n1244_003:0396c14": "之望。今遇慈親誕降之辰。漠不在意。可乎。故此之",
    "X63n1244_003:0396c15": "佛事。當與釋迦如來並重。又邇來念佛者。平時名",
    "X63n1244_003:0396c16": "為專修。至於禱壽命。改藥師經。解罪愆。改梁皇懺",
    "X63n1244_003:0396c17": "濟厄難。改消灾呪。求智慧改觀音名。向所念彌陀。",
    "X63n1244_003:0396c18": "置之高閣。不思念彌陀。能感報受命無量。況現身",
    "X63n1244_003:0396c19": "百年壽命乎。念彌陀。能滅八十億劫生死重罪。況",
    "X63n1244_003:0396c20": "目前罪垢厄難乎。彌陀經云。我以智慧光。廣照無",
    "X63n1244_003:0396c21": "央界。況時人所稱智慧乎。故阿彌陀佛。如雪山藥",
    "X63n1244_003:0396c22": "王樹。總治萬病。非獨求生淨土。如眾生願也。按山",
    "X63n1244_003:0396c23": "菴雜錄云。元朝至正十五年冬。張士誠侵湖州。江",
    "X63n1244_003:0396c24": "浙守禦。獲賊兵四十餘人。夜宿西湖鳥窠寺。黎明",
    "X63n1244_003:0397a01": "適前住饒州。天寧寺僧謀大猷。徐步廊廡間。囚者",
    "X63n1244_003:0397a02": "見謀師。持誦不輟。皆求曰。長老救我。師曰我救你",
    "X63n1244_003:0397a03": "不得。你若極誠。念奈麻救苦救難。阿彌陀佛。却救",
    "X63n1244_003:0397a04": "得你。中有三人。極誠信受。高聲稱念。日夜不輟口。",
    "X63n1244_003:0397a05": "既而。官司取發眾囚。易枷鎻。至此三人。因缺刑具。",
    "X63n1244_003:0397a06": "但繫以繩。既到。審囚官獨鞠勘此三人。一人供正",
    "X63n1244_003:0397a07": "治麥畦被虜。二人供原是明州鋸匠。來此傭作被",
    "X63n1244_003:0397a08": "虜。三人遂獲縱免。乃到鳥窠寺。拜謝謀師而去。由",
    "X63n1244_003:0397a09": "此觀之。即當大辟。念佛可免。況餘乎。並附錄於此",
    "X63n1244_003:0397a10": "以為念佛不專者勸。",
    "X63n1244_003:0397a11": "彌勒佛誕",
    "X63n1244_003:0397a12": "正月元旦日彌勒佛誕。(掛牌。上供。儀與藥師佛同)。先稱。",
    "X63n1244_003:0397a13": "奈麻當來下生彌勒尊佛(三稱次誦)。",
    "X63n1244_003:0397a14": "大方廣佛華嚴經。八法界品(彌勒章。善財童子。讚彌勒偈云)。",
    "X63n1244_003:0397a15": "佛子住於此。普現眾生前。猶如日月輪遍除生死暗。",
    "X63n1244_003:0397a16": "佛子住於此。普順眾生心變現無量身。充滿十方剎。",
    "X63n1244_003:0397a17": "佛子住於此。遍遊諸世界。一切如來所。無量無數劫。",
    "X63n1244_003:0397a18": "佛子住於此。思量諸佛法。無量無數劫。其心無厭倦。",
    "X63n1244_003:0397a19": "佛子住於此。念念入三昧。一一三昧門。闡明諸佛境。",
    "X63n1244_003:0397a20": "佛子住於此。悉知一切剎。無量無數劫。眾生佛名號。",
    "X63n1244_003:0397a21": "佛子住於此。一念攝諸劫。但隨眾生心。而無分別想。",
    "X63n1244_003:0397a22": "佛子住於此。修習諸三昧。一一心念中。了知三世法。",
    "X63n1244_003:0397a23": "佛子住於此。結跏身不動。普現一切剎。一切諸趣中。",
    "X63n1244_003:0397a24": "佛子住於此。飲諸佛法海。深入智慧海。具足功德海。",
    "X63n1244_003:0397b01": "佛子住於此。悉知諸剎數。世數眾生數。佛名數亦然。",
    "X63n1244_003:0397b02": "佛子住於此。一念悉能了。一切三世中。國土之成壞。",
    "X63n1244_003:0397b03": "佛子住於此。普知佛行願。菩薩所修行。眾生根性欲。",
    "X63n1244_003:0397b04": "佛子住於此。見一微塵中。無量剎道場。眾生及諸劫。",
    "X63n1244_003:0397b05": "佛子住於此。一切塵亦然。種種咸具足。處處皆無礙。",
    "X63n1244_003:0397b06": "佛子住於此。普觀一切法。眾生剎及世。無起無所有。",
    "X63n1244_003:0397b07": "觀察眾生等。法等如來等。剎等諸願等。三世悉平等。",
    "X63n1244_003:0397b08": "佛子住於此。教化諸羣生。供養諸如來。思惟諸法性。",
    "X63n1244_003:0397b09": "無量千萬劫。所修願智行。廣大不可量。稱揚莫能盡。",
    "X63n1244_003:0397b10": "彼諸大勇猛。所行無障礙。安住於此中。我合掌敬禮。",
    "X63n1244_003:0397b11": "諸佛之長子。聖德慈氏尊。我今恭敬禮。願垂顧念我。",
    "X63n1244_003:0397b12": "(一遍接誦)奈麻當來彌勒佛。(一百八遍。次誦變食呪。甘露水呪。普供養呪。皆與藥師同。",
    "X63n1244_003:0397b13": "維那白云)恭聞。彌勒大士位登補處。現處兜率天宮。佛繼",
    "X63n1244_003:0397b14": "釋迦。當生閻浮世界。受能仁之遣付。為眾生之導師。",
    "X63n1244_003:0397b15": "無三灾之逼陵。妙嚴國土。有五福之康泰。澤潤羣生。",
    "X63n1244_003:0397b16": "龍華樹下。悉聞三會之圓音。寶蓮座前。得預一生之",
    "X63n1244_003:0397b17": "授記。今值春元。恭逢　聖誕。謹設微供。敬禮稱揚。伏",
    "X63n1244_003:0397b18": "願。現在慈風。光滿人寰。當來降跡。大轉法輪。(白畢舉贊)。",
    "X63n1244_003:0397b19": "法身示現。樓閣重開。龍華三會運慈悲。廣度出塵埃。",
    "X63n1244_003:0397b20": "稽首蓮臺。補處在當來　奈麻當來彌勒尊佛(三拜。各回)。",
    "X63n1244_003:0397b21": "證義曰。今此上供偈。出華嚴第七十九卷經之中。",
    "X63n1244_003:0397b22": "梵語彌勒。此翻慈氏。不食肉經云。過去世。有世界。",
    "X63n1244_003:0397b23": "名勝華敷。佛號彌勒。恒以慈心。教化一切。彼佛說",
    "X63n1244_003:0397b24": "經。名慈三昧光大悲海雲。時彼國中。有仙人。名一",
    "X63n1244_003:0397c01": "切智光明。聞此經功德。願於未來成佛。亦號彌勒。",
    "X63n1244_003:0397c02": "於是捨家。深山修道。後遇荒年。不得乞食。時彼林",
    "X63n1244_003:0397c03": "中。有母子二兔。見仙人七日不食。恐佛法慧命斷",
    "X63n1244_003:0397c04": "絕。願自捨身命。奉仙人食。自投火中。時有樹神。白",
    "X63n1244_003:0397c05": "仙人言。兔王母子。為供養故。投身火中。今肉已熟。",
    "X63n1244_003:0397c06": "汝可食之。時彼仙人。聞樹神語。悲不能言。以所誦",
    "X63n1244_003:0397c07": "經。書置樹葉。又說偈言。寧當然身破眼目。不忍行",
    "X63n1244_003:0397c08": "殺食眾生。諸佛所說慈悲經彼經中說行慈者。寧",
    "X63n1244_003:0397c09": "破骨髓出頭腦。不忍噉肉食眾生。如佛所說食肉",
    "X63n1244_003:0397c10": "者。此人行慈不滿足。當受多病短命身。迷沒生死",
    "X63n1244_003:0397c11": "不成佛。時彼仙人。說此偈已。因發誓言。願我世世",
    "X63n1244_003:0397c12": "不起殺想。恒不噉肉。乃至成佛。制斷肉戒。作此語",
    "X63n1244_003:0397c13": "已。自投火坑。與兔併命。光照國中。國人見光尋至。",
    "X63n1244_003:0397c14": "既見仙人及二兔。死在火中。見所說偈。并得佛經。",
    "X63n1244_003:0397c15": "持還上王。王聞傳告共宣。令聞此者。一切皆發無",
    "X63n1244_003:0397c16": "上正真道心。佛告式乾。汝今當知。爾時白兔王者。",
    "X63n1244_003:0397c17": "今現我身釋迦牟尼佛是。時兔兒者。今羅睺羅是。",
    "X63n1244_003:0397c18": "時仙人者。今彌勒是。我涅槃後。五十六億萬歲當",
    "X63n1244_003:0397c19": "成佛道云云。又華嚴部。另有修慈分一卷。亦彌勒",
    "X63n1244_003:0397c20": "請法。從是以來。號曰彌勒。彌勒。即慈氏也。廣如經",
    "X63n1244_003:0397c21": "藏。不能具引。是則釋迦為現在主。彌勒為當來主。",
    "X63n1244_003:0397c22": "皆眾生之怙恃也。縱生樂邦。面見彌陀。向入娑婆。",
    "X63n1244_003:0397c23": "仍事彌勒。豈可忽也。或曰。彌勒何時成佛。答曰。大",
    "X63n1244_003:0397c24": "約而言。今此世界有成。住。壞。空。各二十劫。此乃是",
    "X63n1244_003:0398a01": "住劫二十小劫中。之第九小劫。自萬四千歲始。每",
    "X63n1244_003:0398a02": "過百年減一歲。減至二萬歲時。迦葉佛出。迦葉佛",
    "X63n1244_003:0398a03": "滅後。又百年減一歲。減至人壽百歲。身長一丈時。",
    "X63n1244_003:0398a04": "釋迦佛出世。釋迦滅後。減至人壽三十歲時。佛法",
    "X63n1244_003:0398a05": "滅盡。惟阿彌陀經。多留世間一百歲。至人壽十歲。",
    "X63n1244_003:0398a06": "身長一尺餘。刀兵劫起。互相誅戮。世人將盡。刀兵",
    "X63n1244_003:0398a07": "劫後。天人下降。人壽漸增。至一百歲。人喜修善。時",
    "X63n1244_003:0398a08": "有十六位大羅漢。與諸眷屬復來人中。宏揚佛法。",
    "X63n1244_003:0398a09": "如是。乃至此洲人壽六萬歲時。佛法尚盛至七萬",
    "X63n1244_003:0398a10": "歲時。釋迦佛法。永滅不現。從此有七萬獨覺。一時",
    "X63n1244_003:0398a11": "出現。時此世界。變穢為淨。無諸荊棘。溪谷堆阜。平",
    "X63n1244_003:0398a12": "王潤澤。金沙覆地。處處皆有清池茂林。名花瑞草。",
    "X63n1244_003:0398a13": "及眾寶聚。更相耀暎。甚可愛樂。人皆慈心。年成豐",
    "X63n1244_003:0398a14": "熟。具如彌勒成佛經說。至人壽八萬四千增極。又",
    "X63n1244_003:0398a15": "復遞減至八萬歲。彌勒降生。乃至成佛為聲聞眾。",
    "X63n1244_003:0398a16": "三會說法。令出生死。得證涅槃。第一會。度九十六",
    "X63n1244_003:0398a17": "俱胝聲聞眾。第二會。度九十四俱胝聲聞眾。三會",
    "X63n1244_003:0398a18": "度九十二俱胝聲聞眾。然此三會所度者。皆是釋",
    "X63n1244_003:0398a19": "迦佛正法像法末法中。一切真實持戒。脩行。布施",
    "X63n1244_003:0398a20": "作福等人。按藏中。說彌勒之經有六種。外有彌勒",
    "X63n1244_003:0398a21": "懺。龍華懺。兜率龜鏡等流通。又前齊。建武四年丁",
    "X63n1244_003:0398a22": "丑。五月八日。彌勒降跡在婺州義烏縣。姓傅。名翕。",
    "X63n1244_003:0398a23": "年十六。納劉氏女名妙光。生普建普成二子。在梁",
    "X63n1244_003:0398a24": "武帝時。多顯神通并禪機。有雙林傅大士語錄行",
    "X63n1244_003:0398b01": "世。別號善慧。後知其彌勒應化也。又五季時。寧波",
    "X63n1244_003:0398b02": "奉化縣。有一布袋和尚。不知何許人。自稱契此。常",
    "X63n1244_003:0398b03": "以杖荷一袋而行。時號長汀子。往往以禪機示人。",
    "X63n1244_003:0398b04": "而人少領悟者。貞明三年三月三日。示寂于奉化",
    "X63n1244_003:0398b05": "岳林寺。今天下僧坊山門。皆供此像。為彌勒佛也。",
    "X63n1244_003:0398b06": "準提聖誕",
    "X63n1244_003:0398b07": "三月初六日。準提佛母聖誕。(集眾等儀與藥師同)先稱。",
    "X63n1244_003:0398b08": "奈麻七俱胝佛母大準提菩薩摩訶薩(三稱。即誦)",
    "X63n1244_003:0398b09": "唵囕嚙[口*臨]吽(二十一遍)唵。麼尼鉢訥銘吽。(一百八遍)稽首",
    "X63n1244_003:0398b10": "皈依蘇悉帝。頭面頂禮七俱胝。我今稱讚大準提。惟",
    "X63n1244_003:0398b11": "願慈悲垂加護。(一遍)奈麻颯哆喃。三藐三菩馱。俱胝",
    "X63n1244_003:0398b12": "喃。怛姪他。唵。折隸主隸準提娑婆訶。唵部林。(誦一百八遍已。",
    "X63n1244_003:0398b13": "誦變食呪。甘露水呪。普供養呪。與藥師同)。維那白云。",
    "X63n1244_003:0398b14": "恭聞準提佛母。為二十五部之總領。所說神呪是諸",
    "X63n1244_003:0398b15": "佛菩薩之種智。不揀染淨。持念無妨。不拘具缺。虔誠",
    "X63n1244_003:0398b16": "必應。三根均益。萬類咸宜。今於本月初六恭逢佛母。",
    "X63n1244_003:0398b17": "降誕之辰。雲集僧眾。敬獻微供。伏願。十度普攝。定慧",
    "X63n1244_003:0398b18": "現前。五蘊皆空苦厄盡度。總持妙湛。神呪加持。與諸",
    "X63n1244_003:0398b19": "眾生。同歸秘藏。(維那白畢。舉準提贊云)大哉佛母。洪號準提。演",
    "X63n1244_003:0398b20": "說三密陀羅尼。妙應在誠祈。功德希奇。諦信永無疑",
    "X63n1244_003:0398b21": "南無七俱胝佛母大準提菩薩(三稱。三拜。各回本處)。",
    "X63n1244_003:0398b22": "證義曰。準提一呪。為二十五部之總領者。密部分",
    "X63n1244_003:0398b23": "五故。一。佛部。中方毗盧遮那佛為主。呪多佛說。二。",
    "X63n1244_003:0398b24": "金。剛部。東方阿閦佛為主。呪多金剛菩薩說。三。寶",
    "X63n1244_003:0398c01": "部。南方寶生佛為主。呪多諸天說。四。蓮花部。西方",
    "X63n1244_003:0398c02": "阿彌陀佛為主。呪多諸菩薩說。五。羯磨部。北方成",
    "X63n1244_003:0398c03": "就佛為主。呪多化人鬼神說。此五部中。部部各具",
    "X63n1244_003:0398c04": "五。成二十五也。唵囕。名淨法界。若想若誦。能令三",
    "X63n1244_003:0398c05": "業清淨。一切罪障。悉皆消除。隨所住處。悉得清淨。",
    "X63n1244_003:0398c06": "衣服不淨便成淨衣。身不澡浴。便當澡浴。若得外",
    "X63n1244_003:0398c07": "緣具者。先沐浴。次著淨衣。更誦想此。入囕字鮮白",
    "X63n1244_003:0398c08": "色。放光如月。照自身心。則內外俱淨更妙。嚙[口*臨]。名",
    "X63n1244_003:0398c09": "護身。誦之能除一切病苦。灾障惡夢。邪魅鬼神。諸",
    "X63n1244_003:0398c10": "不祥事。唵麼尼鉢訥銘吽。即唵嘛呢叭[口*彌]吽。名六",
    "X63n1244_003:0398c11": "字呪。是觀音微妙本心。當與準提。次第誦持。利益",
    "X63n1244_003:0398c12": "更大。又準提佛母。見眾生居此濁世。難成齋戒。故",
    "X63n1244_003:0398c13": "說此呪。不拘葷酒。不揀淨穢。但志心持誦。能使短",
    "X63n1244_003:0398c14": "命眾生。增壽無量。一切病苦。皆得消滅。凡有所求。",
    "X63n1244_003:0398c15": "一切隨心。若依法誦滿一百萬遍。報滿便得往生",
    "X63n1244_003:0398c16": "淨土。歷事諸佛。普聞妙法。得證菩提。未加唵部林",
    "X63n1244_003:0398c17": "者。如其持誦。恐不成就。即用此呪。同上真言。一處",
    "X63n1244_003:0398c18": "持誦。決定成就。一百八遍誦竟。即回向。惟上供時。",
    "X63n1244_003:0398c19": "加變食。甘露。普供各三遍　回向偈云。",
    "X63n1244_003:0398c20": "我今持誦大準提。即發菩提廣大願。願我定慧速圓",
    "X63n1244_003:0398c21": "明。願我功德皆成就願我勝福遍莊嚴。願共眾生成",
    "X63n1244_003:0398c22": "佛道。(此約出世回向也。若求世法。當改云)奉佛持準提呪。弟子某甲。為",
    "X63n1244_003:0398c23": "求某事。令我早得成就云云(凡奉持準提呪者。每日六時。極少早晚二時。如",
    "X63n1244_003:0398c24": "一生長持。隨意散誦。不必記數。但用準提鏡一面。除早晚二時。對鏡持誦外。即以囊盛鏡。佩帶在身。任意持誦。",
    "X63n1244_003:0399a01": "久久必獲感應。除藏中諸準提經外。有顯密圓通成佛心要集。準提淨業集要等書流通)。",
    "X63n1244_003:0399a02": "文殊聖誕",
    "X63n1244_003:0399a03": "四月初四日。文殊大士聖誕。集眾等儀。與藥師聖誕",
    "X63n1244_003:0399a04": "同。先稱　南無大智文殊師利菩薩摩訶薩(三稱。次誦)。",
    "X63n1244_003:0399a05": "大方廣佛華嚴經。入法界品。觀文殊章。爾時尊者舍",
    "X63n1244_003:0399a06": "利弗。在行道中。觀諸比丘。告海覺言。海覺。汝可觀察",
    "X63n1244_003:0399a07": "文殊師利菩薩清淨之身。相好莊嚴。一切天人。莫能",
    "X63n1244_003:0399a08": "思議。汝可觀察文殊師利圓光暎徹。令無量眾生。發",
    "X63n1244_003:0399a09": "歡喜心。汝可觀察文殊師利。光網莊嚴。除滅眾生無",
    "X63n1244_003:0399a10": "量苦惱。汝可觀察文殊師利。眾會具足。皆是菩薩往",
    "X63n1244_003:0399a11": "昔善根之所攝受。汝可觀察文殊師利。所行之路。(左右)",
    "X63n1244_003:0399a12": "八步。平坦莊嚴。汝可觀察文殊師利。所住之處。周迴",
    "X63n1244_003:0399a13": "十方。常有道場。隨逐而轉。汝可觀察文殊師利。所行",
    "X63n1244_003:0399a14": "之路。具足無量福德莊嚴。左右兩邊。有大伏藏。種種",
    "X63n1244_003:0399a15": "珍寶。自然而出。汝可觀察文殊師利。曾供養佛。善根",
    "X63n1244_003:0399a16": "所流。一切樹間。出莊嚴藏。汝可觀察文殊師利。諸世",
    "X63n1244_003:0399a17": "間主。雨供具雲。頂禮恭敬。以為供養。汝可觀察。文殊",
    "X63n1244_003:0399a18": "師利。十方一切諸佛如來將說法時。悉放眉間白毫",
    "X63n1244_003:0399a19": "相光。來照其身。從頂上入。(一遍念完。即誦曼殊室利菩薩。八字陀羅尼呪。一百",
    "X63n1244_003:0399a20": "八遍)唵。痾末囉[合*牛]却浙囉。(呪畢。誦變食真言。甘露水真言。普供養呪。如常。維那白云)。",
    "X63n1244_003:0399a21": "恭聞大士。本為七佛之師。故稱大智。迹居五頂之勝。",
    "X63n1244_003:0399a22": "號曰清涼。寂光真境。到處為家淨妙色身。因緣而現。",
    "X63n1244_003:0399a23": "緬維曼殊大願之所持。如幻三昧之所運。無方無體",
    "X63n1244_003:0399a24": "非色非空。是以焚香稽首。咸資般若之光。歌唄贊揚。",
    "X63n1244_003:0399b01": "悉植菩提之種。茲維清和初四日。值大聖降誕之辰。",
    "X63n1244_003:0399b02": "雲集僧眾。圍繞供養。伏願。昏昏業識。望影全消。汩汩",
    "X63n1244_003:0399b03": "煩心。觀光豁爾。",
    "X63n1244_003:0399b04": "(維那白畢。舉文殊贊云)。",
    "X63n1244_003:0399b05": "跡居五頂。身跨青獅。慈雲普覆法雨施。妙演毗耶離。",
    "X63n1244_003:0399b06": "七佛之師。普化到今時。",
    "X63n1244_003:0399b07": "南無大智文殊師利菩薩摩訶薩(三稱。眾三拜各回本處)。",
    "X63n1244_003:0399b08": "證義曰。梵語文殊師利。或云曼殊室利。梵音楚夏",
    "X63n1244_003:0399b09": "也。此翻妙德。亦云妙吉祥。以萬德圓明。皆徹性源。",
    "X63n1244_003:0399b10": "故稱妙德。持名誦呪。見聞獲益。故稱妙吉祥也。首",
    "X63n1244_003:0399b11": "誦觀文殊章。出華嚴經第六十一卷。次誦呪。出文",
    "X63n1244_003:0399b12": "殊師利根本呪經。佛告金剛手菩薩。此八字大威",
    "X63n1244_003:0399b13": "德陀羅尼者。乃往過去。無量恒河沙諸佛所說。為",
    "X63n1244_003:0399b14": "擁護一切十善國王。令得如意。壽命長遠。福德無",
    "X63n1244_003:0399b15": "比。兵甲休息。國土安寧。能大利益一切眾生。斷三",
    "X63n1244_003:0399b16": "惡道遂諸願求。若人暫聞憶念此呪。即滅四重五",
    "X63n1244_003:0399b17": "逆等罪。何況常念。是人福德。十地補處。所不能奪",
    "X63n1244_003:0399b18": "況餘天等。若持呪人。事緣匆迫。但能禁制身口意",
    "X63n1244_003:0399b19": "業。十惡永絕。即持此呪。亦得成就。除不正心。不發",
    "X63n1244_003:0399b20": "菩提心云云。五頂。即五臺。名清涼山者。大華嚴經",
    "X63n1244_003:0399b21": "菩薩住處品云。東北方有處。名清涼山。從昔已來。",
    "X63n1244_003:0399b22": "諸菩薩眾。於中止住。現有菩薩。名文殊師利與其",
    "X63n1244_003:0399b23": "眷屬。諸菩薩眾。一萬人俱。常在其中。而演說法。又",
    "X63n1244_003:0399b24": "寶藏陀羅尼經云。佛告金剛密跡主言。我滅度後。",
    "X63n1244_003:0399c01": "於南贍部州東北方。有國名大震那。其中有山。名",
    "X63n1244_003:0399c02": "曰五頂。文殊童子。遊行居住。為諸眾生。於中說法。",
    "X63n1244_003:0399c03": "及有無量天龍八部。圍繞供養等。此山在代州五",
    "X63n1244_003:0399c04": "臺縣。具如志說。又文殊為七佛師者。心地觀經等",
    "X63n1244_003:0399c05": "俱如是說。又處胎經云。昔為能仁師。今為佛弟子。",
    "X63n1244_003:0399c06": "二尊不並化。故我為菩薩是也。華嚴經彌勒菩薩",
    "X63n1244_003:0399c07": "告善財言。文殊師利。所有大願。非餘無量百千億",
    "X63n1244_003:0399c08": "那由他。菩薩之所能有。善男子。文殊師利童子。其",
    "X63n1244_003:0399c09": "行廣大。其願無邊。出生一切菩薩功德。無有休息。",
    "X63n1244_003:0399c10": "善男子。文殊師利。常為無量諸佛之母。常為無量",
    "X63n1244_003:0399c11": "菩薩之師。教化成就一切眾生云云。以上皆約本",
    "X63n1244_003:0399c12": "說。若約迹說者。文殊般泥洹經云。佛告䟦陀羅。此",
    "X63n1244_003:0399c13": "文殊師利。以大慈悲。生此國多羅聚落。梵德婆羅",
    "X63n1244_003:0399c14": "門家。其生之時。家內屋宅。化如蓮花。從母右脇而",
    "X63n1244_003:0399c15": "生。身紫金色。墮地能言。如天童子。有七寶葢。隨覆",
    "X63n1244_003:0399c16": "其上。現十種瑞。相。乃至云此菩薩。住首楞嚴三昧",
    "X63n1244_003:0399c17": "力故。於十方界或現初生。或現滅度。饒益眾生。故",
    "X63n1244_003:0399c18": "有偈云。文殊大菩薩。不捨大悲願。變身為異道。或",
    "X63n1244_003:0399c19": "冠或露禮。或處小兒叢。遊戲於聚落。或作貧窮人。",
    "X63n1244_003:0399c20": "衰容為老病。及現飢寒者。巡方而求乞。令人發一",
    "X63n1244_003:0399c21": "施。與滿一切願。令發信心已。為說波羅密。統領萬",
    "X63n1244_003:0399c22": "菩薩。居住五頂山。放億種光明。見者罪消滅。又云。",
    "X63n1244_003:0399c23": "佛滅度後。四百五十年。文殊師利菩薩。當至雪山。",
    "X63n1244_003:0399c24": "為五百仙人。宣揚法化。令成熟已。師與諸仙。飛騰",
    "X63n1244_003:0400a01": "虗空。至本生地。尼拘樹下。結跏趺坐。入首楞嚴三",
    "X63n1244_003:0400a02": "昧。現諸瑞相。同五百仙人。各現神變。皆入涅槃其",
    "X63n1244_003:0400a03": "餘種種神用。說種種法要。種種利行。種種感應。廣",
    "X63n1244_003:0400a04": "載經律論中。不能具述。",
    "X63n1244_003:0400a05": "普賢聖誕",
    "X63n1244_003:0400a06": "二月廿一日。普賢大士聖誕。集眾等儀。與藥師聖誕",
    "X63n1244_003:0400a07": "同。先稱　南無大行普賢菩薩摩訶薩(三稱次誦)。",
    "X63n1244_003:0400a08": "觀普賢菩薩行經章。有一菩薩。結跏趺坐。名曰普賢。",
    "X63n1244_003:0400a09": "身白玉色。五十種光。光五十種色。以為項光。身諸毛",
    "X63n1244_003:0400a10": "孔。流出金光。其金光端。無量化佛。諸化菩薩。以為眷",
    "X63n1244_003:0400a11": "屬。安祥徐步。雨大寶花。至行者前。其象開口。於象牙",
    "X63n1244_003:0400a12": "上。諸池玉女。鼓樂絃歌。其聲微妙。讚歎大乘。一實之",
    "X63n1244_003:0400a13": "道。行者見已。歡喜敬禮復更讀誦。甚深經典。遍禮十",
    "X63n1244_003:0400a14": "方。無量諸佛。禮多寶佛墖。及釋迦牟尼。并禮普賢。諸",
    "X63n1244_003:0400a15": "大菩薩。發是誓願。若我宿福。應見普賢。願尊者遍吉。",
    "X63n1244_003:0400a16": "示我色身。(一遍。接誦)奈麻大行普賢菩薩(一百八遍。次誦變食。甘露。普供",
    "X63n1244_003:0400a17": "呪。與藥師同。維那作白云)。",
    "X63n1244_003:0400a18": "恭維大士。乃華藏之輔聖。作法界之津梁。剎塵國土。",
    "X63n1244_003:0400a19": "皆大行之所經。百千法門。悉大願之所持。與華嚴而",
    "X63n1244_003:0400a20": "作長子。理事圓融。為極樂而作導師。智力廣大。今則",
    "X63n1244_003:0400a21": "仲春二十一日。值大士降誕良辰。雲集僧眾。陳設供",
    "X63n1244_003:0400a22": "養。伏願。普門遍入大乘力。普利一切眾生界。滅除障",
    "X63n1244_003:0400a23": "垢無有餘。一切妙行皆成就(維那白畢。舉普賢贊云)。",
    "X63n1244_003:0400a24": "普賢行願。福聚無邊。如是智慧號普賢。一切悉皆圓。",
    "X63n1244_003:0400b01": "萬德莊嚴。利益遍人天。",
    "X63n1244_003:0400b02": "南無大行普賢菩薩摩訶薩(三稱。眾三拜各回本處)。",
    "X63n1244_003:0400b03": "證義曰。約華藏而論。中毗盧。左普賢。右文殊。葢華",
    "X63n1244_003:0400b04": "嚴會上。以普賢喻長子。文殊喻幼男也。約智行而",
    "X63n1244_003:0400b05": "言。文殊表大智。普賢表大行。行以智為先導。故文",
    "X63n1244_003:0400b06": "殊居左。普賢居右。今之奉供聖像。並依智行為定",
    "X63n1244_003:0400b07": "位。則先文殊。而後普賢也。是故域中四大名山。第",
    "X63n1244_003:0400b08": "一五臺。文殊居之。第二峩眉。普賢居之。第三普陀。",
    "X63n1244_003:0400b09": "觀音居之。第四九華。地藏居之。按悲華經。往昔劫",
    "X63n1244_003:0400b10": "中。阿彌陀佛為轉輪王時。觀音為第一太子。名曰",
    "X63n1244_003:0400b11": "不眴。勢至為第二太子。名曰尼摩。文殊為第三太",
    "X63n1244_003:0400b12": "子。名曰王眾。乃至第八太子。名曰泯圖。即今普賢",
    "X63n1244_003:0400b13": "菩薩是也。是則本迹相同。因果相類。所有德相。神",
    "X63n1244_003:0400b14": "用。說法。利行禮誦感應。皆遍三藏。非此筆墨所能",
    "X63n1244_003:0400b15": "具錄。即唐時天台。寒山拾得二僧。屢著靈異。各有",
    "X63n1244_003:0400b16": "詩集傳世。咸以為文殊普賢化身。古今相傳。亦奇",
    "X63n1244_003:0400b17": "跡也。",
    "X63n1244_003:0400b18": "觀音聖誕",
    "X63n1244_003:0400b19": "二月十九日。觀音聖誕。(掛牌上供等儀。與藥師同)先稱。",
    "X63n1244_003:0400b20": "奈摩大悲觀世音菩薩(三稱。次誦)。○妙法蓮華經。觀世音",
    "X63n1244_003:0400b21": "菩薩普門品偈曰。世尊妙相具。我今重問彼。佛子何",
    "X63n1244_003:0400b22": "因緣。名為觀世音。具足妙相尊。偈答無盡意。汝聽觀",
    "X63n1244_003:0400b23": "音行。善應諸方所。宏誓深如海。歷劫不思議。侍多千",
    "X63n1244_003:0400b24": "億佛。發大清淨願。我為汝略說。聞名及見身。心念不",
    "X63n1244_003:0400c01": "空過。能滅諸有苦。假使興害意。推落大火坑。念彼觀",
    "X63n1244_003:0400c02": "音力。火坑變成池。或漂流巨海。龍魚諸鬼難。念彼觀",
    "X63n1244_003:0400c03": "音力。波浪不能沒。或在須彌峯。為人所推墮。念彼觀",
    "X63n1244_003:0400c04": "音力。如日虗空住。或被惡人逐。墮落金剛山。念彼觀",
    "X63n1244_003:0400c05": "音力。不能損一毛。或值怨賊繞。各執刀加害。念彼觀",
    "X63n1244_003:0400c06": "音力。咸即起慈心。或遭王難苦。臨刑欲壽終。念彼觀",
    "X63n1244_003:0400c07": "音力。刀尋段段壞。或囚禁枷鎻。手足被杻械。念彼觀",
    "X63n1244_003:0400c08": "音力。釋然得解脫。呪詛諸毒藥。所欲害身者。念彼觀",
    "X63n1244_003:0400c09": "音力。還著於本人。或遇惡羅剎。毒龍諸鬼等。念彼觀",
    "X63n1244_003:0400c10": "音力。時悉不敢害。若惡獸圍繞。利牙爪可怖。念彼觀",
    "X63n1244_003:0400c11": "音力。疾走無邊方。蚖蛇及蝮蠍。氣毒烟火然。念彼觀",
    "X63n1244_003:0400c12": "音力。尋聲自回去。雲雷皷掣電。降雹澍大雨。念彼觀",
    "X63n1244_003:0400c13": "音力。應時得消散。眾生被困厄。無量苦逼身。觀音妙",
    "X63n1244_003:0400c14": "智力。能救世間苦。具足神通力。廣修智方便。十方諸",
    "X63n1244_003:0400c15": "國土。無剎不現身。種種諸惡趣。地獄鬼畜生。生老病",
    "X63n1244_003:0400c16": "死苦。以漸悉令滅。真觀清淨觀。廣大智慧觀。悲觀及",
    "X63n1244_003:0400c17": "慈觀。常願常瞻仰。無垢清淨光。慧日破諸暗。能伏灾",
    "X63n1244_003:0400c18": "風火。普明照世間。悲體戒雷震。慈意妙大雲。澍甘露",
    "X63n1244_003:0400c19": "法雨。滅除煩惱燄。諍訟經官處。怖畏軍陣中。念彼觀",
    "X63n1244_003:0400c20": "音力。眾怨悉退散。妙音觀世音。梵音海潮音。勝彼世",
    "X63n1244_003:0400c21": "間音。是故須常念。念念勿生疑。觀世音淨聖。於苦惱",
    "X63n1244_003:0400c22": "死厄。能為作依怙。具一切功德。慈眼視眾生。福聚海",
    "X63n1244_003:0400c23": "無量。是故應頂禮(一遍。接誦觀音聖號一百八遍。餘儀如常。但改白云)。",
    "X63n1244_003:0400c24": "伏以。中和屆節。水月彰自在之容。夾鍾應律。曇華現",
    "X63n1244_003:0401a01": "圓通之瑞。顯悲願於三十二應。娑婆赤子盡稱名。舒",
    "X63n1244_003:0401a02": "慈光於十萬億程。極樂導師常輔化。切念某甲等。泛",
    "X63n1244_003:0401a03": "塵勞海。羈煩惱鄉。六根橫流。徒有奔塵之失。三慧長",
    "X63n1244_003:0401a04": "翳。未見旋性之功。倘非大悲之慈親。孰救怜[怡-台+屏]之窮",
    "X63n1244_003:0401a05": "子。茲逢聖誕。敬薦馨香。祈鑒微誠。哀憐攝受(白已。一拜歸位",
    "X63n1244_003:0401a06": "舉贊云)手持楊枝。頂戴如來。跏趺端坐寶蓮臺。救苦甚",
    "X63n1244_003:0401a07": "悲哀。一念能回。無量慈門開(舉聖號三稱畢。三拜是日或禮懺。或持名)。",
    "X63n1244_003:0401a08": "證義曰。觀音救苦度生。持名感應。法華楞嚴。既皆",
    "X63n1244_003:0401a09": "詳說。別典紀載。亦難悉數。茲姑就僧中感應之最",
    "X63n1244_003:0401a10": "顯者。略錄數條。見靈跡之昭昭。類如是矣。山菴雜",
    "X63n1244_003:0401a11": "錄云。昔徑山古鼎和尚。生稟侏儒。唇褰縮。齒露齦。",
    "X63n1244_003:0401a12": "聲嘶燥。膚腠皴臘相工相之曰。以爾之四賤相。萃",
    "X63n1244_003:0401a13": "乎侏儒之軀。平生不言可知矣。師誓禱觀音。日持",
    "X63n1244_003:0401a14": "聖號無筭。夜禮聖像計千。如是二十年。賤相化為",
    "X63n1244_003:0401a15": "福相。唇舒緩而齒隱。聲圓潤而膚光。後遇向之相",
    "X63n1244_003:0401a16": "工。賀曰。師今相好。當踞法座。大振宗風。其年出世",
    "X63n1244_003:0401a17": "隆教。乃至居徑山十二年。壽七十九。此誦拜觀音。",
    "X63n1244_003:0401a18": "易賤夭而為貴壽也。又溫州壽昌寺。絕照輝。坐夏",
    "X63n1244_003:0401a19": "浮慈。寮房掛聖像。每夜虔禮。一日忽見淨瓶水。從",
    "X63n1244_003:0401a20": "壁湧出。通身歡悅。從此造詣益深。智鑑益明。此誦",
    "X63n1244_003:0401a21": "禮感智慧也。又天童寺照寮元。素多病。洪武丙辰。",
    "X63n1244_003:0401a22": "病日篤。勉藏主。勸持觀音聖號。照日誦萬聲。明年",
    "X63n1244_003:0401a23": "十月十七午時。自念病勢。去死不遠。莫如改念阿",
    "X63n1244_003:0401a24": "彌陀佛。方興此念。忽見一婦人。持淨瓶。而現其前。",
    "X63n1244_003:0401b01": "照驚訝失措。既而定心諦觀。乃是菩薩示相。照涕",
    "X63n1244_003:0401b02": "泣。露罪求哀。須臾不見。越五日。病苦盡脫。此禮誦",
    "X63n1244_003:0401b03": "除病也。高僧傳云。義熈初。山陰嘉祥寺。慧虔。自知",
    "X63n1244_003:0401b04": "將盡。乃屬想安養。誠祈觀音。預覩聖相。疾雖綿篤。",
    "X63n1244_003:0401b05": "神色如平日。侍者咸聞異香。頃之人寂。道俗見聞",
    "X63n1244_003:0401b06": "者。莫不歎美。此禮誦感生淨土也。要而言之。觀音",
    "X63n1244_003:0401b07": "大士。於眾生緣念甚深。信久行篤。真誠懇至。若拜",
    "X63n1244_003:0401b08": "若誦。皆獲感通。菩薩之願力。固有不可思議者矣。",
    "X63n1244_003:0401b09": "勢至聖誕",
    "X63n1244_003:0401b10": "七月十三日。勢至聖誕。集眾等儀。與藥師同。先念",
    "X63n1244_003:0401b11": "　南無西方極樂世界。大勢至菩薩摩訶薩(三稱。次誦)。",
    "X63n1244_003:0401b12": "佛說觀無量壽佛經。勢至觀章。次觀大勢至菩薩。此",
    "X63n1244_003:0401b13": "菩薩身量大小。亦如觀世音。圓光面各百二十五由",
    "X63n1244_003:0401b14": "旬。照二百五十由旬。舉身光明照十方國。作紫金色。",
    "X63n1244_003:0401b15": "有緣眾生。皆悉得見。但見此菩薩一毫孔光。即見十",
    "X63n1244_003:0401b16": "方無量諸佛。淨妙光明。是故號此菩薩。名無邊光。以",
    "X63n1244_003:0401b17": "智慧光。普照一切。令離三途。得無上力。是故號此菩",
    "X63n1244_003:0401b18": "薩名大勢至。此菩薩天冠。有五百寶花。一一寶花。有",
    "X63n1244_003:0401b19": "五百寶臺。一一臺中。十方諸佛。淨妙國土。廣長之相。",
    "X63n1244_003:0401b20": "皆於中現。頂上肉髻。如鉢頭摩花。於肉髻上有一寶",
    "X63n1244_003:0401b21": "瓶。盛諸光明。普現佛事。餘諸身相。如觀世音。等無有",
    "X63n1244_003:0401b22": "異。此菩薩行時。十方世界。一切震動。當地動處。有五",
    "X63n1244_003:0401b23": "百億寶花。一一寶花。莊嚴高顯。如極樂世界。此菩薩",
    "X63n1244_003:0401b24": "坐時。七寶國土。一時動搖。從下方金光佛剎。乃至上",
    "X63n1244_003:0401c01": "方光明王佛剎。於其中間。無量塵數。分身無量壽佛。",
    "X63n1244_003:0401c02": "分身觀世音。大勢至。皆悉雲集極樂國土。畟塞空中。",
    "X63n1244_003:0401c03": "坐蓮花座。演說妙法。度苦眾生。作此觀者。名為觀見",
    "X63n1244_003:0401c04": "大勢至菩薩。是為觀大勢至色身相。觀此菩薩者。名",
    "X63n1244_003:0401c05": "第十一觀。除無數劫阿僧祇生死之罪。作是觀者。不",
    "X63n1244_003:0401c06": "處胞胎。常遊諸佛淨妙國土。(一遍。接朗誦)南無大勢至菩",
    "X63n1244_003:0401c07": "薩。(一百八遍)。誦竟。念變食。甘露。普供呪(各三遍已。維那白云)。",
    "X63n1244_003:0401c08": "恭聞。勢至大士。本昔因地。以念佛心。入無生忍。今於",
    "X63n1244_003:0401c09": "此界。攝念佛人。歸於淨土。是以為西方弼聖。嘗示念",
    "X63n1244_003:0401c10": "佛三昧。憶佛念佛。現前當來。必定見佛。如染香人。身",
    "X63n1244_003:0401c11": "有香氣。此之法喻。誠為諄切。今值聖誕。敬修供養。伏",
    "X63n1244_003:0401c12": "願大士。憐念眾生。如母憶子。常蒙加被。亦如大士。淨",
    "X63n1244_003:0401c13": "念相繼得三摩地。盡此報身。生極樂國(白畢。舉贊云)。",
    "X63n1244_003:0401c14": "勢至大士。寶瓶巍峩。攝受念佛誓宏多。剎海盡包羅。",
    "X63n1244_003:0401c15": "弼侍彌陀。度苦出娑婆。",
    "X63n1244_003:0401c16": "南無大勢至菩薩(三稱。三拜各回本處)。",
    "X63n1244_003:0401c17": "證義曰。西方三聖。彌陀居中。觀音居左。勢至居右。",
    "X63n1244_003:0401c18": "今此上供。用觀經文。而觀大士。以圓通義。而顯本",
    "X63n1244_003:0401c19": "因也。熈願云。大勢至菩薩。於河沙劫前。以念佛入",
    "X63n1244_003:0401c20": "三摩地。常在此世界中。攝取念佛眾生。往生淨土。",
    "X63n1244_003:0401c21": "楞嚴經中。佛問圓通。菩薩自敘一章甚明。是當世",
    "X63n1244_003:0401c22": "所稱蓮宗遠公諸祖。尚係支那傳法之祖。而大勢",
    "X63n1244_003:0401c23": "至菩薩。則沙劫傳念佛法門之祖也。章內所言念",
    "X63n1244_003:0401c24": "佛之法。已極盡無餘。而母子相憶等語。尤為肫懇",
    "X63n1244_003:0402a01": "曲至。余初。一見生感。不能自已。再三諷誦。感極涕",
    "X63n1244_003:0402a02": "零。愈歎佛菩薩之恩難報。自此以後。每當念佛。先",
    "X63n1244_003:0402a03": "朗誦此章一遍。奉為常課。一回持誦。一回省發。受",
    "X63n1244_003:0402a04": "益不小。我既奉此法門。而得加被。願諸善人。亦如",
    "X63n1244_003:0402a05": "是行持。每於念佛時。先誦此章。念佛更為得力。果",
    "X63n1244_003:0402a06": "是行持。每於念佛時。先誦此章。念佛更為得力。果",
    "X63n1244_003:0402a07": "能如法修行。必蒙接引往生矣。熈願即於此章。略",
    "X63n1244_003:0402a08": "加疏釋。見遠公忌中。為念佛起首。并十念門。睡時",
    "X63n1244_003:0402a09": "入觀文。觀經第十三觀。又附勸言四則。一。勸發心",
    "X63n1244_003:0402a10": "念佛。二。勸實心念佛。三。勸求生淨土。四。勸正助雙",
    "X63n1244_003:0402a11": "脩。如此合訂。名曰念佛切要。刻印流通。誠為切要",
    "X63n1244_003:0402a12": "宜廣佈焉。",
    "X63n1244_003:0402a13": "地藏聖誕",
    "X63n1244_003:0402a14": "七月三十日。地藏聖誕(早課。燒香傳爐。住持拈香。維那舉香贊。至繞佛舉。拜地藏",
    "X63n1244_003:0402a15": "聖號十二拜。早粥。客堂掛牌等儀。與藥師誕同)。先稱。",
    "X63n1244_003:0402a16": "柰麻大慈地藏王菩薩(三稱。次誦)。",
    "X63n1244_003:0402a17": "地藏菩薩本願經。見聞利益品偈曰。吾觀地藏威神",
    "X63n1244_003:0402a18": "力。恒河沙劫說難盡。見聞瞻禮一念間。利益人天無",
    "X63n1244_003:0402a19": "量事。若男若女若龍神。報盡應當墮惡道。志心皈依",
    "X63n1244_003:0402a20": "大士身。壽命轉增除罪障。少失父母恩愛者。未知魂",
    "X63n1244_003:0402a21": "神在何趣。兄弟姊妹及諸親。生長以來皆不識。或塑",
    "X63n1244_003:0402a22": "或畵大士身。悲戀瞻禮不暫捨。三七日中念其名。菩",
    "X63n1244_003:0402a23": "薩當現無邊體。示其眷屬所生界。縱墮惡趣尋出離。",
    "X63n1244_003:0402a24": "若能不退是初心。即獲摩頂受聖記。欲修無上菩提",
    "X63n1244_003:0402b01": "者。乃至出離三界苦。是人即發大悲心。先當瞻禮大",
    "X63n1244_003:0402b02": "士像。一切諸願速成就。永無業障能遮止。有人發心",
    "X63n1244_003:0402b03": "念經典。欲度羣迷超彼岸。雖立是願不思議。旋讀旋",
    "X63n1244_003:0402b04": "忘多廢失。斯人有業障惑故。於大乘經不能記。供養",
    "X63n1244_003:0402b05": "地藏以香花。衣服飲食諸玩具。以淨水安大士前。一",
    "X63n1244_003:0402b06": "日一夜求服之。發殷重心慎五辛。酒肉邪淫及妄語",
    "X63n1244_003:0402b07": "三七日內勿殺害。至心思念大士名。即於夢中見無",
    "X63n1244_003:0402b08": "邊。覺來便得利根耳。應是經教歷耳聞。千萬生中永",
    "X63n1244_003:0402b09": "不忘。以是大士不思議。能使斯人獲此慧。貧窮眾生",
    "X63n1244_003:0402b10": "及疾病。家宅凶衰眷屬離。睡夢之中悉不安。求者乖",
    "X63n1244_003:0402b11": "違無稱遂。志心瞻禮地藏像。一切惡事皆消滅。至於",
    "X63n1244_003:0402b12": "夢中盡得安。衣食豐饒神鬼護。欲入山林及渡海。毒",
    "X63n1244_003:0402b13": "惡禽獸及惡人。惡神惡鬼并惡風。一切諸難諸苦惱。",
    "X63n1244_003:0402b14": "但當瞻禮及供養。地藏菩薩大士像。如是山林大海",
    "X63n1244_003:0402b15": "中。應是諸惡皆消滅。觀音志心聽吾說。地藏無盡不",
    "X63n1244_003:0402b16": "思議。百千萬劫說不周。廣宣大士如是力。地藏名字",
    "X63n1244_003:0402b17": "人若聞。乃至見像瞻禮者。香花衣服飲食奉。供養百",
    "X63n1244_003:0402b18": "千受妙樂。若能以此迴法界。畢竟成佛超生死。是故",
    "X63n1244_003:0402b19": "觀音汝當知。普告恒沙諸國土。(一遍。次誦)唵。三陀囉伽陀",
    "X63n1244_003:0402b20": "娑婆訶(一百八遍。餘如常儀。維那白云)。",
    "X63n1244_003:0402b21": "伏以。金風載發。肇開金容之祥。玉露將濡。適顯玉毫",
    "X63n1244_003:0402b22": "之瑞。率土傳誕降佳辰。秋月初盡。普天仰和煦聖德。",
    "X63n1244_003:0402b23": "杲曰正中。切念眾等。身居末世。罪結多生。求脫苦輪。",
    "X63n1244_003:0402b24": "必藉仁風之披拂。欲登樂地。全依慈照以逍遙。茲值。",
    "X63n1244_003:0402c01": "曇花示現之期。敬舉芹藻薦馨之典。眾等。伏願。金錫",
    "X63n1244_003:0402c02": "重光。明珠流焰。癡狂頓歇。開無始之鐵城。熱惱驟除。",
    "X63n1244_003:0402c03": "出眼前之火宅。人天普利。幽明咸資(白已。一拜。歸位。舉贊)。",
    "X63n1244_003:0402c04": "地藏大士。誓願宏深。明珠照破鐵圍城。金錫振幽冥。",
    "X63n1244_003:0402c05": "禮像稱名。沙界布陽春。　柰麻大慈地藏菩薩。",
    "X63n1244_003:0402c06": "證義曰。地藏度生之事。地藏菩薩本願經。地藏十",
    "X63n1244_003:0402c07": "輪經。占察善惡業報經中廣說。今舉東土示跡者。",
    "X63n1244_003:0402c08": "神僧傳云。佛滅度一千五百年。地藏降迹新羅國",
    "X63n1244_003:0402c09": "主家。姓金。號喬覺。永徽四年。年二十四歲祝髮。擕",
    "X63n1244_003:0402c10": "白犬善聽。航海而來。至江南。池州府東。青陽縣。九",
    "X63n1244_003:0402c11": "華山。端坐九子山頭。七十五載。至開元十六年。七",
    "X63n1244_003:0402c12": "月三十夜成道。計年九十九歲。時有閣老閔公。素",
    "X63n1244_003:0402c13": "懷善念。每齋百僧。必虗一位。請洞僧(即地藏也)足數。僧",
    "X63n1244_003:0402c14": "乃乞一袈裟地。公許。衣遍覆九峯。遂盡喜捨。其子",
    "X63n1244_003:0402c15": "求出家。即道明和尚。公後亦離俗網。反禮其子為",
    "X63n1244_003:0402c16": "師。故今侍像。左道明。右閔公。職此故也。菩薩入定",
    "X63n1244_003:0402c17": "二十年。至至德二年。七月三十日。顯聖起塔。至今",
    "X63n1244_003:0402c18": "成大道場。現果錄云。吳門。王建。一日無疾忽終。青",
    "X63n1244_003:0402c19": "衣引至冥府。閻君鞠勘。係是誤攝。乃山東王建也。",
    "X63n1244_003:0402c20": "由是出冥殿。見地獄黑焰蔽空。呌如雷吼。三老僧。",
    "X63n1244_003:0402c21": "趺坐樹抄。以淨水洒之。獄人痛聲停寢。近前詢之。",
    "X63n1244_003:0402c22": "即觀音。普賢。地藏也。據此可見地藏經中所說。持",
    "X63n1244_003:0402c23": "地藏名。禮地藏像。獲福消罪。真有不可思議者。",
    "X63n1244_003:0402c24": "百丈叢林清規證義記卷第三"
}