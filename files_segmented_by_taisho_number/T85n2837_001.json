{
    "T85n2837_001:1283c22": "楞伽資記一卷",
    "T85n2837_001:1283c24": "東都沙門釋淨覺居太行山靈泉",
    "T85n2837_001:1283c25": "谷集",
    "T85n2837_001:1283c26": "第一。宋朝求那跋陀羅三藏。中天竺國人。",
    "T85n2837_001:1283c27": "大乘學時號摩訶衍。元嘉年。隨船至廣州。",
    "T85n2837_001:1283c28": "宋太祖。迎於丹陽郡。譯出楞伽經。王公道",
    "T85n2837_001:1283c29": "俗請開禪訓。跛陀未善宋言有愧。即多夢人",
    "T85n2837_001:1284a01": "以劍易首。於是就開禪訓　三藏云。此土。地",
    "T85n2837_001:1284a02": "居東邊。修道無法。以無法故。或墜小乘二乘",
    "T85n2837_001:1284a03": "法。或墮九十五種外道法。或墮鬼神禪。",
    "T85n2837_001:1284a04": "觀見一切物。知他人家好惡事。苦哉。大福大",
    "T85n2837_001:1284a05": "禍。自陷陷他。我慜　此輩。長劫落鬼神。久",
    "T85n2837_001:1284a06": "受生死。不得解脫。或墮術法。役使鬼神。看",
    "T85n2837_001:1284a07": "他家好惡事。誰言我坐禪觀行。凡夫盲迷",
    "T85n2837_001:1284a08": "不解。謂登聖道。皆悉降伏。不知是鬼神邪",
    "T85n2837_001:1284a09": "魅法也。我中國有正法。祕不傳簡。有緣根熟",
    "T85n2837_001:1284a10": "者。路逢良賢。途中受與。若不逢良賢。父子",
    "T85n2837_001:1284a11": "不得。楞伽經云。諸佛心第一。教授法時。心",
    "T85n2837_001:1284a12": "不起處是也。此法超度三乘。越過十地。究",
    "T85n2837_001:1284a13": "竟佛果處。只可默心自知。無心養神。無念",
    "T85n2837_001:1284a14": "安身。閑居淨坐。守本歸真。我法祕默。不為",
    "T85n2837_001:1284a15": "凡愚淺識所傳。要是福德厚人。乃能受行。",
    "T85n2837_001:1284a16": "若不解處。六有七八。若解處。八無六七。擬",
    "T85n2837_001:1284a17": "作佛者。先學安心。心未安時。善尚非善。何況",
    "T85n2837_001:1284a18": "其惡。心得安靜時。善惡俱無依華嚴經云。",
    "T85n2837_001:1284a19": "法法不相知。至此國來。尚不見修道人。何",
    "T85n2837_001:1284a20": "況安心者。時時見有一作業。未契於道。或在",
    "T85n2837_001:1284a21": "名聞。成為利養。人我心行。嫉妬心造。云何嫉",
    "T85n2837_001:1284a22": "妬。見他人修道。達理達行。多有歸依供養。",
    "T85n2837_001:1284a23": "即生嫉妬心。即生憎嫌心。自恃聰明。不用",
    "T85n2837_001:1284a24": "勝己。是名嫉妬。以此惠解。若晝若夜。修懃",
    "T85n2837_001:1284a25": "諸行。雖斷煩惱。除其擁礙。道障交競。不得安",
    "T85n2837_001:1284a26": "靜。但名修是。不名安心。若爾縱行六波羅",
    "T85n2837_001:1284a27": "蜜。講經坐二禪三禪。精進苦行但名為善。不",
    "T85n2837_001:1284a28": "名法行。不以愛水。溉灌業田。不於中。種識",
    "T85n2837_001:1284a29": "種子。如是比丘。名為法行　今言安心者。略",
    "T85n2837_001:1284b01": "有四種。一者背理心。謂一向凡夫心也。二",
    "T85n2837_001:1284b02": "者向理心。謂厭惡生死。以求涅槃。趣向寂",
    "T85n2837_001:1284b03": "靜。名聲聞心也。三者入理心。謂雖復斷障顯",
    "T85n2837_001:1284b04": "理。能所未亡。是菩薩心也。四者理心。謂非理",
    "T85n2837_001:1284b05": "外理。非心外心。理即是心。心能平等。名之為",
    "T85n2837_001:1284b06": "理。理照能明。名之為心。心理平等。名之為佛",
    "T85n2837_001:1284b07": "心。會實性者。不見生死涅槃有別。凡聖為異。",
    "T85n2837_001:1284b08": "境智無二。理事俱融。真俗齊觀。染淨一如。佛",
    "T85n2837_001:1284b09": "與眾生。本來平等一際。楞伽經云。一切無涅",
    "T85n2837_001:1284b10": "槃。無有涅槃佛。無有佛涅槃。遠離覺所覺。若",
    "T85n2837_001:1284b11": "有若無有。是二悉俱離。大道本來廣遍。圓",
    "T85n2837_001:1284b12": "淨本有。不從因得。如似浮雲底日光。雲霧滅",
    "T85n2837_001:1284b13": "盡。日光自現。何用更多廣學知見。涉歷文字",
    "T85n2837_001:1284b14": "語言。覆歸生死道。用口說文傳為道此者。",
    "T85n2837_001:1284b15": "人貪求名利。自壞壞他。亦如磨銅鏡。鏡面",
    "T85n2837_001:1284b16": "上塵落盡。鏡自明淨。諸無行。經云。佛亦不",
    "T85n2837_001:1284b17": "作佛。亦不度眾生。眾生強分別。作佛度眾生。",
    "T85n2837_001:1284b18": "而此心不證。是即無定。證則別有照緣起大",
    "T85n2837_001:1284b19": "用。圓通無礙。名大修道。自他無二。一切行一",
    "T85n2837_001:1284b20": "時行。亦無前後。亦無中間。名為大乘。內外無",
    "T85n2837_001:1284b21": "著。大捨畢竟。名為檀波羅蜜。善惡平等。俱不",
    "T85n2837_001:1284b22": "可得。即是尸波羅蜜。心境無違。怨害永盡。",
    "T85n2837_001:1284b23": "即是忍波羅蜜。大寂不動。而萬行自然。即是",
    "T85n2837_001:1284b24": "精進波羅蜜。繁與妙寂。即是禪波羅蜜。妙",
    "T85n2837_001:1284b25": "寂開明。即是般若波羅蜜。如此之人。勝上廣",
    "T85n2837_001:1284b26": "大。圓攝無礙。得繁與。是為大乘。有求大乘",
    "T85n2837_001:1284b27": "者。若不先學安心。定知誤矣　大品經云。諸",
    "T85n2837_001:1284b28": "佛五眼。觀眾生心及一切法。畢竟不見。華嚴",
    "T85n2837_001:1284b29": "經云。無見乃能見。思益經云。非眼所見。非耳",
    "T85n2837_001:1284c01": "鼻舌身意識所知。但應隨如相見如眼如乃",
    "T85n2837_001:1284c02": "至意如。法位亦如是。若能如是見者。是名",
    "T85n2837_001:1284c03": "正見。禪決曰。蝙蝠角鴟。晝不見物。夜見物",
    "T85n2837_001:1284c04": "者。皆是妄想顛倒故也。所以者何。蝠蝙角鴟。",
    "T85n2837_001:1284c05": "見他闇為明。凡夫人。見他明為闇。皆為是妄",
    "T85n2837_001:1284c06": "想。以顛倒故。以業障故。不見真法。若然者。",
    "T85n2837_001:1284c07": "明不定明。闇不定闇。如是解者。不為顛倒惑",
    "T85n2837_001:1284c08": "亂。即入如來常樂我淨中也　大法師之楞",
    "T85n2837_001:1284c09": "伽經云。說何淨其念者。遣物令妄想。勿令",
    "T85n2837_001:1284c10": "漏念。念佛極著力。念念連注不斷。寂然無念。",
    "T85n2837_001:1284c11": "證本空淨也。又云。一受不退常寂然。則佛說",
    "T85n2837_001:1284c12": "云何增長也。又云。從師而學。悟不由師。凡",
    "T85n2837_001:1284c13": "教人智慧。未甞說此。就事而徵。指樹葉是",
    "T85n2837_001:1284c14": "何物。又云。汝能入瓶入柱。及能入穴山。杖",
    "T85n2837_001:1284c15": "能說法不。又云。汝身入心。又云。屋內有瓶。",
    "T85n2837_001:1284c16": "屋外亦有瓶不。瓶中有水不。水中有瓶不。",
    "T85n2837_001:1284c17": "乃至天下諸水。一一中皆有瓶不。又云。此水",
    "T85n2837_001:1284c18": "是何物又樹葉能說法。瓶能說法。柱能說",
    "T85n2837_001:1284c19": "法。及地水火風皆能說法。土瓦石。亦能說",
    "T85n2837_001:1284c20": "法者。何也。",
    "T85n2837_001:1284c21": "第二。魏朝三藏法師菩提達摩。承求那跋陀",
    "T85n2837_001:1284c22": "羅三藏後。其達摩禪師。志闡大乘。泛海吳越",
    "T85n2837_001:1284c23": "遊洛至鄴。沙門道育惠可。奉事五年。方海",
    "T85n2837_001:1284c24": "四行。謂可曰。有楞伽經四卷。仁者依行。自然",
    "T85n2837_001:1284c25": "度脫。餘度如續高師傳所明。略辨大乘入",
    "T85n2837_001:1284c26": "道四行。弟子曇林序　法師者。西域南天竺",
    "T85n2837_001:1284c27": "國。是大婆羅門國王第三之子。神惠疎朗。",
    "T85n2837_001:1284c28": "聞皆曉晤。志存磨訶衍道。故捨素從緇。紹",
    "T85n2837_001:1284c29": "隆聖。冥心虛寂。通鑒世事。內外俱明。德超",
    "T85n2837_001:1285a01": "世表。悲悔邊隅。正教陵替。遂能遠涉山海。",
    "T85n2837_001:1285a02": "遊化漢魏。亡心寂默之士。莫不歸信。取相存",
    "T85n2837_001:1285a03": "見之流。乃生譏謗。于時。唯有道育惠可。此",
    "T85n2837_001:1285a04": "二沙門。年雖後生。携志高遠。幸逢法師。事之",
    "T85n2837_001:1285a05": "數載虔恭諮啟。善蒙師意。法師感其精成。",
    "T85n2837_001:1285a06": "誨以真道。如是安心。如是發行。如是順物。如",
    "T85n2837_001:1285a07": "是方便。此是大乘安心之法。令無錯謬。如是",
    "T85n2837_001:1285a08": "安心者。壁觀。如是發行者。四行。如是順物",
    "T85n2837_001:1285a09": "者。防護譏嫌。如是方便者。遣其不著。此略所",
    "T85n2837_001:1285a10": "由。意在後文。",
    "T85n2837_001:1285a11": "未入道多途。要而言之。不出二種。一是理",
    "T85n2837_001:1285a12": "入。二是行入。理入者。謂藉教　悟宗。深信含",
    "T85n2837_001:1285a13": "生。凡聖同一真性。但為客塵妄覆。不能顯",
    "T85n2837_001:1285a14": "了。若也捨妄歸真。凝住辟觀。自他。凡聖",
    "T85n2837_001:1285a15": "等一。堅住不移。更不隨於言教。此即與真理",
    "T85n2837_001:1285a16": "冥狀。無有分別。寂然無名之理入。行入者。",
    "T85n2837_001:1285a17": "所謂四行。其餘諸行。悉入此行中。何等為四",
    "T85n2837_001:1285a18": "行。一者報怨。二者隨緣行。三者無所求行。",
    "T85n2837_001:1285a19": "四稱法行。云何報怨行。修道行人。若受苦",
    "T85n2837_001:1285a20": "時。當自念言。我從往昔。無數劫中。棄本逐",
    "T85n2837_001:1285a21": "末。流浪諸有。多報怨憎。違害無限。今雖無",
    "T85n2837_001:1285a22": "犯。是我宿殃。惡業果熟。非天非人。所能見",
    "T85n2837_001:1285a23": "與。甘心忍受。都無怨訴。經云。逢苦不憂。何",
    "T85n2837_001:1285a24": "以故。識達本故。此心生時。與理相應。體怨",
    "T85n2837_001:1285a25": "進道。是故。說言報怨行。第二隨緣行者。眾生",
    "T85n2837_001:1285a26": "無我。並緣業所傳。苦樂齊受。皆從緣生。若",
    "T85n2837_001:1285a27": "得勝報榮譽等事。是我過去宿因所感。今方",
    "T85n2837_001:1285a28": "得之。緣盡還無。何喜之有。得失從緣。心無增",
    "T85n2837_001:1285a29": "減。喜風不動。冥順於通。是故。說言隨緣行。",
    "T85n2837_001:1285b01": "第三無所求行者。世人長迷。處處貪著。名之",
    "T85n2837_001:1285b02": "為求。智者悟真。理將俗反。安心無為。形隨運",
    "T85n2837_001:1285b03": "轉。萬有斯空。無所願樂。功德黑闇。常相隨",
    "T85n2837_001:1285b04": "逐。三界久居。猶如火宅。有身皆苦。誰得而",
    "T85n2837_001:1285b05": "安。了達此處。故於諸有。息想無求。經云。有",
    "T85n2837_001:1285b06": "求皆苦。無求乃樂。判如無求。真為道行。第",
    "T85n2837_001:1285b07": "四稱法行者。性淨之理。因之為法。理此眾",
    "T85n2837_001:1285b08": "相斯空。無染無著。無此無彼。經云。法無眾",
    "T85n2837_001:1285b09": "生。離眾生垢故。法無有我。離我垢故。智若",
    "T85n2837_001:1285b10": "能信解此理。應當稱法而行。法體無慳於身",
    "T85n2837_001:1285b11": "命。則行檀捨施。心無悋惜。達解三空。不倚",
    "T85n2837_001:1285b12": "著。但為去垢。攝眾生。而無取相。此為自",
    "T85n2837_001:1285b13": "復地。亦能莊嚴菩提之道。檀度既爾。餘",
    "T85n2837_001:1285b14": "五亦然。為除妄想。修行六度。而無所行是為",
    "T85n2837_001:1285b15": "稱法行。此四行。是達摩禪師親說。餘則弟子",
    "T85n2837_001:1285b16": "曇林記師言行。集成一卷。名曰達磨論",
    "T85n2837_001:1285b17": "也。菩提師又為坐禪眾。釋楞伽要義一卷。有",
    "T85n2837_001:1285b18": "十二三紙。亦名達磨論也。此兩本論文。",
    "T85n2837_001:1285b19": "文理圓淨。天下流通。自外更有人。偽告",
    "T85n2837_001:1285b20": "達摩論三卷。文繁理散。不堪行用。大師又指",
    "T85n2837_001:1285b21": "事問義。但指一物。喚作何物。眾物皆問之。迴",
    "T85n2837_001:1285b22": "換物名。變易問之。又云。此身有不。身是何",
    "T85n2837_001:1285b23": "身。又云。空中雲霧。終不能染污虛空。然能翳",
    "T85n2837_001:1285b24": "虛空。不得明淨。涅槃經云。無內六入無外六",
    "T85n2837_001:1285b25": "塵。內外合故。名為中道。",
    "T85n2837_001:1285b26": "第三。齊朝鄴中沙門惠可。承達磨禪師後。",
    "T85n2837_001:1285b27": "其可禪師。俗姓姬。武牢人。年十四。遇達摩",
    "T85n2837_001:1285b28": "禪遊化嵩洛。奉事六載。精究一乘。附於玄",
    "T85n2837_001:1285b29": "理。略說修道。明心要法。真登佛果。楞伽經",
    "T85n2837_001:1285c01": "云。牟尼寂靜觀。是則遠離生死。是名為不",
    "T85n2837_001:1285c02": "取。今世後世。淨十方諸佛。若有一人。不",
    "T85n2837_001:1285c03": "因坐禪而成佛者。無有是處。十地經云。眾",
    "T85n2837_001:1285c04": "生身中。有金剛佛。猶如日輪。體明圓滿。",
    "T85n2837_001:1285c05": "慶大無邊。只為五蔭。重雲覆障。眾生不見。",
    "T85n2837_001:1285c06": "若逢智風。飄蕩五蔭。重雲滅盡。佛性圓照。",
    "T85n2837_001:1285c07": "煥然明淨。華嚴經云慶大如法界。究竟如虛",
    "T85n2837_001:1285c08": "空。亦如瓶內燈光。不能照外。亦如世間雲霧。",
    "T85n2837_001:1285c09": "八方俱起。天下陰暗。日光起得明淨。日光",
    "T85n2837_001:1285c10": "不壞。只為雲霧障。一切眾生。清淨性。亦復",
    "T85n2837_001:1285c11": "如是。只為攀緣妄念諸見。煩惱重雲。覆障聖",
    "T85n2837_001:1285c12": "道。不能顯了。若忘念不生。默然淨坐。大涅",
    "T85n2837_001:1285c13": "槃日。自然明淨。俗書云。氷生於水而氷遏水。",
    "T85n2837_001:1285c14": "氷伴而水通。妄起於真而妄迷真。妄盡而",
    "T85n2837_001:1285c15": "真現。即心海澄清。法身空淨也。故學人依文",
    "T85n2837_001:1285c16": "字語言為道者。如風中燈。不能破闇。焰焰謝",
    "T85n2837_001:1285c17": "滅。若淨坐無事。如蜜室中燈。則解破闇。昭",
    "T85n2837_001:1285c18": "物分明。若了心源清淨。一切願足。一切行滿。",
    "T85n2837_001:1285c19": "一切皆辨。不受後有。得此法身者。恒沙眾",
    "T85n2837_001:1285c20": "生。莫過有一行。億億劫中。時有一人。與此",
    "T85n2837_001:1285c21": "相應耳。若精誠不內發。三世中縱值恒沙諸",
    "T85n2837_001:1285c22": "佛。無所為。是知眾生識心自度。佛不度眾生。",
    "T85n2837_001:1285c23": "佛若能度眾生過去逢無量恒沙諸佛。何故",
    "T85n2837_001:1285c24": "我不成佛。只是精誠不內發。口說得。心不",
    "T85n2837_001:1285c25": "得。終不免逐業受形。故佛性猶如天下有日",
    "T85n2837_001:1285c26": "月。水中有火。人中有佛性。亦名佛性燈。亦",
    "T85n2837_001:1285c27": "名涅槃鏡。是故大涅槃鏡。明於日月。內外圓",
    "T85n2837_001:1285c28": "淨。無邊無際。猶如鍊金。金質火盡。金性不",
    "T85n2837_001:1285c29": "壞。眾生生死相滅。法身不壞。亦如埿團壞。",
    "T85n2837_001:1286a01": "亦如波浪滅。水性不壞。眾生生死相滅。法身",
    "T85n2837_001:1286a02": "不壞。坐禪有功。身中自證故晝日餅尚未",
    "T85n2837_001:1286a03": "堪飡。說食焉能使飽。雖欲去其前塞。翻令",
    "T85n2837_001:1286a04": "後榍彌堅。華嚴經云。譬如貧窮人。晝夜數他",
    "T85n2837_001:1286a05": "寶。自無一錢分。多聞亦如是　又讀者暫看。",
    "T85n2837_001:1286a06": "急須併却。若不捨還。同文字學。則何異煎流",
    "T85n2837_001:1286a07": "水以求氷。煮沸湯而覓雪。是故諸佛說說。或",
    "T85n2837_001:1286a08": "說說於不說。諸法實相中。無說無不說。解",
    "T85n2837_001:1286a09": "斯舉一千從。法華經云。非實非虛。非如非異。",
    "T85n2837_001:1286a10": "太師之說此真法皆如實。與真幽理竟不",
    "T85n2837_001:1286a11": "殊。本迷摩尼謂瓦礫豁能自覺是真珠。無",
    "T85n2837_001:1286a12": "明智慧等無異。當知法即皆如。敏此二見",
    "T85n2837_001:1286a13": "諸徒輩。申詞投筆作斯。觀身與佛不差",
    "T85n2837_001:1286a14": "別。何須更覓彼無餘。又云。吾本發心時。截",
    "T85n2837_001:1286a15": "一臂。從初夜雪中立。直至三更。不覺雪過",
    "T85n2837_001:1286a16": "於膝。以求無上道　華嚴經第七卷中說。東",
    "T85n2837_001:1286a17": "方入正受。西方三昧起。於眼根中入正受。",
    "T85n2837_001:1286a18": "於色法中三昧起。示現色法不思議。一切天",
    "T85n2837_001:1286a19": "人莫能知。其色法中入正受。於眼起定念不",
    "T85n2837_001:1286a20": "亂。觀眼無生無自性。說空寂滅無所有。乃至",
    "T85n2837_001:1286a21": "耳鼻舌身意。亦復如是。童子身入正受。於壯",
    "T85n2837_001:1286a22": "年身三昧起。壯年身入正受　於老年身三",
    "T85n2837_001:1286a23": "昧起。老年身入正受。於善女人三昧起。善女",
    "T85n2837_001:1286a24": "人入正受。於善男子三昧起。善男子入正受。",
    "T85n2837_001:1286a25": "於比丘尼身三昧起。比丘尼身入正受。於比",
    "T85n2837_001:1286a26": "丘身三昧起。比丘身入正受。於學無學三昧",
    "T85n2837_001:1286a27": "起。無學入正受。於緣覺身三昧起。緣覺身",
    "T85n2837_001:1286a28": "入正受。於如來身三昧起。毛孔中。入正",
    "T85n2837_001:1286a29": "受。一切毛孔三昧起。一切毛孔入正受。一",
    "T85n2837_001:1286b01": "毛端頭三昧起。一毛端入正受。一切毛端三",
    "T85n2837_001:1286b02": "昧起。一切毛端入正受。一微塵中三昧起一",
    "T85n2837_001:1286b03": "微塵中入正受。一切微塵三昧起。大海水入",
    "T85n2837_001:1286b04": "正受。於大盛火三昧起。一身能作無量身。以",
    "T85n2837_001:1286b05": "無量作一身。解斯舉一千從。萬物皆然也。",
    "T85n2837_001:1286b06": "第四。隋朝舒州思空山粲禪師。承可禪師後。",
    "T85n2837_001:1286b07": "其粲禪師。罔知姓位。不測所生。按續高僧",
    "T85n2837_001:1286b08": "傳曰。可後粲禪師。隱思空山。蕭然淨坐。不出",
    "T85n2837_001:1286b09": "文記。祕不傳法。唯僧道信。奉事粲十二年。",
    "T85n2837_001:1286b10": "寫器傳燈。燈成就。粲印道信了了見佛性",
    "T85n2837_001:1286b11": "處。語信曰。法華經云。唯此一事。實無二。亦",
    "T85n2837_001:1286b12": "無三。故知聖道幽通。言詮之所不逮。法身空",
    "T85n2837_001:1286b13": "寂。見聞之所不及。即文字語言。徒勞施設",
    "T85n2837_001:1286b14": "也　大師云。餘人皆貴坐終。嘆為奇異。余今",
    "T85n2837_001:1286b15": "立化。生死自由。言訖遂以手攀樹枝。奄然氣",
    "T85n2837_001:1286b16": "盡。終於𡸣公山。寺中見有廟影。詳玄傳曰。",
    "T85n2837_001:1286b17": "惟一實之淵曠。嗟萬相之繁難。俗異於體",
    "T85n2837_001:1286b18": "同。凡聖分而道合。尋涯也豁乎無際。眇乎無",
    "T85n2837_001:1286b19": "窮。源於無始。極於無終。解或以茲齊貫。",
    "T85n2837_001:1286b20": "深淨於此俱融。諺空有而聞寂。括宇宙以",
    "T85n2837_001:1286b21": "通同。若純金不隔於環玔。等積水不憚於連",
    "T85n2837_001:1286b22": "漪。經云。此明理無間雜。故絕邊際之談。性",
    "T85n2837_001:1286b23": "非物造。致息始之論。所以明闇泯於不",
    "T85n2837_001:1286b24": "言門。善惡融於一相之道。斯即無動而不",
    "T85n2837_001:1286b25": "寂。無異而不同。若水之為波瀾。金之為器",
    "T85n2837_001:1286b26": "體。金為器體。故無器而不全。波為水用。亦",
    "T85n2837_001:1286b27": "無波而異水也。觀無礙於緣起。信難思於物",
    "T85n2837_001:1286b28": "性。猶寶殿之垂珠。似瑤臺之懸鏡。彼此異而",
    "T85n2837_001:1286b29": "相入。紅紫分而交映。物不滯其自他。事莫",
    "T85n2837_001:1286c01": "權其邪正。隣虛舍大千之法。剎那總三除",
    "T85n2837_001:1286c02": "之時。懼斯言之少信。借帝網以除疑。蓋普",
    "T85n2837_001:1286c03": "眼之能囑。豈或識以知之。注云。此明祕密",
    "T85n2837_001:1286c04": "緣起。帝網法界。一即一切。參而不同。所以然",
    "T85n2837_001:1286c05": "者。相無自實。起必依真之理既融。相亦無",
    "T85n2837_001:1286c06": "礙故。巨細雖懸。猶鏡像之相入。彼此之異。",
    "T85n2837_001:1286c07": "若殊色之交形。即一一切。緣無礙。理",
    "T85n2837_001:1286c08": "理數然也。故知大千彌廣。處纖塵而不窄。三",
    "T85n2837_001:1286c09": "世長久。入從略以能容。自可洞視於金墉之",
    "T85n2837_001:1286c10": "外。了無所權。入身於后壁之中。未曾有隔。",
    "T85n2837_001:1286c11": "是以聖人得理成用。若理不可然。則聖此",
    "T85n2837_001:1286c12": "無此力。解則通。無礙由情擁。普眼之惠。如",
    "T85n2837_001:1286c13": "實能知。如猴著鎖而停躁。蛇入筒而改曲。",
    "T85n2837_001:1286c14": "涉曠海以戒船。曉車幽以惠燭。注云。猴著",
    "T85n2837_001:1286c15": "鎖喻戒制心。蛇入筒喻定自亂。智度論云。",
    "T85n2837_001:1286c16": "蛇行性曲。入筒即直。三昧制心。亦復如是",
    "T85n2837_001:1286c17": "　金光明最勝王經三身品云。佛雖三名。而無",
    "T85n2837_001:1286c18": "三體也。",
    "T85n2837_001:1286c19": "第五。唐朝蘄州雙峯山道信禪師後。其信",
    "T85n2837_001:1286c20": "禪師。再敞禪門。宇內流布。有菩薩戒法一本。",
    "T85n2837_001:1286c21": "及制入道安心要方便法門。為有緣根熟者。",
    "T85n2837_001:1286c22": "說我此法。要依楞伽經。諸佛心第一。又依",
    "T85n2837_001:1286c23": "文殊說般若經。一行三昧。即念佛心是佛。妄",
    "T85n2837_001:1286c24": "念是凡夫。文殊說般若經云。文殊師利言。世",
    "T85n2837_001:1286c25": "尊。云何名一行三昧佛。法界一相。繫緣法",
    "T85n2837_001:1286c26": "界。是名一行三昧。如法界緣不退不壞。不思",
    "T85n2837_001:1286c27": "議無礙無相。善男子善女人。欲入一行三昧。",
    "T85n2837_001:1286c28": "應處空閑。捨諸亂意。不取相貌。繫心一佛。專",
    "T85n2837_001:1286c29": "稱名字。隨佛方便所。端身正向。能於一佛。",
    "T85n2837_001:1287a01": "念念相續。即是念中。能見過去未來現在諸",
    "T85n2837_001:1287a02": "佛。何以故。念一佛功德無量無邊。亦與無量",
    "T85n2837_001:1287a03": "諸佛功德無二。不思議佛法等分別。皆乘一",
    "T85n2837_001:1287a04": "如。成最正覺。悉具無量功德。無量辨才。如",
    "T85n2837_001:1287a05": "是入一行三昧者。盡知恒沙諸佛法界。無差",
    "T85n2837_001:1287a06": "別相。夫身心方寸。舉足下足。常在道場。施",
    "T85n2837_001:1287a07": "為舉動。皆是菩提。普賢觀經云。一切業障海。",
    "T85n2837_001:1287a08": "皆從妄相生。若欲懺悔者。端坐念實相。是",
    "T85n2837_001:1287a09": "名第一懺併除三毒心攀緣心覺觀心念佛。",
    "T85n2837_001:1287a10": "心心相續忽然澄寂。更無所緣念。大品經云。",
    "T85n2837_001:1287a11": "無所念者。是名念佛。何等名無所念。即念佛",
    "T85n2837_001:1287a12": "心名無所念。離心無別有佛。離佛無別有心。",
    "T85n2837_001:1287a13": "念佛即是念心。求心即是求佛。所以者何。識",
    "T85n2837_001:1287a14": "無刑。佛無刑。佛無相貌。若也知此道理。即",
    "T85n2837_001:1287a15": "是安心。常憶念佛。攀緣不起。則泯然無相。",
    "T85n2837_001:1287a16": "平等不二。不入此位中。憶佛心謝。更不須",
    "T85n2837_001:1287a17": "徽。即看此等心。即是如來真實法性之身。",
    "T85n2837_001:1287a18": "亦名正法。亦名佛性。亦名諸法實性實際。",
    "T85n2837_001:1287a19": "亦名淨土。亦名菩提金剛三昧本覺等。亦名",
    "T85n2837_001:1287a20": "涅槃界般若等。名雖無量。皆同一體。亦無能",
    "T85n2837_001:1287a21": "觀所觀之意。如是等心。要令清淨。常現在",
    "T85n2837_001:1287a22": "前。一切諸緣。不能干亂。何以故。一切諸事。",
    "T85n2837_001:1287a23": "皆是如來一法身故。經是一心中。諸結煩",
    "T85n2837_001:1287a24": "惱。自然除滅。於一塵中。具無量世界。無量",
    "T85n2837_001:1287a25": "世界集一毛端。於其本事如故。不相訪礙。",
    "T85n2837_001:1287a26": "花嚴經云。有一經卷。在微塵中。見三千大",
    "T85n2837_001:1287a27": "千世界事。略舉安心。不可具盡。其中善巧。出",
    "T85n2837_001:1287a28": "自方寸。略為後生疑者。假為一問。如來法身",
    "T85n2837_001:1287a29": "若此者。何故復有相好之身。現世說法。信曰。",
    "T85n2837_001:1287b01": "正如來法性之身。清淨圓滿。一切類悉於",
    "T85n2837_001:1287b02": "中現。而法性身。無心起作。如頗梨鏡懸在高",
    "T85n2837_001:1287b03": "堂。一切像悉於中現。鏡亦無心。能現種種。經",
    "T85n2837_001:1287b04": "云。如來現世說法者。眾生妄想故。今行者若",
    "T85n2837_001:1287b05": "修心盡淨。則知如來常不說法。是乃為具足",
    "T85n2837_001:1287b06": "多聞。聞者一無相也。是以經云。眾生根有",
    "T85n2837_001:1287b07": "無量故。所以說法無量。說法無量。說法無",
    "T85n2837_001:1287b08": "量故。義亦名無量義。無量義者。從一法生。",
    "T85n2837_001:1287b09": "其一法者。則無相也。無相不相。名為實相。則",
    "T85n2837_001:1287b10": "泯然清淨是也。斯之誠言。則為證也　坐時當",
    "T85n2837_001:1287b11": "覺。識心初動。運運流注。隨其來去。皆令知",
    "T85n2837_001:1287b12": "之。以金剛惠微責。猶如草木無所別知之",
    "T85n2837_001:1287b13": "無知。乃名一切智。此是菩薩一相法門。問。何",
    "T85n2837_001:1287b14": "者是禪師。信曰。不為靜亂所惱者。即是好禪",
    "T85n2837_001:1287b15": "用心人。常住於止心則沈沒。久住於觀心則",
    "T85n2837_001:1287b16": "散亂。法華經云。佛自住大乘。如其所得法。定",
    "T85n2837_001:1287b17": "惠力莊嚴。以此度眾生。云何能得悟解法相。",
    "T85n2837_001:1287b18": "心得明淨。信曰。亦不念佛。亦不捉心。亦不看",
    "T85n2837_001:1287b19": "心。亦不計心。亦不思惟。亦不觀行。亦不散",
    "T85n2837_001:1287b20": "亂。直任運。亦不令去。亦不令住。獨一清淨。",
    "T85n2837_001:1287b21": "究竟處心自明淨。或可諦看。心即得明淨。心",
    "T85n2837_001:1287b22": "如明鏡。或可一年。心更明淨。或可三五年。",
    "T85n2837_001:1287b23": "心更明淨。或可因人為說。即悟解。或可",
    "T85n2837_001:1287b24": "永不須說得解。經道。眾生心性。譬如寶珠",
    "T85n2837_001:1287b25": "沒水。水濁珠隱。水清珠顯。為謗三寶。破和合",
    "T85n2837_001:1287b26": "僧。諸見煩惱所污。貪嗔顛倒所染。眾生不悟",
    "T85n2837_001:1287b27": "心性本來常清淨。故為學者。取悟不同。有",
    "T85n2837_001:1287b28": "如此差別。今略出根緣不同。為人師者。善須",
    "T85n2837_001:1287b29": "識別。華嚴經云。普賢身相。猶如虛空。依如",
    "T85n2837_001:1287c01": "如。不於佛國。解時佛國皆亦即如國皆不",
    "T85n2837_001:1287c02": "依。涅槃經云。有無邊。身菩薩。身量如虛空。",
    "T85n2837_001:1287c03": "人之有善光故。猶如夏日。又云。身無邊故。",
    "T85n2837_001:1287c04": "名大涅槃。又云。大般涅槃。其性廣博故。知",
    "T85n2837_001:1287c05": "學者有四種人。有行有解有證。上上人。無行",
    "T85n2837_001:1287c06": "有解有證。中上人。有行有解無證。中下人。有",
    "T85n2837_001:1287c07": "行無解無證。下下人也。問。臨時作若為觀行。",
    "T85n2837_001:1287c08": "信曰。真須任運。又曰。用向西方不。信曰。若",
    "T85n2837_001:1287c09": "知心本來不生不滅。究竟清淨。即是淨佛國",
    "T85n2837_001:1287c10": "土。更不須向西方。華嚴經云。無量劫一念。",
    "T85n2837_001:1287c11": "無量劫。須知一方無量方。無量方一方。佛",
    "T85n2837_001:1287c12": "為鈍根眾生。今向西方。不為利根人說也。",
    "T85n2837_001:1287c13": "深行菩薩。入生死化度眾生。而無愛見。若見",
    "T85n2837_001:1287c14": "眾生有生死。我是能度。眾生是所疲不名菩",
    "T85n2837_001:1287c15": "薩。疲眾生如疲空。度空何曾有來去。金剛",
    "T85n2837_001:1287c16": "經云。滅度無量眾生。實無有眾生得滅度者。",
    "T85n2837_001:1287c17": "所初地菩薩。初證一切空。後證得得一切不",
    "T85n2837_001:1287c18": "空。即是無分別智。亦是色。色即是空。非色",
    "T85n2837_001:1287c19": "滅空。色性是空。所菩薩修學空為證。新學之",
    "T85n2837_001:1287c20": "人。直見空者。此是見空。非真空也。修道",
    "T85n2837_001:1287c21": "得真空者。不見空與不空。無有諸見也。善須",
    "T85n2837_001:1287c22": "解色空義。學用心者。要須心路明淨。悟解法",
    "T85n2837_001:1287c23": "相。了了分明。然後乃當為人師耳。復須內外",
    "T85n2837_001:1287c24": "相稱。理行不相為。決須斷絕文字語言。有",
    "T85n2837_001:1287c25": "為聖道。獨一淨處。自證道果也　或復有人。",
    "T85n2837_001:1287c26": "未了究竟法為相。名聞利養教導眾生。不識",
    "T85n2837_001:1287c27": "根緣利鈍。似如有異。即皆印可。極為苦哉。苦",
    "T85n2837_001:1287c28": "哉大禍。或見心路。似如明淨。即便印可。此",
    "T85n2837_001:1287c29": "人大壞佛法。自誑誑他。用心人。有如此同",
    "T85n2837_001:1288a01": "異。並是相貌耳。未為德心。真德心者。自識",
    "T85n2837_001:1288a02": "分明。久後法眼自開。善別虛之與偽。或有人",
    "T85n2837_001:1288a03": "計身空無。心姓亦滅。此是斷見人。與外道",
    "T85n2837_001:1288a04": "同。非佛弟子。或有人。計心是有不滅。此是常",
    "T85n2837_001:1288a05": "見人。亦與外道同。今明佛弟子。亦不計心性",
    "T85n2837_001:1288a06": "是滅。常度眾生。不起愛見。常學智慧。愚智平",
    "T85n2837_001:1288a07": "等。常作禪定。靜亂不二。常見眾生。未增",
    "T85n2837_001:1288a08": "是有。究竟不生不滅。處處現形。無有見開。",
    "T85n2837_001:1288a09": "了知一切未曾取捨。未曾分身。而身通於法",
    "T85n2837_001:1288a10": "界　又古時智敏禪師訓曰。學道之法。必",
    "T85n2837_001:1288a11": "須解行相扶。先知心之根原。及諸體用。見",
    "T85n2837_001:1288a12": "現分明無惑。然後功業可成。一解千從。一",
    "T85n2837_001:1288a13": "迷萬惑。失之毫釐差之千里。此非虛言。無量",
    "T85n2837_001:1288a14": "壽經云。諸佛法身。入一切眾生心想。是心作",
    "T85n2837_001:1288a15": "佛。當知佛即是心。心外更無別佛也。略而言",
    "T85n2837_001:1288a16": "之。凡有五種。一者。知心體。體性清淨。體與",
    "T85n2837_001:1288a17": "佛同。二者。知心用。用生法寶。起作恒寂。萬",
    "T85n2837_001:1288a18": "惑皆如。三者。常覺不停。覺心在前。覺法無",
    "T85n2837_001:1288a19": "相。四者。常觀身空寂。內外通同。入身於法界",
    "T85n2837_001:1288a20": "之中。未曾有礙。五者。守一不移。動靜常住。",
    "T85n2837_001:1288a21": "能令學者。明見佛性。早入定門　諸經觀法",
    "T85n2837_001:1288a22": "備有多種。傅大師所說。獨舉守一不移。先",
    "T85n2837_001:1288a23": "修身審觀。以身為本。又此身是四大五蔭之",
    "T85n2837_001:1288a24": "所合。終歸無常。不得自在。雖未壞滅。畢竟是",
    "T85n2837_001:1288a25": "空。維摩經云。是身如浮雲。須臾變滅。又常",
    "T85n2837_001:1288a26": "觀自身。空淨如影。可見不得。智從影中生。",
    "T85n2837_001:1288a27": "畢竟無處所。不動而應物。變化無窮空中生",
    "T85n2837_001:1288a28": "六根。六根亦空寂。所對六塵境。了知是夢",
    "T85n2837_001:1288a29": "幻。如眼見物時。眼中無有物。如鏡照面像。",
    "T85n2837_001:1288b01": "了極分明。空中現形影。鏡中無一物。當",
    "T85n2837_001:1288b02": "知人面不來入鏡中。鏡亦不往入人面。如此",
    "T85n2837_001:1288b03": "委曲。知鏡之與面。從本已來。不出不入。不",
    "T85n2837_001:1288b04": "來不去。即是如來之義。如此細分判。眼中",
    "T85n2837_001:1288b05": "與鏡中。本本常空寂。鏡照眼照同。是故將",
    "T85n2837_001:1288b06": "為比。鼻舌諸根等。其義亦復然。知眼本來空。",
    "T85n2837_001:1288b07": "凡所見色者。須知是他色。耳聞聲時。知是他",
    "T85n2837_001:1288b08": "聲。鼻聞香時。知是他香。舌別味時。知是也",
    "T85n2837_001:1288b09": "味。意對法時。知是他法。身受觸時。知是他",
    "T85n2837_001:1288b10": "觸。如此觀察知。是為觀空寂。見色知是不受",
    "T85n2837_001:1288b11": "色。不受色即是空。空即無相。無相即無",
    "T85n2837_001:1288b12": "作。此見解脫門。學者得解脫。諸根例如此。",
    "T85n2837_001:1288b13": "復重言說。常念六根空寂。爾無聞見。遺教",
    "T85n2837_001:1288b14": "經云。是時中夜。寂然無聲。當知如來說法以",
    "T85n2837_001:1288b15": "空寂為本。常念六根空寂。恒如中夜時。晝日",
    "T85n2837_001:1288b16": "所見聞。皆是身外事。身中常空淨　守一不移",
    "T85n2837_001:1288b17": "者。以此淨眼。眼住意看一物。無問晝夜時。",
    "T85n2837_001:1288b18": "專精常不動。其心欲馳散。急手還攝來。以",
    "T85n2837_001:1288b19": "繩繫鳥足。欲飛還掣取。終日看不已。泯然心",
    "T85n2837_001:1288b20": "自定。維摩經云。攝心是道場。此是攝心法。",
    "T85n2837_001:1288b21": "法華經云。從無數劫來。除睡常攝心。以此",
    "T85n2837_001:1288b22": "功德。能生諸禪定。遺教經云。五根者。心為其",
    "T85n2837_001:1288b23": "主。制立處。無事不辨。此是也。前所說五事。",
    "T85n2837_001:1288b24": "並是大乘正理。皆依經文所陳。非是理外妄",
    "T85n2837_001:1288b25": "說。此是無漏業。亦是究竟義。超過聲聞地。",
    "T85n2837_001:1288b26": "真趣菩薩道。聞者宜修行。不須致疑惑。如",
    "T85n2837_001:1288b27": "人學射。初大准。次中小准。次中大約。次中",
    "T85n2837_001:1288b28": "小的。次中一毛。次破一毛作百分。次中百毛",
    "T85n2837_001:1288b29": "之一分。次後前射前。筈筈相柱。不令箭",
    "T85n2837_001:1288c01": "落。喻人習道。念念注心。心心相續。無暫",
    "T85n2837_001:1288c02": "間念。正念不斷。正念現前。又經云。以知惠",
    "T85n2837_001:1288c03": "箭。射三解脫門。筈筈筈於柱勿令落地。又",
    "T85n2837_001:1288c04": "如鑽火。未熱而息。雖欲得火。火難可得。又如",
    "T85n2837_001:1288c05": "家有如意珠。所求無不得。忽然而遺失。憶念",
    "T85n2837_001:1288c06": "無忘時。又如毒箭入肉。竿鏃猶在。如此受",
    "T85n2837_001:1288c07": "苦痛。亦無暫忘時。念念在心。其狀當如此。",
    "T85n2837_001:1288c08": "法祕要。不得傳非其人。非是惜法不傳。但恐",
    "T85n2837_001:1288c09": "前人不信。淊其謗法之罪。必須擇人。不得",
    "T85n2837_001:1288c10": "操次輒說。慎之慎之　法海雖無量。行之在",
    "T85n2837_001:1288c11": "一言。得意即亡言。一言亦不用。如此了了知。",
    "T85n2837_001:1288c12": "是為得佛意　若初學坐禪時。於一靜處。真",
    "T85n2837_001:1288c13": "觀身心。四大五蔭。眼耳鼻舌身意。及貪嗔",
    "T85n2837_001:1288c14": "癡。為善若惡。若怨若親。若凡若聖。及至一",
    "T85n2837_001:1288c15": "切諸狀。應當觀察。從本以來空寂。不生不",
    "T85n2837_001:1288c16": "滅。平等無二。從本以來無所有。究竟寂滅。從",
    "T85n2837_001:1288c17": "本以來。清淨解脫。不問晝夜。行住坐臥。常作",
    "T85n2837_001:1288c18": "此觀。即知自身猶如水中月。如鏡中像。如熱",
    "T85n2837_001:1288c19": "時炎。如空谷響。若言是有。處處求之不可",
    "T85n2837_001:1288c20": "見。若言是無。了了恒在眼前。諸佛法身。皆亦",
    "T85n2837_001:1288c21": "如是。即知自身從無量劫來。畢竟未曾生。從",
    "T85n2837_001:1288c22": "今已去。亦畢竟無人死。若能常作如此觀",
    "T85n2837_001:1288c23": "者。即是真實懺悔。千劫萬劫。極重業。即自",
    "T85n2837_001:1288c24": "消滅。唯除疑惑。不能生信。此人不能悟入。若",
    "T85n2837_001:1289a01": "生死信依此行者。無不得入無生正理。復",
    "T85n2837_001:1289a02": "次。若心緣異境。覺起時即觀起處。畢竟不起。",
    "T85n2837_001:1289a03": "此心緣生時。不從十方來。去亦無所至。常觀",
    "T85n2837_001:1289a04": "攀緣。覺觀妄識。思想雜念。亂心不起。即得",
    "T85n2837_001:1289a05": "麁住。若得住心。更無緣慮。即隨分寂定。亦",
    "T85n2837_001:1289a06": "得隨分息諸煩惱。畢故不造新名。為解脫看。",
    "T85n2837_001:1289a07": "心結煩熱。悶亂昏沈。亦即且自散適。徐徐",
    "T85n2837_001:1289a08": "安置。令其得便。心自安淨。唯須猛利。如救",
    "T85n2837_001:1289a09": "頭然。不得懈怠。努力努力　初學坐禪看心。",
    "T85n2837_001:1289a10": "獨坐一處。先端身正坐。寬衣解帶。放身縱",
    "T85n2837_001:1289a11": "體。自按摩七八翻。令心腹中嗌氣出盡。即",
    "T85n2837_001:1289a12": "滔然得性清虛恬淨。身心調適然。安心神則。",
    "T85n2837_001:1289a13": "窈窈冥冥。氣息清冷。徐徐斂心。神道清利。心",
    "T85n2837_001:1289a14": "地明淨。觀察不明。內外空淨。即心性寂滅。",
    "T85n2837_001:1289a15": "如其寂滅。則聖心顯矣。性雖無刑。志節恒",
    "T85n2837_001:1289a16": "在然。幽靈不竭。常存朗然。是名佛性。見",
    "T85n2837_001:1289a17": "佛性者。永離生死。名出世人。是故維摩經",
    "T85n2837_001:1289a18": "云。豁然還得本心。信其言也。悟佛性者。名",
    "T85n2837_001:1289a19": "菩薩人。亦名悟道人。亦名識理人。亦名得",
    "T85n2837_001:1289a20": "性人。是故經云。一句深神。歷劫不朽。初學",
    "T85n2837_001:1289a21": "者前方便也。故知彼道有方便。此聖心之所",
    "T85n2837_001:1289a22": "會。凡捨身之法。先定空空心。使心境寂淨。",
    "T85n2837_001:1289a23": "鑄想玄寂。令心不移。心性寂定。即斷攀緣。",
    "T85n2837_001:1289a24": "窈窈冥冥。凝淨心虛。則幾泊恬乎。泯然氣盡。",
    "T85n2837_001:1289a25": "住清淨法身。不受後有。若起心失念。不免受",
    "T85n2837_001:1289a26": "生也。此是前定心境。法應如是。此是作法。法",
    "T85n2837_001:1289a27": "本無法。無法之法。始名為法。法則無作。夫無",
    "T85n2837_001:1289a28": "作之法。真實法也。是以經云。空無作無願無",
    "T85n2837_001:1289a29": "相。則真解脫。以是義故。實法無作。捨身",
    "T85n2837_001:1289b01": "法者。即假想身橫看。心境明地。即用神明推",
    "T85n2837_001:1289b02": "策。大師云。莊子說。天地一指。萬物一焉。法",
    "T85n2837_001:1289b03": "句經云。一亦不為一。為欲破諸數。淺智之所",
    "T85n2837_001:1289b04": "聞。謂一以為一。故莊子猶滯一也。老子云。窈",
    "T85n2837_001:1289b05": "兮冥兮。其中有精。外雖亡相。內尚存心。華嚴",
    "T85n2837_001:1289b06": "經云。不著二法。以無一二故。維摩經云。心不",
    "T85n2837_001:1289b07": "在內不在外。不在中間即是證。故知老子滯",
    "T85n2837_001:1289b08": "於精識也。涅槃經云。一切眾生有佛性。容可",
    "T85n2837_001:1289b09": "說。牆壁凡石。而非佛性。云何能說法。又天親",
    "T85n2837_001:1289b10": "論云。應化非真佛。亦非說法者。",
    "T85n2837_001:1289b11": "第六。唐朝蘄州雙峯山幽居寺大師。諱弘忍。",
    "T85n2837_001:1289b12": "承信禪師後。忍傳法。妙法人尊。時號為東山",
    "T85n2837_001:1289b13": "淨門。又緣京洛道俗稱歎。蘄州東山多有得",
    "T85n2837_001:1289b14": "果人。故□東山法門也。又問。學道何故不向",
    "T85n2837_001:1289b15": "城邑聚落。要在山居。答曰。大廈之材。本出幽",
    "T85n2837_001:1289b16": "谷。不向人間有也。以遠離人故。不被刀斧損",
    "T85n2837_001:1289b17": "斫。一一長成大物後乃堪為棟梁之用。故知",
    "T85n2837_001:1289b18": "栖神幽谷。遠避囂塵。養性山中。長辭俗事。",
    "T85n2837_001:1289b19": "目前無物。心自安寧。從此道樹花開。禪林果",
    "T85n2837_001:1289b20": "出也。其忍大師。蕭然淨坐。不出文記。口說玄",
    "T85n2837_001:1289b21": "理。默授與人。在人間有禪法一本云是忍禪",
    "T85n2837_001:1289b22": "師說者。謬言也。按安州壽山和上諱賾。撰楞",
    "T85n2837_001:1289b23": "伽人法志云。大師俗姓周。其先尋陽人。貫黃",
    "T85n2837_001:1289b24": "梅縣也。父早棄背。養母孝障。七歲奉事道信",
    "T85n2837_001:1289b25": "禪師。自出家處幽居寺。住度弘慜懷抱貞純。",
    "T85n2837_001:1289b26": "緘口於是非之場。融心於色空之境。役力以",
    "T85n2837_001:1289b27": "申供養。法侶資其足焉。調心唯務渾儀。師",
    "T85n2837_001:1289b28": "獨明其觀照。四議皆是道場。三業咸偽佛事。",
    "T85n2837_001:1289b29": "蓋靜亂之無二。乃語默之恒一。時四方請",
    "T85n2837_001:1289c01": "益。九眾師橫。虛往實歸。月俞千計。生不矚",
    "T85n2837_001:1289c02": "文。而義符玄旨。時荊州神秀禪師。伏膺高",
    "T85n2837_001:1289c03": "軌。親受付囑。玄賾以咸亨元年。至雙峯山。",
    "T85n2837_001:1289c04": "恭承教誨。敢奉驅馳。首尾五年。往還三覲。道",
    "T85n2837_001:1289c05": "俗齊會。仂身供養。蒙示楞伽義云。此經唯心",
    "T85n2837_001:1289c06": "證了知。非文疏能解。咸亨五年二月。命玄賾",
    "T85n2837_001:1289c07": "等起塔。與門人運天然方石。累構嚴麗。月十",
    "T85n2837_001:1289c08": "四日。問。塔成未。奉答已了。便云。不可同佛",
    "T85n2837_001:1289c09": "涅槃之日。乃將宅為寺。又曰。如吾一生。教人",
    "T85n2837_001:1289c10": "無數。好者並亡。後傳吾道者。只可十耳。我與",
    "T85n2837_001:1289c11": "神秀。論楞伽經。玄理通快。必多利益。資州智",
    "T85n2837_001:1289c12": "詵。白松山劉主簿。兼有文性。莘州惠藏。隨州",
    "T85n2837_001:1289c13": "玄約。憶不見之。嵩山老安。深有道行。潞州法",
    "T85n2837_001:1289c14": "如韶州惠能揚州高麗僧智德。此並堪為人",
    "T85n2837_001:1289c15": "師。但一方人物。越州義方。仍便講說。又語",
    "T85n2837_001:1289c16": "玄賾曰。汝之兼行。善自保愛。吾涅槃後。汝與",
    "T85n2837_001:1289c17": "神秀。當以佛日再暉。心燈重照。其月十六日。",
    "T85n2837_001:1289c18": "問曰。汝今知我心不。玄賾奉答不知。大師乃",
    "T85n2837_001:1289c19": "將手撝十方。一一述所證心已。十六中。面南",
    "T85n2837_001:1289c20": "宴坐。閉目便終。春秋七十四。禮葬于馮茂山",
    "T85n2837_001:1289c21": "塔中。至今宛如平昔。范陽盧子產。於安州寺",
    "T85n2837_001:1289c22": "壁畫像。前兵部尚書隴西李逈秀為讚曰。猗",
    "T85n2837_001:1289c23": "歟上人。冥契道真。攝心絕智。高悟通神。無",
    "T85n2837_001:1289c24": "生證果。現滅同塵。今茲變易。何歲有隣。大",
    "T85n2837_001:1289c25": "師云。有一口屋。滿中總是糞穢草土。是何物。",
    "T85n2837_001:1289c26": "又云。掃除却糞穢草土併當盡。一物亦無。是",
    "T85n2837_001:1289c27": "何物。爾坐時平面端身正坐。寬放身心。盡空",
    "T85n2837_001:1289c28": "際遠看一字。自有次第。若初心人攀緣多。且",
    "T85n2837_001:1289c29": "向心中看一字。證後坐時。狀若曠野澤中。逈",
    "T85n2837_001:1290a01": "處獨一高山。山上露地坐。四顧遠看。無有邊",
    "T85n2837_001:1290a02": "畔。坐時滿世界。寬放身心。住佛境界。清淨法",
    "T85n2837_001:1290a03": "身。無有邊畔。其狀亦如是。又云。爾正證大",
    "T85n2837_001:1290a04": "法身時。阿誰見證。又云。有佛三十二相。瓶亦",
    "T85n2837_001:1290a05": "有三十二相不。住亦有三十二相不。乃至土",
    "T85n2837_001:1290a06": "木瓦石。亦有三十二相不。又將火著。一長一",
    "T85n2837_001:1290a07": "短並著。問若箇長。若箇短也。又見人然燈。及",
    "T85n2837_001:1290a08": "造作萬物。皆云。此人作夢作術也。或云。不",
    "T85n2837_001:1290a09": "造不作。物物皆是大般涅槃也。又云。了生即",
    "T85n2837_001:1290a10": "是無生法。非離生法有無生。龍樹云。諸法不",
    "T85n2837_001:1290a11": "自生。亦不從他生。不共不無因。是故知無",
    "T85n2837_001:1290a12": "生。若法從緣生。是則無自性。若無自性者。",
    "T85n2837_001:1290a13": "云何有法。又云。虛空無中邊。諸佛身亦然。我",
    "T85n2837_001:1290a14": "印可汝了了見佛性處。是也。又云。汝正在寺",
    "T85n2837_001:1290a15": "中坐禪時。山林樹下。亦有汝身坐禪不。一切",
    "T85n2837_001:1290a16": "土木瓦石。亦能坐禪不。土木瓦石。亦能見色",
    "T85n2837_001:1290a17": "聞聲。著衣持鉢不。楞伽經云。境界法身。是",
    "T85n2837_001:1290a18": "也。",
    "T85n2837_001:1290a19": "第七。唐朝荊州玉泉寺大師。諱秀。安州壽山",
    "T85n2837_001:1290a20": "寺大師諱賾。洛州嵩山會善寺大師。諱安。此",
    "T85n2837_001:1290a21": "三大師。是則天大聖皇后。應天神龍皇帝。太",
    "T85n2837_001:1290a22": "上皇。前後為三主國師也。上忍大師授記云。",
    "T85n2837_001:1290a23": "後傳吾道。只可十耳。俱承忍禪師後。按安",
    "T85n2837_001:1290a24": "州壽山和上。撰楞伽佛人法志云。其秀禪",
    "T85n2837_001:1290a25": "師。俗姓李。汴州尉氏人。遠涉江上。尋思慕",
    "T85n2837_001:1290a26": "道。行至蘄州雙峯山忍禪師所。受得禪法。禪",
    "T85n2837_001:1290a27": "燈默照。言語道斷。心行處滅。不出文記。後",
    "T85n2837_001:1290a28": "居荊州玉泉寺。大足元年。召入東都。隨駕往",
    "T85n2837_001:1290a29": "來二京教授。躬為帝師。則天大聖皇后。問神",
    "T85n2837_001:1290b01": "秀禪師曰。所傳之法。誰家宗旨。答曰。稟蘄",
    "T85n2837_001:1290b02": "州東山法門。問。依何典誥。答曰。依文殊說",
    "T85n2837_001:1290b03": "般若經一行三昧。則天曰。若論修道。更不過",
    "T85n2837_001:1290b04": "東山法門。以秀是忍門人。便成口實也。應",
    "T85n2837_001:1290b05": "天神龍皇帝神龍元年三月十三日。勅。禪師",
    "T85n2837_001:1290b06": "迹遠俗塵。神遊物外。契無相之妙理。化有結",
    "T85n2837_001:1290b07": "之迷途。定水內澄。戒珠外徹。弟子歸心釋教。",
    "T85n2837_001:1290b08": "載佇津梁。冀啟法門。思逢道首。禪師昨欲歸",
    "T85n2837_001:1290b09": "本州者。不須。幸副翹仰之懷。勿滯枌榆之戀。",
    "T85n2837_001:1290b10": "遣書示意。指不多云。禪師二帝欽承。兩京開",
    "T85n2837_001:1290b11": "化。朝野蒙益。度人無數。勅於本生大村李為",
    "T85n2837_001:1290b12": "置報恩寺。以神龍二年二月二十八日。不疾",
    "T85n2837_001:1290b13": "宴坐。遺囑三字云。屈曲直。便終東都天宮",
    "T85n2837_001:1290b14": "寺。春秋一百餘歲。合城四眾。廣飾宮幢。禮",
    "T85n2837_001:1290b15": "葬龍門山。駙馬公主。咸設祭文。勅故秀禪",
    "T85n2837_001:1290b16": "師。妙識外融。靈機內徹。探不二之奧。獨得髻",
    "T85n2837_001:1290b17": "珠。守真一之門。孤懸心鏡。至靈應物。色會",
    "T85n2837_001:1290b18": "神明。無為自居。塵清累遣。其頤轉慕。精爽日",
    "T85n2837_001:1290b19": "聰。方將洞前識之玄微。導群生之耳目。不意",
    "T85n2837_001:1290b20": "大悲同體。委化從權。一傷泥日之論。長想意",
    "T85n2837_001:1290b21": "傳之教雖理絕名相。無待於追崇。而念切師",
    "T85n2837_001:1290b22": "資。願存於榮飾。可贈為大通禪師。又勅宜差",
    "T85n2837_001:1290b23": "太子洗馬盧正權。充使送至荊州。安置度門",
    "T85n2837_001:1290b24": "人。寺額亦付正權。將迴日奏聞。門人讚曰。",
    "T85n2837_001:1290b25": "至矣我師。道窮真諦。清淨解脫。圓明實際。演",
    "T85n2837_001:1290b26": "無上道。開無上惠。迹泯一心。心忘三世。假",
    "T85n2837_001:1290b27": "言顯理。順理而契。長為法舟。濟何所濟。大師",
    "T85n2837_001:1290b28": "云。涅槃經說善解一字。名曰律師。文出經",
    "T85n2837_001:1290b29": "中證在中內。又云。此心有心不。心是何心。",
    "T85n2837_001:1290c01": "又云。見色有色不。色是何色。又云。汝聞打鐘",
    "T85n2837_001:1290c02": "聲打時有。未打時有。聲是何聲。又云。打鐘",
    "T85n2837_001:1290c03": "聲。只在寺內有。十方世界亦有鐘聲不。又云。",
    "T85n2837_001:1290c04": "身滅影不滅。橋流水不流。我之道法。總會歸",
    "T85n2837_001:1290c05": "體用兩字。亦曰。重玄門。亦曰轉法輪。亦曰道",
    "T85n2837_001:1290c06": "果。又云。未見時見。見時見更見。又云。瓔珞",
    "T85n2837_001:1290c07": "經云。菩薩照寂佛寂照。又云。芥子入須彌。須",
    "T85n2837_001:1290c08": "彌入芥子也。又見飛鳥過。問云。是何物。又",
    "T85n2837_001:1290c09": "云。汝向了𠄏樹枝頭坐禪去時得不。又云。汝",
    "T85n2837_001:1290c10": "直入壁中過得不。又云。涅槃經說。有無邊身",
    "T85n2837_001:1290c11": "菩薩。從東方來。菩薩身既無邊際。云何更從",
    "T85n2837_001:1290c12": "東方來。何故不從西方來。南方北方來。可即",
    "T85n2837_001:1290c13": "不得也。第八唐朝洛州嵩高山普寂禪師。嵩",
    "T85n2837_001:1290c14": "山敬賢禪師。長安蘭山義福禪師。藍田玉山",
    "T85n2837_001:1290c15": "惠福禪師。並同一師學法侶應行。俱承大通",
    "T85n2837_001:1290c16": "和上後。少小出家。清淨戒行。尋師問道。遠",
    "T85n2837_001:1290c17": "訪禪門。行至荊州玉泉寺。遇大通和上諱秀。",
    "T85n2837_001:1290c18": "蒙授禪法。諸師等奉事大師十有餘年。豁然",
    "T85n2837_001:1290c19": "自證。禪珠獨照。大師付囑普寂。敬賢。義福。",
    "T85n2837_001:1290c20": "惠福等。照世炬燈。傳頗梨大鏡。天下坐禪人。",
    "T85n2837_001:1290c21": "歎四箇禪師曰。法山淨。法海清。法鏡朗。法燈",
    "T85n2837_001:1290c22": "明。宴坐名山。澄神邃谷。德冥性海。行茂禪",
    "T85n2837_001:1290c23": "枝。清淨無為。蕭然獨步。禪燈默照。學者皆證",
    "T85n2837_001:1290c24": "佛心也。自宋朝以來。大德禪師。代代相承。起",
    "T85n2837_001:1290c25": "自宋求那跋陀羅三藏。歷代傳燈。至于唐朝",
    "T85n2837_001:1290c26": "總八代。得道獲果。有二十四人也。"
}