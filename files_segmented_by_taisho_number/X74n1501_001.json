{
    "X74n1501_001:1070c03": "釋迦降生禮讚文(并序)",
    "X74n1501_001:1070c05": "霅谿沙門　仁岳　譔",
    "X74n1501_001:1070c06": "僧祇律云。佛生日乃至涅槃日。當為大眾稱揚佛德。",
    "X74n1501_001:1070c07": "予早歲讀大涅槃經。採雙林示滅之相。譔偈以聲之。",
    "X74n1501_001:1070c08": "比有吾宗好事者。請四月八日浴佛形像次。亦陳讚",
    "X74n1501_001:1070c09": "頌。所貴僧祇之式始終備焉。於是討太子本起及因",
    "X74n1501_001:1070c10": "果等經所說事類。略為十讚。并五悔法次第于後。原",
    "X74n1501_001:1070c11": "夫如來應物之相。機見有殊。是故乘白象入胎。御香",
    "X74n1501_001:1070c12": "樓託陰。不可同也。今依小教。祇就鹿苑已前取其行",
    "X74n1501_001:1070c13": "因趣果之事以成章句。若五時化迹。非此具道。苟曰",
    "X74n1501_001:1070c14": "狂斐。試為裁之。",
    "X74n1501_001:1070c15": "(道場僧集。先禮三寶。次浴佛像。互跪燒香。各有偈辭。附于卷末)。",
    "X74n1501_001:1070c16": "粤若三光照世無盛於日輪。四聖化人最尊於佛道。",
    "X74n1501_001:1070c17": "然以大明易度。正覺難逢。故長夜之彌昏。致羣生之",
    "X74n1501_001:1070c18": "弗悟。伏自仁賢劫減。濁惡趣增。當堪忍以無師。會能",
    "X74n1501_001:1070c19": "儒而出世。示同剎利。非為七寶之王。取證菩提。遂作",
    "X74n1501_001:1070c20": "千華之主。形聲赴物。勝劣隨機。化儀雖有於始終。真",
    "X74n1501_001:1070c21": "法本無於來去。今值三時春季八相生辰。懷疇昔之",
    "X74n1501_001:1070c22": "因緣。敢申讚詠。備以時之供養。聊表勤誠。惟願聖慈",
    "X74n1501_001:1070c23": "俯垂明鑒。",
    "X74n1501_001:1070c24": "一心奉請堪忍世界示現降生釋迦文佛。",
    "X74n1501_001:1071a01": "惟願降臨道場受我供養。",
    "X74n1501_001:1071a02": "　天上天下無如佛　　十方世界亦無比",
    "X74n1501_001:1071a03": "　世間所有我盡見　　一切無有如佛者",
    "X74n1501_001:1071a04": "(至此或陳敘。或宣疏稱佛等。以臨時自裁。然後禮讚。唱云)。",
    "X74n1501_001:1071a05": "一心頂禮然燈佛所受能仁記莂時身釋迦文佛。(下皆",
    "X74n1501_001:1071a06": "例此)",
    "X74n1501_001:1071a07": "　過去久行菩薩道　　爾時值佛號然燈",
    "X74n1501_001:1071a08": "　曾為摩納奉慈悲　　因與瞿夷修供養",
    "X74n1501_001:1071a09": "　布髮掩泥承足下　　散華成葢住空中",
    "X74n1501_001:1071a10": "　從茲法忍得無生　　親受釋迦文佛記",
    "X74n1501_001:1071a11": "故我一心歸命頂禮。(下皆例此)。",
    "X74n1501_001:1071a12": "一心頂禮兜率天上示一生補處時身",
    "X74n1501_001:1071a13": "　一生當證能仁果　　補處爰升喜樂天",
    "X74n1501_001:1071a14": "　既超欲地在空居　　時為勞生談正法",
    "X74n1501_001:1071a15": "　劫火莫能焚此界　　毫光仍得照諸禪",
    "X74n1501_001:1071a16": "　佇觀機熟下生來　　普使盲冥開慧眼",
    "X74n1501_001:1071a17": "一心頂禮迦維衛國託摩耶懷妊時身。",
    "X74n1501_001:1071a18": "　託識后妃名大術　　流光中印屬迦維",
    "X74n1501_001:1071a19": "　應夢潛通玉象形　　處胎真是金輪種",
    "X74n1501_001:1071a20": "　十月已宣聲密教　　諸天先見相嚴身",
    "X74n1501_001:1071a21": "　仁賢劫內大空虗　　將慶曇華時一現",
    "X74n1501_001:1071a22": "一心頂禮無憂樹下誕王妃右脇時身。",
    "X74n1501_001:1071a23": "　聖后入園攀樹次　　怡然右脇產金軀",
    "X74n1501_001:1071a24": "　纔行七步現殊祥　　復指二儀稱最勝",
    "X74n1501_001:1071b01": "　天雨細香皆潤澤　　地開伏藏悉精明",
    "X74n1501_001:1071b02": "　珍重阿夷百歲人　　占言相好當成佛",
    "X74n1501_001:1071b03": "一心頂禮東宮受職現納妃厭欲時身。",
    "X74n1501_001:1071b04": "　太子玅年方齒學　　父王求娉得耶輸",
    "X74n1501_001:1071b05": "　雖將五欲每勾牽　　但見諸根常寂靜",
    "X74n1501_001:1071b06": "　蓮生濁水心元淨　　金在紅爐體莫渝",
    "X74n1501_001:1071b07": "　徒增寶媛鎮相隨　　終被智刀刲愛網",
    "X74n1501_001:1071b08": "一心頂禮四門遊觀覩無常樂道時身。",
    "X74n1501_001:1071b09": "　嚴駕四門觀四相　　淨居天子化諸塗",
    "X74n1501_001:1071b10": "　始逢衰老歎無常　　後見真僧欣有道",
    "X74n1501_001:1071b11": "　聖意豈存行樂事　　空聲唯贊出塵緣",
    "X74n1501_001:1071b12": "　指腹留娠嗣父王　　一心秪待離宮室",
    "X74n1501_001:1071b13": "一心頂禮春宮午夜踰國城出俗時身。",
    "X74n1501_001:1071b14": "　天語出家時已至　　便捐王國指他山",
    "X74n1501_001:1071b15": "　中宵禁闥自然開　　千里神駒超忽去",
    "X74n1501_001:1071b16": "　車匿還宮迷遠道　　耶輸懷子守空帷",
    "X74n1501_001:1071b17": "　萬乘追蹤竟不迴　　翻令淨飯遙瞻禮",
    "X74n1501_001:1071b18": "一心頂禮伽耶山內修六年苦行時身。",
    "X74n1501_001:1071b19": "　五人侍衛皆中止　　六載修行且外求",
    "X74n1501_001:1071b20": "　雪嶺無春任苦寒　　朱顏未老同顦顇",
    "X74n1501_001:1071b21": "　麻麥充飢寧是道　　斷常習定亦非真",
    "X74n1501_001:1071b22": "　斯為方便化眾生　　漸引邪徒歸正覺",
    "X74n1501_001:1071b23": "一心頂禮熙連河畔受難陀施食時身。",
    "X74n1501_001:1071b24": "　大權將應人天供　　先受難陀獻乳糜",
    "X74n1501_001:1071c01": "　菩薩雖資玅色身　　遮那豈假珍羞味",
    "X74n1501_001:1071c02": "　落髮已歸忉利主　　傳衣元自飲光師",
    "X74n1501_001:1071c03": "　行看道樹近菩提　　步步方輿皆震動",
    "X74n1501_001:1071c04": "一心頂禮金剛座上降天魔成道時身。",
    "X74n1501_001:1071c05": "　籍草結趺過永夜　　圓成三十四心時",
    "X74n1501_001:1071c06": "　九地塵勞既斷除　　六天魔事俱降伏",
    "X74n1501_001:1071c07": "　大梵佇聞甘露鼓　　羣生來覲紫金山",
    "X74n1501_001:1071c08": "　由是隨宜轉法輪　　人到于今咸受賜",
    "X74n1501_001:1071c09": "(至此復跪。秉鑪運想。披陳五悔)。",
    "X74n1501_001:1071c10": "至心懺悔",
    "X74n1501_001:1071c11": "我等自從有識。隨順無明。在惡趣以悠長。任苦輪而",
    "X74n1501_001:1071c12": "旋轉。佛興忍界。不逢萬德之尊。法被勞生。莫奉一音",
    "X74n1501_001:1071c13": "之教。良以罪根深固。善種微冥。非應化之有偏。乃業",
    "X74n1501_001:1071c14": "緣之為障。猶賴貝書西載。筏喻東流。得聞於我佛降",
    "X74n1501_001:1071c15": "生。似值於爾時歸命。悲欣兩集。慙愧重增。今對道場。",
    "X74n1501_001:1071c16": "故伸懺悔。",
    "X74n1501_001:1071c17": "懺悔已。至心歸命三寶。(餘皆例此)。",
    "X74n1501_001:1071c18": "至心勸請",
    "X74n1501_001:1071c19": "恭請十方法界諸佛世尊。或生五濁之鄉。當說三乘",
    "X74n1501_001:1071c20": "之道。慧雲所覆。法雨其[雨/旁]。庶使羣萌悉皆充潤。",
    "X74n1501_001:1071c21": "至心隨喜",
    "X74n1501_001:1071c22": "所有世間出世一切善根。若無漏之真乘。或有為之",
    "X74n1501_001:1071c23": "福聚。我皆隨喜。靡擇怨親。期未來時。會平等地。",
    "X74n1501_001:1071c24": "至心迴向",
    "X74n1501_001:1072a01": "以此如來功德少分稱揚。盡迴向於真空。及莊嚴於",
    "X74n1501_001:1072a02": "佛果。亦冀多生所集眾善。無遺普施有情。同成實道。",
    "X74n1501_001:1072a03": "至心發願",
    "X74n1501_001:1072a04": "願我自凡至聖。此界他方。徧於有佛之時。咸覩降靈",
    "X74n1501_001:1072a05": "之相。初聞音教便入於大乘。頓出塵勞即登於彼岸。",
    "X74n1501_001:1072a06": "(右旋道場。稱釋迦佛號。或諷安樂行品。盡誠而退)。",
    "X74n1501_001:1072a08": "釋迦降生禮讚文(終)",
    "X74n1501_001:1072a12": "浴佛形像",
    "X74n1501_001:1072a13": "案浴像功德經。清淨慧菩薩白佛。如來滅後。未來世",
    "X74n1501_001:1072a14": "中諸眾生等云何浴像。佛言。應以牛頭旃檀．多摩羅",
    "X74n1501_001:1072a15": "香．甘松．芎藭．鬱金．龍腦．沉香．麝香．丁香。以如是等種",
    "X74n1501_001:1072a16": "種玅香。隨所得者以為湯水。置淨器中。用諸香水次",
    "X74n1501_001:1072a17": "第浴訖。復以淨水淋洗其像。如是浴者。各取少許洗",
    "X74n1501_001:1072a18": "像之水置自頭上。然後燒種種香而為供養。",
    "X74n1501_001:1072a19": "浴佛偈",
    "X74n1501_001:1072a20": "　我今灌沐諸如來　　淨智功德莊嚴聚",
    "X74n1501_001:1072a21": "　五濁眾生令離垢　　願證如來淨法身",
    "X74n1501_001:1072a22": "燒香偈",
    "X74n1501_001:1072a23": "　戒定慧解知見香　　徧十方剎常芬馥",
    "X74n1501_001:1072a24": "　願此香煙亦如是　　迴作自他五種身"
}