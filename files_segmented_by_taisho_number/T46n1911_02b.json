{
    "T46n1911_02b:0016b05": "folio_2b 摩訶止觀卷第二下",
    "T46n1911_02b:0016b07": "隋天台智者大師說",
    "T46n1911_02b:0016b08": "門人灌頂記",
    "T46n1911_02b:0016b09": "次觀六作行檀者。觀未念行欲行行行",
    "T46n1911_02b:0016b10": "已。四運遲速皆不可得。亦不見不可得。反",
    "T46n1911_02b:0016b11": "觀覺心不外來。不內出不中間。不常自",
    "T46n1911_02b:0016b12": "有。無行無行者畢竟空寂。而由心運役故",
    "T46n1911_02b:0016b13": "有去來。或為毀戒或為誑他。或為眷屬或",
    "T46n1911_02b:0016b14": "為勝彼。或為義讓或為善禪。或為涅槃或",
    "T46n1911_02b:0016b15": "為慈悲。捨六塵運六作。方便去來舉足下",
    "T46n1911_02b:0016b16": "足皆如幻化。怳𭝏虛忽亡能亡所。千里之",
    "T46n1911_02b:0016b17": "路不謂為遙。數步之地不謂為近。凡有所",
    "T46n1911_02b:0016b18": "作不唐其功。不望其報。如此住檀攝成",
    "T46n1911_02b:0016b19": "一切恒沙佛法。具摩訶衍能到彼岸。又觀",
    "T46n1911_02b:0016b20": "一運心十法具足。一不定一故得為十。十",
    "T46n1911_02b:0016b21": "不定十故得為一。非一非十雙照一十。",
    "T46n1911_02b:0016b22": "一念心中具足三諦。住坐臥語默作作。亦",
    "T46n1911_02b:0016b23": "復如是。準前可知。故法華云。又見佛子名",
    "T46n1911_02b:0016b24": "衣上服。以用布施以求佛道。即此義也。前",
    "T46n1911_02b:0016b25": "約十二事共論檀。今約一一事各各論六。",
    "T46n1911_02b:0016b26": "行者行時以大悲眼觀眾生。不得眾生相。",
    "T46n1911_02b:0016b27": "眾生於菩薩得無怖畏。是為行中檀。於眾",
    "T46n1911_02b:0016b28": "生無所傷損不得罪福相。是名尸。行時",
    "T46n1911_02b:0016b29": "心想不起。亦無動搖無有住處。陰入界等",
    "T46n1911_02b:0016c01": "亦悉不動。是名忍。行時不得舉足下足。心",
    "T46n1911_02b:0016c02": "無前思後覺。一切法中無生住滅。是名精",
    "T46n1911_02b:0016c03": "進。不得身心生死涅槃。一切法中無受念",
    "T46n1911_02b:0016c04": "著不味不亂。是名禪。行時頭等六分如雲",
    "T46n1911_02b:0016c05": "如影夢幻響化。無生滅斷常。陰界入空寂",
    "T46n1911_02b:0016c06": "無縛無脫。是名般若。具如首楞嚴中廣說。",
    "T46n1911_02b:0016c07": "又行中寂然有定相。若不察之於定生染",
    "T46n1911_02b:0016c08": "貪著禪味。今觀定心。心尚無心定在何處。",
    "T46n1911_02b:0016c09": "當知此定從顛倒生。如是觀時不見於空",
    "T46n1911_02b:0016c10": "及與不空。即破定相不生貪著。以方便生",
    "T46n1911_02b:0016c11": "是菩薩解。行者未悟或計我能觀心。謂是",
    "T46n1911_02b:0016c12": "妙慧。著慧自高是名智障。同彼外道不得",
    "T46n1911_02b:0016c13": "解脫。即反照能觀之心不見住處亦無起",
    "T46n1911_02b:0016c14": "滅。畢竟無有觀者及非觀者。觀者既無。誰",
    "T46n1911_02b:0016c15": "觀諸法。不得觀心者即離觀想。大論云。念",
    "T46n1911_02b:0016c16": "想觀已除戲論心皆滅。無量眾罪除清淨心常",
    "T46n1911_02b:0016c17": "一。如是尊妙人則能見般若。大集云。觀於",
    "T46n1911_02b:0016c18": "心心。即此意也。如是行中具三三昧。初觀",
    "T46n1911_02b:0016c19": "破一切種種有相。不見內外即空三昧。次",
    "T46n1911_02b:0016c20": "觀能壞空相。名無相三昧。後觀不見作者",
    "T46n1911_02b:0016c21": "即無作三昧。又破三倒三毒越三有流。伏",
    "T46n1911_02b:0016c22": "四魔怨成波羅蜜。攝受法界增長具足一",
    "T46n1911_02b:0016c23": "切法門。豈止六度三三昧而已矣。若於行中",
    "T46n1911_02b:0016c24": "具足一切法者。餘十一事亦復如是。次更",
    "T46n1911_02b:0016c25": "歷六塵中競持謹潔。如擎油鉢一渧不傾。",
    "T46n1911_02b:0016c26": "又於六作中。威儀肅肅進退有序。但名持",
    "T46n1911_02b:0016c27": "戒。持戒果報升出受樂。非是三昧不名波",
    "T46n1911_02b:0016c28": "羅蜜。若得觀慧於十二事尸羅自成。謂觀",
    "T46n1911_02b:0016c29": "未見色欲見見見已四運心。種種推求不得",
    "T46n1911_02b:0017a01": "所起之心。亦不得能觀之心。不內外無去",
    "T46n1911_02b:0017a02": "來寂無生滅其一能如是觀身口七支淨若",
    "T46n1911_02b:0017a03": "虛空。是持不缺不破不穿三種律儀戒。破四",
    "T46n1911_02b:0017a04": "運諸惡覺觀。即持不雜戒也。不為四運所",
    "T46n1911_02b:0017a05": "亂。即持定共戒也。四運心不起。即持道共",
    "T46n1911_02b:0017a06": "戒也。分別種種四運無滯。即持無著戒",
    "T46n1911_02b:0017a07": "也。分別四運不謬。即持智所讚戒也。知",
    "T46n1911_02b:0017a08": "四運攝一切法。即持大乘自在戒也。識四",
    "T46n1911_02b:0017a09": "運四德。即持究竟戒其二心既明淨雙遮二",
    "T46n1911_02b:0017a10": "邊。正入中道雙照二諦。不思議佛之境界",
    "T46n1911_02b:0017a11": "具足無減其三色者色法受者不可得。三事",
    "T46n1911_02b:0017a12": "皆亡即檀。於色色者安心不動名忍。色色",
    "T46n1911_02b:0017a13": "者無染無間名毘梨耶。不為色色者所",
    "T46n1911_02b:0017a14": "亂名禪。色色者如幻如化名般若。色色者",
    "T46n1911_02b:0017a15": "如虛空名空三昧。不得此空名無相三",
    "T46n1911_02b:0017a16": "昧。無能無所名無作三昧。何但三諦六度",
    "T46n1911_02b:0017a17": "三空。一切恒沙佛法皆例可解。觀色塵既",
    "T46n1911_02b:0017a18": "爾。餘五塵亦然。六受六作亦如是。法華云。",
    "T46n1911_02b:0017a19": "又見佛子威儀具足以求佛道。即此義也。次",
    "T46n1911_02b:0017a20": "歷忍善者。還約作受皆有違順。順是可意。",
    "T46n1911_02b:0017a21": "違不可意。於違不瞋於順不愛。無見無見",
    "T46n1911_02b:0017a22": "者。無作無作者。皆如上說。次歷精進善。舊",
    "T46n1911_02b:0017a23": "云。精進無別體但篤眾行。義而推之應",
    "T46n1911_02b:0017a24": "有別體。例無明通入眾使更別有無明。今",
    "T46n1911_02b:0017a25": "且寄誦經勤策其心。以擬精進。晝夜不虧",
    "T46n1911_02b:0017a26": "乃得滑利。而非三昧慧。今觀氣息觸七處",
    "T46n1911_02b:0017a27": "和合出聲如響。不內不外無能誦所誦。悉",
    "T46n1911_02b:0017a28": "以四運推檢。於塵不起受者。於緣不生",
    "T46n1911_02b:0017a29": "作者。煩惱不間誦說。念念流入大涅槃海。",
    "T46n1911_02b:0017b01": "是名精進云云。次歷諸禪。根本九想背捨等。",
    "T46n1911_02b:0017b02": "但是禪非波羅蜜。觀入定四運尚不見心。",
    "T46n1911_02b:0017b03": "何處有定。即達禪實相。以禪攝一切法。故",
    "T46n1911_02b:0017b04": "論第五解八想竟。明十力四無所畏一切",
    "T46n1911_02b:0017b05": "法。諸論師不達玄旨。咸謂論誤未應說此。",
    "T46n1911_02b:0017b06": "此是論主明八想作摩訶衍相。故廣釋諸",
    "T46n1911_02b:0017b07": "法耳云云。次歷智慧者。釋論八種解般若。",
    "T46n1911_02b:0017b08": "今且約世智用觀六受六作。四運推世智",
    "T46n1911_02b:0017b09": "叵得。皆如上說。約餘一切善法亦如是。",
    "T46n1911_02b:0017b10": "問。若一法攝一切法者。但用觀即足。何須",
    "T46n1911_02b:0017b11": "用止。一度即足。何用五度耶。答。六度宛轉",
    "T46n1911_02b:0017b12": "相成。如被甲入陣不可不密云云。觀如燈",
    "T46n1911_02b:0017b13": "止如密室。浣衣刈草等云云。又般若為法",
    "T46n1911_02b:0017b14": "界遍攝一切。亦不須餘法。餘法為法界亦",
    "T46n1911_02b:0017b15": "攝一切。亦不須般若。又般若即諸法。諸法",
    "T46n1911_02b:0017b16": "即般若無二無別云云。○三以隨自意歷諸惡",
    "T46n1911_02b:0017b17": "事者。夫善惡無定。如諸蔽為惡事度為善。",
    "T46n1911_02b:0017b18": "人天報盡還墮三塗已復是惡。何以故。蔽度",
    "T46n1911_02b:0017b19": "俱非動出體皆是惡。二乘出苦名之為善。",
    "T46n1911_02b:0017b20": "二乘雖善但能自度。非善人相。大論云。寧",
    "T46n1911_02b:0017b21": "起惡癩野干心。不生聲聞辟支佛意。當知",
    "T46n1911_02b:0017b22": "生死涅槃俱復是惡。六度菩薩慈悲兼濟。此",
    "T46n1911_02b:0017b23": "乃稱善。雖能兼濟如毒器貯食食則殺人。",
    "T46n1911_02b:0017b24": "已復是惡。三乘同斷。此乃稱好。而不見",
    "T46n1911_02b:0017b25": "別理還屬二邊。無明未吐已復是惡。別教",
    "T46n1911_02b:0017b26": "為善。雖見別理猶帶方便不能稱理。大",
    "T46n1911_02b:0017b27": "經云。自此之前我等皆名邪見人也。邪豈",
    "T46n1911_02b:0017b28": "非惡。唯圓法名為善。善順實相名為道。",
    "T46n1911_02b:0017b29": "背實相名非道。若達諸惡非惡皆是實相。",
    "T46n1911_02b:0017c01": "即行於非道通達佛道。若於佛道生著",
    "T46n1911_02b:0017c02": "不消甘露。道成非道。如此論善惡其義",
    "T46n1911_02b:0017c03": "則通。今就別明善惡。事度是善。諸蔽為惡。",
    "T46n1911_02b:0017c04": "善法用觀已如上說就惡明觀今當說。前",
    "T46n1911_02b:0017c05": "雖觀善其蔽不息。煩惱浩然無時不起。若",
    "T46n1911_02b:0017c06": "觀於他惡亦無量。故修一切世間不可樂想",
    "T46n1911_02b:0017c07": "時。則不見好人無好國土純諸蔽惡而自",
    "T46n1911_02b:0017c08": "纏裹。縱不全有蔽而偏起不善。或多慳貪",
    "T46n1911_02b:0017c09": "或多犯戒。多瞋多怠多嗜酒味。根性易奪",
    "T46n1911_02b:0017c10": "必有過患。其誰無失。出家離世行猶不備。",
    "T46n1911_02b:0017c11": "白衣受欲非行道人。惡是其分。羅漢殘習。",
    "T46n1911_02b:0017c12": "何況凡夫。凡夫若縱惡蔽。摧折俯墜永無出",
    "T46n1911_02b:0017c13": "期。當於惡中而修觀慧。如佛世時在家之",
    "T46n1911_02b:0017c14": "人。帶妻挾子。官方俗務皆能得道。央掘摩",
    "T46n1911_02b:0017c15": "羅彌殺彌慈。祇陀末利唯酒唯戒。和須蜜多",
    "T46n1911_02b:0017c16": "婬而梵行。提婆達多邪見即正。若諸惡中一",
    "T46n1911_02b:0017c17": "向是惡。不得修道者。如此諸人永作凡夫。",
    "T46n1911_02b:0017c18": "以惡中有道故。雖行眾蔽而得成聖。故",
    "T46n1911_02b:0017c19": "知惡不妨道。又道不妨惡。須陀洹人婬欲",
    "T46n1911_02b:0017c20": "轉盛。畢陵尚慢。身子生瞋。於其無漏有何",
    "T46n1911_02b:0017c21": "損益。譬如虛空中明暗不相除顯出佛菩",
    "T46n1911_02b:0017c22": "提。即此意也。若人性多貪欲穢濁熾盛。雖",
    "T46n1911_02b:0017c23": "對治折伏彌更增劇。但恣趣向。何以故。蔽若",
    "T46n1911_02b:0017c24": "不起不得修觀。譬如綸釣魚強繩弱不可",
    "T46n1911_02b:0017c25": "爭牽。但令鉤餌入口。隨其遠近任縱沈浮",
    "T46n1911_02b:0017c26": "不久收獲。於蔽修觀亦復如是。蔽即惡魚。",
    "T46n1911_02b:0017c27": "觀即鉤餌。若無魚者鉤餌無用。但使有魚",
    "T46n1911_02b:0017c28": "多大唯佳。皆以鉤餌隨之不捨。此蔽不久",
    "T46n1911_02b:0017c29": "堪任乘御。云何為觀。若貪欲起。諦觀貪",
    "T46n1911_02b:0018a01": "欲有四種相。未貪欲。欲貪欲。正貪欲。貪欲",
    "T46n1911_02b:0018a02": "已。為當未貪欲滅欲貪欲生。為當未貪",
    "T46n1911_02b:0018a03": "欲不滅欲貪欲生。亦滅亦不滅欲貪欲生。",
    "T46n1911_02b:0018a04": "非滅非不滅欲貪欲生。若未滅欲生。為即",
    "T46n1911_02b:0018a05": "為離。即滅而生。生滅相違。若離而生。生則",
    "T46n1911_02b:0018a06": "無因。未貪不滅而欲生者。為即為離。若即",
    "T46n1911_02b:0018a07": "即二生相並生則無窮。若離生亦無因。若亦",
    "T46n1911_02b:0018a08": "滅亦不滅而欲生者。若從滅生不須亦不滅。",
    "T46n1911_02b:0018a09": "若從不滅生不須亦滅。不定之因那生定",
    "T46n1911_02b:0018a10": "果。若其體一其性相違。若其體異本不相關。",
    "T46n1911_02b:0018a11": "若非滅非不滅而欲貪生。雙非之處為有",
    "T46n1911_02b:0018a12": "為無若雙非是有何謂雙非。若雙非是無無",
    "T46n1911_02b:0018a13": "那能生。如是四句不見欲貪欲生。還轉四",
    "T46n1911_02b:0018a14": "句不見未貪欲滅。欲貪欲生。不生。亦生亦",
    "T46n1911_02b:0018a15": "不生非生非不生。亦如上說。觀貪欲蔽畢",
    "T46n1911_02b:0018a16": "竟空寂。雙照分明。皆如上說。是名鉤餌。若",
    "T46n1911_02b:0018a17": "蔽恒起此觀恒照。亦不見起亦不見照而起",
    "T46n1911_02b:0018a18": "而照其一又觀此蔽因何塵起。色耶餘耶。",
    "T46n1911_02b:0018a19": "因何作起。行耶餘耶。若因於色。為未見欲",
    "T46n1911_02b:0018a20": "見見見已。若因於行。未行欲行行行已。為",
    "T46n1911_02b:0018a21": "何事起。為毀戒耶。為眷屬耶。為虛誑耶。",
    "T46n1911_02b:0018a22": "為嫉妬耶。為仁讓耶。為善禪耶。為涅槃",
    "T46n1911_02b:0018a23": "耶。為四德耶。為六度為三三昧耶。為恒",
    "T46n1911_02b:0018a24": "沙佛法耶其二如是觀時於塵無受者。於緣",
    "T46n1911_02b:0018a25": "無作者。而於塵受根緣雙照分明。幻化",
    "T46n1911_02b:0018a26": "與空及以法性不相妨礙。所以者何。若蔽",
    "T46n1911_02b:0018a27": "礙法性。法性應破壞。若法性礙蔽。蔽應不",
    "T46n1911_02b:0018a28": "得起。當知蔽即法性。蔽起即法性起。蔽息",
    "T46n1911_02b:0018a29": "即法性息。無行經云。貪欲即是道。恚癡亦如",
    "T46n1911_02b:0018b01": "是。如是三法中具一切佛法。若人離貪欲",
    "T46n1911_02b:0018b02": "而更求菩提。譬如天與地。貪欲即菩提。淨",
    "T46n1911_02b:0018b03": "名云。行於非道通達佛道。一切眾生即菩",
    "T46n1911_02b:0018b04": "提相不可復得。即涅槃相不可復滅。為增",
    "T46n1911_02b:0018b05": "上慢說離婬怒癡名為解脫。無增上慢者",
    "T46n1911_02b:0018b06": "說婬怒癡性即是解脫。一切塵勞是如來種。",
    "T46n1911_02b:0018b07": "山海色味無二無別。即觀諸惡不可思議理",
    "T46n1911_02b:0018b08": "也其三常修觀慧與蔽理相應。譬如形影。",
    "T46n1911_02b:0018b09": "是名觀行位。能於一切惡法世間產業。皆",
    "T46n1911_02b:0018b10": "與實觀不相違背。是相似位。進入銅輪",
    "T46n1911_02b:0018b11": "破蔽根本。本謂無明。本傾枝折顯出佛性。",
    "T46n1911_02b:0018b12": "是分證真實位。乃至諸佛盡蔽源底名究竟",
    "T46n1911_02b:0018b13": "位。於貪蔽中竪具六即橫具諸度。一切法",
    "T46n1911_02b:0018b14": "例如上云云。次觀瞋蔽。若人多瞋欝欝勃勃",
    "T46n1911_02b:0018b15": "相續恒起。斷不得斷伏亦不伏。當恣任其",
    "T46n1911_02b:0018b16": "起照以止觀。觀四種相瞋從何生。若不",
    "T46n1911_02b:0018b17": "得其生亦不得其滅。歷十二事瞋從誰",
    "T46n1911_02b:0018b18": "生。誰是瞋者。所瞋者誰。如是觀時不得",
    "T46n1911_02b:0018b19": "瞋。來去足迹。相貌空寂。觀瞋十法界觀瞋",
    "T46n1911_02b:0018b20": "四德。如上說云云。是為於瞋非道通達佛",
    "T46n1911_02b:0018b21": "道。觀犯戒懈亂邪癡等蔽。及餘一切惡事亦",
    "T46n1911_02b:0018b22": "如是。○四觀非善非惡。即是無記𧄼瞢之",
    "T46n1911_02b:0018b23": "法。所以須觀此者。有人根性性不作善復",
    "T46n1911_02b:0018b24": "不作惡。則無隨自意。出世因緣奈此人何。",
    "T46n1911_02b:0018b25": "大論云。無記中有般若波羅蜜者。即得修",
    "T46n1911_02b:0018b26": "觀也。觀此無記。與善惡異耶同耶。同則非",
    "T46n1911_02b:0018b27": "無記。異者為記滅無記生。記不滅無記生。",
    "T46n1911_02b:0018b28": "記亦滅亦不滅無記生。記非滅非不滅無",
    "T46n1911_02b:0018b29": "記生。求記不可得。何況無記與記同異耶。",
    "T46n1911_02b:0018c01": "非同故不合。非異故不散。非合故不生。",
    "T46n1911_02b:0018c02": "非散故不滅。又歷十二事中為何處生無",
    "T46n1911_02b:0018c03": "記。為誰故生無記。誰是無記者。如此觀時",
    "T46n1911_02b:0018c04": "同虛空相。又無記一法生十法界及一切法。",
    "T46n1911_02b:0018c05": "又無記即法性。法性常寂即止義。寂而常照",
    "T46n1911_02b:0018c06": "即觀義。於無記非道通達佛道。無記為法",
    "T46n1911_02b:0018c07": "界。橫攝諸法竪攝六位。高廣具足。例如上",
    "T46n1911_02b:0018c08": "說。復次但約最後善明隨自意。此是次第",
    "T46n1911_02b:0018c09": "意。若善惡俱明隨自意。即是頓意。若約襵",
    "T46n1911_02b:0018c10": "牒之善明隨自意。此則不定意云云。○復次",
    "T46n1911_02b:0018c11": "四種三昧方法各異。理觀則同。但三行方法",
    "T46n1911_02b:0018c12": "多發助道法門。又動障道。隨自意既少方",
    "T46n1911_02b:0018c13": "法。少發此事。若但解方法所發助道。事相",
    "T46n1911_02b:0018c14": "不能通達。若解理觀事無不通。又不得",
    "T46n1911_02b:0018c15": "理觀意。事相助道亦不成。得理觀意事相",
    "T46n1911_02b:0018c16": "三昧任運自成。若事相行道入道場得用",
    "T46n1911_02b:0018c17": "心。出則不能。隨自意則無間也。方法局三。",
    "T46n1911_02b:0018c18": "理觀通四云云。問。上三三昧皆有勸修。此何",
    "T46n1911_02b:0018c19": "獨無。答。六蔽非道即解脫道。鈍根障重者聞",
    "T46n1911_02b:0018c20": "已沈沒。若更勸修失旨逾甚。淮河之北有",
    "T46n1911_02b:0018c21": "行大乘空人。無禁捉蛇者。今當說之其",
    "T46n1911_02b:0018c22": "先師於善法作觀經久不徹。放心向惡",
    "T46n1911_02b:0018c23": "法作觀。獲少定心薄生空解。不識根緣",
    "T46n1911_02b:0018c24": "不達佛意。純將此法一向教他。教他既久",
    "T46n1911_02b:0018c25": "或逢一兩得益者。如蟲食木偶得成字。便",
    "T46n1911_02b:0018c26": "以為證謂是事實餘為妄語。笑持戒修",
    "T46n1911_02b:0018c27": "善者謂言非道。純教諸人遍造眾惡。盲無",
    "T46n1911_02b:0018c28": "眼者不別是非。神根又鈍煩惱復重。聞其",
    "T46n1911_02b:0018c29": "所說順其欲情。皆信伏隨從。放捨禁戒無",
    "T46n1911_02b:0019a01": "非不造罪積山岳。遂令百姓忽之如草。國",
    "T46n1911_02b:0019a02": "王大臣因滅佛法。毒氣深入于今未改。史",
    "T46n1911_02b:0019a03": "記云。周末有被髮袒身不依禮度者。遂犬",
    "T46n1911_02b:0019a04": "戎侵國不絕如綖。周姬漸盡。又阮籍逸才",
    "T46n1911_02b:0019a05": "蓬頭散帶。後公卿子孫皆斆之。奴狗相辱者",
    "T46n1911_02b:0019a06": "方達自然。撙節兢持者呼為田舍。是為司",
    "T46n1911_02b:0019a07": "馬氏滅相。宇文邕毀廢亦由元嵩魔業。此乃",
    "T46n1911_02b:0019a08": "佛法滅之妖怪。亦是時代妖怪。何關隨自意",
    "T46n1911_02b:0019a09": "意。何以故。如此愚人心無慧解信其本師。",
    "T46n1911_02b:0019a10": "又慕前達決謂是道。又順情為易。恣心取",
    "T46n1911_02b:0019a11": "樂而不改迷。譬如西施本有心病多喜嚬",
    "T46n1911_02b:0019a12": "呻。百媚皆轉更益美麗。隣女本醜。而斆其",
    "T46n1911_02b:0019a13": "嚬呻可憎彌劇。貧者遠徙富者杜門。穴者",
    "T46n1911_02b:0019a14": "深潛飛者高逝。彼諸人等亦復似是。狂狗逐",
    "T46n1911_02b:0019a15": "雷造地獄業。悲哉可傷。既嗜欲樂不能自",
    "T46n1911_02b:0019a16": "止。猶如蒼蠅為唾所粘。浪行之過其事略",
    "T46n1911_02b:0019a17": "爾。其師過者不達根性不解佛意。佛說貪",
    "T46n1911_02b:0019a18": "欲即是道者。佛見機宜知一種眾生底下",
    "T46n1911_02b:0019a19": "薄福。決不能於善中修道。若任其罪流",
    "T46n1911_02b:0019a20": "轉無已。令於貪欲修習止觀。極不得止",
    "T46n1911_02b:0019a21": "故作此說。譬如父母見子得病不宜餘藥。",
    "T46n1911_02b:0019a22": "須黃龍湯鑿齒瀉之。服已病愈。佛亦如是",
    "T46n1911_02b:0019a23": "說當其機。快馬見鞭影即到正路。貪欲即",
    "T46n1911_02b:0019a24": "是道。佛意如此。若有眾生不宜於惡修",
    "T46n1911_02b:0019a25": "止觀者。佛說諸善名之為道。佛具二說",
    "T46n1911_02b:0019a26": "汝今云何呵善就惡。若其然者汝則勝佛。",
    "T46n1911_02b:0019a27": "公於佛前灼然違反。復次時節難起。王事",
    "T46n1911_02b:0019a28": "所拘不得修善。令於惡中而習止觀。汝",
    "T46n1911_02b:0019a29": "今無難無拘。何意純用乳藥毒他慧命。故",
    "T46n1911_02b:0019b01": "阿含中放牛人善知好濟。令牛群安隱。若好",
    "T46n1911_02b:0019b02": "濟有難急不獲已當從惡濟。惡濟多難百",
    "T46n1911_02b:0019b03": "不全一。汝今無事幸於好濟善道驅牛。何",
    "T46n1911_02b:0019b04": "為惡道自他沈沒。破壞佛法損失威光誤",
    "T46n1911_02b:0019b05": "累眾生。大惡知識。不得佛意其過如是。復",
    "T46n1911_02b:0019b06": "次夷險兩路皆有能通為難從險。善惡俱",
    "T46n1911_02b:0019b07": "通審機入蔽。汝棄善專惡。能通達非道。何",
    "T46n1911_02b:0019b08": "不蹈躡水火穿逾山壁。世間險路尚不能",
    "T46n1911_02b:0019b09": "通。何況行惡而會正道豈可得乎。又不能",
    "T46n1911_02b:0019b10": "知根緣。直是一人。即時樂善即時樂惡。好",
    "T46n1911_02b:0019b11": "樂不定。何況無量人邪。而純以貪欲化他。",
    "T46n1911_02b:0019b12": "淨名云。我念聲聞不觀人根不應說法。二",
    "T46n1911_02b:0019b13": "乘不觀尚自差機。況汝盲瞑無目師心者",
    "T46n1911_02b:0019b14": "乎。自是違經不當機理。何其愚惑頓至於",
    "T46n1911_02b:0019b15": "此。若見有人不識機宜。行說此者則戒海",
    "T46n1911_02b:0019b16": "死屍。宜依律擯治。無令毒樹生長者宅",
    "T46n1911_02b:0019b17": "云云。復次檢其惡行事即偏邪。汝謂貪欲即",
    "T46n1911_02b:0019b18": "是道陵一切女。而不能瞋恚即是道害一",
    "T46n1911_02b:0019b19": "切男。唯愛細滑觸是道。畏於打拍苦澁觸",
    "T46n1911_02b:0019b20": "則無有道。行一不行一。一有道一無道。",
    "T46n1911_02b:0019b21": "癡闇如漆偏行污損。譬如死屍穢好花園",
    "T46n1911_02b:0019b22": "云云。難其偏行如前。或將水火刀杖向之",
    "T46n1911_02b:0019b23": "其即默然。或答云。而汝不見我常能入。此乃",
    "T46n1911_02b:0019b24": "違心無慚愧語。亦不得六即之意。所以",
    "T46n1911_02b:0019b25": "須說此者。上三行法勤策事難宜須勸修。",
    "T46n1911_02b:0019b26": "隨自意和光入惡。一往則易。宜須誡忌。如",
    "T46n1911_02b:0019b27": "服大黃湯。應備白飲而補止之云云。問。中",
    "T46n1911_02b:0019b28": "道正觀以一其心行用即足。何須紛紜四種",
    "T46n1911_02b:0019b29": "三昧。歷諸善惡經十二事。水濁珠昏風多浪",
    "T46n1911_02b:0019c01": "鼓。何益於澄靜耶。答。譬如貧窮人得少便",
    "T46n1911_02b:0019c02": "為足。更不願好者。若一種觀心心若種種",
    "T46n1911_02b:0019c03": "當奈之何。此則自行為失。若用化他。他之",
    "T46n1911_02b:0019c04": "根性舛互不同。一人煩惱已自無量。何況多",
    "T46n1911_02b:0019c05": "人。譬如藥師集一切藥擬一切病。一種病",
    "T46n1911_02b:0019c06": "人須一種藥治一種病。而怪藥師多藥。汝",
    "T46n1911_02b:0019c07": "問似是。煩惱心病無量無邊。如為一人",
    "T46n1911_02b:0019c08": "眾多亦然。云何一人。若人欲聞四種三昧",
    "T46n1911_02b:0019c09": "聞之歡喜。須遍為說。是為世界。以聞四",
    "T46n1911_02b:0019c10": "種次第修行。能生善法。即具說四。是各各",
    "T46n1911_02b:0019c11": "為人。或宜常坐中治其諸惡。乃至隨自意中",
    "T46n1911_02b:0019c12": "治其諸惡。是名對治。是人具須四法。豁然",
    "T46n1911_02b:0019c13": "得悟。是第一義。秖為一人尚須四說。云何",
    "T46n1911_02b:0019c14": "不用耶。若為多人者。一人樂常坐。三非所",
    "T46n1911_02b:0019c15": "欲。一人欲常行三非所樂。遍赴眾人之欲。",
    "T46n1911_02b:0019c16": "即世界悉檀也。餘三悉檀亦如是。又約一種",
    "T46n1911_02b:0019c17": "三昧。亦具四悉檀意。若樂行即行樂坐即",
    "T46n1911_02b:0019c18": "坐。行時若善根開發入諸法門。是時應行。",
    "T46n1911_02b:0019c19": "若坐時心地清涼喜悅安快。是時應坐。若坐",
    "T46n1911_02b:0019c20": "時沈昏則抖擻應行。行時散動疲困是則應",
    "T46n1911_02b:0019c21": "坐。若行時怳焉虛寂。是則應行。若坐時湛",
    "T46n1911_02b:0019c22": "然明利是時應坐。餘三例爾云云。問。善扶理",
    "T46n1911_02b:0019c23": "可修止觀。惡乖理云何修止觀。答。大論明",
    "T46n1911_02b:0019c24": "根遮有四。一根利無遮。二根利有遮。三根",
    "T46n1911_02b:0019c25": "鈍無遮。四根鈍有遮。初句上品。佛世之時",
    "T46n1911_02b:0019c26": "身子等是其人也。行人於善法中修止觀",
    "T46n1911_02b:0019c27": "者。以勤修善法未來無遮。常習止觀令",
    "T46n1911_02b:0019c28": "其根利。若過去具此二義。今生薄修即得相",
    "T46n1911_02b:0019c29": "應從觀行位入相似真實。今生不得入者。",
    "T46n1911_02b:0020a01": "昔無二義。今約善修令未來疾入。次句得",
    "T46n1911_02b:0020a02": "道根利而罪積障重。佛世之時闍王央掘。示",
    "T46n1911_02b:0020a03": "其人也。逆罪遮重應入地獄。見佛聞法豁",
    "T46n1911_02b:0020a04": "爾成聖。以根利故遮不能障。今時行人於",
    "T46n1911_02b:0020a05": "惡法中修止觀者。即此意也。以起惡故未",
    "T46n1911_02b:0020a06": "來有遮。修止觀故後世根利。若遇知識鞭",
    "T46n1911_02b:0020a07": "入正道。云何而言惡法乖理。不肯修止觀",
    "T46n1911_02b:0020a08": "耶。次根鈍無遮者。佛世之時周利槃特。示是",
    "T46n1911_02b:0020a09": "其人。雖三業無過根性極鈍。九十日誦鳩",
    "T46n1911_02b:0020a10": "摩羅偈。智者身口意不造於諸惡。繫念常",
    "T46n1911_02b:0020a11": "現前不樂著諸欲。亦不受世間無益之苦",
    "T46n1911_02b:0020a12": "行。今時雖持戒行善不學止觀。未來無遮",
    "T46n1911_02b:0020a13": "而悟道甚難。後句者。即一切行惡之人。又",
    "T46n1911_02b:0020a14": "不修止觀者是也。不修止觀故不得道。",
    "T46n1911_02b:0020a15": "根鈍千遍為說兀然不解。多造罪惡遮障",
    "T46n1911_02b:0020a16": "萬端。如癩人身痺針刺徹骨不知不覺。但",
    "T46n1911_02b:0020a17": "以諸惡而自纏裹。以是義故。善雖扶理道",
    "T46n1911_02b:0020a18": "由止觀。惡雖乖理根利破遮。唯道是尊。豈",
    "T46n1911_02b:0020a19": "可為惡而廢止觀。大經云。於戒緩者不名",
    "T46n1911_02b:0020a20": "為緩。於乘緩者乃名為緩。應具明緩急四",
    "T46n1911_02b:0020a21": "句合上根遮義也云云。又經云。寧作提婆達",
    "T46n1911_02b:0020a22": "多不作欝頭藍弗。即其義也。應勤聽思修",
    "T46n1911_02b:0020a23": "初無休息。如醉婆羅門剃頭戲女披袈裟云",
    "T46n1911_02b:0020a24": "云。○第三為明菩薩清淨大果報故。說是止",
    "T46n1911_02b:0020a25": "觀者若行違中道即有二邊果報。若行順",
    "T46n1911_02b:0020a26": "中道即有勝妙果報。設未出分段。所獲華",
    "T46n1911_02b:0020a27": "報亦異七種方便。況真果報邪。香城七重橋",
    "T46n1911_02b:0020a28": "津如畫。即其相也此義在後第八重中。當",
    "T46n1911_02b:0020a29": "廣分別。問。次第禪門明修證。與此果報云",
    "T46n1911_02b:0020b01": "何同異。答。修名習行證名發得。又修名習",
    "T46n1911_02b:0020b02": "因證名習果。皆即生可獲。今論界報隔在",
    "T46n1911_02b:0020b03": "來世。以此為異。二乘但有習果無有果",
    "T46n1911_02b:0020b04": "報。大乘具有云云。○第四為通裂大網諸經",
    "T46n1911_02b:0020b05": "論故。說是止觀者。若人善用止觀觀心。",
    "T46n1911_02b:0020b06": "則內慧明了。通達漸頓諸教。如破微塵出",
    "T46n1911_02b:0020b07": "大千經卷。恒沙佛法一心中曉。若欲外益眾",
    "T46n1911_02b:0020b08": "生逗機設教者。隨人堪任稱彼而說。乃至",
    "T46n1911_02b:0020b09": "成佛化物之時。或為法王說頓漸法。或為",
    "T46n1911_02b:0020b10": "菩薩。或為聲聞天魔人鬼十法界像對揚發",
    "T46n1911_02b:0020b11": "起。或為佛所問而廣答頓漸。或扣機問佛。",
    "T46n1911_02b:0020b12": "佛答頓漸法輪。此義至第九重當廣說。攝",
    "T46n1911_02b:0020b13": "法中亦略示。○第五歸大處諸法畢竟空",
    "T46n1911_02b:0020b14": "故。說是止觀者。夫膠手易著寱夢難惺。",
    "T46n1911_02b:0020b15": "封文齊意自謂為是。競執瓦礫謂瑠璃",
    "T46n1911_02b:0020b16": "珠。近事顯語猶尚不識。況遠理密教寧",
    "T46n1911_02b:0020b17": "當不惑。為此意故須論旨歸。旨歸者文旨",
    "T46n1911_02b:0020b18": "所趣也。如水流趣海火炎向空。識密達遠",
    "T46n1911_02b:0020b19": "無所稽滯。譬如智臣解王密語。聞有所",
    "T46n1911_02b:0020b20": "說皆悉了知到一切智地。得此意者即解",
    "T46n1911_02b:0020b21": "旨歸。旨者自向三德。歸者引他同入三德。",
    "T46n1911_02b:0020b22": "故名旨歸。又自入三德名歸。令他入三",
    "T46n1911_02b:0020b23": "德名旨。故名旨歸。今更總別明旨歸。諸佛",
    "T46n1911_02b:0020b24": "為一大事因緣出現於世。示種種像。咸令",
    "T46n1911_02b:0020b25": "眾生同見法身。見法身已。佛及眾生俱歸",
    "T46n1911_02b:0020b26": "法身。又佛說種種法。咸令眾生究竟如來",
    "T46n1911_02b:0020b27": "一切種智。種智具已。佛及眾生俱歸般若。又",
    "T46n1911_02b:0020b28": "佛現種種方便神通變化解脫諸縛。不令",
    "T46n1911_02b:0020b29": "一人獨得滅度。皆以如來滅度而滅度之。",
    "T46n1911_02b:0020c01": "既滅度已。佛及眾生俱歸解脫。大經云。安",
    "T46n1911_02b:0020c02": "置諸子祕密藏中。我亦不久自住其中。是",
    "T46n1911_02b:0020c03": "名總相旨歸。別相者身有三種。一者色身。",
    "T46n1911_02b:0020c04": "二者法門身。三者實相身。若息化論歸者。色",
    "T46n1911_02b:0020c05": "身歸解脫。法門身歸般若。實相身歸法身。",
    "T46n1911_02b:0020c06": "般若說有三種。一說道種智。二說一切智。",
    "T46n1911_02b:0020c07": "三說一切種智。若息化論歸。道種智歸解",
    "T46n1911_02b:0020c08": "脫。一切智歸般若。一切種智歸法身。解脫",
    "T46n1911_02b:0020c09": "有三種。一解無知縛。二解取相縛。三解無",
    "T46n1911_02b:0020c10": "明縛。若息化歸真。解無知縛歸解脫。解取",
    "T46n1911_02b:0020c11": "相縛歸般若。解無明縛歸法身。以是義",
    "T46n1911_02b:0020c12": "故。別相旨歸亦歸三德祕密藏中。復次三德",
    "T46n1911_02b:0020c13": "非三非一不可思議。所以者何。若謂法身",
    "T46n1911_02b:0020c14": "直法身者。非法身也。當知法身亦身非身",
    "T46n1911_02b:0020c15": "非身非非身。住首楞嚴。種種示現作眾色",
    "T46n1911_02b:0020c16": "像。故名為身。所作辦已歸於解脫。智慧照",
    "T46n1911_02b:0020c17": "了諸色非色。故名非身。所作辦已歸於般",
    "T46n1911_02b:0020c18": "若。實相之身非色像身非法門身。是故非",
    "T46n1911_02b:0020c19": "身非非身。所作辦已歸於法身。達此三身",
    "T46n1911_02b:0020c20": "無一異相是名為歸。說此三身無一異相。",
    "T46n1911_02b:0020c21": "是名為旨。俱入祕藏故名旨歸。若謂般若",
    "T46n1911_02b:0020c22": "直般若者非般若也。當知般若亦知非知",
    "T46n1911_02b:0020c23": "非知非非知。道種智般若遍知於俗故名",
    "T46n1911_02b:0020c24": "為知。所作辦已歸於解脫。一切智般若遍",
    "T46n1911_02b:0020c25": "知於真故名非知。所作辦已歸於般若。一",
    "T46n1911_02b:0020c26": "切種智般若遍知於中。故名非知非非知。所",
    "T46n1911_02b:0020c27": "作辦已歸於法身。達三般若無一異相。是",
    "T46n1911_02b:0020c28": "名為歸。說三般若無一異相。是名為旨。俱",
    "T46n1911_02b:0020c29": "入祕藏故名旨歸。若謂解脫直解脫者。非",
    "T46n1911_02b:0021a01": "解脫也。當知解脫亦脫非脫非脫非非脫。",
    "T46n1911_02b:0021a02": "方便淨解脫調伏眾生不為所染。故名為",
    "T46n1911_02b:0021a03": "脫。所作辦已歸於解脫。圓淨解脫不見",
    "T46n1911_02b:0021a04": "眾生及解脫相故名非脫。所作辦已歸於般",
    "T46n1911_02b:0021a05": "若。性淨解脫則非脫非非脫。所作辦已歸",
    "T46n1911_02b:0021a06": "於法身。若達若說。如此三脫非一異相。俱",
    "T46n1911_02b:0021a07": "入祕藏故名旨歸。復次三德非新非故而",
    "T46n1911_02b:0021a08": "新而故。所以者何。三障障三德。無明障法",
    "T46n1911_02b:0021a09": "身。取相障般若。無知障解脫。三障先有名",
    "T46n1911_02b:0021a10": "之為故。三德破三障。今始得顯故名為新。",
    "T46n1911_02b:0021a11": "三障即三德三德即三障。三障即三德三障",
    "T46n1911_02b:0021a12": "非故。三德即三障三德非新。非新而新則",
    "T46n1911_02b:0021a13": "有發心所得之三德。乃至究竟所得之三德。",
    "T46n1911_02b:0021a14": "非故而故則有發心所治之三障。乃至究竟",
    "T46n1911_02b:0021a15": "所治之三障。新非新故非故。則有理性之",
    "T46n1911_02b:0021a16": "三德若總達三德非新非故而新而故。無",
    "T46n1911_02b:0021a17": "一異相。為他亦然。即是旨歸祕密藏中。又說",
    "T46n1911_02b:0021a18": "者。無明先有名為故。法身是明破於無明",
    "T46n1911_02b:0021a19": "名為新。無明即明明即無明。無明即明無明",
    "T46n1911_02b:0021a20": "非故。明即無明明則非新。取相先有名之",
    "T46n1911_02b:0021a21": "為故。無相破相無相名新。相即無相無相",
    "T46n1911_02b:0021a22": "即相。何新何故。無知先有名之為故。知破",
    "T46n1911_02b:0021a23": "無知知名為新。無知即知知即無知。何新何",
    "T46n1911_02b:0021a24": "故。若達總別新故無一異相。若為他說亦",
    "T46n1911_02b:0021a25": "復如是。是名旨歸入祕密藏。縱橫開合始",
    "T46n1911_02b:0021a26": "終等例皆如是。復次旨歸亦復如是。謂旨非",
    "T46n1911_02b:0021a27": "旨非旨非非旨。歸非歸非歸非非歸。一一",
    "T46n1911_02b:0021a28": "悉須入祕密藏中。例上可解。旨自行故。非",
    "T46n1911_02b:0021a29": "旨化他故。非旨非非旨無自他故。旨歸三",
    "T46n1911_02b:0021b01": "德寂靜若此。有何名字而可說示。不知何",
    "T46n1911_02b:0021b02": "以名之。強名中道實相法身非止非觀等。亦",
    "T46n1911_02b:0021b03": "復強名一切種智平等大慧般若波羅蜜觀",
    "T46n1911_02b:0021b04": "等。亦復強名首楞嚴定大涅槃不可思議解",
    "T46n1911_02b:0021b05": "脫止等。當知種種相種種說種種神力。一一",
    "T46n1911_02b:0021b06": "皆入祕密藏中。何等是旨歸。旨歸何處。誰是",
    "T46n1911_02b:0021b07": "旨歸。言語道斷心行處滅。永寂如空。是名",
    "T46n1911_02b:0021b08": "旨歸。至第十重中當廣說也。",
    "T46n1911_02b:0021b09": "摩訶止觀卷第二下"
}