{
    "X62n1196_003:0569b16": "淨土證心集卷下",
    "X62n1196_003:0569b18": "傳天台古和　卍蓮　述",
    "X62n1196_003:0569b19": "欣厭銘(并敘)",
    "X62n1196_003:0569b20": "心該淨穢。欣厭自興。苦樂既已懸殊。速應捨此生",
    "X62n1196_003:0569b21": "彼。設使不然。則虗生浪死。徒勞其神。却如悟達國",
    "X62n1196_003:0569b22": "師云。自惟我與釋迦如來。同為凡夫。今世尊成道",
    "X62n1196_003:0569b23": "以來。已經爾所塵沙劫數。而我等。相與躭染六塵。",
    "X62n1196_003:0569b24": "輪轉生死。永無出期。此實天下。可慚可愧。可羞可",
    "X62n1196_003:0569c01": "耻。故知此界行道自力不具。可謂難至難矣。復不",
    "X62n1196_003:0569c02": "仗他力。甘心受苦。則癡甚矣。吾所以作欣厭之銘",
    "X62n1196_003:0569c03": "也。",
    "X62n1196_003:0569c04": "五濁煎熬。炎炎火宅。較彼清涼。大相懸隔。曠劫相違。",
    "X62n1196_003:0569c05": "深自痛責。枉受輪迴。酸心無益。生死關津。驚魂落魄。",
    "X62n1196_003:0569c06": "恩愛悲離。淚多雨澤。淨愧晚知。誠可嘆惜。佛祖恢宏。",
    "X62n1196_003:0569c07": "廣長舌白。血滴心憐。和墨訂畫。遞相宣傳。文成山積。",
    "X62n1196_003:0569c08": "祇為吾人。解疑除惑。惟決橫超。約然法則。放下萬緣。",
    "X62n1196_003:0569c09": "大休大息。一句彌陀。各自努力。四威儀中。心心記憶。",
    "X62n1196_003:0569c10": "遵而行之。逕如絃直。便脫娑婆。同登淨域。快樂逍遙。",
    "X62n1196_003:0569c11": "自然衣食。但願一生。咬口信極。致理於心。往生事實。",
    "X62n1196_003:0569c12": "仗彼勝緣。易得作佛。佛外無心。心外無物。不同犀角。",
    "X62n1196_003:0569c13": "獨守孤崛。所以圓人。愈遠愈迄。塵剎無邊。大乘觀訖。",
    "X62n1196_003:0569c14": "唯心念佛頌(并敘)",
    "X62n1196_003:0569c15": "唯心念佛者何。緣生無性也。以無性故。則法界歸",
    "X62n1196_003:0569c16": "元。了無一物。以緣生故。則唯心施設。妙有千殊。故",
    "X62n1196_003:0569c17": "知相資相攝。若事若理。俱不可著。然後起修。修而",
    "X62n1196_003:0569c18": "無修。無修而修。方可圓成一心正念。大論云。菩薩",
    "X62n1196_003:0569c19": "知一切精進。皆是虗妄。而常成就不退。是名真實",
    "X62n1196_003:0569c20": "精進。是故彼唯心之佛。了心者方能繫念。彼唯心",
    "X62n1196_003:0569c21": "之土。了心者方知求生。了且如是。未了者不皆當",
    "X62n1196_003:0569c22": "念佛乎。如來不思議境界經云。三世一切諸佛。皆",
    "X62n1196_003:0569c23": "無所有。唯依自心。菩薩若能了知諸佛及一切法。",
    "X62n1196_003:0569c24": "皆唯心量。得隨順忍。或入初地。捨身速生妙喜世",
    "X62n1196_003:0570a01": "界。或生極樂淨佛土中。觀此可謂念佛往生者。是",
    "X62n1196_003:0570a02": "真大乘。不可不知也。縱使提宗考本。豈逃彌陀之",
    "X62n1196_003:0570a03": "外哉。若達一念彌陀處。不必更尋別峯相見。起信",
    "X62n1196_003:0570a04": "論云。初信大乘心人。諸佛皆攝生淨土。信之篤矣。",
    "X62n1196_003:0570a05": "　一念彌陀　　吾佛心宗　　識得是處　　莫問別峯",
    "X62n1196_003:0570a06": "　一念彌陀　　意旨如何　　禪那無外　　外無禪那",
    "X62n1196_003:0570a07": "　一念彌陀　　雲門一字　　禪淨歸元　　究竟不二",
    "X62n1196_003:0570a08": "　一念彌陀　　智者皆重　　知是眾生　　成佛嘉種",
    "X62n1196_003:0570a09": "　一念彌陀　　無陰陽地　　世出世間　　無可比類",
    "X62n1196_003:0570a10": "　一念彌陀　　不響山谷　　有情無情　　悉皆普育",
    "X62n1196_003:0570a11": "　一念彌陀　　無根樹子　　成住壞空　　總在這裏",
    "X62n1196_003:0570a12": "　一念彌陀　　同上下單　　會其不易　　離他更難",
    "X62n1196_003:0570a13": "　一念彌陀　　忘情絕慮　　正恁麼時　　彌陀決覷",
    "X62n1196_003:0570a14": "　一念彌陀　　覷著即變　　見見之時　　見非是見",
    "X62n1196_003:0570a15": "　一念彌陀　　見縱深入　　見猶離見　　見不能及",
    "X62n1196_003:0570a16": "　一念彌陀　　無古無今　　正法眼藏　　涅槃妙心",
    "X62n1196_003:0570a17": "　一念彌陀　　妙心空了　　超理事端　　出言外表",
    "X62n1196_003:0570a18": "　一念彌陀　　法界藏身　　這片田地　　親到始真",
    "X62n1196_003:0570a19": "　一念彌陀　　木人看破　　大地山河　　不離這箇",
    "X62n1196_003:0570a20": "　一念彌陀　　飯熟日午　　應供堂前　　金牛起舞",
    "X62n1196_003:0570a21": "　一念彌陀　　溈山水牯　　遍歷雲峯　　不出門戶",
    "X62n1196_003:0570a22": "　一念彌陀　　國無二主　　倘或不然　　大蟲咬虎",
    "X62n1196_003:0570a23": "　一念彌陀　　時處常在　　十世古今　　無邊剎海",
    "X62n1196_003:0570a24": "　一念彌陀　　那伽大定　　究竟言之　　證而無證",
    "X62n1196_003:0570b01": "　一念彌陀　　前後際卷　　三世如來　　總在裏選",
    "X62n1196_003:0570b02": "　一念彌陀　　冠攝台宗　　五時八教　　一代包容",
    "X62n1196_003:0570b03": "　一念彌陀　　不變隨緣　　兼但對帶　　不說是權",
    "X62n1196_003:0570b04": "　一念彌陀　　隨緣不變　　直到王城　　不說方便",
    "X62n1196_003:0570b05": "　一念彌陀　　至貴至尊　　去來現在　　普被三根",
    "X62n1196_003:0570b06": "　一念彌陀　　即空假中　　該法報化　　始終無窮",
    "X62n1196_003:0570b07": "　一念彌陀　　融通理事　　彌陀與吾　　不二而二",
    "X62n1196_003:0570b08": "　一念彌陀　　原非各各　　終日自呼　　自應其諾",
    "X62n1196_003:0570b09": "　一念彌陀　　嫡嫡親親　　曠劫父子　　不是外人",
    "X62n1196_003:0570b10": "　一念彌陀　　西方極樂　　彼佛現時　　是我心作",
    "X62n1196_003:0570b11": "　一念彌陀　　灼然不錯　　極樂自心　　自心極樂",
    "X62n1196_003:0570b12": "　一念彌陀　　似鏡照鏡　　無量壽光　　本來自性",
    "X62n1196_003:0570b13": "　一念彌陀　　自買自賣　　極樂文成　　娑婆印壞",
    "X62n1196_003:0570b14": "　一念彌陀　　往生公據　　無來佛來　　無去我去",
    "X62n1196_003:0570b15": "　一念彌陀　　開導引導　　十萬億西　　彈指能到",
    "X62n1196_003:0570b16": "　一念彌陀　　歸路迢迢　　出離三界　　直截橫超",
    "X62n1196_003:0570b17": "　一念彌陀　　遞相勸修　　恩懷折攝　　各應自酬",
    "X62n1196_003:0570b18": "　一念彌陀　　人謂遠求　　余曰不爾　　圓明性周",
    "X62n1196_003:0570b19": "　一念彌陀　　安養心標　　歸家路穩　　不可動搖",
    "X62n1196_003:0570b20": "　一念彌陀　　無所不裹　　悟後方知　　染污不可",
    "X62n1196_003:0570b21": "　一念彌陀　　直下分明　　眾生心佛　　一念圓成",
    "X62n1196_003:0570b22": "　一念彌陀　　原一至理　　領悟不真　　是非競起",
    "X62n1196_003:0570b23": "　一念彌陀　　謬會識神　　春池拾礫　　棄却家珍",
    "X62n1196_003:0570b24": "　一念彌陀　　土本心具　　離土求心　　大約未悟",
    "X62n1196_003:0570c01": "　一念彌陀　　且疑且決　　自性惟心　　見要親切",
    "X62n1196_003:0570c02": "　一念彌陀　　識神不是　　彌陀識神　　同在介爾",
    "X62n1196_003:0570c03": "　一念彌陀　　彌陀自性　　錯認識神　　膏肓大病",
    "X62n1196_003:0570c04": "　一念彌陀　　非是外佛　　十劫彌陀　　自性中物",
    "X62n1196_003:0570c05": "　一念彌陀　　介爾直指　　真心妄心　　相似不是",
    "X62n1196_003:0570c06": "　一念彌陀　　惟心淨土　　執緣影心　　認奴作父",
    "X62n1196_003:0570c07": "　一念彌陀　　不在於胸　　西方淨土　　唯心涵容",
    "X62n1196_003:0570c08": "　一念彌陀　　智愚不同　　智求彼國　　愚著胸中",
    "X62n1196_003:0570c09": "　一念彌陀　　日面月面　　事有西東　　理不隔線",
    "X62n1196_003:0570c10": "　一念彌陀　　願與無願　　總攝三根　　至公至論",
    "X62n1196_003:0570c11": "　一念彌陀　　上根無願　　十地已登　　是不定論",
    "X62n1196_003:0570c12": "　一念彌陀　　中根無願　　惑業未除　　彼則錯論",
    "X62n1196_003:0570c13": "　一念彌陀　　下根無願　　淨土不知　　莫怪其論",
    "X62n1196_003:0570c14": "　一念彌陀　　千聖龜鑑　　直下承當　　必有相賺",
    "X62n1196_003:0570c15": "　一念彌陀　　病中妙藥　　於味知何　　要人細嚼",
    "X62n1196_003:0570c16": "　一念彌陀　　是最上乘　　不達目前　　彼未曾證",
    "X62n1196_003:0570c17": "　一念彌陀　　愚亦可作　　信有西方　　蓮花寄托",
    "X62n1196_003:0570c18": "　一念彌陀　　無別判斷　　信願行全　　必到彼岸",
    "X62n1196_003:0570c19": "　一念彌陀　　信要廣大　　淨土往生　　不出心外",
    "X62n1196_003:0570c20": "　一念彌陀　　願要切深　　箇中欣厭　　念念懇忱",
    "X62n1196_003:0570c21": "　一念彌陀　　行要專長　　乃至臨命　　不可暫忘",
    "X62n1196_003:0570c22": "　一念彌陀　　一行三昧　　使十二時　　繫緣不退",
    "X62n1196_003:0570c23": "　一念彌陀　　佛有本誓　　十念尚生　　矧乎勿替",
    "X62n1196_003:0570c24": "　一念彌陀　　以此比例　　彼佛有緣　　是故勉勵",
    "X62n1196_003:0571a01": "　一念彌陀　　一條白練　　勇往向前　　不須轉面",
    "X62n1196_003:0571a02": "　一念彌陀　　法界一相　　趨實無趨　　趨向安養",
    "X62n1196_003:0571a03": "　一念彌陀　　勿楷定悟　　信彼可歸　　緊要事務",
    "X62n1196_003:0571a04": "　一念彌陀　　歸元徑路　　九品蓮方　　無論緇素",
    "X62n1196_003:0571a05": "　一念彌陀　　願紅塵錯　　求生西方　　永不退落",
    "X62n1196_003:0571a06": "　一念彌陀　　名標蓮萼　　三昧圓成　　還其棲託",
    "X62n1196_003:0571a07": "　一念彌陀　　禦敵良將　　無量法門　　莫過於上",
    "X62n1196_003:0571a08": "　一念彌陀　　莫可因循　　努力提起　　斬斷萬綸",
    "X62n1196_003:0571a09": "　一念彌陀　　超出苦輪　　百千萬劫　　免受酸辛",
    "X62n1196_003:0571a10": "　一念彌陀　　淨業同倫　　是非莫辯　　名利讓人",
    "X62n1196_003:0571a11": "　一念彌陀　　非難非易　　但得一心　　殊勝自備",
    "X62n1196_003:0571a12": "　一念彌陀　　其義唯何　　愈專愈一　　更莫問他",
    "X62n1196_003:0571a13": "　一念彌陀　　不可思議　　至頓至圓　　至簡至易",
    "X62n1196_003:0571a14": "　一念彌陀　　今正其時　　這條徑路　　更莫再疑",
    "X62n1196_003:0571a15": "　一念彌陀　　末世修行　　欲離苦趣　　只有往生",
    "X62n1196_003:0571a16": "　一念彌陀　　時時策護　　未得往生　　能不愁怖",
    "X62n1196_003:0571a17": "　一念彌陀　　珍重一著　　當臨行時　　切勿退却",
    "X62n1196_003:0571a18": "　一念彌陀　　要在欣切　　極樂莊嚴　　隨心施設",
    "X62n1196_003:0571a19": "　一念彌陀　　要在厭切　　八苦交煎　　無處離別",
    "X62n1196_003:0571a20": "　一念彌陀　　要在心切　　但求出離　　娑婆頓絕",
    "X62n1196_003:0571a21": "　一念彌陀　　要在念切　　提起洪名　　咬釘嚼鐵",
    "X62n1196_003:0571a22": "　一念彌陀　　要在專切　　但辦肯心　　更無別訣",
    "X62n1196_003:0571a23": "　一念彌陀　　要在痛切　　身如山崩　　投誠泣血",
    "X62n1196_003:0571a24": "　一念彌陀　　又在信切　　踢倒疑團　　七花八裂",
    "X62n1196_003:0571b01": "　一念彌陀　　又在願切　　決待往生　　不緣別節",
    "X62n1196_003:0571b02": "　一念彌陀　　又在行切　　劫火縱然　　心無易轍",
    "X62n1196_003:0571b03": "　一念彌陀　　感應如影　　本來體空　　如是欣幸",
    "X62n1196_003:0571b04": "　一念彌陀　　佛是心作　　華臺懸迎　　導歸極樂",
    "X62n1196_003:0571b05": "　一念彌陀　　冠上化佛　　佛外無心　　心外無物",
    "X62n1196_003:0571b06": "　一念彌陀　　髻上寶瓶　　更非他物　　本具底靈",
    "X62n1196_003:0571b07": "　一念彌陀　　徧滿虗空　　一會海眾　　非異非同",
    "X62n1196_003:0571b08": "　一念彌陀　　不動道場　　未離當念　　已往西方",
    "X62n1196_003:0571b09": "　一念彌陀　　寶池花開　　證無生忍　　親覩如來",
    "X62n1196_003:0571b10": "　一念彌陀　　回自向他　　十身圓顯　　徧化娑婆",
    "X62n1196_003:0571b11": "　一念彌陀　　利生要務　　自性無邊　　眾生齊度",
    "X62n1196_003:0571b12": "　一念彌陀　　菩提願滿　　自性無盡　　煩惱頓斷",
    "X62n1196_003:0571b13": "　一念彌陀　　是圓滿覺　　自性無量　　法門超學",
    "X62n1196_003:0571b14": "　一念彌陀　　常寂光明　　自性無上　　佛道圓成",
    "X62n1196_003:0571b15": "　一念彌陀　　無作公所　　是聖是凡　　不待更舉",
    "X62n1196_003:0571b16": "　一念彌陀　　永劫相承　　惟願樂土　　含識同登",
    "X62n1196_003:0571b17": "專持求生(并敘)",
    "X62n1196_003:0571b18": "問書云。獲鳥者。羅之一目。不可以一目為羅。治國",
    "X62n1196_003:0571b19": "者。功在一人。不可以一人為國。今淨土應爾。奚不",
    "X62n1196_003:0571b20": "眾善同熏。反將獨稱得往乎。答此問未得其旨。何",
    "X62n1196_003:0571b21": "則。蓋淨土一門。全在信願。信願若具。散持亦往。儻",
    "X62n1196_003:0571b22": "無信願。萬行扶助。便得生耶。曰信願者何。曰信此",
    "X62n1196_003:0571b23": "有生必有死。生死不出。諸苦難逃。復信彼國一生。",
    "X62n1196_003:0571b24": "不須捨身受身。以至補處。中間常受其樂。復願此",
    "X62n1196_003:0571c01": "濁穢之軀。要決定捨離更不再受。願彼清虗之體。",
    "X62n1196_003:0571c02": "要決定寄托終無易願。果得若爾。萬善齊修亦生。",
    "X62n1196_003:0571c03": "況第稱名乎。",
    "X62n1196_003:0571c04": "學到無心願往生。終身歸命執持名。知吾與彼罪吾",
    "X62n1196_003:0571c05": "者。一概聽之總不爭。",
    "X62n1196_003:0571c06": "說來說去說持名。問我箇中決有程。多障眾生念佛",
    "X62n1196_003:0571c07": "觀。當今最易到長庚。",
    "X62n1196_003:0571c08": "斷疑生信志心堅。日日如斯不改絃。祇望臨終歸極",
    "X62n1196_003:0571c09": "樂。更無別事可相牽。",
    "X62n1196_003:0571c10": "予學達摩直指先。方知念佛勝參禪。禪經後有始終",
    "X62n1196_003:0571c11": "苦。淨土一生道果圓。",
    "X62n1196_003:0571c12": "願法界眾生同歸(并敘)",
    "X62n1196_003:0571c13": "維摩經云。佛言眾生是菩薩淨土。故知菩薩念佛",
    "X62n1196_003:0571c14": "者。原為眾生不為己故。終日度生猶為度己。終日",
    "X62n1196_003:0571c15": "念佛猶為念己。何以故。菩薩無己無所不己。達心",
    "X62n1196_003:0571c16": "佛眾生無差別故。如天普覆。如地普載。捨生即捨",
    "X62n1196_003:0571c17": "己。離佛即離心。心不可離。生不可捨。雲門所謂函",
    "X62n1196_003:0571c18": "蓋乾坤者。其旨豈越乎此哉。",
    "X62n1196_003:0571c19": "花間稽首花間佛。願共花間結聖胎。彼國無生終日",
    "X62n1196_003:0571c20": "去。尊容不動應時來。脫離苦海紅塵骨。化作珍池白",
    "X62n1196_003:0571c21": "玉孩。記入娑婆同訂約。十方盡是紫金臺。",
    "X62n1196_003:0571c22": "警習勉行(并敘)",
    "X62n1196_003:0571c23": "吾人之最難鋤去者。習氣是也。雖斷除無術。不可",
    "X62n1196_003:0571c24": "任其習之所成。要當勉其行之不怠。何則。世尊往",
    "X62n1196_003:0572a01": "昔自登地。纔事古釋迦。其時猶居凡位。大智度論",
    "X62n1196_003:0572a02": "云。佛言我過去世。亦曾作惡人小蟲。因積善故。乃",
    "X62n1196_003:0572a03": "得成佛。以此觀之。十地尚有心色二習。何況其餘。",
    "X62n1196_003:0572a04": "倘當時不勉力行之。安得於今成佛也哉。",
    "X62n1196_003:0572a05": "習病深藏性已癡。自家策進勉行之。不離不即虗其",
    "X62n1196_003:0572a06": "體。與佛一心知見治。",
    "X62n1196_003:0572a07": "穢土雖知體是同。須臾失照昧真空。待渠往見彌陀",
    "X62n1196_003:0572a08": "後。方可戲遊地獄中。",
    "X62n1196_003:0572a09": "五欲牽來落火坑。主人緊護莫循情。看空四大原無",
    "X62n1196_003:0572a10": "實。不可隨緣負往生。",
    "X62n1196_003:0572a11": "染緣究竟沒來因。祇是蓮花願要親。同體昇沉凡聖",
    "X62n1196_003:0572a12": "路。念頭乍起自看真。",
    "X62n1196_003:0572a13": "彼此原來本自空。未分其事却朦朧。西方心與土俱",
    "X62n1196_003:0572a14": "淨。較作娑婆大不同。",
    "X62n1196_003:0572a15": "悟後須知愛自裁。莫忘生死苦哀哉。心雖虗寂終難",
    "X62n1196_003:0572a16": "忍。必要歸來保聖胎。",
    "X62n1196_003:0572a17": "痛策往生(并敘)",
    "X62n1196_003:0572a18": "自從無始以來。生已復死。死復重生。生生死死。於",
    "X62n1196_003:0572a19": "今未脫。其故維何。祇繇因循二字。以致枉受輪迴",
    "X62n1196_003:0572a20": "諸苦。所以昔日張祖留。其友人勸他念佛往生。留",
    "X62n1196_003:0572a21": "云。男未婚。女未嫁。親喪未厝。而未幾亡矣。友往弔",
    "X62n1196_003:0572a22": "云。我友名為張祖留。勸伊念佛說三頭。可怪閻翁",
    "X62n1196_003:0572a23": "無分曉。三頭未了便來鈎。故知凡修淨業者。莫可",
    "X62n1196_003:0572a24": "太緩也。一錯百錯。",
    "X62n1196_003:0572b01": "末世時人敵死生。徤兒億億有誰贏。當知苦海從橫",
    "X62n1196_003:0572b02": "脫。月藏經中載甚明。",
    "X62n1196_003:0572b03": "奉勸持名莫待時。求生人自要先知。閻浮世界光陰",
    "X62n1196_003:0572b04": "短。只怕將來錯悞遲。",
    "X62n1196_003:0572b05": "命存呼吸莫寬修。但看當年張祖留。世事如棋難下",
    "X62n1196_003:0572b06": "局。資糧趕備早歸舟。",
    "X62n1196_003:0572b07": "淨業因緣果不差。一條歸路夕陽斜。餘門雖是俱堪",
    "X62n1196_003:0572b08": "入。最穩無如念佛嘉。",
    "X62n1196_003:0572b09": "一息不還隨業流。真誠念佛莫虗頭。如登寶岫空回",
    "X62n1196_003:0572b10": "手。後悔難追祇自憂。",
    "X62n1196_003:0572b11": "未得歸心莫自安。已修行願更休寬。稍乘再世塵緣",
    "X62n1196_003:0572b12": "裏。欲望出離難上難。",
    "X62n1196_003:0572b13": "如救頭然祇自親。饑時喫飯豈關人。縱云土是唯心",
    "X62n1196_003:0572b14": "淨。安比往生事更真。",
    "X62n1196_003:0572b15": "平時功歸臨終(并敘)",
    "X62n1196_003:0572b16": "已知求生者。心亦不可太急也。總要不即不離而",
    "X62n1196_003:0572b17": "已。祇如法因禪師。三十載明心淨土。慧亨律師。六",
    "X62n1196_003:0572b18": "十年淨業專求。凡今之人。每多淺見。詳聞其念佛",
    "X62n1196_003:0572b19": "時。未到一年半載。十年八年。淨境既未得純。諸淨",
    "X62n1196_003:0572b20": "土書。猶未細心詳玩。焉知其味。便謂改絃退轉。欲",
    "X62n1196_003:0572b21": "望道念成就。安有日哉。故先儒有言。不可以仁之",
    "X62n1196_003:0572b22": "難熟。而甘為他道之有成。蓋謂此也。況乎淨土之",
    "X62n1196_003:0572b23": "要。無問利根鈍根。久學初學。靜之與否。皆驗於臨",
    "X62n1196_003:0572b24": "終得往。以為真實之期限。餘外欲以尋悟。欲以發",
    "X62n1196_003:0572c01": "慧。俱非緊要。是故吾語與後來同學者。此殊門。既",
    "X62n1196_003:0572c02": "已得入。堅志莫動。",
    "X62n1196_003:0572c03": "求生無別可商量。總在行人自主張。小技皆從純熟",
    "X62n1196_003:0572c04": "得。莫教大事喪專長。",
    "X62n1196_003:0572c05": "平生只剩望西歸。決定無疑願不違。彈指能超清夢",
    "X62n1196_003:0572c06": "趣。百千萬倍疾如飛。",
    "X62n1196_003:0572c07": "三昧功成撒手歸。臨行自有佛光圍。思前慮後空勞",
    "X62n1196_003:0572c08": "力。只要吾人斷是非。",
    "X62n1196_003:0572c09": "理契方知徑路工。死生關隘勝禪功。幾多辯若懸河",
    "X62n1196_003:0572c10": "輩。不及持名愚婦終。",
    "X62n1196_003:0572c11": "惡則往生張善和。言其善者數彌多。大都莫不皆然",
    "X62n1196_003:0572c12": "也。要在終時一剎那。",
    "X62n1196_003:0572c13": "得入此門宿善根。己今功就出乾坤。野人願發蓮花",
    "X62n1196_003:0572c14": "供。另答十方授記恩。",
    "X62n1196_003:0572c15": "惟心淨土幾曾知。貴要終無退轉時。總是今生歸去",
    "X62n1196_003:0572c16": "好。免從胎獄更迷離。",
    "X62n1196_003:0572c17": "清修淨業即真空。一枕夢殘路自通。父子相關親授",
    "X62n1196_003:0572c18": "手。往生依舊妙心中。",
    "X62n1196_003:0572c19": "淨土要約(并敘)",
    "X62n1196_003:0572c20": "聞夫自達摩以來。禪矜自力者眾。而信歸淨土者。",
    "X62n1196_003:0572c21": "曾有幾人哉。嗚呼。雲門三作國王。尚且遂失神通。",
    "X62n1196_003:0572c22": "況餘智乎。蓋失即退轉故。小本云。極樂國土。眾生",
    "X62n1196_003:0572c23": "生者。皆是阿鞞跋致。以此較之。則禪與淨孰利。燦",
    "X62n1196_003:0572c24": "然其明白。故料簡云。有禪無淨土。十人九錯路。誠",
    "X62n1196_003:0573a01": "可嘆借。當知末世修行。非依西方淨土。理事橫超。",
    "X62n1196_003:0573a02": "求其不退墮者。終不可得。果能深信於此。則淨土",
    "X62n1196_003:0573a03": "法門之尊貴。自不容延緩遲疑。吾因不愧。分題撰",
    "X62n1196_003:0573a04": "述。更以勸修欣厭信願行觀念專久警。綴成二十",
    "X62n1196_003:0573a05": "首要約之語。以質高明。",
    "X62n1196_003:0573a06": "西",
    "X62n1196_003:0573a07": "淨土世尊自指陳。愍吾末劫救迷津。盡將苦海舟中",
    "X62n1196_003:0573a08": "客。同作蓮池會上人。名尚不聞三惡道。花能常雨六",
    "X62n1196_003:0573a09": "時新。眾生生者難思議。多有一生補處身。",
    "X62n1196_003:0573a10": "方",
    "X62n1196_003:0573a11": "我信長庚定不差。常思彼國法王家。花間香結心池",
    "X62n1196_003:0573a12": "果。岸上枝萌道樹芽。望托蓮臺誠獨切。導歸葵子手",
    "X62n1196_003:0573a13": "頻斜。往生終滿利生願。圓顯身如出岫霞。",
    "X62n1196_003:0573a14": "淨",
    "X62n1196_003:0573a15": "徧界真身無去來。珍池借我滌塵埃。淺深水勢隨心",
    "X62n1196_003:0573a16": "欲。紅白花枝逐念開。寶蓋空幪金大士。香雲繚繞玉",
    "X62n1196_003:0573a17": "嬰孩。珊瑚樹裏瓊樓上。都是同倫養聖胎。",
    "X62n1196_003:0573a18": "土",
    "X62n1196_003:0573a19": "西方淨土我惟心。徧佈沙黃地是金。出水枝擎圓葉",
    "X62n1196_003:0573a20": "上。浮香岸遶藕花深。戒珠頓悟無生忍。鳥語頻聞妙",
    "X62n1196_003:0573a21": "法音。迢遞相傳諸善友。同將眷屬悉歸臨。",
    "X62n1196_003:0573a22": "理",
    "X62n1196_003:0573a23": "逃禪莫教認胸襟。自性彌陀遠訪臨。彼此不離猶不",
    "X62n1196_003:0573a24": "即。始終非古又非今。圓融覺體常如是。含裹虗空豈",
    "X62n1196_003:0573b01": "待尋。一統竪窮橫徧處。塵塵剎剎妙明心。",
    "X62n1196_003:0573b02": "事",
    "X62n1196_003:0573b03": "法王慈旨不虗傳。實有西方事宛然。曰壽曰年同佛",
    "X62n1196_003:0573b04": "永。欲衣欲食現吾前。班痕花映欄杆裏。樂響風迴行",
    "X62n1196_003:0573b05": "樹邊。快樂逍遙終不盡。歸來共坐玉池蓮。",
    "X62n1196_003:0573b06": "橫",
    "X62n1196_003:0573b07": "三界橫開一徑蹊。故鄉令我易歸棲。箇中念佛思親",
    "X62n1196_003:0573b08": "處。花上標名入品題。疾證菩提無後有。早從淨土悟",
    "X62n1196_003:0573b09": "前迷。慈尊彼岸久相待。撒手即為倚馬蹏。",
    "X62n1196_003:0573b10": "超",
    "X62n1196_003:0573b11": "欲得超生脫死因。娑婆心起厭離親。本來無量壽尊",
    "X62n1196_003:0573b12": "剎。皆是阿鞞跋致人。萬劫莊嚴春不老。千花綿繡色",
    "X62n1196_003:0573b13": "長新。道行果滿黃金地。就我彼中出世身。",
    "X62n1196_003:0573b14": "勸",
    "X62n1196_003:0573b15": "西方捷徑莫蹉跎。放下身心應早過。名利原空猶不",
    "X62n1196_003:0573b16": "捨。死生且到却如何。寬修歷劫三祇行。誠感臨終一",
    "X62n1196_003:0573b17": "佛陀。無始輪迴憑此脫。方知淨土異娑婆。",
    "X62n1196_003:0573b18": "修",
    "X62n1196_003:0573b19": "一欣一厭兩相攻。彼國迢迢路自通。諸上善人俱會",
    "X62n1196_003:0573b20": "處。眾中勝友滿虗空。紅塵看破渾如戲。白業脩來早",
    "X62n1196_003:0573b21": "出籠。此土祇緣身易失。同歸見佛壽無窮。",
    "X62n1196_003:0573b22": "欣",
    "X62n1196_003:0573b23": "樂邦指我勝超倫。永絕輪迴脫苦辛。乘大願船歸故",
    "X62n1196_003:0573b24": "里。盡虗空界現全身。知多妙貌人同玉。無數蓮花品",
    "X62n1196_003:0573c01": "共珍。如此唯心如此境。千經萬論亦循循。",
    "X62n1196_003:0573c02": "厭",
    "X62n1196_003:0573c03": "穢邦都說世間倫。受盡煎熬八苦辛。地水火風成幻",
    "X62n1196_003:0573c04": "質。悲歡離合戀浮身。偏爭人我空勞力。護惜瑕疵錯",
    "X62n1196_003:0573c05": "認珍。及早回頭深厭切。癡繩斬斷莫因循。",
    "X62n1196_003:0573c06": "信",
    "X62n1196_003:0573c07": "洪名提起志西標。立信脚跟莫動搖。蓮海悲深容我",
    "X62n1196_003:0573c08": "入。葵忱信向欲君超。烏輪遙憶天邊落。金臂難忘夢",
    "X62n1196_003:0573c09": "裏招。土即自心歸去穩。百千萬劫業能消。",
    "X62n1196_003:0573c10": "願",
    "X62n1196_003:0573c11": "萬般世事少關情。要在歸元徑路行。念佛心深滄海",
    "X62n1196_003:0573c12": "淺。往生誓重泰山輕。未圓忍力淨當信。已歷僧祇道",
    "X62n1196_003:0573c13": "始成。朝夕焚香稽首願。就途早到故鄉城。",
    "X62n1196_003:0573c14": "行",
    "X62n1196_003:0573c15": "生則無生絕點疑。萬牛難挽我西馳。橫超忍土三千",
    "X62n1196_003:0573c16": "界。旋轉輪珠十二時。念念是心空及第。聲聲彼自性",
    "X62n1196_003:0573c17": "阿彌。珍池同到親摩頂。來作分身選佛師。",
    "X62n1196_003:0573c18": "觀",
    "X62n1196_003:0573c19": "觀中大士侍彌陀。凡聖本來體不頗。毫白眉間光寂",
    "X62n1196_003:0573c20": "寬。風清池畔境融和。紅翻上下千重綿。綠漲東西一",
    "X62n1196_003:0573c21": "統波。三昧圓成依正就。是心作佛豈淆訛。",
    "X62n1196_003:0573c22": "念",
    "X62n1196_003:0573c23": "勿論靜神與散神。聲聲喚徹本來真。大方闊步西歸",
    "X62n1196_003:0573c24": "路。更莫好奇別問津。心絕狐疑終得到。工無間斷自",
    "X62n1196_003:0574a01": "然純。(每聞禪者。究竟誰之一字。他自亦不知。偏抑初心人。端的念佛者是誰。應答云)憑他稱",
    "X62n1196_003:0574a02": "念誰為主。只要往生我出塵。",
    "X62n1196_003:0574a03": "專",
    "X62n1196_003:0574a04": "專精念佛出塵囂。定數若干莫放饒。名號性空聲歷",
    "X62n1196_003:0574a05": "歷。歸家徑直路迢迢。知多匹馬單刀入。未見三心兩",
    "X62n1196_003:0574a06": "意超。縱使習深休自礙。慈尊可恕往生消。",
    "X62n1196_003:0574a07": "久",
    "X62n1196_003:0574a08": "淨土持名最易超。脚跟勿可被人搖。唯專唯注功彌",
    "X62n1196_003:0574a09": "勝。愈久愈堅益更饒。十念悲深曾有約。一生痛切豈",
    "X62n1196_003:0574a10": "無聊。彼彈指到元同體。故說西方路不遙。",
    "X62n1196_003:0574a11": "警(上雖已厭。而淨願畢命為期。奈坯器未火。濁惡境強。必須再警。始可克終)",
    "X62n1196_003:0574a12": "未登故岸最猗嗟。一失人身路轉遐。從曠劫來今始",
    "X62n1196_003:0574a13": "悟。自此生去莫還差。堅強淨願非他力。痛策清修亦",
    "X62n1196_003:0574a14": "自家。塵世推窮終是險。賦歸極樂玉無瑕。",
    "X62n1196_003:0574a15": "淨土儀式(并敘)",
    "X62n1196_003:0574a16": "原夫如來出世。無非利濟也。法無聖傳。生何以利。",
    "X62n1196_003:0574a17": "故知如來說無所說。全說眾生之所修。眾生修無",
    "X62n1196_003:0574a18": "所修。全修如來之所說。此乃千古不易之定論也。",
    "X62n1196_003:0574a19": "倘或不然。杜修臆煉。功必唐捐。生滅宛然。於人何",
    "X62n1196_003:0574a20": "益哉。良繇覺源浩渺。性海汪洋。非以指南而按之。",
    "X62n1196_003:0574a21": "其不迷於四方者鮮矣。所以上都儀云。歸命三寶",
    "X62n1196_003:0574a22": "者。要指方立相。住心取境。不明無相離念也。佛懸",
    "X62n1196_003:0574a23": "知凡夫繫心。尚乃不得。況離相耶。故我同倫求生",
    "X62n1196_003:0574a24": "西方者。所當立此儀式也。儀式者何。供堂之內。須",
    "X62n1196_003:0574b01": "安佛像。西坐東向。然後起修。如是乃正合佛意。信",
    "X62n1196_003:0574b02": "經所說。從是西方過十萬億佛土。有世界名曰極",
    "X62n1196_003:0574b03": "樂。其土有佛號阿彌陀。今現在說法。乃至我見是",
    "X62n1196_003:0574b04": "利。故說此言等諭。既言從是西過。則極樂定在是",
    "X62n1196_003:0574b05": "西也明矣。夫世間端人君子。尚無妄語以誑人。況",
    "X62n1196_003:0574b06": "出世如來。金口親傳。豈有妄語欺我者也。以是觀",
    "X62n1196_003:0574b07": "之。決無此理。故信西方實有此等蓮花佛國。風枝",
    "X62n1196_003:0574b08": "樂響。珍池水鳥。演揚寶典。一生彼國。悉不退轉。依",
    "X62n1196_003:0574b09": "正若是種種挺峙。嚴麗超絕。較之濁世。大不相侔。",
    "X62n1196_003:0574b10": "吾人自當欣仰矣。縱使處所不就。聖相隨安隨向。",
    "X62n1196_003:0574b11": "而觀念總不可離西也。何者。蓋塵世凡夫。心猿無",
    "X62n1196_003:0574b12": "主。意馬忘歸。若不賴彼法王導之。思歸則難。譬如",
    "X62n1196_003:0574b13": "貴子求名。若不賴我帝主選之。思中則難。是以選",
    "X62n1196_003:0574b14": "官必承北恩。選佛應歸西求。所以修淨土者。不可",
    "X62n1196_003:0574b15": "無儀式也。猶夫禦敵之謀。陣雄則賊軍不攻而自",
    "X62n1196_003:0574b16": "退。而持名之法。式嚴則妄習不除而自消。故勸念",
    "X62n1196_003:0574b17": "佛。禮懺申願回向。無論緇素老幼賢愚貧富男女。",
    "X62n1196_003:0574b18": "但願一一信之。終日遵式而行。庶幾使我心境易",
    "X62n1196_003:0574b19": "繫。淨念不忘。久久勿替。緣至純熟。則同登清泰之",
    "X62n1196_003:0574b20": "鄉云爾。",
    "X62n1196_003:0574b21": "△晨十念",
    "X62n1196_003:0574b22": "(夫十念法者。乃慈雲懺主之所立也。日日早晨服飾已。面西正向。合掌定心。稱名云)。",
    "X62n1196_003:0574b23": "南無西方極樂世界。大慈大悲。大願大力。接引導師。",
    "X62n1196_003:0574b24": "阿彌陀佛　南無阿彌陀佛　南無阿彌陀佛。",
    "X62n1196_003:0574c01": "(盡一氣為一念。如是十氣名為十念。但隨氣長短。不限佛數。氣盡為度。其聲不高不低。不緩不急。調停得",
    "X62n1196_003:0574c02": "中。十氣連屬。令心不散。專精為功。名十念者。是藉氣束心也。作是念已。發願回向云)。",
    "X62n1196_003:0574c03": "我弟子某甲。一心歸命。極樂世界。阿彌陀佛。願以淨",
    "X62n1196_003:0574c04": "光照我。慈誓攝我。我今正念。稱如來名。經十念頃為",
    "X62n1196_003:0574c05": "菩提道。求生淨土。佛昔本誓。若有眾生。欲生我國。至",
    "X62n1196_003:0574c06": "心信樂。乃至十念。若不生者。不取正覺。唯除五逆誹",
    "X62n1196_003:0574c07": "謗正法。我今自憶。此生已來。不造業罪。不謗大乘。願",
    "X62n1196_003:0574c08": "此十念。得入如來。大誓海中。乘佛慈力。眾罪消滅。淨",
    "X62n1196_003:0574c09": "因增長。若臨命終。預知時至。身無病苦。心不貪戀。意",
    "X62n1196_003:0574c10": "不顛倒。如入禪定。佛及聖眾。手執金臺。來迎接我。於",
    "X62n1196_003:0574c11": "一念頃。生極樂國。花開見佛。即聞佛乘。頓開佛慧。廣",
    "X62n1196_003:0574c12": "度眾生。滿菩提願。",
    "X62n1196_003:0574c13": "十方三世一切佛。一切菩薩摩訶薩。摩訶般若波羅",
    "X62n1196_003:0574c14": "蜜(作此願已。禮佛不禮佛俱可。但要盡此一生。不得一日暫廢。唯將不廢。自要其心。得生彼國)。",
    "X62n1196_003:0574c15": "△次禮懺",
    "X62n1196_003:0574c16": "(夫求生西方者。必須兼禮是懺。常為早課。於常供道場中。端莊謹肅。合掌定心。作是云)。",
    "X62n1196_003:0574c17": "一切恭敬。",
    "X62n1196_003:0574c18": "一心頂禮。常住三寶(存心徧禮。十方三世一切佛法僧寶。拜起兩膝跪地。手執香爐。",
    "X62n1196_003:0574c19": "燒眾名香云)。",
    "X62n1196_003:0574c20": "願此香花雲。徧滿十方界。無邊佛土中。無量香莊嚴。",
    "X62n1196_003:0574c21": "具足菩薩道。成就如來香。",
    "X62n1196_003:0574c22": "(我此香花徧十方。以為微妙光明臺。諸天音樂天寶香。諸天肴膳天寶衣。不可思議妙法塵。一一塵出一",
    "X62n1196_003:0574c23": "切塵。一一塵出一切法。旋轉無礙互莊嚴。徧至十方三寶前。十方法界三寶前。悉有我身修供養。一一皆",
    "X62n1196_003:0574c24": "悉徧法界。彼彼無雜無障礙。盡未來際作佛事。普熏法界諸眾生。蒙熏皆發菩提心。同入無生證佛智)。",
    "X62n1196_003:0575a01": "供養已。一切恭敬。",
    "X62n1196_003:0575a02": "如來妙色身。世間無與等。無比不思議。是故今頂禮。",
    "X62n1196_003:0575a03": "如來色無盡。智慧亦復然。一切法常住。是故我歸依。",
    "X62n1196_003:0575a04": "大智大願力。普度於羣生。令捨熱惱身。生彼清涼國。",
    "X62n1196_003:0575a05": "我今淨三業。歸依及禮讚。願共諸眾生。同生安樂剎。",
    "X62n1196_003:0575a06": "(讚願已。即便禮佛。一一存心專對云)。",
    "X62n1196_003:0575a07": "一心頂禮。宏揚淨樂土。釋迦如來。千百億化身。徧法",
    "X62n1196_003:0575a08": "界諸佛(拜下觀云)。",
    "X62n1196_003:0575a09": "(能禮所禮徃空寂。感應道交難思議。我此道場如帝珠。釋迦文佛影現中。我身影現釋迦文佛前。願求徃",
    "X62n1196_003:0575a10": "生接足禮。下但隨位改聖號。禮當觀想云云)。",
    "X62n1196_003:0575a11": "一心頂禮。常寂光淨土。阿彌陀如來。清淨妙法身。徧",
    "X62n1196_003:0575a12": "法界諸佛",
    "X62n1196_003:0575a13": "一心頂禮。實報莊嚴土。阿彌陀如來。微塵相海身。徧",
    "X62n1196_003:0575a14": "法界諸佛",
    "X62n1196_003:0575a15": "一心頂禮。方便聖居土。阿彌陀如來。解脫相嚴身。徧",
    "X62n1196_003:0575a16": "法界諸佛",
    "X62n1196_003:0575a17": "一心頂禮。西方安樂土。阿彌陀如來。大乘根界身。徧",
    "X62n1196_003:0575a18": "法界諸佛",
    "X62n1196_003:0575a19": "一心頂禮。西方安樂土。阿彌陀如來。十方化往身。徧",
    "X62n1196_003:0575a20": "法界諸佛",
    "X62n1196_003:0575a21": "一心頂禮。西方安樂土。教行理三經。極依正宣。揚徧",
    "X62n1196_003:0575a22": "法界尊法(真空法性如虗空我身應現法寶前　常住法寶難思議願求徃生歸命禮)",
    "X62n1196_003:0575a23": "一心頂禮。西方安樂土。觀世音菩薩。萬億紫金身。徧",
    "X62n1196_003:0575a24": "法界菩薩摩訶薩",
    "X62n1196_003:0575b01": "一心頂禮。西方安樂土。大勢至菩薩。無邊光智身。徧",
    "X62n1196_003:0575b02": "法界菩薩摩訶薩",
    "X62n1196_003:0575b03": "一心頂禮。西方安樂土。清淨大海眾。滿分二嚴身。徧",
    "X62n1196_003:0575b04": "法界聖眾(禮已兩膝跪地。執手爐燒香。至誠而倡是言)",
    "X62n1196_003:0575b05": "我今普為四恩三有。法界眾生。悉願斷除三障。歸命",
    "X62n1196_003:0575b06": "懺悔。(我與眾生。無始來今。由愛見故。內計我人。外加惡友。不隨喜他一毫之善。唯徧三業。廣造重罪。",
    "X62n1196_003:0575b07": "事雖不廣。惡心徧布。晝夜相續。無有間斷。覆諱過失。不欲人知。不畏惡道。無慚無愧。撥無因果。故於今日。",
    "X62n1196_003:0575b08": "深信因果。生重慚愧。生大怖畏。發露懺悔。斷相續心。發菩提心。斷惡修善。勸策三業。翻昔重過。隨喜凡聖",
    "X62n1196_003:0575b09": "一毫之善。念十方佛。有大福慧。能救㧞我。及諸眾生。從二死海。置三德岸。從無始來。不知諸法。本性空寂。",
    "X62n1196_003:0575b10": "廣造眾惡。今知空寂。為求菩提。為眾生故。廣修諸善。徧斷眾惡。唯願十方諸佛。彌陀世尊。慈悲攝受。聽我",
    "X62n1196_003:0575b11": "懺悔)。",
    "X62n1196_003:0575b12": "至心懺悔。[□@叩]我弟子某甲。及法界眾生。從無始世來。",
    "X62n1196_003:0575b13": "無明所覆。顛倒迷惑。而由六根三業。習不善法。廣造",
    "X62n1196_003:0575b14": "十惡。及五無間。一切眾罪。無量無邊。說不可盡。十方",
    "X62n1196_003:0575b15": "諸佛。常在世間。法音不絕。妙香充塞。法味盈空。放淨",
    "X62n1196_003:0575b16": "光明。照觸一切。常住妙理。徧滿虗空。我無始來。六根",
    "X62n1196_003:0575b17": "內盲。三業昏闇。不見不聞。不覺不知。以是因緣。長流",
    "X62n1196_003:0575b18": "生死。經歷惡道。百千萬劫。永無出期。經云毗盧遮那。",
    "X62n1196_003:0575b19": "徧一切處。其佛所住。名常寂光。是故當知。一切諸法。",
    "X62n1196_003:0575b20": "無非佛法。而我不了。隨無明流。是則於菩提中。見不",
    "X62n1196_003:0575b21": "清淨。於解脫中。而起纏縛。今始覺悟。今始改悔。奉對",
    "X62n1196_003:0575b22": "[□@叩]。",
    "X62n1196_003:0575b23": "諸佛。彌陀世尊。發露懺悔。當令我與法界眾生。三業",
    "X62n1196_003:0575b24": "六根。無始所作。現作當作。自作教他。見聞隨喜。若憶",
    "X62n1196_003:0575c01": "不憶。若識不識。若疑不疑。若覆若露。一切重罪。畢竟",
    "X62n1196_003:0575c02": "清淨。我懺悔已。六根三業。淨無瑕累。所修善根。悉亦",
    "X62n1196_003:0575c03": "清淨。皆悉回向。莊嚴淨土。普與眾生。同生安養。願[□@叩]",
    "X62n1196_003:0575c04": "阿彌陀佛。常來護持。令我善根。現前增進。不失淨因。",
    "X62n1196_003:0575c05": "臨命終時。身心正念。視聽分明。面奉[□@叩]。",
    "X62n1196_003:0575c06": "阿彌陀佛。與諸聖眾。手執華臺。接引於我。一剎那頃。",
    "X62n1196_003:0575c07": "生在佛前。具菩薩道。廣度眾生。同成種智(應三說。若時促及事",
    "X62n1196_003:0575c08": "迫。一說亦得。起云)。",
    "X62n1196_003:0575c09": "懺悔發願已。歸命禮阿彌陀佛。及一切三寶(一拜)。",
    "X62n1196_003:0575c10": "(次旋繞法。或三帀或七帀。乃至多帀。如是稱念。隨意隨帀。不拘遍數。稱云)。",
    "X62n1196_003:0575c11": "南無阿彌陀佛南無觀世音菩薩南無大勢至",
    "X62n1196_003:0575c12": "菩薩南無清淨大海眾菩薩摩訶薩",
    "X62n1196_003:0575c13": "自歸依佛。當願眾生。體解大道。發無上心。(一拜)",
    "X62n1196_003:0575c14": "自歸依法。當願眾生。深入經藏。智慧如海。(一拜)",
    "X62n1196_003:0575c15": "自歸依僧。當願眾生。統理大眾。一切無礙。(一拜)",
    "X62n1196_003:0575c16": "和南聖眾",
    "X62n1196_003:0575c17": "△次誦經(即誦阿彌陀經一卷。及徃生呪七遍。呪畢接讚云)",
    "X62n1196_003:0575c18": "　阿彌陀佛身金色　　相好光明無等倫",
    "X62n1196_003:0575c19": "　白毫宛轉五須彌　　紺目澄清四大海",
    "X62n1196_003:0575c20": "　光中化佛無數億　　化菩薩眾亦無邊",
    "X62n1196_003:0575c21": "　四十八願度眾生　　九品咸令登彼岸",
    "X62n1196_003:0575c22": "南無西方極樂世界。大慈大悲。接引導師。阿彌陀佛。",
    "X62n1196_003:0575c23": "南無阿彌陀佛(每從朝起。或定數一萬二萬乃至十萬聲。至暮面西回向)。",
    "X62n1196_003:0575c24": "△晚回向",
    "X62n1196_003:0576a01": "(跪念後菩薩聖號。各十聲)。",
    "X62n1196_003:0576a02": "南無觀世音菩薩南無大勢至菩薩",
    "X62n1196_003:0576a03": "南無清淨大海眾菩薩(即此雲棲西方發願文。回向云)。",
    "X62n1196_003:0576a04": "　稽首四方安樂國　　接引眾生大導師",
    "X62n1196_003:0576a05": "　我今發願願往生　　惟願慈悲哀攝受",
    "X62n1196_003:0576a06": "(一發心持名願)弟子某甲。普為四恩三有。法界眾生。求於諸佛一乘",
    "X62n1196_003:0576a07": "無上菩提道故專心持念阿彌陀佛萬德洪名期生",
    "X62n1196_003:0576a08": "淨土。(三懺悔三障願)又以業重福輕。障深慧淺。染心易熾。淨德難成。",
    "X62n1196_003:0576a09": "今於佛前。翹勤五體。披瀝一心。投誠懺悔。我及眾生。",
    "X62n1196_003:0576a10": "曠劫至今迷本淨心縱貪嗔癡染穢三業無量無邊",
    "X62n1196_003:0576a11": "所作罪垢。無量無邊。所結冤業。願悉消滅。(三立四宏誓願分三)從於今日。",
    "X62n1196_003:0576a12": "立深誓願遠離惡法誓不更造勤修聖道誓不退惰",
    "X62n1196_003:0576a13": "誓成正覺。誓度眾生。(一感佛護念願)阿彌陀佛。以慈悲願力。當證知",
    "X62n1196_003:0576a14": "我。當哀憫我。當加被我。願禪觀之中。夢寐之際。得見",
    "X62n1196_003:0576a15": "阿彌陀佛。今色之身。得歷阿彌陀佛。寶嚴之土。得蒙",
    "X62n1196_003:0576a16": "阿彌陀佛。甘露灌頂。光明照身。手摩我頭。衣覆我體。",
    "X62n1196_003:0576a17": "(二得幸妙應願)使我宿障自除善根增長疾空煩惱頓破無明圓覺",
    "X62n1196_003:0576a18": "妙心。廓然開悟。寂光真境。常得現前。(三貴重臨終願)至於臨欲命終。",
    "X62n1196_003:0576a19": "預知時至。身無一切病苦厄難。心無一切貪戀迷惑。",
    "X62n1196_003:0576a20": "諸根悅豫。正念分明。捨報安詳。如入禪定。阿彌陀佛。",
    "X62n1196_003:0576a21": "與觀音勢至。諸聖賢眾。放光接引。垂手提攜。樓閣幢",
    "X62n1196_003:0576a22": "幡異香天樂西方聖境昭示目前令諸眾生見者聞",
    "X62n1196_003:0576a23": "者。歡喜感歎。發菩提心。(四求生淨土願)我於爾時乘金光臺。隨從佛",
    "X62n1196_003:0576a24": "後。於彈指頃。生極樂國。七寶池內。勝蓮花中。花開見",
    "X62n1196_003:0576b01": "佛。見諸菩薩聞妙法音。獲無生忍。於須臾間。承事諸",
    "X62n1196_003:0576b02": "佛親蒙授記得授記已三身四智五眼六通無量百",
    "X62n1196_003:0576b03": "千陀羅尼門。一切功德。皆悉成就。(五回入利他願)然後不違安養。回",
    "X62n1196_003:0576b04": "入娑婆。分身無數。遍十方剎。以不可思議自在神力。",
    "X62n1196_003:0576b05": "種種方便。度脫眾生。咸令離染。還得淨心。同生西方。",
    "X62n1196_003:0576b06": "入不退地如是大願世界無盡眾生無盡業及煩惱",
    "X62n1196_003:0576b07": "一切無盡。我願無盡。(六總申回向願)願今禮佛發願。修持功德。回施",
    "X62n1196_003:0576b08": "有情。四恩總報。三有齊資。法界眾生。同圓種智。",
    "X62n1196_003:0576b09": "十方三世一切佛。一切菩薩摩訶薩。摩訶般若波羅",
    "X62n1196_003:0576b10": "蜜。(發願回向已。即禮佛稱聖號云)。",
    "X62n1196_003:0576b11": "南無宏揚淨樂土。釋迦如來。千百億化身。徧法界諸",
    "X62n1196_003:0576b12": "佛。(三拜)",
    "X62n1196_003:0576b13": "南無西方極樂世界。大慈大悲。大願大力。接引導師。",
    "X62n1196_003:0576b14": "阿彌陀佛。(或十二拜。或四十八拜。隨願禮)。",
    "X62n1196_003:0576b15": "南無西方極樂世界。教行理三經。極依正宣揚。徧法",
    "X62n1196_003:0576b16": "界尊法。(三拜)",
    "X62n1196_003:0576b17": "南無西方極樂世界。萬億紫金身。觀世音菩薩摩訶",
    "X62n1196_003:0576b18": "薩。(三拜)",
    "X62n1196_003:0576b19": "南無西方極樂世界。無邊光熾身。大勢至菩薩摩訶",
    "X62n1196_003:0576b20": "薩。(三拜)",
    "X62n1196_003:0576b21": "南無西方極樂世界。滿分二嚴身。清淨大海眾菩薩",
    "X62n1196_003:0576b22": "摩訶薩。(三拜)",
    "X62n1196_003:0576b23": "自皈依佛。常願眾生。體解大道。發無上心。(一拜)",
    "X62n1196_003:0576b24": "自皈依法。當願眾生。深入經藏。智慧如海。(一拜)",
    "X62n1196_003:0576c01": "自皈依僧。當願眾生。統理大眾。一切無礙。(一拜)",
    "X62n1196_003:0576c02": "和南聖眾",
    "X62n1196_003:0576c03": "戒殺放生詩(并敘)",
    "X62n1196_003:0576c04": "蓋聞護生者。以戒殺好施為首。積德者。以放生贖",
    "X62n1196_003:0576c05": "命居先。觀夫胎卵濕化。蜎飛蝡動之類。無非與我。",
    "X62n1196_003:0576c06": "皆同一體。豈可恃強而凌弱乎。然有血氣者。都是",
    "X62n1196_003:0576c07": "貪生畏死。以致逢擒則奔。雖身不可逃。命不可救。",
    "X62n1196_003:0576c08": "而觀其觳觫之狀。聞其冤號之聲。甚可悲矣。所以",
    "X62n1196_003:0576c09": "古人云。見其生。不忍見其死。聞其聲。不忍食其肉。",
    "X62n1196_003:0576c10": "告誡諄諄。昭入耳目。奉勸世人。戒殺放生。轉而持",
    "X62n1196_003:0576c11": "齋念佛。現世必登仁壽之途。他生同入蓮花之國。",
    "X62n1196_003:0576c12": "則吾之願。庶幾慰矣。",
    "X62n1196_003:0576c13": "仁風到我話偏遲。考古驗今君已知。莫道放生無報",
    "X62n1196_003:0576c14": "應。臨刑不負壽禪師。",
    "X62n1196_003:0576c15": "流水遺風萬古垂。泉資象運活魚兒。濟饑說法納佳",
    "X62n1196_003:0576c16": "種。試看天人授記時。",
    "X62n1196_003:0576c17": "為民感格不虗探。信老易牲禱雨甘。梁武慈風猶未",
    "X62n1196_003:0576c18": "泯。權司天道播東南。",
    "X62n1196_003:0576c19": "鱗甲羽毛不可誣。蠢形雖異性無殊。古今餘報知多",
    "X62n1196_003:0576c20": "少。非但隋侯獲寶珠。",
    "X62n1196_003:0576c21": "羅列厨羮莫妄烹。須知生命識仁情。潘公去後江湖",
    "X62n1196_003:0576c22": "亂。水族哀號不得平。",
    "X62n1196_003:0576c23": "本欲逃生何所依。猿垂悲淚夢魂飛。我今苦勸諸君",
    "X62n1196_003:0576c24": "子。當學商王解網圍。",
    "X62n1196_003:0577a01": "濟生一片好心存。可易卑名選首元。尤恠封[仁-二+(亡/大)]龜印",
    "X62n1196_003:0577a02": "紐。推來皆是藉仁恩。",
    "X62n1196_003:0577a03": "毛寶當年戰敗兵。拯蠅益壽亦分明。鱉知報婢垂危",
    "X62n1196_003:0577a04": "日。解脫原來仗放生。",
    "X62n1196_003:0577a05": "當年非但小沙彌。猶有元村老屈師。壽盡還將增甲",
    "X62n1196_003:0577a06": "子。仁功効勝服靈芝。",
    "X62n1196_003:0577a07": "誠順好生上帝心。聖言未許動刀碪。慈勳久積龍天",
    "X62n1196_003:0577a08": "喜。壽自綿長福自臨。",
    "X62n1196_003:0577a09": "兵鞘深藏我所思。原從天下有仁慈。山林願化文王",
    "X62n1196_003:0577a10": "囿。一統清平樂盛時。",
    "X62n1196_003:0577a11": "天界懸迎不妄陳。并懷濟鴿佛前身。斷弓猶憶登仙",
    "X62n1196_003:0577a12": "品。三教終成一體仁。",
    "X62n1196_003:0577a13": "隨見生靈三歸便決",
    "X62n1196_003:0577a14": "(夫戒殺放生。以是濟世身命。今有出世方便。復可奉行。吾人凡隨處見一切生靈。必須要發菩提心。起慈",
    "X62n1196_003:0577a15": "悲念。愍其聖法無知。代他歸依懺悔發願。即稱云)。",
    "X62n1196_003:0577a19": "　往昔所造諸惡業　　皆由無始貪瞋癡",
    "X62n1196_003:0577a20": "　從身語意之所生　　今代眾生求懺悔",
    "X62n1196_003:0577a21": "　眾生無邊誓願度　　煩惱無盡誓願斷",
    "X62n1196_003:0577a22": "　法門無量誓願學　　佛道無上誓願成",
    "X62n1196_003:0577a23": "　自性眾生誓願度　　自性煩惱誓願斷",
    "X62n1196_003:0577a24": "　自性法門誓願學　　自性佛道誓願成",
    "X62n1196_003:0577b01": "弟子(某甲)代為眾生歸依懺悔發願。以此功德。普願",
    "X62n1196_003:0577b02": "眾生。往生西方極樂世界。得覲彌陀。然後分身。廣度",
    "X62n1196_003:0577b03": "含靈。齊成佛道。",
    "X62n1196_003:0577b04": "(承斯法利。續他慧命。可謂永作道種。而法門雖言方便。其所結法緣甚易廣大。四恩總報。三有齊資。法界",
    "X62n1196_003:0577b05": "眾生。同圓種智)。",
    "X62n1196_003:0577b07": "淨土證心集卷下(終)"
}