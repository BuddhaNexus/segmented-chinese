{
    "X13n0287_009:0762c07": "大佛頂首楞嚴經疏解蒙鈔卷第九(之一)",
    "X13n0287_009:0762c08": "海印弟子　蒙叟錢謙益鈔",
    "X13n0287_009:0762c09": "(◑第六天趣中)。(●二色界十八天)。(○初色界天合釋)。(○〔疏云〕二色界者。以此界中依正二報色法殊勝。從",
    "X13n0287_009:0762c10": "勝為名也。通名梵世者。梵是淨義。離欲染故。禪所生故。離散動故。此界總有一十八天。若俱舍云。三靜慮",
    "X13n0287_009:0762c11": "各三。第四靜慮八。即除無想也。依大眾部。與今經同。即加無想〔翻譯云〕若修根本四禪。離欲麤散。則生色",
    "X13n0287_009:0762c12": "界。然此色界。依薩婆多。但十六處。俱舍疏云。除大梵天。謂梵輔天。有高樓閣。名大梵天。一主所居。更無別",
    "X13n0287_009:0762c13": "地。除無想天。謂廣果天中。有高勝處。名無想天。非別有地。若依經部。立十七天。俱舍即除無想也。頌釋云。",
    "X13n0287_009:0762c14": "謂大梵天。與梵輔等。處雖不別。身形壽量皆不等。故別立大梵。若上座部。即同楞嚴。謂無想廣果。因果別",
    "X13n0287_009:0762c15": "故。立十八天。分為四禪)。(○〔瑜伽第四〕色界有十八處。謂梵眾天。梵前益天。（即梵輔天）大梵天。此三由輭中",
    "X13n0287_009:0762c16": "上品。熏修初靜慮故。少光天。無量光天。極淨光天。此三由輭中上品。熏修第二靜慮故。少淨天無量淨天。",
    "X13n0287_009:0762c17": "徧淨天。此三由輭中上品。熏修第三靜慮故。無雲天。（即福愛天）福生天。廣果天。此三由輭中上品。熏修第",
    "X13n0287_009:0762c18": "四靜慮故。無想天。即廣果天攝。無別處所。復有諸聖住止不共。五淨宮地。謂無煩。無熱。善見。善現。及色究",
    "X13n0287_009:0762c19": "竟。由輭中上上勝上極品。雜熏第四靜慮故。復有超過淨。大自在住處。有十地菩薩。由極熏修第十地故。",
    "X13n0287_009:0762c20": "得生其中〔清涼云〕瑜伽處有十八。謂色究竟外。說大自在。不言無想。意在廣果中收。今此即文而數。有二",
    "X13n0287_009:0762c21": "十二。然四禪初一。皆是總標。則初靜慮四。（加梵身天）三三各三。第四有八。還成十八。按瑜伽除無想。加大",
    "X13n0287_009:0762c22": "自在為十八。華嚴除無想〔除〕梵身為十八。皆與今經別)。(○〔婆沙云〕此三十二天。二唯凡住。謂大梵天王。不",
    "X13n0287_009:0762c23": "達業因。說我能造化一切天地人物。恃此高慢。聖人不與同居。無想天唯是外道。修無想定。受五百劫無",
    "X13n0287_009:0762c24": "心之報。報畢。必起邪見。墮地獄。以故聖人不生其中。五唯聖住。謂五淨居人。凡生彼者。要是進向那含。身",
    "X13n0287_009:0763a01": "得四禪。發於無漏。起熏禪業。或起一品。乃至九品。方乃得生。凡夫無此熏禪業。故不得生。然此是欲界那",
    "X13n0287_009:0763a02": "含。生彼而得羅漢。非先是羅漢而生彼也。餘二十五天。凡聖同住)。(○〔世界名體志云〕次第禪門云。仁王經",
    "X13n0287_009:0763a03": "明十八梵。應有民主之異。又云。四禪中有大靜王。瓔珞經明禪禪皆有梵王。楞嚴四禪四位天王。華嚴列",
    "X13n0287_009:0763a04": "眾三十九位。欲界天天稱王。色界禪禪稱王。今詳初禪。既以大梵為王。而三經皆說四禪有王。則知光音",
    "X13n0287_009:0763a05": "徧靜廣果三天皆王。依大乘經旨。初禪至四。立為四地。曰廣果為王。福愛為臣。無雲為民。五那含。一外道。",
    "X13n0287_009:0763a06": "寄居廣果天中。已上九天。同居四禪。秪一地。二禪三禪例之)。(○次合釋四禪八定)。(○〔清涼三地疏云〕禪那。",
    "X13n0287_009:0763a07": "西音。此云靜慮。靜謂寂靜。慮謂審慮。靜能斷結。慮能正觀。諸無色定。有靜無慮。雖能斷結。不能正觀。欲界",
    "X13n0287_009:0763a08": "正持。有慮無靜。雖能正觀。不能斷結。故離色界。獨受斯稱。初四禪者。一有尋有伺靜慮。二無尋無伺靜慮。",
    "X13n0287_009:0763a09": "三離喜靜慮。四離樂靜慮。俱舍定品云。初具伺喜樂。後漸離前支。即斯義也)。(○〔釋禪波羅蜜云〕上所明戒",
    "X13n0287_009:0763a10": "相。是同防欲界身口外惡。未除細亂。若自尸羅皎潔。志在禪門。專修五法。則色界清淨四大。自現身中。次",
    "X13n0287_009:0763a11": "第獲得根本四禪。種種勝妙支林功德。爾乃因超欲網。果居色界。禪是西土之音。此翻棄惡。能棄欲界五",
    "X13n0287_009:0763a12": "葢等一切諸惡故。或翻功德叢林。或翻思惟修。今但言根本者。以無量心。背捨勝處。一切處神通變化。無",
    "X13n0287_009:0763a13": "漏觀慧等。種種諸禪三昧。皆從四禪中出。故稱根本)。(○〔大集經云〕言初禪者。亦名為具。亦名為離。離者。謂",
    "X13n0287_009:0763a14": "離五葢。具者。謂具足五支。餘四同離五葢。具支有別)。(△〔智論云〕行者除卻五葢。其心安隱。清淨快樂。譬如",
    "X13n0287_009:0763a15": "日月。以五事覆曀。烟雲塵霧。羅睺阿修羅手障。則不能明照。人心亦如是。為五葢所覆。自不能利。亦不能",
    "X13n0287_009:0763a16": "益人。若能呵五欲。除五葢。行五法。欲精進。念巧慧。一心行此五法。得五枝成就初禪。於欲界中出欲。得初",
    "X13n0287_009:0763a17": "禪名)。(○言八定者。一初禪定。二二禪定。三三禪定。四四禪定。五空處定。六識處定。七無所有處定。八非有",
    "X13n0287_009:0763a18": "想非無想定。後四名無色定。亦名四空定)。(○〔私謂〕準婆沙俱舍。四靜慮有二種。一修得。一生得。又云。一生",
    "X13n0287_009:0763a19": "靜慮。二定靜慮。定即修得也。修得者。應有二種。一菩薩修。二凡夫修。四禪既爾。四空亦然。華嚴菩薩住發",
    "X13n0287_009:0763a20": "光地時。即住初禪。乃至住非非想處。此菩薩修也。此經所明。色無色界諸天趣。則凡夫修也。何以明之。清",
    "X13n0287_009:0763a21": "涼三地疏云。若約寄位。全同瑜伽。瑜伽中為順世禪。了欣厭相。即厭下苦麤障。欣上淨妙離。若約勤求淨",
    "X13n0287_009:0763a22": "菩薩行。則所聞法。必當深妙。如下夜神所得四禪。今經初文云。不假禪那。無有智慧。結文云。雖非真正修",
    "X13n0287_009:0763a23": "三摩地。及無為真不動地等。即同瑜伽欣厭等言。明歷別之相。不同華嚴深妙。故曰。是凡夫修也。清涼又",
    "X13n0287_009:0763a24": "明總修別修四句云。菩薩總修。下皆總發。若別修相。具如瑜伽智論等說。所謂別修者。謂偏修初禪。發於",
    "X13n0287_009:0763b01": "初禪。修二發二。修空發空等。今經歷位增上。次第勝進。正別修別發之相也。長水疏依天台法界。列五支",
    "X13n0287_009:0763b02": "林。而不引雜華三地之文。其義如此)。([○@│]文三。一總標)。",
    "X13n0287_009:0763b03": "阿難。世間一切。所修心人。不假禪那。無有智慧。",
    "X13n0287_009:0763b04": "【疏】此總明修心之人。須假禪定。然後發慧。定慧均",
    "X13n0287_009:0763b05": "等。方稱靜慮。(資中文)若不爾者。不得名禪。意顯此四",
    "X13n0287_009:0763b06": "位中。皆因禪慧。然於其中。所伏惑習。差降有異。故",
    "X13n0287_009:0763b07": "分諸天。下自辨釋。(〔融室云〕遺教云。譬如惜水之家。善修堤坊。行者亦爾。為智慧水",
    "X13n0287_009:0763b08": "故。善修禪定)或可。此約世間人。不修無漏禪定。不發無",
    "X13n0287_009:0763b09": "漏正慧。遂感四禪果報。雖曰修禪。但是有漏六行",
    "X13n0287_009:0763b10": "事觀。不離虗妄。不名禪那。如下文云。此三勝流。雖",
    "X13n0287_009:0763b11": "非正修真三摩地。又云。但能執身。不行淫欲等。又",
    "X13n0287_009:0763b12": "下結云。此皆不了妙覺明心。積妄發生。妄有三界",
    "X13n0287_009:0763b13": "等(〔證真云〕但約不修無漏定慧而言。餘同六行)。([○@│]二列釋四)。([○@│]一初禪二)。(卍一釋三)。([○@║]一梵眾天)。",
    "X13n0287_009:0763b14": "但能執身。不行淫欲。若行若坐。想念俱無。愛染不生。",
    "X13n0287_009:0763b15": "無留欲界。是人應念。身為梵侶。如是一類。名梵眾天。",
    "X13n0287_009:0763b16": "【疏】專意在此。故云但能執身等。想念俱無者。由行",
    "X13n0287_009:0763b17": "六行。厭下欲界。是苦麤障。忻上色界。是淨妙離。故",
    "X13n0287_009:0763b18": "得欲界惑伏。名愛染不生。由是命終。即生色界。故",
    "X13n0287_009:0763b19": "云無留欲界。此即麤苦不起。淨相現前。即是淨定。",
    "X13n0287_009:0763b20": "(下資中文)味此而生。名為梵眾。即凡夫所修。六行伏惑",
    "X13n0287_009:0763b21": "之所感也(〔手鑑云〕。六行事觀者。是凡夫起世間道。伏惑之行相也〔俱舍頌曰〕世無間解脫。",
    "X13n0287_009:0763b22": "如次緣上下。作麤苦障行。及淨妙離三。論曰。世俗無間。及解脫道。如次能緣下地上地。為麤苦障。及淨妙",
    "X13n0287_009:0763b23": "離。謂無間道。緣自次下諸有漏法。作麤苦障。三行相中。隨一行相。若解脫道。緣彼次上諸有漏法。作淨妙",
    "X13n0287_009:0763b24": "離。三行相中。隨一行相。非寂靜故粗。非美妙故苦。非出離故障。妙淨離三。翻此應知。謂若精進。作此六行",
    "X13n0287_009:0763c01": "斷結之道。伏却下地煩惱。命終即受上二界生。又六行忻厭各三。若所忻厭體。則隨何地。各各不同。如欲",
    "X13n0287_009:0763c02": "惡不善為初禪所厭。尋伺為二禪所厭。乃至無所有寂然而住。為有頂所厭。如次忻上。亦例可推。又初禪",
    "X13n0287_009:0763c03": "為下未至地心所欣。為淨妙離。為他二禪近地心所厭。為粗苦障。則欲界法。唯是所厭非欣。有頂地法。唯",
    "X13n0287_009:0763c04": "是所忻非厭。中間地法。通可厭可忻)。(○〔釋禪波羅蜜云〕六行觀者厭下苦粗障為三。即是觀欲不淨欺誑",
    "X13n0287_009:0763c05": "可賤。攀上勝妙出為三。（出即離也）即是觀初禪尊重可貴。言厭下者。厭欲界底下。色心粗重故。一厭苦觀。",
    "X13n0287_009:0763c06": "謂行者思惟。今感欲界報身。飢渴寒暑病痛刀杖。種種所逼。為果苦。於身中所起心數。緣於貪欲。如經說。",
    "X13n0287_009:0763c07": "一切眾生。為愛奴婢。是因苦。苦因苦果。皆須厭惡也。二厭麤觀。謂思惟此身。三十六物。屎尿臭穢之所成",
    "X13n0287_009:0763c08": "就。為果麤。緣欲界五塵。散動起惡。是因麤。麤因麤果。皆須厭惡也。三厭障觀。思惟此身。為山河石壁之所",
    "X13n0287_009:0763c09": "質礙。不得自在。為果障。為煩惱葢覆真性。是因障。因障果障。皆須厭惡也。四忻勝觀。謂欲界樂為苦。色界",
    "X13n0287_009:0763c10": "樂為勝。得初禪味。為果勝。貪欲樂從外五塵。生惱熱怨結。以為下劣。初禪上勝之樂。從樂內發。是因勝。得",
    "X13n0287_009:0763c11": "樂勝苦。皆須忻喜也。受得色界之身。如鏡中像。無有質礙。為果妙。禪定之樂。心定不動。是因妙。貪欲樂心",
    "X13n0287_009:0763c12": "動馳散名麤。得妙勝麤。皆須忻喜也。獲得五通徹見障外。山壁無礙。為果出。心得離葢障。至初禪。是因出。",
    "X13n0287_009:0763c13": "亦如石泉。自內涌出。得出勝障。皆須忻喜也)。([○@║]二梵輔天)。",
    "X13n0287_009:0763c14": "欲習既除。離欲心現。於諸律儀。愛樂隨順。是人應時。",
    "X13n0287_009:0763c15": "能行梵德。如是一類。名梵輔天。",
    "X13n0287_009:0763c16": "【疏】已伏欲惑。故云欲習既除。得上初禪。定心顯勝。",
    "X13n0287_009:0763c17": "故云離欲心現。此結上也。(〔補遺云〕離欲心現。初禪發也。以初禪九品。故次",
    "X13n0287_009:0763c18": "第發)於諸下。正明此天。於定共戒。愛樂隨順。梵行成",
    "X13n0287_009:0763c19": "就。防非不失。此則兼護律儀。淨戒成德。匡弼梵主。",
    "X13n0287_009:0763c20": "故名梵輔(〔翻譯云〕梵富樓。此云前益天。在梵前行。恒思梵天利益。亦名梵輔)。([○@║]三大梵天)。",
    "X13n0287_009:0763c21": "身心妙圓。威儀不缺。清淨禁戒。加以明悟。是人應時。",
    "X13n0287_009:0763c22": "能統梵眾。為大梵王。如是一類。名大梵天。",
    "X13n0287_009:0763c23": "【疏】禪觀轉勝。受生細妙。故云身心妙圓。復具戒德。",
    "X13n0287_009:0763c24": "故云威儀不缺。此結前也。清淨下。正明此天。於定",
    "X13n0287_009:0764a01": "戒中。發慧明悟。斯則慧解過人。能為梵主。統攝梵",
    "X13n0287_009:0764a02": "眾。准俱舍說。威德光明。獨一而往。無尋無伺。定力",
    "X13n0287_009:0764a03": "所感。下二天具有尋伺。(〔熏聞云〕論明三摩地有三種。一有尋伺。謂初禪及未",
    "X13n0287_009:0764a04": "至定也。二無尋唯伺。謂中間禪。三無尋無伺。謂二禪近地。乃至非想等。今天梵大即中間。定力所感)又",
    "X13n0287_009:0764a05": "劫末後去。劫成先來。外道不測。便執為常。又因起",
    "X13n0287_009:0764a06": "念。見有天生。便執能生世間。為一因生(〔證真云〕劫初成時。梵",
    "X13n0287_009:0764a07": "王先生。猶住一劫。未有梵侶。後起念云。願諸有情。來生此處。作是念已。梵子即生。外道不測。便執梵王是",
    "X13n0287_009:0764a08": "常梵子無常)。(△〔孤山云〕已上三天。不顯修禪。唯明持戒。此經扶律。勵未來故)。(○〔十藏品疏云〕梵天。正理初",
    "X13n0287_009:0764a09": "說有三。今加梵身。晉經梵眾。名梵眷屬。若然。身亦眾義。則梵身。是外所領之眾。梵眾。則為內眷屬等。梵輔。",
    "X13n0287_009:0764a10": "即大梵前行列侍御。大梵。即彼天王。獲中間定。初生後歿。威德等勝。故名為大。本修慈心。得生梵世。等流",
    "X13n0287_009:0764a11": "相續。還愍眾生。好請轉法輪。故智光照物。不為汙行。故身光發揮。若有遇之。身心悅樂)。(○肇公云。尸棄。梵",
    "X13n0287_009:0764a12": "王名。大論。秦言或翻火首。法華疏云。外道喚火為樹頭尸棄。此王本修火定。破欲界惑。從德立名。經律異",
    "X13n0287_009:0764a13": "相云。行禪離欲。修習火光三昧故。身出妙光。勝於日月。清涼云。或云火頂。以火災至此故)。(○〔法苑珠林云〕",
    "X13n0287_009:0764a14": "梵天無別住處。但於梵輔。有層臺高顯廣博。大梵天王獨於上住。以別羣下。三天中。梵眾是庶民。梵輔是",
    "X13n0287_009:0764a15": "臣。大梵是君。唯此初禪。有其君民臣庶之別。此上皆無〔法華疏〕梵王是娑婆世界主。在初禪二禪兩楹之",
    "X13n0287_009:0764a16": "中。毗曇云。二禪已上。無言語法。故不立王。瓔珞禪禪皆有梵王。今謂但加修無量心。報勝為王。無統御也。",
    "X13n0287_009:0764a17": "禪門云。初禪內有覺觀。外有語言法。主。頜下地眾生為便。故作世主〔智論云〕天中有三天主。釋提婆那民",
    "X13n0287_009:0764a18": "二處天主。魔王六欲天主。梵世界中梵天王為主)。(○〔佛地論云〕貌如童子。身白銀色。衣黃金衣。禪悅為食。",
    "X13n0287_009:0764a19": "是大千世界主也〔起世因本云〕化樂他化二天。所著衣服。隨心輕重大小。色界天不著衣服。如著不異。頭",
    "X13n0287_009:0764a20": "雖無髻。如著天冠。無男女相。形唯一種)。(卍二結)。",
    "X13n0287_009:0764a21": "阿難。此三勝流。一切苦惱。所不能逼。雖非正修真三",
    "X13n0287_009:0764a22": "摩地。清淨心中。諸漏不動。名為初禪。",
    "X13n0287_009:0764a23": "【疏】已離欲界八苦。故云所不能逼。但是六行伏惑。",
    "X13n0287_009:0764a24": "故云非真三昧。凡真修禪者。不於三界現身意。縱",
    "X13n0287_009:0764b01": "得勝妙。定相現前。了了自知。而無取著。今此雖得",
    "X13n0287_009:0764b02": "清淨。似三摩地。以不了故。味著受生。然能離欲散",
    "X13n0287_009:0764b03": "心麤動。故云諸漏不動。是故結云。此三勝流。總名",
    "X13n0287_009:0764b04": "初禪。(〔孤山云〕禪有四類。一有漏禪。即今四禪。二無漏禪。謂九想八背等。三亦有漏亦無漏禪。謂六妙",
    "X13n0287_009:0764b05": "通明等。四非有漏非無漏禪。即此經首楞嚴王。中道理定。今云雖非正修真三摩地。此以第一。簡非第四。",
    "X13n0287_009:0764b06": "清淨心中。正指初禪也。諸漏不動。正指伏惑也)。(△〔溫陵云〕有無明流。欲流。勝流。四果流。涅槃流。欲流趣於",
    "X13n0287_009:0764b07": "生死。雖至六天。未足為勝。此天已出欲流。背生死。趣勝淨。故稱勝流)俱舍云。離生喜",
    "X13n0287_009:0764b08": "樂地。離欲界雜惡。生得輕安樂(〔三地疏云〕離生喜樂者。是修行利益。",
    "X13n0287_009:0764b09": "瑜伽十一明斷除五法。謂欲所引喜樂及憂。不善所引憂喜。及捨彼五受。故生喜樂。言喜者。深慶適悅。樂",
    "X13n0287_009:0764b10": "者。身心適悅。慶離欲惡等。是故生喜。身心猗息。及得解脫之樂。是故名樂。唯識第六云。輕安者。謂遠麤重",
    "X13n0287_009:0764b11": "為輕。調暢身心為安)然此初禪。所得功德。有五支林。一覺。二",
    "X13n0287_009:0764b12": "觀。三喜。四樂。五一心支。行相如天台法界次第中",
    "X13n0287_009:0764b13": "(〔法界次第云〕支即支分。如樹根幹是一。枝條有異。禪中支義亦爾。又支持義。謂定心淺薄。易於搖動。得覺",
    "X13n0287_009:0764b14": "觀等法支持。則定心安隱牢固。故名支也。初禪天定。五支功德。一覺支。初心在緣為覺。行者在欲界。依未",
    "X13n0287_009:0764b15": "到地。發初禪。色界清淨色法。觸欲界身根。心大驚悟。即生身識。覺此色觸也。二觀支。細心分別為觀。行者",
    "X13n0287_009:0764b16": "既證初禪功德。即以細心。分別此禪定中色法。諸妙功德。境界分明。欲界所未有也。三喜支。欣慶之心為",
    "X13n0287_009:0764b17": "喜。行者初發禪時。乃有喜生所捨欲界之樂甚少。今獲初禪天定。利益甚多。歡喜無量也。四樂支。行者發",
    "X13n0287_009:0764b18": "初禪時。喜心既息。恬然靜慮。受禪樂也。五一心支。心與定法。相應為一。行者初證禪時。心依覺觀喜樂之",
    "X13n0287_009:0764b19": "法。故有細微散亂。若喜樂心息自然心與定一也〔熏聞云〕初禪修五法。離五葢。成五支。具有八觸十功德",
    "X13n0287_009:0764b20": "相。若發此禪。則色界四大清淨。自然現於欲界身中。今經正明凡夫隨禪受生。故不備說修證之相)。(○〔智",
    "X13n0287_009:0764b21": "論云〕持戒清淨。閑居獨處。守攝諸根。初夜後夜。專精思惟。棄捨外樂。以禪自娛。離諸欲不善法。有覺有觀。",
    "X13n0287_009:0764b22": "離生喜樂。依未到地得初禪。初禪相有覺有觀。喜樂一心。有覺有觀者。得初禪中未曾所得善法功德故。",
    "X13n0287_009:0764b23": "心大驚悟。常為欲火所燒。得初禪時。如入清涼池。偈曰。已得離淫欲。則入清涼定。如人大熱閙。入冷池則",
    "X13n0287_009:0764b24": "冷。（律中喻以巧浴浸灌）又如貧人卒得寶藏。行者思惟。分別欲界功罪。知初禪利益功德甚多。心大歡喜)。",
    "X13n0287_009:0764c01": "(○〔天台釋禪云〕禪名功德叢林。欲界未到等。未有支林功德之法。雖復前發。不名初禪。因此欲界定後。身",
    "X13n0287_009:0764c02": "心泯然虗豁。坐中不見頭手。牀敷猶若虗空。此是未到地定。所言未到地者。此地能生初禪故。即是初禪",
    "X13n0287_009:0764c03": "方便定。行者於未到地中。入定漸深。有十種善法眷屬。次第發動。故名初禪)。([○@│]二二禪二)。(卍一釋三)。([○@║]一",
    "X13n0287_009:0764c04": "少光天)。",
    "X13n0287_009:0764c05": "阿難。其次梵天。統攝梵人。圓滿梵行。澄心不動。寂湛",
    "X13n0287_009:0764c06": "生光。如是一類。名少光天。",
    "X13n0287_009:0764c07": "【疏】王為梵主。故云統攝。戒定慧具。故云圓滿梵行。",
    "X13n0287_009:0764c08": "此結前也。澄心下。正明此天。定心轉勝。故云澄心",
    "X13n0287_009:0764c09": "不動。定光明發。故云寂湛生光〔資中〕二禪已上。",
    "X13n0287_009:0764c10": "離覺觀故。無有語言。但以定心發光。以光勝劣。分",
    "X13n0287_009:0764c11": "其位次。(〔如說云〕指身量光明。非言慧照也)此天喜相初生。慧光尚",
    "X13n0287_009:0764c12": "劣。名少光天(〔翻譯云〕梵語廅安合天。晉云有光壽。亦云少光。於二禪中。光最少故〔經律",
    "X13n0287_009:0764c13": "異相〕長阿含依品云。語言時。口出少光)。(○〔智論云〕經言業報生身光者。欲界天以燈燭明珠等施及布施",
    "X13n0287_009:0764c14": "禪定等清淨故。身常光明。不須日月。色界〔大〕行禪離欲。修火光三昧故。身常出妙光明。勝於欲界。要而言",
    "X13n0287_009:0764c15": "之。是諸光明。皆由心清淨故得)。(○〔瑜伽云〕問初二靜慮。諸天光明。有何差別。答如末尼珠。外有光明。內無",
    "X13n0287_009:0764c16": "光明。初靜慮身。亦復如是。外放光明。內則不爾。譬如明燈。外發金光。內自照了。第二靜慮。身亦如是。若內",
    "X13n0287_009:0764c17": "若外。俱有光明)。([○@║]二無量光天)。",
    "X13n0287_009:0764c18": "光光相然。照耀無盡。映十方界。徧成琉璃。如是一類。",
    "X13n0287_009:0764c19": "名無量光天。",
    "X13n0287_009:0764c20": "【疏】從前少光。更發多光。光相轉增。名光光相然。光",
    "X13n0287_009:0764c21": "相圓明。映十方界。境隨光淨。徧成琉璃。由定轉增。",
    "X13n0287_009:0764c22": "定光發照。必無涯際。名無量光(〔真際云〕映十方界。約其定光。隨所受",
    "X13n0287_009:0764c23": "用東西處言之。非徧十方世界也)。(△〔桐洲云〕徧界虗〔應〕悉成琉璃。然無盡光)。(○〔翻譯云〕梵云廅波摩那。此",
    "X13n0287_009:0764c24": "云無量光。光明轉增。量難測故〔阿含云〕語言時口出多光)。([○@║]三光音天)。",
    "X13n0287_009:0765a01": "吸持圓光。成就教體。發化清淨。應用無盡。如是一類。",
    "X13n0287_009:0765a02": "名光音天。",
    "X13n0287_009:0765a03": "【疏】吸取任持。無量淨光。以表言詮。名為教體。此光",
    "X13n0287_009:0765a04": "表詮。離諸麤重。故云發化清淨。隨機開示。無不明",
    "X13n0287_009:0765a05": "了。故云應用無盡。(〔真際云〕教體。即言詮也。以光為音。表了無盡。故云發化清淨等)",
    "X13n0287_009:0765a06": "以二禪界地。無前五識(外乘及凡夫。若在定時。俱不能起前五了境)但",
    "X13n0287_009:0765a07": "用光音以為言詮。以光為音。名光音天(〔孤山云〕擘慧光之應",
    "X13n0287_009:0765a08": "用。為表詮之教體。以代言詮。故名光音。發化清淨者。十四變化心也。智欲圓光也)。(△〔定林云〕非特吸持圓",
    "X13n0287_009:0765a09": "光。又能成就教體。故名光音。吸言不散。持言不失。此天有內淨支故)。(○〔翻譯云〕梵語阿波會。此云光音〔清",
    "X13n0287_009:0765a10": "涼云〕二禪第三天也。華嚴總標為光天。智論亦云。第二禪通名光音。彼天語時。口出淨光故。有云。彼無尋",
    "X13n0287_009:0765a11": "伺。言語亦無。用光當語。故曰光音。瑜伽名極光淨。謂淨光徧照他處故。阿含云。光耀天。語言口出淨光無",
    "X13n0287_009:0765a12": "邊。王名樂光。樓炭云。阿披波天菩薩。又名光念。又名光音聲〔世界志云〕光音既以光為語。則上地諸天威",
    "X13n0287_009:0765a13": "儀進止。無非言教也)。(卍二結)。",
    "X13n0287_009:0765a14": "阿難。此三勝流。一切憂愁。所不能逼。雖非正修真三",
    "X13n0287_009:0765a15": "摩地。清淨心中。麤漏已伏。名為二禪。",
    "X13n0287_009:0765a16": "【疏】二禪三天。又勝下位。以得極喜。故云。一切憂愁",
    "X13n0287_009:0765a17": "所不能逼。初禪雖得喜支。極喜未生。在身麤故。但",
    "X13n0287_009:0765a18": "得離苦。猶有憂喜相對。今此二禪。定水潤心。慧光",
    "X13n0287_009:0765a19": "明泰。喜支調適。憂愁不生。名為定生喜樂地也。(〔三地",
    "X13n0287_009:0765a20": "疏云〕三定生喜樂者。初禪慶背欲惡。故名離生。今慶覺觀心息。故名定生。如淨鑑止水。故身心適悅。欲惡",
    "X13n0287_009:0765a21": "如泥。初禪之定。如靜動水。今無欲惡。復滅覺觀。如淨止水。是則初禪慶其所離。此慶其所得。得亡照故)",
    "X13n0287_009:0765a22": "麤漏已伏者。忻上厭下。但名為伏。以不斷故。不名",
    "X13n0287_009:0765a23": "無漏。(〔定林云〕麤漏已伏者。有內淨支故。然尚有喜支。但能伏下地麤漏。上地微細。未能伏也)",
    "X13n0287_009:0765a24": "然此一地。具四支林。一內淨。二喜。三樂。四一心(〔法界",
    "X13n0287_009:0765b01": "次第云〕二禪天四支。一內淨支。心無覺觀之渾濁。名內淨。行者欲離初禪。呵責種種覺觀。覺觀既滅。則心",
    "X13n0287_009:0765b02": "內淨也。二喜支。行者初得內淨時。得免覺觀之患。而獲勝定。內證之喜無量也。三樂。四一心。可知〔熏聞云〕",
    "X13n0287_009:0765b03": "地持論目為喜俱禪。此定生時。與喜俱發故。初禪五支。已具於喜。有覺有觀。猶帶憂懸。今覺觀既盡。故受",
    "X13n0287_009:0765b04": "喜俱之稱)。(△〔智論云〕行者知是覺觀。雖是善法。而嬈亂定心。心欲離故。呵是覺觀。譬如清水。波盪則無所",
    "X13n0287_009:0765b05": "見。又如疲極之人。得息欲睡。傍人喚呼。種種惱亂。攝心內定。覺觀嬈亂。亦復如是。如是等因緣呵覺觀。覺",
    "X13n0287_009:0765b06": "觀滅。內清淨。繫心一處。無覺無觀。定生喜樂。入二禪。覺觀滅者。知覺觀罪過故滅。內清淨者。入深禪定信。",
    "X13n0287_009:0765b07": "捨初禪覺觀。得二禪中未曾所得無比喜樂。繫心一緣。故名內淨)。(△〔清涼云〕言內淨一心。無覺無觀者。一",
    "X13n0287_009:0765b08": "心釋於內義。唯緣法塵。不同初禪有三識故。身子阿毗曇云。欲界地中。心行六處。初禪地中。心行四處。謂",
    "X13n0287_009:0765b09": "無鼻舌識。二禪已上。心行一處。唯意識身。緣法塵故。無覺無觀。釋於淨義。不同初禪。有覺觀故)。(○〔釋文〕經",
    "X13n0287_009:0765b10": "一切憂愁。紹興乾道溫陵本。並作憂懸。熏聞云。懸者繫也。以離覺觀。故無繫著。或曰。懸字之譌也。作愁為",
    "X13n0287_009:0765b11": "正)。([○@│]三三禪三)。(卍一釋三)。([○@║]一少淨天)。",
    "X13n0287_009:0765b12": "阿難。如是天人。圓光成音。披音露妙。發成精行。通寂",
    "X13n0287_009:0765b13": "滅樂。如是一類。名少淨天。",
    "X13n0287_009:0765b14": "【疏】初二句。躡上。披音下。正明此天。謂披能詮之教",
    "X13n0287_009:0765b15": "體。現所詮之妙理。成所行之妙行。(〔補遺云〕披去光音之教跡。露出",
    "X13n0287_009:0765b16": "此妙性之定。而發為妙行也〔定林云〕能披發音元。知教之所由成。能開發妙性。見光之所從生。此天有慧",
    "X13n0287_009:0765b17": "支故)由是三慧既發。妙樂攸通。定慧過前。支林轉勝",
    "X13n0287_009:0765b18": "也。(通寂滅樂。一心支也)言寂滅樂者。滅前喜相而生淨樂。以",
    "X13n0287_009:0765b19": "喜相麤動。此異熟樂。恬泊寂靜。故名寂滅。定相猶",
    "X13n0287_009:0765b20": "劣。故名為通。始得此樂。未廣周徧。名為少淨。(〔世界志云〕",
    "X13n0287_009:0765b21": "離喜受樂為淨。未及上位為少)淨亦靜也。有處亦名小靜天故(〔吳興",
    "X13n0287_009:0765b22": "云〕圓光成音。指前教體。披音露妙。即發化清淨。進修三禪。故發成精行。證得少淨。故通寂滅樂)。(△〔融室云〕",
    "X13n0287_009:0765b23": "發成精行者。即捨念慧三支。捨二禪麤動喜相。念慧觀察見寂滅而生樂。故云通寂滅樂。寂滅是淨。通而",
    "X13n0287_009:0765b24": "未成。故云少淨)。(○〔清涼云〕意地受樂。總名為淨。於自地中。此淨最劣。故名少淨。華嚴總標為淨天)。(○〔經律",
    "X13n0287_009:0765c01": "異相〕長阿含云。三天同學習無喜樂相應禪。生是三種天。以少方便相應。生少淨天。受樂亦少。以中方便",
    "X13n0287_009:0765c02": "生第二天。以上方便生第三天)。([○@║]二無量淨天)。",
    "X13n0287_009:0765c03": "淨空現前。引發無際。身心輕安。成寂滅樂。如是一類。",
    "X13n0287_009:0765c04": "名無量淨天。",
    "X13n0287_009:0765c05": "【疏】淨空。即淨樂也。(〔溫陵云〕淨空者。離諸喜動。不緣物境之定相也)定心轉",
    "X13n0287_009:0765c06": "勝。引發此樂。令其無涯。樂既無涯。方是成就淨樂",
    "X13n0287_009:0765c07": "之義。此則名為徹意地樂。徧身輕安。名無量淨(〔清涼",
    "X13n0287_009:0765c08": "云〕二淨增難量故)。(△〔吳異云〕既得少淨。空相現前。引證少相。令無邊際。望上未徧。望下則多。故名無量)。(△",
    "X13n0287_009:0765c09": "〔融室云〕淨空即寂滅。滅喜相故。名曰淨空。是空現前。引發淨樂。無有涯際。所樂既久。身心輕安。是成寂滅",
    "X13n0287_009:0765c10": "樂。由淨樂無際。故名無量淨)。([○@║]三徧淨天)。",
    "X13n0287_009:0765c11": "世界身心。一切圓淨。淨德成就。勝託現前。歸寂滅樂。",
    "X13n0287_009:0765c12": "如是一類。名徧淨天。",
    "X13n0287_009:0765c13": "【疏】前雖徹意地樂。止在身心。未名為徧。今則徧於",
    "X13n0287_009:0765c14": "依正。樂淨圓融。世界身心。無處不徧。殊勝妙樂。以",
    "X13n0287_009:0765c15": "成淨德。言勝託者。即此淨樂。是彼行者所依勝處。",
    "X13n0287_009:0765c16": "證此樂故。名之為歸(〔溫陵云〕淨德成就。則性樂歸託於是矣)。(△〔定林云〕發成精",
    "X13n0287_009:0765c17": "行。通寂滅樂。能通而已。淨空現前。引發無際。身心輕安。然後樂成。勝託現前。則有所託地。故曰歸寂滅樂)。",
    "X13n0287_009:0765c18": "(△〔清涼云〕此天離喜。身心徧淨故)。(○〔翻譯云〕徧淨。梵云阿訶既那。樂受最勝。成淨周普故)。(○〔手鑑云〕外人",
    "X13n0287_009:0765c19": "所計。不過二天。一謂摩醘首羅。一謂毗紐。毗紐即韋紐。此翻徧淨。亦云徧勝。俱舍云。在第三禪頂。或云在",
    "X13n0287_009:0765c20": "欲界頂。摩醯首羅在色界頂。其行相廣如智論所說)。(卍二結)。",
    "X13n0287_009:0765c21": "阿難。此三勝流。具大隨順。身心安隱。得無量樂。雖非",
    "X13n0287_009:0765c22": "正修真三摩地。安隱心中。歡喜畢具。名為三禪。",
    "X13n0287_009:0765c23": "〔資中〕具大隨順。意地異熟樂。隨順自在故。(〔證真云〕異熟樂",
    "X13n0287_009:0765c24": "者。徹於意地。徧身適悅。與五識相應。不可分別也)【疏】具大隨順者。一是隨",
    "X13n0287_009:0766a01": "順勝定。二是離於憂喜。憂喜望樂。俱為所厭。但是",
    "X13n0287_009:0766a02": "違境。故非隨順。今此妙樂。世間第一。更無過者。方",
    "X13n0287_009:0766a03": "是隨順具足之義。安隱心中。歡喜畢具者。意地異",
    "X13n0287_009:0766a04": "熟。隨順自在。樂極於此。純一無雜。名為畢具。以此",
    "X13n0287_009:0766a05": "三禪。名離喜妙樂地故。(〔三地疏云〕離喜者。是所離障。謂二禪利益支。喜心分",
    "X13n0287_009:0766a06": "別。想生動亂。三禪轉寂。故須除遣。如貧人得寶生喜。失則深憂。莫若雙絕喜憂。方為快樂。初禪喜樂。如土",
    "X13n0287_009:0766a07": "石山頂有水。初禪心樂故。如水不入石中。二禪喜樂。如純土山頂而有池水。二禪已徧身心。如水徧山。無",
    "X13n0287_009:0766a08": "石礙故。然為喜覆。如土覆水。但是潛潤。三禪之樂。如純土山在大池內。樂徧身外。身在樂中。是故心樂。亦",
    "X13n0287_009:0766a09": "名身受。三禪身樂徧增。如池水在外。水徧山內。居然可知。（律中喻如蓮華出地而未出水根莖華葉無不",
    "X13n0287_009:0766a10": "潤漬）)此地禪支。具有五種。一捨。二念。三慧。四樂。五一",
    "X13n0287_009:0766a11": "心支(〔法界次第云〕三禪天定。五支功德。一捨支。離喜不悔為捨。行者欲離二禪時。以種種因緣。訶責",
    "X13n0287_009:0766a12": "於喜。喜既滅謝。三禪即發。若證三禪之樂。即捨二禪之喜。不生悔心也。二念支。念即愛念。行者既發三禪",
    "X13n0287_009:0766a13": "之樂。樂從內起。應須愛念。樂即增長也。三慧支。解知之心為慧。行者既發三禪之樂。若非善巧解慧。則不",
    "X13n0287_009:0766a14": "能方便長養也。四樂支。行者發三禪樂已。若能用捨念慧三支。將護此樂。樂則徧身。若離三禪。餘地更無",
    "X13n0287_009:0766a15": "徧身之樂也)。(△〔智論云〕行者觀喜之過。亦如覺觀。隨所喜處。多喜多憂。當捨離此喜。故行捨念智。受身樂",
    "X13n0287_009:0766a16": "是樂聖人能得能捨。一心在樂。入第三禪。捨者。捨喜心。不復悔念。智者既得三禪中樂。不令於樂生患。受",
    "X13n0287_009:0766a17": "身樂者。是三禪樂。徧體皆受。聖人能得能捨者。此樂世間第一。能生心著。凡夫少能捨者。以是故佛說行",
    "X13n0287_009:0766a18": "慧果報徧淨地中第一)。(△〔吳興云〕地持目三禪為樂俱禪。此定功德與徧身樂俱發故。前二禪雖有樂支",
    "X13n0287_009:0766a19": "為喜支所障。今滅喜純樂。而云歡喜畢具者。名同體別耳〔定林云〕言畢具者。是為樂支。非喜動也)。(○〔智論",
    "X13n0287_009:0766a20": "云〕問曰。初禪二禪。亦有樂愛。何以故但言第三禪答曰。樂有上中下。下者初禪。中者二禪。上者三禪初禪",
    "X13n0287_009:0766a21": "有三種。樂根喜根。五識相應樂根。意識相應喜根。二禪中意識相應喜根。三禪中意識相應樂根。是五識",
    "X13n0287_009:0766a22": "不能分別。不知名字相。眼識生如彈指頃。意識已生。是故。五識相應樂根。不能滿足樂。意識相應樂根。能",
    "X13n0287_009:0766a23": "滿足樂。是故三禪中諸功德少。樂多故。無背捨處一切入。過是三禪更無樂)。",
    "X13n0287_009:0766a24": "(○四四禪天離釋〔疏云〕然此一地。總報業但有三品。感下三天。其無想天。但是廣果中別報。凡夫境界。上",
    "X13n0287_009:0766b01": "極於此。五不還者。自是聖人雜修靜慮。資廣果天故業。令五品殊勝。只於廣果總報之身。生彼五天。與凡",
    "X13n0287_009:0766b02": "夫不同。由是向下。別為一段。證真文同)。(○〔十藏疏云〕次廣天下。明四禪八天。初三是凡。離八災患。皆稱福",
    "X13n0287_009:0766b03": "廣。一少廣天。二無量廣天。三廣果天。異生果中。此最勝故。以上五聖居故)。(○〔天台四教儀云〕梵王無想。及",
    "X13n0287_009:0766b04": "五那含。總在四禪。經教別為三有者。為破外道。計梵王為生死之本。計無想無心為涅槃。計五那含為真",
    "X13n0287_009:0766b05": "解脫故)。(○〔溫陵云〕前之禪行。但是自利。至四禪乃兼修慈悲喜捨利人之心。名四無量善。無漏觀慧。諸禪",
    "X13n0287_009:0766b06": "三昧。悉從此出。故名根本)。(○〔賀中男曰〕四禪苦樂俱捨。任運自在。乃世間真福。故以福生等為名)。(○文二)。",
    "X13n0287_009:0766b07": "([○@│]一四根本二)。(卍一釋四)。([○@║]初福生天)。",
    "X13n0287_009:0766b08": "阿難。復次天人。不逼身心。苦因已盡。樂非常住。久必",
    "X13n0287_009:0766b09": "壞生。苦樂二心。俱時頓捨。麤重相滅。淨福性生。如是",
    "X13n0287_009:0766b10": "一類。名福生天。",
    "X13n0287_009:0766b11": "【疏】初五句。結前生後。俱舍論說。第四禪離八災患。",
    "X13n0287_009:0766b12": "謂尋伺苦樂憂喜。及出入息。又不為三災所動。名",
    "X13n0287_009:0766b13": "不動地。今云不逼。即離下位苦也。苦因下。釋不逼",
    "X13n0287_009:0766b14": "所以。尋伺憂喜等。是苦之因。今既離之。故無逼迫。",
    "X13n0287_009:0766b15": "樂非常住者。別明樂支。以對前苦。三禪雖得徹意",
    "X13n0287_009:0766b16": "地樂。然不常住。必須有壞。壞即成苦。此明壞苦。苦",
    "X13n0287_009:0766b17": "樂下。正明此天。今第四禪。苦樂俱捨。以一一地。皆",
    "X13n0287_009:0766b18": "厭下苦麤障。忻上淨妙離。棄下苦樂。名麤重相滅。",
    "X13n0287_009:0766b19": "得上地定。名淨福性生。以此禪定。唯一捨受。是福",
    "X13n0287_009:0766b20": "之體。既離下染。故名淨福(〔吳興云〕地持名此捨俱禪此禪與微妙捨受俱",
    "X13n0287_009:0766b21": "發。故名捨俱禪)。(△〔融室云〕樂支尚捨。況喜支等乎。苦樂皆麤重相。捨念清淨。故淨福相生)。(△〔二楞云〕麤重。",
    "X13n0287_009:0766b22": "即六識種子)。(△〔清涼疏〕言麤重者。違細輕故。然麤重有三。一現起麤重。貪令心無堪任故二種子麤重。煩",
    "X13n0287_009:0766b23": "惱種子。障諸智故。三麤重麤重。實非煩惱。似煩惱故)。(○〔世界形體志〕四禪九天。一無雲。下之三天。皆依雲",
    "X13n0287_009:0766b24": "住。至此四禪。方在空居。業疏云。第四禪上。雲居輕薄。如星散住。不同下天。如雲密布。楞嚴謂之福生天二",
    "X13n0287_009:0766c01": "福生。俱勝福力。方得往生楞嚴謂之福愛天。寂音云。彌勒言無雲天。此經福愛天也)。([○@║]二福愛天)。",
    "X13n0287_009:0766c02": "捨心圓融。勝解清淨。福無遮中。得妙隨順。窮未來際。",
    "X13n0287_009:0766c03": "如是一類。名福愛天。",
    "X13n0287_009:0766c04": "【疏】唯一捨受。與定心圓融。捨諸一切苦樂等法。於",
    "X13n0287_009:0766c05": "捨心中。仍生勝解。於此決定。忍可印持。不為異緣",
    "X13n0287_009:0766c06": "之所引轉。故名勝解清淨。由勝解力。於此圓融勝",
    "X13n0287_009:0766c07": "定之中。愛樂轉順。令此勝定。得無留礙。任心自在。",
    "X13n0287_009:0766c08": "受用無窮。故云得妙隨順。窮未來際等。問。此有漏",
    "X13n0287_009:0766c09": "禪。壽命有限。何得窮未來際耶。答。此約得定。報數",
    "X13n0287_009:0766c10": "長遠。動緣劫數。云窮未來。非約報後所論也。(〔補遺云〕前",
    "X13n0287_009:0766c11": "福生天。以捨樂為福。今捨心轉勝。愛樂此福。故名福愛。與前福生。深淺之別。因此愛樂不止。從廣果天。出",
    "X13n0287_009:0766c12": "生五那含。無漏之業。窮未來際。挹其源。葢出於此福愛樂悅之心。於此言之者。明福愛之功耳)。(△〔私謂〕張",
    "X13n0287_009:0766c13": "無盡云。窮未來際。即從是天。修入廣果也。苕溪謂得大隨順。隨順下文二岐路也。斯解誤矣。若順下岐路。",
    "X13n0287_009:0766c14": "迃入無想外道。是則錯亂修習。何云妙隨順耶)又此善定。雖是有漏。而能",
    "X13n0287_009:0766c15": "隨順妙修行者依第四禪。引發此定。熏無漏禪。修",
    "X13n0287_009:0766c16": "願智無諍邊際定也。下五那含亦依此定。起有漏",
    "X13n0287_009:0766c17": "無漏。雜修靜慮。若凡夫得。更不進修。即許壽命有",
    "X13n0287_009:0766c18": "限。若聖人修即得益未來際。通此兩向。聖凡同修",
    "X13n0287_009:0766c19": "也(〔瑜伽云〕云何熏修靜慮。謂如有一。已得有漏。及與無漏。四種靜慮。謂於等至。得自在故。為受等至。自",
    "X13n0287_009:0766c20": "在果故。長時相續。入諸靜慮。有漏無漏。更相間雜。乃至有漏無間。無漏現前。無漏無間。還入有漏。當知齊",
    "X13n0287_009:0766c21": "此。熏修成就)。(△〔智論十七〕四禪中有練法。以無漏練有漏故。得四禪心自在。能以無漏第四禪。練有漏第",
    "X13n0287_009:0766c22": "四禪。然後第三第二第一禪。皆以自地無漏。練自地有漏。問曰。何以名練禪答曰。諸聖人樂無漏定。不樂",
    "X13n0287_009:0766c23": "有漏離欲時。有漏不樂而自得。今欲除其滓穢。故以有漏練之。譬如練金。從無漏禪。起入淨禪。如是數數。",
    "X13n0287_009:0766c24": "是名為練。復有願智無諍三昧。願智者。願欲知三世事。隨所願則知。此願智一處攝。欲界第四禪。無諍三",
    "X13n0287_009:0767a01": "昧者。令他心不起諍。五處攝。欲界及四禪)。([○@║]三廣果天)。",
    "X13n0287_009:0767a02": "阿難。從是天中。有二岐路。若於先心。無量淨光。福德",
    "X13n0287_009:0767a03": "圓明。修證而住。如是一類。名廣果天。",
    "X13n0287_009:0767a04": "〔資中〕於福愛中。分出二天。一廣果。二無想。此廣",
    "X13n0287_009:0767a05": "果天。以四無量心。熏禪福德。離下地染。廣福所感。",
    "X13n0287_009:0767a06": "名廣果天【疏】於福愛中。分二所向。一直往道。即至",
    "X13n0287_009:0767a07": "廣果。二迃僻道。即至無想。此標也。若於下釋。若從",
    "X13n0287_009:0767a08": "發心已來。不帶異計。直修根本四禪。四無量善。熏",
    "X13n0287_009:0767a09": "禪福德。離下地染。備歷四位。至此福愛。更增勝定。",
    "X13n0287_009:0767a10": "廣福所感。得生勝處。名廣果天(〔二楞云〕先心。即下地也。初禪戒勝。二",
    "X13n0287_009:0767a11": "三定慧皆勝。是淨德圓明。四禪全是福報。是淨福圓明。從福愛天。無量光中修四無量心。滋長福德。證廣",
    "X13n0287_009:0767a12": "大果。色界天福感至此為極)。(△〔補遺云〕此中分二路者。良由捨心勝妙。若福德純厚。加四無量心。則生廣",
    "X13n0287_009:0767a13": "果。若資捨心。灰斷僻見。故生無想。良由空法誤人多矣。例如通教。三人證空。三乘取證。菩薩於空。自能化",
    "X13n0287_009:0767a14": "物也)。(○〔王舜鼎曰〕從福愛天。有二岐路者。以廣大心中得果。名廣果天。即后之五不還同分安居。直至發",
    "X13n0287_009:0767a15": "明智慧。成阿羅漢。入菩薩乘者是也。若修無想定。生無想天。此與廣果天為別路。不同五不還天。即與鈍",
    "X13n0287_009:0767a16": "阿羅漢修到非想非非想處。彼為定性聲聞。此則不免輪迴之外道也。今按此解。廣果無想。正同有頂二",
    "X13n0287_009:0767a17": "種岐路。下鈔詳之〔翻譯云〕梵云惟於頗羅天。清涼云。於異生善果。此最廣故。所有功德。勝下二三故)。(△〔法",
    "X13n0287_009:0767a18": "苑珠林云〕三天是凡夫住。四無想天。外道所居。亦無別所。但與廣果。皆同一處。以外道所居。分二種別名)。",
    "X13n0287_009:0767a19": "([○@║]四無想天)。",
    "X13n0287_009:0767a20": "若於先天。雙厭苦樂。精研捨心。相續不斷。圓窮捨道。",
    "X13n0287_009:0767a21": "身心俱滅。心慮灰凝。經五百劫。是人既以生滅為因。",
    "X13n0287_009:0767a22": "不能發生不生滅性。初半劫滅。後半劫生。如是一類。",
    "X13n0287_009:0767a23": "名無想天。",
    "X13n0287_009:0767a24": "【疏】若帶異計。六行伏惑。漸厭漸捨。至福愛天。得捨",
    "X13n0287_009:0767b01": "圓融。捨心相續。徧窮捨道。捨心亦亡。不計身心。故",
    "X13n0287_009:0767b02": "名俱滅。(已下並資中文)此計無想為涅槃。以捨心為方便。",
    "X13n0287_009:0767b03": "入無想定也。初捨麤心。入於微心。後捨微心。入微",
    "X13n0287_009:0767b04": "微心。從微微心。便即灰凝。常修不息。便入無想。此",
    "X13n0287_009:0767b05": "皆修因也。心慮下。即無想報。命終果報。生無想天。",
    "X13n0287_009:0767b06": "壽命五百大劫。想心不行。故名灰凝。是人下。判成",
    "X13n0287_009:0767b07": "虗妄也。是人不了妄想體空。乃執生滅以為勞累。",
    "X13n0287_009:0767b08": "厭此生滅。求不生滅。故云以生滅為因。捨生趣不",
    "X13n0287_009:0767b09": "生。未是真不生。但見第六識暫爾不行。如氷夾魚。",
    "X13n0287_009:0767b10": "不知微細起滅。妄謂涅槃。非真涅槃。故云。不能發",
    "X13n0287_009:0767b11": "明無生滅性。(〔清涼云〕於有色中。有想天為麤。無想天為細。色界十八天。唯除無想。皆名",
    "X13n0287_009:0767b12": "有想。無想天與廣果天同處。外道取為究竟涅槃。修無想定。生於彼天。得五百劫無心果報。佛之弟子。不",
    "X13n0287_009:0767b13": "生彼中〔智論云〕無想有三種。一無想定。二滅受想定。三無想天。凡夫人欲滅心。入無想定。佛弟子欲滅心",
    "X13n0287_009:0767b14": "入滅受定。問曰。外道有無想定。以心數法都滅。無有取相。愛著智慧咎。答曰。無想定力。強令心滅。非實智",
    "X13n0287_009:0767b15": "慧力。又於此中生涅槃想。不知是和合作法。以是故墮顛倒中。是中心雖暫滅。得因緣還生。譬如人無夢",
    "X13n0287_009:0767b16": "睡時。心想不行。寤則還有)初半劫下。却釋彼報行相。准俱舍引",
    "X13n0287_009:0767b17": "婆沙釋。彼生死位。多時有想。初生彼天。經於半劫。",
    "X13n0287_009:0767b18": "始入無想異熟。名初半劫滅。欲無常時。從異熟出。",
    "X13n0287_009:0767b19": "經半劫有心。後始方死。名後半劫生。生滅中間。一",
    "X13n0287_009:0767b20": "向無想。名無想天(〔熏聞云〕百法論名為無想報。屬不相應行。彼疏云。由欲界修。感",
    "X13n0287_009:0767b21": "彼天〔乘〕名無想報。亦名無想異熟。此有三義。一變異而熟。要因成熟。方能招果。二異時而熟過去造因。今",
    "X13n0287_009:0767b22": "現得果。三異類而熟。由善惡因。感無記果)。(△〔補遺云〕初生至彼。未全無想。先經半劫。方入無想。故曰初半",
    "X13n0287_009:0767b23": "劫滅。五百劫已。當報盡時。則自無想異熟而出。又經半劫。乃有心想。心想現而後報謝。故曰後半劫生。再",
    "X13n0287_009:0767b24": "生心想。故曰生也)。(△〔合論云〕生死之間。四百九十劫。一向無想。甚矣末那之難除也。以無想定治之而復",
    "X13n0287_009:0767c01": "在也)。(○〔引證〕〔瑜伽云〕云何無想三摩鉢底。謂已離徧淨欲。未離出欲。永出離想。作意為先。諸心心所滅。問",
    "X13n0287_009:0767c02": "以何方便。入此等至答。觀想如病如癰如箭。入第四靜慮。修背想作意。於所生起。種種想中。厭背而住。惟",
    "X13n0287_009:0767c03": "謂無想。寂滅微妙。於無想中。持心而住。如是漸次。離諸所緣。心便寂滅。於此生中。亦入亦起。若生於彼。惟",
    "X13n0287_009:0767c04": "入不起。其想若生。還從彼沒)。(○〔唯識第七〕無想天者。謂修彼定。厭麤想力。生彼天中。違不恒行心及心所。",
    "X13n0287_009:0767c05": "想滅為首。生無想天。故六轉識。於彼皆斷。有義。彼天常無六識。聖教說無轉識故。說彼惟有有色支故。又",
    "X13n0287_009:0767c06": "說彼為無心〔定〕故。有義。彼天將命終。要起轉識。然後命終。彼必起下。潤生〔受〕故。瑜伽論說。後想生已。是諸",
    "X13n0287_009:0767c07": "有情。從彼沒故。然說彼轉無識等者。依長時說。非謂全無〔涅槃疏云〕論師云。心不可滅。而云無想者。爾時",
    "X13n0287_009:0767c08": "心細如蟄虫氷魚。似無細心。而言無色想者。不復緣於麤色)。(○〔禪門次第云〕有諸外道。深厭有為。心識生",
    "X13n0287_009:0767c09": "滅。欲求涅槃寂靜常樂。既無智慧。不知真實。得四禪時。不見細色之過。但覺心識。生滅虗誑。則厭患其心。",
    "X13n0287_009:0767c10": "既不知破色。斷色繫縛。直以邪智。滅却其心。邪法相應。心無憶想。謂證涅槃。既未斷色繫縛。若捨命時。即",
    "X13n0287_009:0767c11": "生無想天中。猶是色界生死。不得解脫。亦名客天。猶如阿那含人。修五品熏禪。為色界思惟惑未盡。寄生",
    "X13n0287_009:0767c12": "色界。亦名客天。此無想定。既是邪法。非佛弟子修。今欲具明是三界定。略示知邪正相耳)。(○〔宗鏡云〕問滅",
    "X13n0287_009:0767c13": "盡定與無想定。俱稱無心。二定何別。答有四義不同。一約得人異。滅盡是聖人得。無想是凡夫得。二祈願",
    "X13n0287_009:0767c14": "異。滅盡定者。作止息想。求功德入。無想定。作解脫入。三感果不感果異。無想定是有漏。能感無想天別果。",
    "X13n0287_009:0767c15": "滅盡定是無漏。不感三界果。四滅識多少異。滅盡定滅識多。兼滅第七染盡末那。無想定滅識少。空滅第",
    "X13n0287_009:0767c16": "六識)。(卍二結)。",
    "X13n0287_009:0767c17": "阿難。此四勝流。一切世間。諸苦樂境。所不能動。雖非",
    "X13n0287_009:0767c18": "無為真不動境。有所得心。功用純熟。名為四禪。",
    "X13n0287_009:0767c19": "〔資中〕俱舍云。第四禪離八災患。所謂尋伺苦樂",
    "X13n0287_009:0767c20": "憂喜。出息入息。亦不為水火風三災所動。名不動",
    "X13n0287_009:0767c21": "地【疏】此第四禪。離八災患。勝下地故。名不動地。然",
    "X13n0287_009:0767c22": "有劫數。壽盡須捨。故云非真不動。俱舍云。然彼器",
    "X13n0287_009:0767c23": "非常。情俱生滅故。(論云。第四定離內災故。說彼名不動。然非常住。由不共一地相",
    "X13n0287_009:0767c24": "應。彼器體非常故)凡夫修定。味著受生。名有所得。定慧均",
    "X13n0287_009:0768a01": "平。能捨苦樂。勝諸下天。名功用純熟(〔三地疏云〕第四禪中。一斷",
    "X13n0287_009:0768a02": "樂。先除苦喜憂滅者。即是離障。三禪勝樂。於此為害。如重病人。觀妙音樂。為障四禪。故須除遣。故云斷樂。",
    "X13n0287_009:0768a03": "得此定者。即於爾時所有苦樂。皆得超越故。二不苦不樂者。是利益支。明五受內。唯有一捨。是不動故。三",
    "X13n0287_009:0768a04": "捨念清淨者。瑜伽云。從初靜慮。一切下地災患已斷。謂尋伺喜樂出息入息。是故此中捨念。清淨鮮白。由",
    "X13n0287_009:0768a05": "是此禪。心住無動。俱舍等明此中禪離八災患。此論略舉六事。以從初禪來。下地災患已斷。憂苦現行。俱",
    "X13n0287_009:0768a06": "在欲界。故略不言也。四住第四禪。即彼二依止三昧。然上入色定。其身相狀。如處室中。入下四空。如處虗",
    "X13n0287_009:0768a07": "空〔智論云〕行者觀樂之失。亦如觀喜。知心不動處。最為第一。若有動處。是則有苦。行者以第三禪樂動",
    "X13n0287_009:0768a08": "故。求不動處。以斷苦樂。先滅憂喜故。不苦不樂。捨念清淨。入第四禪。是四禪中。無苦無樂。但有不動智慧。",
    "X13n0287_009:0768a09": "以是故說四禪捨念清淨。第三禪樂動故說苦。是故四禪中。說斷苦樂)〔應補疏云〕",
    "X13n0287_009:0768a10": "此地禪具四支。一不苦不樂支。二捨。三清淨。四一",
    "X13n0287_009:0768a11": "心支(〔法界次第云〕一不苦不樂支。行者欲離三禪時。種種訶責於樂。樂既謝滅。則不動之定。與",
    "X13n0287_009:0768a12": "捨俱發。故內心湛然。無苦樂也。二捨支。行者既得四禪不動真定。則捨三禪難捨之樂。不生悔也。三念清",
    "X13n0287_009:0768a13": "淨支。行者既得四禪真定。當念下地之過。復思自己功德。方便將養。令其不退。進入勝品也。四一心支。行",
    "X13n0287_009:0768a14": "者既得四禪之定。用前捨念二支將護。一心在定。猶如明鏡止水。湛然常照也（此名捨念清淨地律中喻",
    "X13n0287_009:0768a15": "如沐浴被新淨衣又如密室中燈）)。([○@│]二五不還天三)。(卍初標示)。",
    "X13n0287_009:0768a16": "阿難。此中復有五不還天。於下界中。九品習氣。俱時",
    "X13n0287_009:0768a17": "滅盡。苦樂雙亡。下無卜居。故於捨心。眾同分中。安立",
    "X13n0287_009:0768a18": "居處。",
    "X13n0287_009:0768a19": "〔資中〕五不還者。第三果人。已斷欲界九品修惑",
    "X13n0287_009:0768a20": "種現俱盡。更不還來下界受生。名為不還。苦樂雙",
    "X13n0287_009:0768a21": "亡者。又能進斷第三禪染。已離下地。未超色界。故",
    "X13n0287_009:0768a22": "於此中。安立居處(〔止觀云〕次斷一品至第八品。名阿那含向。超斷至第八品。名一",
    "X13n0287_009:0768a23": "種子。次斷第九品盡。名阿那含果。畢竟不復還來欲界。次斷初禪初品。至非想第八品。凡七十一品。悉名",
    "X13n0287_009:0768a24": "阿羅漢向。六種那含位在其中。第九無礙道。斷非想第九惑盡。第九解脫道。名阿羅漢果〔私謂〕第四卷經",
    "X13n0287_009:0768b01": "云。汝今已得須陀洹果。此阿難證初果也第八卷云。斷除三界修心。六品微細煩惱。此阿難證二果也。此",
    "X13n0287_009:0768b02": "文云。於下界中。九品習氣。俱時滅盡。由此推之。則阿難後位。亦應次斷七品。至第八品。在阿那含向中也",
    "X13n0287_009:0768b03": "經雖未指。尋文可知)【疏】九品習氣者。即欲界初禪二禪三禪。",
    "X13n0287_009:0768b04": "各九品也。(〔海印云〕二乘斷三界九地思惑。九九八十一品。成阿羅漢。那含乃三果人。已斷",
    "X13n0287_009:0768b05": "三禪已下。四地各九品惑也)種現俱亡。名為滅盡。此是聖人。斷",
    "X13n0287_009:0768b06": "故名滅。非同凡夫。暫伏名滅。(〔溫陵云〕習氣。種子惑也。與現行偕滅。故曰",
    "X13n0287_009:0768b07": "俱盡。此指欲界無續生業也)習氣既無。苦樂雙泯。離下界繫。故",
    "X13n0287_009:0768b08": "無卜居。(苦樂雙亡。兼指四禪已下。無續業也。故云下無卜居)然未進斷四品",
    "X13n0287_009:0768b09": "禪惑。故於捨心眾同分中。別立居處。(此五天自四禪別立。通名",
    "X13n0287_009:0768b10": "捨念清淨地。故云捨心同分〔海印云〕斷欲界一地九品。苦亡而欲界無卜居。復斷上三地各九品。樂亡而",
    "X13n0287_009:0768b11": "色界無卜居。惟四禪是其同分)〔資中〕俱舍云。雜修靜慮。有五品",
    "X13n0287_009:0768b12": "不同。故生五淨居。雜修者。以有漏無漏。間雜而修",
    "X13n0287_009:0768b13": "也。靜慮者。定慧均等也。五品者。下中上上勝上極",
    "X13n0287_009:0768b14": "也(〔俱舍論云〕色界有五種那含。頌曰。此中生有行。無行般涅槃。上流若雜修。能至色究竟。言五種",
    "X13n0287_009:0768b15": "者。一中般。謂住色界。住中有位。便般涅槃。二生般。謂生色界已。不久便般涅槃。三有行般。謂生色界已。長",
    "X13n0287_009:0768b16": "時加行不息。由多功用。方般涅槃。四無行般。謂生色界已。經久加行懈怠。不多功用而般涅槃。此有二種。",
    "X13n0287_009:0768b17": "由因與果異故。因異者。有雜修。無雜修也。果異者。至色究竟。及有頂也。前是觀行。後是止行。樂慧樂定不",
    "X13n0287_009:0768b18": "同故。今五不還天。即樂慧者所生也。初二三禪。皆有九品修惑。故名為染〔涅槃迦葉品〕是四禪中。復有二",
    "X13n0287_009:0768b19": "種。一樂三昧。二樂智慧。樂智慧者。入五淨居。樂三昧者。入無色界。如是二人。一修第四禪。有五堦差。二者",
    "X13n0287_009:0768b20": "不修。云何為五。下中上上中上上。修上上者。處無小天。修上中者。處善見天。修上品者。處善可見天。修中",
    "X13n0287_009:0768b21": "品者。處無熱天。修下品者。處小廣天。復有二種。一者修重禪。入五淨居。二者不修重禪。生無色界。盡其壽",
    "X13n0287_009:0768b22": "命而般涅槃。是名上流般涅槃。若欲入於無色界者。則不能修四禪五差。若修五差。則能訶責無色界定)。",
    "X13n0287_009:0768b23": "(△〔十藏疏云〕雜修靜慮者。謂漏與無漏。間雜而修。故名雜修。俱舍賢聖品論云。前說上流雜修靜慮為因。",
    "X13n0287_009:0768b24": "能生色究竟天。先應雜修何等靜慮。一問。由何等位。知雜修成。二問。復有何緣。雜慮靜慮。三問。偈云先雜",
    "X13n0287_009:0768c01": "修第四。答第一問。成由一念雜。答第二問。為受生現樂。及遮煩惱過。答第三問。釋曰。初句明夫欲雜修。必",
    "X13n0287_009:0768c02": "先修第四靜慮。由第四靜慮最堪能故。二答成位。謂阿羅漢或是不還成。由一念雜者。謂彼必先入第四",
    "X13n0287_009:0768c03": "靜慮。多念無漏。相續現前。從此引生多念有漏。後復多念無漏現前。如是旋環。後後漸減。乃至最後二念",
    "X13n0287_009:0768c04": "無漏。次引二念有漏。現前無間。復生二念無漏。名雜修定。加行成滿。次復唯有一念無漏。次復引起一念",
    "X13n0287_009:0768c05": "有漏無間。復生一念無漏。中間有漏。前後無漏。以相間雜。故名雜修。此一念雜。名根本成。修第四已。乘此",
    "X13n0287_009:0768c06": "勢力。亦能雜修下三靜慮。三答何緣。云雜修靜慮。總有三緣。一為受生。生淨居天故。二為現樂。受現法樂",
    "X13n0287_009:0768c07": "故。三為遮煩惱過。若不還修。由前三緣。若羅漢修。除受生一。從此第六明淨居處。何唯有五。論頌云。由雜",
    "X13n0287_009:0768c08": "修有五。生有五淨居。釋曰。由雜修第四。有五品故。一下品有三心。初起無漏。次起有漏。復起無漏。二是中",
    "X13n0287_009:0768c09": "品。亦同上修三心。并前成六。三是上品。四上勝品。五上極品。亦皆同初。各起三心。三五便成一十五心。如",
    "X13n0287_009:0768c10": "次五品。感五淨居。應知此中無漏勢力。熏修有漏。感五淨居。非無漏感)。(△〔手鑑云〕五品者。謂以有漏無漏。",
    "X13n0287_009:0768c11": "雜資廣果故業。令其殊勝。轉生五淨居天。故有五品。然何故須雜耶。謂五淨居無別引業。一切有情。法爾",
    "X13n0287_009:0768c12": "第四禪中。祗有三品總報引業。生彼三天。聖人既無煩惱。故須雜修下三天故業。生五天也。然所資故業",
    "X13n0287_009:0768c13": "是二。由能資因。行相有五。故感五天)。(○〔智論云〕有四種天。名天。生天。淨天。淨生天。名天者。如今國王名天",
    "X13n0287_009:0768c14": "子。生天者。從四王天。乃至非有想非無想。天淨〔生〕天者。三界天中。生諸聖人。所謂須陀洹。家家。斯陀含。一",
    "X13n0287_009:0768c15": "種或於天上得阿那含阿羅漢道。淨生天。色界中有五種阿那含。不還是間。即於彼得阿羅漢。無色界中",
    "X13n0287_009:0768c16": "一種阿那含。離色界。生無色界。是中修無漏道。得阿羅漢。入涅槃)。(卍二釋相五)。([○@║]初無煩天)。",
    "X13n0287_009:0768c17": "阿難。苦樂兩滅。鬬心不交。如是一類。名無煩天。",
    "X13n0287_009:0768c18": "【疏】苦樂心滅。敵對則亡。形待既無。故云不交。不交",
    "X13n0287_009:0768c19": "則無煩也。初滅苦樂二形待心。雜修初品。稍離定",
    "X13n0287_009:0768c20": "障。名為無煩。煩即障也。(〔釋要云〕即下品心資也。修下品三心。有加行根本。如",
    "X13n0287_009:0768c21": "前說。亦名夾熏禪。以用無漏。夾熏有漏。色定轉明。果報轉勝。由此資於故業故。從廣果沒。便生無煩天)",
    "X13n0287_009:0768c22": "然下天亦離苦樂。不名無煩者。以凡夫人。忻厭暫",
    "X13n0287_009:0768c23": "伏。非是永斷。今約畢竟不生。故得此名(〔吳興云〕苦樂相傾。是",
    "X13n0287_009:0768c24": "猶鬪戰交於內心也。又心受苦境。則與苦苦交鬪。心受樂境。別與壞苦交鬪。今既兩滅。故名無煩)。(○〔翻譯",
    "X13n0287_009:0769a01": "云〕無煩。無於見思煩惱雜故)。(○〔十藏疏云〕一無煩者。煩謂繁雜。或謂繁廣。無繁雜中。此最初故。煩廣天中。",
    "X13n0287_009:0769a02": "此最劣故。此依正理。若順今經。皆作無煩。則無廣義)。([○@║]二無熱天)。",
    "X13n0287_009:0769a03": "機括獨行。研交無地。如是一類。名無熱天。",
    "X13n0287_009:0769a04": "【疏】機。弩牙也。括。筈也。前受弦處也。皆喻唯一捨心。",
    "X13n0287_009:0769a05": "縱任自在。遊諸等至。故云獨行。不與違順二境相",
    "X13n0287_009:0769a06": "應。故云研交無地。(〔孤山云〕以捨受獨行。譬若機括。所發必中。是以苦樂相磨。交鬪",
    "X13n0287_009:0769a07": "之心。永無其處也。前箭弩欲發。必有研交之地故)。(△〔融室云〕捨心之所捨。如機括之發。故言捨心。即是機",
    "X13n0287_009:0769a08": "括唯一捨心進修。故云獨行。非但不交。研窮其交。亦復無地)此天以中品雜修",
    "X13n0287_009:0769a09": "靜慮。慧用清虗。皆離定障。漸得清淨。名為無熱也",
    "X13n0287_009:0769a10": "(〔釋要云〕即雜修中品。有六心。用前下品三心為加行。更引生三心。一無漏有漏無漏為根本。資其故業。從",
    "X13n0287_009:0769a11": "廣果沒。能超無煩。至於無熱〔法數云〕妍究此心與境之處。無依無處。則無熱惱也)。(△〔十藏疏云〕二無熱者。",
    "X13n0287_009:0769a12": "已善伏除雜修靜慮上中品障。意樂調柔。離熱惱故。或熱者。熾盛為義。謂上品修靜慮及果。此猶未證故)。",
    "X13n0287_009:0769a13": "(○〔經律異相云〕無熱天身長四千由旬。細輭委地。不能自立。若下見佛。變為塵形。以禪為味)。([○@║]三善見天)。",
    "X13n0287_009:0769a14": "十方世界。妙見淵澄。更無塵象。一切沈垢。如是一類",
    "X13n0287_009:0769a15": "名善見天。",
    "X13n0287_009:0769a16": "【疏】十方世界。唯一捨心。照了微妙。周徧澄寂。故云",
    "X13n0287_009:0769a17": "妙見圓澄。塵像。慧障也。沈垢。定障也。(〔法數云〕一念在定。定能發",
    "X13n0287_009:0769a18": "慧。於慧心中。見十方界。圓徧澄凝。更無世界內外塵像。心地昏沈之垢也)雜修上品。無",
    "X13n0287_009:0769a19": "漏功著。定慧障亡。故能妙見圓澄。十方世界。名善",
    "X13n0287_009:0769a20": "見也(〔釋要云〕即雜修上品。有九心。用前六心為加行。更起三心為根本。從廣果沒。超於一二而",
    "X13n0287_009:0769a21": "生第三)。(○〔引證〕〔應法師云〕須[(廿*廿)/(冗-几+足)]天。按中陰經。作須滯天。亦言善見天。定障微故。見極明徹。故言善見也。樓",
    "X13n0287_009:0769a22": "炭作須嚏天。應言須達犁舍那。此言善觀天)。(○〔經律異相云〕華嚴云善現。樓炭云須陀旃〔十藏疏云〕今善",
    "X13n0287_009:0769a23": "現天。是第四品。第五善〔現〕是極上品。故障至微。善現者。雜修靜慮。果德易彰。故名善現。善見者。雜修定障。",
    "X13n0287_009:0769a24": "餘品至微。見極清徹。故名善見。經本先見後現。或恐悞也。按華嚴及今經。皆先見後現。清涼却疑經本有",
    "X13n0287_009:0769b01": "悞耳。詳之)。([○@║]四善現天)。",
    "X13n0287_009:0769b02": "精見現前。陶鑄無礙。如是一類。名善現天。",
    "X13n0287_009:0769b03": "〔資中〕定慧精明。鎔鍊自在。故云陶鑄無礙。(〔孤山云〕如",
    "X13n0287_009:0769b04": "陶人之範土。爐冶之鑄金。言其作用自在也)【疏】陶鑄。鎔鍊也。圓澄之見",
    "X13n0287_009:0769b05": "既彰。定慧之功更著。故能融鍊自在。顯現無盡。故",
    "X13n0287_009:0769b06": "云善現(〔釋要云〕四上勝品。有十二心。用前九心為加行。更引三心為根本。資於故業。超三生",
    "X13n0287_009:0769b07": "四)。(△〔合論云〕陶鑄無礙。能發化也。陶鑄水火而已。精性。水也。見性。火也)。(△〔補遺云〕精現。指前善見。善見言",
    "X13n0287_009:0769b08": "體。善現言用。陶鑄。猶出生也。能起十四變化。自在故也)。(△〔海印云〕陶鎔習氣。不為障礙故)。(△〔經律異相云〕",
    "X13n0287_009:0769b09": "大善見天。華嚴善見。樓炭云須彌旃陀)。([○@║]五色究竟天)。",
    "X13n0287_009:0769b10": "究竟群幾。窮色性性。入無邊際。如是一類。名色究竟",
    "X13n0287_009:0769b11": "天。",
    "X13n0287_009:0769b12": "【疏】究竟。鞠窮也。群幾者。群有之幾微也。即去無入",
    "X13n0287_009:0769b13": "有。有理未形之謂也。今此一天。窮到色理未形之",
    "X13n0287_009:0769b14": "際。故云究竟群幾。(〔海印云〕眾色至微。故云群幾)窮色性性者。性",
    "X13n0287_009:0769b15": "體也。推至色性之元體也。(〔溫陵云〕幾者色之微。性者相之本)。(△〔吳興云〕窮",
    "X13n0287_009:0769b16": "亦究竟也。變其文耳。心既熏多至少。色亦窮麤至細。麤細不同。故曰性性)二句一意。前",
    "X13n0287_009:0769b17": "多此例。或可。前句窮緣色等識。後句窮所依大種。",
    "X13n0287_009:0769b18": "劑此一天。即入空處。故云入無邊際。以空又是大",
    "X13n0287_009:0769b19": "種之所依故。名色究竟。(入無邊際。即色界與無色界。二邊之交際也。俱舍云。",
    "X13n0287_009:0769b20": "從此向上。無復所居。此處最高。名色究竟)如馬勝問佛。四大性當於何",
    "X13n0287_009:0769b21": "位。滅盡無餘。佛云。空處近分。正在頂天也(〔吳興云〕幾者。動",
    "X13n0287_009:0769b22": "之微也。研窮多念至於一念。故曰究竟詳幾。以雜修五品。初用多念無漏。熏多念有漏。乃至最後用一念",
    "X13n0287_009:0769b23": "無漏。熏一念有漏。名上極品。故俱舍云。成由一念雜。是也〔釋要云〕即上極品。有十五心。用前十二心為加",
    "X13n0287_009:0769b24": "行。更引三心為根本。資於故業。能超四天。生色究竟)。(△〔無盡云〕色究竟者。有色之窮處也。色性性者。性中",
    "X13n0287_009:0769c01": "之性。無體無相也)。(△〔合論云〕窮色性性者。色性空。空性覺。覺則所謂色性性也。若但窮色性。非色究竟也。",
    "X13n0287_009:0769c02": "色空互為性故。楞伽云。住色究竟天。離諸過失處。於彼成正覺也)。(△〔十藏疏云〕色究竟者。更無有處。於有",
    "X13n0287_009:0769c03": "色中。能過於此。或此已到眾苦所依身。最後邊故)。(卍三結勝)。",
    "X13n0287_009:0769c04": "阿難。此不還天。彼諸四禪。四位天王。獨有欽聞。不能",
    "X13n0287_009:0769c05": "知見。如今世間。曠野深山。聖道場地。皆阿羅漢。所住",
    "X13n0287_009:0769c06": "持故。世間麤人。所不能見。",
    "X13n0287_009:0769c07": "【疏】梵云阿那含。此云不還。此天是彼聖所居故。亦",
    "X13n0287_009:0769c08": "名淨居。非同凡夫。有漏住故。以定力殊勝。依報亦",
    "X13n0287_009:0769c09": "勝。同在世間。境界各別。舉例可知(〔融室云〕雖於四禪。同一捨心。捨",
    "X13n0287_009:0769c10": "心殊勝。諸天莫及。故不能知見)。(△〔十藏疏云〕無煩已上。名五淨居。謂離欲諸聖。以聖道水。濯煩惱垢。故名",
    "X13n0287_009:0769c11": "為淨。淨身所止。故名淨居。或此天中。無異生雜。純聖所止。故名淨居)。(△〔蕅益云〕仁王經言。十地菩薩。作四",
    "X13n0287_009:0769c12": "禪大淨天王。得理盡三昧。同佛行處。盡三界源。教化眾生。今言於五那含。不能知見者。以菩薩示現。寄跡",
    "X13n0287_009:0769c13": "諸天。相與欽聞。發其出世善根也)。(△〔智論第十〕如手居士。從淨居天來欲見佛。其身微細沒失。譬如消蘇。",
    "X13n0287_009:0769c14": "不得立地。佛語居士。汝化作麤身。觀此地相。佛問居士。汝幾事無厭。生淨居天。答言。我三事無厭。一見佛",
    "X13n0287_009:0769c15": "供佛無厭。二聽法無厭。三供給僧無厭)。(△〔宣律師云〕入大乘論。尊者。賓頭盧羅睺羅等。十六諸大聲聞。散",
    "X13n0287_009:0769c16": "在諸山海中。又於餘經。亦說九十九億天阿羅漢。皆於佛前取〔壽〕住壽于世。散在三方諸山海中。守護正",
    "X13n0287_009:0769c17": "法)。(卍三總結)。",
    "X13n0287_009:0769c18": "阿難。是十八天。獨行無交。未盡形累。自此以還。名為",
    "X13n0287_009:0769c19": "色界。",
    "X13n0287_009:0769c20": "【疏】純是禪定。善想所感。無有情欲所對。故云獨行",
    "X13n0287_009:0769c21": "無交。尚有色礙。故云未盡形累(言十八天者。總結四禪及五那含也)。",
    "X13n0287_009:0769c22": "(◑三無色界天合釋)。(○〔疏云〕三無色界。此四無色。無業果色。定多慧少。厭下色礙。想無邊空。次厭空處。乃",
    "X13n0287_009:0769c23": "至厭無所有。以非想非非想。為究竟涅槃。有此四種。分其位次〔溫陵云〕此滅身歸無。定性聲聞所居。或無",
    "X13n0287_009:0769c24": "想外道別報。或捨厭天人雜處。其類不一。皆無色蘊)。(△〔瑜伽第四〕若諸沙門。或婆羅門。墮梵行求者。一切",
    "X13n0287_009:0770a01": "皆為求無漏界。或復有一墜邪梵行求者。為求空無邊處。識處。無所有處。非想非非想處。起邪分別。謂為",
    "X13n0287_009:0770a02": "解脫〔肇公云〕九十六種外道。上者亦能斷結。生無色天。但其道不真要。還墮三途)。(○〔疏云〕雖無業果色。然",
    "X13n0287_009:0770a03": "有定果色。為識所依。此大乘說。實有處所。若俱舍說。無色界無處。由生有四種。依同分及命。令心等相續。",
    "X13n0287_009:0770a04": "餘經說有無色有情。佛邊聽法。淚下如雨者。此約大乘有定果說。前文亦說無色界天。發願護呪也)。(△〔翻",
    "X13n0287_009:0770a05": "譯集云〕大小乘教。論四空無色。其義碩異。且小乘教。如俱舍云。無色無身。依同分命根。轉令心相續。又世",
    "X13n0287_009:0770a06": "品云。無色界都無處所。以非色法。無方所故。謂於是處得彼定者。命終。即於是處生故。婆沙云。四空離形。",
    "X13n0287_009:0770a07": "報無別處。但在欲色二界。成就四空。無色業者。若云都無處所。華嚴安云。菩薩鼻根。聞無色界宮殿之香。",
    "X13n0287_009:0770a08": "起世亦云。倍色究竟。有空處至非非想。皆諸天住處。若大眾部乃云。但無麤色。非無細色。故阿含說。舍利",
    "X13n0287_009:0770a09": "弗入涅槃時。無色界天。空中淚下。如春細雨。此是小乘。宗計兩殊。若大乘教。如楞嚴云。是四空天。身心滅",
    "X13n0287_009:0770a10": "盡。定性現前。無業果色。孤山云。無業果色。顯有定果色也。俱舍纂云。無業果色。非異熟身。輔行言。有比丘",
    "X13n0287_009:0770a11": "得無色定。定起模空。人問何求。答覓我身。人言身在牀上。於此得定。尚不見身。騐知四空無業果色。而言",
    "X13n0287_009:0770a12": "顯有定果者。顯揚論名定自在所生色。謂勝定力故。於一切色。皆得自在。即以定變起五塵境故。論云。變",
    "X13n0287_009:0770a13": "身百億。共立毫端。空量地界。故經亦說佛邊聽法。座如針鋒。中陰經云。如來至無色界中。諸天禮拜。楞嚴",
    "X13n0287_009:0770a14": "無色稽首。仁王列無色天眾。又說無色界天。雨諸香華。香如須彌。華如車輪。然涅槃云。非想等天。若無色",
    "X13n0287_009:0770a15": "者。云何得有去來進止。如是之義。諸佛〔世〕界。非聲聞緣覺所知。以聲聞經。證所說空。遂謂極處。悉皆無色。",
    "X13n0287_009:0770a16": "大乘實說界外。尚受法性之色。豈此四天。唯空空然。故斥小乘非所知也。淨名疏云。若不了義教。明無色",
    "X13n0287_009:0770a17": "界無色。若了義教。明無色界有色)。(○文二)。([?∴]初正明二)。([○@(?∴)]初指迴心不入)。",
    "X13n0287_009:0770a18": "復次阿難。從是有頂。色邊際中。其間復有二種岐路。",
    "X13n0287_009:0770a19": "【疏】此標也。有即是色。頂即究竟。色於此住。名色邊",
    "X13n0287_009:0770a20": "際。二岐路者。一出三界路。即迴心人所履。二入無",
    "X13n0287_009:0770a21": "色路。即定性人所履。若凡夫外道。既不入此五天。",
    "X13n0287_009:0770a22": "即從廣果無想二天而入。不在此三所履之限。如",
    "X13n0287_009:0770a23": "下自知(〔私謂〕二岐路者。一出三界。疏云。即迴心所履是也。二入無色者。一則定性聲聞。二則",
    "X13n0287_009:0770a24": "無想外道。下文所指不迴鈍果人。窮空不歸者。是也。長水所判。有其二失。一則剋定無想。不得上昇。一則",
    "X13n0287_009:0770b01": "執計廣果。同名無想。故云。凡夫外道。從廣果無想二天而入。不在此二所履之限。次下釋捨心云。一者定",
    "X13n0287_009:0770b02": "性那含。二者若於廣果。用無漏道。伏惑入空。即凡夫外道。以福愛天中。二岐路證之。則廣果圓明修證。豈",
    "X13n0287_009:0770b03": "得與無想。圓窮捨道同科。請家辨證。廣有多義。具如下文所列)。(△〔溫陵云〕色究竟天。居有色頂。與無色隣。",
    "X13n0287_009:0770b04": "名色邊際)。(△〔吳興云〕色究竟天。第三果人。根有利鈍。故分二路。其利根者。發無漏智。斷盡修惑。從此有頂。",
    "X13n0287_009:0770b05": "即出三界。其鈍根者。復由定心。欣上厭下。生無色界)。(○〔引證〕〔釋迦方誌云〕此封壃周輪銕山。山外是空。空",
    "X13n0287_009:0770b06": "不可測。山下是地。地下是金。金下有水。水下是風。其風堅實。逾於金剛。眾生心力。周業所感。能持世界。不",
    "X13n0287_009:0770b07": "令傾覆。有風以外。即是虗空。約此周輪從下而上。至無色窮。名為有頂)。",
    "X13n0287_009:0770b08": "若於捨心。發明智慧。慧光圓通。便出塵界。成阿羅漢。",
    "X13n0287_009:0770b09": "入菩薩乘。如是一類。名為迴心大阿羅漢。",
    "X13n0287_009:0770b10": "【疏】此正明迴心也。若於有頂禪中。故云捨心。發無",
    "X13n0287_009:0770b11": "漏智。頓斷上界四地。三十六品俱生煩惱。便證無",
    "X13n0287_009:0770b12": "學。仍又迴心向大乘道。更不入於空識等處。以無",
    "X13n0287_009:0770b13": "上地惑故。然迴心入大。有深有淺。但隨破惑。有深",
    "X13n0287_009:0770b14": "淺耳。此類仍是樂慧那含。故得慧光圓通。便出塵",
    "X13n0287_009:0770b15": "界(〔溫陵云〕四禪皆依捨念修定。此言捨心。捨有頂因心也。因心能發無漏智慧。斷盡塵惑。至於圓",
    "X13n0287_009:0770b16": "明。即出三界。不住小乘。入菩薩乘。是名迴心)。(△〔吳興云〕慧光圓通。且約盡智無生智圓滿而言。謂見苦已",
    "X13n0287_009:0770b17": "斷。乃至道已修名盡智。不復更斷。乃至不復更修。名無生智。入菩薩乘。正約出三界後。勝進而說。斯亦今",
    "X13n0287_009:0770b18": "經破定性之明文也)。([○@(?∴)]二辨入者類殊二)。([○@卍]一別明四天四)。([?(○/○)]初空處)。",
    "X13n0287_009:0770b19": "若在捨心。捨厭成就。覺身為礙。銷礙入空。如是一類。",
    "X13n0287_009:0770b20": "名為空處。",
    "X13n0287_009:0770b21": "【疏】初二句。躡前也。捨心有二。一有頂。二無想。若於",
    "X13n0287_009:0770b22": "有頂。用無漏道。斷有頂惑。銷礙入空。此是樂定那",
    "X13n0287_009:0770b23": "含。即定性聲聞也。若於廣果無想。用有漏道。伏惑",
    "X13n0287_009:0770b24": "入空。亦名捨心。即凡夫外道也。以此二天。俱在捨",
    "X13n0287_009:0770c01": "心。共一地故。(無漏道。謂八聖種觀。有漏道。即六行觀。八聖種觀者。觀五陰如病。如癰。如",
    "X13n0287_009:0770c02": "瘡。如刺。無常。苦。空。無我)覺身下。正明此天。銷礙之言。亦通前",
    "X13n0287_009:0770c03": "二。然行人厭患色法如牢獄。心欲出離。即修觀智。",
    "X13n0287_009:0770c04": "破於色法。過於一切色相。滅有對相。不念種種相。",
    "X13n0287_009:0770c05": "(四相字。清涼疏作想)入無邊空定。心與虗空相應。名為空處",
    "X13n0287_009:0770c06": "定(疏過於一切色相已下。引華嚴三地經文〔彼疏云〕經言超一切色想者。超可見有對色也。滅有對想",
    "X13n0287_009:0770c07": "者。耳鼻舌身識和合想滅故。此滅不可見有對色也。不念種種想者。不念意識和合相故。意識分別一切",
    "X13n0287_009:0770c08": "法故。說名種種。此滅不可見無對。即意識也。入無邊虗空者。謂三色想絕。則入空理。廓爾無邊。由厭色依",
    "X13n0287_009:0770c09": "空。名為空處。而言處者。順正理云。謂有情生長處故)。(△〔天台禪門云〕此定最初。離三種色。心緣虗空。既與",
    "X13n0287_009:0770c10": "無色相應。故是虗空定〔直解云〕釋禪中云。行者深思色法過罪。所謂有身則有飢渴疾病。乃至一切色法。",
    "X13n0287_009:0770c11": "繫累於心。不得自在。呵此色法罪過。讚嘆虗空無色。此訶讚行熟。名捨厭成就也。銷礙入空者。乃以虗空",
    "X13n0287_009:0770c12": "為智所緣。因入此定。於深定中。唯見虗空。無諸色相。如鳥在籠中。籠破得出。飛騰自在。證虗空定。亦復如",
    "X13n0287_009:0770c13": "是。名空處者。釋禪云。今此四空。悉依無色法。從境得名。此中無形無質。義同虗空。故四處俱名空定。以所",
    "X13n0287_009:0770c14": "觀之境為處也。此天初銷色質。乍入於空。即以空為處故)。(△〔溫陵云〕厭己形礙。堅修空觀。滅身歸無。即厭",
    "X13n0287_009:0770c15": "色依空者。故報生修處)。(○〔智論云〕如佛說。過一切色相。不念別相。滅有對相。得入無邊虗空處。行者。作是",
    "X13n0287_009:0770c16": "念。若無色。則無飢渴寒熱之苦。是身麤重弊惡。虗誑非實。先世因緣和合。報得此身。種種苦惱之所住處。",
    "X13n0287_009:0770c17": "云何當得免此身患。當觀此身。身中虗空。常觀身空。如籠如甑。常心不捨。則得度色不復見身。如內空。外",
    "X13n0287_009:0770c18": "色亦爾。是時能觀無量無邊空。得此觀已。無苦無樂。其心轉增。如鳥閉著缾中。缾破得出。是名空處定)。(○",
    "X13n0287_009:0770c19": "〔經律異相云〕無量空入處天。或云空處智天。樓炭云虗空智天。天壽百劫。或有小減)。([?(○/○)]二識處)。",
    "X13n0287_009:0770c20": "諸礙既銷。無礙無滅。其中唯留阿賴耶識。全於末那。",
    "X13n0287_009:0770c21": "半分微細。如是一類。名為識處。",
    "X13n0287_009:0770c22": "【疏】初句結前空處。次句破空入識。銷礙之無亦亡。",
    "X13n0287_009:0770c23": "故云無礙無滅。此即唯觀於識。以破於空也。(〔真際云〕諸",
    "X13n0287_009:0770c24": "礙既銷。厭色歸空也。無礙無滅厭空忻識。無礙之無。亦復滅也)其中下。正釋。唯留",
    "X13n0287_009:0771a01": "賴耶全於末那者。以七八二識。更互相依故。定性",
    "X13n0287_009:0771a02": "愚法。全不知有。冥然自留也。(愚法聲聞。則不知有。不愚法者信有。於彼",
    "X13n0287_009:0771a03": "入滅故)半分微細者。即第六識。(即第六厭空之識)今留一半",
    "X13n0287_009:0771a04": "緣識之分。不留緣色空分。故云半分。(已離色想。故言半分也)",
    "X13n0287_009:0771a05": "以此第六。色心俱緣。故留半也。(〔溫陵云〕賴耶第八。末那第七。身根既",
    "X13n0287_009:0771a06": "銷。無復六識。故唯留二。而末那所緣。色空識三。此位厭色空而依識。則色麤緣已無。故惟全半分微細也)。",
    "X13n0287_009:0771a07": "(△〔雲棲曰〕環師判六識既滅。則下文識心都滅。當滅何識此中六識麤分已滅。唯留根本賴耶。全分末那。",
    "X13n0287_009:0771a08": "與六識不緣色空。但內緣之半分微細也〔勗伊閑曰〕諸解長水為當所謂半分者。乃緣識之細識。非謂識",
    "X13n0287_009:0771a09": "有全半也。第六識三界九地。一切時有。唯除五位不行。此處識定。非五位攝。如何言滅。環師之解誤也。二",
    "X13n0287_009:0771a10": "楞以分別俱生。伏斷二惑。判此中全半微細。尤不相蒙矣)行人入此定時。厭患",
    "X13n0287_009:0771a11": "虗空無邊。緣多則散。能破於定。即捨虗空。轉心緣",
    "X13n0287_009:0771a12": "識。心與識法相應。故名識處定(〔禪門云〕捨空緣識。以識為處。正從所",
    "X13n0287_009:0771a13": "緣處得名)。(△〔智論云〕是空無量無邊。以識緣之。識多則散。能破於定。行者觀虗空緣受想行識。如病如癰。",
    "X13n0287_009:0771a14": "如瘡如刺。無常苦空。無我欺誑。和合而有。非是實也。如是念已。捨虗空緣。但緣識。云何而緣現前識。緣過",
    "X13n0287_009:0771a15": "去未來無量無邊識。是識無量無邊。如虗空無量無邊。是名識處定)。(△〔合論云〕八識之體。無同無異。六識",
    "X13n0287_009:0771a16": "之相分麤分細。末那行相難辨。雖以執受我相。與慢痴愛見相應然推窮之。不見歸宿。古師以日中設水",
    "X13n0287_009:0771a17": "器為喻曰。水器。第八識也。日。六識也。日以器中之水為緣。故壁間浮動之影。末那也。於此言全分末那者。",
    "X13n0287_009:0771a18": "此識但內執。不外緣故。半分微細者。六識內緣賴耶末那兩種之細識也。如人食卵。剝殼而瓜分之。視其",
    "X13n0287_009:0771a19": "黃處。賴耶也。白處。全分末那也。已棄之殼。六識外緣色空一切之麤相也。尚有其微膜白處。半分微細相)。",
    "X13n0287_009:0771a20": "(○〔經律異相〕無量識入處天。或云識處智天。樓炭云識知天)。([?(○/○)]三無所有處)。",
    "X13n0287_009:0771a21": "空色既亡。識心都滅。十方寂然。逈無攸往。如是一類。",
    "X13n0287_009:0771a22": "名無所有處。",
    "X13n0287_009:0771a23": "【疏】空處無色而存空。識處亡空而存識。皆名所有。",
    "X13n0287_009:0771a24": "今此空識俱亡。故云。空色既亡。識心都滅。此二句。",
    "X13n0287_009:0771b01": "先破三法也。十方下。正明行相。十方者。諸法也。所",
    "X13n0287_009:0771b02": "緣色空識心等法。一無所存。故云寂然。所緣既寂。",
    "X13n0287_009:0771b03": "能緣不存。故云逈無攸往。以行人厭患於識。三世",
    "X13n0287_009:0771b04": "之識無邊。緣多則散。能破於定。故捨緣識。轉心依",
    "X13n0287_009:0771b05": "無所有法。心與無所有法相應。名無所有處定。(〔智論",
    "X13n0287_009:0771b06": "十七〕是識無量無邊。以識緣之。緣多則散。能破於定。行者觀是緣識。受想行識。如病如癰云云。非實有也。",
    "X13n0287_009:0771b07": "如是觀已。則破識相。是訶識處。讚無所有處。破諸識相。繫心在無所有中。是名無所有處)。(△〔三地疏云〕前",
    "X13n0287_009:0771b08": "以捨外緣內。故為麤念既無所取。能取亦無。故內外俱無。正理云。見前無邊行相麤動。起此加行。是故此",
    "X13n0287_009:0771b09": "處。名最勝捨。以於此中。不復樂作所緣行相。心於所緣捨諸所有。寂然而〔往〕瑜伽云。從識處上進時。離其",
    "X13n0287_009:0771b10": "識外。更求餘境。都無所得。此意明識既為麤。識外復無。故無所有)然今修大乘者。",
    "X13n0287_009:0771b11": "多濫此定。但一切無著。心無所寄。都無一物。即是",
    "X13n0287_009:0771b12": "大乘。如頑空無異。而不知善能了達諸禪境界。斷",
    "X13n0287_009:0771b13": "伏歷然。道品次第。如大圓鏡。鑒於萬像。不差不錯。",
    "X13n0287_009:0771b14": "方是大乘。真修禪也(〔溫陵云〕然此雖亡識心。未亡識性。行人見性不深。多滯於",
    "X13n0287_009:0771b15": "此。了知色空。灰滅心慮。逮無所有。而終於識性。幽幽綿綿。不能自脫生死窟穴。實存於此)。(△〔交光云〕識心",
    "X13n0287_009:0771b16": "即半分末那。而言都滅者。憑深定力。現行俱伏。例如無想之伏六現行。（彼伏五百劫此伏五萬劫）非如羅",
    "X13n0287_009:0771b17": "漢。種現俱伏也。寂無所往。滅識定中。所證境界。廓然冥然。不能前進。此外道昧為冥諦之處也)。(○〔禪門云〕",
    "X13n0287_009:0771b18": "此天亦名不用處。修此定時。不用一切內外境界。外境名空。內境名心。捨此二境。初修得名。故言不用。亦",
    "X13n0287_009:0771b19": "名少處。亦名無想處)。(○〔經律異相云〕無所有入處天。或云無所有處智天。或云不用天。有優藍不受佛化。",
    "X13n0287_009:0771b20": "而自命終。佛記此人生不用處。若復捨身為邊地主。傷害人民。後生地獄中。天壽四萬二千劫。樓炭云阿",
    "X13n0287_009:0771b21": "竭若然天)。([?(○/○)]四非非想處)。",
    "X13n0287_009:0771b22": "識性不動。以滅窮研。於無盡中。發宣盡性。如存不存。",
    "X13n0287_009:0771b23": "若盡非盡。如是一類。名為非想非非想處。",
    "X13n0287_009:0771b24": "【疏】初二句。指所依體。初句雙標。識性者。標有細想",
    "X13n0287_009:0771c01": "也。不動者。標無麤想也。(〔溫陵云〕識性者。識心幽本也。不動者。寂無攸往也)",
    "X13n0287_009:0771c02": "次句轉釋不動義。前無所有處。用心窮研。令不緣",
    "X13n0287_009:0771c03": "識。心與無所有法相應。今此一天。研窮心滅。伏令",
    "X13n0287_009:0771c04": "不動。故云以滅窮研。(既能不動。復研窮使滅。然依識滅之。竟非真滅)於無",
    "X13n0287_009:0771c05": "下。正釋行相。是依此識不動之處。故云於無盡中。",
    "X13n0287_009:0771c06": "辨為非想。故云發宣盡性。(〔吳興云〕前無所有處。雖云滅識。而體性不動。但",
    "X13n0287_009:0771c07": "滅微細窮研之分耳。今於無盡性中。發宣盡性。即是從盡。復立無盡)。(△〔海印云〕識性不動。故滅窮研。依湛",
    "X13n0287_009:0771c08": "不搖處以為究竟。故云於無盡中發宣盡性)雖見盡而識在。故云若盡",
    "X13n0287_009:0771c09": "非盡。雖見在而不起。故云如存不存。由此義故。名",
    "X13n0287_009:0771c10": "非想非非想也。(如存不存。即非想也。若盡不盡。即非非想也〔溫陵云〕此又幽幽綿綿。",
    "X13n0287_009:0771c11": "至微之相也)此即第六識。麤想不起。仍有細分及賴耶。",
    "X13n0287_009:0771c12": "流注不息。故約此義。以立其名。(〔合論云〕非想者。識性不動。第六麤識。",
    "X13n0287_009:0771c13": "俱不起故。非非想者。雖麤不起。第八流注。恒不息故。〔王舜鼎曰〕八識半依生滅。半依不生滅。非存非盡。正",
    "X13n0287_009:0771c14": "在識陰區宇中)准俱舍云。前三無色。從加行立名。此有頂",
    "X13n0287_009:0771c15": "地。約當體立稱也。行人入此定時。厭患無所有處。",
    "X13n0287_009:0771c16": "想如癡。有想處如癰如瘡。即捨無所有處。緣念非",
    "X13n0287_009:0771c17": "有想非無想之法。心與此法相應。故云非有想非",
    "X13n0287_009:0771c18": "無想也(〔三地疏云〕彼次頌云。空無邊等三。名從加行立。非想非非想。昧劣故立名。謂修定前。",
    "X13n0287_009:0771c19": "起加行位。厭壞色故。作勝解想。思無邊空。加行成時。名空無邊處。厭空想識。厭識想無所有。準此可知。其",
    "X13n0287_009:0771c20": "第四空。由想昧劣。謂無下地。明慧勝想。得非想名。有昧劣想。名非非想。故前三無色。加行受名。第四無色。",
    "X13n0287_009:0771c21": "當體受稱)。(○〔智論十七〕無所有處。緣受想行識。如病如癰云云。非實有也。如是思惟。無想處如癰。有想處",
    "X13n0287_009:0771c22": "如病如癰如創如刺。第一妙處。是非有想非無想處。問曰。非有想非無想處。有受想行識。云何言非有想",
    "X13n0287_009:0771c23": "非無想。答曰。是中有想。微細難覺故。謂為非有想。有想故非無想。凡夫心謂得諸佛實相。是為涅槃。佛法",
    "X13n0287_009:0771c24": "中雖知有想。因其本名。名為非有想非無想處。又曰。問曰。無想定其失如是。更有非有想非無想定。是中",
    "X13n0287_009:0772a01": "無一切妄想。亦不如彊作無想定滅想。是中以智慧力故無想。答曰。是中有想。細微故不覺若無想。佛弟",
    "X13n0287_009:0772a02": "子何緣更求實智慧。佛法中。是非有想非無想中識。依三眾住。（眾即陰也）是四眾屬因緣故無常。無常故",
    "X13n0287_009:0772a03": "苦。無常苦故空。空故無我。空無我故可捨。汝等愛著智慧。故不得涅槃。譬如尺蠖。屈安後足。然後進前足。",
    "X13n0287_009:0772a04": "所緣盡。無復進處而還。外道依止初禪。捨下地欲。乃至依非有想非無想處。捨無所有處。上無所復依。則",
    "X13n0287_009:0772a05": "不能捨非有想非無想處。以更無依處。恐懼失我。畏墮無所得中故。准此文。則窮空外道。正從無想天中",
    "X13n0287_009:0772a06": "來明矣)。(○〔釋禪中云〕入此定者。不見有無相貌。泯然寂絕。心無動搖。恬然清淨。如涅槃相。此定微妙。三界",
    "X13n0287_009:0772a07": "無過。外道證之。謂是中道實相。愛著此法。更不修習。即計此心。謂是神我)。(○〔禪門次第云〕此名解釋不同。",
    "X13n0287_009:0772a08": "有言此定名一存一亡觀。所言非想者。非麤想。此則亡於麤想也。非非想者。非非細想。此則存於細想。下",
    "X13n0287_009:0772a09": "非字。作無字看易明。謂非無細想也。又解。謂前觀識處是有想。無所有處是無想。今雙除上二想。非想。遣",
    "X13n0287_009:0772a10": "識處有想。非無想。遺無所有處無想故。又凡夫外道得此定。謂證涅槃。斷一切想。故言非想。佛弟子如實",
    "X13n0287_009:0772a11": "知有細想。依四陰而住。故云非非想。又古師解云。此定中不見一切相貌。故言非有想。行人或作是念。若",
    "X13n0287_009:0772a12": "一向無想者。如木石無知。云何能知無想。故言非無想〔止觀第六〕阿毗曇婆沙云。非無想天之無想。非三",
    "X13n0287_009:0772a13": "空之有想。人師云。無想是色天異界。不應仍此得名。就同界釋名。前所有定已除想。今復除無想。想無想",
    "X13n0287_009:0772a14": "兩捨。故受此稱)。(○〔三地疏云〕瑜伽云。先入無所有處定。超過一切有所有想。今復超過無所有想。故言非",
    "X13n0287_009:0772a15": "想。又言非無想者。非如無想及滅盡定。一切諸想皆悉滅盡。此中所以不出三界者。由緣無想境。即是細",
    "X13n0287_009:0772a16": "想。外道不了。謂為涅槃。未能無緣。豈離心境。況計此為我。復生愛昧。故法華喻頭上火然。若知上患。更求",
    "X13n0287_009:0772a17": "上進。求上進時。竟無所得。無所得故。滅而不轉。則得滅受想定也。若未得此定。厭想為先。後想不行。即入",
    "X13n0287_009:0772a18": "無想定。又云。薩婆多宗。此定唯有頂地起。以下諸地。皆名有想。行相麤動。難可止息。此有頂地。名為非想。",
    "X13n0287_009:0772a19": "行相微細。易可止息。故唯有頂。有滅盡定。婆沙云。外道以此為世間塔。以在諸有頂故)。(△〔私謂〕清涼疏謂",
    "X13n0287_009:0772a20": "非無想者。非如無想及滅盡定。與今經此等窮空。二種行相。正相符合。疏言若知上患。更求上進。竟無所",
    "X13n0287_009:0772a21": "得。滅而不轉。則得滅受想定。即經如是一類。名不迴心鈍阿羅漢也。又言若未得此定。厭想為先。後想不",
    "X13n0287_009:0772a22": "行。即入無想。即經若從無想。及諸外道天。窮空不歸也。然則二種窮空。行相差別。在乎滅受盡定。得與不",
    "X13n0287_009:0772a23": "得而已。台家明得滅盡定。但名俱解脫。慧俱俱小。無疑乃名大阿羅漢。今以得滅盡定。為不迴心羅漢。正",
    "X13n0287_009:0772a24": "此義也)。(○〔經律異相云〕非想非非想入處。或云有想無想天。有佛羅勒迦藍。佛說當生此天。天壽八万四",
    "X13n0287_009:0772b01": "千劫。或少減。阿毗曇云。無色界壽命。空處二万劫。識處四万劫。無所有處六万劫。非非想處八万大劫。三",
    "X13n0287_009:0772b02": "界皆有中夭。唯北洲。兜率後身菩薩。無想天。皆定壽命。不說中夭)。([○@卍]二總辨二類)。",
    "X13n0287_009:0772b03": "此等窮空。不盡空理。",
    "X13n0287_009:0772b04": "【疏】滅色取空。非真空性。妄謂為盡。故云不盡。以不",
    "X13n0287_009:0772b05": "能灰滅心智故。言此等者。總指四天也(〔吳興云〕此等窮空。通",
    "X13n0287_009:0772b06": "指凡聖。欣厭未盡。故言不盡空理。欣即窮空之心。厭是捨苦之行。此四空識。生滅猶在。真空不明。故云未",
    "X13n0287_009:0772b07": "盡也。縱是聖人。修八聖種觀。亦有四陰細惑未亡。以未得滅受想定故。雖有頂亦不免生滅。四陰細惑者。",
    "X13n0287_009:0772b08": "具有十種心心數法（謂受想行觸思欲解念定慧云云）)。(△〔溫陵云〕以綿微不脫。故云不盡空理。聲聞依此",
    "X13n0287_009:0772b09": "以為究竟。終成鈍果。外道依此無所歸宿。終迷有漏也。諸天行位。皆是修三摩地漸次。不徒說示。其行相",
    "X13n0287_009:0772b10": "相躡相資。同前聖位。但此示凡淺升進耳。若深智體之。亦可頓證也)。",
    "X13n0287_009:0772b11": "從不還天。聖道。窮者。如是一類。名不迴心鈍阿羅漢。",
    "X13n0287_009:0772b12": "【疏】即從色究竟天。捨厭成就。覺身為礙。銷礙入空",
    "X13n0287_009:0772b13": "者。既不發明智慧。頓斷上惑。成無學果。迴心向大。",
    "X13n0287_009:0772b14": "即以無漏聖道。漸次厭捨。隨定感果。生此四天。受",
    "X13n0287_009:0772b15": "劫數報。方斷有頂地惑。成阿羅漢。故名為鈍。(〔吳興云〕從",
    "X13n0287_009:0772b16": "不還天下。明聖人有生此處者。是鈍根那含耳。言羅漢者。約後為名也)。(△〔交光云〕依無漏智斷。消礙入空。",
    "X13n0287_009:0772b17": "生非非想處。八万劫滿。思惑斷盡。方出三界。生方便有餘穢土。成阿羅漢)言不迴心者。",
    "X13n0287_009:0772b18": "且約對前利根者說。非畢竟不迴。已如前說(〔私謂〕准涅",
    "X13n0287_009:0772b19": "槃說五果回心。謂四果人。及辟支佛也。此五人。經劫不等。斷盡煩惱。回心向大。證取菩提。故名五果回心。",
    "X13n0287_009:0772b20": "初果過八万劫。二果過六万劫。三果過四万劫。四果過二万劫。五果過十千劫。如次迴心。楞伽云。三昧酒",
    "X13n0287_009:0772b21": "所醉。乃至劫不覺。酒銷然後覺。得佛無上身。疏云。非畢竟不迴。以迴心遲速分利鈍也。然涅槃明五果回",
    "X13n0287_009:0772b22": "心。此正指三果人。斷五分下結而得此果。更不受生。過四萬劫回心之那含耳)。",
    "X13n0287_009:0772b23": "若從無想。諸外道天。窮空不歸。迷漏無聞。便入輪轉。",
    "X13n0287_009:0772b24": "【疏】若從無想。用有漏道。忻上厭下。漸至非想。認此",
    "X13n0287_009:0772c01": "有漏。作無為解。便謂涅槃。至此不進。以不廣聞聖",
    "X13n0287_009:0772c02": "教。不辨諸禪。漏與無漏。修證行相。壽終隨業。必入",
    "X13n0287_009:0772c03": "諸趣也。言從無想來者。應是廣果天來。與無想同",
    "X13n0287_009:0772c04": "地。對五聖天。名為外道。是外道類。故云從無想來。",
    "X13n0287_009:0772c05": "若實入無想。必定退墮。更不進修。准經論釋。無想",
    "X13n0287_009:0772c06": "外道。業盡必墮。無上生義故。(〔私謂〕長水列此外道。從廣果天來。以實入",
    "X13n0287_009:0772c07": "無想。無上升義故。然無想外道。經有明文。若實從廣果來。經何以不標廣果。而標無想。今言從無想者。正",
    "X13n0287_009:0772c08": "揀非廣果天來也。言諸外道。則攝四禪無想。今獨言從無想者。以外道窮空。從無想天始故。諸天升降。劫",
    "X13n0287_009:0772c09": "報不齊。無想天中。亦或應有定力強。捨道熟。不隨例淪墜者。清涼言非想非非想處。若不上進。得滅盡定。",
    "X13n0287_009:0772c10": "即入無想定。非想既其通下。則無想豈不通上。故不應定判淪墜。絕上升也。天如補注。謂鈍根那含。廣果",
    "X13n0287_009:0772c11": "凡夫。皆能趣入四空。而外道亦有入者。惟除無想之外道耳。此則泥於無想必從淪墜之說。而枝其詞以",
    "X13n0287_009:0772c12": "通之也。高麗麻谷幻師。申明長水廣果之釋曰。根本天中。第三廣果。能攝無想及五那含。今云有頂色邊",
    "X13n0287_009:0772c13": "際者。通指廣果。聖凡雜地也。今謂有頂邊際。正指色究竟天。越五淨天而判屬廣果。非通義也。孤山彈古",
    "X13n0287_009:0772c14": "云。豈可違經。其料簡是也。賀生中男曰。聖人此後。定出三界。然有在色究竟天即出者。有至無色極頂方",
    "X13n0287_009:0772c15": "出者。外道此後。定從輪墜。然有無想命終即墜者。有無色極頂方墜者。此則通人之言。可以作古師之[角*(隹/乃)]",
    "X13n0287_009:0772c16": "玦也)。(△〔吳興云〕若從無想下。明外道有不生此處者。謂窮空不歸也。既入無想。則迷於有漏。無聞四空。五",
    "X13n0287_009:0772c17": "百劫滿。自當輪轉。請觀不歸二字。歸猶來也。豈非無想。窮空不來乎)。(△〔私謂〕岳師判是無想天輪墜。不生",
    "X13n0287_009:0772c18": "四空者。如來此義。即應於無想中標出。不應於四空岐路中。越界而重指。經言不歸。釋云不來。以來易歸。",
    "X13n0287_009:0772c19": "貼文不順。若謂無想。俱不來空。則四空天人。純是五果勝流。何名凡夫三界。教中言非非想天報盡。墮飛",
    "X13n0287_009:0772c20": "狸身。牛領虫。若俱不來。何人當此。此則岳師之失。而則師偏取之誤也)。(△〔竹菴云〕諸師泥於經論。謂無想",
    "X13n0287_009:0772c21": "不能上升。或指廣果。同名無想。或易不歸。強作不來。唯孤山云。今文明指從無想諸外道。豈可違經。由無",
    "X13n0287_009:0772c22": "想天外道所居。多分報盡。便應墮落。豈可無有越報。復至四空者乎。然無想壽五百劫。一向灰凝。此復云",
    "X13n0287_009:0772c23": "窮空者。恐取初生半劫。想未滅時。因又窮空。迴生四空。又五百劫後。仍經半劫。有想復生。既未墮落。有利",
    "X13n0287_009:0772c24": "根者。又復窮空。乃生上天也)。(△〔魯山泰曰〕外道非一類。所執證之處。非獨無想一天而已。以五現涅槃騐",
    "X13n0287_009:0773a01": "之。則欲界四禪。皆外道所執得果之處。況無想外道。自有三種。除正受天報者。餘二種。或初或後。想心未",
    "X13n0287_009:0773a02": "息者。曩以所至處為涅槃。不生不滅。或想尚有。或受報後。復起想念。豈不奮力窮空。以極非想乎。右二師",
    "X13n0287_009:0773a03": "皆證明無想外道。有至四禪四空者)。(○〔私謂〕此中大文科段。以從是有頂色邊際中。其間復有二種岐路。",
    "X13n0287_009:0773a04": "二句為總標之文。次下別釋二種岐路。則以若於捨心。發明智慧。乃至名為迴心大阿羅漢。為第一種岐",
    "X13n0287_009:0773a05": "路。以若在捨心。捨厭成就。乃至迷漏無聞便入輪轉。為第二種岐路。以要言之。由捨心發慧。證五不還果。",
    "X13n0287_009:0773a06": "橫出三界。頓了無生。更不入於空識等處者。此第一岐路也。由捨心捨厭。入四空處定。定性那含。無想外",
    "X13n0287_009:0773a07": "道。皆於窮空時差別者。此第二岐路也。此二岐路者。從有頂色邊際而分。而二岐路之遠因。即從福愛中。",
    "X13n0287_009:0773a08": "廣果無想二岐路而分。廣果文云。無量淨光。福德圓明。今言發明智慧。慧光圓通。則樂慧那含。即廣果之",
    "X13n0287_009:0773a09": "極果也。無想文云。圓窮捨道。身心俱滅。今言捨厭成就。覺身為礙。則非想頂地。即無想之增上也。是則福",
    "X13n0287_009:0773a10": "愛天中。二種岐路。所云一直往道。即至廣果者。此路至五不還迴心而極。所云二迃僻道。即至無想者。此",
    "X13n0287_009:0773a11": "路至四空處窮空而極。若執言廣果無想。同一捨心。共一地者。則如來先不應於福愛中。分二種岐路。長",
    "X13n0287_009:0773a12": "水所云。直至廣果。迂至無想者。亦不免自語相違過矣。古人謂五淨居雜修靜慮。資下三天故業。亦言從",
    "X13n0287_009:0773a13": "廣果沒。便生上五天。今指廣果。同於無想。唯凡夫外道天。恐亦非定判也。此中四種岐路。前後次第。唯一",
    "X13n0287_009:0773a14": "捨心。條理明白。於此了然。則他無疑義矣)。(△蒙又別取一解。謂無想外道。不須別指四禪無想。以空處四",
    "X13n0287_009:0773a15": "天。厭想忻空。皆可名無想。皆可名外道天故。以無所有處。是無想成就故。行人住此。窮至非想非非想處。",
    "X13n0287_009:0773a16": "上不得滅受定。下無所依。豈非窮空不歸乎。言便入輪轉者。窮空已極。空報現前。如無聞比丘。妄言證聖。",
    "X13n0287_009:0773a17": "四禪中陰。入阿鼻獄。不待劫滿也。便入輪轉。與阿羅漢便出塵界。敵對相應。皆橫捷猛利之相。亦可以微",
    "X13n0287_009:0773a18": "此經圓頓。日劫相倍之義也。此雖別解。亦有理在)。(○〔涅槃憍陳如品〕汝師鬱頭藍弗。利根聰明。尚不能斷",
    "X13n0287_009:0773a19": "如是非想非非想處。受於惡身〔智論云〕鬱頭羅伽仙人。飛到王宮中食。夫人手觸。即失五通。還其本處求",
    "X13n0287_009:0773a20": "定。垂當得時。為魚鳥所閙。即生瞋恚。當盡殺魚鳥。後時得定。生非有想非無想處。壽盡下生。作飛狸。殺諸",
    "X13n0287_009:0773a21": "魚鳥。墮三惡道。是為禪定中亂著心因緣)。([?∴]二結示二)。([○@卍]一總結天人。二正結四空)。(○長水分",
    "X13n0287_009:0773a22": "科。上正明感果。次辨異王臣。明此下二科皆指四空天人。以此文在四空分中故。今依經文云。是諸天上。",
    "X13n0287_009:0773a23": "各各天人。明非但指四空。准華嚴寄報。不及四空。則溫陵竪論已終。通指欲色三界之義是也。經文橫竪",
    "X13n0287_009:0773a24": "鋪陳。不定部居。今少改舊科。并以訂近師用妄。敢更改長行之繆)。",
    "X13n0287_009:0773b01": "阿難。是諸天上。各各天人。則是凡夫。業果酬答。答盡",
    "X13n0287_009:0773b02": "入輪。彼之天王即是菩薩。遊三摩提。漸次增進。迴向",
    "X13n0287_009:0773b03": "聖倫。所修行路。",
    "X13n0287_009:0773b04": "〔資中〕准華嚴經。皆是登地菩薩。示為天王。然則",
    "X13n0287_009:0773b05": "別圓二教。法門大士。方能為也(〔標指云〕十地菩薩寄報為十王。初地",
    "X13n0287_009:0773b06": "閻浮王。二地四天王。三地忉利王。四地夜摩王。五地知足王。六地化樂王。七地他化王。八地二禪王。九地",
    "X13n0287_009:0773b07": "三禪王。十地四禪王。即摩醯首羅。菩薩進修。不為初禪者。帶異計故)。(△〔世界志云〕此等皆是權來引實。在",
    "X13n0287_009:0773b08": "於天中。化諸實報之天。使求脫天業。故得稱王)。(△〔孤山云〕遊三摩提者。以菩薩善入出住百千三昧。故住",
    "X13n0287_009:0773b09": "此定而為天王（九次第定善入師子奮迅善出超越三昧善住）若達禪實相。即號楞嚴)【疏】四",
    "X13n0287_009:0773b10": "空天人。容是業報。彼四天王。即是權化。以入大乘",
    "X13n0287_009:0773b11": "首楞嚴定。為欲遊戲四禪四空諸禪三昧。成佛事",
    "X13n0287_009:0773b12": "故。問。前四禪王。亦是權化。通凡夫耶。答。四禪四王。",
    "X13n0287_009:0773b13": "必兼凡聖。如前文說。五不還天四禪天王。獨有欽。",
    "X13n0287_009:0773b14": "聞。此約一分凡夫所說。故知兼二也(〔溫陵云〕通指欲色無色天",
    "X13n0287_009:0773b15": "也。其眾乃隨業感報。未出輪迴。其王乃隨行權應。寄位升進。此竪論已終。故通結指〔私謂〕長水單結四空。",
    "X13n0287_009:0773b16": "溫陵通指三界。依經文云。是諸天上各各天人。又華嚴寄報。不及四空。則通指為是)。([○@卍]二正結四空)。",
    "X13n0287_009:0773b17": "阿難。是四空天。身心滅盡。定性現前。無業果色。從始",
    "X13n0287_009:0773b18": "逮終。名無色界。",
    "X13n0287_009:0773b19": "【疏】身心滅盡者。色身必盡。其心若盡非盡。妄謂為",
    "X13n0287_009:0773b20": "盡。(〔溫陵云〕身心滅盡。謂無色蘊及麤識也)定性現前者。有定果色。若",
    "X13n0287_009:0773b21": "無此色者。四心何依。故知有也(〔孤山云〕無業果色者。顯有定果色也)。",
    "X13n0287_009:0773b22": "([○@●]二結示虗妄)。",
    "X13n0287_009:0773b23": "此皆不了妙覺明心。積妄發生。妄有三界。中間妄隨",
    "X13n0287_009:0773b24": "七趣沈溺。補特伽羅。各從其類。",
    "X13n0287_009:0773c01": "【疏】由不如實知真知法一。妄認所明。分別既生。從",
    "X13n0287_009:0773c02": "妄積妄。故云不了等。當知修禪觀人。不達此門。或",
    "X13n0287_009:0773c03": "空處。或無所有處。或非非想處。動經六萬八萬大",
    "X13n0287_009:0773c04": "劫。身心寂滅。報盡還墮。總名長壽天難。佛口親宣。",
    "X13n0287_009:0773c05": "那不明信(諸經論說八難。第八長壽天難。四禪中無想天也。心想不行。如氷魚蟄虫。外道",
    "X13n0287_009:0773c06": "修行。多生其處。障於見佛聞法。故號長壽天難)。(△〔智論云〕長壽天者。非有想非非想處。壽八萬大劫。或有",
    "X13n0287_009:0773c07": "人言。一切無色。通名長壽天。以無形不可化故。不能得道。常是凡夫處故。或說無想天名為長壽。或說從",
    "X13n0287_009:0773c08": "初禪至四禪。除淨居天。皆名長壽。以昧著邪見。不能受道故)補特伽羅。此云數",
    "X13n0287_009:0773c09": "取趣(〔翻譯云〕或福伽羅。或富特伽羅。此云數取趣。謂諸有情。造惑起業。即為能取當來五趣。名",
    "X13n0287_009:0773c10": "之為趣。古譯為趣向。中陰有情。趣往前生故。俱舍云。未至應至處。即六趣也。又論云。死生二有中。五蘊名",
    "X13n0287_009:0773c11": "中有。故謂為趣。涅槃云。中有五陰。非肉眼見。天眼所見。瑜伽論八種人執。第六名補特伽羅。謂數取諸趣",
    "X13n0287_009:0773c12": "故。或生於彼。或生於此。正能生者。即是人執。又翻有情。又翻人。大毗婆沙論云。佛言有二補特迦羅。能住",
    "X13n0287_009:0773c13": "持正法。地藏十輪經。有十種補特迦羅華言有情。又云人。佛為有情之類。罪業深重。輪迴生死。難得人身。",
    "X13n0287_009:0773c14": "故說此十種差別也)。(○〔智論云〕菩薩以天眼觀見十方五道中眾生。見生色界中者。受禪定樂味。還墮禽",
    "X13n0287_009:0773c15": "獸中。受種種苦。復見欲界諸天。七寶池中。華香自娛。後墮鹹沸屎地獄中。又見人中名聞。世智辨聰。不得",
    "X13n0287_009:0773c16": "道故。還墜豬羊禽獸中。無所別知。如是等行。種種失大樂。得大苦。失大利。得大衰。失尊貴。得貧賤。菩薩以",
    "X13n0287_009:0773c17": "天眼觀見三界五道眾生。以失樂為苦。無色界天樂定。心著不覺。命盡墮在欲界中。受禽獸形。色界諸天",
    "X13n0287_009:0773c18": "亦復如是。從清淨處墮。還受淫欲。在不淨中。欲界六天。樂著五欲。還墮地獄。愛諸苦痛。見人道中。以十善",
    "X13n0287_009:0773c19": "福。貿得人身。人身多苦少樂。壽盡。多墮惡趣中。菩薩得天眼觀。眾生輪迴五道。迴旋其中。天中死。人中生。",
    "X13n0287_009:0773c20": "人中死。天中生。天中死。生地獄中。地獄中死。生天上。乃至畜生。天上死。還生天上。乃至畜生。欲界中死。色",
    "X13n0287_009:0773c21": "界中生。色界中死。欲界中生。乃至無色界四天處死。忉利天中生。乃至非非想處。非有想非無想天中死。",
    "X13n0287_009:0773c22": "阿鼻地獄中生。如是展轉。生五道中)。([○@●]七修羅趣)。",
    "X13n0287_009:0773c23": "復次阿難。是三界中。復有四種。阿修羅類。",
    "X13n0287_009:0773c24": "【疏】法華瑜伽。亦說有四修羅。大同於此。諸說修羅。",
    "X13n0287_009:0774a01": "或天或鬼。皆不明了。此經分明。可為標准(〔妙嚴疏云〕阿修",
    "X13n0287_009:0774a02": "羅。亦云阿素洛。梵音楚夏耳。婆沙譯為非天。瑜伽第四云。又諸非天。當知天趣所攝。然由志意。多懷詐幻。",
    "X13n0287_009:0774a03": "諂誑多故。不如諸天為淨法器。由此因緣。說為別趣。實是天類。由不知諸天法故。說為非天。（素洛是天彼",
    "X13n0287_009:0774a04": "非天故名阿素洛）依阿毗曇。亦鬼趣攝。諂曲覆故。正法念經鬼畜二攝。以羅睺阿修羅。是師子子故。伽陀",
    "X13n0287_009:0774a05": "經說天鬼畜攝。若依雜心第八修多羅品。亦畜生趣攝。有言阿修羅與天同趣。是故說言。汝先是天。或說",
    "X13n0287_009:0774a06": "天趣。由有舍脂。得與諸天交通故。問若然。何不見天帝耶。答。諂曲所覆故。有說是大力餓鬼。天趣不攝故。",
    "X13n0287_009:0774a07": "問若爾。釋天云何與習相近耶。答天貪色故。勝負多故。具上說故。由此或開六趣。或合為五。多好鬪諍。懷",
    "X13n0287_009:0774a08": "勝負故。或居眾相山中。或居海下。如正法念說。然有大力者。廣修福故。今之修福有懷勝負諂媚心者。多",
    "X13n0287_009:0774a09": "生其中。長阿含云。修羅生女端正。生男多醜。故名不端正。從男彰名。又翻無酒。又名不飲酒。如什公及法",
    "X13n0287_009:0774a10": "華疏說)。(○〔智論云〕佛去久遠。經法流傳。五百年後。多有別異。或言五道。或言六道。觀諸經義。應有六道。六",
    "X13n0287_009:0774a11": "道中有三善道。天人阿修羅。世間善有三品。上分因緣故。天道果報。中分因緣故。人道果報。下分因緣故。",
    "X13n0287_009:0774a12": "阿修羅道果報。此修羅在因之時。懷猜忌心。雖行五常。欲勝他故。作下品十善。感此報身。人中可得出家",
    "X13n0287_009:0774a13": "持戒。阿修羅結使覆心。得道甚難。諸天雖隨結使。心直信道。阿修羅眾。心多邪曲。不得近道。故在人下。如",
    "X13n0287_009:0774a14": "龍王金翅鳥。力勢雖大。亦能變化。故在畜生道中。阿修羅道。亦復如是。力勢既大。形似人天。故別立六道)。",
    "X13n0287_009:0774a15": "若於鬼道。以護法力。乘通入空。此阿修羅。從卵而生。",
    "X13n0287_009:0774a16": "鬼趣所攝。",
    "X13n0287_009:0774a17": "(〔法華文句云〕鬼趣攝者。居大海邊。歸佛護法。以護法威力。乘其自有神通。入於虗空。往護佛法)。(○〔釋文〕乘",
    "X13n0287_009:0774a18": "通。宋藏本作成通)。",
    "X13n0287_009:0774a19": "若於天中。降德貶墜。其所卜居。隣於日月。此阿修羅。",
    "X13n0287_009:0774a20": "從胎而出。人趣所攝。",
    "X13n0287_009:0774a21": "(△〔新婆沙論云〕妙高山中。有空缺處。如覆寶器。阿修羅所住。起世經云。須彌山王東面。過千由旬。有設摩",
    "X13n0287_009:0774a22": "娑啻宮城。七重城壁。七寶合成。南西北三面。各有修羅王宮殿。精好相似。降地居天一等。或云。亦居須彌",
    "X13n0287_009:0774a23": "之腰。如堅手即是也)。(△〔長阿含云〕阿修羅有大威力。生大嗔恚。此忉利天王。及日月諸天。行我頭上。誓取",
    "X13n0287_009:0774a24": "日月以為耳璫。正法念云。羅睺阿修羅。亦云障日月。是帝釋前軍。先放日光。射修羅眼。令不見天眾。故彼",
    "X13n0287_009:0774b01": "以手障之。依二經。則修羅所居。隣並日月可知)。",
    "X13n0287_009:0774b02": "有修羅王。執持世界。力洞無畏。能與梵王及天帝釋",
    "X13n0287_009:0774b03": "四王爭權。此阿修羅。因變化有。天趣所攝。",
    "X13n0287_009:0774b04": "(〔荊溪云〕法華四種。皆與帝釋爭鬪。但同今經第三類耳)。(○〔長阿含云〕舍摩犁。毗摩質多。二阿修王。往與天",
    "X13n0287_009:0774b05": "戰。難陀〔跂〕難陀二大龍王。身繞須彌。周圍七帀山動雲布。以尾打水大海。浪冠須彌。忉利天曰。修羅欲戰",
    "X13n0287_009:0774b06": "矣。諸龍鬼神等。各持兵從次交鬪。天若不如。皆奔四天王宮。嚴駕攻伐。先白帝釋。帝釋告上。乃至他化自",
    "X13n0287_009:0774b07": "在天。無數天眾及諸龍鬼。前後圍繞。帝釋命曰。以五繫縛毗摩質多。還善法堂。我欲觀之。修羅亦曰。以五",
    "X13n0287_009:0774b08": "繫縛帝釋。還七葉堂。我欲觀之。一時大戰。兩不相傷。但觸身體。生於痛惱。於是帝釋現身。有千眼。執金剛",
    "X13n0287_009:0774b09": "杵。頭生烟焰。修羅退敗。即擒質多修羅)。(○〔觀佛三昧經云〕質多阿修羅。妻香山樂神女。懷孕八千歲。生一",
    "X13n0287_009:0774b10": "女名舍支。憍尸迦求女為妻。號曰悅意。帝釋至歡喜園。共諸采女。入池游戲。女生嫉妬。遣五夜叉徃白父",
    "X13n0287_009:0774b11": "王。即興四兵。往攻帝釋。立大海水。踞須彌山頂。九百九十九手。同時俱作。撼善見城。搖須彌山。四大海水。",
    "X13n0287_009:0774b12": "一時波動。帝釋驚怖。坐善法堂。燒眾名香。發大誓願。誦般若波羅蜜大明呪。於虗空中。有刀輪自然而下。",
    "X13n0287_009:0774b13": "當修羅上。修羅耳鼻手足。一時俱落。令大海水。赤如蜯珠。修羅遁走無處。入藕絲孔中)。(○〔正法念云〕若閻",
    "X13n0287_009:0774b14": "浮提人。順法修行。孝事父母。供養沙門。天眾則勝。若不順法教。修羅則勝)。",
    "X13n0287_009:0774b15": "阿難。別有一分下劣修羅。生大海心。沈水穴口。旦游",
    "X13n0287_009:0774b16": "虗空。暮歸水宿。此阿修羅。因濕氣有。畜生趣攝。",
    "X13n0287_009:0774b17": "(〔正法念云〕或云劣天。劣者是毗摩質多羅。此云響高。亦云穴居。謂大海底。出大聲音。徹於海外。自唱云。我",
    "X13n0287_009:0774b18": "是毗摩質多阿修羅。故云聲高。居在海外。故云穴居。又云。有阿修羅住大海底。須彌山側。於欲界中。化身",
    "X13n0287_009:0774b19": "大小。隨意能作。居光明城。新婆沙云。阿素洛云。我所部村落。住鹹海中。阿素洛王。住彼山內)。(○〔幽溪曰〕六",
    "X13n0287_009:0774b20": "道攝屬。各有定處。唯阿修羅攝屬四趣。每一種下。亦雜具四因。觀其何因為多。以定其趣。若善惡業純。隨",
    "X13n0287_009:0774b21": "受鬼畜人天正報。其或倐善倐惡。倐上倐下。垂終受報。強者先牽。然雖為鬼道。又能乘通入空。雖受畜道。",
    "X13n0287_009:0774b22": "又能旦遊虗空。非兼人天福乎。人天。二趣攝者。雖居隣日月。執持日月。日夜三時。仍有苦具。非兼鬼畜罪",
    "X13n0287_009:0774b23": "乎。天與修羅戰時。每以閻浮眾生。善惡多少而決勝負。一旦方戰。乍勝乍負者再。良以世人欲為善。忽間",
    "X13n0287_009:0774b24": "以惡念。欲為惡。又間以善念。正由人念不專。故令天戰未愸。為行者故當以是而立戒也)。([○@(?∴)]三結妄因以",
    "X13n0287_009:0774c01": "誡離二)。([○@卍]一結妄因四)。([?(○/○)]初總結虗妄)。",
    "X13n0287_009:0774c02": "阿難。如是地獄餓鬼畜生人及神仙。天洎修羅。(結指諸趣)",
    "X13n0287_009:0774c03": "精研七趣。皆是昏沈諸有為相。妄想受生。妄想隨業。",
    "X13n0287_009:0774c04": "於妙圓明。無作本心。皆如空華。元無所著。但一虗妄。",
    "X13n0287_009:0774c05": "更無根緒。",
    "X13n0287_009:0774c06": "【疏】結成虗妄也。精研。猶細尋也。妄想受生。七趣果",
    "X13n0287_009:0774c07": "也。妄想隨業。七趣因也。此妄因果。皆是無明。有為",
    "X13n0287_009:0774c08": "虗相。無實可得。若望圓明。如虗空華。本無所有。何",
    "X13n0287_009:0774c09": "根緒而可得耶。(○〔宗鏡云〕遊心法界者。觀根塵相對。於十界中。必屬一界。若屬一界。",
    "X13n0287_009:0774c10": "即具百界千法。於一念中。悉皆具足。此心幻師。於一日夜。常造種種眾生。種種五陰。種種國土。所謂地獄",
    "X13n0287_009:0774c11": "假實國土。佛界假實國土。行人當自選擇。何道可從)。([?(○/○)]二通示業因)。",
    "X13n0287_009:0774c12": "阿難。此等眾生。不識本心。受此輪迴。經無量劫。不得",
    "X13n0287_009:0774c13": "真淨。皆由隨順殺盜淫故。反此三種。則又出生無殺",
    "X13n0287_009:0774c14": "盜淫。有名鬼倫。無名天趣。有無相傾。起輪迴性。",
    "X13n0287_009:0774c15": "【疏】初五句。示妄想受生也。皆由下五句。示妄業隨",
    "X13n0287_009:0774c16": "業也。有名下。結輪轉也。鬼倫天趣。略舉四惡三善",
    "X13n0287_009:0774c17": "之二也。有無相待。互成傾奪。升而復墜。有輪無初",
    "X13n0287_009:0774c18": "(〔溫陵云〕前問妙心徧圓。何有地獄人天等道。故此結示。由殺盜淫三業為根本)。(△〔定林云〕有對則有待。有",
    "X13n0287_009:0774c19": "執則有釋。執有以為樂。則與苦對。其釋也苦代之。故人樂終於壞。執無以為淨。則與染對。其釋也淫代之。",
    "X13n0287_009:0774c20": "故天淨終於墜。墜則所無更有。壞則所有更無)。(△〔柏庭云〕七趣升沈。皆出於殺盜淫業順反而已。故曰皆",
    "X13n0287_009:0774c21": "由隨順等。有名鬼倫。無名天趣。有即順也。無即反也。有無相傾。則輪迴而已矣。人則不定。有則同彼鬼倫。",
    "X13n0287_009:0774c22": "無則侔於天趣。故經不言人也)。(○〔宗鏡云〕問平等空門。一心妙旨。既善惡無際。凡聖皆圓。何乃潤受有差。",
    "X13n0287_009:0774c23": "苦樂不等。答萬事由。人自造。唯心一理無虧。善惡但自心生。樂報豈由他得故知此心是凡聖之宅。根境",
    "X13n0287_009:0774c24": "之源。只為凡夫執作賴耶。成生死苦惱之因。聖者達為藏心。受涅槃常樂之果。若念念昧如來法界之性",
    "X13n0287_009:0775a01": "步步造眾生業果之因。業繫四生。身居九有。得人身者。如爪上之塵。失人身者。猶大地之土。受燄口針喉",
    "X13n0287_009:0775a02": "之體。經劫而業火焚燒。作披毛戴角之身。觸目而網羅縈絆。或墮無間獄。抱劇苦而長處火輪。或生修羅",
    "X13n0287_009:0775a03": "宮。起鬪諍而恒雨刀劒。或暫居人界。剎那而八苦交煎。或偶處天宮。倐忽而五衰相現。皆為不達如來藏",
    "X13n0287_009:0775a04": "心。遺失唯識妙性。背真慈父。傭賃地方。捨大智王。依投外國。都為藏識熏處。無始堅牢。執情厚而如萬疊",
    "X13n0287_009:0775a05": "氷厓。疑根深而如千重闇室)。([?(○/○)]三顯正修行)。",
    "X13n0287_009:0775a06": "若得妙發三摩提者。則妙常寂。有無二無。無二亦滅。",
    "X13n0287_009:0775a07": "尚無不殺不偷不淫。云何更隨殺盜淫事。",
    "X13n0287_009:0775a08": "【疏】若發三昧。唯見一體。三德祕藏。妙般若也。常。法",
    "X13n0287_009:0775a09": "身也。寂。解脫也。有無二無。非生死也。無二亦滅。非",
    "X13n0287_009:0775a10": "涅槃也。唯一中道實相之體。離實相外。更無別法。",
    "X13n0287_009:0775a11": "故曰云何更隨殺盜淫事(〔標指云〕三摩提。即首楞嚴定也。得此定時。覺幻",
    "X13n0287_009:0775a12": "之智尚無。況更隨殺盜等)。(△〔柏庭云〕有無併滅。無二亦無。即前文云。必使淫機先斷。斷性亦無也)。(○〔釋文〕",
    "X13n0287_009:0775a13": "無二亦滅。溫陵本作二無亦滅。解曰。有無二無。言相傾業斷也。二無亦滅。言分別情忘也。融室云。以大佛",
    "X13n0287_009:0775a14": "頂義顯發。則常住寂滅。有無二種皆無。無有無之二亦滅)。([?(○/○)]四別示重結)。",
    "X13n0287_009:0775a15": "阿難。不斷三業。各各有私。因各各私。眾私同分。非無",
    "X13n0287_009:0775a16": "定處。自妄發生。生妄無因。無可尋究。",
    "X13n0287_009:0775a17": "【疏】殺盜淫三。隨人各造。名各各私。所造攸同。故云",
    "X13n0287_009:0775a18": "同分。業苦相對。必無參差。故云定處。即所感處也。",
    "X13n0287_009:0775a19": "既稱為妄。云何有因。故無尋究。此即結答前文。為",
    "X13n0287_009:0775a20": "有定處。為復自然。彼彼發業。各各私受之問也(〔桐洲",
    "X13n0287_009:0775a21": "集注〕言因各各私者。若作因果之因。指造業私因也。若作因由之因。因此私業。聚其眾私。則有同分之處",
    "X13n0287_009:0775a22": "也。同分。猶言同類也)。(△〔定林云〕與物有合。故淫業不斷。與物有分。故殺偷不斷。有分有合。以取我故。既取",
    "X13n0287_009:0775a23": "我矣。各各有私矣。同分妄業。非無定處。若了唯心。則無此取著)。(△〔直解云〕惡業雖私。而報入同分。同分即",
    "X13n0287_009:0775a24": "地獄也。同分中受報不同。故云非無定處。無尋究者。以更無根緒故)。([○@卍]二勸除斷)。",
    "X13n0287_009:0775b01": "汝勗修行。欲得菩提。要除三惑。不盡三惑。縱得神通。",
    "X13n0287_009:0775b02": "皆是世間。有為功用。習氣不滅。入於魔道。雖欲除妄。",
    "X13n0287_009:0775b03": "倍加虗偽。如來說為可哀憐者。汝妄自造。非菩提咎。",
    "X13n0287_009:0775b04": "作是說者。名為正說。若他說者。即魔王說。",
    "X13n0287_009:0775b05": "【疏】要除三惑者。此正勸也。前云。三緣斷處。三因不",
    "X13n0287_009:0775b06": "生。狂性自歇。歇即菩提等。不盡下。明不斷之失。修",
    "X13n0287_009:0775b07": "禪不持戒。是即魔羅業。以妄修於妄。真實可憐愍。",
    "X13n0287_009:0775b08": "汝妄下。重指結答。以示正邪也。前問云。此道為復",
    "X13n0287_009:0775b09": "本來自有。為是眾生習妄生起。今結答云。汝妄自",
    "X13n0287_009:0775b10": "造。非菩提咎。即以前句答後問。後句答前問也(〔溫陵",
    "X13n0287_009:0775b11": "云〕殺盜淫為惑業之本。故云三惑。上明諸趣。戒備失錯。而終於勸除三惑。乃戒備真要也)。(●上來精研七",
    "X13n0287_009:0775b12": "趣文竟)。",
    "X13n0287_009:0775b13": "(經文是諸天上。各各天人。乃至所修行路十一句。交光妄欲移置名無色界之下。今不取)。",
    "X13n0287_009:0775b14": "(垂空入通。乾道紹興本皆作成空)。",
    "X13n0287_009:0775b15": "(無二亦滅。宋本並同。唯溫陵本作二無亦滅)。",
    "X13n0287_009:0775b16": "大佛頂首楞嚴經疏解蒙鈔卷第九(之一)",
    "X13n0287_009:0775c07": "大佛頂首楞嚴經疏解蒙鈔卷第九(之二)",
    "X13n0287_009:0775c08": "海印弟子　蒙叟錢謙益鈔",
    "X13n0287_009:0775c09": "(○長水科經大文第七。陳禪那現境。盡十卷中究竟修進最後垂範。為經文正說分竟。即今鈔判經後分)。",
    "X13n0287_009:0775c10": "(○〔疏云〕禪那現境者。此之境界。是修行人。由戒定慧。漸修有力。內動煩惱。外動魔王。於觀行中。五陰漸滅。",
    "X13n0287_009:0775c11": "從麤至細。滅一陰時。有十境界。彼定激發。或煩惱。或業種。或邪思。或天魔鬼神等。現諸異相。禪中而發。行",
    "X13n0287_009:0775c12": "人若無多聞智慧。不能覺察。即便取著。認非為是。先雖修正。返入邪倫。佛哀此等。無問而說。然諸經論。明",
    "X13n0287_009:0775c13": "坐禪次。亦略說之。微細廣說。無過此典。天台止觀或引禪經。說魔境界。亦出少分耳)。(△〔涅槃梵行品〕何等",
    "X13n0287_009:0775c14": "名為優陀那經。如佛晡時。入於禪定。為諸天眾。廣說法要。時諸比丘。各作是念。如來今者。為何所作。如來",
    "X13n0287_009:0775c15": "明日。從禪定起。無有人問。以他心智。即自說言。比丘當知。一切諸天。壽命極長。汝諸比丘。善哉為他。不求",
    "X13n0287_009:0775c16": "己利。善哉少欲。善哉知足。善哉寂滅。如是諸經。無問自說。是名優陀那)。(△〔妙玄云〕小乘根鈍。說必假緣。非",
    "X13n0287_009:0775c17": "天鼓任鳴。少無問自說)。(○文二)。([○@●]初如來無問自說二)。([○@│]一召告宣示二)。([?∴]一召告)。",
    "X13n0287_009:0775c18": "即時如來將罷法會。於師子牀。攬七寶几。迴紫金山。",
    "X13n0287_009:0775c19": "再來凭倚。普告大眾。及阿難言。(此經家敘)汝等有學。緣覺",
    "X13n0287_009:0775c20": "聲聞。今日迴心。趣大菩提。無上妙覺。吾今已說真修",
    "X13n0287_009:0775c21": "行法。汝猶未識修奢摩他。毗婆舍那。微細魔事。",
    "X13n0287_009:0775c22": "【疏】佛答阿難七趣已竟。慶喜既默。眾又無辭。合住",
    "X13n0287_009:0775c23": "說法。故云將罷法座。然禪發境界。非一切智。孰能",
    "X13n0287_009:0775c24": "知之。若不與說。後代修行。遇此難敵。故再凭几。顯",
    "X13n0287_009:0776a01": "悲深也。真修行法。即前二決定義。觀音觀門。內戒",
    "X13n0287_009:0776a02": "外呪。兼前正解。俱是修行入覺之方法也(〔孤山云〕奢摩他。",
    "X13n0287_009:0776a03": "止也。毗婆舍那。觀也。依常住真心。修圓融止觀。未入初住。則多動魔事。即是天台所說。因觀五陰而發九",
    "X13n0287_009:0776a04": "境也。故下五十重。悉依境發。而其相狀不出九境〔熏聞云〕止觀中列九境。一陰入。二九惱。三病患。四業相。",
    "X13n0287_009:0776a05": "五魔事。六禪定。七諸見。八上慢。九二乘。十菩薩。初境現觀。餘九待發。止觀云陰入二境。常自現前。若發不",
    "X13n0287_009:0776a06": "發。恒得為觀。餘九境發可為觀。不發何所觀。不出九境。大槩言之耳)。(△〔吳興云〕約位論之。此等魔事。並是",
    "X13n0287_009:0776a07": "觀位中所發之相。從相似位。破見惑後。必無大妄墮獄之理。若十信中。縱有魔事。觀力易防。非此經所說",
    "X13n0287_009:0776a08": "之意。孤山謂未入初住。易動魔事。指位太深也)。(△〔輔行云〕大魔正以順生死。貪六欲退菩提。嫉眷屬為事。",
    "X13n0287_009:0776a09": "行者宿行魔業。今違宿因。宿事來遮。故曰魔事)。([?∴]二宣示二)。(卍初認魔境)。",
    "X13n0287_009:0776a10": "魔境現前。汝不能識。洗心非正。落於邪見。或汝陰魔。",
    "X13n0287_009:0776a11": "或復天魔。或著鬼神。或遭魑魅。心中不明。認賊為子。",
    "X13n0287_009:0776a12": "【疏】修妙觀智。滌內垢障。故云洗心。由魔引起。分別",
    "X13n0287_009:0776a13": "念著。故名非正。陰魔等者。常說四魔。謂煩惱魔。生",
    "X13n0287_009:0776a14": "死因也。陰魔死魔。生死果也。天魔。生死緣也。今云",
    "X13n0287_009:0776a15": "鬼神等。即天魔屬。若涅槃云。皆是先世犯初重禁。",
    "X13n0287_009:0776a16": "乃至餘篇而現者。此則業因種子。被激而生也。是",
    "X13n0287_009:0776a17": "故行人。先須明擇(〔宗鏡云〕首楞嚴疏鈔云。正坐禪時。心中起見。遂感外魔來。入行",
    "X13n0287_009:0776a18": "人心。不知皆由自心。或自歌舞等。元是自心影像。故知若了唯心。諸境自滅。何處心外。別有境魔耶。昔有",
    "X13n0287_009:0776a19": "禪師。坐時。見一猪來在前。禪師將是魔。則緩擎把猪鼻拽。唱叫把火來。乃見和尚自拽鼻唱叫。明知由心",
    "X13n0287_009:0776a20": "變。但修正定。何有魔事。如經云。汝心不明。認賊為子。五十重魔境。皆由妄心為賊。子盜汝法界中。法財智",
    "X13n0287_009:0776a21": "寶。處三界往來。貧窮孤露之苦)。(○〔智論云〕魔有四種。一者煩惱魔。二者陰魔。三者死魔。四者他化自在天",
    "X13n0287_009:0776a22": "子魔。煩惱魔者。所謂百八煩惱等。分別八万四千諸煩惱。五眾魔者。是煩惱業。和合因緣得。是有四大。及",
    "X13n0287_009:0776a23": "四大造色。眼根等色。是名色眾。百八煩惱等。諸受和合。是名受眾。小大無量。無所有想。分別和合。名為想",
    "X13n0287_009:0776a24": "眾因好醜心。發能起貪欲瞋恚等心。相應不相應法。名為行眾。六情六塵和合。故生六識。是六識。分別和",
    "X13n0287_009:0776b01": "合無量無邊心。是名識眾。死魔者。無常因緣故。破相續五眾壽命。盡離三法。識斷壽故。故名死魔。天子魔",
    "X13n0287_009:0776b02": "者。欲界主。深著世間樂用。有所得故生邪見。憎嫉一切聖賢道法。是名天子魔。一五眾魔。攝三種魔。有五",
    "X13n0287_009:0776b03": "眾。則有煩惱。有煩惱。則天魔得其便。五眾煩惱和合。故有死魔〔什公云〕得無生忍。煩惱永斷。故降欲魔。得",
    "X13n0287_009:0776b04": "法身。則更不得身。故降身魔。無身則無死。故降死魔。無三魔。則波旬不得其便。故降天魔也)。(△〔止觀云〕四",
    "X13n0287_009:0776b05": "倒秪是煩惱魔。煩惱魔故。即有陰入魔。陰入魔故。即有死魔。既未出三界。即屬天子魔。右智論止觀。廣陳",
    "X13n0287_009:0776b06": "魔發之相。今鈔多引。無厭煩文)。(卍二取少證)。",
    "X13n0287_009:0776b07": "又復於中。得少為足。如第四禪。無聞比丘。妄言證聖。",
    "X13n0287_009:0776b08": "天報已畢。衰相現前。謗阿羅漢。身遭後有。墯阿鼻獄。",
    "X13n0287_009:0776b09": "【疏】智論所說。此比丘者。不廣尋經論。師心修行。無",
    "X13n0287_009:0776b10": "廣聞慧。不識諸禪三界地位。但精勤不息。證得初",
    "X13n0287_009:0776b11": "禪。謂是初果。乃至四禪。離八災患。便謂已證阿羅",
    "X13n0287_009:0776b12": "漢果。(〔論云〕得四禪。生增上慢。謂得四道)阿羅漢者。此云無生。我已",
    "X13n0287_009:0776b13": "證得無生果。已離三界分段生死。所作已辦。更不",
    "X13n0287_009:0776b14": "進修。至無常時。四禪中陰。見在生處。(見有四禪中陰相來)忽",
    "X13n0287_009:0776b15": "然起謗。我聞羅漢。已得無生。今日云何。更有生處。",
    "X13n0287_009:0776b16": "若如是者。佛說羅漢。便是虗妄。故知無有得涅槃",
    "X13n0287_009:0776b17": "者。(便生邪見。謂無涅槃。我是阿羅漢。今還復生。佛為欺我)由此生謗。決定邪",
    "X13n0287_009:0776b18": "見。天中陰滅。墯阿鼻獄(惡邪生故。失四禪中陰。便見阿鼻泥犁中陰相。命終",
    "X13n0287_009:0776b19": "即墮)。",
    "X13n0287_009:0776b20": "汝應諦聽。吾今為汝。子細分別。阿難起立。并其會中。",
    "X13n0287_009:0776b21": "同有學者。歡喜頂禮。伏聽慈誨。",
    "X13n0287_009:0776b22": "([○@│]二總別開示二)。([?∴]一總明五)。(○按總別開示下。分科有三。一總明科。即此科下五段文。二別顯科。即分",
    "X13n0287_009:0776b23": "破五陰現境文。三結勸科。乃在第十卷識陰盡後。此是過去先佛。乃至究竟修進。最後垂範。一段經文。以",
    "X13n0287_009:0776b24": "卷帙隔別。起盡難明。初學臨文。未免眩瞀。故略敘於此。今初。一總明科分五)。([○@(?∴)]一顯生佛體同)。",
    "X13n0287_009:0776c01": "佛告阿難。及諸大眾。汝等當知。有漏世界。十二類生。",
    "X13n0287_009:0776c02": "本覺妙明。覺圓心體。與十方佛。無二無別。",
    "X13n0287_009:0776c03": "【疏】一真妙體。本無二相。前文云。我與如來。真妙淨",
    "X13n0287_009:0776c04": "心。無二圓滿。斯則心佛眾生。三無差別也。",
    "X13n0287_009:0776c05": "([○@(?∴)]二明迷真妄起)。",
    "X13n0287_009:0776c06": "由汝妄想。迷理為咎。癡愛發生。生發徧迷。故有空性。",
    "X13n0287_009:0776c07": "化迷不息。有世界生。則此十方。微塵國土。非無漏者。",
    "X13n0287_009:0776c08": "皆是迷頑。妄想安立。當知虗空。安汝心內。猶如片雲。",
    "X13n0287_009:0776c09": "點太清裏。況諸世界。在虗空耶。",
    "X13n0287_009:0776c10": "【疏】此正敘也。無明妄想。迷真常理。遂成四惑。略舉",
    "X13n0287_009:0776c11": "其二。故云癡愛發生。若具對者。先由不如實知真",
    "X13n0287_009:0776c12": "如法一。即我癡。次於迷處見有所相。即我見。所相",
    "X13n0287_009:0776c13": "既現。執而不捨。即我愛。恃此為體。轉增麤顯。即是",
    "X13n0287_009:0776c14": "我慢。楞伽云。七識生滅。如來藏不生滅。此二和合。",
    "X13n0287_009:0776c15": "成阿棃耶。此即內識成也。故云徧迷。(〔補遺云〕痴愛等者。此取在",
    "X13n0287_009:0776c16": "迷一念。未與諸使合時。多為痴愛。此迷初動。與真性似同。尚徧一切。未局其體。故有空性)。(△〔融室云〕迷無",
    "X13n0287_009:0776c17": "邊覺性。成無邊虗空。故云徧迷)故有下。外器具也。則此下。重指。非",
    "X13n0287_009:0776c18": "無漏者。反顯諸佛淨土。即是鏡智所現。唯識云。大",
    "X13n0287_009:0776c19": "圓鏡智。能現能生身土智影。今此有漏。皆妄安立。",
    "X13n0287_009:0776c20": "(〔吳興云〕非無漏者。明微塵國土。悉是有情有漏之變造)當知下。此結指也。前",
    "X13n0287_009:0776c21": "文云。空生大覺中。如海一漚發。有漏微塵國。皆依",
    "X13n0287_009:0776c22": "空所生。下文云。乃至虗空。皆因妄想之所安立。故",
    "X13n0287_009:0776c23": "云。況此世界在虗空耶(〔長慶說文云〕虗空生汝心內。猶如片雲點太清者。此",
    "X13n0287_009:0776c24": "說由汝妄想。有世界生也。況諸世界在虗空者。況則喻也。此說虗空生汝心內。喻如世界。在於虗空也)。(○",
    "X13n0287_009:0777a01": "〔[(厂@((既-旡)-日+口))*殳]公云〕自家真心猶如太清之天。十方虗空喻似一片之雲。即知真心極大虗空極小。虗空比於真心。尚",
    "X13n0287_009:0777a02": "爾極小。況諸世界在虗空中。若比真心。即是小中之小)。([○@(?∴)]三示悟真妄除)。",
    "X13n0287_009:0777a03": "汝等一人。發真歸元。此十方空。皆悉銷殞。云何空中。",
    "X13n0287_009:0777a04": "所有國土。而不振裂。",
    "X13n0287_009:0777a05": "【疏】前文云。漚滅空本無。況復諸三有。故知眾生共",
    "X13n0287_009:0777a06": "業所感。國土及空。一人返妄歸真。始覺合本。其所",
    "X13n0287_009:0777a07": "感者。隨妄銷殞。前文云。諸器世間。應念化為無上",
    "X13n0287_009:0777a08": "知覺。然發真者。合覺之時。雖但見覺。無妄可生。此",
    "X13n0287_009:0777a09": "無生妄。未發真者。見是實有其妄。所感共變國土。",
    "X13n0287_009:0777a10": "為智所了。寧不振裂。由是諸佛成道。動諸世界。必",
    "X13n0287_009:0777a11": "不徒然(〔長慶云〕振裂者。有人悟道。則諸魔宮殿崩壞。如正法念處經云。一子出家。諸天賀喜",
    "X13n0287_009:0777a12": "相賀。一人悟道。空中振裂。焉敢不信)。(○〔圓覺疏云〕言發真者。真發也。謂真性開發。正同圓覺無邊虗空。覺",
    "X13n0287_009:0777a13": "所顯發。歸元者。始覺合本覺也。殞者滅也。虗空既從心識。分別。熏習相現。今破和合識相。顯發真淨覺智。",
    "X13n0287_009:0777a14": "故所變空相殞滅矣。即起信中。心滅種種法滅之義也。問若。一人還元。十方空滅。今何皆見空相耶。答上",
    "X13n0287_009:0777a15": "豈不云。自識變耶。何不自嫌分別之相却嫌空相在耶。故有人云。魚不見水。人不見風。迷不見性。悟不見",
    "X13n0287_009:0777a16": "空)。(△〔合論云〕一人發真歸元。十方虗空。悉皆銷殞。我自可也。而曰一切魔王鬼神凡夫人。見其宮殿崩壞。",
    "X13n0287_009:0777a17": "何也。曰凡曰。本無今有者。便不可信。何以故。是假法故。假法依情。情以計而有。如水中之月。非眼處收。意",
    "X13n0287_009:0777a18": "計為有故。若悟三界唯心。但一寂滅。寂滅之中容有魔王鬼神凡夫天類。譬如焰爐之內。有一縷線。故曰",
    "X13n0287_009:0777a19": "云何空中而不振裂)。(△〔吳興云〕微塵國土。且約同居。究竟振裂。須通三土。今按上言非無漏者。下指魔宮",
    "X13n0287_009:0777a20": "凡天。捨經文而別論三土。此台家通病也)。([○@(?∴)]四明因悟動魔)。",
    "X13n0287_009:0777a21": "汝輩修禪。飾三摩地。十方菩薩。及諸無漏大阿羅漢。",
    "X13n0287_009:0777a22": "心精通[泳-永+曶]([泳-永+曶]與泯同。避唐諱易)當處湛然。",
    "X13n0287_009:0777a23": "【疏】此顯悟也。飾亦修也。[泳-永+曶]。合也。一法界心。生佛同",
    "X13n0287_009:0777a24": "體。佛究竟證。菩薩羅漢。亦已分證。今三昧者。同彼",
    "X13n0287_009:0777b01": "所證。融合一體。妄處全覺。故云當處湛然(〔吳興云〕飾猶莊",
    "X13n0287_009:0777b02": "嚴也。謂修禪定功德。莊嚴本有真三摩地。以是故。菩薩羅漢所證心性。與我所觀心性。通同[泳-永+曶]合也)。",
    "X13n0287_009:0777b03": "一切魔王。及與鬼神。諸凡夫天。見其宮殿。無故崩裂。",
    "X13n0287_009:0777b04": "大地振坼。水陸飛騰。無不驚慴。凡夫昏暗。不覺遷訛。",
    "X13n0287_009:0777b05": "彼等咸得五種神通。唯除漏盡。戀此塵勞。如何令汝",
    "X13n0287_009:0777b06": "摧裂其處。",
    "X13n0287_009:0777b07": "【疏】一切魔王下。動魔也。凡夫昏暗下。料揀也。魔與",
    "X13n0287_009:0777b08": "諸天。皆修禪定。故得五通。凡夫煩惱。一未曾伏。故",
    "X13n0287_009:0777b09": "云昏暗。彼諸魔王。欲界之主。統此國土以為所居。",
    "X13n0287_009:0777b10": "總攝有情以為其眾。故得道者。必出魔界。共感國",
    "X13n0287_009:0777b11": "土。必傾搖耳(〔熏聞云〕凡夫下。釋伏疑也。恐疑者云。魔及諸天。既見其相。凡夫何事。都不",
    "X13n0287_009:0777b12": "覺知。故此釋也。問大地無情水陸異類。何以同魔。一皆振慴。答三昧威神。不可思議。如大樹緊那羅王。絃",
    "X13n0287_009:0777b13": "歌一奏。聲動大千。須彌山王。為之踊沒。況菩薩首楞嚴力。豈以情無情異耶)。(○〔止觀云〕行人修四三昧。惡",
    "X13n0287_009:0777b14": "欲謝。善欲生。魔恐逈出其境。又當化度於他。失我民屬。空我宮殿。又慮得大神通。大智慧力。復當與興大",
    "X13n0287_009:0777b15": "戰諍。觸惱於我。遽其未成。壞彼善根。故有魔事。行者道弱。未動波旬。一切鬼神。屬六天管。當界防戍。正應",
    "X13n0287_009:0777b16": "動此耳)。",
    "X13n0287_009:0777b17": "是故神鬼。及諸天魔。魍魎妖精。於三昧時。僉來惱汝。",
    "X13n0287_009:0777b18": "([○@(?∴)]五顯覺悟降伏二)。([○@卍]初正明覺悟)。",
    "X13n0287_009:0777b19": "然彼諸魔。雖有大怒。彼塵勞內。汝妙覺中。如風吹光。",
    "X13n0287_009:0777b20": "如刀斷水。了不相觸。汝如沸湯。彼如堅氷。煖氣漸鄰。",
    "X13n0287_009:0777b21": "不日銷殞。徒恃神力。但為其客。成就破亂。由汝心中",
    "X13n0287_009:0777b22": "五陰主人。主人若迷。客得其便。",
    "X13n0287_009:0777b23": "【疏】首楞嚴定。實相智慧。如光如水。如湯如主。風刀",
    "X13n0287_009:0777b24": "水客。孰能動焉。此以清淨道力。破彼惛濁魔心。如",
    "X13n0287_009:0777c01": "空無礙。物何能沮。或一念動。如主心迷。客得其便。",
    "X13n0287_009:0777c02": "即成破亂。終不成就(〔溫陵云〕五陰主人。真心也)。(○〔智論六十五〕魔有四種。此中",
    "X13n0287_009:0777c03": "以般若力故。四魔不能得便。得諸法實相。煩惱斷。則壞煩惱魔。天魔亦不能得其便。入無餘涅槃故。則壞",
    "X13n0287_009:0777c04": "五眾魔及死魔。云何不得便。此中佛自說因緣。是人善修法空。亦不著空。不著空者。云何當得便。譬如無",
    "X13n0287_009:0777c05": "瘡則不受毒。無相無作亦如是。復次一切法實觀。皆是空無相無作相故。則無得便。亦無受便者。是故空",
    "X13n0287_009:0777c06": "不應得空便。無相不應得無相便。無作不應得無作便。以一相故。如火不能滅火。得水則滅。以異相故。問",
    "X13n0287_009:0777c07": "曰。何者是魔。何故惱菩薩。云何得便。答曰。魔名自在天王。雖以福德因緣生故。而懷諸邪見。以欲界眾生。",
    "X13n0287_009:0777c08": "是己人民。雖復死生展轉。不離我界。若復上升色無色界。還來屬我。若有得外道五通。亦不出我界。若佛",
    "X13n0287_009:0777c09": "及菩薩出世者。化度我民。拔生死根。入無餘涅槃。永不復還。空我境界。是故起恨仇疾。又見欲界人皆往",
    "X13n0287_009:0777c10": "趣佛。不來歸己。失供養故。心生疾妬。是故。以佛菩薩。名為怨家。是菩薩入法位。得法性生身。魔雖起惡。不",
    "X13n0287_009:0777c11": "能敗壞。若未得阿。鞞跋致者。魔則種種破壞。若菩薩一心不惜身命。有方便求佛道者。十方諸佛及大菩",
    "X13n0287_009:0777c12": "薩。皆共護持。以有因緣。能成佛道。若菩薩有懈怠。貪著世樂。不能專心。勤求佛道。是則自欺。亦欺十方諸",
    "X13n0287_009:0777c13": "佛菩薩。自言我為一切眾故求佛道。而行雜行。壞菩薩法。以是故。諸佛菩薩。不為守護。魔得其便。所以者",
    "X13n0287_009:0777c14": "何。一切聖人。已入正位。一心行道。深樂涅槃。魔入邪位。愛著邪道。邪正相違。是故憎疾正行。狂愚自高。喚",
    "X13n0287_009:0777c15": "佛沙彌瞿曇。佛稱其實。名為弊魔。以相違故。名為怨家)。(○〔起信記云〕智論偈云。若分別境相。即是魔羅網。",
    "X13n0287_009:0777c16": "不動不分別。是即為法印。經中說有一比丘。魔欲惑之。終七千歲。竟不得便。何以故。以是比丘。不起心故。",
    "X13n0287_009:0777c17": "其猶密室。風不得入。風得入者。由孔隙故。魔得便者。由起念故)。(○〔淨名經云〕譬如人畏時。非人得其便。什",
    "X13n0287_009:0777c18": "公曰。如一羅剎。變形為馬。有一士夫。乘之不疑。馬問士夫。馬為好不。士夫拔刀示之。問言。此刀好不。知其",
    "X13n0287_009:0777c19": "心正為畏。竟不敢加害。若不如是。非人得其便也)。([○@卍]二結勸降伏)。",
    "X13n0287_009:0777c20": "當處禪那。覺悟無惑。則彼魔事。無奈汝何。陰銷入明。",
    "X13n0287_009:0777c21": "則彼群邪。咸受幽氣。明能破暗。近自銷殞。如何敢留。",
    "X13n0287_009:0777c22": "擾亂禪定。若不明悟。被陰所迷。則汝阿難。必為魔子。",
    "X13n0287_009:0777c23": "成就魔人。",
    "X13n0287_009:0777c24": "【疏】初二句。勸依本修治。智慧觀察也。則彼下。顯魔",
    "X13n0287_009:0778a01": "不得便。一人發真。世界消殞。今入三昧。寧不動魔。",
    "X13n0287_009:0778a02": "苟能深入禪定。唯觀實相。魔界佛界。一如無二。生",
    "X13n0287_009:0778a03": "死涅槃。山河大地。皆即狂勞虗妄華相。故曰如何",
    "X13n0287_009:0778a04": "敢留等。(〔雷菴云〕群邪依妄想而住。想屬陰也)。(△〔交光云〕禪定得力。光明徧處。魔以陰暗為依。",
    "X13n0287_009:0778a05": "如梟入晝。羅剎向陽。尚不可見。敢留擾亂耶)若不下。殷勤啟悟。令識魔",
    "X13n0287_009:0778a06": "惑五陰所迷。魔得其便。故正理論云。五蘊者。積聚",
    "X13n0287_009:0778a07": "藏隱諸不善因。譬如群賊藏隱山中。時出人間。劫",
    "X13n0287_009:0778a08": "奪財物。故知五陰。魔所依處。若能觀破。魔自銷歇",
    "X13n0287_009:0778a09": "(〔直解云〕金剛三昧經云。一念心動。五陰俱生。五陰生中。具五十惡。陰魔五十。即五十惡也)。([○@卍]三證明魔惑)。",
    "X13n0287_009:0778a10": "如摩登伽。殊為眇劣。彼唯呪汝。破佛律儀。八萬行中。",
    "X13n0287_009:0778a11": "秪毀一戒。心清淨故。尚未淪溺。此乃隳汝寶覺全身。",
    "X13n0287_009:0778a12": "如宰臣家。忽逢籍沒。宛轉零落。無可哀救。",
    "X13n0287_009:0778a13": "【疏】殊為眇劣者。殊。異也。即異常之眇劣也。魔鬼相",
    "X13n0287_009:0778a14": "望。魔勝而鬼劣。今登伽是人。但有呪力。非具五通。",
    "X13n0287_009:0778a15": "若望於魔。即眇劣中又眇劣者。彼唯下。釋眇劣相。",
    "X13n0287_009:0778a16": "據摩登伽期心甚淺。但欲毀汝淫之一戒。由汝無",
    "X13n0287_009:0778a17": "心。尚不成犯。此乃下。顯魔勝。此。此魔也。魔欲令汝",
    "X13n0287_009:0778a18": "三昧不成。流浪輪轉。法身慧命。絕滅消殞。如宰輔",
    "X13n0287_009:0778a19": "家。犯國極法。削沒其籍。世無食祿。良可悲夫(〔孤山云〕舉",
    "X13n0287_009:0778a20": "劣況勝勗彼深防。初果道共戒力。自然無犯。故云心清淨等)。(○已下合釋魔事)。(○〔起信論云〕若人修行。漸",
    "X13n0287_009:0778a21": "漸能生無量三昧。或有眾生無善根力。則為諸魔外道鬼神之所惑亂。若於坐中。現形恐怖。或現端正男",
    "X13n0287_009:0778a22": "女等相。當念唯心。境界則滅。終不為惱。以是義故。行者常應智慧觀察。勿令此心。墮於邪網。當勤正念。不",
    "X13n0287_009:0778a23": "取不著。則能遠離是諸業障〔賢首云〕如是鬼神嬈亂佛法。定入邪道。故名外道。如是三種。能變作三種五",
    "X13n0287_009:0778a24": "塵。壞人善心。一切諸境。皆唯自心。是故觀察唯心。魔境除滅。此是通遣之法。今依古德相傳。略以三法騐",
    "X13n0287_009:0778b01": "之。一以定研磨。二依本修治。三智慧觀察。如經言。欲知真金。三法試之。謂燒打磨。定譬於磨。本治猶打。觀",
    "X13n0287_009:0778b02": "察類之以燒)。(○〔智論云〕是諸菩薩。得菩薩道故。破煩惱魔。得法性身故。破陰魔。得道得法性身故。破死魔。",
    "X13n0287_009:0778b03": "常一心故。一切處心不著故。入不動三昧故。破他化自在天子魔。以是故。說過諸魔事。復次。除諸法實相。",
    "X13n0287_009:0778b04": "餘殘一切法。盡名為魔。如諸煩惱結使。欲縛取纏陰界入。魔王魔民魔人。如是等盡名為魔。是名為結使",
    "X13n0287_009:0778b05": "魔。問曰。五眾十八界十二入。何處說是魔。答曰。莫拘羅山中。佛教弟子羅陀。色眾是魔。受想行識亦如是。",
    "X13n0287_009:0778b06": "復次。若欲作未來處作色身。是為動處。若欲作無色身。是亦為動處。若欲作有想無想。非有想非無想身。",
    "X13n0287_009:0778b07": "是為一切動處。動是魔縛。不動則不縛。從惡得脫。此中說眾界入是魔。自在天子魔魔民魔人即是魔。不",
    "X13n0287_009:0778b08": "須說。問曰。何以言魔。答曰。奪慧命。壞道法功德善本。是故名為魔。諸外道人輩。言是名欲主。亦名華箭。亦",
    "X13n0287_009:0778b09": "名五箭。破種種善事。佛法中名為魔羅。復次。人展轉世間。受苦樂結使因緣。亦魔王力因緣。是魔名諸佛",
    "X13n0287_009:0778b10": "怨讐。一切聖人賊破一切逆流人事。不喜涅槃是名魔。是魔有三事。戲笑語言。歌舞邪視。如是等從愛生",
    "X13n0287_009:0778b11": "縛。打鞭拷刺割斫截。如是等從瞋生。炙身拔髮。入火投淵投岩。如是等從愚痴生。又大過失不淨。染著世",
    "X13n0287_009:0778b12": "間。皆是魔事。憎惡無益。不用涅槃及涅槃道。亦是魔事。沒大苦海。不自覺知。如是等無量。皆是魔事。已棄",
    "X13n0287_009:0778b13": "已捨。是謂過諸魔事)。(○〔天台止觀云〕魔羅者。為破二善。增二惡故喜從五根作強輭來破。大論云。魔名華",
    "X13n0287_009:0778b14": "箭。亦名五箭。各射五根。共壞於意。五根各一剎那。剎那若轉。即屬意根。意根若壞。五根豈存。眼見可愛色",
    "X13n0287_009:0778b15": "名華箭。是輭賊。見可畏色名毒箭。是強賊。見平平色。不強不輭賊。餘四根亦如是。合十八箭。亦名十八受。",
    "X13n0287_009:0778b16": "以是義故。不應受著。著則成病。病則難治。永妨禪定。死墮魔道。阿難笈多學阿鞞跋者。皆為魔所惱。何況",
    "X13n0287_009:0778b17": "初心。寧免自他三十六箭。若知魔佛皆入實際。則無怖畏。魔箭初射五根。得邪法者。當約十種正法簡出",
    "X13n0287_009:0778b18": "邪正。有者。色從眼入。見山河星辰。日月居宮。亦見幽中種種相貌。指點方面。是有太過。無者。色從眼入。便",
    "X13n0287_009:0778b19": "謂諸法。猶如斷空。說灰無法甚可怖畏。是無太過。明者。色入已。豁然常如日月照。暗者。色入已。昏暗漆黑。",
    "X13n0287_009:0778b20": "鏗然不隢。定者。色入已。心如木石。塊然直住亂者。色入已。狡擲攀緣。愚者。色入已。闇短鄙拙。脫裸無耻。智",
    "X13n0287_009:0778b21": "者。色入已。聰黠捷疾。悲者。色入已。憂惱淚泣。喜者。色入已。歌舞恒歡。苦者。色入已。百節疼痛。如被燒炙。樂",
    "X13n0287_009:0778b22": "者。色入已。身體暢醉。如五欲樂。禍者。色入已。自恒招禍。亦為他招禍。亦知他禍。崇福者。色入已。恒自招福",
    "X13n0287_009:0778b23": "亦能為他招福。惡者。色入已。無不造惡。亦令他造惡。善者。色入已。自行檀等。亦令他行檀。憎者。色入已。不",
    "X13n0287_009:0778b24": "耐見人。遠他獨住。愛者。戀重纏著。強者。其心剛強。出入不能自在。猶如瓦石。難可迴變。輭者。心志軟弱。易",
    "X13n0287_009:0778c01": "可敗壞。猶如軟毛。不堪為器是等悉名為邪。一根有三受。一受有二十邪法。三受合六十邪法。歷五根。合",
    "X13n0287_009:0778c02": "三百邪法。雖九十五種。種種異邪。而其初入。必因五根。必與彼相應也。復次。魔內射不入。當外扉檀越師",
    "X13n0287_009:0778c03": "僧。同學弟子。放十八箭。又魔善巧。初令乖善起惡。若不墮者。即令墮善。起塔造寺。使散妨定。若不墮者。令",
    "X13n0287_009:0778c04": "墮二乘。又化人入無方便空。謂無佛無眾生。墮偏空裏。或假偏裏種種蹊徑。令不入圓。治魔羅有三。一初",
    "X13n0287_009:0778c05": "覺呵。如守門人。遮惡不進。如佛告比丘。一切他不受。不受之法。能治一切自他魔事。二若已受入。當從頭",
    "X13n0287_009:0778c06": "至足。一一諦觀。求魔叵得。又求心叵得。魔從何來。欲惱何等。如惡人入舍。處處點簡。不得令住。三觀若不",
    "X13n0287_009:0778c07": "去。強心抵住。以死為期。不共爾住。止觀治者。一即空治。二即假治。三即中道禪那治。又總一治者。唯一無",
    "X13n0287_009:0778c08": "心。則萬魔不能轉也)。([?∴]二別顯五)。([○@(?∴)]一破色陰三)。([○@卍]一盡未盡相二)。([?(○/○)]初明區宇)。",
    "X13n0287_009:0778c09": "阿難當知。汝坐道場。銷落諸念。其念若盡。則諸離念。",
    "X13n0287_009:0778c10": "一切精明。動靜不移。憶念如一。",
    "X13n0287_009:0778c11": "【疏】示入正定之方便也。此如前文。以湛旋其虗妄",
    "X13n0287_009:0778c12": "生滅。伏還元覺。即此文云。銷落諸念等。圓覺亦云。",
    "X13n0287_009:0778c13": "於一切時。不起妄念也。分別不起。故云念盡。離念",
    "X13n0287_009:0778c14": "精明者。即前文云。得元明覺。無生滅性。為因地心",
    "X13n0287_009:0778c15": "也。動靜下。釋離念行相也。入流亡所。境不能隨。故",
    "X13n0287_009:0778c16": "云動靜不移。(〔補遺云〕觀力漸成。不為動散所改。故云不移)由澄諸念。分",
    "X13n0287_009:0778c17": "別稍寂。故云憶忘如一。(出定為動。入定為靜。心記為憶。不記為忘)起信",
    "X13n0287_009:0778c18": "即云。止一切境界相。今經云。消落諸念。能所二緣。",
    "X13n0287_009:0778c19": "經論互舉耳(依此離念。深入正定。自然憶忘如一也)。(△〔資中云〕攀緣妄想。總名諸念。心",
    "X13n0287_009:0778c20": "若澄定。麤念不起。是為消落。此欲界麤定。暫得相應耳〔吳興云〕離念者。如天台止觀。正修前方便。訶欲離",
    "X13n0287_009:0778c21": "葢等是也。所離雖近。能離則深。非欲界麤定)。(△〔柏庭云〕此初入禪。觀照得力時也。是時即得入三摩地。故",
    "X13n0287_009:0778c22": "言。當住此處云云)。(△〔天如云〕離念精明。心未發光等。色陰未破之相也。孤山謂在名字位中則太抑。溫陵",
    "X13n0287_009:0778c23": "謂得元明覺無生滅性。則太高。當依岳師。指入觀行。葢禪那得力之處。塵勞暫息之時也)。",
    "X13n0287_009:0778c24": "當住此處。入三摩提。如明目人。處大幽暗。精性妙淨。",
    "X13n0287_009:0779a01": "心未發光。此則名為色陰區宇。",
    "X13n0287_009:0779a02": "【疏】依前方便。入正定也。應當依此離念之處。深入",
    "X13n0287_009:0779a03": "正定。如明下。正顯未盡色陰也。心入正定。如明目",
    "X13n0287_009:0779a04": "人。未破色陰。如大幽暗。精性妙淨。定心顯也。心未",
    "X13n0287_009:0779a05": "發光。慧未生也。區宇。寰區也。如王所統有諸國土。",
    "X13n0287_009:0779a06": "故云區。區。別也。皆一天所覆。故云宇。宇。猶覆也。(〔柏庭",
    "X13n0287_009:0779a07": "云〕屋之邊為宇。猶五陰舍宅也)今色陰二字。即同區宇。同一陰覆。",
    "X13n0287_009:0779a08": "色等別故。(〔融室云〕區。別義。色有八微故。宇。覆義。八微之色所覆故)舉此喻者。",
    "X13n0287_009:0779a09": "表在其中也。(〔溫陵云〕陰以蔽覆為義。區局性真。故曰區宇)。(△〔交光云〕眾生本性光明。遮",
    "X13n0287_009:0779a10": "那無異。五陰無明。葢覆法界。散心對目前現境。一區光明。不知實居黑暗中。修三昧火頓捨五陰覆葢。專",
    "X13n0287_009:0779a11": "注反聞。此定成就。現境都失。方覺十方渾是無邊黑暗。故曰。如明目人。處大幽暗。龍潭吹燈發明德山。正",
    "X13n0287_009:0779a12": "此三昧也。此但解空了境初心定力使然。行人不識。取著無進。禪家謂之墮一色邊)。([?(○/○)]二明盡相)。",
    "X13n0287_009:0779a13": "若目明朗。十方洞開。無復幽黯。名色陰盡。人是則能",
    "X13n0287_009:0779a14": "超越劫濁。觀其所由。堅固妄想。以為其本。",
    "X13n0287_009:0779a15": "【疏】初四句。正明也。前已目明。今復暗破。故無幽黯。",
    "X13n0287_009:0779a16": "色既質礙。障隔不通。故成幽暗。今定慧發明。破其",
    "X13n0287_009:0779a17": "陰覆。洞然明顯。故云陰盡。是人下。結益也。超劫濁",
    "X13n0287_009:0779a18": "者。以劫濁是色陰之體。最初一念。能所纔立。即是",
    "X13n0287_009:0779a19": "空見不分。名為劫濁。從無忽有。有即色也。今破色",
    "X13n0287_009:0779a20": "陰。是故超越。(〔真際云〕空為色本。依空立界。依界立時。故色陰盡。即超劫濁)堅固",
    "X13n0287_009:0779a21": "妄想者。覺明堅執。質礙便成。為色之體。故云堅固。",
    "X13n0287_009:0779a22": "問。色陰麤顯。觀中先破。劫濁最細。何得却超。答。以",
    "X13n0287_009:0779a23": "起時無前後。故破時兼麤細。文不累書。故見生起",
    "X13n0287_009:0779a24": "有次第耳。又色陰屬現相。現相是本識。今色陰破。",
    "X13n0287_009:0779b01": "即現相破。現相破。即動本識。本識豈非劫濁。故得",
    "X13n0287_009:0779b02": "超也。信哉初心便有破無明分耳(〔融室云〕色是五陰之首。劫為五",
    "X13n0287_009:0779b03": "濁之初。以首配初。故此盡則彼超也。觀其所由者。謂盡色時。方知色〔起〕如楞伽所明。八地菩薩。方能見妄",
    "X13n0287_009:0779b04": "想習氣始生故。堅固妄想為本者。妄想。所生之識是質礙相故)。(△〔交光云〕色陰盡者。如五重衣服。初脫最",
    "X13n0287_009:0779b05": "上一重也。躡解成行。入三摩地。於幽暗中。忍住一重。忽爾色界雲開。內外瑩徹。自晦昧為空。結暗為色。即",
    "X13n0287_009:0779b06": "入劫濁。無量劫來。長眠黑暗生死之中。今破色陰。離彼幽黯。故。得超也。觀其所由。如伐樹者。去其覆土。方",
    "X13n0287_009:0779b07": "以見根。今劫濁既開。觀見色陰之由也。堅固妄想者。堅執內外四大。固執不解。成此色陰幽暗之體也)。([○@卍]",
    "X13n0287_009:0779b08": "二正明現境十)。([│/○]一精明流溢前境)。",
    "X13n0287_009:0779b09": "阿難。當在此中。精研妙明。四大不織。少選之間。身能",
    "X13n0287_009:0779b10": "出礙。此名精明流溢前境。斯但功用暫得如是。非為",
    "X13n0287_009:0779b11": "聖證。不作聖心。名善境界。若作聖解。即受群邪。",
    "X13n0287_009:0779b12": "【疏】於三昧中。精究研窮。妙明元體。無色陰相。由斯",
    "X13n0287_009:0779b13": "研究。深觀此理。故得四大不相交織。須臾之間。身",
    "X13n0287_009:0779b14": "能出障。如行虗空。(〔熏聞云〕四大不織者。因畢竟空。亡堅固執。故見四大無交織相",
    "X13n0287_009:0779b15": "〔補遺云〕由止觀中。通修通發。陰解虗融。故得四大不織。由研妙性。內明外虗。故依報不礙)斯則",
    "X13n0287_009:0779b16": "心不主形。四大亡質。觀心無礙。流溢前塵。功用暫",
    "X13n0287_009:0779b17": "然。非是聖證。苟知此是禪者功力。則無有失。故云",
    "X13n0287_009:0779b18": "善境。若總撥為魔。則抑善功用。若言即聖。又未斷",
    "X13n0287_009:0779b19": "惑。故令善識而無取捨。上皆倣此(〔柏庭云〕凡發境相。未為不善。但",
    "X13n0287_009:0779b20": "未離念。取之則非。天台止觀十乘。最後離法愛者。為是故爾)。(○〔合釋〕〔止觀云〕初學禪觀。當知邪正發相。邪",
    "X13n0287_009:0779b21": "定發相者。或身手紛動。或時身重。如物鎮壓。或身輕欲飛。或委陀睡熟。或煎寒壯熱見諸異境。或其心闇",
    "X13n0287_009:0779b22": "蔽。或起諸惡覺。或念外散善。或歡喜躁作。或憂愁悲思。或惡覺觸身。身毛驚竪。或時大樂惛醉。如是種種",
    "X13n0287_009:0779b23": "邪法。與禪俱發名為邪偽。此之邪定。若人愛著。即與九十五種鬼神法相應。多好失心顛狂。或諸鬼神等。",
    "X13n0287_009:0779b24": "知人念著其法。即加勢力。令發諸深禪定智慧。辨才神通。感動世人。見者謂得道果。皆悉信服。而內心顛",
    "X13n0287_009:0779c01": "倒。專行鬼法。是人命終。若不值佛及善知識所護。還墮鬼神道中。若更生來。多行惡法。即墮地獄。行者修",
    "X13n0287_009:0779c02": "止觀時。若證如是等禪有此諸邪偽相。即當却之。若知虗誑。不愛不著。即當謝滅。若起念者。即墮群邪)。([│/○]",
    "X13n0287_009:0779c03": "二精明流溢形體)。",
    "X13n0287_009:0779c04": "阿難。復以此心。精研妙明。其身內徹。是人忽然。於其",
    "X13n0287_009:0779c05": "身內。捨出蟯蛔。身相宛然。亦無傷毀。此名精明流溢",
    "X13n0287_009:0779c06": "身體。斯但精行。暫得如是。非為聖證。不作聖心。名善",
    "X13n0287_009:0779c07": "境界。若作聖解。即受群邪。",
    "X13n0287_009:0779c08": "【疏】蟯蛔。腹中虫也。觀心精明。內融身體。內之四大",
    "X13n0287_009:0779c09": "因觀而變。遂能體內拾出蟯蛔。故無傷毀。此境現",
    "X13n0287_009:0779c10": "前。不生取捨。即為善境。不爾受邪(〔孤山云〕前即墻壁外色無礙。今",
    "X13n0287_009:0779c11": "即色身內色無礙)。([│/○]三精魄遞相離合)。",
    "X13n0287_009:0779c12": "又以此心。內外精研。其時魂魄。意志精神。除執受身。",
    "X13n0287_009:0779c13": "餘皆涉入。互為賓主。忽於空中。聞說法聲。或聞十方。",
    "X13n0287_009:0779c14": "同敷密義。此名精魄。遞相離合。成就善種。暫得如是。",
    "X13n0287_009:0779c15": "非為聖證。不作聖心。名善境界。若作聖解。即受群邪。",
    "X13n0287_009:0779c16": "【疏】初至賓主者。明境發所由也。主肝曰魂。主肺為",
    "X13n0287_009:0779c17": "魄。主脾為意。主腎為志。主心為精神。根身種子。皆",
    "X13n0287_009:0779c18": "為第八所執受故。(〔講錄云〕此皆第六識用事。除第八執受。其身居然不變。餘皆棄",
    "X13n0287_009:0779c19": "其本位。遞相涉入)定心精究。內外唯空。遂令五內主神。無",
    "X13n0287_009:0779c20": "所依附。流出於外。遞互相依。故云互為賓主(〔補遺云〕指",
    "X13n0287_009:0779c21": "前外境內身虗融。今雙研之。故曰內外精研)忽於下四句。正明發相。此",
    "X13n0287_009:0779c22": "則先所修習。聞慧種子。定力所激。禪中發生。遂寄",
    "X13n0287_009:0779c23": "神魂。現於說法也。此名下。結判邪正。離合即賓主",
    "X13n0287_009:0779c24": "也。或離心主而賓於胏等(〔孤山云〕除執受身。謂除其色身。而內皆互相涉",
    "X13n0287_009:0780a01": "入也。若為賓主者。（孤山本作若字）若。如也。餘五入魂。則魂如主。五如賓。乃至入神。則神如主。餘如賓。遞相",
    "X13n0287_009:0780a02": "離合者。即精離本位而合於魂。或魂離本位而合於精也)。(△〔補遺云〕魂魄等六。皆第六識。意志。言其體也。",
    "X13n0287_009:0780a03": "精神。言其氣也。魂魄。言其用也。按扁鵲難經。五藏者有七神。人之神氣所含藏也。故肝藏魂。肺藏魄。心藏",
    "X13n0287_009:0780a04": "神。脾藏意與智。腎藏精與志。今經除智為六)。([│/○]四心魂靈悟所染)。",
    "X13n0287_009:0780a05": "又以此心。澄露皎徹。內光發明。十方徧作閻浮檀色。",
    "X13n0287_009:0780a06": "一切種類。化為如來。于時忽見毗盧遮那。踞天光臺。",
    "X13n0287_009:0780a07": "千佛圍繞。百億國土。及與蓮華。俱時出現。此名心魂",
    "X13n0287_009:0780a08": "靈悟所染。心心研明。照諸世界。暫得如是。非為聖證。",
    "X13n0287_009:0780a09": "不作聖心。名善境界。若作聖解。即受群邪。",
    "X13n0287_009:0780a10": "【疏】初三句。內由觀慧也。定心澄靜。顯露皎明。內光",
    "X13n0287_009:0780a11": "既發。外相則變。十方下。外現其相也。以先熏習。名",
    "X13n0287_009:0780a12": "言善種。染影而來。故見十方如金。種類皆佛。心念",
    "X13n0287_009:0780a13": "不動。斯須自滅。或起取著。正定難存。(下資中文)如修念",
    "X13n0287_009:0780a14": "佛三昧。此境現前。與修多羅合者。名為親證。若修",
    "X13n0287_009:0780a15": "樹觀。設見佛形。亦不為正。以心境不相應故。何況",
    "X13n0287_009:0780a16": "修真如三昧。法界一相。有所取著。豈非魔耶。此名",
    "X13n0287_009:0780a17": "下。結判邪正。靈悟所染者。靈。善也。先所熏染。圓頓",
    "X13n0287_009:0780a18": "覺慧。悟知眾生本來是佛。此之種子。因定激發。故",
    "X13n0287_009:0780a19": "現其相也(〔熏聞云〕毗盧遮那。此番徧一切處。斯是法身。若現踞天光臺。合是盧舍那報身",
    "X13n0287_009:0780a20": "之相。以唐時譯經。法報不分故。准清涼疏。言毗盧遮那者。毗即徧義。盧遮那。光明照義。迴就方言。應云光",
    "X13n0287_009:0780a21": "明徧照。此中但取靈悟所染。光明徧照。豈容分別法報。清涼又引普賢願經。釋迦牟尼。名毗盧遮那。徧一",
    "X13n0287_009:0780a22": "切處。又誰法誰報耶)。([│/○]五抑按功力逾分)。",
    "X13n0287_009:0780a23": "又以此心。精研妙明。觀察不停。抑按降伏。制止超越。",
    "X13n0287_009:0780a24": "於時忽然。十方虗空。成七寶色。或百寶色。同時徧滿。",
    "X13n0287_009:0780b01": "不相留礙。青黃赤白。各各純現。此名按抑功力逾分。",
    "X13n0287_009:0780b02": "暫得如是。非為聖證。不作聖心。名善境界。若作聖解。",
    "X13n0287_009:0780b03": "即受群邪。",
    "X13n0287_009:0780b04": "【疏】定功研妙。觀察逾深。制止既過。寶色分現。本為",
    "X13n0287_009:0780b05": "制止分別。今由過分。異境却生。與心相違。豈非魔",
    "X13n0287_009:0780b06": "事。不起取心。自然銷歇。如前文云。不取無非幻。非",
    "X13n0287_009:0780b07": "幻尚不生。幻法云何立(〔溫陵云〕精研妙明。抑伏雜慮。制心勝託。力用過越。故",
    "X13n0287_009:0780b08": "妙明逼極。煥散而現也)。(△〔交光云〕以圓伏之力。絕勝所發。故有初心過分之境。准天台言。寂光尚有金寶。",
    "X13n0287_009:0780b09": "奚止寶也。又四禪中青黃赤白等定。彼有心而取。此無心而現。斯固難思妙境。寂光先兆。未應遽斥為魔",
    "X13n0287_009:0780b10": "事也)。(△〔鶴林云〕前見金色界及如來。色變也。今空成寶色。空變也。色空俱屬色。以眼對境故)。([│/○]六心細密",
    "X13n0287_009:0780b11": "澄其見)。",
    "X13n0287_009:0780b12": "又以此心。研究澄徹。精光不亂。忽於夜合。在暗室內。",
    "X13n0287_009:0780b13": "見種種物。不殊白晝。而暗室物。亦不除滅。此名心細",
    "X13n0287_009:0780b14": "密澄其見。所視洞幽。暫得如是。非為聖證。不作聖心。",
    "X13n0287_009:0780b15": "名善境界。若作聖解。即受群邪。",
    "X13n0287_009:0780b16": "【疏】定中研究。心光澄靜。由澄靜故。忽然發見。暗中",
    "X13n0287_009:0780b17": "見物。物是實境。故不隨定。出入有無。故云亦不除",
    "X13n0287_009:0780b18": "滅。(〔溫陵云〕人固有不明自發。暗不能昏者。唯細微定心。澄使不亂。而後能見。暗物不除。言皆實境。不隨",
    "X13n0287_009:0780b19": "定變也。按亦不除滅。古釋已明。竹菴謂物不自除其暗物。消文太迃)心細密澄者。觀",
    "X13n0287_009:0780b20": "心微細。密爾澄靜。精光既定。暗境不隱。故夜見物。",
    "X13n0287_009:0780b21": "悟則無咎。(〔鶴林云〕所視洞幽。此但眼家一境。如古人坐禪。聞蟻子拽蠅翅於堦下。如拽木",
    "X13n0287_009:0780b22": "聲。亦禪中發相也)。([│/○]七塵併排四大性)。",
    "X13n0287_009:0780b23": "又以此心。圓入虗融。四體忽然。同於草木。火燒刀斫。",
    "X13n0287_009:0780b24": "曾無所覺。又作火光不能燒爇。縱割其肉。猶如削木。",
    "X13n0287_009:0780c01": "此名塵併排四大性。一向入純。暫得如是。非為聖證。",
    "X13n0287_009:0780c02": "不作聖心。名善境界。若作聖解。即受群邪。",
    "X13n0287_009:0780c03": "【疏】圓。徧也。入。觀達也。以此定心。徧了一切。己身他",
    "X13n0287_009:0780c04": "物。無不虗寂。此即心融思寂。執受不行。四大五塵。",
    "X13n0287_009:0780c05": "忽然排併。既無能執。割截如空。念想一純。暫得如",
    "X13n0287_009:0780c06": "是(資中文)。(△〔溫陵云〕定力虗融。則五塵併銷。四大排遣。純覺遺身。故無傷觸)。(△〔桐洲云〕四大諸塵。併合",
    "X13n0287_009:0780c07": "為一。排去堅濕煖動之性。一向純入之境界也)。([│/○]八欣厭凝想日深)。",
    "X13n0287_009:0780c08": "又以此心。成就清淨。淨心功極。忽見大地。十方山河。",
    "X13n0287_009:0780c09": "皆成佛國。具足七寶。光明徧滿。又見恒沙。諸佛如來。",
    "X13n0287_009:0780c10": "徧滿空界。樓殿華麗。下見地獄。上觀天宮。得無障礙。",
    "X13n0287_009:0780c11": "此名欣厭凝想日深。想久化成。非為聖證。不作聖心。",
    "X13n0287_009:0780c12": "名善境界。若作聖解。即受群邪。",
    "X13n0287_009:0780c13": "【疏】厭穢忻淨。積想所凝。圓定功深。感斯妙境耳(〔交光",
    "X13n0287_009:0780c14": "云〕忽見佛國。同居淨土也。又見諸佛。見淨土現在佛也。見地獄天宮。同居穢土也。佛無淨穢。故不言穢土",
    "X13n0287_009:0780c15": "佛也)。([│/○]九迫心逼極飛出)。",
    "X13n0287_009:0780c16": "又以此心。研究深遠。忽於中夜。遙見遠方。市井街巷。",
    "X13n0287_009:0780c17": "親族眷屬。或聞其語。此名迫心逼極飛出。故多隔見。",
    "X13n0287_009:0780c18": "非為聖證。不作聖心。名善境界。若作聖解。即受群邪。",
    "X13n0287_009:0780c19": "【疏】識心通靈。因定功發。飛出隔見。遠近皆然。逼極",
    "X13n0287_009:0780c20": "之功。非因妙證(〔補遺云〕觀解之心。推窮迫逐於色陰。色既虗融。不能為障。是故飛出。",
    "X13n0287_009:0780c21": "能隔見矣)。(△〔溫陵云〕研心窮遠。逼迫精神。遺身而出。冥有所至。故能飛心隔見也。上皆未離色陰。因定力",
    "X13n0287_009:0780c22": "而能出礙。見聞遠及。若色陰盡。則十方洞開。無復幽暗。六通縱任無為。山壁由之直度矣)。([│/○]十邪心含受",
    "X13n0287_009:0780c23": "魑魅)。",
    "X13n0287_009:0780c24": "又以此心。研究精極。見善知識。形體變移。小選無端。",
    "X13n0287_009:0781a01": "種種遷改。此名邪心含受魑魅。或遭天魔。入其心腹。",
    "X13n0287_009:0781a02": "無端說法。通達妙義。非為聖證。不作聖心。魔事銷歇。",
    "X13n0287_009:0781a03": "若作聖解。即受群邪。",
    "X13n0287_009:0781a04": "【疏】此人曾有邪心種子。合外魔境。相因而來然此",
    "X13n0287_009:0781a05": "一章。非善境界。純是魔嬈。不同前九。皆稱善境。起",
    "X13n0287_009:0781a06": "心作證。方乃成魔者(資中文)。(△〔通釋〕見善知識者。行人靜中自見也。形體遷改$(\"#_\").(\"-\",\"%\");$(\".\").(\"-\",\"\");$(\".\").(\"-\",\"\");$(\".\").(\"-\",\"\");$(\".\").(\"-\",\"\");$(\".\").(\"-\",\"\");$(\".\").(\"-\",\"\");$(\".\").(\"-\",\".\");$(\".\").(\"-\",\".\");$(\".\").(\"-\",\".\");$(\".\").(\"\",\"\");網路分享："
}