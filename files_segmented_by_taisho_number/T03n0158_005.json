{
    "T03n0158_005:0264b02": "大乘悲分陀利經卷第五",
    "T03n0158_005:0264b04": "失三藏名今附秦錄",
    "T03n0158_005:0264b05": "大師立願品第十六",
    "T03n0158_005:0264b06": "「善男子！爾時海濟婆羅門心生是念：『我已勸",
    "T03n0158_005:0264b07": "化多億那由他百千眾生，於阿耨多羅三藐",
    "T03n0158_005:0264b08": "三菩提，今此大眾無不是者。此諸摩訶薩各",
    "T03n0158_005:0264b09": "立妙願取淨佛土，唯除披由毘師紐，賢劫中",
    "T03n0158_005:0264b10": "者彼亦避惡世。我念應惡世中以法味諸眾",
    "T03n0158_005:0264b11": "生，我應堅固勇猛，應以如是作師子吼，令此",
    "T03n0158_005:0264b12": "一切菩薩大眾得未曾有。又令一切大眾天、",
    "T03n0158_005:0264b13": "龍、夜叉、乾闥婆、阿修羅及世人，皆合掌禮恭",
    "T03n0158_005:0264b14": "敬於我。令佛世尊讚我善哉并授我記。又",
    "T03n0158_005:0264b15": "於十方無量無邊阿僧祇世界中，現在住世",
    "T03n0158_005:0264b16": "為眾生說法；諸佛世尊，我師子吼時令彼諸",
    "T03n0158_005:0264b17": "佛讚我善哉，亦授我阿耨多羅三藐三菩提",
    "T03n0158_005:0264b18": "記。令彼遣使慰喻於我，令此大眾聞見彼",
    "T03n0158_005:0264b19": "使，我當於中為後世具大悲菩薩安立願眼。",
    "T03n0158_005:0264b20": "令後時乃至我逮菩提聞我願者，令彼亦得",
    "T03n0158_005:0264b21": "極未曾有。復於後時菩薩具大悲者，令彼如",
    "T03n0158_005:0264b22": "是於濁佛剎大惡世時願取菩提。尠法闇冥",
    "T03n0158_005:0264b23": "結病漂者，令救濟之而作佛事，為眾生說法。",
    "T03n0158_005:0264b24": "乃至我般涅槃後，過不可思議不可稱量，無",
    "T03n0158_005:0264b25": "邊佛剎中，諸佛世尊皆於菩薩眾前稱譽讚",
    "T03n0158_005:0264b26": "歎我，為諸菩薩說我願眼。令彼菩薩受大悲",
    "T03n0158_005:0264b27": "力，聞我願者得未曾有，亦於眾生發起大悲。",
    "T03n0158_005:0264b28": "令彼如是取菩提願，如我今日取願無異，彼",
    "T03n0158_005:0264b29": "亦如是濁剎中成三菩提；於四漂浪濟脫群",
    "T03n0158_005:0264c01": "萌，以三乘法化度眾生，乃至著涅槃道。』「善男",
    "T03n0158_005:0264c02": "子！爾時國大師海濟婆羅門具修如是大悲",
    "T03n0158_005:0264c03": "願已，整衣服偏袒右肩，詣寶藏如來所。即於",
    "T03n0158_005:0264c04": "爾時多億那由他百千諸天，於虛空中作億",
    "T03n0158_005:0264c05": "天樂，雨眾天花，同聲讚言：『善哉，善哉！丈夫！",
    "T03n0158_005:0264c06": "至世尊所今取妙願，以智慧水滅世界眾生",
    "T03n0158_005:0264c07": "煩惱苦結。』一切大眾合掌向之，同聲讚言：『善",
    "T03n0158_005:0264c08": "哉，善哉！妙達智慧饒益我等，妙意堅願我等",
    "T03n0158_005:0264c09": "欲聞。』「時大師至世尊所，右膝著地，時三千大",
    "T03n0158_005:0264c10": "千耐提蘭佛剎，六種震動極大震動，悉極",
    "T03n0158_005:0264c11": "傾搖[山*叵]峨踊沒，鍾鈴蠡鼓自然而鳴，禽獸",
    "T03n0158_005:0264c12": "眾鳥出柔軟音，世界枯樹皆生花葉。於此三",
    "T03n0158_005:0264c13": "千大千世界地住鬼神，有勸菩提有未勸者，",
    "T03n0158_005:0264c14": "除地獄、餓鬼、種種畜生；彼一切得饒益心、善",
    "T03n0158_005:0264c15": "心、無怨嫉心、無濁心、慈心、未曾有心皆得充",
    "T03n0158_005:0264c16": "滿。有眾因空住者，彼於虛空意得歡喜，以諸",
    "T03n0158_005:0264c17": "雜花鬘、香音、雜寶、幡蓋，及以幢麾、衣被、頭",
    "T03n0158_005:0264c18": "舍，以柔軟聲，為聞婆羅門願故以用供養。乃",
    "T03n0158_005:0264c19": "至阿迦尼吒際諸天，盡下閻浮提住虛空中，",
    "T03n0158_005:0264c20": "持諸天香乃至頭舍，為聽婆羅門願故以用",
    "T03n0158_005:0264c21": "供養。「爾時婆羅門叉手合掌，以偈讚歎寶藏",
    "T03n0158_005:0264c22": "如來言：",
    "T03n0158_005:0264c23": "「『尊遊三昧如梵王，　　顏色從容猶帝釋；",
    "T03n0158_005:0264c24": "　　施與錢財如國主，　　持最妙寶若仙尊；",
    "T03n0158_005:0264c25": "　　德濡吼音如師子，　　堅固不動喻須彌；",
    "T03n0158_005:0264c26": "　　無有怒恚如大海，　　含忍好惡等如地；",
    "T03n0158_005:0264c27": "　　除一切垢如大水，　　燒諸結林如仙火；",
    "T03n0158_005:0264c28": "　　無所染著猶疾風，　　開現真實如大天；",
    "T03n0158_005:0264c29": "　　牟尼澍法如龍雨，　　充濟世間猶時澤；",
    "T03n0158_005:0265a01": "　　降伏外道如論師，　　仙放德香如妙花；",
    "T03n0158_005:0265a02": "　　妙聲柔軟如梵王，　　治世脫苦如良醫；",
    "T03n0158_005:0265a03": "　　心住平等如慈母，　　常攝眾生喻如父；",
    "T03n0158_005:0265a04": "　　破諸堅怨如金剛，　　斷恩愛枝如神劍；",
    "T03n0158_005:0265a05": "　　濟度眾生如船師，　　施人智慧如牟尼；",
    "T03n0158_005:0265a06": "　　施涼光如牟尼月，　　開敷人花猶如日；",
    "T03n0158_005:0265a07": "　　施四上果如妙樹，　　仙眾圍遶如鳥王；",
    "T03n0158_005:0265a08": "　　尊意甚廣如大海，　　等心於世猶草木；",
    "T03n0158_005:0265a09": "　　觀諸法性如空捲，　　尊等隨世譬如水；",
    "T03n0158_005:0265a10": "　　佛授多眾菩提記，　　持最妙相善大悲；",
    "T03n0158_005:0265a11": "　　我化眾生多無量，　　願今授我菩提記；",
    "T03n0158_005:0265a12": "　　於濁結怨世成佛，　　安置眾生靜寂道。』",
    "T03n0158_005:0265a13": "「善男子！國大師海濟婆羅門以是偈讚寶藏",
    "T03n0158_005:0265a14": "如來已，即時一切大眾天、龍、夜叉、乾闥婆、世",
    "T03n0158_005:0265a15": "人，歎言：『善哉。』時國大師白佛言：『世尊！我勸",
    "T03n0158_005:0265a16": "化多億那由他百千眾生於阿耨多羅三藐",
    "T03n0158_005:0265a17": "三菩提，彼各各觀已，而受妙土取清淨意。種",
    "T03n0158_005:0265a18": "諸善根易化眾生，此千四月鬘等通四鞞陀",
    "T03n0158_005:0265a19": "羅，如來所可授賢劫中記者，彼諸丈夫，亦以",
    "T03n0158_005:0265a20": "三乘教化貪欲、瞋恚、愚癡吾我眾生，彼等亦",
    "T03n0158_005:0265a21": "捨重結煩惱惡世，棄無間業，誹謗正法，非毀",
    "T03n0158_005:0265a22": "賢聖，住於邪見乏聖七財；不知父母、不識沙",
    "T03n0158_005:0265a23": "門、不別婆羅門，不知作恩、不知福德、不畏後",
    "T03n0158_005:0265a24": "世；不求三善天人之德，造三不善之十惡",
    "T03n0158_005:0265a25": "業；為一切善知識所棄，為一切慧人所譏；為",
    "T03n0158_005:0265a26": "三界煩惱駛水所漂，沒在生死灰河燒煮；癡",
    "T03n0158_005:0265a27": "冥所弊離諸善業，棄彼眾生置無佛國；離",
    "T03n0158_005:0265a28": "諸善根集不善根，困於邪道處大曠野。當爾",
    "T03n0158_005:0265a29": "之時，娑訶世界賢劫中人轉壽千歲，為此智",
    "T03n0158_005:0265b01": "慧諸善丈夫之所棄捨。當於爾時，為三界生",
    "T03n0158_005:0265b02": "死因緣所逼，無投、無趣、無所歸依，苦器所困；",
    "T03n0158_005:0265b03": "捨此眾生各取妙土易化淨意，種諸善根精",
    "T03n0158_005:0265b04": "進不懈，以曾親近供養多佛而濟化之。世尊！",
    "T03n0158_005:0265b05": "如是不耶？』寶藏如來而告之言：『如是，如是！婆",
    "T03n0158_005:0265b06": "羅門！隨彼眾生立願所取佛土莊嚴，我亦如",
    "T03n0158_005:0265b07": "是授彼等記。』「婆羅門白言：『世尊！我心振搖如",
    "T03n0158_005:0265b08": "芭蕉葉，意甚憂慮舉身嗒然。世尊！是一切大",
    "T03n0158_005:0265b09": "菩薩皆發大悲，然棄彼時惡世熾盛，眾生處",
    "T03n0158_005:0265b10": "在闇昧之中皆是所棄。世尊！我亦於當來世，",
    "T03n0158_005:0265b11": "過一恒河沙數阿僧祇、二恒河沙阿僧祇、三",
    "T03n0158_005:0265b12": "恒河沙阿僧祇之餘，於賢劫中待世人壽千",
    "T03n0158_005:0265b13": "歲時，我能於爾所時，處在生死行菩提行，我",
    "T03n0158_005:0265b14": "能不以願力取度眾生，當行六波羅蜜而取",
    "T03n0158_005:0265b15": "化度。曾從佛聞，能捨物施是檀波羅蜜。我當",
    "T03n0158_005:0265b16": "如是行檀波羅蜜。在所生處有來求者，我當",
    "T03n0158_005:0265b17": "如是施之，所謂：飲食、佉闍、蒱闍、螺夜、梨舍，",
    "T03n0158_005:0265b18": "衣服、臥具、園林、房舍、鬘飾、塗香、隨病與藥，",
    "T03n0158_005:0265b19": "幢幡、麾蓋、錢財、象馬、車乘，金銀、雜寶、摩尼、真",
    "T03n0158_005:0265b20": "珠、琉璃[王*累]及車璩、馬瑙、珊瑚、虎珀、玫瑰并",
    "T03n0158_005:0265b21": "及餘寶，悲念眾生以歡喜施如是等物，度眾",
    "T03n0158_005:0265b22": "生故不望果報，為攝度眾生故具足施與。復",
    "T03n0158_005:0265b23": "有眾生求極難捨我當與之，所謂：奴婢、聚落、",
    "T03n0158_005:0265b24": "城邑、宮殿、王位、妻妾、男女及與手、足、眼、耳、鼻、",
    "T03n0158_005:0265b25": "舌、皮膚、血肉、骨髓、身命乃至求頭，悲念眾生",
    "T03n0158_005:0265b26": "以極歡喜如是施與，不求果報為攝度故，我",
    "T03n0158_005:0265b27": "當如是行檀波羅蜜。先未曾有菩薩行阿耨",
    "T03n0158_005:0265b28": "多羅三藐三菩提行能如是行檀波羅蜜者，",
    "T03n0158_005:0265b29": "後亦無有菩薩行阿耨多羅三藐三菩提行",
    "T03n0158_005:0265c01": "能如是大施。如我在所生處，無量阿僧祇億",
    "T03n0158_005:0265c02": "那由他百千劫中，行阿耨多羅三藐三菩提",
    "T03n0158_005:0265c03": "行，行檀波羅蜜。我當為後具大悲菩薩安立",
    "T03n0158_005:0265c04": "施眼功德光思惟諸結，是尸羅波羅蜜，我當",
    "T03n0158_005:0265c05": "如是行阿耨多羅三藐三菩提，行種種持戒；",
    "T03n0158_005:0265c06": "我行無上難行苦行如前所說，於境界不墮",
    "T03n0158_005:0265c07": "落，觀我無我故，是羼提波羅蜜，我當如是修",
    "T03n0158_005:0265c08": "行羼提，如前所說。又厭患諸有為，一切無為",
    "T03n0158_005:0265c09": "靜寂行無上而不退，是毘梨耶波羅蜜。於一",
    "T03n0158_005:0265c10": "切作捨行空等，是禪那波羅蜜。如性無生法",
    "T03n0158_005:0265c11": "忍，是般若波羅蜜，我當如是堅固勇力，無量",
    "T03n0158_005:0265c12": "阿僧祇億那由他百千劫中行般若波羅蜜。",
    "T03n0158_005:0265c13": "先無菩薩行阿耨多羅三藐三菩提行有能如",
    "T03n0158_005:0265c14": "是堅固勇力行般若波羅蜜者，後亦無菩薩",
    "T03n0158_005:0265c15": "行阿耨多羅三藐三菩提行有能如是堅固勇",
    "T03n0158_005:0265c16": "力行般若波羅蜜如我所行，為後時具大悲",
    "T03n0158_005:0265c17": "諸菩薩安立慧功德眼。我初發心為後菩薩",
    "T03n0158_005:0265c18": "示現大悲，乃至無上般涅槃，彼諸菩薩得未",
    "T03n0158_005:0265c19": "曾有，是故我不輕行施、戒、無依忍、無想進、無",
    "T03n0158_005:0265c20": "住禪、無著慧，無二我，不求果報。眾生乏聖七",
    "T03n0158_005:0265c21": "財，捨棄彼一切眾置無佛土中，作無間業，",
    "T03n0158_005:0265c22": "謗正法，毀賢聖，盡皆邪見，集不善根墜在曠",
    "T03n0158_005:0265c23": "野，為此邪道所困眾生故，我以極勇猛力行",
    "T03n0158_005:0265c24": "波羅蜜。一一眾生所為置善根種故，於十大",
    "T03n0158_005:0265c25": "劫能受阿鼻地獄苦痛，如是畜生、餓鬼、夜叉、",
    "T03n0158_005:0265c26": "貧窮人中貧窮，能忍斯苦，如一切眾生所置",
    "T03n0158_005:0265c27": "善根種，我當如是攝度空倦心意燋枯眾生，",
    "T03n0158_005:0265c28": "乃至賢劫之際，我不求人天榮利之福，唯除",
    "T03n0158_005:0265c29": "一生補處在兜率天待成菩提時。「『我於爾所",
    "T03n0158_005:0266a01": "時生死中，親近佛土微塵數諸佛，以佛土微",
    "T03n0158_005:0266a02": "塵數種種供具，供養一一諸佛；於一一佛所",
    "T03n0158_005:0266a03": "得佛土微塵數功德，佛土微塵數眾生勸以",
    "T03n0158_005:0266a04": "菩提。辟支佛乘、聲聞乘亦如是，隨其所欲我",
    "T03n0158_005:0266a05": "以如是而勸化之。若世無佛，我作仙人，以諸",
    "T03n0158_005:0266a06": "善業化彼眾生令住神通。因於邪見奉事摩",
    "T03n0158_005:0266a07": "醯首羅天者，即現摩醯首羅天勸以善業。現",
    "T03n0158_005:0266a08": "那羅延日月，乃至現梵天形，勸以善法。或現",
    "T03n0158_005:0266a09": "迦樓羅，勸迦樓羅鳥修諸善行，乃至現為兔",
    "T03n0158_005:0266a10": "形，飢渴眾生以身肉血而充濟之，以己身命",
    "T03n0158_005:0266a11": "救彼一切急厄眾生。世尊！我當於爾所時，以",
    "T03n0158_005:0266a12": "極勇力修諸難行，為心意燋枯乏善根者，我",
    "T03n0158_005:0266a13": "於爾時所為眾生故，受於生死種種苦切，",
    "T03n0158_005:0266a14": "乃至過一恒河沙數阿僧祇、二恒河沙阿僧",
    "T03n0158_005:0266a15": "祇之餘始入賢劫中，如月鬘童子成阿耨多",
    "T03n0158_005:0266a16": "羅三藐三菩提，號迦羅迦孫陀如來。令我爾",
    "T03n0158_005:0266a17": "時以聖慧眼，見於十方各千佛土微塵數世",
    "T03n0158_005:0266a18": "界中，已轉法輪現在住世諸佛世尊，是我先",
    "T03n0158_005:0266a19": "所勸化心意燋枯集不善根乏聖七財，為一",
    "T03n0158_005:0266a20": "切所棄在空佛土，作無間業、誹謗正法、非毀",
    "T03n0158_005:0266a21": "賢聖，乃至邪道所困處大曠野者；我先為彼",
    "T03n0158_005:0266a22": "眾生讚歎阿耨多羅三藐三菩提，勸以阿耨",
    "T03n0158_005:0266a23": "多羅三藐三菩提，令住其中者；彼眾生是我",
    "T03n0158_005:0266a24": "先所勸化住檀波羅蜜，乃至般若波羅蜜者；",
    "T03n0158_005:0266a25": "彼眾生是我置無上涅槃善根種者，拔出惡",
    "T03n0158_005:0266a26": "趣者；使立具智慧福德，將至現在住世諸佛",
    "T03n0158_005:0266a27": "世尊所，得授阿耨多羅三藐三菩提記者，得",
    "T03n0158_005:0266a28": "三昧陀羅尼忍辱者，得登地者；彼眾生是我",
    "T03n0158_005:0266a29": "先所勸化教使立願取莊嚴佛土，隨彼所欲",
    "T03n0158_005:0266b01": "取莊嚴佛土者。「『我爾時始入賢劫，迦羅迦",
    "T03n0158_005:0266b02": "孫陀聖日出時，令我見於十方各千佛土，微",
    "T03n0158_005:0266b03": "塵數世界中，現在住世為眾生說法諸佛世",
    "T03n0158_005:0266b04": "尊；迦羅迦孫陀如來、應供、正遍知成佛未久，",
    "T03n0158_005:0266b05": "我當往詣其所，以種種供具而供養之，諮請",
    "T03n0158_005:0266b06": "問難出家修戒，多聞三昧說法第一，唯除如",
    "T03n0158_005:0266b07": "來。於彼時心意燋枯眾生，集不善根、沒邪見",
    "T03n0158_005:0266b08": "道、作無間業，乃至邪道所困曠野眾生，我當",
    "T03n0158_005:0266b09": "攝度而為說法。聖日沒後我當具作佛事，如",
    "T03n0158_005:0266b10": "是迦那迦牟尼迦葉成佛未久，往至其所乃",
    "T03n0158_005:0266b11": "至具作佛事；展轉乃至千歲世人，以三福地",
    "T03n0158_005:0266b12": "安立眾生，過是已往上生天上，為天說法而",
    "T03n0158_005:0266b13": "攝度之。乃至眾生百二十歲，極甚愚癡、憍慠、",
    "T03n0158_005:0266b14": "恃色，自倚種族昏濁無識，多懷嫉恚處在五",
    "T03n0158_005:0266b15": "濁闇冥；是諸眾生，貪欲、瞋恚、愚癡甚重，憍慢、",
    "T03n0158_005:0266b16": "嫉妬、染著非法、非法自活，邪見倒見乏聖七",
    "T03n0158_005:0266b17": "財；非母、非父、非沙門、非婆羅門，不知作恩，",
    "T03n0158_005:0266b18": "不作福德；不畏後世，不修三福地，不求三",
    "T03n0158_005:0266b19": "乘，不修三善業修三惡業，不修十善業樂修",
    "T03n0158_005:0266b20": "十不善；為四顛倒所困，住四迴轉，隨順四",
    "T03n0158_005:0266b21": "魔，四病河所漂；常隨五蓋六情昏愚，沒在",
    "T03n0158_005:0266b22": "八邪曠野，恒起諸使不求天人福德；為倒見",
    "T03n0158_005:0266b23": "邪道所困，作無間業誹謗正法，誹毀賢聖離",
    "T03n0158_005:0266b24": "諸善根，剛強麤獷不知恩分；若有所作尋即",
    "T03n0158_005:0266b25": "忘失，見修善者惡心譏謗，淺慧、少聞、多忘",
    "T03n0158_005:0266b26": "諸根不具，羸瘦少力衣服乏短；親惡知識胎",
    "T03n0158_005:0266b27": "中妄念，眾病所困顏色醜惡，不顧前後無有",
    "T03n0158_005:0266b28": "慚愧更想恐怖；一小食頃身、口、意行多作惡",
    "T03n0158_005:0266b29": "業，以是為貴。眾生常見、斷見，著五陰心、貪",
    "T03n0158_005:0266c01": "五欲心、喜心、掉心、怨心、欺心、濁心、麤心、恚心、",
    "T03n0158_005:0266c02": "不調心、不執心、不柔伏心、著非法心、無住心、",
    "T03n0158_005:0266c03": "相求心、散亂心、更相害心、離法心、無報心、",
    "T03n0158_005:0266c04": "計有法心、滅善心、不生善心、不求涅槃靜",
    "T03n0158_005:0266c05": "心、不知應供養心、集一切使縛心、老病死無",
    "T03n0158_005:0266c06": "因緣心、受諸煩惱心、執一切障礙心、毀法",
    "T03n0158_005:0266c07": "幢心、竪見幢心、更相訾毀心、共相食噉心、",
    "T03n0158_005:0266c08": "自貴心、困他心、嫉妬熾盛心、共相殺心、貪",
    "T03n0158_005:0266c09": "欲無厭心、嫉他一切所有心、無恩分心、盜竊",
    "T03n0158_005:0266c10": "心、邪婬心、欺調心、無願心，是時眾生無不",
    "T03n0158_005:0266c11": "爾者。於中展轉相從，聞如是聲，所謂：地獄聲、",
    "T03n0158_005:0266c12": "畜生聲、餓鬼聲、病聲、老聲、死聲、害聲、難聲、",
    "T03n0158_005:0266c13": "陰使他國聲、枷鏁杻械繫閉聲、拷楚聲、說是",
    "T03n0158_005:0266c14": "非聲、罵詈聲、穿鑿聲、壞眾聲、竊盜聲、軍馬",
    "T03n0158_005:0266c15": "聲、飢饉聲、貪欲邪婬聲、妄語聲、癡狂聲、",
    "T03n0158_005:0266c16": "綺語聲、惡口聲、兩舌聲、嫉妬聲、出內積聚",
    "T03n0158_005:0266c17": "聲、鬪諍聲、吾我聲、愛憎聲、愛不愛聲、愛別",
    "T03n0158_005:0266c18": "離怨憎會聲、販賣聲、迭相鬻賣聲、處胎聲、",
    "T03n0158_005:0266c19": "臭穢聲、寒聲、熱聲、飢聲、渴聲、疲乏聲、疾痛",
    "T03n0158_005:0266c20": "聲、種殖聲、憂種種業聲、種種苦逼聲、種種",
    "T03n0158_005:0266c21": "疾疫聲、眾生展轉相從聞如是聲有四十五。",
    "T03n0158_005:0266c22": "「『如是乏無善根尠善知識惡心眾生，爾時充",
    "T03n0158_005:0266c23": "滿娑訶世界。諸眾生為一切薩婆若所棄處",
    "T03n0158_005:0266c24": "無佛剎，謂無布施、持戒、修定，無善業集諸不",
    "T03n0158_005:0266c25": "善法；我當以八分聖道度生死海置無畏",
    "T03n0158_005:0266c26": "城。爾時眾生緣惡業重故，娑訶佛剎當極弊",
    "T03n0158_005:0266c27": "惡，為諸福德種善根者所見棄捨，處處地生",
    "T03n0158_005:0266c28": "鹹鹵、瓦礫、土石、諸山高下不平，多諸毒蟲、蚊",
    "T03n0158_005:0266c29": "虻、惡蛇、鳥獸；爾時充滿非時風起，惡濁麤",
    "T03n0158_005:0267a01": "澁非時暴雨，雜毒鹹苦霜雹災降；地生如是",
    "T03n0158_005:0267a02": "惡種草木，枝葉花果諸穀種味，眾生服食養",
    "T03n0158_005:0267a03": "身之具；非時惡濁雜毒麤澁，彼諸眾生食之，",
    "T03n0158_005:0267a04": "皆當增長麤惡殺害欺誑；傳說是非不相恭",
    "T03n0158_005:0267a05": "敬，生怖畏心、相憎嫉心、欲相害心；飲血食肉",
    "T03n0158_005:0267a06": "衣之以皮，好執兵器傷殺殘害，恃色族富貴",
    "T03n0158_005:0267a07": "算數外書，跨馬鳴弦人眾鬪戰，嫉妬慠慢，勤",
    "T03n0158_005:0267a08": "修種種如斯鄙賤，是苦難世。「『爾時我當從兜",
    "T03n0158_005:0267a09": "率天下，為度眾生熟善根故，於最妙轉輪王",
    "T03n0158_005:0267a10": "種第一夫人腹中受胎而住。我當爾時放淨",
    "T03n0158_005:0267a11": "光明遍照娑訶佛土，上至阿迦尼吒天下至金",
    "T03n0158_005:0267a12": "輪際妙光周遍。爾時眾生生娑訶佛剎者，或",
    "T03n0158_005:0267a13": "在地獄、或為畜生、或為餓鬼、或生天上、或生人",
    "T03n0158_005:0267a14": "中，在色界、無色界、想無想、非想非非想處，令",
    "T03n0158_005:0267a15": "彼一切見斯光明覺觸其身，令彼一切厭生",
    "T03n0158_005:0267a16": "死苦樂求涅槃，乃至住滅結心，是初種涅槃",
    "T03n0158_005:0267a17": "道種。我當受一切法決定三昧，受一意法門",
    "T03n0158_005:0267a18": "三昧心，十月住母腹中。又我得佛，眾生厭離",
    "T03n0158_005:0267a19": "生死，我所應度者，令彼眾生於十月中見我",
    "T03n0158_005:0267a20": "在胎結加趺坐，心入三昧如摩尼現。滿十月",
    "T03n0158_005:0267a21": "生時，以集一切福德三昧，六種震動，一切娑",
    "T03n0158_005:0267a22": "訶佛土，上至阿迦尼吒天下至金輪際，皆悉",
    "T03n0158_005:0267a23": "震動。彼時眾生生娑訶佛土者，或在地獄乃",
    "T03n0158_005:0267a24": "至人中，悉覺悟之。我當從母右脇而出，又以",
    "T03n0158_005:0267a25": "妙光普照娑訶佛剎無不周遍。爾時亦復覺",
    "T03n0158_005:0267a26": "悟娑訶佛土一切眾生，於未種善根眾生所著",
    "T03n0158_005:0267a27": "涅槃種，於已種涅槃種眾生生誓願到。若我",
    "T03n0158_005:0267a28": "足蹈地時，令此娑訶佛土六種震動，岠峨涌",
    "T03n0158_005:0267a29": "沒乃至金輪際。爾時眾生有依水、依地、依空、",
    "T03n0158_005:0267b01": "依四生處、依止五趣，我當覺之；有眾生未生",
    "T03n0158_005:0267b02": "誓願牙者當令生；已生誓願牙者，令住三",
    "T03n0158_005:0267b03": "乘得不退轉。令我生時娑訶佛土大梵魔王、",
    "T03n0158_005:0267b04": "帝釋、日月護世諸天、龍王、阿修羅化生大威德，",
    "T03n0158_005:0267b05": "夜叉、羅剎、龍、修羅令彼一切來供養我。令我",
    "T03n0158_005:0267b06": "適生即行七步。我以集一切福德三昧如是",
    "T03n0158_005:0267b07": "說法，令彼大眾得住三乘；其大眾中求聲聞",
    "T03n0158_005:0267b08": "乘者令住最後身我當度之；其有眾生求辟",
    "T03n0158_005:0267b09": "支佛乘者，令彼一切得顯明花忍；其有眾生",
    "T03n0158_005:0267b10": "求無上大乘者，令彼一切得金剛持海不動三",
    "T03n0158_005:0267b11": "昧，以是三昧得登三地。我欲浴時令其中最",
    "T03n0158_005:0267b12": "勝龍王彼來浴我，其有眾生見我浴者，令彼",
    "T03n0158_005:0267b13": "一切於三乘獲如是德，如前所說。其有眾生",
    "T03n0158_005:0267b14": "見我乘者，略說，為童子遊戲乃種種業示教",
    "T03n0158_005:0267b15": "眾生。「『在宮婇女遊戲五欲，心生厭患，中夜捨",
    "T03n0158_005:0267b16": "出除去瓔珞嚴身之具，為伏諸異學尼乾陀、",
    "T03n0158_005:0267b17": "遮羅迦、彼利、波羅闍迦，離彼路多衣，求",
    "T03n0158_005:0267b18": "應法服，詣菩提樹。有眾生見我詣菩提樹者，",
    "T03n0158_005:0267b19": "我當以集一切福德三昧，為彼眾生說如是",
    "T03n0158_005:0267b20": "法，令彼一切勤求三乘。其有眾生殖聲聞",
    "T03n0158_005:0267b21": "種，令彼眾生一切結熟，住最後身從我得",
    "T03n0158_005:0267b22": "度。其有眾生求辟支佛乘者，令彼一切得顯",
    "T03n0158_005:0267b23": "明花忍。有殖大乘種者，令彼一切得金剛持",
    "T03n0158_005:0267b24": "海不動三昧，以是三昧得登三地。我當手自",
    "T03n0158_005:0267b25": "執草菩提樹下敷金剛座，於彼座上結加趺",
    "T03n0158_005:0267b26": "坐端身正意；我當如是入不動禪滅出入息，",
    "T03n0158_005:0267b27": "日日一從禪起，食半胡麻半以施人。我當爾",
    "T03n0158_005:0267b28": "所時行是苦行，今乃至阿迦尼吒際，依娑訶",
    "T03n0158_005:0267b29": "佛土，一切諸天來供養我，令彼一切證我苦",
    "T03n0158_005:0267c01": "行。其有求聲聞乘者，世尊令彼諸結皆悉除",
    "T03n0158_005:0267c02": "滅，住最後身從我得度。有求辟支佛乘者，乃",
    "T03n0158_005:0267c03": "至如前所說。如是龍、夜叉、乾闥婆、阿修羅、迦",
    "T03n0158_005:0267c04": "樓羅、緊那羅、摩睺羅伽，餓鬼、毘舍、遮鳩槃茶",
    "T03n0158_005:0267c05": "五通仙人，如是等來供養我，令彼一切證我",
    "T03n0158_005:0267c06": "苦行。其有求聲聞乘者，乃至如前所說。於此",
    "T03n0158_005:0267c07": "四天下異學行麤弊苦行者，令天非人唱告",
    "T03n0158_005:0267c08": "彼言：「汝等苦行無大果報，復非未曾有，於如",
    "T03n0158_005:0267c09": "是處住最後身菩薩所行苦行，入是禪捨心",
    "T03n0158_005:0267c10": "行縛，離於身行，滅口行喘息，日日一從禪起",
    "T03n0158_005:0267c11": "食半胡麻，行是苦行彼果甚大。彼大寬廣，不",
    "T03n0158_005:0267c12": "久當成阿耨多羅三藐三菩提。汝等不信可",
    "T03n0158_005:0267c13": "自往觀。」令彼一切捨難苦行，盡來見我苦行",
    "T03n0158_005:0267c14": "者；有殖聲聞乘種者，乃至如前所說。若有",
    "T03n0158_005:0267c15": "人王、群臣、百官及餘庶民在家事家業者，令彼",
    "T03n0158_005:0267c16": "一切來至我所見我苦行；有求聲聞乘者如",
    "T03n0158_005:0267c17": "前所說。若有女人來見我者，令是最後女身",
    "T03n0158_005:0267c18": "更不復受；有求聲聞乘者如前所說。若有禽",
    "T03n0158_005:0267c19": "獸見我坐修苦行者，令最後畜身更不復受；",
    "T03n0158_005:0267c20": "有禽獸殖聲聞乘種者，令更一生從我得度；",
    "T03n0158_005:0267c21": "有求辟支佛乘者如前所說。種種畜生作如",
    "T03n0158_005:0267c22": "是說，餓鬼亦如是說。「『我當於爾所時，行如是",
    "T03n0158_005:0267c23": "苦行，一結加趺坐，令多億那由他百千眾",
    "T03n0158_005:0267c24": "生，證我苦行，得未曾有。於彼所種無量阿僧",
    "T03n0158_005:0267c25": "祇解脫種，我當如是修行苦行，先無眾生數",
    "T03n0158_005:0267c26": "異學、聲聞乘、辟支佛乘、無上大乘，能行如是",
    "T03n0158_005:0267c27": "苦行者，後亦無有眾生數異學乃至大乘，能",
    "T03n0158_005:0267c28": "行如是苦行如我所行。我未逮阿耨多羅三",
    "T03n0158_005:0267c29": "藐三菩提，作丈夫行降魔官屬，留餘業報破",
    "T03n0158_005:0268a01": "結使魔，成阿耨多羅三藐三菩提。於其中我",
    "T03n0158_005:0268a02": "當令一眾生得阿羅漢，如是為二法得阿羅",
    "T03n0158_005:0268a03": "漢，如是第三、第四說法得阿羅漢。我當為二",
    "T03n0158_005:0268a04": "眾生故，現百千神通令住正見說多千法，文",
    "T03n0158_005:0268a05": "義具足隨所住果。眾生結山猶如金剛，我要",
    "T03n0158_005:0268a06": "當以金剛慧杵而破壞之，說三乘法。為一一眾",
    "T03n0158_005:0268a07": "生故，步步多百由旬，而為說法置無畏道。",
    "T03n0158_005:0268a08": "令我法出家無有遮礙、羸瘦、少力、荒忘、狂心、",
    "T03n0158_005:0268a09": "剛強、慠慢、無慧、多結、煩惱亂心及與女人，令",
    "T03n0158_005:0268a10": "我法出家得受具足。令我有四眾，比丘、比丘",
    "T03n0158_005:0268a11": "尼、優婆塞、優婆夷。令我法中有多耶？若令天",
    "T03n0158_005:0268a12": "見諦，夜叉、龍、阿修羅具八聖分齊，乃至畜生令",
    "T03n0158_005:0268a13": "修梵行。「『世尊！我逮菩提已，有眾生於我惡心、",
    "T03n0158_005:0268a14": "害心，若刀、火、石，若以種種器仗，來至我所麤",
    "T03n0158_005:0268a15": "言罵辱，又於十方誹謗揚惡，雜毒飲食而用",
    "T03n0158_005:0268a16": "施我，我當如是留殘業果成阿耨多羅三藐",
    "T03n0158_005:0268a17": "三菩提。我逮菩提已，眾生於我先有怨嫌，執",
    "T03n0158_005:0268a18": "持殺具種種器仗，麤言罵辱，雜毒飲食，來至",
    "T03n0158_005:0268a19": "我所，出我身血，我以大悲梵柔軟音，猶如鍾",
    "T03n0158_005:0268a20": "皷雷震之聲，為彼眾生說如是法，戒聞、三昧",
    "T03n0158_005:0268a21": "及與淨心，令彼眾生得住於善，改悔惡業逮",
    "T03n0158_005:0268a22": "具淨戒。令彼眾生無失解脫果，離欲漏盡障",
    "T03n0158_005:0268a23": "礙業報，我於是盡所留業果。「『世尊！我逮菩提",
    "T03n0158_005:0268a24": "已，隨身毛孔之數，日現爾所化佛，皆具三十",
    "T03n0158_005:0268a25": "二大人之相、八十種好，我當遣彼化佛至空",
    "T03n0158_005:0268a26": "佛剎，又遣至不空處，亦復遣至五濁佛剎。彼",
    "T03n0158_005:0268a27": "諸國中眾生，造無間業、謗正法毀賢聖乃至",
    "T03n0158_005:0268a28": "集不善根；其中有求聲聞乘者、求緣覺乘者、",
    "T03n0158_005:0268a29": "求大乘者，於戒缺漏威儀不具犯於根罪，心",
    "T03n0158_005:0268b01": "意燋枯違失善道墜生死曠野，為邪道所困",
    "T03n0158_005:0268b02": "沒在曠野，令一一化佛日為如是億那由他",
    "T03n0158_005:0268b03": "百千眾生隨所說法。有眾生奉事摩醯首羅",
    "T03n0158_005:0268b04": "天者，隨現摩醯首羅天形而為說法，稱我娑",
    "T03n0158_005:0268b05": "訶佛土，勸彼眾生迴向誓願；彼諸眾生聞我",
    "T03n0158_005:0268b06": "名者，令彼眾生願生我國。「『世尊！若彼眾生命",
    "T03n0158_005:0268b07": "欲終時，我不現前、不為說法、不生善心者，令",
    "T03n0158_005:0268b08": "我莫證阿耨多羅三藐三菩提；彼眾生命終",
    "T03n0158_005:0268b09": "已，若墮惡趣不生我國得受人身者，使我忘",
    "T03n0158_005:0268b10": "失一切正法不現在前，令我不能具成辦作",
    "T03n0158_005:0268b11": "佛事。有眾生奉事那羅延者，乃至眾生命終",
    "T03n0158_005:0268b12": "已後，若墮惡趣，乃至令我不具成辦作佛事",
    "T03n0158_005:0268b13": "也。我逮菩提已，於一切佛土有造無間者，乃",
    "T03n0158_005:0268b14": "至邪道所困墜曠野者，令彼終已生我國中，",
    "T03n0158_005:0268b15": "彼身相貌猶如土色面若毘舍遮；念忘多失",
    "T03n0158_005:0268b16": "破戒臭穢，多病短命乏眾供具，彼諸眾生壽",
    "T03n0158_005:0268b17": "命短促，我時為彼諸眾生故，於娑訶世界",
    "T03n0158_005:0268b18": "隨幾四天下，我當於彼一切四天下從兜率",
    "T03n0158_005:0268b19": "天降神母胎示現出生，略說，童子遊戲種種",
    "T03n0158_005:0268b20": "伎藝、苦行、降魔、成三菩提、轉正法輪，於一切",
    "T03n0158_005:0268b21": "四天下示現具足作佛事已而般涅槃，乃至",
    "T03n0158_005:0268b22": "現分舍利。「『我逮菩提已說一種句法，有眾",
    "T03n0158_005:0268b23": "生求聲聞乘者，令彼得解聲聞法藏說；有眾",
    "T03n0158_005:0268b24": "生求緣覺乘者，令彼得解因緣法說；有眾",
    "T03n0158_005:0268b25": "生求無上大乘者，令彼純解摩訶衍說；有",
    "T03n0158_005:0268b26": "眾生未具功德欲求菩提者，令彼得解布施",
    "T03n0158_005:0268b27": "法說；有眾生乏無福德求生天樂者，令得解",
    "T03n0158_005:0268b28": "戒說；有眾生更相怖畏濁心惡者，令彼得",
    "T03n0158_005:0268b29": "解慈法說；喜殺生者，令彼得解悲法說；慳",
    "T03n0158_005:0268c01": "貪嫉心者，令彼得解善法說；恃色倚強欲",
    "T03n0158_005:0268c02": "心昏濁者，令彼得解捨法說；耽著愛欲心",
    "T03n0158_005:0268c03": "者，令彼得解不淨法說；有大乘眾生憍慢",
    "T03n0158_005:0268c04": "亂心者，令彼得解阿那波那念法說；少慧",
    "T03n0158_005:0268c05": "求燈明者，令彼得解因緣法說；有少聞學",
    "T03n0158_005:0268c06": "者，令彼得解不忘失聞持法說；處邪見曠野",
    "T03n0158_005:0268c07": "者，令彼得解空法說；多想困者，令彼得解",
    "T03n0158_005:0268c08": "無想法說；不淨願困者，令彼得解無願法",
    "T03n0158_005:0268c09": "說；身意不淨者，令彼得解身意柔和法說；",
    "T03n0158_005:0268c10": "亂行所困者，令彼得解不忘菩提心法說；",
    "T03n0158_005:0268c11": "懷於瞋欲造困者，令彼得解無怨法說；滅",
    "T03n0158_005:0268c12": "至意困者，令彼得解無法說；惱心者，令彼",
    "T03n0158_005:0268c13": "得解無妬法說。略說，忘善者，解照明說；",
    "T03n0158_005:0268c14": "作魔業者，解淨說；沒他論者，解勇出說；種",
    "T03n0158_005:0268c15": "種結困心者，解去離說；沒偏道者，解旋法",
    "T03n0158_005:0268c16": "說；大乘悕望心者，解不退說；厭生死者，解",
    "T03n0158_005:0268c17": "菩薩樂說；未得善地智者，解增長說；不",
    "T03n0158_005:0268c18": "想喜善根者，解惱悔說；心不等者，解無礙",
    "T03n0158_005:0268c19": "光說；沒惡業者，解濟度說；眾中畏者，解師",
    "T03n0158_005:0268c20": "子勝說；四魔陵心者，解勇健說；意不明佛",
    "T03n0158_005:0268c21": "剎者，解莊嚴光說；憎愛者，解脫捨說；佛法",
    "T03n0158_005:0268c22": "明不覺者，解第一幢翅由邏說；乏大慧者，",
    "T03n0158_005:0268c23": "解晃明說；愚闇困者，解日燈說；不求無",
    "T03n0158_005:0268c24": "盡辭者，解作得說；如沫求我者，解那邏延",
    "T03n0158_005:0268c25": "說；意傾動者，解堅住說；觀頂者，解高幢",
    "T03n0158_005:0268c26": "說；捨先誓者，解堅固說；退通者，解金剛意",
    "T03n0158_005:0268c27": "說；求道場者，解金剛場說；一切法不辱",
    "T03n0158_005:0268c28": "者，解如金剛說；欲知他心所念者，解行處",
    "T03n0158_005:0268c29": "說；欲知他根者，解慧道說；言不相干者，",
    "T03n0158_005:0269a01": "解入辭說；未得法身者，解修一切身說；希",
    "T03n0158_005:0269a02": "見如來者，解不眴說；具念一切作者，解無",
    "T03n0158_005:0269a03": "諍說；求轉法輪者，解無垢輪說；無因邪求",
    "T03n0158_005:0269a04": "者，解明順因緣說；一佛土常見者，解善作",
    "T03n0158_005:0269a05": "語說；未種相好因者，解莊嚴說；不能分別",
    "T03n0158_005:0269a06": "言音者，解辭道說；求一切種智者，解法性",
    "T03n0158_005:0269a07": "不隱說；於法退轉者，解堅固說；不達法性",
    "T03n0158_005:0269a08": "者，解通說；捨誓者，解不退說；道隱者，解",
    "T03n0158_005:0269a09": "無貌說；求等虛空智者，解無所有說；未滿",
    "T03n0158_005:0269a10": "波羅蜜者，解淨住說；未滿攝物者，解善攝",
    "T03n0158_005:0269a11": "說；未住梵行者，解等作說；未滿助菩提寶",
    "T03n0158_005:0269a12": "者，解不住行說；忘失善說智心者，解海印",
    "T03n0158_005:0269a13": "說；悕望無生法忍心者，解決定說；如所聞",
    "T03n0158_005:0269a14": "法廣分布心者，解不忘失說；更相善說無厭",
    "T03n0158_005:0269a15": "足者，解無障說；未得敬信三寶者，解集福",
    "T03n0158_005:0269a16": "德說；法門雨不知足者，解法雲說；三寶斷",
    "T03n0158_005:0269a17": "見者，解寶莊嚴說；不作智業者，解無生說；",
    "T03n0158_005:0269a18": "一切煩惱縛者，解空門說；於一切法輕心者，",
    "T03n0158_005:0269a19": "解智印說；未滿如來德者，解世諦現門說；",
    "T03n0158_005:0269a20": "於先佛所未積德者，解必變化說；未說一",
    "T03n0158_005:0269a21": "法門究竟念者；解一切法性說；一切經未了",
    "T03n0158_005:0269a22": "者，解法實等說；離六和敬法者，解一切法",
    "T03n0158_005:0269a23": "相說；不為思惟解脫者，遊戲神通說；欲",
    "T03n0158_005:0269a24": "入如來祕密者，解不求他說；不勤修菩薩行",
    "T03n0158_005:0269a25": "者，解得智說；不現生者，解至一切處說；行",
    "T03n0158_005:0269a26": "菩薩行有殘者，解受職說；如來十力未滿",
    "T03n0158_005:0269a27": "者，解最勝說；未得四無畏者，解勇進說；未",
    "T03n0158_005:0269a28": "得不共法者，解阿僧祇意說；無愚聞見者，",
    "T03n0158_005:0269a29": "解願道說；不能現前覺一切佛法者，解白淨",
    "T03n0158_005:0269b01": "無垢印說；有餘薩婆若智者，解善覺意說；",
    "T03n0158_005:0269b02": "未逮如來一切作者，解無邊盡法說。「『有無量",
    "T03n0158_005:0269b03": "阿僧祇求大乘菩薩不諂曲不幻偽端直者，",
    "T03n0158_005:0269b04": "令彼菩薩以一句音得八萬四千法門、八萬",
    "T03n0158_005:0269b05": "四千三昧、七萬五千陀羅尼，以是功德諸菩",
    "T03n0158_005:0269b06": "薩摩訶薩，以大莊嚴而自莊嚴，令勇發不可",
    "T03n0158_005:0269b07": "思議妙願，令菩薩不可思議知見功德以自",
    "T03n0158_005:0269b08": "莊嚴；謂：身莊嚴以相好，口莊嚴以如意善說",
    "T03n0158_005:0269b09": "令眾歡喜，心莊嚴以三昧不退，念莊嚴以持",
    "T03n0158_005:0269b10": "不失，意莊嚴以強識，至莊嚴以至覺，義志莊",
    "T03n0158_005:0269b11": "嚴以堅誓，作莊嚴以辯誓，志極莊嚴以過地",
    "T03n0158_005:0269b12": "非地，施莊嚴以捨一切物，戒莊嚴以白淨無",
    "T03n0158_005:0269b13": "垢，意忍莊嚴於一切眾生無高下心，進莊嚴",
    "T03n0158_005:0269b14": "以一切事辦，禪莊嚴以一切三昧遊戲神通，",
    "T03n0158_005:0269b15": "慧莊嚴以知結使因由，慈莊嚴以至一切眾",
    "T03n0158_005:0269b16": "生處，悲莊嚴以不捨一切眾生，喜莊嚴以一",
    "T03n0158_005:0269b17": "切法得無疑惑，捨莊嚴以毀譽無二，通莊嚴",
    "T03n0158_005:0269b18": "以遊戲一切通，福莊嚴以得寶手無盡藏，智",
    "T03n0158_005:0269b19": "莊嚴以解一切眾生心念所行，覺莊嚴以善",
    "T03n0158_005:0269b20": "法覺一切眾生，明莊嚴以得慧眼明，辯莊嚴",
    "T03n0158_005:0269b21": "以得義法辭應辯，勇悍莊嚴以伏眾魔及諸",
    "T03n0158_005:0269b22": "異論，德莊嚴以逮佛無上德，法莊嚴以阿僧",
    "T03n0158_005:0269b23": "祇辯令普為眾生說法，明莊嚴以照一切佛",
    "T03n0158_005:0269b24": "法，光莊嚴以照諸佛剎變化，說莊嚴以所記",
    "T03n0158_005:0269b25": "不錯變化，教授莊嚴以隨所應教誡，神變莊",
    "T03n0158_005:0269b26": "嚴以到四神足彼岸一切受，如來莊嚴以入",
    "T03n0158_005:0269b27": "如來祕密法，自在莊嚴以智不從他得敬順",
    "T03n0158_005:0269b28": "一切，善法莊嚴以如說修行一切處無能退",
    "T03n0158_005:0269b29": "者。無量阿僧祇求大乘眾生，我以一向音",
    "T03n0158_005:0269c01": "淨除多不善以充足之，令彼諸菩薩摩訶薩",
    "T03n0158_005:0269c02": "於一切法，不因他得智具大法明，速成阿耨",
    "T03n0158_005:0269c03": "多羅三藐三菩提。「『世尊！又餘世界中眾生造",
    "T03n0158_005:0269c04": "無間者，乃至犯根罪心意燋枯；有求聲聞乘、",
    "T03n0158_005:0269c05": "有求辟支佛乘、有求無上大乘者，以隨願故",
    "T03n0158_005:0269c06": "生我佛土，集不善根麤獷樂惡，剛強倒見不",
    "T03n0158_005:0269c07": "攝意志；我當為彼八萬四千心行亂意眾生，",
    "T03n0158_005:0269c08": "廣說八萬四千部法。其中眾生求無上大乘",
    "T03n0158_005:0269c09": "者，我當為彼廣說六波羅蜜法，廣說檀波羅",
    "T03n0158_005:0269c10": "蜜，乃至廣說般若波羅蜜；其中眾生有求聲",
    "T03n0158_005:0269c11": "聞、辟支佛乘，未種善根求度世者，我當令彼",
    "T03n0158_005:0269c12": "住三歸依，後乃令住波羅蜜。喜殺生者令住",
    "T03n0158_005:0269c13": "不殺，貪重者令住不盜，染著非法者令住不",
    "T03n0158_005:0269c14": "邪婬，妄語相說者令住不妄語，樂昏濁者令",
    "T03n0158_005:0269c15": "住不飲酒，其有眾生有此五病者，我當令彼",
    "T03n0158_005:0269c16": "斷是五患住優婆塞戒。有眾生不樂善法者，",
    "T03n0158_005:0269c17": "我當令彼一日一夜住聖八分戒。其有少樂",
    "T03n0158_005:0269c18": "善根者，我當令彼來近我法，出家十戒得住",
    "T03n0158_005:0269c19": "梵行。其有眾生樂求善法者，我當令彼於善",
    "T03n0158_005:0269c20": "法中得受具足盡住梵行。我當為如是造無",
    "T03n0158_005:0269c21": "間業乃至不攝意志眾生故，以多種種若干",
    "T03n0158_005:0269c22": "句義文字變化而為說法，示現陰、界、入、無常、",
    "T03n0158_005:0269c23": "苦、空、無我，令住善安隱妙寂無畏城。「『我當為",
    "T03n0158_005:0269c24": "四眾比丘、比丘尼、優婆塞、優婆夷說如是法：",
    "T03n0158_005:0269c25": "其有喜樂論者，我當為彼現諸論法，乃至",
    "T03n0158_005:0269c26": "求解脫者，我當為彼現於空論；其有不樂善",
    "T03n0158_005:0269c27": "法者，我當為彼說勸化業；樂者，我當為說誦",
    "T03n0158_005:0269c28": "習一向禪空解脫。我為一一眾生故，步涉多",
    "T03n0158_005:0269c29": "百千由旬多種種若干句義文字方便變化，",
    "T03n0158_005:0270a01": "忍此疲惓，終至置於涅槃；乃至以誓力，我",
    "T03n0158_005:0270a02": "當五分壽減一；欲般涅槃時，我當碎身舍利",
    "T03n0158_005:0270a03": "如半芥子，為悲眾生故，然後當入涅槃；令我",
    "T03n0158_005:0270a04": "涅槃後正法住世千歲、像法住世復五百歲。",
    "T03n0158_005:0270a05": "大乘悲分陀利經立願舍利神變品",
    "T03n0158_005:0270a06": "第十七",
    "T03n0158_005:0270a07": "「『我般涅槃後，其有眾生以眾寶物供養舍利，",
    "T03n0158_005:0270a08": "乃至一稱南無佛，一禮、一旋、一合掌業、一花",
    "T03n0158_005:0270a09": "供養者，令彼一切隨於三乘得不退轉。我般",
    "T03n0158_005:0270a10": "涅槃後，其有眾生於我法中能受一戒如說",
    "T03n0158_005:0270a11": "奉持，乃至讚誦一四句偈為他人說，其有聞",
    "T03n0158_005:0270a12": "者能發好心，供養法師，能以一花或設一禮，",
    "T03n0158_005:0270a13": "令彼一切隨於三乘得不退轉，乃至正法盡；",
    "T03n0158_005:0270a14": "法燈永滅，法幡倒已，令我舍利乃至入地金",
    "T03n0158_005:0270a15": "輪上住，隨其幾時娑訶世界窮乏珍寶，令成",
    "T03n0158_005:0270a16": "琉璃珠現如火色，名曰勝意。令從彼上乃至",
    "T03n0158_005:0270a17": "阿迦尼吒際住，雨種種花：曼陀羅花、摩訶曼",
    "T03n0158_005:0270a18": "陀羅花、波利質多羅伽花、曼殊沙花、摩訶曼",
    "T03n0158_005:0270a19": "殊沙花、蘆遮摩那花、陀羅花、摩訶阿陀羅",
    "T03n0158_005:0270a20": "花、無垢輪花、百葉花、千葉花、百千葉花、普",
    "T03n0158_005:0270a21": "光花、普香花、善樂花、薩哆花、蘆遮那花、樂",
    "T03n0158_005:0270a22": "限月光花、明月花、無量色花、無量香花、無",
    "T03n0158_005:0270a23": "量光花，令雨如是等大花雨；令彼諸花出種",
    "T03n0158_005:0270a24": "種柔軟聲，所謂：佛聲、法聲、僧聲、三歸依聲、",
    "T03n0158_005:0270a25": "優婆塞戒聲、聖八分戒聲、出家十戒聲、施聲、",
    "T03n0158_005:0270a26": "戒聲、具足梵行聲、勸化聲、誦聲、習聲、禪定思",
    "T03n0158_005:0270a27": "惟九觀聲、不淨聲、阿那波那念聲、非想處聲、",
    "T03n0158_005:0270a28": "無所有處聲、無量識處聲、無量空處聲、勝處",
    "T03n0158_005:0270a29": "聲、一切處聲、止觀聲、空無相聲、緣起聲，令",
    "T03n0158_005:0270b01": "出具足聲聞藏聲、令出具足辟支佛乘藏聲、",
    "T03n0158_005:0270b02": "具說大乘六波羅蜜。令彼諸花出如是聲，令",
    "T03n0158_005:0270b03": "色界諸天聞如是聲，各自識念先造善根，令",
    "T03n0158_005:0270b04": "彼於一切善法摩訶薩不嫌，令從彼下為娑",
    "T03n0158_005:0270b05": "訶世界一切人說十善業令住其中；令欲界",
    "T03n0158_005:0270b06": "諸天亦如是聞。令彼一切捨受使遊戲樂著",
    "T03n0158_005:0270b07": "心意；令彼一切各自識念先作善根；令彼從",
    "T03n0158_005:0270b08": "天來下為娑訶世界一切人說十善業勸令住",
    "T03n0158_005:0270b09": "中；令彼諸花於虛空中變成雜寶。世尊！所",
    "T03n0158_005:0270b10": "謂：金、銀、摩尼、真珠、琉璃、車璩、馬瑙及螺、珊",
    "T03n0158_005:0270b11": "瑚、虎珀、玫瑰右旋，一切娑訶佛土，令雨如",
    "T03n0158_005:0270b12": "是等寶；除滅娑訶佛土瞋諍、言訟、飢饉、疾疫，",
    "T03n0158_005:0270b13": "及他軍馬、惡風、雜毒一切除盡，令安隱康健",
    "T03n0158_005:0270b14": "無諸鬪諍言訟繫閉，娑訶佛土一切豐樂；其",
    "T03n0158_005:0270b15": "有眾生見寶觸寶隨作供具者，令彼一切於三",
    "T03n0158_005:0270b16": "乘法得不退轉，令彼逮下乃至金輪上住。「『世",
    "T03n0158_005:0270b17": "尊！如是刀兵劫時，令彼舍利復更變成紺王",
    "T03n0158_005:0270b18": "摩尼，上至阿迦尼吒際住，降種種花雨，所謂：",
    "T03n0158_005:0270b19": "曼陀羅華、摩訶曼陀羅花、波利質多羅花，乃",
    "T03n0158_005:0270b20": "至無量光花；令彼諸花出種種妙聲，所謂：佛",
    "T03n0158_005:0270b21": "聲乃至如前所說；令彼舍利乃至金輪上住。",
    "T03n0158_005:0270b22": "如是飢饉劫時，復令舍利上昇虛空乃至阿",
    "T03n0158_005:0270b23": "迦尼吒際住，降大花雨乃至如前所說。如是",
    "T03n0158_005:0270b24": "疾疫劫時，亦如前所說。如賢劫中我般涅槃",
    "T03n0158_005:0270b25": "後舍利當作佛事，勸化過數眾生於三乘住",
    "T03n0158_005:0270b26": "不退轉；如是五佛土微塵數大劫中，我舍利",
    "T03n0158_005:0270b27": "化眾生於三乘住不退。後過千恒河沙數阿",
    "T03n0158_005:0270b28": "僧祇，於十方無量阿僧祇餘世界中，諸佛世",
    "T03n0158_005:0270b29": "尊於彼出者，是我為菩薩時行阿耨多羅三",
    "T03n0158_005:0270c01": "藐三菩提行先所勸化，於阿耨多羅三藐三",
    "T03n0158_005:0270c02": "菩提令住其中者，亦是我勸以波羅蜜得住",
    "T03n0158_005:0270c03": "中者，亦是我逮菩提已勸化眾生以阿耨多",
    "T03n0158_005:0270c04": "羅三藐三菩提令住中者。又我般涅槃後，眾",
    "T03n0158_005:0270c05": "生以我舍利神變發阿耨多羅三藐三菩提心",
    "T03n0158_005:0270c06": "者，彼亦於後過千恒河沙數阿僧祇時，令彼",
    "T03n0158_005:0270c07": "菩薩於十方無量阿僧祇餘世界中成阿耨多",
    "T03n0158_005:0270c08": "羅三藐三菩提已，稱譽讚歎說我名號：「過去",
    "T03n0158_005:0270c09": "久遠爾時有劫名賢，於彼賢劫始第四聖曰",
    "T03n0158_005:0270c10": "名號如是。彼先勸化我等以阿耨多羅三藐",
    "T03n0158_005:0270c11": "三菩提，於燋枯意集不善根造無間業乃至",
    "T03n0158_005:0270c12": "邪見，令我等得住六波羅蜜。緣是我等令得",
    "T03n0158_005:0270c13": "轉入一切種智，行正法輪轉深妙輪，令多億",
    "T03n0158_005:0270c14": "那由他百千眾生生天住解脫果。」其有眾生",
    "T03n0158_005:0270c15": "求菩提者，彼如來所聞稱譽我，令以如是",
    "T03n0158_005:0270c16": "問彼如來：「唯！世尊！彼如來見何義趣，於彼重",
    "T03n0158_005:0270c17": "結五濁惡世成阿耨多羅三藐三菩提？」令彼",
    "T03n0158_005:0270c18": "諸如來為求菩提善男子、善女人說我是具大",
    "T03n0158_005:0270c19": "悲，是初發心佛土莊嚴立願本事。令彼求菩",
    "T03n0158_005:0270c20": "提善男子、善女人得未曾有信樂大法，令彼",
    "T03n0158_005:0270c21": "亦於一切眾生發如是大悲立如是願，攝度",
    "T03n0158_005:0270c22": "重結五濁惡土造無間業乃至集不善根者。",
    "T03n0158_005:0270c23": "令彼諸佛如來亦以是授彼具大悲求菩提善",
    "T03n0158_005:0270c24": "男子、善女人記，隨善男子、善女人意，重結五",
    "T03n0158_005:0270c25": "濁惡世立願。復餘諸佛世尊以我舍利神變，",
    "T03n0158_005:0270c26": "為求菩提善男子、善女人廣說本事：「過去久",
    "T03n0158_005:0270c27": "遠時有聖日名號如是，般涅槃後舍利，於",
    "T03n0158_005:0270c28": "爾所時為如是苦切眾生現如是種種若干神",
    "T03n0158_005:0270c29": "變。以彼舍利神變，我等初悟阿耨多羅三藐",
    "T03n0158_005:0271a01": "三菩提，集諸善根，廣修波羅蜜，乃至如前",
    "T03n0158_005:0271a02": "所說。」』◎",
    "T03n0158_005:0271a03": "◎大乘悲分陀利經歎品第十八",
    "T03n0158_005:0271a04": "「善男子！爾時國大師海濟婆羅門，住寶藏如",
    "T03n0158_005:0271a05": "來前，乾闥婆、世人前，立如是具大悲五百願，",
    "T03n0158_005:0271a06": "而白佛言：『世尊！若我如是意不滿，不於來世",
    "T03n0158_005:0271a07": "賢劫五濁重結散亂惡世冥時，盲無導師無",
    "T03n0158_005:0271a08": "引導師，為見所困長處冥世造無間者，乃至",
    "T03n0158_005:0271a09": "如前所說。若我不能具成如是佛事如我立願",
    "T03n0158_005:0271a10": "者，我當還捨菩提願，非餘剎中善根迴向。",
    "T03n0158_005:0271a11": "世尊！是我所欲，我亦不欲此善根迴向阿耨",
    "T03n0158_005:0271a12": "多羅三藐三菩提，不求辟支佛乘，亦不求聲聞",
    "T03n0158_005:0271a13": "乘，亦不求人天王位，亦不求五欲供具生天",
    "T03n0158_005:0271a14": "之樂，又亦不求乾闥婆、阿修羅、夜叉、羅剎、龍、",
    "T03n0158_005:0271a15": "迦樓羅，亦不求人中生，我不於如是等處善",
    "T03n0158_005:0271a16": "根迴向。世尊雖說施得大富，持戒生天，多聞",
    "T03n0158_005:0271a17": "大慧修行無異；世尊又說福德生善根迴向",
    "T03n0158_005:0271a18": "隨意皆告。世尊！我所作施、戒、聞、修福德，若我",
    "T03n0158_005:0271a19": "如是立願意不滿者，我以是一切善根迴向",
    "T03n0158_005:0271a20": "地獄眾生；其有眾生在阿鼻地獄受諸苦切",
    "T03n0158_005:0271a21": "者，以是善根令彼得脫，於此佛土得生為人，",
    "T03n0158_005:0271a22": "值如來法，令得羅漢而入涅槃。若彼眾生業",
    "T03n0158_005:0271a23": "果不盡，令我今命終生阿鼻大地獄中，令我",
    "T03n0158_005:0271a24": "一形分為佛土微塵數身，令此一一身大如",
    "T03n0158_005:0271a25": "須彌山王，令一一身覺如是苦痛，如我一身",
    "T03n0158_005:0271a26": "覺苦痛甚；令我一一身受佛土微塵數地獄苦",
    "T03n0158_005:0271a27": "切，又令現在佛土微塵數十方餘世界中眾",
    "T03n0158_005:0271a28": "生，造無間業乃至造作入阿鼻業，又復於後",
    "T03n0158_005:0271a29": "乃至過佛土微塵數大劫中，於十方佛土微",
    "T03n0158_005:0271b01": "塵數餘佛國中，及此佛土眾造無間業者，我",
    "T03n0158_005:0271b02": "當為彼一切眾生故，住阿鼻獄受彼罪業，令",
    "T03n0158_005:0271b03": "彼眾生不墮地獄，永與苦別值遇諸佛，得度",
    "T03n0158_005:0271b04": "生死入涅槃城。我當於爾所久遠住阿鼻獄",
    "T03n0158_005:0271b05": "度脫眾生，乃至如是於十方佛土微塵數餘",
    "T03n0158_005:0271b06": "佛剎中，眾生有造如是業應生燒炙地獄者，",
    "T03n0158_005:0271b07": "乃至如前所說。如是大燒炙、啼哭、大啼哭、刀",
    "T03n0158_005:0271b08": "劍、黑繩、還活等種種；畜生中作如是說；餓鬼",
    "T03n0158_005:0271b09": "中亦作是說；夜叉貧窮中亦作是說；如是鳩",
    "T03n0158_005:0271b10": "槃茶、毘舍遮、阿修羅、伽樓羅亦作是說。於",
    "T03n0158_005:0271b11": "佛土微塵數十方餘世界中，眾生造起如是",
    "T03n0158_005:0271b12": "業，應生人中聾盲瘖瘂、癃殘百病、手足不具、",
    "T03n0158_005:0271b13": "心意散亂、應食不淨，略如前說。我當復還生阿",
    "T03n0158_005:0271b14": "鼻大地獄中，乃至隨幾所時，眾生於生死中",
    "T03n0158_005:0271b15": "受陰、界、入，我當於爾所時，久遠受如是種種",
    "T03n0158_005:0271b16": "地獄、畜生、餓鬼、夜叉、阿修羅、羅剎乃至人苦，",
    "T03n0158_005:0271b17": "如是諸苦我當受之，如前所說。我若如是阿",
    "T03n0158_005:0271b18": "耨多羅三藐三菩提意不滿，設復我如是阿",
    "T03n0158_005:0271b19": "耨多羅三藐三菩提意滿者，乃至如前所說，",
    "T03n0158_005:0271b20": "令十方無量阿僧祇餘世界中現在住世說法",
    "T03n0158_005:0271b21": "諸佛世尊證我是事。唯願世尊，授我阿耨多",
    "T03n0158_005:0271b22": "羅三藐三菩提記，於彼賢劫百二十歲世人",
    "T03n0158_005:0271b23": "中，我為如來、應供、正遍知、明行足、善逝乃至",
    "T03n0158_005:0271b24": "佛、世尊，我能成辦如是佛事，如我所立誓願。』",
    "T03n0158_005:0271b25": "「爾時一切大眾、天龍、夜叉、乾闥婆、阿修羅",
    "T03n0158_005:0271b26": "及諸世人，在於虛空及住地者，唯除如來，彼",
    "T03n0158_005:0271b27": "一切無不墮淚，皆以五體禮婆羅門足，同聲",
    "T03n0158_005:0271b28": "讚言：『善哉，善哉！大悲得深妙念於眾生，發",
    "T03n0158_005:0271b29": "深大悲、立深大願，如仁立願，以至意大悲覆",
    "T03n0158_005:0271c01": "一切眾生，又能攝度造無間業乃至集不善",
    "T03n0158_005:0271c02": "根。以是願故知仁是初發心於阿耨多羅三",
    "T03n0158_005:0271c03": "藐三菩提，為眾生良藥安濟歸趣，為脫眾生",
    "T03n0158_005:0271c04": "苦故立願，仁如是意必當得滿，如來正爾授",
    "T03n0158_005:0271c05": "仁者阿耨多羅三藐三菩提記。』「爾時無量淨",
    "T03n0158_005:0271c06": "王，啼泣雨淚，五體禮婆羅門足，叉手合掌，以",
    "T03n0158_005:0271c07": "偈讚曰：",
    "T03n0158_005:0271c08": "「『奇哉甚深妙，　　乃至不著樂；",
    "T03n0158_005:0271c09": "　　愍傷哀眾生，　　為我等現寶。』",
    "T03n0158_005:0271c10": "「略說，時觀世音菩薩以偈讚曰：",
    "T03n0158_005:0271c11": "「『自無所著著眾生，　　縱根逸馬已調伏；",
    "T03n0158_005:0271c12": "　　仁於諸根得自在，　　仁當總持智慧藏。』",
    "T03n0158_005:0271c13": "「時大勢至菩薩以偈讚曰：",
    "T03n0158_005:0271c14": "「『是多億眾生，　　為善故來集；",
    "T03n0158_005:0271c15": "　　聞仁悲墮淚，　　異哉甚難事。』",
    "T03n0158_005:0271c16": "「時曼殊師利菩薩以偈讚曰：",
    "T03n0158_005:0271c17": "「『精進誓堅固，　　妙慧甚明了；",
    "T03n0158_005:0271c18": "　　仁亦應受供，　　塗香及花鬘。』",
    "T03n0158_005:0271c19": "「時虛空印菩薩以偈讚曰：",
    "T03n0158_005:0271c20": "「『仁如是行施，　　大哀愍眾生；",
    "T03n0158_005:0271c21": "　　渴時仁為濟，　　具三十二相。』",
    "T03n0158_005:0271c22": "「斷金剛慧照明菩薩以偈讚曰：",
    "T03n0158_005:0271c23": "「『如虛空無邊，　　仁哀亦如是；",
    "T03n0158_005:0271c24": "　　為眾生津梁，　　今現菩提行。』",
    "T03n0158_005:0271c25": "「虛空照明菩薩以偈讚曰：",
    "T03n0158_005:0271c26": "「『更無愍眾生，　　唯除諸如來；",
    "T03n0158_005:0271c27": "　　仁者功德具，　　妙慧心甚明。』",
    "T03n0158_005:0271c28": "「師子香菩薩以偈讚曰：",
    "T03n0158_005:0271c29": "「『妙士於來世，　　亂結賢劫中；",
    "T03n0158_005:0272a01": "　　當得大稱譽，　　度脫眾生苦。』",
    "T03n0158_005:0272a02": "「普賢菩薩以偈讚曰：",
    "T03n0158_005:0272a03": "「『勤劬生死嶮，　　處於邪曠野；",
    "T03n0158_005:0272a04": "　　能取燋枯意，　　食肉飲血者。』",
    "T03n0158_005:0272a05": "「阿閦菩薩以偈讚曰：",
    "T03n0158_005:0272a06": "「『墜於無明闇，　　沒在結使淵；",
    "T03n0158_005:0272a07": "　　能取燋枯意，　　造無間業者。』",
    "T03n0158_005:0272a08": "「香手菩薩以偈讚曰：",
    "T03n0158_005:0272a09": "「『仁見來世畏，　　如照鏡觀像；",
    "T03n0158_005:0272a10": "　　能取燋枯意，　　誹謗正法者。』",
    "T03n0158_005:0272a11": "「寶積菩薩以偈讚曰：",
    "T03n0158_005:0272a12": "「『智戒二俱等，　　愍哀曰瓔珞；",
    "T03n0158_005:0272a13": "　　能取燋枯意，　　謗毀賢聖者。』",
    "T03n0158_005:0272a14": "「無恐畏菩薩以偈讚曰：",
    "T03n0158_005:0272a15": "「『仁見苦眾生，　　於來世三界；",
    "T03n0158_005:0272a16": "　　能取燋枯意，　　依邪忘失者。』",
    "T03n0158_005:0272a17": "「花手菩薩以偈讚曰：",
    "T03n0158_005:0272a18": "「『愍哀智精進，　　於此眾為最；",
    "T03n0158_005:0272a19": "　　能取燋枯意，　　生老病逼者。』",
    "T03n0158_005:0272a20": "「智稱菩薩以偈讚曰：",
    "T03n0158_005:0272a21": "「『多病之所逼，　　使風塵充遍；",
    "T03n0158_005:0272a22": "　　掩以智慧水，　　降伏眾魔兵。』",
    "T03n0158_005:0272a23": "「持印菩薩以偈讚曰：",
    "T03n0158_005:0272a24": "「『我等進不堅，　　能解脫濁結；",
    "T03n0158_005:0272a25": "　　如大德梵師，　　降伏諸結力。』",
    "T03n0158_005:0272a26": "「花月菩薩以偈讚曰：",
    "T03n0158_005:0272a27": "「『精進力堅固，　　如德哀愍意；",
    "T03n0158_005:0272a28": "　　名稱遍三界，　　當割生死縛。』",
    "T03n0158_005:0272a29": "「無垢王菩薩以偈讚曰：",
    "T03n0158_005:0272b01": "「『仁今說大悲，　　現示菩薩行；",
    "T03n0158_005:0272b02": "　　我等今禮仁，　　哀愍無過者。』",
    "T03n0158_005:0272b03": "「持大力菩薩以偈讚曰：",
    "T03n0158_005:0272b04": "「『結病惡世中，　　仁修菩提行；",
    "T03n0158_005:0272b05": "　　當斷諸結根，　　仁願甚堅固。』",
    "T03n0158_005:0272b06": "「月鬘菩薩以偈讚曰：",
    "T03n0158_005:0272b07": "「『智藏稱譏等，　　立願淨無垢；",
    "T03n0158_005:0272b08": "　　仁行菩提行，　　為眾生良藥。』",
    "T03n0158_005:0272b09": "「現力菩薩摩訶薩，悲泣墮淚，五體禮婆羅門",
    "T03n0158_005:0272b10": "足已，叉手合掌，以偈讚曰：",
    "T03n0158_005:0272b11": "「『妙哉智明士，　　除諸結病穢；",
    "T03n0158_005:0272b12": "　　積德行如海，　　脫斯眾生苦。』",
    "T03n0158_005:0272b13": "◎大乘悲分陀利經卷第五"
}