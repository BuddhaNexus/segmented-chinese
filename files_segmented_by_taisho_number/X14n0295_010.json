{
    "X14n0295_010:0669c23": "大佛頂如來密因修證了義諸菩薩萬行首楞嚴經",
    "X14n0295_010:0669c24": "卷第十",
    "X14n0295_010:0670a01": "淮海參佛弟子蘊空居士陸西星述旨",
    "X14n0295_010:0670a02": "王法祖　校定",
    "X14n0295_010:0670a03": "△四行陰",
    "X14n0295_010:0670a04": "阿難彼善男子修三摩地(至)此則名為行陰區宇。",
    "X14n0295_010:0670a05": "五陰前麤後細。故想盡則無麤重影事。雖觀萬象",
    "X14n0295_010:0670a06": "而無想念。故如鏡鑑之明。無粘無迹。虗受照應。了",
    "X14n0295_010:0670a07": "無陳習。唯一精真明極如此。故幽隱行陰。於是披",
    "X14n0295_010:0670a08": "露也。行為萬化生滅相根元故。其想披露。凡彼十",
    "X14n0295_010:0670a09": "二類生之元。無不殫見。然雖未能見彼修因趨果。",
    "X14n0295_010:0670a10": "因由諦緒。已能總見生類。但由行起名。此行陰者。",
    "X14n0295_010:0670a11": "為同生基。",
    "X14n0295_010:0670a12": "若此清擾熠熠元性(至)幽隱妄想以為其本。",
    "X14n0295_010:0670a13": "生滅不停。業運常遷。名眾生濁。即行陰之體也。故",
    "X14n0295_010:0670a14": "行陰盡者。則能超之。",
    "X14n0295_010:0670a15": "阿難當知是得正知(至)是人墜入二無因論。",
    "X14n0295_010:0670a16": "夢想消亡。寤寐常一。故稱正知奢摩它。又稱凝明",
    "X14n0295_010:0670a17": "正心。皆想盡之相也。外境皆由心召。故想盡凝明。",
    "X14n0295_010:0670a18": "則天魔不至。從此唯是修禪失趣。狂解妄計。是即",
    "X14n0295_010:0670a19": "陰魔也。生類本即同生基也。於本類中生元露者。",
    "X14n0295_010:0670a20": "於同生基。見己之行元也。幽清動元。即行元也。既",
    "X14n0295_010:0670a21": "見此已。遂以一切生滅。皆圓於此。而不進窮識因",
    "X14n0295_010:0670a22": "本末。遂立二無因論。",
    "X14n0295_010:0670a23": "△二無因論　　其目有二",
    "X14n0295_010:0670a24": "自此以下十種皆禪那狂解。皆是行陰。用心交",
    "X14n0295_010:0670b01": "互。故現斯悟。",
    "X14n0295_010:0670b02": "一者是人見本無因(至)墮落外道惑菩提性。",
    "X14n0295_010:0670b03": "生機既破。則根離區穴。而眼清淨。故能洞見眾生。",
    "X14n0295_010:0670b04": "業流灣環。隨業輪轉。不能自出。以其未脫識陰。定",
    "X14n0295_010:0670b05": "力有限。故八萬劫外。冥無所見。以無所見故。計本",
    "X14n0295_010:0670b06": "無因也。生機全破。機喻擾動。即行陰也。不為想陰",
    "X14n0295_010:0670b07": "所覆。故云全破。",
    "X14n0295_010:0670b08": "二者是人見末無因(至)名為第一外道立無因論。",
    "X14n0295_010:0670b09": "謬執生根。不達化理。以人竟為人。乃至黑竟為黑。",
    "X14n0295_010:0670b10": "無復改移。因而例我。本不見道。末亦無成。故曰末",
    "X14n0295_010:0670b11": "無因也。",
    "X14n0295_010:0670b12": "△二徧常論　　其目有四",
    "X14n0295_010:0670b13": "阿難是三摩中諸善男子(至)不曾散失計以為常。",
    "X14n0295_010:0670b14": "由妄計行陰。為生滅圓元。遂於心境四大八識行",
    "X14n0295_010:0670b15": "等。皆起妄計。或撥生滅而計常。或存生滅而計常。",
    "X14n0295_010:0670b16": "或認識神而計常。或起邪見而計常。今此窮心境。",
    "X14n0295_010:0670b17": "性本無因無生滅。故以十方眾生生滅之理。皆則",
    "X14n0295_010:0670b18": "循環。本無散失。此撥生滅而計常也。想陰盡者。依",
    "X14n0295_010:0670b19": "心境二法修觀故。功力能知二萬劫事。後四萬八",
    "X14n0295_010:0670b20": "萬例此。",
    "X14n0295_010:0670b21": "二者是人窮四大元(至)不曾散失計以為常。",
    "X14n0295_010:0670b22": "眾生依地水火風生滅。而四性元則常住。則諸生",
    "X14n0295_010:0670b23": "滅法。皆有體常。此存生滅而計常者也。",
    "X14n0295_010:0670b24": "三者是人窮盡六根(至)窮不失性計以為常。",
    "X14n0295_010:0670c01": "六根及末那執受。即八識也。心意識中。本元即識",
    "X14n0295_010:0670c02": "神也。八識元由。惟佛八地菩薩能窮。若真能窮盡。",
    "X14n0295_010:0670c03": "則入知境。離心意識。今此惟得心意識中本元由",
    "X14n0295_010:0670c04": "處。謂其本性恒常。眾生依之。循環而住。不曾散失。",
    "X14n0295_010:0670c05": "此認識神而妄計也。",
    "X14n0295_010:0670c06": "四者是人既盡想元(至)因心所度計以為常。",
    "X14n0295_010:0670c07": "想元想陰也。生理行陰也。妄謂流轉生滅。皆屬想",
    "X14n0295_010:0670c08": "心。今已永滅。則不生滅。理自然屬行。不知行陰。即",
    "X14n0295_010:0670c09": "生滅元。是起邪見而妄計也。",
    "X14n0295_010:0670c10": "由此計常亡正徧知(至)名為第二外道立圓常論。",
    "X14n0295_010:0670c11": "△三四顛倒見　　其目有四",
    "X14n0295_010:0670c12": "又三摩中諸善男子(至)彼生滅者真無常性。",
    "X14n0295_010:0670c13": "妙明圓湛。離我我所。而外道於此妄立神我。從是",
    "X14n0295_010:0670c14": "計我。偏凝不動。遂以為常。而諸眾生。於生於死。計",
    "X14n0295_010:0670c15": "他無常。",
    "X14n0295_010:0670c16": "二者是人不觀其心(至)劫不壞處名究竟常。",
    "X14n0295_010:0670c17": "謂三禪以下。終為三灾所壞。名無常種性。四禪以",
    "X14n0295_010:0670c18": "上。灾不能壞。名究竟常。",
    "X14n0295_010:0670c19": "三者是人別觀我心(至)從我流出名無常性。",
    "X14n0295_010:0670c20": "前於一法作無計。此於一性作二計。皆妄計也。",
    "X14n0295_010:0670c21": "四者是人知想陰盡(至)今已滅盡名為無常。",
    "X14n0295_010:0670c22": "幻陰一體。遷流一相。而且執是執非。見今見昔。而",
    "X14n0295_010:0670c23": "以流者為常。遷者為滅。",
    "X14n0295_010:0670c24": "由此計度一分無常(至)名為第三外道一分常論。",
    "X14n0295_010:0671a01": "△四有邊論　　其目有四",
    "X14n0295_010:0671a02": "又三摩中諸善男子(至)是人墜入四有邊論。",
    "X14n0295_010:0671a03": "分位有四。乃生滅分位也。",
    "X14n0295_010:0671a04": "一者是人心計生元(至)計相續心名為無邊。",
    "X14n0295_010:0671a05": "生元流用行陰也。因遷流計三際。以過者已滅。來",
    "X14n0295_010:0671a06": "者未見。故名有邊。見在相續。故名無邊。不知真際。",
    "X14n0295_010:0671a07": "本非有邊。非無邊也。",
    "X14n0295_010:0671a08": "二者是人觀八萬劫(至)不得無邊之心但有邊性。",
    "X14n0295_010:0671a09": "我曾下。謂但見彼人。現我知中。而不能知彼人性",
    "X14n0295_010:0671a10": "徧。故計彼性。以為有邊。",
    "X14n0295_010:0671a11": "四者是人窮行陰空(至)名為第四外道立有邊性。",
    "X14n0295_010:0671a12": "△五矯亂論　　其目有四",
    "X14n0295_010:0671a13": "又三摩中諸善男子(至)令彼前人遺失章句。",
    "X14n0295_010:0671a14": "此觀萬化。見其不齊。遂生異解。不能決擇。故矯亂",
    "X14n0295_010:0671a15": "其語。",
    "X14n0295_010:0671a16": "二者是人諦觀其心(至)除無之外無所言說。",
    "X14n0295_010:0671a17": "互互無。念念滅相也。",
    "X14n0295_010:0671a18": "三者是人諦觀其心(至)除是之外無所言說。",
    "X14n0295_010:0671a19": "各各有。念念生相也。",
    "X14n0295_010:0671a20": "四者是人有無俱見(至)不死矯亂徧計虗論。",
    "X14n0295_010:0671a21": "△六計後有　　正計　旁計",
    "X14n0295_010:0671a22": "又三摩中諸善男子(至)死後有相發心顛倒。",
    "X14n0295_010:0671a23": "無盡流即行相續也。以生滅滅盡。相繼不絕。故知",
    "X14n0295_010:0671a24": "死後有相。",
    "X14n0295_010:0671b01": "或自固身云色是我(至)如是循環有十六相。",
    "X14n0295_010:0671b02": "前色即目前云色。行中相續亦色也。作此四計。受",
    "X14n0295_010:0671b03": "想行亦然。故成十六相從此。",
    "X14n0295_010:0671b04": "從此或計畢竟煩惱畢竟菩提兩性並驅各不相觸。",
    "X14n0295_010:0671b05": "旁計有為無為諸法。畢竟並驅者。計煩惱菩提不",
    "X14n0295_010:0671b06": "相陵滅。皆後有也。",
    "X14n0295_010:0671b07": "由此計度死後有故(至)死後有相心顛倒論。",
    "X14n0295_010:0671b08": "△七計後無　　正計　旁計",
    "X14n0295_010:0671b09": "又三摩中諸善男子(至)如是循環有八無相。",
    "X14n0295_010:0671b10": "陰性消散。謂色受想滅也。生理即行也。謂無受想。",
    "X14n0295_010:0671b11": "則行亦滅也。此約四陰。現前因亡。未來果滅。因果",
    "X14n0295_010:0671b12": "合論。故成八相。",
    "X14n0295_010:0671b13": "從此或計涅槃因果(至)死後無相心顛倒論。",
    "X14n0295_010:0671b14": "△八計八但非　　正計　旁計",
    "X14n0295_010:0671b15": "又三摩中諸善男子(至)死後俱非起顛倒論。",
    "X14n0295_010:0671b16": "行存即有相也。受想滅即無相也。以前後相例。則",
    "X14n0295_010:0671b17": "存者終無。雖有非有。滅者會有。雖無不無。四陰雙",
    "X14n0295_010:0671b18": "計。故成八非。",
    "X14n0295_010:0671b19": "色受想中見有非有(至)皆言死後有相無相。",
    "X14n0295_010:0671b20": "三陰為滅。相本雖有。不有遷流。為存相故。觀無不",
    "X14n0295_010:0671b21": "無。隨得一緣。於四陰中。隨舉一陰。",
    "X14n0295_010:0671b22": "又計諸行性遷訛故心發通悟有無俱非虗實失措。",
    "X14n0295_010:0671b23": "諸行。一切遷流法也。因見行陰。遷訛不定。遂有邪",
    "X14n0295_010:0671b24": "悟。謂一切法有無俱非。不可定指。",
    "X14n0295_010:0671c01": "由此計度死後俱非(至)死後俱非心顛倒論。",
    "X14n0295_010:0671c02": "△九計斷滅　　正計　旁計",
    "X14n0295_010:0671c03": "又三摩中諸善男子(至)是人墮入七斷滅論。",
    "X14n0295_010:0671c04": "見行陰念念滅處。名後後無。由是妄計。設入人天",
    "X14n0295_010:0671c05": "七處。後皆斷滅。",
    "X14n0295_010:0671c06": "或計身滅或欲盡滅(至)現前消滅滅已無復。",
    "X14n0295_010:0671c07": "身滅即欲界人天二處也。欲盡初禪也。苦盡二禪",
    "X14n0295_010:0671c08": "也。極樂三禪也。極舍四禪及無色也。是名七際。謂",
    "X14n0295_010:0671c09": "七際事相。皆現前消滅。更無復生。終歸斷滅。",
    "X14n0295_010:0671c10": "由此計度死後斷滅(至)死後斷滅心顛倒論。",
    "X14n0295_010:0671c11": "△十計涅槃　　正計　旁計",
    "X14n0295_010:0671c12": "又三摩中諸善男子(至)如是循環五處究竟。",
    "X14n0295_010:0671c13": "轉依者。轉生死為涅槃也。或於欲界。悟圓明理。遂",
    "X14n0295_010:0671c14": "以欲界即轉依處。或以初禪離欲二禪離苦三禪",
    "X14n0295_010:0671c15": "極喜極舍即轉依處。是謂五涅槃也。不知皆屬有",
    "X14n0295_010:0671c16": "漏。非無為果。非究竟處。",
    "X14n0295_010:0671c17": "由此計度五現涅槃(至)作大覺王清淨標指。",
    "X14n0295_010:0671c18": "吳興曰。此云心魔。後識陰云見魔。即煩惱魔也。",
    "X14n0295_010:0671c19": "△五識陰",
    "X14n0295_010:0671c20": "阿難彼善男子修三摩地(至)此則名為識陰區宇。",
    "X14n0295_010:0671c21": "通敘行滅識現也。行為世間遷流之體性。擾動生",
    "X14n0295_010:0671c22": "機之綱紐。補特酬業之深脉。能隱晦性天。馳逸六",
    "X14n0295_010:0671c23": "根。泪擾內湛。為浮根塵究竟樞穴。故行陰盡者。生",
    "X14n0295_010:0671c24": "機綱紐。倐然隳裂。感應懸絕。而性天將大明悟。六",
    "X14n0295_010:0672a01": "根無復馳逸。以不馳逸故。內外湛明。以無樞穴故。",
    "X14n0295_010:0672a02": "人無所入。反動而靜。深之又深。故曰內外。涅槃性",
    "X14n0295_010:0672a03": "天。為五陰所覆。昏如長夜。前三陰盡。如鷄初鳴。雖",
    "X14n0295_010:0672a04": "為曙兆。猶沉二陰。精色未分。此行陰盡。如鷄後鳴。",
    "X14n0295_010:0672a05": "唯餘一陰。故將大明悟也。受命元由識陰也。以行",
    "X14n0295_010:0672a06": "滅識現故深達。無樞穴故可觀。無遷流故可執。無",
    "X14n0295_010:0672a07": "生機故不召。遂了十方依正皆識所變故。已獲其",
    "X14n0295_010:0672a08": "同。性天精色。雖未明徹。而幽秘之相。已漸發現。此",
    "X14n0295_010:0672a09": "識陰之相也。",
    "X14n0295_010:0672a10": "若於羣召已獲同中(至)顛倒妄想以為其本。",
    "X14n0295_010:0672a11": "羣召同中。即十二類之命元識陰也。若於此中。以",
    "X14n0295_010:0672a12": "定慧力。消磨六門。使根合而不分。界開而不隔。則",
    "X14n0295_010:0672a13": "見聞圓通。六根互用。由是外之世界。內之身心。無",
    "X14n0295_010:0672a14": "復留碍。此識陰盡之相也。性木一真。由塵隔越。性",
    "X14n0295_010:0672a15": "用之間。同異失准。名為命濁。為識陰之體。故識盡",
    "X14n0295_010:0672a16": "則超之識。乃妄覺影明。原無自體。由顛倒起。故名",
    "X14n0295_010:0672a17": "罔象虗無顛倒妄想。",
    "X14n0295_010:0672a18": "△識陰狂解　　其目有十",
    "X14n0295_010:0672a19": "阿難當知是善男子(至)背涅槃城生外道種。",
    "X14n0295_010:0672a20": "識由行流。故識空則返元。既空行陰。故已滅生滅。",
    "X14n0295_010:0672a21": "尚依識元。故寂滅未圓。而能漸破識陰。消磨六門。",
    "X14n0295_010:0672a22": "故已六知根。[泳-永+曶]合無隔。諸類覺性。通融不二。故能",
    "X14n0295_010:0672a23": "入於圓元。圓元即融根隔。通諸類之識元也。若以",
    "X14n0295_010:0672a24": "此為真所歸地。而立為真因。則墮因所因執。蓋真",
    "X14n0295_010:0672b01": "因非所。有所皆妄。娑毗外道。認阿賴耶識未形之",
    "X14n0295_010:0672b02": "前冥然初相。為所歸真因。正同此也。以心有所得。",
    "X14n0295_010:0672b03": "果有所歸。即因即果。皆墮所妄。所以違圓通背涅",
    "X14n0295_010:0672b04": "槃。今人於真性。輒起識心。計因果生見解。有所得",
    "X14n0295_010:0672b05": "有所歸。皆則得於識元。歸於冥諦而已。",
    "X14n0295_010:0672b06": "阿難又善男子窮諸行空(至)生大慢天成徧圓種。",
    "X14n0295_010:0672b07": "執識元為自體。而謂一切眾生自此流出。遂執我",
    "X14n0295_010:0672b08": "能生彼。而實不能。故曰能非能執。摩醯首羅。即色",
    "X14n0295_010:0672b09": "頂魔王也。妄計我能現起無邊眾生。亦能非能之",
    "X14n0295_010:0672b10": "類也。能為心能事果者。依我能為彼依。能成彼事",
    "X14n0295_010:0672b11": "也。大慢即醯羅也。",
    "X14n0295_010:0672b12": "又善男子窮諸行空(至)背涅槃城生倒圓種。",
    "X14n0295_010:0672b13": "以識元為所歸依。故疑彼能生我及一切法。遂計",
    "X14n0295_010:0672b14": "生起流出之處。為真常無生之體。此則在生滅中。",
    "X14n0295_010:0672b15": "妄計常住。既惑真不生性。又迷見生滅法。以非常",
    "X14n0295_010:0672b16": "為常。故名常非常執。既計彼能生我。即與計自在",
    "X14n0295_010:0672b17": "天能生一切者。同由依識元。妄計常住。故曰妄因",
    "X14n0295_010:0672b18": "依心。成妄計果。前計我圓生物。此計彼圓生我。故",
    "X14n0295_010:0672b19": "名倒圓。",
    "X14n0295_010:0672b20": "又善男子窮諸行空(至)背涅槃城生倒知種。",
    "X14n0295_010:0672b21": "所知即所觀識陰也。謂識有知。而一切法由知變",
    "X14n0295_010:0672b22": "起。因計知體。圓遍諸法。遂立異解。謂無情徧皆有",
    "X14n0295_010:0672b23": "知。無所揀擇。故曰無擇遍知。此則以無知為知。故",
    "X14n0295_010:0672b24": "名起知無知執。婆吒霰尼二外道也。執一切覺。謂",
    "X14n0295_010:0672c01": "執一切有知也。此謬計圓知。以為因心。則果終虗",
    "X14n0295_010:0672c02": "謬矣。以無知為知。是倒知也。",
    "X14n0295_010:0672c03": "又善男子窮諸行空(至)背涅槃城生顛化種。",
    "X14n0295_010:0672c04": "識陰盡者。消磨六門。諸根互用。今此未盡。纔得隨",
    "X14n0295_010:0672c05": "順而已。因隨圓互。於是計一切法。皆能圓化。發生",
    "X14n0295_010:0672c06": "勝果。謂火能顯發光明。乃至塵能成就器界。遂則",
    "X14n0295_010:0672c07": "邪求邪觀。勤心崇事。謂能生勝果。而實不能。故名",
    "X14n0295_010:0672c08": "生無生執。即三迦葉波諸外道之儔也。即迷真心。",
    "X14n0295_010:0672c09": "從物求冀。則因果皆妄。顛倒化理。名顛化種。",
    "X14n0295_010:0672c10": "又善男子窮諸行空(至)背涅槃城生斷滅種。",
    "X14n0295_010:0672c11": "觀理不實。誤墮虗無。故於圓明性中。計皆空虗。於",
    "X14n0295_010:0672c12": "是滅絕羣化。歸於永滅。而不知其非。名歸無歸執。",
    "X14n0295_010:0672c13": "舜若多此云空。言無想舜若。即執空外道也。以執",
    "X14n0295_010:0672c14": "斷空故。圓虗無為之因心。成空亡之斷果。永滅依。",
    "X14n0295_010:0672c15": "即外道涅槃也。",
    "X14n0295_010:0672c16": "又善男子窮諸行空(至)背涅槃城生妄延種。",
    "X14n0295_010:0672c17": "識陰精明。湛不搖處。名之為常。今見其常。乃執色",
    "X14n0295_010:0672c18": "身。同此精圓也。身本無常。實不可貪。以為長久。今",
    "X14n0295_010:0672c19": "堅執着。故云貪非貪執。阿斯陀此云長壽仙。彼雖",
    "X14n0295_010:0672c20": "延常。終歸壞滅。今欲固妄身。以冀長住。則空長勞",
    "X14n0295_010:0672c21": "耳妄延耳。",
    "X14n0295_010:0672c22": "又善男子窮諸行空(至)背涅槃城生天魔種。",
    "X14n0295_010:0672c23": "以識陰為命元。而互通三際。以為識陰若盡。我命",
    "X14n0295_010:0672c24": "亦盡。誰證真常。故便於定中。化諸欲境。以留塵勞。",
    "X14n0295_010:0673a01": "不令銷盡。依此邪思。欲證真常。而不知其非。名真",
    "X14n0295_010:0673a02": "非真執。吒枳迦羅能化欲境自娛。即欲頂自在天",
    "X14n0295_010:0673a03": "類也。因此邪思。感生天魔。惟恣塵欲。名熾塵果。",
    "X14n0295_010:0673a04": "又善男子窮諸行空(至)背涅槃城生纏空種。",
    "X14n0295_010:0673a05": "命明者。深窮識陰。深明眾生受命因由也。以生滅",
    "X14n0295_010:0673a06": "由識。精粗由業。故依四諦分別決擇。以苦集為麤",
    "X14n0295_010:0673a07": "偽。以滅道為精真。於是專修道因。求感滅果。以少",
    "X14n0295_010:0673a08": "為足。故居滅即休。斯特聲聞上慢之儔也。此則圓",
    "X14n0295_010:0673a09": "精應為因心。成趣寂之小果。精應者即決擇麤業。",
    "X14n0295_010:0673a10": "唯求精應。證於偏真。纏空趣寂而已。背清淨道。淨",
    "X14n0295_010:0673a11": "謂常樂我淨之德。四德之中。略舉一耳。",
    "X14n0295_010:0673a12": "又善男子窮諸行空(至)生覺圓明不化圓種。",
    "X14n0295_010:0673a13": "融淨覺明。即識精也。雖無惑習。圓融清淨。而未離",
    "X14n0295_010:0673a14": "於識。故名覺明。若以此為深妙。立為果證。則定性",
    "X14n0295_010:0673a15": "緣覺獨覺而已。此即圓覺[泳-永+曶]為因心。成湛明之滯",
    "X14n0295_010:0673a16": "果。湛明即圓融覺明也。所覺止於圓明。識精而定",
    "X14n0295_010:0673a17": "性不回。故名覺圓明不化圓種。以上陳五十魔境。",
    "X14n0295_010:0673a18": "皆是識精。錯解邪悟。未得正見。擬心動念。皆墮其",
    "X14n0295_010:0673a19": "中。雖證緣覺辟支。猶為迷佛菩提。亡失知見。所以",
    "X14n0295_010:0673a20": "覺皇苦口垂慈。勦心辯析。欲人不迷不失也。",
    "X14n0295_010:0673a21": "阿難如是十種禪那(至)從始成就不遭岐路。",
    "X14n0295_010:0673a22": "前妨心魔。此妨見魔。",
    "X14n0295_010:0673a23": "如是法門先過去世(至)究竟修進最後垂範。",
    "X14n0295_010:0673a24": "△最後請益第三十　　微有刪約",
    "X14n0295_010:0673b01": "阿難重白佛言如佛所說(至)五陰本因同是妄想。",
    "X14n0295_010:0673b02": "明妄無因。不容計度也。知妄所起。可說因緣。不知",
    "X14n0295_010:0673b03": "所起。因緣何有。況推自然。得非妄計。",
    "X14n0295_010:0673b04": "△五陰妄本",
    "X14n0295_010:0673b05": "△一色本堅固",
    "X14n0295_010:0673b06": "汝體先因父母想生(至)名為堅固第一妄想。",
    "X14n0295_010:0673b07": "想為虗妄影像。欲愛深脉遺體。自想愛流出。故曰",
    "X14n0295_010:0673b08": "體因父母想生陰心乘想。愛冥求。故曰心於想中",
    "X14n0295_010:0673b09": "傳命。酢梅等說。以驗體因妄結。故與妄理相應。若",
    "X14n0295_010:0673b10": "非妄倫。則妄不能感也。體因想生。心因想起。命因",
    "X14n0295_010:0673b11": "想傳。諸想交固。以成色陰。故名堅固妄想。",
    "X14n0295_010:0673b12": "△二受本虗明",
    "X14n0295_010:0673b13": "即此所說臨高想心(至)名為虗明第二妄想。",
    "X14n0295_010:0673b14": "臨高空想。而酸澀真受。違順皆妄。而損益現。馳則",
    "X14n0295_010:0673b15": "受陰無體。虗有所明。故名虗明妄想。",
    "X14n0295_010:0673b16": "△三想本融通",
    "X14n0295_010:0673b17": "由汝念慮使汝色身(至)名為融通第三妄想。",
    "X14n0295_010:0673b18": "念慮虗情也。色身實質也。虗實不倫。而能相使者。",
    "X14n0295_010:0673b19": "由想而融也。心生虗像。形取實物。心形異用。而能",
    "X14n0295_010:0673b20": "相應者。由想而通也。至於寤寐擾變。使心隨境。使",
    "X14n0295_010:0673b21": "境隨心。皆融通妄想也。",
    "X14n0295_010:0673b22": "△四行本幽隱",
    "X14n0295_010:0673b23": "化理不住運運密移(至)名為幽隱第四妄想。",
    "X14n0295_010:0673b24": "△五識本罔象",
    "X14n0295_010:0673c01": "又汝精明湛不搖處(至)第五顛倒微細精想。",
    "X14n0295_010:0673c02": "若是精真。不容習妄。此破其常也。精謂精明。真謂",
    "X14n0295_010:0673c03": "恒常。何因下示妄習相。昔覩奇物。納種在識。若不",
    "X14n0295_010:0673c04": "受熏。復覩前異。必無記憶。既不忘失。則知中間常",
    "X14n0295_010:0673c05": "為無明。念念熏習。熏習即妄。何精真之有乎。似無",
    "X14n0295_010:0673c06": "曰罔。似有曰象。",
    "X14n0295_010:0673c07": "△五陰邊際",
    "X14n0295_010:0673c08": "阿難是五受陰五妄想故(至)湛入合湛歸識邊際。",
    "X14n0295_010:0673c09": "五陰言因界者。本自無界。因妄想因也。",
    "X14n0295_010:0673c10": "△陰滅次第",
    "X14n0295_010:0673c11": "此五陰元重疊生起(至)何所不明再此詢問。",
    "X14n0295_010:0673c12": "識譬則劫波巾也。色譬則最後結也。結依巾有。故",
    "X14n0295_010:0673c13": "生因識起。解因次第。故滅從色除。五陰生起。從細",
    "X14n0295_010:0673c14": "至粗。由迷知有識。乃至由受有色也。滅則從粗至",
    "X14n0295_010:0673c15": "細。必破色而後受現。乃至破行而後識現也。理則",
    "X14n0295_010:0673c16": "頓悟乘悟併消者。如巾本無。結亦不有也。事非頓",
    "X14n0295_010:0673c17": "除因次第盡者。中根必假漸修也。若因悟忘修。則",
    "X14n0295_010:0673c18": "有解無行。執理迷事。適墮偏邪。終非正修。真三摩",
    "X14n0295_010:0673c19": "地。",
    "X14n0295_010:0673c20": "汝應將此妄想根元(至)知有涅槃不戀三界。",
    "X14n0295_010:0673c21": "令以此義自覺覺他。永斷妄元。齊歸正果。",
    "X14n0295_010:0673c22": "阿難若復有人徧滿十方(至)算數譬喻所不能及。",
    "X14n0295_010:0673c23": "十波羅夷即十重罪。",
    "X14n0295_010:0673c24": "阿難若有眾生能誦此經(至)皆大歡喜作禮而去。",
    "X14n0295_010:0674a01": "大佛頂如來密因修證了義諸菩薩萬行首楞嚴經",
    "X14n0295_010:0674a02": "卷第十(終)"
}