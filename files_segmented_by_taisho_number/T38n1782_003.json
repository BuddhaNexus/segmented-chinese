{
    "T38n1782_003:1033b04": "說無垢稱經贊卷第三(本)",
    "T38n1782_003:1033b06": "大慈恩寺沙門基撰",
    "T38n1782_003:1033b07": "顯不思議方便善巧品第二",
    "T38n1782_003:1033b08": "於中略以四門分別。一科品次第。二諸方便",
    "T38n1782_003:1033b09": "攝。三釋品名。四出品體。科品次第者。身",
    "T38n1782_003:1033b10": "下有十一品。是第二正陳本宗分。一顯不思",
    "T38n1782_003:1033b11": "議方便善巧品。二聲聞品。三菩薩品。四問疾",
    "T38n1782_003:1033b12": "品。五不思議品。六觀有情品。七菩提分品。八",
    "T38n1782_003:1033b13": "不二法門品。九香臺品。十菩薩行品。十一觀",
    "T38n1782_003:1033b14": "如來品。菩薩地云。一切菩薩。當云何學。謂有",
    "T38n1782_003:1033b15": "三種。一所學處。二如是學。三能修學者。瑜伽",
    "T38n1782_003:1033b16": "十七地。攝論十殊勝。皆略為三。一境。二行。",
    "T38n1782_003:1033b17": "三果。並同菩薩地。謂先要知所學之處。次應",
    "T38n1782_003:1033b18": "依彼如是而學。然後方成能修學者。若不識",
    "T38n1782_003:1033b19": "知苦樂善惡。凡聖真妄一切境界。不能發起",
    "T38n1782_003:1033b20": "厭苦欣樂。修善斷惡。捨凡就聖。證真離妄種",
    "T38n1782_003:1033b21": "種勝行。行既不修。果何以獲。故先知境。次修",
    "T38n1782_003:1033b22": "妙行。後得果成。此經正宗。明大乘理。故從方",
    "T38n1782_003:1033b23": "便。終至香臺。此九品。是菩薩境。次菩薩行",
    "T38n1782_003:1033b24": "一品。是菩薩行。後觀如來一品。是菩薩果。菩",
    "T38n1782_003:1033b25": "薩地中。所學處有五。一所化處。此觀有情品",
    "T38n1782_003:1033b26": "是。一切眾生為所化故。二利行處。方便品。聲",
    "T38n1782_003:1033b27": "聞品。菩薩品。問疾品是。利他行故。三真實義",
    "T38n1782_003:1033b28": "處。菩提分品不二法門品是。盡所有性。如所",
    "T38n1782_003:1033b29": "有情。等道理故。四威力處。不思議品是。神",
    "T38n1782_003:1033c01": "通威力等故。五菩提處。香臺品是。明佛所有",
    "T38n1782_003:1033c02": "殊勝德故。菩薩地云。最先應達所化機宜。方",
    "T38n1782_003:1033c03": "名發起利他勝行。次知實義。可斷可修。於",
    "T38n1782_003:1033c04": "威力門。修成自利。次於果位無上菩提。愛樂",
    "T38n1782_003:1033c05": "希求。精勤修證。今此不然。九品境中。菩薩所",
    "T38n1782_003:1033c06": "修。他利為首。故初五品明利他行。威力門中",
    "T38n1782_003:1033c07": "通他利故。神通威力唯他利故。恐言他利有",
    "T38n1782_003:1033c08": "實眾生。今破執真。顯皆非實。唯有情情。以",
    "T38n1782_003:1033c09": "為所利。故次一品明所化處。他利既周。應修",
    "T38n1782_003:1033c10": "自利。故次二品明真實義處。此二門中。修自",
    "T38n1782_003:1033c11": "利。故從於果德愛樂希求。故次一品明菩提",
    "T38n1782_003:1033c12": "處。他利五品中。初四品。明隱迹利他。後之一",
    "T38n1782_003:1033c13": "品。明顯迹利他。四品隱迹利他中。初一品總",
    "T38n1782_003:1033c14": "敘權。後三品別敘權。聲聞菩薩。別敘昔權。問",
    "T38n1782_003:1033c15": "疾一品。別敘今權。此方便品。總敘權也。又初",
    "T38n1782_003:1033c16": "九品。所學境中。分之為二。初八品。別明二",
    "T38n1782_003:1033c17": "利。後香臺一品。總明二利行。別明二利中。",
    "T38n1782_003:1033c18": "初至觀有情六品。明利他行。後菩提分不二",
    "T38n1782_003:1033c19": "法門二品。明自利行。利他六品中。初五品。明",
    "T38n1782_003:1033c20": "能利。後觀有情一品。明所利。能利五品中。初",
    "T38n1782_003:1033c21": "四品。明密權能利。密為權迹。行利他故。後不",
    "T38n1782_003:1033c22": "思議一品。明顯權能利。顯為權迹。利行他",
    "T38n1782_003:1033c23": "故。密權四品中。初一品。總敘密權。後之三",
    "T38n1782_003:1033c24": "品。別敘密權。聲聞菩薩。敘昔密權。問疾一",
    "T38n1782_003:1033c25": "品。敘今密權。今此方便。總敘密權。故為首",
    "T38n1782_003:1033c26": "唱。顯不思議方便善巧品。諸方便攝者。依菩",
    "T38n1782_003:1033c27": "薩地第三十五卷。菩薩方便善巧。有十二",
    "T38n1782_003:1033c28": "種。依內修證一切佛法。有其六種。依外成熟",
    "T38n1782_003:1033c29": "一切有情。亦有六種。依內修證有六種者。一於",
    "T38n1782_003:1034a01": "有情。悲心俱行。顧戀不捨。二於諸行。如實通",
    "T38n1782_003:1034a02": "知。三於無上菩提妙智。深心欣樂。四顧戀",
    "T38n1782_003:1034a03": "有情不捨生死。五知諸行故輪轉生死而心不",
    "T38n1782_003:1034a04": "染。六欣佛智故熾然精進。依外成熟有六種",
    "T38n1782_003:1034a05": "者。一能令有情以少善根感無量果。謂勸有",
    "T38n1782_003:1034a06": "情。捨微劣物。乃至最下唯二麨團示。施鄙",
    "T38n1782_003:1034a07": "穢田。乃至蠢動傍生之類。迴求無上正等菩",
    "T38n1782_003:1034a08": "提。此施善根。物田雖下。由迴向力。感無量果",
    "T38n1782_003:1034a09": "二令有情以少功力引大善根。若信耶齋戒。",
    "T38n1782_003:1034a10": "為說八支聖齋戒法。乃至為他宣示佛教。令",
    "T38n1782_003:1034a11": "生淨信。彼但由此一念善信。尚能攝愛廣大",
    "T38n1782_003:1034a12": "善根。況其相續。能以供具及勸。他以供具供。",
    "T38n1782_003:1034a13": "養亦能遍喜十方一切諸供養事。常修六念。",
    "T38n1782_003:1034a14": "音想歸禮十方一切佛法僧寶。願以自身。普",
    "T38n1782_003:1034a15": "代受苦。有所違犯。想對諸佛。發露悔性。如",
    "T38n1782_003:1034a16": "是自作。亦觀他為。又得菩薩勝神通者。化作",
    "T38n1782_003:1034a17": "種種諸變化事。往於十方佛僧所攝大福聚。",
    "T38n1782_003:1034a18": "常修無量。亦勸他為。三於聖教憎背有情。除",
    "T38n1782_003:1034a19": "其恚惱。四處中住者。令其趣入。五已趣入者。",
    "T38n1782_003:1034a20": "令其成熟。六已成就者。令得解脫。為欲成",
    "T38n1782_003:1034a21": "辨後四種故。復修六種方便善巧。一隨順會",
    "T38n1782_003:1034a22": "通。二共立要契。三異分意樂。四逼迫所生。五",
    "T38n1782_003:1034a23": "施恩報恩。六究竟清淨。隨順會通。為通經義。",
    "T38n1782_003:1034a24": "共立要契。勤行善事。後以資什。方施彼等。彼",
    "T38n1782_003:1034a25": "若不能速疾修道。後時於彼皆不施與。唯為",
    "T38n1782_003:1034a26": "利彼。非餘意樂。有不施等。若有家立。應告",
    "T38n1782_003:1034a27": "家屬。有不知恩犯戒者等。當斷常賜衣服等",
    "T38n1782_003:1034a28": "物。或當搖打。由是彼怖所為治罸。便勤斷",
    "T38n1782_003:1034a29": "惡。勤修諸善。彼雖不樂。強逼令修。若於有情",
    "T38n1782_003:1034b01": "隨力施恩。彼希報德。勸令修善。受報恩者。語",
    "T38n1782_003:1034b02": "言世事。非以相酬。要當知父母恩。乃至受持",
    "T38n1782_003:1034b03": "淨戒。乃名大報我之恩德。若住第一地。生覩",
    "T38n1782_003:1034b04": "史多天。令諸有情念其菩薩當得菩提。願在",
    "T38n1782_003:1034b05": "所生。常得值遇。令諸有情起此樂故。乃至廣",
    "T38n1782_003:1034b06": "說。是名六種方便善巧。今此即是後之六種。",
    "T38n1782_003:1034b07": "依外成熟一切有情方便善巧。上下文中。隨",
    "T38n1782_003:1034b08": "義皆有。不能繁引。又方便有四。一進趣方",
    "T38n1782_003:1034b09": "便。如七方便。二施為方便。即方便善巧波羅",
    "T38n1782_003:1034b10": "密多。三集成方便。諸法同體巧相集成。如",
    "T38n1782_003:1034b11": "說真如具恒沙德智為門等攝一切法。故十",
    "T38n1782_003:1034b12": "地云總同成別異壞等。四種巧方便。實無此",
    "T38n1782_003:1034b13": "事。應物施為。謂三業化等。此中即是第二第",
    "T38n1782_003:1034b14": "四方便。又解有三。一接下方便。唯為下人。二",
    "T38n1782_003:1034b15": "顯上方便。唯顯勝妙。三通彰方便。遍在上下。",
    "T38n1782_003:1034b16": "此乃接下名方便也。現身疾等。因說法故。亦",
    "T38n1782_003:1034b17": "可顯上。敘其德故。讚歎如來功德勝故。亦通",
    "T38n1782_003:1034b18": "第三通彰方便。此意本是接下方便。為大居",
    "T38n1782_003:1034b19": "士現身疾等。因緣妙法。令發心故。又有二",
    "T38n1782_003:1034b20": "種。一迴向。二拔濟。此拔濟也。釋品名者。利",
    "T38n1782_003:1034b21": "樂儀軌曰方。應時而濟曰便。順理益生為善。",
    "T38n1782_003:1034b22": "智用殊妙為巧。然有方便。下位可知。今顯非",
    "T38n1782_003:1034b23": "彼言境超下位之情。說名不思議。今明此事。",
    "T38n1782_003:1034b24": "故復名顯。其不思議方便。乃為所顯。教為能",
    "T38n1782_003:1034b25": "顯。舊經文闕。如初已陳。出品體者。用後得智",
    "T38n1782_003:1034b26": "為體。諸教云。十度之中。後五皆以擇法為",
    "T38n1782_003:1034b27": "性。品下亦言。善於智度。通達方便。相以身",
    "T38n1782_003:1034b28": "語。而為自體。為大居士現身有疾。是身方便。",
    "T38n1782_003:1034b29": "因說妙法。勸彼發心。是語方便。下文自顯。故",
    "T38n1782_003:1034c01": "不引之。發身語本。即是方便。意相難彰。故",
    "T38n1782_003:1034c02": "經不說。",
    "T38n1782_003:1034c03": "經。爾時(至)名無垢稱。贊曰。此一品中。大文",
    "T38n1782_003:1034c04": "有三。初標能為善方便者。次已曾供養下。談",
    "T38n1782_003:1034c05": "其實德。後為欲成熟諸有情故。以善方便下。",
    "T38n1782_003:1034c06": "彰其權迹。此即初也。於中有四。一住處。廣嚴",
    "T38n1782_003:1034c07": "城。二行位。大菩薩。三種姓。離咕毘。四名字。",
    "T38n1782_003:1034c08": "無垢稱。舊經少者。對尋可知。非宗義處。恐",
    "T38n1782_003:1034c09": "厭繁文。更不對辨。",
    "T38n1782_003:1034c10": "經。已曾供養(至)深殖善根。贊曰。下談實德。",
    "T38n1782_003:1034c11": "有二十句。分之為二。初十八句。談內實德。後",
    "T38n1782_003:1034c12": "之二句。諸佛咨嗟等談外實德。舊經雖復前",
    "T38n1782_003:1034c13": "後不同。句義同此。此中二德。一久值良緣德。",
    "T38n1782_003:1034c14": "供養諸佛。二先修本行德。深殖善根。此二總",
    "T38n1782_003:1034c15": "攝四親近行。",
    "T38n1782_003:1034c16": "經。得妙辨才(至)遊戲神通。贊曰。此有四德。",
    "T38n1782_003:1034c17": "一獲七種辨才德。二成三無生忍德。三得四",
    "T38n1782_003:1034c18": "總持德。四縱任六通德。如文次第。理義可知。",
    "T38n1782_003:1034c19": "七辨者。一捷辨。二退辨。三應辨。四疎謬",
    "T38n1782_003:1034c20": "辨。五無斷盡辨。六凡所演說豐義味辨。七一",
    "T38n1782_003:1034c21": "切世間最上妙辨。三無生忍等。如前已說。若",
    "T38n1782_003:1034c22": "准仁王經。有五忍位。一伏忍。在地前。二信",
    "T38n1782_003:1034c23": "忍。初二三地。三順忍。四五六地。四無生忍。",
    "T38n1782_003:1034c24": "七八九地。五寂滅忍。十地及佛地。彼約麁位。",
    "T38n1782_003:1034c25": "今約成滿。不相違也。",
    "T38n1782_003:1034c26": "經。護無所畏(至)通達方便。贊曰。此有四德。",
    "T38n1782_003:1034c27": "一能摧外道德。獲無畏故。二近佛十力德。",
    "T38n1782_003:1034c28": "摧魔怨故。三內融真境德。深入法故。四巧濟",
    "T38n1782_003:1034c29": "群生德。善於智度達方便故。智度者。第十智",
    "T38n1782_003:1035a01": "波羅密多。成就有情智。所以通達利益方",
    "T38n1782_003:1035a02": "便。方便善巧波羅密也。",
    "T38n1782_003:1035a03": "經。大願成滿(至)諸根勝劣。贊曰。此有三德。",
    "T38n1782_003:1035a04": "一欲解皆圓德。大願成滿故。菩薩地說。初發",
    "T38n1782_003:1035a05": "心時。唯發一願。願得菩提。利樂一切。勝鬘一",
    "T38n1782_003:1035a06": "願。攝受正法。唯識二願。求菩提願。利樂他",
    "T38n1782_003:1035a07": "願。勝鬘三願。彌勒上生四弘正願。初地十願。",
    "T38n1782_003:1035a08": "又復菩薩恒沙別願。有經說是金栗如來故",
    "T38n1782_003:1035a09": "願皆漏。二善達機器德。善知意樂。意業也。及",
    "T38n1782_003:1035a10": "行者。身語也。知其心願及其所行。善逗益故。",
    "T38n1782_003:1035a11": "三善逗機宜德。知根勝劣。說五乘故。此第",
    "T38n1782_003:1035a12": "三德。舊名心趣。三業是所趣意。亦圓也。",
    "T38n1782_003:1035a13": "經。智度成辦(至)決定修習。贊曰。此中二德。",
    "T38n1782_003:1035a14": "一一導利無帶德。由智度說法成就故。二",
    "T38n1782_003:1035a15": "所作無礙德。於一切大乘教理行果決定作",
    "T38n1782_003:1035a16": "故。然諸菩薩。有四種修作。一決定修作。二委",
    "T38n1782_003:1035a17": "悉修作。三恒常修作。四無罪修作。菩薩地中",
    "T38n1782_003:1035a18": "第四十九說。具四修作故。得三十二相。今舉",
    "T38n1782_003:1035a19": "一修。餘三影顯。亦皆具矣。舊經云決定大乘。",
    "T38n1782_003:1035a20": "義意難解。",
    "T38n1782_003:1035a21": "經。於所作業(至)入心慧海。贊曰。此有三德。",
    "T38n1782_003:1035a22": "一三乘智先德。三業所作。由智前導。首思量",
    "T38n1782_003:1035a23": "故。二果業圓滿德。住佛威儀故。若牛王行如",
    "T38n1782_003:1035a24": "象王步等。三妙證深廣德。入心慧海故。心",
    "T38n1782_003:1035a25": "謂真理。勝鬘經說自性清淨心。慧者菩提智。",
    "T38n1782_003:1035a26": "此二深廣。猶如大海。善能證達。名之為入。舊",
    "T38n1782_003:1035a27": "曰心大如海。便闕此義。",
    "T38n1782_003:1035a28": "經。諸佛咨嗟(至)常所禮敬。贊曰。上十八句。",
    "T38n1782_003:1035a29": "別歎內德。此之二句。別歎外德。外德有二。一",
    "T38n1782_003:1035b01": "諸聖護讚德。諸佛咨嗟稱揚說故。欣其道遠。",
    "T38n1782_003:1035b02": "所以咨嗟。讚其利弘。由斯稱說。二眾凡歸仰",
    "T38n1782_003:1035b03": "德。釋梵護世常禮敬故。此中舉勝。且說佛歎。",
    "T38n1782_003:1035b04": "諸菩薩等亦稱揚故。欲歎智者。眾聖識故。",
    "T38n1782_003:1035b05": "舉釋梵等。類餘可知。",
    "T38n1782_003:1035b06": "經。為欲成熟(至)居廣嚴城。贊曰。自下第三彰",
    "T38n1782_003:1035b07": "其權迹。於中有二。初票權意。後顯權事。此",
    "T38n1782_003:1035b08": "初文也。成就者利樂義。故為有情。以智善巧。",
    "T38n1782_003:1035b09": "居廣嚴城。機法相符。故發揚此。",
    "T38n1782_003:1035b10": "經。具無盡財(至)暴嫉楚毒。贊曰。下顯權事。",
    "T38n1782_003:1035b11": "文復有二。初顯昔權。未疾前之權迹故。後",
    "T38n1782_003:1035b12": "其以方便現身有疾下。顯其今權。顯昔權中。",
    "T38n1782_003:1035b13": "初別顯昔權。後是無垢稱以如是等不思議",
    "T38n1782_003:1035b14": "下。總結昔權。別顯昔權中有三。初以有攝無",
    "T38n1782_003:1035b15": "權。次雖為白衣下。同類益流權。後若在長者",
    "T38n1782_003:1035b16": "下。為尊誘下權。初以自有六度妙行。攝他六",
    "T38n1782_003:1035b17": "障無妙行者。次為同類。益彼時流。後為尊大。",
    "T38n1782_003:1035b18": "廣誘卑下。此以三度攝無三者。一切無財名",
    "T38n1782_003:1035b19": "貧窮。無所歸趣名無依。無父母等之類是也。",
    "T38n1782_003:1035b20": "無勢可恃名無怙。受戒而破曰犯。不受為惡",
    "T38n1782_003:1035b21": "名越。又破性戒名犯。破遮戒名越。暴者凶暴。",
    "T38n1782_003:1035b22": "急性之流。[女*剌]者嫉妬。楚謂苦楚。捶打之類。",
    "T38n1782_003:1035b23": "毒謂毒害。鴆毒之輩。如其次第。三度別攝。",
    "T38n1782_003:1035b24": "經。以大精進(至)妄見惡慧。贊曰。懈怠者。心",
    "T38n1782_003:1035b25": "無所進。懶墮者。身語無進。初善不進。後惡",
    "T38n1782_003:1035b26": "唯增。靜慮者。色界四定。正念者。七種念等。",
    "T38n1782_003:1035b27": "如前已說。親能引定。故此合說。解脫。八解",
    "T38n1782_003:1035b28": "脫。以十門分別。一列名字。二顯行相。三出",
    "T38n1782_003:1035b29": "體。四釋名。五所緣境。六凡聖得。七離障別。",
    "T38n1782_003:1035c01": "八依身起。九二得巽。十有無漏。今辨初四",
    "T38n1782_003:1035c02": "門。餘如章中說。列名者。依瑜伽第十二十五",
    "T38n1782_003:1035c03": "七十三。攝事分第二。對法十三。顯揚第四第",
    "T38n1782_003:1035c04": "二及第二十。菩薩藏經第四等說。一有色觀",
    "T38n1782_003:1035c05": "諸色解脫。二內無色想觀外諸色解脫。三淨",
    "T38n1782_003:1035c06": "解脫身作證具足住。四空無邊處解脫。五識",
    "T38n1782_003:1035c07": "無邊處解脫。六無所有處解脫。七非想非非",
    "T38n1782_003:1035c08": "想處解脫。八想受滅解脫身作證具足住",
    "T38n1782_003:1035c09": "　顯行相者。俱舍第二十九說。內有色想觀外",
    "T38n1782_003:1035c10": "色。名初解脫。內未伏除見者色想。觀外諸色。",
    "T38n1782_003:1035c11": "以為不淨。名觀外色。今則不然。准對法文。初",
    "T38n1782_003:1035c12": "修業者。身在欲界。已離欲界欲。未依無色定。",
    "T38n1782_003:1035c13": "伏除見者色想。未離色界欲故。若久習業。已",
    "T38n1782_003:1035c14": "離色欲見者色想。安立現前。而觀欲界一切",
    "T38n1782_003:1035c15": "所有內外諸色。作光明想。由前三解脫。引發",
    "T38n1782_003:1035c16": "勝處遍處等故。即觀勝處所攝少多等色。作",
    "T38n1782_003:1035c17": "光明想。由除變化障故。作光明想。不除貪欲",
    "T38n1782_003:1035c18": "故。不作淨想。瑜伽唯云未得無色定。未離色",
    "T38n1782_003:1035c19": "界染。觀外諸色。是初解脫者。唯依初業說故。",
    "T38n1782_003:1035c20": "第三解脫。俱舍論說。內已伏除見者色想。",
    "T38n1782_003:1035c21": "唯觀外境。而為不淨。名內無色想觀外諸色。",
    "T38n1782_003:1035c22": "大乘不然。准對法云。初習業者。已依無色定。",
    "T38n1782_003:1035c23": "伏除見者色想。久習業者。或見者無色想。安",
    "T38n1782_003:1035c24": "立現前。而觀外色。作少多等想。不同於初觀",
    "T38n1782_003:1035c25": "內外色皆作光明。未自在故。此唯觀彼已離",
    "T38n1782_003:1035c26": "欲色。作少多等。名觀外色。已離除故。立以",
    "T38n1782_003:1035c27": "外名。觀心漸勝。故稍略觀。故瑜伽云。又不思",
    "T38n1782_003:1035c28": "惟彼相。但於外色。而作勝解。即觀少多不作",
    "T38n1782_003:1035c29": "光明等。若於是處。已得離欲。悅彼為外。故",
    "T38n1782_003:1036a01": "唯觀彼已離染色。名之為外。又由初解脫觀",
    "T38n1782_003:1036a02": "色不言外其內有色不言內。其所觀色。亦不",
    "T38n1782_003:1036a03": "言外。通緣內外根塵等諸色。作光明想故。今",
    "T38n1782_003:1036a04": "此第二內有色。有根等色故。其觀外色。唯觀",
    "T38n1782_003:1036a05": "外塵。作少多等。不緣根等作少多等故。瑜伽",
    "T38n1782_003:1036a06": "又云。無色界定不現在前者。此說觀外色。",
    "T38n1782_003:1036a07": "不依無色定。無色定不能緣外色故。上二解",
    "T38n1782_003:1036a08": "脫。初作光明想。後作少多等想。初後寬狹。兩",
    "T38n1782_003:1036a09": "觀有殊。顯揚二十說。此二解脫。除變化障。為",
    "T38n1782_003:1036a10": "於變化得自在故。變化既通四靜慮有故。初",
    "T38n1782_003:1036a11": "二解脫。通依四靜慮。但在根本。非近分地。彼",
    "T38n1782_003:1036a12": "欣趣修。都無通果。此容預修。有通果故。不同",
    "T38n1782_003:1036a13": "俱舍初二靜慮。能除欲界。初靜慮中。顯色貪",
    "T38n1782_003:1036a14": "故。作不淨觀。第三靜慮。俱舍論說。清淨相",
    "T38n1782_003:1036a15": "轉作淨光鮮行相轉故。唯第四靜慮離八災",
    "T38n1782_003:1036a16": "患。心證淨故。餘地雖有相似解脫。而不建",
    "T38n1782_003:1036a17": "立。非增上故。今者大乘。謂如有一已得捨念",
    "T38n1782_003:1036a18": "圓滿淨白。以此為依。修淨請聖行圓滿。於",
    "T38n1782_003:1036a19": "內淨不淨諸色。已得展轉相待想。展轉相入",
    "T38n1782_003:1036a20": "想。展轉一味想。是第三解脫行相。謂待諸淨",
    "T38n1782_003:1036a21": "色。於餘色中。謂為不淨。非不相待。若唯見一",
    "T38n1782_003:1036a22": "類。淨與不淨。二覺無故。是名初想。又於淨中",
    "T38n1782_003:1036a23": "不淨性所隨入。於不淨中淨性所隨入。由於",
    "T38n1782_003:1036a24": "薄皮所覆共謂為淨之中。現有三十六種不",
    "T38n1782_003:1036a25": "淨物故。是第二想。如是展轉。總一切色。合為",
    "T38n1782_003:1036a26": "一味清淨想解。是第三想。乃名成就。唯在",
    "T38n1782_003:1036a27": "第四靜慮地。有捨念淨故。論說超遇諸苦",
    "T38n1782_003:1036a28": "樂故。一切動亂已寂靜故。善磨瑩故。餘地不",
    "T38n1782_003:1036a29": "然。故唯第四。此亦內無色想。而觀外色。由前",
    "T38n1782_003:1036b01": "已說。故略不論。而立異稱。次四無色解脫。俱",
    "T38n1782_003:1036b02": "舍論說。以四無色定名為性。非無記。染非",
    "T38n1782_003:1036b03": "解脫故。亦非散善。性微劣故。近分解脫道。亦",
    "T38n1782_003:1036b04": "得解脫名。無間不然。所緣下故。彼要背下地",
    "T38n1782_003:1036b05": "方名解脫故。多說根本者。近分非全故。今者",
    "T38n1782_003:1036b06": "大乘。皆已離自地欲。依自根本地。重觀自境。",
    "T38n1782_003:1036b07": "思惟勝解。令障更遠。引生勝德。謂如有一。於",
    "T38n1782_003:1036b08": "彼空處已得離欲。即於虛空。思惟勝解。是名",
    "T38n1782_003:1036b09": "空處解脫行相。於彼識處。已得離欲。即於是",
    "T38n1782_003:1036b10": "識。思惟勝解。是名識處解脫行相。於無所有",
    "T38n1782_003:1036b11": "處。已得離欲。於識無邊處。思惟勝解。是名無",
    "T38n1782_003:1036b12": "所有處解脫行相。空識二名自地所緣行相",
    "T38n1782_003:1036b13": "為稱。無所有處。以識無有。為自地名。故於識",
    "T38n1782_003:1036b14": "處。思惟勝解。於有頂地。已得離染。更不於餘",
    "T38n1782_003:1036b15": "而作勝解。乃至遍於想可生處。即於是處應",
    "T38n1782_003:1036b16": "作勝解。無所有處。名想生處。今緣此無所有",
    "T38n1782_003:1036b17": "心心所。名非想非非想。故遍於此思惟勝解。",
    "T38n1782_003:1036b18": "至下當知。上說離染。依無學說。故瑜伽言。前",
    "T38n1782_003:1036b19": "七解脫。於已解脫。而生勝解身證者得。若依",
    "T38n1782_003:1036b20": "唯識。有二師說。一云伏初定已上染得滅定。",
    "T38n1782_003:1036b21": "二云伏第四定已上染得滅定。無所有處已",
    "T38n1782_003:1036b22": "下染可有伏義。令障轉遠。引生勝德。有頂一",
    "T38n1782_003:1036b23": "地。定未能伏故。瑜伽第十一。空識二解脫。",
    "T38n1782_003:1036b24": "有說離自地染。言上之二地。無說離自地染。",
    "T38n1782_003:1036b25": "字有學無學影略說故。雖在根本。亦非近",
    "T38n1782_003:1036b26": "分。滅盡解脫。大小乘俱說。即滅盡定。而無",
    "T38n1782_003:1036b27": "行相。棄想受故。然將入時。有二行相。謂依非",
    "T38n1782_003:1036b28": "想非非想處想及無想界想。初修久熟。二入",
    "T38n1782_003:1036b29": "別故出體性者。俱舍說論。前三無貪性。眷",
    "T38n1782_003:1036c01": "屬五蘊性。次四無色定善為性。第八滅定性。",
    "T38n1782_003:1036c02": "大乘之中。七十三卷。解五法中云。世間出世",
    "T38n1782_003:1036c03": "間正智為體。有漏者。以分別中世間正智為",
    "T38n1782_003:1036c04": "體。無漏者。即無分別智及後得智。唯慧為性。",
    "T38n1782_003:1036c05": "緣色非色及真如境。離諸定障。引生勝德。非",
    "T38n1782_003:1036c06": "餘能故。若相應體。初七以四蘊為性。眷屬五",
    "T38n1782_003:1036c07": "蘊性故。對法云。若定若慧。及彼相應諸心心",
    "T38n1782_003:1036c08": "所。無色界中。許有定道。無表色。第八解脫。",
    "T38n1782_003:1036c09": "以二十二法厭心種子為體。即不相應行蘊",
    "T38n1782_003:1036c10": "所攝。釋名者。初釋總名。後釋別名。總名者。",
    "T38n1782_003:1036c11": "瑜伽云。前七解脫。於已解脫。而生勝解。七所",
    "T38n1782_003:1036c12": "觀法。多分要伏。要斷彼地煩惱障染。方始修",
    "T38n1782_003:1036c13": "作。名已解脫。既今觀已解脫境。為除定障起",
    "T38n1782_003:1036c14": "神通功德。而生勝解。故名解脫。其身證者。於",
    "T38n1782_003:1036c15": "有頂染定未能離。但除彼地所有定障。起無",
    "T38n1782_003:1036c16": "諍等諸功德故。故成解脫。由此前言多分已",
    "T38n1782_003:1036c17": "離。不爾多言便為無用。第八解脫。棄背想受。",
    "T38n1782_003:1036c18": "故名解脫。前無間道。雖滅想受障。至滅盡定",
    "T38n1782_003:1036c19": "位。方得解脫名。由入滅定時。暫棄背想受障。",
    "T38n1782_003:1036c20": "所求今滿足故。立解脫名。非時方始解脫定",
    "T38n1782_003:1036c21": "障。先已離故。亦解亦脫。八者。是數釋",
    "T38n1782_003:1036c22": "也。次釋別名。初有色觀諸色解脫者。瑜伽",
    "T38n1782_003:1036c23": "云。由二因緣。名為有色。謂生欲界得色界定",
    "T38n1782_003:1036c24": "故。又於有光明而生勝解故。此觀欲界於勝",
    "T38n1782_003:1036c25": "處所制步多好惡劣勝等色。作光明想故。但",
    "T38n1782_003:1036c26": "名有色觀諸色。不言內有色觀外色。其有",
    "T38n1782_003:1036c27": "色非唯內故。諸所觀非唯外故。即外之色",
    "T38n1782_003:1036c28": "觀及有色之觀外色。皆依主釋也。內無色想",
    "T38n1782_003:1036c29": "觀外色者。由二因緣。名內無色想。一者謂已",
    "T38n1782_003:1037a01": "證得無色等至。亦自了知。得此定故。先依空",
    "T38n1782_003:1037a02": "處定。已離色界染故。顯揚云。內無色想者。依",
    "T38n1782_003:1037a03": "無色定。意解思惟故。二者不思惟內光明想",
    "T38n1782_003:1037a04": "故。名內無色。此言意顯已得空處內離色染。",
    "T38n1782_003:1037a05": "又自內心。不作光明相。名內無色。此已離染",
    "T38n1782_003:1037a06": "色。名之為外故。瑜伽云。若於是色。已得離",
    "T38n1782_003:1037a07": "欲。說彼為外。出於染故。即觀此色。作少多等",
    "T38n1782_003:1037a08": "解。名觀外諸色故。瑜伽云。又不思惟彼想明",
    "T38n1782_003:1037a09": "相。但於外色而作勝解。此說不作光明色觀。",
    "T38n1782_003:1037a10": "但作少多好惡等解。初四勝處。有色無色。各",
    "T38n1782_003:1037a11": "別觀色。若少若多。此總觀外少多好惡等故。",
    "T38n1782_003:1037a12": "與勝處別。外諸色之觀及內無色之觀外色。",
    "T38n1782_003:1037a13": "亦皆依主。內無色時。必須得空處等定。正觀",
    "T38n1782_003:1037a14": "外色。作勝解時。唯依色定。不依無色。無色不",
    "T38n1782_003:1037a15": "能觀於諸色少多等故。故瑜伽云。無色界定",
    "T38n1782_003:1037a16": "不現在前。淨解脫身作證具足住者。瑜伽云。",
    "T38n1782_003:1037a17": "已得捨念圓滿清白。以此為依。修習清白聖",
    "T38n1782_003:1037a18": "行圓滿。名淨解脫。此說第四靜慮中。離尋伺",
    "T38n1782_003:1037a19": "喜樂三地障故。捨念圓滿。清白名淨故。瑜伽",
    "T38n1782_003:1037a20": "云。謂已超過諸苦樂故。一切亂動已寂靜故。",
    "T38n1782_003:1037a21": "善摩瑩故。離淨不淨變化障故。名為解脫。",
    "T38n1782_003:1037a22": "此亦內無色而觀外色。作淨不淨相待相入一",
    "T38n1782_003:1037a23": "味淨想。由前已說內無色言。所以今略。既略",
    "T38n1782_003:1037a24": "於內。故亦略於觀外色等。但言淨解脫。顯揚",
    "T38n1782_003:1037a25": "論說。一向意解思惟淨妙者。隨轉理門。或依",
    "T38n1782_003:1037a26": "彼觀成滿之時。展轉一味。唯觀淨想。故作是",
    "T38n1782_003:1037a27": "說。身作證者。於此住中。一切賢聖。多所住故。",
    "T38n1782_003:1037a28": "身者意身。作證者由於智斷得作證故。諸根",
    "T38n1782_003:1037a29": "得境。唯身根親。今勝餘根故。獨得證名。故",
    "T38n1782_003:1037b01": "此亦如是。前二解脫。意解思惟。尚疎遠故。與",
    "T38n1782_003:1037b02": "其觀名。今此解脫。除障最勝。聖意親取。名身",
    "T38n1782_003:1037b03": "作證。由此聖者多住於此。及第八解脫。此二",
    "T38n1782_003:1037b04": "勝故。於二界中。各在邊故。世尊經中說。身作",
    "T38n1782_003:1037b05": "證於色無色障斷無餘。證得轉依勝餘六故。",
    "T38n1782_003:1037b06": "具足住者。第四靜慮根本圓滿。第八亦爾。九",
    "T38n1782_003:1037b07": "次第定。得圓滿故。空無邊處解脫者。顯揚云。",
    "T38n1782_003:1037b08": "虛空者。謂色對治所緣境界。空其色故無邊",
    "T38n1782_003:1037b09": "者。十方諸相不可分別。名空無邊。處者。謂彼",
    "T38n1782_003:1037b10": "地中定等諸所依法能依行者。所緣虛空所",
    "T38n1782_003:1037b11": "依之處。名為處也。欲色二界。相狀易知。彼界",
    "T38n1782_003:1037b12": "難了。獨與處名。空無邊是境。處是能緣。空無",
    "T38n1782_003:1037b13": "邊之處。依主釋也。下皆准知。識無邊處者。謂",
    "T38n1782_003:1037b14": "緣無邊虛空之識。今緣此識。而為境界。十方",
    "T38n1782_003:1037b15": "諸想不可知故。名識無邊。處即能緣。義如前",
    "T38n1782_003:1037b16": "說。無所有處者。謂於識上境界。推求之時。",
    "T38n1782_003:1037b17": "無少所得。除無所有。無別境界。由唯見此境",
    "T38n1782_003:1037b18": "極寂靜故。無所有此細超前觀。以上境無少",
    "T38n1782_003:1037b19": "所有少亦無故。餘義如前。非想非非想處者。",
    "T38n1782_003:1037b20": "非想者。謂超過無所有想。無所有處。猶有麁",
    "T38n1782_003:1037b21": "想故。非非想者。謂於無所有處上境界。推求",
    "T38n1782_003:1037b22": "之時。唯得緣無所有極細心心所。由唯見此",
    "T38n1782_003:1037b23": "極寂靜故。前無處有處。唯緣識處已上諸境",
    "T38n1782_003:1037b24": "少分亦無。此有頂地。唯緣無所有處能緣心",
    "T38n1782_003:1037b25": "心所。不同彼地有麁想故。名為非想。仍由有",
    "T38n1782_003:1037b26": "唯無此極寂靜心在故。名非非想。非者無也。",
    "T38n1782_003:1037b27": "非全無想故。餘義同前。想受滅解脫身作證",
    "T38n1782_003:1037b28": "具足住者。由想受二強勝於餘之心行故。厭",
    "T38n1782_003:1037b29": "患勞慮暫求止息。止息此時。要斷障得名為",
    "T38n1782_003:1037c01": "解脫。為滅想受之解脫。依主釋也。上七解脫。",
    "T38n1782_003:1037c02": "皆持業釋。謂有色觀諸色即解脫。解脫障故。",
    "T38n1782_003:1037c03": "乃至非想非非想即解脫。亦可以別簡通得",
    "T38n1782_003:1037c04": "依主釋。謂有色觀諸色之解脫。經等持者。九",
    "T38n1782_003:1037c05": "等持。平等持心至境名等持。即定也。此有九",
    "T38n1782_003:1037c06": "種。如前說。等至者。九等至。色四。無色四。及",
    "T38n1782_003:1037c07": "滅蓋等至。由定前心折伏沈掉心不高下。名",
    "T38n1782_003:1037c08": "等。所以今至途中安和之位。故名等至。或",
    "T38n1782_003:1037c09": "由定心折伏沈掉。至此平等安和之位。故名",
    "T38n1782_003:1037c10": "等至。此中等持等至二法。攝一切盡。更舉勝",
    "T38n1782_003:1037c11": "定。顯皆安住。故復說言靜慮念等。正決擇者",
    "T38n1782_003:1037c12": "無漏慧也。妄見者。一切不正見。惡慧者。一切",
    "T38n1782_003:1037c13": "邪推求。及不正知。如其次第。配後三度。唯",
    "T38n1782_003:1037c14": "識等說六唯自利。今利他者。多分自利。迴即",
    "T38n1782_003:1037c15": "利他。不相違也。",
    "T38n1782_003:1037c16": "經。雖為白衣(至)常樂遠離。贊曰。自下第二同",
    "T38n1782_003:1037c17": "類益流權。具有十八句。此中四句。一處俗持",
    "T38n1782_003:1037c18": "真執。二居家不染塵。三妻拏無愛情。四威",
    "T38n1782_003:1037c19": "里除尋意。菩薩性戒。通俗通持。出家威儀。俗",
    "T38n1782_003:1037c20": "多缺犯。故今處俗真軌恒持。諸在家者。三界",
    "T38n1782_003:1037c21": "所縛。彼雖居家。離三界染。三界者。謂欲界。",
    "T38n1782_003:1037c22": "色界。無色界。欲所屬界。乃至無色所屬界。故",
    "T38n1782_003:1037c23": "以為名。如胡椒飲。如金剛環。界中有欲。界唯",
    "T38n1782_003:1037c24": "有色。界中無色故。名為欲界等。妻子化現。梵",
    "T38n1782_003:1037c25": "行恒持。無愛染故。雖有眷屬。而無親里之尋。",
    "T38n1782_003:1037c26": "離諸尋故。",
    "T38n1782_003:1037c27": "經。雖服寶飾(至)為味至等。贊曰。此中二句。",
    "T38n1782_003:1037c28": "一二嚴恒自飾。二兩食常為味。同俗外嚴。同",
    "T38n1782_003:1037c29": "真內飾。所以雖資寶營。而以相好嚴身。濟",
    "T38n1782_003:1038a01": "物受食。自利居禪。二利齊修。定散雙處。凡",
    "T38n1782_003:1038a02": "食有四。謂段觸思識。靜慮等法。破壞有故。實",
    "T38n1782_003:1038a03": "非食體。但取味證。故不名食。故佛地經云。廣",
    "T38n1782_003:1038a04": "大法味喜樂所持。與出世法為食。不與世間",
    "T38n1782_003:1038a05": "法為食。食者資長有漏識故。如別章說。",
    "T38n1782_003:1038a06": "經。雖同樂著(至)意樂不壞。贊曰。此有二句。",
    "T38n1782_003:1038a07": "一縱蕩利群生。二形邪心重法。博者六博。",
    "T38n1782_003:1038a08": "樗蒱之流。奕者碁奕。象戲之屬。而於彼類。不",
    "T38n1782_003:1038a09": "誑不欺。不誣不詐。方便調化。名熟有情。形雖",
    "T38n1782_003:1038a10": "同於外道苦行稟彼軌儀。而亦修作內心。於",
    "T38n1782_003:1038a11": "佛法意樂不壞。得不壞信故。",
    "T38n1782_003:1038a12": "經。雖明一切(至)說法上首。贊曰。此有二句。",
    "T38n1782_003:1038a13": "一明外寶重內。二處會為說首。佛之正法名",
    "T38n1782_003:1038a14": "為內苑。而於此法樂。常寶贊翫好。或真如",
    "T38n1782_003:1038a15": "理。名為內苑。初地以上。得法苑樂。故雖處鄉",
    "T38n1782_003:1038a16": "邑眾會之中。證達即深。說為上首。舊云一切",
    "T38n1782_003:1038a17": "見敬為供養中最者。由為說上首。所以一切",
    "T38n1782_003:1038a18": "見敬。皆供養之中為第一也。",
    "T38n1782_003:1038a19": "經。為隨世教(至)示有所習。贊曰。此有二句。",
    "T38n1782_003:1038a20": "一順世現禮儀。二隨俗求財利。世間尊卑禮",
    "T38n1782_003:1038a21": "儀忠孝示無與乖。舊云。執持正法。攝諸長",
    "T38n1782_003:1038a22": "幼。正法者。世禮儀也。示習俗利。方便攝財。",
    "T38n1782_003:1038a23": "濟諸貧乏。舊曰。一切治生諧偶獲利之時。",
    "T38n1782_003:1038a24": "不生喜悅。大意同也。",
    "T38n1782_003:1038a25": "經。為益含識(至)誘開童蒙。贊曰。此有四句。",
    "T38n1782_003:1038a26": "一演靜能益。二理斷功能平。三法延訓",
    "T38n1782_003:1038a27": "大乘。四席問教初學。市演衢靜。觸處濟生",
    "T38n1782_003:1038a28": "也。西方斷事。委在平直之人。故為群生理諸",
    "T38n1782_003:1038a29": "王家之務。恐有枉曲。以損生故。餘二可知。",
    "T38n1782_003:1038b01": "經。入諸婬舍(至)遊諸伎樂。贊曰。此有二句。",
    "T38n1782_003:1038b02": "一處欲勸超染。二遊偶令念知。令彼正念正",
    "T38n1782_003:1038b03": "知不因伎樂業妄憶邪解故。舊云入諸",
    "T38n1782_003:1038b04": "酒肆。能立其志。酒肆多有絃歌。立志令正知",
    "T38n1782_003:1038b05": "念也。文雖有異。意會可知。",
    "T38n1782_003:1038b06": "經。若在長者(至)斷其貪著。贊曰。自下第三。",
    "T38n1782_003:1038b07": "為尊誘下權。室富。眾望權高。稱為長者。故",
    "T38n1782_003:1038b08": "說勝法勸厭欲塵。齒下家貧。懷道自逸。名",
    "T38n1782_003:1038b09": "為居士。財食既多不足故。能斷其貪著。",
    "T38n1782_003:1038b10": "經。若在剎帝利(至)除其我慢。贊曰。此有二句。",
    "T38n1782_003:1038b11": "西域好種。總有四類。一婆羅門。此云淨行。少",
    "T38n1782_003:1038b12": "持戒行。以道自居。二剎帝利。此云官族。居位",
    "T38n1782_003:1038b13": "自怡。化洽人庶。三吠舍。此云坐收。居賤貨",
    "T38n1782_003:1038b14": "貴。以殉軀形。四戒達羅。此云耕。墾農治",
    "T38n1782_003:1038b15": "生。以供職貢。初二高勝。所以偏影。官族理",
    "T38n1782_003:1038b16": "務。人眾輕彼。多生瞋恚。故教忍辱。淨行持",
    "T38n1782_003:1038b17": "道。自尊卑人。故除其慢。",
    "T38n1782_003:1038b18": "經。若在大臣(至)示以忠孝。贊曰。此有二句。",
    "T38n1782_003:1038b19": "大臣曲濁。多枉無事。故教正法。王子憍奢。",
    "T38n1782_003:1038b20": "鮮剋遊禮。故示忠孝。",
    "T38n1782_003:1038b21": "經。若在內官(至)殊勝意樂。贊曰。官女內嬪。",
    "T38n1782_003:1038b22": "意多婬逸。故能化正。內官者。掌內之官。西方",
    "T38n1782_003:1038b23": "立此。以治後宮。如長秋監宮官之類也。庶人",
    "T38n1782_003:1038b24": "修習三福業事。謂施戒修。名相似福。似出世",
    "T38n1782_003:1038b25": "福。名相似福。殊勝意樂者。及上勝信解也。或",
    "T38n1782_003:1038b26": "相似福之勝意樂。或福與意樂。二種各別。不",
    "T38n1782_003:1038b27": "能修勝出世之福。唯修勝意。舊本無此殊勝",
    "T38n1782_003:1038b28": "意樂。",
    "T38n1782_003:1038b29": "經。若在梵天(至)利益安樂。贊曰。此有三句。",
    "T38n1782_003:1038c01": "明在天尊。梵天居在初定。謂天下而獨尊。今",
    "T38n1782_003:1038c02": "示諸靜慮差別。令知非獨尊故。又在四禪。各",
    "T38n1782_003:1038c03": "能為主。未定差別。舊云誨以勝慧未諸定",
    "T38n1782_003:1038c04": "也。帝釋在天。多為常想。示諸自在一切無常。",
    "T38n1782_003:1038c05": "護世四王。各領方域。令護一切平等利樂。",
    "T38n1782_003:1038c06": "經。是無垢稱(至)饒益有情。贊曰。此即第二總",
    "T38n1782_003:1038c07": "結昔權。此之善巧。皆方便慧。復名門者。此能",
    "T38n1782_003:1038c08": "出生諸福慧故。",
    "T38n1782_003:1038c09": "經。其以方便現身有疾。贊曰。此下第二。顯",
    "T38n1782_003:1038c10": "其今權。於中復二。一現身權。身有疾故。二現",
    "T38n1782_003:1038c11": "語權。語說法故。此身權也。問。欲現身權。方",
    "T38n1782_003:1038c12": "便多種。何故今現其身疾也。答。現疾之意。略",
    "T38n1782_003:1038c13": "有十種。一來問疾者因說化故。二希望世尊",
    "T38n1782_003:1038c14": "令問疾故。三顯無始來身皆疾故。四明慈悲",
    "T38n1782_003:1038c15": "心隨生疾故。五為識凡聖病之因故。六令有",
    "T38n1782_003:1038c16": "疾者調伏心故。七令餘下位知非類故。八妙",
    "T38n1782_003:1038c17": "詳高德方能對故。九因與對揚為大利故。十",
    "T38n1782_003:1038c18": "顯如來身威德大故。如下經文。不繁具顯。",
    "T38n1782_003:1038c19": "經。以其疾故(至)皆經因疾。贊曰。下顯語權。",
    "T38n1782_003:1038c20": "於中有二。初明所化。後正明權。此初文也。諸",
    "T38n1782_003:1038c21": "問疾者。皆所化故。",
    "T38n1782_003:1038c22": "經。時無垢稱(至)廣為說法。贊曰。下正明權。",
    "T38n1782_003:1038c23": "有二。初票。後顯。此票也。",
    "T38n1782_003:1038c24": "經。言諸仁者(至)不可保信。贊曰。此顯語權。",
    "T38n1782_003:1038c25": "有三。初教厭離。次勸欣求。下諸仁者於如",
    "T38n1782_003:1038c26": "來身應生厭離。於如來身應起欣樂等是。諸",
    "T38n1782_003:1038c27": "修行門不過二故。後明利益。是無垢稱為諸",
    "T38n1782_003:1038c28": "集會來問疾者如應說法下是。初文有五。教",
    "T38n1782_003:1038c29": "生五種厭壞觀故。一觀生滅無常義。二為苦",
    "T38n1782_003:1039a01": "所惱下。觀逼迫。是苦義。三是身如聚沫下。",
    "T38n1782_003:1039a02": "觀非實有。是空義。四是身無主下。歎不自",
    "T38n1782_003:1039a03": "在。是無我義。五是身不淨下。歎其可污。是不",
    "T38n1782_003:1039a04": "淨義。夫入觀法。初觀無常。無常故苦。苦故",
    "T38n1782_003:1039a05": "空。空故無我。便入真諦。今加不淨。令深厭",
    "T38n1782_003:1039a06": "故。此歎生滅無常者。無彼常有。常無相故。總",
    "T38n1782_003:1039a07": "標無常。亦別顯生為無常之根本。故得無常",
    "T38n1782_003:1039a08": "名。真如常有。神我常無。此有為身。本無今",
    "T38n1782_003:1039a09": "有。有非常有。不同真如。本有還無。無非常",
    "T38n1782_003:1039a10": "無。不同神我。無二常相。故言無常。餘三別",
    "T38n1782_003:1039a11": "顯。無強者老死相。壞命力故。此上總顯一",
    "T38n1782_003:1039a12": "期無常。朽故速疾。念念生滅。剎那百二十是",
    "T38n1782_003:1039a13": "名呾剎那。咀剎那六十名臘縛。臘縛三十名",
    "T38n1782_003:1039a14": "一牟呼粟多牟呼粟多十八名一時。時十",
    "T38n1782_003:1039a15": "二名一日。三十日為一月。十二月為一年。如",
    "T38n1782_003:1039a16": "是一生。乃為無量生滅切割。或無常者是總",
    "T38n1782_003:1039a17": "句。此無常。無強盛之滅堅牢之勢剛健之",
    "T38n1782_003:1039a18": "力。衰朽還故。念念迅速。誑惑人故。不可",
    "T38n1782_003:1039a19": "保任信之為常住也。又欲界身無強。色界身",
    "T38n1782_003:1039a20": "無堅。無色界身無力。皆是朽故迅速。不可保",
    "T38n1782_003:1039a21": "信之法。",
    "T38n1782_003:1039a22": "經。為苦所惱(至)變壞之法。贊曰。下觀逼迫。",
    "T38n1782_003:1039a23": "文中有二。初釋苦相。後勸自恃。此初文也。",
    "T38n1782_003:1039a24": "苦乃八苦三苦之所惱故。八苦者。一生苦。此",
    "T38n1782_003:1039a25": "有二種。一眾苦所逼故。二餘苦所依故。於母",
    "T38n1782_003:1039a26": "胎中生熟藏間。具受種種極不淨物所逼迫",
    "T38n1782_003:1039a27": "故。正出胎時。後受支體逼切大苦。自後復",
    "T38n1782_003:1039a28": "有老病死等眾苦隨遂。二老苦。時分變壞苦",
    "T38n1782_003:1039a29": "故。三病苦。大種變易苦故。四死苦。壽命變壞",
    "T38n1782_003:1039b01": "苦故。五怨憎會苦。合會生苦故。六愛別離",
    "T38n1782_003:1039b02": "苦。別離生苦故。七求不得苦。所希不果生",
    "T38n1782_003:1039b03": "苦故。如有頌言。趣求諸欲人。常起於希望。",
    "T38n1782_003:1039b04": "諸欲若不隨。惱壞如箭中。八略攝一切五取",
    "T38n1782_003:1039b05": "蘊苦。麁重不安生苦故。為此八苦之所惱亂。",
    "T38n1782_003:1039b06": "與煩惱病為所依器。多諸過患。一百五苦所",
    "T38n1782_003:1039b07": "隨逐故。變壞之法。不久停故。無常故苦。生分",
    "T38n1782_003:1039b08": "無常為緣故苦苦性可了知。滅分無常為緣",
    "T38n1782_003:1039b09": "故壞苦性可了知。俱分無常為緣故行苦性",
    "T38n1782_003:1039b10": "可了知。故以變壞。而釋苦義。",
    "T38n1782_003:1039b11": "經。諸仁者(至)所不為怙。贊曰。勸其不恃也。",
    "T38n1782_003:1039b12": "勿恃惡身而生惑業。諸有智人。名聽慧者。",
    "T38n1782_003:1039b13": "所不恃故。俱恃皆是愚癡眾生。",
    "T38n1782_003:1039b14": "經。是身如聚法(至)徒顛倒起。贊曰。次下十",
    "T38n1782_003:1039b15": "句。觀非實有。所執實法。五蘊為性。非實故",
    "T38n1782_003:1039b16": "空。此中五句。身如聚法者。瑜伽八十四云。",
    "T38n1782_003:1039b17": "速增減故。水界生故。思飲食味水所生故。不",
    "T38n1782_003:1039b18": "可揉捼故。非如泥團可令轉變造作餘物故。",
    "T38n1782_003:1039b19": "此經言不可撮摩。撮摩者揉捼義。又實非聚。",
    "T38n1782_003:1039b20": "似聚現故。乃能發起有情解故。如浮泡者。三",
    "T38n1782_003:1039b21": "和合生。不久堅住。相似法故。內迷真境。次有",
    "T38n1782_003:1039b22": "業緣。有煩惱潤。所生起故。又速謝起不堅住",
    "T38n1782_003:1039b23": "故。言不久立。如陽炎者。飇動性故。無量種相",
    "T38n1782_003:1039b24": "變異生故。令於所緣顛倒轉故。故從煩惱湯",
    "T38n1782_003:1039b25": "愛所生。如春陽炎。遙看似水。諸熱渴惱鹿。",
    "T38n1782_003:1039b26": "多奔趣之。非水水想。名渴愛生。諸有為身。從",
    "T38n1782_003:1039b27": "諸煩惱渴愛所生。亦復如是。如芭蕉者。中貞",
    "T38n1782_003:1039b28": "本不堅實故。枝葉廣大速即壞故。如明眼人",
    "T38n1782_003:1039b29": "持利刀入於林。取端直芭蕉柱。斷其根枝葉。",
    "T38n1782_003:1039c01": "都無所獲。何況有實。如幻事者。譬如幻士。住",
    "T38n1782_003:1039c02": "四衢道。幻作四種諸幻化事。都非實有。顛倒",
    "T38n1782_003:1039c03": "起故。",
    "T38n1782_003:1039c04": "經。是身如夢(至)念念不住。贊曰。下別五喻。",
    "T38n1782_003:1039c05": "如夢。意說如夢所見。此境非真。虛妄見故。由",
    "T38n1782_003:1039c06": "業感身。業為本質。身如影故。谷靜響聲。都",
    "T38n1782_003:1039c07": "非實有。此聲屬本發處因緣。此身亦爾。屬本",
    "T38n1782_003:1039c08": "因緣。非今別有。如雲如電。如文可知。然攝大",
    "T38n1782_003:1039c09": "乘八喻依他。般若九喻。此中十喻。依他不實。",
    "T38n1782_003:1039c10": "所以成空。依義異故。各據一門。不可和會。",
    "T38n1782_003:1039c11": "經。是身無主(至)四大為家。贊曰。下第四觀",
    "T38n1782_003:1039c12": "不自在。合有九句。初六句。正顯空故無我。後",
    "T38n1782_003:1039c13": "三句。復顯無我故空。此初也。主者總名。次四",
    "T38n1782_003:1039c14": "是別名。後一句總顯無我。主謂主宰。我之總",
    "T38n1782_003:1039c15": "名故。地無常定主故以為喻。我是自在。緣",
    "T38n1782_003:1039c16": "三世故。有情者。在過去世。至于今故。命者。",
    "T38n1782_003:1039c17": "現壽可存活故。補特伽羅。此云數取趣。數數",
    "T38n1782_003:1039c18": "流轉取五趣故。從今現在取未來故。此凡夫",
    "T38n1782_003:1039c19": "外道計執三世總別之我。今舉四大虛空為",
    "T38n1782_003:1039c20": "喻。期體皆無。總身以四大為家。假合所成。",
    "T38n1782_003:1039c21": "由來不實。故無我也。我必常一。非假他故。蘊",
    "T38n1782_003:1039c22": "界處法。非常一故。舊經五句。無此數取趣。仍",
    "T38n1782_003:1039c23": "非次第。此四別我。與金剛般若天親論同。",
    "T38n1782_003:1039c24": "經。是身為空(至)風力所轉。贊曰。下之三句。無",
    "T38n1782_003:1039c25": "我故空。二行隨一。得入真故。以離我及我所",
    "T38n1782_003:1039c26": "故空。無實知故無我。無我故空。更無有因能",
    "T38n1782_003:1039c27": "作於身。但為風所動故。無我所無我所故空。",
    "T38n1782_003:1039c28": "若是我所。必我作故。以彼空行空我我所故。",
    "T38n1782_003:1039c29": "對法論言。蘊界處中。我我所非有。所以成空。",
    "T38n1782_003:1040a01": "經。是身不淨(至)必歸磨滅。贊曰。下觀可厭",
    "T38n1782_003:1040a02": "污。合有七句。此中有二。不淨有五。一種子不",
    "T38n1782_003:1040a03": "淨。感業所招。父母精血所共成故。二住所",
    "T38n1782_003:1040a04": "不淨。於其母胎生熟藏間。所依位故。三自",
    "T38n1782_003:1040a05": "相不淨。三十六物所集成故。四共相不淨。九",
    "T38n1782_003:1040a06": "孔常流清穢惡故。五畢竟不淨。身壞以後成",
    "T38n1782_003:1040a07": "糞成灰等故。故言不淨穢惡充滿。雖復種種",
    "T38n1782_003:1040a08": "塗香洗浴。終必歸於不淨臭穢。是身虛危。",
    "T38n1782_003:1040a09": "誰非不淨。不淨之物。必是虛偽。歸磨滅故。",
    "T38n1782_003:1040a10": "經。是身多患(至)之所逼迫。贊曰。此中二句。",
    "T38n1782_003:1040a11": "多過患者。多病患故。四百四病者。一大不調。",
    "T38n1782_003:1040a12": "一百一病生。四大不調。故有爾病。一大為本。",
    "T38n1782_003:1040a13": "所起為百。此據總數。上多至百。下至一故。或",
    "T38n1782_003:1040a14": "由十十惡業道因。感此四大所起果身。故各",
    "T38n1782_003:1040a15": "成百。十十惡業道者。返其百福莊嚴身故。一",
    "T38n1782_003:1040a16": "自作十惡。二教他作。三讚難作。四慶慰作。",
    "T38n1782_003:1040a17": "五少分作。六多分作。七全分作。八少時作。九",
    "T38n1782_003:1040a18": "長時作。十盡形作十惡業道。故得果時。有此",
    "T38n1782_003:1040a19": "四大。及四大所生。各一百病。合名四百四病。",
    "T38n1782_003:1040a20": "如水墜級者。西方水井。如此古人旁穿其",
    "T38n1782_003:1040a21": "井。以為近道。近道名墜。級謂階道。以木為",
    "T38n1782_003:1040a22": "蹬級。扱況坑入出。亭中取水。年深日久。",
    "T38n1782_003:1040a23": "自致朽爛。身亦如是。或級謂級索。日久自朽。",
    "T38n1782_003:1040a24": "身亦如是。舊云丘井。乃意難知。",
    "T38n1782_003:1040a25": "經。是身無定(至)所共合成。贊曰。此有三句。",
    "T38n1782_003:1040a26": "不定常主。彼要常死。煩惱如怨賊。四大如",
    "T38n1782_003:1040a27": "毒蛇。遍體充滿。如腐草為積。名為空聚。蘊處",
    "T38n1782_003:1040a28": "界聚身空無有實。其義亦爾。舊亦少異。智者",
    "T38n1782_003:1040a29": "當知。",
    "T38n1782_003:1040b01": "經。諸仁者(至)應起欣樂。贊曰。下次勸求。於",
    "T38n1782_003:1040b02": "中有三。初總票勸。所以者何下。次示相勸。",
    "T38n1782_003:1040b03": "諸仁者如來之身功德如是下。後結成勸。此",
    "T38n1782_003:1040b04": "初文也。結前生後。標勸相故。",
    "T38n1782_003:1040b05": "經。所以者何。贊曰。下示相勸。初徵後顯。此",
    "T38n1782_003:1040b06": "徵詞也。有何所以。厭如是身。欣如來身。",
    "T38n1782_003:1040b07": "經。如來身者(至)共所集成。贊曰。下顯示相有",
    "T38n1782_003:1040b08": "三。初示法身相。後示報化相。此初文也。諸",
    "T38n1782_003:1040b09": "佛法身。真如。恒沙萬德。性共集成。現隱難",
    "T38n1782_003:1040b10": "知。但可總說。故言無量善法成也。",
    "T38n1782_003:1040b11": "經。從修無量(至)智慧所生。贊曰。下顯報化二",
    "T38n1782_003:1040b12": "身功德。金剛般若云。一切諸佛。從此經出。一",
    "T38n1782_003:1040b13": "切如來。從此經生。法身顯故。報身實德。化體",
    "T38n1782_003:1040b14": "化成。實假雖殊。因無別故。初總德因。後別德",
    "T38n1782_003:1040b15": "因。此總德因也。恒沙萬德。福智攝故。佛身功",
    "T38n1782_003:1040b16": "德。皆唯無漏。此下說因。亦皆無漏。",
    "T38n1782_003:1040b17": "經。修無量(至)智見所生。贊曰。下顯別德因。",
    "T38n1782_003:1040b18": "有十五句。此中一因。從五蘊生。一戒蘊。一切",
    "T38n1782_003:1040b19": "無漏戒為性。二定蘊。一切無漏定為性。三慧",
    "T38n1782_003:1040b20": "蘊。一切無漏緣有為慧為性。四解脫蘊。一切",
    "T38n1782_003:1040b21": "無漏勝解數為性。五解脫智見蘊。緣一切無",
    "T38n1782_003:1040b22": "為解脫無漏智為性。此五勝故。積聚多故。偏",
    "T38n1782_003:1040b23": "立為蘊。小乘舊名五分法身。",
    "T38n1782_003:1040b24": "經。從修慈悲(至)願力智生。贊曰。此有二句。",
    "T38n1782_003:1040b25": "初四無量。佛為實觀。次十婆羅密多。調伏",
    "T38n1782_003:1040b26": "寂靜。皆唯淨戒。靜慮解脫等持等至。皆唯是",
    "T38n1782_003:1040b27": "定。餘如自名。前已說故。",
    "T38n1782_003:1040b28": "經。從修一切(至)修止觀生。贊曰。此有五句。",
    "T38n1782_003:1040b29": "從修一切到彼岸生者。菩薩所修二利方行。",
    "T38n1782_003:1040c01": "皆令行者能到彼岸。皆名波羅蜜多。十六勝",
    "T38n1782_003:1040c02": "故。偏得其名。今顯通義。故餘萬行。皆名到彼",
    "T38n1782_003:1040c03": "岸。舊云方便。六通方便六通之義。如威力",
    "T38n1782_003:1040c04": "中已略分別。三明者。一宿命明。二生死智明。",
    "T38n1782_003:1040c05": "三漏盡明。此即三通。除摧障故。妙用難測。",
    "T38n1782_003:1040c06": "作用弘廣。立以通名。此除三際愚。照深遠",
    "T38n1782_003:1040c07": "故。復立為明。菩提分法。止觀定慧。並如前說。",
    "T38n1782_003:1040c08": "經。從修十力(至)善法生。贊曰。此有四句。十",
    "T38n1782_003:1040c09": "力無畏十八不共。並如前說。斷惡集善。聖道",
    "T38n1782_003:1040c10": "能故。",
    "T38n1782_003:1040c11": "經。從修諦實(至)清淨業生。贊曰。此有三句。",
    "T38n1782_003:1040c12": "一諦實生。證實諦理。或行實行。或諦實語之",
    "T38n1782_003:1040c13": "所生故。不放逸生。防惡修善之所起故。清淨",
    "T38n1782_003:1040c14": "業生。廣運三樂所生起故。",
    "T38n1782_003:1040c15": "經。諸仁者(至)發心求證。贊曰。下結成勸有",
    "T38n1782_003:1040c16": "二。一勸證果。二歡修因。或初勸證佛法身。後",
    "T38n1782_003:1040c17": "勸修報化因。此初文也。皆應發心求當果",
    "T38n1782_003:1040c18": "證。或理不可生。但求證會。舊文唯一。無此二",
    "T38n1782_003:1040c19": "殊。",
    "T38n1782_003:1040c20": "經。汝等欲得(至)三菩提心。贊曰。此勸修因。",
    "T38n1782_003:1040c21": "因即菩提心。或勸修報化因。報化因者。菩提",
    "T38n1782_003:1040c22": "心是。欲得此身斷諸有情煩惱業病。乃斷四",
    "T38n1782_003:1040c23": "大違損病者。當發無上正等覺心。正等覺心。",
    "T38n1782_003:1040c24": "二利因故。得佛身者自利。斷他病者者利他。",
    "T38n1782_003:1040c25": "經。是無垢稱(至)三菩提心。贊曰。此下第三明",
    "T38n1782_003:1040c26": "利益。",
    "T38n1782_003:1040c27": "聲聞品",
    "T38n1782_003:1040c28": "此下二品。別敘昔權。權有二。一權化聲聞。",
    "T38n1782_003:1040c29": "二權化菩薩。權巧示疾。希問濟生。佛命聲聞。",
    "T38n1782_003:1041a01": "令慰大士。彼皆詞退。昔屈高人。今辨彼事。",
    "T38n1782_003:1041a02": "故名聲聞品。舊云弟子品。形同佛相。偏得",
    "T38n1782_003:1041a03": "其名。佛知聲聞識非彼子對。乃顯彼高德。",
    "T38n1782_003:1041a04": "所以命之。欲令二乘有取捨故。",
    "T38n1782_003:1041a05": "經。時無垢稱(至)來問我癡。贊曰。此品有二。",
    "T38n1782_003:1041a06": "初巧權心念希佛垂哀。後大聖悲慈別問令",
    "T38n1782_003:1041a07": "往。此初文也。寢者眠。頓者因。示臥危蔦招",
    "T38n1782_003:1041a08": "問疾故。",
    "T38n1782_003:1041a09": "經。爾時世尊(至)哀愍彼故。贊曰。下大聖慈悲",
    "T38n1782_003:1041a10": "別問令往。大文有三。初票令問之意。次命",
    "T38n1782_003:1041a11": "十德。皆詞不堪。後結類。聲聞皆辭不散。此",
    "T38n1782_003:1041a12": "初文也。十大聲聞。略為五對。內寂身心。外彰",
    "T38n1782_003:1041a13": "詞理。偏濟貧苦。等現慈悲。訓示初機。教成",
    "T38n1782_003:1041a14": "先學。隨通御善。令悔息愆。讚說出家。規乞供",
    "T38n1782_003:1041a15": "侍。彼隨對折。若便緘言。道跡既殊。權方遂",
    "T38n1782_003:1041a16": "異。由此十聖詞屈。為五對以區分。",
    "T38n1782_003:1041a17": "經。告舍利子(至)問安其疾。贊曰。下命十德。",
    "T38n1782_003:1041a18": "皆詞不堪。文皆有二。一命。二詞。此命也。",
    "T38n1782_003:1041a19": "經。舍利子(至)詣彼問疾。贊曰。下調也。文各",
    "T38n1782_003:1041a20": "有三。初總陳道屈。次別顯理窮。後結答由",
    "T38n1782_003:1041a21": "詞。卑躬請退。此初文也。鶖子雖寂身心。不能",
    "T38n1782_003:1041a22": "亡形三界。除囂入靜。不能即寂而用。因斯被",
    "T38n1782_003:1041a23": "屈。故答無堪。",
    "T38n1782_003:1041a24": "經。所以者何。贊曰。下顯理窮。文皆有二。初",
    "T38n1782_003:1041a25": "徵。後顯。此徵也。",
    "T38n1782_003:1041a26": "經。憶念我者(至)宴坐樹下。贊曰。下顯窮詞。",
    "T38n1782_003:1041a27": "文皆有二。初陳已事。後顯他詞。此初文也。若",
    "T38n1782_003:1041a28": "作晏(烏間反)默也。今為晏(烏見反)安也。入滅盡定。",
    "T38n1782_003:1041a29": "以有漏六識起必勞慮。厭患彼故。今令不行。",
    "T38n1782_003:1041b01": "已無漏七。故唯說六。就二乘者。入非想定",
    "T38n1782_003:1041b02": "無漏心位。令心心所。漸細漸微。微微心時。所",
    "T38n1782_003:1041b03": "熏成種。能令六識不行之用。即說此用為滅",
    "T38n1782_003:1041b04": "盡定。依種子立。如別章說。或宴坐者。入無",
    "T38n1782_003:1041b05": "想定。安寂身心。非滅定也。",
    "T38n1782_003:1041b06": "經。時無垢稱(至)而作是言。贊曰。下顯他詞。",
    "T38n1782_003:1041b07": "文皆有二。初陳至軌。後正陳詞。此初文也。無",
    "T38n1782_003:1041b08": "垢德望雖高。形隨凡俗。聲聞道居下位。貌",
    "T38n1782_003:1041b09": "像如來。故隨類以化群生。來儀稽首。羅什。詞",
    "T38n1782_003:1041b10": "屈姚主。景染欲塵。入俗為長者之客。預僧作",
    "T38n1782_003:1041b11": "沙彌之服。不能屈折高德下禮僧流。遂刪來",
    "T38n1782_003:1041b12": "者之儀。略無稽首之說。准依梵本。皆悉有之。",
    "T38n1782_003:1041b13": "經。唯舍利子(至)為宴坐也。贊曰。下正陳詞。",
    "T38n1782_003:1041b14": "有三。初總非。次別非。後結非。此總非也。唯",
    "T38n1782_003:1041b15": "者敬諾之詞。宴者安寂之義。二乘滅定。止息",
    "T38n1782_003:1041b16": "勞慮之心。絕攀想於情田。安身形於林野。名",
    "T38n1782_003:1041b17": "為宴坐。非大乘之寂定。故總非之。非全非。故",
    "T38n1782_003:1041b18": "言不必。",
    "T38n1782_003:1041b19": "經。夫宴坐者(至)是為宴坐。贊曰。下別非。有",
    "T38n1782_003:1041b20": "六理。此初理非。夫宴坐者。總舉宴詞。瑜伽義",
    "T38n1782_003:1041b21": "者。應理義云。法門有四。一因緣。二唯識。三",
    "T38n1782_003:1041b22": "無相。四真如。後三法門。理均可解。因緣法",
    "T38n1782_003:1041b23": "門。是最為難。已下偏依因緣門解。餘三易解。",
    "T38n1782_003:1041b24": "故不多申。聲聞宴坐。不現顯三界之心。如",
    "T38n1782_003:1041b25": "來滅定。有漏之身亦滅。所以捨無常色。獲得",
    "T38n1782_003:1041b26": "常色。受想行識。亦復如是。其入寂定。名真宴",
    "T38n1782_003:1041b27": "坐。佛教初學。但滅其心。身相不亡。非真寂",
    "T38n1782_003:1041b28": "定。半許半非。故言不必。中百義旨。空理義",
    "T38n1782_003:1041b29": "云。二乘不得色心相空。故隱身於林。滅定。",
    "T38n1782_003:1041c01": "雖欲隱滅。返為顯現。大士知色心即空。未",
    "T38n1782_003:1041c02": "必要須安寂故。不於三界現身心。名為宴坐。",
    "T38n1782_003:1041c03": "經。不起滅定(至)是為宴坐。贊曰。此第二非。",
    "T38n1782_003:1041c04": "空理空云。二乘局見。寂用兩分。故息用入",
    "T38n1782_003:1041c05": "寂。名為宴坐。大士弘通。即寂起用。故能滅身",
    "T38n1782_003:1041c06": "心於寂定。起妙用方威儀。應理義云。二乘",
    "T38n1782_003:1041c07": "入寂。加行智微。寂身心。無能動作。用而不",
    "T38n1782_003:1041c08": "寂。寂而不用。菩薩入寂。方便智強。先擊本",
    "T38n1782_003:1041c09": "識。而發威儀。起利生之妙用。後時六識。方入",
    "T38n1782_003:1041c10": "滅定。外彰身語。乍類有心。內息攀緣。真既",
    "T38n1782_003:1041c11": "入滅。即寂而用。名真宴坐。",
    "T38n1782_003:1041c12": "經。不捨一切(至)是為宴坐。贊曰。第三非理。",
    "T38n1782_003:1041c13": "已下宴坐。非必滅定。空理義云。二乘不能即",
    "T38n1782_003:1041c14": "淨為垢。故息垢入淨。而為宴坐。大士善惡濟",
    "T38n1782_003:1041c15": "旨。故真俗一觀。應理義云。二乘位省。智用",
    "T38n1782_003:1041c16": "有殊。觀真智而現前。俗用便息。起俗智而為",
    "T38n1782_003:1041c17": "用。真智不行。菩薩方便久修習用齊洽。故內",
    "T38n1782_003:1041c18": "宴真境。外現異生之法。所證得相。真如理也。",
    "T38n1782_003:1041c19": "異生法者。煩惱等也。第五地後。正智證真。後",
    "T38n1782_003:1041c20": "智起俗。八地已上。任運雙觀。故能內息攀",
    "T38n1782_003:1041c21": "緣。外彰凡法。名真宴坐。舊云不捨道法。內所",
    "T38n1782_003:1041c22": "證相。文別意同。",
    "T38n1782_003:1041c23": "經。心不住內(至)是為宴坐。贊曰。第四非理。",
    "T38n1782_003:1041c24": "空理義云。二乘之人。觀心性有。內住六根。外",
    "T38n1782_003:1041c25": "攀六境。為息此故。入於寂定。菩薩知心性而",
    "T38n1782_003:1041c26": "非有。而達根境皆空。而名息分別之心。",
    "T38n1782_003:1041c27": "故不住內外。名真宴坐。應理義云。二乘觀境。",
    "T38n1782_003:1041c28": "不過內外。內謂六根。外謂六境。此十二處。攝",
    "T38n1782_003:1041c29": "一切法。緣此之心。能為厭患。至都盡位。名為",
    "T38n1782_003:1042a01": "入定。故諸教云。作非想相而入滅定。菩薩入",
    "T38n1782_003:1042a02": "寂。但觀無相真理而入。不緣內外。而成滅心。",
    "T38n1782_003:1042a03": "名真宴坐。故諸教云。依無相界相而入滅定。",
    "T38n1782_003:1042a04": "又云住真空。止息攀慮。不遊內外。離安立",
    "T38n1782_003:1042a05": "相。名真宴坐。",
    "T38n1782_003:1042a06": "經。住三十七(至)是為宴坐。贊曰。第五非理。三",
    "T38n1782_003:1042a07": "十七菩提分法者。證覺正因。故言分法。空理",
    "T38n1782_003:1042a08": "義云。二乘不能即邪為正。故捨邪入正。名為",
    "T38n1782_003:1042a09": "宴坐。菩薩即邪為正。故住覺分。不離見趣。名",
    "T38n1782_003:1042a10": "真宴坐。應理義云。見趣者。薩迦耶見。邊執",
    "T38n1782_003:1042a11": "見。見取。戒取。邪見。此五見意況名見趣。或",
    "T38n1782_003:1042a12": "復五見所歸趣處。即外道等趣。二乘住覺分。",
    "T38n1782_003:1042a13": "不能化諸外道之惡見趣。故名為離。菩薩內",
    "T38n1782_003:1042a14": "住分法。外化群邪。名為不離。名真宴坐。舊",
    "T38n1782_003:1042a15": "云。於諸見不動。而修行三十七品。此義便非。",
    "T38n1782_003:1042a16": "何名真滅。",
    "T38n1782_003:1042a17": "經。不捨生死(至)是為宴坐。贊曰。第六非理。",
    "T38n1782_003:1042a18": "空理義云。二乘不能即縛為解。故斷縛已。而",
    "T38n1782_003:1042a19": "捨生死。證涅槃已。而有所住。應理解云。菩",
    "T38n1782_003:1042a20": "薩雖同凡夫不捨生死。由大智故。而亦不同。",
    "T38n1782_003:1042a21": "故無煩惱。雖同二乘。證於涅槃。由大悲故。而",
    "T38n1782_003:1042a22": "亦不同。故無所住。二乘不爾。若捨生死。即斷",
    "T38n1782_003:1042a23": "煩惱。若證涅槃。而必住之。故說菩薩名真入",
    "T38n1782_003:1042a24": "寂。舊云不斷煩惱而入涅槃。今言無煩惱。其",
    "T38n1782_003:1042a25": "理甚乖。亦可言留惑故不斷煩惱。證無住處。",
    "T38n1782_003:1042a26": "名入涅槃。",
    "T38n1782_003:1042a27": "經。若能如是(至)佛所印可。贊曰。此結非也。",
    "T38n1782_003:1042a28": "能有前德而宴坐者。契順正理。佛所印可。具",
    "T38n1782_003:1042a29": "足行故。如無前事而入寂者。非佛印可。偏小",
    "T38n1782_003:1042b01": "行。",
    "T38n1782_003:1042b02": "經。時我世尊(至)詣彼問疾。贊曰。此中第三。",
    "T38n1782_003:1042b03": "結答詞由。卑躬請退。",
    "T38n1782_003:1042b04": "經。爾時世尊(至)問安其疾。贊曰。下文有二。",
    "T38n1782_003:1042b05": "此初命也。梵云摩訶沒特伽羅。此云大採菽",
    "T38n1782_003:1042b06": "氏。者菽豆也。氏謂氏族。上古有仙。常食緣",
    "T38n1782_003:1042b07": "豆。是彼苗裔。故名大採菽氏。此及舍利子摩",
    "T38n1782_003:1042b08": "訶迦葉等。所有因由。並如彌勒上生經疏上",
    "T38n1782_003:1042b09": "卷說。",
    "T38n1782_003:1042b10": "經。時大目連(至)詣彼問疾。贊曰。下辭不堪。",
    "T38n1782_003:1042b11": "文中有三。初總陳道屈。次別顯理窮。後結答",
    "T38n1782_003:1042b12": "詞由。卑躬請退。此總陳道屈也。目連外彰詞",
    "T38n1782_003:1042b13": "理。不能內契亡言。雖說我空。不能談法非有。",
    "T38n1782_003:1042b14": "因斯被屈。故答不堪。",
    "T38n1782_003:1042b15": "經。所以者何(至)演說法要。贊曰。下顯理窮。",
    "T38n1782_003:1042b16": "文中有二。初徵後顯。顯中復二。初陳已事。後",
    "T38n1782_003:1042b17": "顯他詞。此初文也。衢者道也。四方道路。名",
    "T38n1782_003:1042b18": "四衢道。舊云里巷。",
    "T38n1782_003:1042b19": "經。時無垢稱(至)而作是言。贊曰。下顯他詞有",
    "T38n1782_003:1042b20": "二。初陳其執。後正陳詞。此初文也。",
    "T38n1782_003:1042b21": "經。唯大目連(至)應如法說。贊曰。下正陳詞。",
    "T38n1782_003:1042b22": "此文有四。初總非。二却詰。三別非。四陳益。",
    "T38n1782_003:1042b23": "八百居士發心等是。舊文唯三。無此却詰。",
    "T38n1782_003:1042b24": "不當應如尊所說者。意言如尊者說法道理",
    "T38n1782_003:1042b25": "不當。當契也。言不契理。名為不當。空理義",
    "T38n1782_003:1042b26": "云。法理本空。聲聞說有。故言不當。應理義",
    "T38n1782_003:1042b27": "云。法無二我。性離言故。彼說法有。仍非離",
    "T38n1782_003:1042b28": "言。故云不當。夫說法者。如法說故。",
    "T38n1782_003:1042b29": "經。時我問言(至)如法說耶。贊曰。此却詰也。",
    "T38n1782_003:1042c01": "經。彼即答言(至)前後際斷故。贊曰。下別非",
    "T38n1782_003:1042c02": "也。於中有二。初顯二無我道理。後夫說法者",
    "T38n1782_003:1042c03": "下。明說法道理。初中復二。初明無我。後結無",
    "T38n1782_003:1042c04": "我。法相如是豈可說是。明無我中復二。初明",
    "T38n1782_003:1042c05": "眾生無我。後明法無我。此明眾生無我也。三",
    "T38n1782_003:1042c06": "世五蘊本無有我。無我計我。我增如垢。污本",
    "T38n1782_003:1042c07": "性故。過去諸法。本無有情。執為有情。如塵坌",
    "T38n1782_003:1042c08": "染。現在諸法。本無命者。執為命者。增生死",
    "T38n1782_003:1042c09": "故。現壽存活。名為命者。執此實有。即是執有",
    "T38n1782_003:1042c10": "實生死故。或彼執現有生有死。故有命者。今",
    "T38n1782_003:1042c11": "離生死。故無命者。未來諸法。無數取趣。執有",
    "T38n1782_003:1042c12": "現在。前際命根斷已。生於後際六道之中。斷",
    "T38n1782_003:1042c13": "者空無之義。既都無前後實際。何得有實數",
    "T38n1782_003:1042c14": "取趣耶。此四無我。同般若論。亦與勝鬘如來",
    "T38n1782_003:1042c15": "藏章所說四同。空理義云。世俗諦有。可有四",
    "T38n1782_003:1042c16": "種。勝義諦空。何得有四。故說勝義。應說四",
    "T38n1782_003:1042c17": "空。應理義云。世俗諦中。四亦無實。依勝義",
    "T38n1782_003:1042c18": "諦。依他圓成。亦無實四。故依勝義。應說四",
    "T38n1782_003:1042c19": "空。聲聞說法。非陳四有。今汎談諸法性離人",
    "T38n1782_003:1042c20": "離法。故說四空。古人倒錯。取新准知。",
    "T38n1782_003:1042c21": "經。法常寂然(至)無所緣故。贊曰。下說法空有",
    "T38n1782_003:1042c22": "二十句。空理義云。依世俗諦。法性可有。依勝",
    "T38n1782_003:1042c23": "義諦。法性皆空。然以破諸差別執故。所以別",
    "T38n1782_003:1042c24": "顯。可以下句轉釋上句。俗有相故不寂。真無",
    "T38n1782_003:1042c25": "相故寂然。此境空也。俗有所緣故貪著。真無",
    "T38n1782_003:1042c26": "所緣故離貪。此能緣空也。應理義云。二十句",
    "T38n1782_003:1042c27": "中。分之為二。初十句顯真如理離所執空。後",
    "T38n1782_003:1042c28": "十句顯依他性離所執空。或二十句皆說真",
    "T38n1782_003:1042c29": "如。真如寂然。滅十相故。真如離貪。無分別心",
    "T38n1782_003:1043a01": "之所緣故。舊云法離於相者貪相。亦可無",
    "T38n1782_003:1043a02": "妨。初離所緣相。後離能緣相。貪著執著。能",
    "T38n1782_003:1043a03": "緣之心。以無境故。其心亦無。",
    "T38n1782_003:1043a04": "經。法無文字(至)波浪思故。贊曰。空理義云。",
    "T38n1782_003:1043a05": "俗有言語。故有文字。真言語斷。故無文字。俗",
    "T38n1782_003:1043a06": "有思慮。如水波浪汎濫而起。故有譬說。真",
    "T38n1782_003:1043a07": "離慮思。故無譬說。應理義云。真如言斷。故無",
    "T38n1782_003:1043a08": "文字。真如離俗波浪思故。無譬說也。舊曰",
    "T38n1782_003:1043a09": "法無言說離覺觀故。波浪思等。即覺觀故。",
    "T38n1782_003:1043a10": "經。法遍一切(至)行動事故。贊曰。空理義云。",
    "T38n1782_003:1043a11": "俗不如空。有性不遍。真理性空。故遍一切。俗",
    "T38n1782_003:1043a12": "有行動屈申等事。故有顯色。亦有表相。亦有",
    "T38n1782_003:1043a13": "形色。真無行動屈申等事。寧有顯相形色等",
    "T38n1782_003:1043a14": "耶。應理義云。真如如空。性無罣礙。故遍一",
    "T38n1782_003:1043a15": "切。亦無行動屈申等事。故無顯相形色等事。",
    "T38n1782_003:1043a16": "相者表色。古經二文皆少不同。初如虛空說",
    "T38n1782_003:1043a17": "無形相能遍一切。後畢竟空言無戲論。戲論",
    "T38n1782_003:1043a18": "即是顯相形色。畢竟空者。無行等故。",
    "T38n1782_003:1043a19": "經。法無我所(至)離心識故。贊曰。空理義云。",
    "T38n1782_003:1043a20": "俗執有我所。故法有我所。真中無執所。故法",
    "T38n1782_003:1043a21": "無我所。俗有心識。法成所了。真無心識。法",
    "T38n1782_003:1043a22": "無所了。應理義云。真如非我。所以離我所。故",
    "T38n1782_003:1043a23": "諸論云。無攝受真如。非我執等所依取故。真",
    "T38n1782_003:1043a24": "如非所了。離心識境故。心識分別。故真非境。",
    "T38n1782_003:1043a25": "或無能了。離心識故。",
    "T38n1782_003:1043a26": "經。法無有比(至)不在緣故。贊曰。空理義云。",
    "T38n1782_003:1043a27": "俗有待法有比。真無待故無比。俗中有緣故",
    "T38n1782_003:1043a28": "屬因。因所得故。真中無緣故不屬因。因緣生",
    "T38n1782_003:1043a29": "法。皆說空故。應理義云。真如妙無比。更無有",
    "T38n1782_003:1043b01": "物可相待故。真如不屬因。非緣所得。非因生",
    "T38n1782_003:1043b02": "故。名不在緣。",
    "T38n1782_003:1043b03": "經。法同法界(至)無所隨故。贊曰。空理義云。",
    "T38n1782_003:1043b04": "俗執法有。不同法界。真諦之中。一切等入真",
    "T38n1782_003:1043b05": "法界故。並同法界。一切皆空。俗有所隨。不隨",
    "T38n1782_003:1043b06": "於如。隨於有故。真諦無隨。不隨有故。並隨如",
    "T38n1782_003:1043b07": "空。應理義云。下之十句。明依他起無所執空。",
    "T38n1782_003:1043b08": "并以依他。攝歸真如。依他起性。法同法界。攝",
    "T38n1782_003:1043b09": "相歸性。入法界故。不同所執分別妄有。古",
    "T38n1782_003:1043b10": "云。入諸法故。法界法也。示隨於如。無如所執",
    "T38n1782_003:1043b11": "而可隨故。",
    "T38n1782_003:1043b12": "經。法住實際(至)不依六境故。贊曰。動者亂",
    "T38n1782_003:1043b13": "動。真實邊際。名為實際。無倒所緣義。空理",
    "T38n1782_003:1043b14": "義云。俗有所動。不住實際。真無所動。故住",
    "T38n1782_003:1043b15": "實際。俗依六境。故法動搖。真如不依六。故無",
    "T38n1782_003:1043b16": "動搖。動搖者可壞可毀可倒。應理義云。依",
    "T38n1782_003:1043b17": "他住真際。隨於實際。竟不動故。古云諸邊",
    "T38n1782_003:1043b18": "不動者。諸邊執見不能動故。依他亦無動搖。",
    "T38n1782_003:1043b19": "隨於真如。不依六境故。",
    "T38n1782_003:1043b20": "經。法無法去來(至)增減思故。贊曰。空理義",
    "T38n1782_003:1043b21": "云。俗有所住。有去有來。真中無住。何去何",
    "T38n1782_003:1043b22": "來。俗有增益之思。故不順空。執為有故。有損",
    "T38n1782_003:1043b23": "減思故。不隨無相不應無願。撥為無故。真",
    "T38n1782_003:1043b24": "中無增益故。順法空無損減故。隨無相。應無",
    "T38n1782_003:1043b25": "願。應理義云。依他隨真。亦無去來。無所住",
    "T38n1782_003:1043b26": "故。去者過去。來者未來。由無現住。便無去",
    "T38n1782_003:1043b27": "來。若有所住。去來便。依他。不隨無相應無",
    "T38n1782_003:1043b28": "願。以隨真如。無增減思。故能順空。隨無相。",
    "T38n1782_003:1043b29": "應無願。古云。法無增損。乍似別牒。准此新",
    "T38n1782_003:1043c01": "文。乃釋上義。古法離好醜。新文所無。理外",
    "T38n1782_003:1043c02": "加之。不知何也。",
    "T38n1782_003:1043c03": "經。法無取捨(至)身意道故。贊曰。空理義云。",
    "T38n1782_003:1043c04": "俗有生故可取。有滅故可捨。真無生滅。何取",
    "T38n1782_003:1043c05": "何捨。道者通生之義。根與境為道。俗有六根。",
    "T38n1782_003:1043c06": "為能執藏。故六境之法。成所執藏。真非六根",
    "T38n1782_003:1043c07": "之所藏。故法無所執藏。超六根道故。應理義",
    "T38n1782_003:1043c08": "云。依他隨真。無取無捨。離生滅故。亦無能執",
    "T38n1782_003:1043c09": "藏。超過六根。非愛境故。非非所執藏。古云",
    "T38n1782_003:1043c10": "法無生滅。初句可成。法無所歸。之者所執",
    "T38n1782_003:1043c11": "藏義。然不釋所由。",
    "T38n1782_003:1043c12": "經。法無高下(至)畢竟斷故。贊曰。空理義",
    "T38n1782_003:1043c13": "云。動轉者形待義。戲論有虛妄分別。俗非",
    "T38n1782_003:1043c14": "不動。法有高下。真無動轉。何高何下。俗中戲",
    "T38n1782_003:1043c15": "論不斷故。是分別心之所行。真中戲論畢竟",
    "T38n1782_003:1043c16": "皆斷。故離一切分別所行。應理義云。依他隨",
    "T38n1782_003:1043c17": "真。無高無下。住不動故。亦離一切分別所",
    "T38n1782_003:1043c18": "行。分別戲論畢竟斷故。古云法離一切觀",
    "T38n1782_003:1043c19": "行。此言分別所行。分別。觀行也。應理義中。",
    "T38n1782_003:1043c20": "或二十句。皆說真如勝義諦法。不如分別心",
    "T38n1782_003:1043c21": "之所執。亦不如彼所言說性。皆說無。非真",
    "T38n1782_003:1043c22": "如體性亦成空。前且隨殊勝義說。不違理",
    "T38n1782_003:1043c23": "也。此二十句。應為十對。一一權思。恐厭文",
    "T38n1782_003:1043c24": "繁。故略而止。",
    "T38n1782_003:1043c25": "經。唯大目連(至)豈可說乎。贊曰。此結無我。",
    "T38n1782_003:1043c26": "空理義云。勝諦中。法性空如。是豈可如言",
    "T38n1782_003:1043c27": "說之者乎。應理義云。法體雖有。不如分別及",
    "T38n1782_003:1043c28": "所言說之自性有。豈可說乎。",
    "T38n1782_003:1043c29": "經。夫說法者主謂(至)增益損減。贊曰。下明",
    "T38n1782_003:1044a01": "說法道理。於中復二。初汎談說聽道理。後",
    "T38n1782_003:1044a02": "尊者目連下。勸如法說。空理義云。真諦本空。",
    "T38n1782_003:1044a03": "說聽為有。皆名增益。俗諦本有。若言無空。便",
    "T38n1782_003:1044a04": "成損減。或總不稱真法自性。名為增損。應理",
    "T38n1782_003:1044a05": "義云。法外分別及起言說。名為增益。如長",
    "T38n1782_003:1044a06": "法故。成唯識云。能詮所詮。俱非自相。但依增",
    "T38n1782_003:1044a07": "益。相似而轉。似謂增益。非實有相。諸法自",
    "T38n1782_003:1044a08": "相假智及詮。俱非境故。言無法體。名為損減。",
    "T38n1782_003:1044a09": "撥無體故。或增所執減無二性。舊云無說無",
    "T38n1782_003:1044a10": "示無聞無得。俱不正成。無此文故。",
    "T38n1782_003:1044a11": "經。若於處是(至)諸了別。贊曰。此成正理。",
    "T38n1782_003:1044a12": "若證法智。證會法體。無增無減。即一切法。都",
    "T38n1782_003:1044a13": "不可說。古云無說無示。若聽者智。證會法",
    "T38n1782_003:1044a14": "體。無增無減。亦不可聞。何所了別。言我了",
    "T38n1782_003:1044a15": "耶。此中有疑。若法說者。及與聽者。皆有增",
    "T38n1782_003:1044a16": "損。佛如何說。諸大菩薩云何聽耶。故釋顯之。",
    "T38n1782_003:1044a17": "經。尊者目連(至)乃可說法。贊曰。下勸如法",
    "T38n1782_003:1044a18": "說。初釋疑示說相。後勸應修。譬如能幻化之",
    "T38n1782_003:1044a19": "士。夫為幻。化者。宣說諸法。假人假名。為假",
    "T38n1782_003:1044a20": "聽者。假說諸法。都無少實。但為栰喻。故離增",
    "T38n1782_003:1044a21": "減。故佛說法。菩薩能聞。不知分別所說自",
    "T38n1782_003:1044a22": "性而起執故。",
    "T38n1782_003:1044a23": "經。應善子知(至)大悲現前。贊曰。下勸應修。",
    "T38n1782_003:1044a24": "有八種事。此中有三。一知生根。二慧達諸法",
    "T38n1782_003:1044a25": "無所罣礙。罣者障義。礙者拘義。三大悲現前。",
    "T38n1782_003:1044a26": "經。識說大乘(至)應說法。贊曰。此有五句。",
    "T38n1782_003:1044a27": "四讚大乘。五念報佛恩。六自意樂淨。深信",
    "T38n1782_003:1044a28": "勝解故。七法詞善巧。於法善巧。法無礙也。詞",
    "T38n1782_003:1044a29": "善巧者。詞無礙也。或法詞者。說法之詞。辨才",
    "T38n1782_003:1044b01": "無滯。八為三寶種能紹隆故。具此八種。乃應",
    "T38n1782_003:1044b02": "說法。聲聞無此八種事故。不應說法。一一翻",
    "T38n1782_003:1044b03": "之。義可知也。舊經有六。無意樂淨法詞善巧。",
    "T38n1782_003:1044b04": "經。世尊(至)正等覺心。贊曰。第四陳益。當彼",
    "T38n1782_003:1044b05": "詰時。徒眾獲益。",
    "T38n1782_003:1044b06": "經。時我世尊(至)詣彼問疾。贊曰。此即第三。",
    "T38n1782_003:1044b07": "結答詞由。卑躬請退。我時不報。故言默也。不",
    "T38n1782_003:1044b08": "能識解此所說解。名無辨也。",
    "T38n1782_003:1044b09": "經。爾時世尊(至)問安其疾。贊曰。自下第三。",
    "T38n1782_003:1044b10": "命大迦葉。文亦有二。初命。後辭。此初命也。",
    "T38n1782_003:1044b11": "摩訶迦葉波。此云大飲光。上古有仙。身皮金",
    "T38n1782_003:1044b12": "色。能飲日月之光。迦葉是彼之種。又大迦葉。",
    "T38n1782_003:1044b13": "身亦金光。飲弊日月。故名飲光。說此因緣。",
    "T38n1782_003:1044b14": "如彌勒疏。",
    "T38n1782_003:1044b15": "說無垢稱經疏卷第三(本)",
    "T38n1782_003:1044b18": "說無垢稱經疏卷第三(末)",
    "T38n1782_003:1044b20": "經。大迦葉波(至)詣彼問疾。贊曰。下辭有三。",
    "T38n1782_003:1044b21": "此總陳道屈也。迦葉偏濟貧苦。不能等施慈。",
    "T38n1782_003:1044b22": "諸相猶存。不能事事無相。因斯被屈。故答不",
    "T38n1782_003:1044b23": "堪。",
    "T38n1782_003:1044b24": "經。所以者何(至)而循乞食。贊曰。下文第二",
    "T38n1782_003:1044b25": "別顯理窮。初徵後顯。顯中復二。初陳已事。後",
    "T38n1782_003:1044b26": "顯他詞。此徵及陳己事也。遊貧陋巷而順乞",
    "T38n1782_003:1044b27": "者。貧苦不修。所以亦貧。恐當更貧。故勸之。",
    "T38n1782_003:1044b28": "富既不然。故不從乞。富多盈溢。乞乃順已而",
    "T38n1782_003:1044b29": "豐饒。貧事皆無。隨乞乖情而儉得。本以資身",
    "T38n1782_003:1044c01": "利濟。不希益已繁握。故遊貧巷。蓋乃有由。",
    "T38n1782_003:1044c02": "次第行乞。故名修也。",
    "T38n1782_003:1044c03": "經。時無垢稱(至)而作是言。贊曰。下顯他詞有",
    "T38n1782_003:1044c04": "二。初陳至軌。後正陳詞。此初文也。",
    "T38n1782_003:1044c05": "經。唯大迦葉(至)從于貧乞。贊曰。初牒事非。",
    "T38n1782_003:1044c06": "次陳正理。後總結勸之。此初文也。從貧",
    "T38n1782_003:1044c07": "乞時。令當富樂。慈也。拔其貧苦。悲也。此唯",
    "T38n1782_003:1044c08": "濟貧。捨於豪貴富豪。故言不普。",
    "T38n1782_003:1044c09": "經。尊者迦葉(至)應次行乞。贊曰。下陳正理。",
    "T38n1782_003:1044c10": "文復有二。一陳乞者。二陳施者。陳乞者中。文",
    "T38n1782_003:1044c11": "復有三。初破六相。次防六根。後明證理修因。",
    "T38n1782_003:1044c12": "初破六相者。一破偏行。二陳食想。三遣村",
    "T38n1782_003:1044c13": "坊相。四壞城色相。五趣佛家相。六破著相。",
    "T38n1782_003:1044c14": "此破偏行也。唯從貧乞。貧當可富。不從富乞。",
    "T38n1782_003:1044c15": "富當可貧。故住平等。應行乞食。舊經無六。唯",
    "T38n1782_003:1044c16": "四。闕入城邑及趣佛家。",
    "T38n1782_003:1044c17": "經。為不食故(至)應行乞食。贊曰。下除食相。",
    "T38n1782_003:1044c18": "迦葉見有食相。唯以資身為濟貧。故次行乞。",
    "T38n1782_003:1044c19": "今以三義而教行乞。非但為資身等。一為至",
    "T38n1782_003:1044c20": "佛位。得菩提時。尚不須食故。而行乞食。資法",
    "T38n1782_003:1044c21": "身也。二為壞昔來生死食執。而應乞食。破生",
    "T38n1782_003:1044c22": "死也。故經說云。食段食時。如曠野子肉等。三",
    "T38n1782_003:1044c23": "為受他施。令他檀度得修滿故。而行乞食。此",
    "T38n1782_003:1044c24": "三因中。初自六度因。次除生死縛。後他六",
    "T38n1782_003:1044c25": "度滿。為此三義故行乞食。舊文第二為壞和",
    "T38n1782_003:1044c26": "合相。除食執也。食是三塵和合相故。第三",
    "T38n1782_003:1044c27": "為不受故應受彼食。今在空聚相文後。舊經",
    "T38n1782_003:1044c28": "與新次第不同。脫無此中第三句。",
    "T38n1782_003:1044c29": "經。以空聚相(至)入諸城邑。贊曰。此中有二。",
    "T38n1782_003:1045a01": "一遣村坊相。二壞城邑相。入諸村坊聚落之",
    "T38n1782_003:1045a02": "所。想如空聚。勿見村坊。由他見我思念三",
    "T38n1782_003:1045a03": "寶。息惡務善。有十利益。故入城邑。利此眾",
    "T38n1782_003:1045a04": "生。非為餘故。",
    "T38n1782_003:1045a05": "經。趣佛家想(至)應受彼食。贊曰。中有二。一",
    "T38n1782_003:1045a06": "佛家相。二破著相。佛家者。佛法界入施主",
    "T38n1782_003:1045a07": "家。作入真理無相無為之家想也。為破執著",
    "T38n1782_003:1045a08": "故受彼食。為不受者。為不著也。又三輪淨。三",
    "T38n1782_003:1045a09": "事體空。名為不受。能受所受。皆名受故。上",
    "T38n1782_003:1045a10": "破六相。下防六根。舊經錯此。於上已說。",
    "T38n1782_003:1045a11": "經。所見(至)如智證。贊曰。下第二文。防塞六",
    "T38n1782_003:1045a12": "根。此防五根。見色如盲。不見好惡。寧生愛",
    "T38n1782_003:1045a13": "恚。聞聲如響。不是實聲。誰讚毀者。嗅香如",
    "T38n1782_003:1045a14": "風。無所臧否。誰可增惡。所食味不分別其苦",
    "T38n1782_003:1045a15": "酢甘辛。誰為可翫。誰為可棄。受諸觸境。如智",
    "T38n1782_003:1045a16": "證理。不可談說。分別其相。誰為滑澁。故防五",
    "T38n1782_003:1045a17": "根。令過不起。",
    "T38n1782_003:1045a18": "經。知諸法如幻相(至)無有寂滅。贊曰。此防意",
    "T38n1782_003:1045a19": "根。識達緣起。由此便成苦樂一味。知諸有為",
    "T38n1782_003:1045a20": "如幻之相。都不是真。假因緣起。無自作用。不",
    "T38n1782_003:1045a21": "從自生故。無有自性。無他作用。不從他生。",
    "T38n1782_003:1045a22": "無有他性。不從共生。無自他性。雖無此三。作",
    "T38n1782_003:1045a23": "用因緣。而有功能。緣可得故。由此說無實熾",
    "T38n1782_003:1045a24": "然生死。亦無寂滅涅槃。二皆一味。故俱平",
    "T38n1782_003:1045a25": "等。何得意識種種分別。古經云。本自不然。",
    "T38n1782_003:1045a26": "元無生死。今即無滅。亦無涅槃。義意同也。",
    "T38n1782_003:1045a27": "經。尊者迦葉(至)然得可食。贊曰。自下第三。",
    "T38n1782_003:1045a28": "明證理修因。於中有二。初明平等。後結可食。",
    "T38n1782_003:1045a29": "此初文也。初中復二。初理均。二事均。八邪",
    "T38n1782_003:1045b01": "者。外道凡夫所起邪見邪思惟邪語邪",
    "T38n1782_003:1045b02": "業邪命邪念邪定邪精進。八解脫者。佛",
    "T38n1782_003:1045b03": "法聖人所起。一有色觀諸色。二內無色觀外",
    "T38n1782_003:1045b04": "色。三淨解脫身作證。四空處。五識處。六無所",
    "T38n1782_003:1045b05": "有處。七非想非非想處。八滅盡解脫。此八解",
    "T38n1782_003:1045b06": "脫。如前已說。不捨八耶者。隨順外道而亦起",
    "T38n1782_003:1045b07": "之。為折伏故。入八解脫。正順真道。又邪正",
    "T38n1782_003:1045b08": "理均。以邪平等諸法。入正平等法性。平等",
    "T38n1782_003:1045b09": "法。性即真如也。此上並是應理之義。空理義",
    "T38n1782_003:1045b10": "云。境本空故。所見色與盲。緣起非有。故如",
    "T38n1782_003:1045b11": "幻相。諸法無二。生死涅槃。二俱平等。邪正不",
    "T38n1782_003:1045b12": "殊。故以邪平等。能入正平等。此皆真諦。一切",
    "T38n1782_003:1045b13": "無相。皆性空故。上明邪正理均。下明供養",
    "T38n1782_003:1045b14": "事均。以一摶食。奉施十方佛及賢聖。以修心",
    "T38n1782_003:1045b15": "因平等行故。此行雖少。得果無邊。",
    "T38n1782_003:1045b16": "經。如是食者(至)爾乃可食。贊曰。此結可食。",
    "T38n1782_003:1045b17": "不住染淨。不住定散。不住昇沈。名不住道。有",
    "T38n1782_003:1045b18": "障名雜染。無漏名離染。無漏已圓故。非有雜",
    "T38n1782_003:1045b19": "染。現起有漏故。非離雜染。舊云煩惱。非也。",
    "T38n1782_003:1045b20": "外行利他事。非入靜定。常心不亂。非出靜定。",
    "T38n1782_003:1045b21": "大智成滿。已得涅槃。非住生死。大悲已滿。常",
    "T38n1782_003:1045b22": "利樂故。非住涅槃。得此不住。爾乃可食。此應",
    "T38n1782_003:1045b23": "理義。空理義云。以真諦中無相可相。故非有",
    "T38n1782_003:1045b24": "雜染。不棄世諦。利眾生事。非離雜染。乃至生",
    "T38n1782_003:1045b25": "死涅槃二俱不住。住此真諦。不捨俗諦。爾乃",
    "T38n1782_003:1045b26": "可食。",
    "T38n1782_003:1045b27": "經。諸有施於尊者(至)不趣聲聞。贊曰。上陳乞",
    "T38n1782_003:1045b28": "者。上陳施者。不著自體。不著果報。不著報",
    "T38n1782_003:1045b29": "恩。名為施度。故無當來人天二乘小果菩薩",
    "T38n1782_003:1045c01": "如來大果。不起邪見謗無因果不信心施。名",
    "T38n1782_003:1045c02": "無損減不起虛妄執著我法。名無增益。趣佛",
    "T38n1782_003:1045c03": "趣者。涅槃真如。由三事空。而行施時。趣此佛",
    "T38n1782_003:1045c04": "趣。大般涅槃。真如佛性。不趣聲聞。",
    "T38n1782_003:1045c05": "經。尊者迦葉(至)他所施食。贊曰。此下第三結",
    "T38n1782_003:1045c06": "勸之也。依上所說。破六相。防六根。入平等",
    "T38n1782_003:1045c07": "因。嚴敘大故。為不空食。可為福田。自他咸",
    "T38n1782_003:1045c08": "利。若有六相。不防六根。不入平等。因行既",
    "T38n1782_003:1045c09": "局。乃為空食。非真福田。自他俱損。",
    "T38n1782_003:1045c10": "經。時我世尊(至)深起敬心。贊曰。此第三大。",
    "T38n1782_003:1045c11": "結答詞由。卑身請退。有五。一明聞勝法乃得",
    "T38n1782_003:1045c12": "未曾。二顯於菩薩敬心深起。三歎其智辨。四",
    "T38n1782_003:1045c13": "顯已進益。五總結答。此初二文。",
    "T38n1782_003:1045c14": "經。甚奇世尊(至)三菩提心。贊曰。此歎智辨",
    "T38n1782_003:1045c15": "也。歎其居俗有家業之士乃能至此。若出家",
    "T38n1782_003:1045c16": "人。不可驚歎。容豫進修。是已分故。誰有智",
    "T38n1782_003:1045c17": "者。聞斯妙法。不發大心。",
    "T38n1782_003:1045c18": "經。我從是來(至)詣彼問疾。贊曰。此顯已進",
    "T38n1782_003:1045c19": "益。及總結答。",
    "T38n1782_003:1045c20": "經。爾時世尊(至)問安其疾。贊曰。下第四段初",
    "T38n1782_003:1045c21": "命問也。梵云摩訶蘇補底。此云大善現。應之",
    "T38n1782_003:1045c22": "佛世。善能現生。或宿發大願。善能現前。了達",
    "T38n1782_003:1045c23": "空義。或舍衛城中。有大長者。名曰拘留。祈",
    "T38n1782_003:1045c24": "天而得。初生現時。其室空寂。相師占之。名為",
    "T38n1782_003:1045c25": "善現。現者生也。生時室中一切空寂。表其長",
    "T38n1782_003:1045c26": "大善解空義。故名善現。",
    "T38n1782_003:1045c27": "經。時大善現(至)詣彼問疾。贊曰。此總陳道",
    "T38n1782_003:1045c28": "屈。善現雖事平等修行乞食。未證空法。理猶",
    "T38n1782_003:1045c29": "未等。雖事無諍入里乞食。證理無諍。尚猶",
    "T38n1782_003:1046a01": "未圓。所以被訶。故答不堪。",
    "T38n1782_003:1046a02": "經。所以者何(至)次入其舍。贊曰。下別顯理",
    "T38n1782_003:1046a03": "窮。初徵後顯。顯中有二。初陳已事。後顯他",
    "T38n1782_003:1046a04": "詞。此徵及顯已事也。",
    "T38n1782_003:1046a05": "經。時無垢稱(至)而謂我言。贊曰。下顯他詞有",
    "T38n1782_003:1046a06": "二。初明至執。後正陳詞。此初文也。",
    "T38n1782_003:1046a07": "經。尊者善現(至)乃可取食。贊曰。下正陳詞。",
    "T38n1782_003:1046a08": "於中有六。一陳等理。二顯自迷。三明他慰。四",
    "T38n1782_003:1046a09": "彰已答。五述他教。六成利益。初文復四。一",
    "T38n1782_003:1046a10": "顯法佛平等。二顯縛解平等。三顯邪正平等。",
    "T38n1782_003:1046a11": "四顯善惡平等。此初文也。食有四種。如前已",
    "T38n1782_003:1046a12": "說。空理義云。此平等性。即勝義空。以食是因",
    "T38n1782_003:1046a13": "緣之本故。寄食以為言。以食空理。入一切法",
    "T38n1782_003:1046a14": "空。食為別法。餘為總法。二俱空故。以一切法",
    "T38n1782_003:1046a15": "空理。入佛空理。離此空外。無別佛空。達解此",
    "T38n1782_003:1046a16": "空。心無滯著。事平行等。及與無淨。乃可取",
    "T38n1782_003:1046a17": "食。善現未證此空。心有滯著。不等有淨。如",
    "T38n1782_003:1046a18": "何取食。應理義云。此平等性。即真如理。解食",
    "T38n1782_003:1046a19": "真如。即諸法真如。解一切法真如。即佛真如。",
    "T38n1782_003:1046a20": "從微至著。達解平等性。證理智生。心無執著。",
    "T38n1782_003:1046a21": "為利益故。外行平等及與無淨。乃可取食。",
    "T38n1782_003:1046a22": "不爾云何虛食所食。舊經以食與法二平等",
    "T38n1782_003:1046a23": "性。展轉相等。而無佛平等性。闕理違文。",
    "T38n1782_003:1046a24": "經。尊者善現(至)入一趣道。贊曰。此下第二縛",
    "T38n1782_003:1046a25": "解平等。凡有九對。此中有二。一善不善相對。",
    "T38n1782_003:1046a26": "二我無我見對。空理義云。心有分別。縛解為",
    "T38n1782_003:1046a27": "二。證真諦故。心言分別縛解無二。皆理空故。",
    "T38n1782_003:1046a28": "應理義云。不斷不善根示現現行有大利故。",
    "T38n1782_003:1046a29": "如滿足王示現教等。實不令與俱。薩迦邪",
    "T38n1782_003:1046b01": "見。此名偽身見。我見也。不壞我見者。示現起",
    "T38n1782_003:1046b02": "故。求大菩提。度有情類。皆為我故。然入無我",
    "T38n1782_003:1046b03": "一趣之道。無我之理。名為一趣。三乘行者。共",
    "T38n1782_003:1046b04": "所歸故。道者能緣。即無我見。不斷我見。證",
    "T38n1782_003:1046b05": "無我見。入者悟義。舊云。不壞於身者。身見",
    "T38n1782_003:1046b06": "也。隨一相者。無我見也。無我見中。更無二故。",
    "T38n1782_003:1046b07": "經。不滅無明(至)及以解脫。贊曰。此中一對。",
    "T38n1782_003:1046b08": "雜染得淨。對無明發業因。有者三有。愛謂",
    "T38n1782_003:1046b09": "愛取。有愛。正為潤生之緣。此為生死縛根本",
    "T38n1782_003:1046b10": "故。順諸眾生。不捨生死。故云不滅。雖不滅無",
    "T38n1782_003:1046b11": "明。而起無漏智明。雖不滅有愛。而起解脫。解",
    "T38n1782_003:1046b12": "脫者。雖潤生緣。證無為理。勝解數也。所證真",
    "T38n1782_003:1046b13": "理。名解脫故。即是涅槃。",
    "T38n1782_003:1046b14": "經。能以無間(至)平等法性。贊曰。此中一對。",
    "T38n1782_003:1046b15": "謂苦樂對。無間者無間地獄。舉一極苦之",
    "T38n1782_003:1046b16": "處。解脫者。涅槃極樂之處。以極苦真如。入極",
    "T38n1782_003:1046b17": "樂真如。體一味故。舊云以五逆相而得解脫。",
    "T38n1782_003:1046b18": "應言五逆果之相。入解脫之相。即真如故。",
    "T38n1782_003:1046b19": "經。無脫無縛(至)離異生法。贊曰。此有三對。",
    "T38n1782_003:1046b20": "一解脫縛對。無漏名脫。有漏名縛。證得涅",
    "T38n1782_003:1046b21": "槃名無縛。不捨生死名無脫。二證不證對。",
    "T38n1782_003:1046b22": "實見諦名證。故言非不見。不見名不證。證理",
    "T38n1782_003:1046b23": "之時。無見相故。三果非果對。聖名得果。順住",
    "T38n1782_003:1046b24": "生死。不一向住果。故名非得果。非聖名異生。",
    "T38n1782_003:1046b25": "已證真道。非異生故。常教化此。樂起煩惱。故",
    "T38n1782_003:1046b26": "言非離異生法。得果異生。雖為一對。顯大悲",
    "T38n1782_003:1046b27": "者。順生死生死。於異生中。重言不離。",
    "T38n1782_003:1046b28": "經。非聖(至)乃可取食。贊曰。此中二對。一凡",
    "T38n1782_003:1046b29": "聖對。大悲順凡。名為非聖。已證出世。名非不",
    "T38n1782_003:1046c01": "聖。二證離對。證一切法故。名為成就。斷彼法",
    "T38n1782_003:1046c02": "想分別執故。名之為離。上說因緣法。故為此",
    "T38n1782_003:1046c03": "解。或此皆說遍計所執空無常等。或此但說",
    "T38n1782_003:1046c04": "圓成實性真理平等。理亦無達。",
    "T38n1782_003:1046c05": "經。若尊者善現(至)乃可取食。贊曰。此下第三",
    "T38n1782_003:1046c06": "邪正平等。空理義云。世俗諦中。邪正有二。捨",
    "T38n1782_003:1046c07": "邪歸真。勝義諦中。邪正無二。何捨何歸。應理",
    "T38n1782_003:1046c08": "義言。般若經云。以色見我。以聲尋我。彼履耶",
    "T38n1782_003:1046c09": "斷。不見如來。同體三寶。不可見聞。不可供",
    "T38n1782_003:1046c10": "事。舊經無僧。六師外道。佛得菩提勝方便緣。",
    "T38n1782_003:1046c11": "汝若同佛。以之為師。彼由邪見。實墮惡趣。汝",
    "T38n1782_003:1046c12": "愍彼故。亦墮惡趣。而行救濟。同如來者。乃可",
    "T38n1782_003:1046c13": "取食。以大善現捨彼六師。不能隨學。不愍眾",
    "T38n1782_003:1046c14": "生隨墮惡趣。見有三寶。不證同體。故今何",
    "T38n1782_003:1046c15": "之。六師者。一滿迦葉波。迦葉波是性。滿是名",
    "T38n1782_003:1046c16": "也。古云富蘭那迦葉。即斷見外道。亦云空",
    "T38n1782_003:1046c17": "見外道。二末薩羯離瞿舍離子。末薩羯離。",
    "T38n1782_003:1046c18": "是其自名。瞿舍利者。是其母名。末薩羯離",
    "T38n1782_003:1046c19": "是瞿舍離之子。以母別之。古云末伽梨拘賒",
    "T38n1782_003:1046c20": "梨子。即常見外道。三想吠多子。想是自名。",
    "T38n1782_003:1046c21": "吠多是母名。彼兒曰子。如舍利子。古云刪",
    "T38n1782_003:1046c22": "闍夜毘羅胝子。即苦行外道。彼說眾生所愛",
    "T38n1782_003:1046c23": "生死。皆因著樂。善修苦行。便得解脫。四無勝",
    "T38n1782_003:1046c24": "髮褐。無勝名也。垂髮被褐。故言髮褐。古云阿",
    "T38n1782_003:1046c25": "耆多翅舍欽婆羅。即自然外道。說一切法皆",
    "T38n1782_003:1046c26": "自然生。五犎迦衍那迦衍那是姓。犎者是形。",
    "T38n1782_003:1046c27": "頂上有犎猶如牛頭。故以為名。古傳云。迦",
    "T38n1782_003:1046c28": "羅鳩馱迦旃延。此是事大自在天之者。說大",
    "T38n1782_003:1046c29": "自在天能生諸法。大離繫親子。此尼乾子也。",
    "T38n1782_003:1047a01": "執其本師修苦行。名為離繫。是彼所生。故名",
    "T38n1782_003:1047a02": "親子。此是宿作因外道。說一切法皆是宿世",
    "T38n1782_003:1047a03": "已作其因。今不作因。便吐故業。即得解脫。古",
    "T38n1782_003:1047a04": "云尼犍陀若提子。此之六師。有說是佛捨國",
    "T38n1782_003:1047a05": "出家。詢所投趣。教化於佛。行苦行師。故偏說",
    "T38n1782_003:1047a06": "之。然欝頭藍子。教佛得悲想定。阿藍迦藍。",
    "T38n1782_003:1047a07": "教佛得無所有處定。此等教佛修樂行師。非",
    "T38n1782_003:1047a08": "此所說。不全邪故。",
    "T38n1782_003:1047a09": "經。若尊者(至)離於清淨。贊曰。此下第四善惡",
    "T38n1782_003:1047a10": "平等。今有十一句。此中有三。空理義云。心有",
    "T38n1782_003:1047a11": "拘滯。善惡有二。可有離惡務善差別。善惡不",
    "T38n1782_003:1047a12": "二。何離何務。總意如此。更重釋者。此十一句",
    "T38n1782_003:1047a13": "中。汝須菩提。若善惡平等。悟解空者。既無分",
    "T38n1782_003:1047a14": "別諸見可斷。何不墮諸見趣。而不至中邊二",
    "T38n1782_003:1047a15": "道。而今有斷諸見至於中耶。若無惡道可",
    "T38n1782_003:1047a16": "厭。何不墮諸八難。而得無難。若無雜染可",
    "T38n1782_003:1047a17": "斷。何不同雜染而離於淨。若無聖行可證。",
    "T38n1782_003:1047a18": "何不同得無諍非清淨田。若無善惡之因。何",
    "T38n1782_003:1047a19": "不施者墮諸惡道。若無邪正二師。何不共魔連",
    "T38n1782_003:1047a20": "手。若無煩惱惱亂。何不以彼為伴。若無善惡",
    "T38n1782_003:1047a21": "法別。何不煩惱性即尊者性。若無慈悲道異。",
    "T38n1782_003:1047a22": "何不於有情起怨害想。若無三寶良田。何不",
    "T38n1782_003:1047a23": "謗佛毀法不預僧數。若無生死涅槃差別。何",
    "T38n1782_003:1047a24": "不畢竟無涅槃時。汝既不然。未證平等諸法",
    "T38n1782_003:1047a25": "體空。云何虛食。若能如是。乃可取食。應理義",
    "T38n1782_003:1047a26": "云。諸見趣者五見。為化斯類。故常墮中。不",
    "T38n1782_003:1047a27": "同凡夫常斷邊執。不同二乘常至道中。舊",
    "T38n1782_003:1047a28": "云。入諸邪見。不說見趣。不到彼岸。不說中",
    "T38n1782_003:1047a29": "邊。中邊者。彼此岸義故。二入八無暇。處在八",
    "T38n1782_003:1047b01": "難。教濟眾生。區區終日不得有暇。三順化",
    "T38n1782_003:1047b02": "生死。同諸雜染。不住涅槃。同於清淨。",
    "T38n1782_003:1047b03": "經。若諸有情(至)清淨福田。贊曰。此中一句無",
    "T38n1782_003:1047b04": "諍有二。一理無諍。二事無諍。事無諍者。凡所",
    "T38n1782_003:1047b05": "舉意。皆類觀彼勿同見我煩惱暫生。須菩提",
    "T38n1782_003:1047b06": "得最第一。恒令眾生不起煩惱。理無諍者。無",
    "T38n1782_003:1047b07": "想真如。由證理無諍。事方無諍。此二無諍。一",
    "T38n1782_003:1047b08": "切有情及與尊者。若時皆得。仍俱不名清淨",
    "T38n1782_003:1047b09": "田。不見實有福田性故。三輪淨故。菩薩能如",
    "T38n1782_003:1047b10": "是。聲聞所不為。",
    "T38n1782_003:1047b11": "經。諸有布施(至)作其伴侶。贊曰。此中三句。",
    "T38n1782_003:1047b12": "一施食者。後得聖道。能墮惡趣。化苦眾生。非",
    "T38n1782_003:1047b13": "田施故。而成大罪。墮惡道也。二其施食者。",
    "T38n1782_003:1047b14": "而以尊者共魔連手。朝夕不離。能降伏之。舊",
    "T38n1782_003:1047b15": "云。作諸勞侶。作諸生死劬勞伴侶。非出世友。",
    "T38n1782_003:1047b16": "三行住坐臥。恒斷煩惱。曾不捨離。故為伴侶。",
    "T38n1782_003:1047b17": "菩薩恒以分別而為煩惱。故當斷之。舊經無",
    "T38n1782_003:1047b18": "此。",
    "T38n1782_003:1047b19": "經。一切煩惱(至)起怨害想。贊曰。此中二句。",
    "T38n1782_003:1047b20": "一煩惱自性即是真如。同尊者性。二如無異。",
    "T38n1782_003:1047b21": "二於有情起怨害想者。怨者對也。自修妙行",
    "T38n1782_003:1047b22": "利生為對。害者斷也殺也。斷諸眾生煩惱業",
    "T38n1782_003:1047b23": "果生死流轉。恒建是想。如攝大乘說十難行。",
    "T38n1782_003:1047b24": "謂諸菩薩。殺諸眾生生死流轉。眾生不與菩",
    "T38n1782_003:1047b25": "薩強攝。取名不與取等。此亦如是。舊經云。",
    "T38n1782_003:1047b26": "汝與眾魔及諸塵勞。等無有異者。法性無異。",
    "T38n1782_003:1047b27": "經。謗千諸佛(至)乃可取食。贊曰。此中二句。",
    "T38n1782_003:1047b28": "一謗佛者。說色聲佛。非是真佛。說法身理。方",
    "T38n1782_003:1047b29": "是如來。二乘等說色聲形相以為真佛。故今",
    "T38n1782_003:1047c01": "謗之。名為謗佛二。毀諸法者。毀罵生死一",
    "T38n1782_003:1047c02": "切惡法。又說真如名為真法。四諦理法。名非",
    "T38n1782_003:1047c03": "真法。二乘說彼非真。說是究竟法故。名",
    "T38n1782_003:1047c04": "為毀法。不預僧者。剃髮染衣乞食淨戒羯磨",
    "T38n1782_003:1047c05": "等。同名為僧數。常處生死。隨類化生。不拘彼",
    "T38n1782_003:1047c06": "相。名不預數。二畢竟無有般涅槃時。菩薩發",
    "T38n1782_003:1047c07": "願度眾生盡。方入涅槃。以眾生界無盡期故。",
    "T38n1782_003:1047c08": "菩薩畢竟不入涅槃。二乘身盡即永無矣。或",
    "T38n1782_003:1047c09": "總為十句。此中二句。合為一故。若能具上諸",
    "T38n1782_003:1047c10": "所說義。是大菩薩。乃可取食。真福田故。不爾",
    "T38n1782_003:1047c11": "如何虛受人食。此說平等。皆是密語。如契經",
    "T38n1782_003:1047c12": "言覽不堅為堅善住於顛倒等。頌意無別。然",
    "T38n1782_003:1047c13": "上義門。依計所執。真如妙理。依他虛幻。唯識",
    "T38n1782_003:1047c14": "無想。真如法門。二俱平等。故作此說。前解且",
    "T38n1782_003:1047c15": "依因緣法門。故不違也。",
    "T38n1782_003:1047c16": "經。時我世尊(至)欲出其舍。贊曰。自下第二顯",
    "T38n1782_003:1047c17": "其自迷。譬如有人。在路而行。為極重暗之所",
    "T38n1782_003:1047c18": "拘礙。迷失諸方。我時無知。覆我心故。不識此",
    "T38n1782_003:1047c19": "是何之言。不知何答。便捨自鉢。欲出其舍。",
    "T38n1782_003:1047c20": "經。時無垢稱(至)取鉢勿懼。贊曰。下第三明他",
    "T38n1782_003:1047c21": "慰有二。初慰。後問。此慰也。",
    "T38n1782_003:1047c22": "經。於意云何(至)寧有懼不。贊曰。此問彼也。",
    "T38n1782_003:1047c23": "若佛化作化人來問。寧恐懼不。我又法身如",
    "T38n1782_003:1047c24": "來所化。問斯何懼。",
    "T38n1782_003:1047c25": "經。我言不也。贊曰。四彰已答。化人有問。我",
    "T38n1782_003:1047c26": "曾不懼。",
    "T38n1782_003:1047c27": "經。無垢稱言(至)性相亦示。贊曰。五述他教。",
    "T38n1782_003:1047c28": "於中有二。初勸勿懼。後示正理。初中復二。初",
    "T38n1782_003:1047c29": "合前化相。後勸勿懼。此初文也。所詮諸法。皆",
    "T38n1782_003:1048a01": "如幻化。本非真故。能說眾生及詮言說亦爾",
    "T38n1782_003:1048a02": "非真。",
    "T38n1782_003:1048a03": "經。諸有智者(至)亦無怖畏。贊曰。此勸勿懼。",
    "T38n1782_003:1048a04": "文字如幻。智者不執以為真實。若聞文字。亦",
    "T38n1782_003:1048a05": "無怖畏。汝既智者。何所怖哉。",
    "T38n1782_003:1048a06": "經。所以者何(至)皆離相性。贊曰。下示正理有",
    "T38n1782_003:1048a07": "三。初言離相性。次文字亦離。後結成諸法。此",
    "T38n1782_003:1048a08": "初文也。徵何所以不懼文字。空理義云。勝義",
    "T38n1782_003:1048a09": "性相皆體都空。言說妄起。故離空性。不稱",
    "T38n1782_003:1048a10": "理故。何所懼乎。應理義云。勝義性相。體有",
    "T38n1782_003:1048a11": "離言。假立名言。非稱法性。故諸言說。皆離性",
    "T38n1782_003:1048a12": "相。既是虛假。何所怖也。",
    "T38n1782_003:1048a13": "經。何以故(至)是別解脫。贊曰。文字亦離也。",
    "T38n1782_003:1048a14": "空理義云。不但所說法空無性。離文字名字",
    "T38n1782_003:1048a15": "語言亦離。應理義云。不但所詮無有諸法相",
    "T38n1782_003:1048a16": "性離言。言亦離言。或此非唯言理離性。依之",
    "T38n1782_003:1048a17": "文字亦離性相。於一能詮音聲之上。極略相",
    "T38n1782_003:1048a18": "名字。中相名名。廣相名句。皆假施設。體都非",
    "T38n1782_003:1048a19": "真。法既非法非非法。言亦非言非非言。言既",
    "T38n1782_003:1048a20": "非言非非言。文亦非文非不文。遮定文字。",
    "T38n1782_003:1048a21": "故唯言非。一切法中。離言之事。即依他起。離",
    "T38n1782_003:1048a22": "言之理。即是解脫涅槃真如。空理義云。一切",
    "T38n1782_003:1048a23": "法及文字空。即是涅槃解脫體也。",
    "T38n1782_003:1048a24": "經。解脫相者即一切法。贊曰。結成諸法也。",
    "T38n1782_003:1048a25": "空理義云。解脫涅槃即一切法本空性故。應",
    "T38n1782_003:1048a26": "理義云。一切法中離言之理即是解脫。解脫",
    "T38n1782_003:1048a27": "即是諸法本體。故名為即。舊經於此唯有言",
    "T38n1782_003:1048a28": "說性離。不言法性於文字也。",
    "T38n1782_003:1048a29": "經。世尊(至)得順法忍。贊曰。六成利益有二。",
    "T38n1782_003:1048b01": "初得小果。二萬天子。遠塵離垢。得法眼淨。證",
    "T38n1782_003:1048b02": "預流果。如論具釋。後得大位。五百天子。得順",
    "T38n1782_003:1048b03": "法忍者。有言初地。得順正教法之忍故。有言",
    "T38n1782_003:1048b04": "八地。舊經無之。法眼淨者。有言初地。此違論",
    "T38n1782_003:1048b05": "文。遠塵離垢。說小果故。今正義解。無生法忍",
    "T38n1782_003:1048b06": "得在初地。今得順彼忍。正在地前。善根忍位。",
    "T38n1782_003:1048b07": "有漏位忍。順慧忍故。或五忍中第三順忍。",
    "T38n1782_003:1048b08": "四五六地順為出世道故。",
    "T38n1782_003:1048b09": "經。時我默然(至)詣彼問疾。贊曰。結答詞由卑",
    "T38n1782_003:1048b10": "躬請退。吾既神氣頓喪。今者何敢對揚。",
    "T38n1782_003:1048b11": "經。爾時世尊(至)問安其疾。贊曰。自下第五。",
    "T38n1782_003:1048b12": "命滿慈子。初命。後詞。此初命也。滿者名也。",
    "T38n1782_003:1048b13": "慈是母姓。此滿尊者慈所生故。名之為子。",
    "T38n1782_003:1048b14": "梵云梅呾利耶。此云慈。其母是婆羅門種。上",
    "T38n1782_003:1048b15": "古有仙。每習慈行。因承彼後。以慈為姓。母",
    "T38n1782_003:1048b16": "之無子。所在求娠。後夢寶器盛滿珍玉置其",
    "T38n1782_003:1048b17": "腹邊。欻然入腹。後向夫說。云必天與。為大",
    "T38n1782_003:1048b18": "寶器。果而有娠。便生此子。後相師占。因名為",
    "T38n1782_003:1048b19": "滿。長大能誦毘伽羅論。慈行亦圓滿具足之",
    "T38n1782_003:1048b20": "寶器故。後得出家。成阿羅漢。論議辨才最為",
    "T38n1782_003:1048b21": "第一。故佛命之。",
    "T38n1782_003:1048b22": "經。時滿慈子(至)詣彼問疾。贊曰。下辭有三。",
    "T38n1782_003:1048b23": "此總陳道屈。滿慈說法。利諸新學。說小非大。",
    "T38n1782_003:1048b24": "不識心機。既被昔訶。所以詞退。",
    "T38n1782_003:1048b25": "經。所以者何(至)苾芻說法。贊曰。下顯理窮。",
    "T38n1782_003:1048b26": "初徵。後顯。顯中復二。初陳己事。後顯他詞。",
    "T38n1782_003:1048b27": "此徵及陳己事也。新學初機。由來智隔。故脫",
    "T38n1782_003:1048b28": "小法。令漸隨之。",
    "T38n1782_003:1048b29": "經。時無垢稱(至)而作是言。贊曰。下顯他詞有",
    "T38n1782_003:1048c01": "二。初明至軌。後正陳詞。此初文也。",
    "T38n1782_003:1048c02": "經。唯滿慈子(至)置於寶器。贊曰。下正陳詞有",
    "T38n1782_003:1048c03": "二。初責彼不當。後令其進益。時無垢稱便以",
    "T38n1782_003:1048c04": "如是勝三摩地下是。初中復二。初責不識今。",
    "T38n1782_003:1048c05": "後責不識昔。尊者滿慈是諸苾芻皆於往昔",
    "T38n1782_003:1048c06": "下是。初責不識今中。有三。初責不識心。次責",
    "T38n1782_003:1048c07": "不識意樂。後贊不識根。三輪化中。第二記",
    "T38n1782_003:1048c08": "心輪。已入法者。以他心智。先觀其心。後為化",
    "T38n1782_003:1048c09": "說。觀心是總。十力智中。亦種種勝解智力。故",
    "T38n1782_003:1048c10": "先責不識心。即為說法。前目連中。已言應知",
    "T38n1782_003:1048c11": "根性差別讚說大乘故。言滿慈先自入定。觀",
    "T38n1782_003:1048c12": "彼之心。彼心行大。猶如寶器。為說小乘。如置",
    "T38n1782_003:1048c13": "穢食。",
    "T38n1782_003:1048c14": "經。應先了知(至)賤水精疎。贊曰。此勸知意",
    "T38n1782_003:1048c15": "樂。意樂信解大乘法故。大乘意樂。如瑠璃寶。",
    "T38n1782_003:1048c16": "小乘意樂。如水精珠。今將大機。謂是小器。故",
    "T38n1782_003:1048c17": "以瑠璃同水精也。前以小法投大心故。如以",
    "T38n1782_003:1048c18": "穢食置於寶器。今以大心同於小心。故以瑠",
    "T38n1782_003:1048c19": "璃同水精珠。舊言心念。即意樂也。",
    "T38n1782_003:1048c20": "經。尊者滿慈(至)根所受。贊曰。下責不識根",
    "T38n1782_003:1048c21": "有三。初責不識根。次顯責所以。後顯大小二",
    "T38n1782_003:1048c22": "乘由來懸別。此初文也。勿者莫也。莫不觀根",
    "T38n1782_003:1048c23": "而授小乘。小乘是彼少分根性所受之法。自",
    "T38n1782_003:1048c24": "利非他。小行非大故。舊文稍殊。義亦無別。",
    "T38n1782_003:1048c25": "經。彼自無瘡(至)莫爾小徑。贊曰。此顯責所",
    "T38n1782_003:1048c26": "以。所以有二。一發小乘心。如瘡如疣。敗壞喪",
    "T38n1782_003:1048c27": "名不濟他難。他無此意。授小乘故。彼無瘡勿",
    "T38n1782_003:1048c28": "傷之也。二彼根利大。求行大乘之道。故莫示",
    "T38n1782_003:1048c29": "以小乘之經。令其錯學。一損他。二誤他。由此",
    "T38n1782_003:1049a01": "二共。責不知根。",
    "T38n1782_003:1049a02": "經。無以日光(至)同野干鳴。贊曰。此顯大小由",
    "T38n1782_003:1049a03": "來懸別。此有四喻。古有二喻。大乘如日遍照",
    "T38n1782_003:1049a04": "群生。小乘如螢自照不足。大乘法如海深廣",
    "T38n1782_003:1049a05": "無邊。小根如牛跡坳塘淺小。大乘如山王巍",
    "T38n1782_003:1049a06": "巍逈出。小根如芥子褊促卑物。大乘如師",
    "T38n1782_003:1049a07": "子吼決定無畏。小乘如野干鳴為人驚怪。一",
    "T38n1782_003:1049a08": "喻益大。二喻深廣。三喻高顯故。四喻無畏故。",
    "T38n1782_003:1049a09": "為四也。或初及第四。喻大勝小。有大機者。",
    "T38n1782_003:1049a10": "勿授小法。第二第三。喻大勝小。有小機者。勿",
    "T38n1782_003:1049a11": "授大法。應契其機而授法也。",
    "T38n1782_003:1049a12": "經。尊者滿慈(至)聲聞乘法。贊曰。下責不識昔",
    "T38n1782_003:1049a13": "有二。初明所不識。後明能不識。此初文也。祈",
    "T38n1782_003:1049a14": "有求也。此新學者。往趣大乘心求大菩提。",
    "T38n1782_003:1049a15": "未至不退位。中忘是意。如何今者示以小乘。",
    "T38n1782_003:1049a16": "故上經言。勿以穢食置於寶器。",
    "T38n1782_003:1049a17": "經。我觀聲聞(至)過於生盲。贊曰。下明能不",
    "T38n1782_003:1049a18": "識。初明所有。後明所無。此明有也。聲聞智",
    "T38n1782_003:1049a19": "淺。過於生盲。問曰。勝鬘經曰。凡夫如生盲。",
    "T38n1782_003:1049a20": "不見眾色。聲聞如七日嬰兒。不見日輪。如何",
    "T38n1782_003:1049a21": "今說聲聞過生盲也。若見諦理。凡夫不能。故",
    "T38n1782_003:1049a22": "彼經說猶如生盲。聲聞分得。故彼說如七日",
    "T38n1782_003:1049a23": "嬰兒不見日輪。今說聲聞不識根性。故過生",
    "T38n1782_003:1049a24": "盲。聲聞於事不能了達。過生盲故。非諦理也。",
    "T38n1782_003:1049a25": "經。無有大乘根之利鈍。贊曰。下明所無。大",
    "T38n1782_003:1049a26": "乘之士。能有觀於根性妙智。故能分別前根",
    "T38n1782_003:1049a27": "利鈍。聲聞無此觀根妙智。故不知根利之與",
    "T38n1782_003:1049a28": "鈍。如舍利弗教二弟子。金師之子。教以白骨。",
    "T38n1782_003:1049a29": "澣衣之子。教以數息。亦如觀於最下乞兒。",
    "T38n1782_003:1049b01": "八萬劫前所修善根都不識故。舊文但有不",
    "T38n1782_003:1049b02": "識之言。無大乘智。",
    "T38n1782_003:1049b03": "經。時無垢稱(至)宿住著別。贊曰。下令進益",
    "T38n1782_003:1049b04": "有三。初令憶往事。次教發大心。後令得勝位。",
    "T38n1782_003:1049b05": "初中復二。初總明憶。後別明憶。此初文也。三",
    "T38n1782_003:1049b06": "摩地者。此云等持。即禪定也。以禪定者。顯是",
    "T38n1782_003:1049b07": "神通。宿住智力。令諸苾芻隨憶住劫。亦有",
    "T38n1782_003:1049b08": "解云。宿世之中。雖通成壞空住四劫。空劫無",
    "T38n1782_003:1049b09": "事。成壞乃是住之初後。唯有住劫。善惡事明。",
    "T38n1782_003:1049b10": "故偏舉之。但名宿住。以攝成壞。今實義者。住",
    "T38n1782_003:1049b11": "非住劫。住於往有宿世之事。故名宿住。成",
    "T38n1782_003:1049b12": "壞住劫。皆在其中。不須釋妨。舊云。時維摩詰",
    "T38n1782_003:1049b13": "即入三昧。何甞不入。今始入也。示相今入。",
    "T38n1782_003:1049b14": "二亦無妨難。",
    "T38n1782_003:1049b15": "經。曾於過去(至)正等覺心。贊曰。下別明憶",
    "T38n1782_003:1049b16": "有四。一值良緣。五百佛所。二發大因。種諸善",
    "T38n1782_003:1049b17": "根。三修大行。積習勝德。四希求大果。迴向菩",
    "T38n1782_003:1049b18": "提。舊文但三。合第二第三為一故。",
    "T38n1782_003:1049b19": "經。隨憶如是(至)彼大士足。贊曰。此第二文。",
    "T38n1782_003:1049b20": "教發大心。說諸前事。今踵前心。故能發大。",
    "T38n1782_003:1049b21": "心初入佛法。不解軌儀。創聞妙理。迴惶失",
    "T38n1782_003:1049b22": "錯。故捨出家之正軌。而禮大士之卑足。",
    "T38n1782_003:1049b23": "經。時無垢稱(至)不復退轉。贊曰。自下第三。",
    "T38n1782_003:1049b24": "令得勝位。不退轉者。令至十住第七住中位",
    "T38n1782_003:1049b25": "不退也。永更不退作二乘故。五戒優婆塞戒",
    "T38n1782_003:1049b26": "經。舍利子。修大乘道。六十劫已。因施眼故。",
    "T38n1782_003:1049b27": "退作二乘。所以法華經名化退菩提心聲聞",
    "T38n1782_003:1049b28": "令至不退。故知至於第七住也。非信不退。久",
    "T38n1782_003:1049b29": "已信故。亦非證行二種不退。名初學故。",
    "T38n1782_003:1049c01": "經。時我世尊(至)為他說法。贊曰。下顯詞由卑",
    "T38n1782_003:1049c02": "躬請退。於中有三。初彰智弱。次釋所由。後總",
    "T38n1782_003:1049c03": "結之。此初文也。一切聲聞。不識根性。若不白",
    "T38n1782_003:1049c04": "佛。不應說佛。錯逗根機。無利益故。",
    "T38n1782_003:1049c05": "經。所以者何(至)如佛世尊。贊曰。此釋所由。",
    "T38n1782_003:1049c06": "諸聲聞人。非常在定如佛世尊。故不能識諸",
    "T38n1782_003:1049c07": "根勝劣。顯佛恒在定故能識根。識根要由他",
    "T38n1782_003:1049c08": "心智故。他心智起。必由定故。",
    "T38n1782_003:1049c09": "經。故我不任詣彼問疾。贊曰。此總結也。",
    "T38n1782_003:1049c10": "經。爾時世尊(至)問安其疾。贊曰。自下第六命",
    "T38n1782_003:1049c11": "大剪剃男。初命。後詞。此命也。摩訶大也。迦",
    "T38n1782_003:1049c12": "多衍者。此云剪剃。婆羅門法。諱為剃剪。時",
    "T38n1782_003:1049c13": "為不淨。以顯垢膩污淨行故。昔有多仙。久居",
    "T38n1782_003:1049c14": "山野。髮鬢繁長。無人為剪。時有一仙。舊有二",
    "T38n1782_003:1049c15": "子。俱未覩父。大者恥污。不肯為剪。小者慈",
    "T38n1782_003:1049c16": "孝。為父剪髮鬚。而乃為法仙剃之。多仙因",
    "T38n1782_003:1049c17": "此還得剪剃。為剪剃者。諸仙護念。初大富",
    "T38n1782_003:1049c18": "貴。後亦成仙。因以為姓。今是彼種。故言剪",
    "T38n1782_003:1049c19": "剃。具足威神。簡餘小者。故立大名。那者男",
    "T38n1782_003:1049c20": "聲。其父及身。俱是彼種。以男聲詮。簡別云",
    "T38n1782_003:1049c21": "也。西方亦有取母姓故。如滿慈子母婆羅門",
    "T38n1782_003:1049c22": "姓彌勒故。隨其父母好性便取。",
    "T38n1782_003:1049c23": "經。迦多衍那(至)詣彼問疾。贊曰。下詞有三。",
    "T38n1782_003:1049c24": "此總陳道屈。其隨佛後。說安立諦不契非安",
    "T38n1782_003:1049c25": "立諦。便被彼訶。智辨既卑。故詞道屈。",
    "T38n1782_003:1049c26": "經。所以何(至)便入靜住。贊曰。下顯理窮。初",
    "T38n1782_003:1049c27": "徵。後顯。顯中復二。初陳已事。後顯他詞。陳",
    "T38n1782_003:1049c28": "已事中。初顯所隨。後顯他隨。此徵及顯所隨",
    "T38n1782_003:1049c29": "也。便入靜住者。凡住有三。一聖住。謂三解脫",
    "T38n1782_003:1050a01": "門及滅定。佛住空及滅定。二天住。謂四靜",
    "T38n1782_003:1050a02": "慮。佛多住第四靜慮。三梵住。謂慈悲喜捨。佛",
    "T38n1782_003:1050a03": "多住大悲。今言靜住。謂住空或滅定。依第四",
    "T38n1782_003:1050a04": "定而住。故言靜住。",
    "T38n1782_003:1050a05": "經。我即於後(至)寂滅義。贊曰。此顯能隨。能",
    "T38n1782_003:1050a06": "隨佛後說妙法故。今說安立諦理之中。初四",
    "T38n1782_003:1050a07": "苦諦理。後一滅諦理。欲令厭苦欣於滅故。決",
    "T38n1782_003:1050a08": "擇者。決了簡擇。解釋之義。五蘊生滅。名無常",
    "T38n1782_003:1050a09": "事。生滅之理。名無常義。義是義理。下皆准",
    "T38n1782_003:1050a10": "知。蘊性逼迫。名為苦事。逼迫之理。名為苦",
    "T38n1782_003:1050a11": "義。蘊非實有。名為空事。非實有理名為空義。",
    "T38n1782_003:1050a12": "蘊中無我。名無我事。無我之理。名無義義。",
    "T38n1782_003:1050a13": "諸行寂無所顯之滅。名滅諦事。此寂滅理。名",
    "T38n1782_003:1050a14": "寂滅義。此等五相。皆隨於心之所變作。名",
    "T38n1782_003:1050a15": "為安立。勝鬘經說有作四諦也。",
    "T38n1782_003:1050a16": "經。時無垢稱(至)而作是言。贊曰。下顯他詞有",
    "T38n1782_003:1050a17": "二。初明至軌。後正陳詞。此初文也。",
    "T38n1782_003:1050a18": "經。唯大尊者(至)說實相法。贊曰。下正陳詞有",
    "T38n1782_003:1050a19": "三。初總非。次別非。後明益。此初文也。空理",
    "T38n1782_003:1050a20": "義云。此五實義。本性皆無。性離言詮。非常非",
    "T38n1782_003:1050a21": "無常。非苦非不苦。非空非不空。非我非無我。",
    "T38n1782_003:1050a22": "非寂非不寂。為遮執常等故。說無常等。非真",
    "T38n1782_003:1050a23": "勝義中有實無常等。故聖教言。諸佛或說",
    "T38n1782_003:1050a24": "我。或時說無我。諸法實相中。無我無非我。今",
    "T38n1782_003:1050a25": "者定說有無常義。故今訶以。以生滅心行說",
    "T38n1782_003:1050a26": "實相法。應理義云。此五實義。性即真如。緣此",
    "T38n1782_003:1050a27": "之心。無分別智。緣不生不滅真如為境。今以",
    "T38n1782_003:1050a28": "緣生滅有作諦理。分別心行。說於實相真如",
    "T38n1782_003:1050a29": "之法。甚不契當。故言無以。",
    "T38n1782_003:1050b01": "經。所以者何(至)是無常義。贊曰。下別非之五",
    "T38n1782_003:1050b02": "非為五此非無常。空理義云。俗諦有相。有過",
    "T38n1782_003:1050b03": "去故。有已生已滅。有現在故。有今生今滅。有",
    "T38n1782_003:1050b04": "未來也故。有當生當滅。以解無常勝義無",
    "T38n1782_003:1050b05": "相。一切都空。三世本無。何有生等。達解此",
    "T38n1782_003:1050b06": "理。常見自己。故是世俗無常勝義之真理",
    "T38n1782_003:1050b07": "也。應理義云。諸佛畢竟勝義道理。真如之中。",
    "T38n1782_003:1050b08": "本無三世。何處得有過去已生現在今生未",
    "T38n1782_003:1050b09": "來當生過去已滅現在今滅未來當滅。故無",
    "T38n1782_003:1050b10": "生等是真無常之勝義理。不同安立有生滅",
    "T38n1782_003:1050b11": "理以為無常義。今以真如常理而為能詮詮",
    "T38n1782_003:1050b12": "生滅無常之所詮義。故云不生不滅是無常",
    "T38n1782_003:1050b13": "義。真如體常。遮常執故。無常顯故。名無常家",
    "T38n1782_003:1050b14": "義。涅槃經云。有苦有諦有實。苦謂苦事。諦謂",
    "T38n1782_003:1050b15": "苦理。實謂真如。聲聞有苦諦。而無有實。不達",
    "T38n1782_003:1050b16": "真如非安立故。唯達安立事與理故。由此真",
    "T38n1782_003:1050b17": "如依詮所顯。為無常義。",
    "T38n1782_003:1050b18": "經。洞達五蘊(至)是苦義。贊曰。空理義云。俗",
    "T38n1782_003:1050b19": "諦有苦。以有相故。勝義無相。本性非有。遮執",
    "T38n1782_003:1050b20": "樂故。說之為苦。故能洞達五蘊理空本無從",
    "T38n1782_003:1050b21": "起是真苦義。應理義云。五蘊性空。即是真如。",
    "T38n1782_003:1050b22": "遍計所執空之性故。性非空也。洞達此理。知",
    "T38n1782_003:1050b23": "此本真。無所由起。依詮顯實。名苦之義。苦之",
    "T38n1782_003:1050b24": "實故。",
    "T38n1782_003:1050b25": "經。諸法究竟(至)是空義。贊曰。空理義云。世",
    "T38n1782_003:1050b26": "俗諦有。勝義諦空。究竟道中。都無所有。此是",
    "T38n1782_003:1050b27": "空義。空者無故。應理義云。諸法之中。究竟真",
    "T38n1782_003:1050b28": "如。無如所執。諸法有故。因空所顯。說為空",
    "T38n1782_003:1050b29": "義。",
    "T38n1782_003:1050c01": "經。知我無我(至)無我義。贊曰。空理義云。知",
    "T38n1782_003:1050c02": "勝義諦本相皆無。我無我體。由來不二。為遮",
    "T38n1782_003:1050c03": "我倒。故說無我。是無我義。應理義云。知於真",
    "T38n1782_003:1050c04": "如本離言說分別之相。我與無我。由來不",
    "T38n1782_003:1050c05": "二。為遮我故。因無我顯。名無我義。",
    "T38n1782_003:1050c06": "經。無有自性(至)是寂滅義。贊曰。空理義云。",
    "T38n1782_003:1050c07": "其一切法。勝義諦中。無自作用。故無自性。無",
    "T38n1782_003:1050c08": "他作用。故無他性。因緣生法。皆說空故。由此",
    "T38n1782_003:1050c09": "說無熾燃生死。生死既無。亦無涅槃。今時",
    "T38n1782_003:1050c10": "無息滅。涅槃既無。故無寂靜之體。亦無煩",
    "T38n1782_003:1050c11": "惱。畢竟寂靜所顯之滅既爾都無。究竟寂靜",
    "T38n1782_003:1050c12": "之事故。聖教云。設有一法過涅槃者。我亦說",
    "T38n1782_003:1050c13": "為如幻如化故。此空理是寂滅義。無有實涅",
    "T38n1782_003:1050c14": "槃而得。由此中百論有破涅槃品。應理義",
    "T38n1782_003:1050c15": "云。勝義諦中。有為諸法。不自生故。無自實",
    "T38n1782_003:1050c16": "性。不從他生故。無他實性。不從其生故。無",
    "T38n1782_003:1050c17": "二實性。雖無於此作用之緣。唯有功能緣可",
    "T38n1782_003:1050c18": "得故。由此故無熾然生死。生死既無。亦無實",
    "T38n1782_003:1050c19": "滅。真理本滅。非今始滅。亦無有實寂靜自體。",
    "T38n1782_003:1050c20": "煩惱畢竟寂靜之位。能令行者究竟寂靜。此",
    "T38n1782_003:1050c21": "方名為實滅義。名大涅槃。非如小乘假涅槃",
    "T38n1782_003:1050c22": "也。",
    "T38n1782_003:1050c23": "經。說是法時(至)心得解脫。贊曰。此明益也。",
    "T38n1782_003:1050c24": "得阿羅漢。義如前釋。",
    "T38n1782_003:1050c25": "經。時我世尊(至)詣彼問疾。贊曰。此顯結詞",
    "T38n1782_003:1050c26": "由卑躬請退。",
    "T38n1782_003:1050c27": "經。爾時世尊(至)問安其疾。贊曰。自下第七。",
    "T38n1782_003:1050c28": "命大無滅。初命。後詞。此初命也。梵云阿泥律",
    "T38n1782_003:1050c29": "陀。此云無滅。相傳釋云。八萬劫前。曾為供養",
    "T38n1782_003:1051a01": "一辟支佛。所得善根。于今不滅。故名無滅。又",
    "T38n1782_003:1051a02": "譬喻經云。毘婆尸佛入涅槃後。阿泥律陀。曾",
    "T38n1782_003:1051a03": "入佛堂。以為劫賊。見燈將滅。遂抽一箭。挑燈",
    "T38n1782_003:1051a04": "便明。見佛威光。面色毛竪。念言他尚施物",
    "T38n1782_003:1051a05": "求福。我云何盜。遂捨而去。以此善根。九十一",
    "T38n1782_003:1051a06": "劫。常生善處。今得值我。得是天眼。所獲福",
    "T38n1782_003:1051a07": "果。曾無滅盡。故言無滅。是佛當弟。又傳經",
    "T38n1782_003:1051a08": "云。世尊父叔。總有四人。一名淨飯王。有二",
    "T38n1782_003:1051a09": "子。大名薩縛曷剌他志陀。此名一切義成。",
    "T38n1782_003:1051a10": "即是佛也。二者難陀。二名斛飯王。亦有二子。",
    "T38n1782_003:1051a11": "大名天授。即是提婆達多。小名阿難陀。三名",
    "T38n1782_003:1051a12": "白飯王。亦有一子。大名阿泥律陀。小名摩",
    "T38n1782_003:1051a13": "訶。果。四名甘露飯王。亦有二子。大名拔提。",
    "T38n1782_003:1051a14": "小名提沙。此之八子。皆悉出家。彼阿泥律陀。",
    "T38n1782_003:1051a15": "仙處聽法。坐下睡眠。如來呵責。咄咄何為",
    "T38n1782_003:1051a16": "睡眠。螺蚌之類。無滅慚愧。聞法悲淚。多日",
    "T38n1782_003:1051a17": "不睡。遂便喪眼。後問耆婆。耆婆問其初患",
    "T38n1782_003:1051a18": "因緣。彼便具報。耆婆答言。眠是眼食。多時",
    "T38n1782_003:1051a19": "不睡。眼便餓死。求差甚難。遂修天眼。得見",
    "T38n1782_003:1051a20": "大千。人得天眼。應成二眼。人眼雖無。天眼見",
    "T38n1782_003:1051a21": "物。半見半無。因有說言半頭天眼。今命之",
    "T38n1782_003:1051a22": "也。",
    "T38n1782_003:1051a23": "經。時大無滅(至)詣彼問疾。贊曰。下辭有三。",
    "T38n1782_003:1051a24": "此總陳道屈。其得天眼。有漏無記。有相非真。",
    "T38n1782_003:1051a25": "既被雙徵。便不能報。故初辭也。",
    "T38n1782_003:1051a26": "經。所以者何(至)一處經行。贊曰。下顯理窮。",
    "T38n1782_003:1051a27": "初徵。後顯。顯中復二。初陳已事。後顯他詞。",
    "T38n1782_003:1051a28": "陳已事中。有三。初明已經行。次梵天來問。後",
    "T38n1782_003:1051a29": "申其正答。此徵及明已經行也。西方地濕。所",
    "T38n1782_003:1051b01": "食難消。疊塼為道。擬行消食。來而復往。如世",
    "T38n1782_003:1051b02": "經物。故言經行。因此亦得說法誦經。諸學禪",
    "T38n1782_003:1051b03": "者。亦修光明。及舉等相。",
    "T38n1782_003:1051b04": "經。時有梵王(至)能見幾何。贊曰。下梵天來",
    "T38n1782_003:1051b05": "問。天眼居禪。梵王皆得。見無滅之剋證。謂順",
    "T38n1782_003:1051b06": "已而來詢。然地有上下。修有弱強。故得天",
    "T38n1782_003:1051b07": "眼能見幾何。舊文顛倒。",
    "T38n1782_003:1051b08": "經。時我答言(至)阿摩洛菓。贊曰。此申其正",
    "T38n1782_003:1051b09": "答。一佛所化三千大千。無滅聲聞。故唯見此。",
    "T38n1782_003:1051b10": "西方菓味。眾色不同。阿摩洛菓。人多愛重。故",
    "T38n1782_003:1051b11": "以為喻。顯見分明。",
    "T38n1782_003:1051b12": "經。時無垢稱(至)而作是言。贊曰。下顯他詞有",
    "T38n1782_003:1051b13": "二。初明至軌。後正陳詞。此初文也。",
    "T38n1782_003:1051b14": "經。尊者無滅(至)為無行相。贊曰。下正陳詞有",
    "T38n1782_003:1051b15": "五。初徵詰。二默然。三梵問。四彼答。五利益。",
    "T38n1782_003:1051b16": "初徵復三。初總徵。次別徵詰。後結難。此初",
    "T38n1782_003:1051b17": "文也。為有行相者。空理義云。所得天眼。為是",
    "T38n1782_003:1051b18": "體有差別行相。為是體無差別行相。初問世",
    "T38n1782_003:1051b19": "諦。後問真諦。應理義云。為有虛妄分別之行",
    "T38n1782_003:1051b20": "解相狀。為無虛妄分別之行解相狀。此中論",
    "T38n1782_003:1051b21": "者。乍似猛浪。無心緣境而無行相。若無行",
    "T38n1782_003:1051b22": "相。如何緣境。如唯識說。今問虛妄。故無有失。",
    "T38n1782_003:1051b23": "經。若有行相(至)不應有見。贊曰。此別詰也。",
    "T38n1782_003:1051b24": "空理義言。若是體有之行相者。即與外道五",
    "T38n1782_003:1051b25": "通無別。云何名內。等者相似無別之義。以執",
    "T38n1782_003:1051b26": "為有世俗諦故。若體是無之行相者。即是無",
    "T38n1782_003:1051b27": "為。無為真諦。性皆空故。如何有見。應理義",
    "T38n1782_003:1051b28": "云。若有虛妄分別之行相者。即與外道五通",
    "T38n1782_003:1051b29": "無別。彼從虛妄分別生故。三界心心所。皆虛",
    "T38n1782_003:1051c01": "妄分別故。若無虛妄分別之行相者。即是無",
    "T38n1782_003:1051c02": "為真如之類。不應有見。真如雖有。無行相故。",
    "T38n1782_003:1051c03": "不能有見。觀其此問。且問聲聞佛之天眼亦",
    "T38n1782_003:1051c04": "應雙問。佛天眼通心心所故。非無行相。非是",
    "T38n1782_003:1051c05": "虛妄分別心故。非有行相。不同前問。故無有",
    "T38n1782_003:1051c06": "失。",
    "T38n1782_003:1051c07": "經。云何尊者(至)能有見耶。贊曰。此結難也。",
    "T38n1782_003:1051c08": "此理皆非。云何有見。",
    "T38n1782_003:1051c09": "經。時世尊默無能對。贊曰。二默然也。詞理",
    "T38n1782_003:1051c10": "無加。故默無對。",
    "T38n1782_003:1051c11": "經。然彼諸梵(至)真大根者。贊曰。三梵問也。",
    "T38n1782_003:1051c12": "孰者誰也。梵聞希法。便得未曾。屈已尊人。",
    "T38n1782_003:1051c13": "便問世間誰得最勝真天眼者。",
    "T38n1782_003:1051c14": "經。無垢稱言(至)及種種相。贊曰。四彼答也。",
    "T38n1782_003:1051c15": "有佛釋迦。久修善本。得真天眼。空理義云。釋",
    "T38n1782_003:1051c16": "迦真智。內契真空。不捨寂定。不是有為。外隨",
    "T38n1782_003:1051c17": "世俗。見諸佛國。不是無為。名真天眼。不同外",
    "T38n1782_003:1051c18": "道見於二相及種種相。二相者。總有空相。種",
    "T38n1782_003:1051c19": "種相者。別有空相。應理義云。無滅天眼。用而",
    "T38n1782_003:1051c20": "不寂。先入本定。後起天眼。天眼散心有漏無",
    "T38n1782_003:1051c21": "記。名非真眼。唯見大千。如來天眼。無分別智。",
    "T38n1782_003:1051c22": "正觀真如。不捨寂定。後得智中。起於無漏。善",
    "T38n1782_003:1051c23": "性天眼。見諸佛國。廣盡十方。能無二相及種",
    "T38n1782_003:1051c24": "種相。二者有行無行。總差別相共相之類。種",
    "T38n1782_003:1051c25": "種相者。別差別相自相之類。此虛妄分別相",
    "T38n1782_003:1051c26": "也。",
    "T38n1782_003:1051c27": "經。時彼梵王(至)歘然不現。贊曰。五利益也。",
    "T38n1782_003:1051c28": "聞希妙法。便發勝心。聽問既周。歘然不現。",
    "T38n1782_003:1051c29": "經。故我不任詣彼問疾。贊曰。結答詞由卑",
    "T38n1782_003:1052a01": "躬請退。",
    "T38n1782_003:1052a02": "經。爾時世尊(至)問安其疾。贊曰。自下第八。",
    "T38n1782_003:1052a03": "命優婆離。初命。後辭。此命也。梵云優婆離。",
    "T38n1782_003:1052a04": "此云近執。佛為太子。彼為近臣。執治故事。",
    "T38n1782_003:1052a05": "故云近執。即守庫藏之官僚也。諸釋出家。留",
    "T38n1782_003:1052a06": "所著衣寶冠及象。而皆與之。後便思念。釋",
    "T38n1782_003:1052a07": "子豪貴。尚捨出家。我何人也。而猶安住。以冠",
    "T38n1782_003:1052a08": "挂樹。象繫樹間。願言取者我當奉施。往釋子",
    "T38n1782_003:1052a09": "所。具述來情。釋子咸喜。便來白佛。請先度",
    "T38n1782_003:1052a10": "之。為我上座。自捨慢心。我當敬事。佛便許",
    "T38n1782_003:1052a11": "之。釋子致敬。禮拜波離。大地震動。空聲遙",
    "T38n1782_003:1052a12": "贊。是諸王子。我慢山崩。屈己先尊。今禮卑",
    "T38n1782_003:1052a13": "足。為持律之上首故今命之。",
    "T38n1782_003:1052a14": "經。時優婆離(至)詣彼問疾。贊曰。下辭有三。初",
    "T38n1782_003:1052a15": "總陳道屈也。我依律行。教彼息愆。彼說證真。",
    "T38n1782_003:1052a16": "罪種方滅。我謂由身語而得罪除。彼說會心",
    "T38n1782_003:1052a17": "源而方垢盡。理既墮矣。詞亦負焉。故總詞也。",
    "T38n1782_003:1052a18": "經。所以者何(至)不敢諸佛。贊曰。下顯理窮",
    "T38n1782_003:1052a19": "有二。初陳己事。後顯他詞。己事有二。初陳二",
    "T38n1782_003:1052a20": "人來請出罪。後說己為如法息除。初陳二人",
    "T38n1782_003:1052a21": "來請出罪中。有三。初明至由。次明至軌。後請",
    "T38n1782_003:1052a22": "出罪。此初文也。佛為法主。威德特尊。小事輕",
    "T38n1782_003:1052a23": "塵。誠為不可。故懷愧。恥不敢詣佛。",
    "T38n1782_003:1052a24": "經。來至我所(至)而謂我言。贊曰。此明至軌也。",
    "T38n1782_003:1052a25": "經。唯優婆離(至)得免斯咎。贊曰。此請出罪。",
    "T38n1782_003:1052a26": "微小罪中。生大怖畏。既違律行。誠以為恥。願",
    "T38n1782_003:1052a27": "為解除。我心所憂。我心所悔。得免罪咎。既罪",
    "T38n1782_003:1052a28": "可出。明非初篇。",
    "T38n1782_003:1052a29": "經。我即為其(至)得請所化。贊曰。下說已為",
    "T38n1782_003:1052b01": "如法息除。言如法者。如其律法。世尊輕事或",
    "T38n1782_003:1052b02": "重制。重事或輕制。然出罪時。但是作法。道理",
    "T38n1782_003:1052b03": "應爾。非是依業道滅罪彼之法。如其律法。",
    "T38n1782_003:1052b04": "解說道理。令除憂悔。得清肅其所犯之過。",
    "T38n1782_003:1052b05": "經。示現勸道讚勵慶慰。贊曰。顯如法相。",
    "T38n1782_003:1052b06": "一示現。二勸導。三讚勵。四慶慰。餘經說亦加",
    "T38n1782_003:1052b07": "令離欲。瑜伽八十一云。令離欲者。訶責六種",
    "T38n1782_003:1052b08": "黑品諸行。示其過患。令離愛染。即是所說。令",
    "T38n1782_003:1052b09": "除憂悔。示現者。為令受學白品行故。示其",
    "T38n1782_003:1052b10": "四種真實道理。勸導者。謂已示現得信解者。",
    "T38n1782_003:1052b11": "安置學處。令正受行。由已於彼得自在故。彼",
    "T38n1782_003:1052b12": "便請言。我於今者。當何所作。唯願教悔。因",
    "T38n1782_003:1052b13": "告之曰。汝等今者於如如是事。應作應學。",
    "T38n1782_003:1052b14": "讚勵者。謂彼若於所知所行所得之中。心生",
    "T38n1782_003:1052b15": "退屈。爾時稱讚。策勵其心。令於彼事堪有勢",
    "T38n1782_003:1052b16": "力。慶慰者。謂若於法及隨法中。勇猛正行。即",
    "T38n1782_003:1052b17": "應如實讚說慶悅。令其歡喜。更有一釋。並如",
    "T38n1782_003:1052b18": "彼論。此中即是令離罪染。示其白品。勸其正",
    "T38n1782_003:1052b19": "行。讚令勿退。慶其所作。令生歡喜。名如法",
    "T38n1782_003:1052b20": "說。舊經闕此。",
    "T38n1782_003:1052b21": "經。時無垢稱(至)而作是言。贊曰。下顯他詞有",
    "T38n1782_003:1052b22": "二。初明至軌。後正陳詞。此初文也。",
    "T38n1782_003:1052b23": "經。唯優婆離(至)勿擾其心。贊曰。陳詞有五。",
    "T38n1782_003:1052b24": "初除正理。二顯讚揚。三明已告。四彰罪滅。",
    "T38n1782_003:1052b25": "五述發願。陳理復三。初總非。次顯正。後結",
    "T38n1782_003:1052b26": "正。此初文也。空理義云。二人犯罪。由懷有",
    "T38n1782_003:1052b27": "相。今請悔除。還教起有。以有加有。故名增",
    "T38n1782_003:1052b28": "罪。當直除滅彼心憂悔。應說無相罪性本空。",
    "T38n1782_003:1052b29": "為彼除之。勿以有罪亂其心也。擾者亂也。應",
    "T38n1782_003:1052c01": "理義云。二人犯罪。罪為業道。當須證理體達",
    "T38n1782_003:1052c02": "虛幻。方拔罪根。但依作法。用事而滅。口是心",
    "T38n1782_003:1052c03": "非。滅而不滅。罪業更生。名為重增。當說真",
    "T38n1782_003:1052c04": "理。令彼證之。當說俗幻。令其了達。名直除",
    "T38n1782_003:1052c05": "滅。拔罪種子。勿以事相擾亂其心而現罪滅。",
    "T38n1782_003:1052c06": "經。所以者何(至)不在兩同。贊曰。下顯正中",
    "T38n1782_003:1052c07": "有二。初明真理。令證罪根。後明俗事。令知罪",
    "T38n1782_003:1052c08": "偽。唯優波離一切法性生滅不住下是。罪相",
    "T38n1782_003:1052c09": "無實。易可息除。罪根種子本真。證之罪滅。罪",
    "T38n1782_003:1052c10": "滅者。拔除煩惱惡業苦果諸種子也。斷種子",
    "T38n1782_003:1052c11": "故。一滅不生。名身語懺悔。但名制伏。益力",
    "T38n1782_003:1052c12": "損能。非真滅罪。後還生故。初中復三。初陳正",
    "T38n1782_003:1052c13": "理。次問令解。後明染淨之相。陳理有三。初明",
    "T38n1782_003:1052c14": "罪性。次明罪依。後明罪體。此初文也。空理義",
    "T38n1782_003:1052c15": "云。罪性者真空理。罪性若有。可住內根。由外",
    "T38n1782_003:1052c16": "六境。成在兩間。罪性本空。都何所住。世俗諦",
    "T38n1782_003:1052c17": "中。罪住六根。六塵為緣而起罪故。亦名在外。",
    "T38n1782_003:1052c18": "內因外緣。可住兩間。六識等內。罪性既空。故",
    "T38n1782_003:1052c19": "都無住。證罪性空。當有何罪。應理義云。罪性",
    "T38n1782_003:1052c20": "者真如理。此理不依內根外境及住兩間。由",
    "T38n1782_003:1052c21": "逆此理。展轉罪生。證達此理。罪當永盡。",
    "T38n1782_003:1052c22": "經。如佛所說(至)有情清淨。贊曰。此明罪依有",
    "T38n1782_003:1052c23": "二。初明假者依心而成。後明罪體依心方起。",
    "T38n1782_003:1052c24": "罪必依心方得起。此初文也。罪謂所作惡身",
    "T38n1782_003:1052c25": "業。體即不善思之現種也。心為所依。思能依",
    "T38n1782_003:1052c26": "故。可毀可厭。故名為罪。故初明罪依。令其了",
    "T38n1782_003:1052c27": "達。後方明罪體。將明罪依。先引佛語。空理義",
    "T38n1782_003:1052c28": "云。此引俗諦教。心謂六識。不說有八。心若實",
    "T38n1782_003:1052c29": "有。有實罪者。即有情雜染。心性本空。罪者",
    "T38n1782_003:1053a01": "非有。故有情淨。應理義云。成唯識說。心謂第",
    "T38n1782_003:1053a02": "八識。有情謂五蘊假者。此依彼心。而假建立。",
    "T38n1782_003:1053a03": "第八之心。若是有漏雜染所攝。能依假者。亦",
    "T38n1782_003:1053a04": "是雜染。所依第八心若是無漏清淨所攝。能",
    "T38n1782_003:1053a05": "依假者。亦是清淨。今此通依八識。建立假者",
    "T38n1782_003:1053a06": "有情。心是本故。故罪及罪者。離心亦非有。",
    "T38n1782_003:1053a07": "經。如是心者(至)不在兩間。贊曰。下明罪體依",
    "T38n1782_003:1053a08": "心方起。空理義云。如是心者。勝義諦中。亦不",
    "T38n1782_003:1053a09": "住內外。不在兩間。性本空故。能起罪體。由此",
    "T38n1782_003:1053a10": "非真。應理義云。此八識心不同二乘所說六",
    "T38n1782_003:1053a11": "識。六識實住在六根。亦不實在外及兩間。",
    "T38n1782_003:1053a12": "唯依真如淨法界住。由此罪垢亦無住處。",
    "T38n1782_003:1053a13": "經。如其心然(至)不出於如。贊曰。此明罪體。",
    "T38n1782_003:1053a14": "空理義云。如其所依心本空寂。都無所住。能",
    "T38n1782_003:1053a15": "依罪垢。勝義諦中。亦無自性。無所依止。罪垢",
    "T38n1782_003:1053a16": "既爾。諸法亦然。誰為罪緣。誰為出者。以心罪",
    "T38n1782_003:1053a17": "法三不出於如。如空無故。應理義云。如其本",
    "T38n1782_003:1053a18": "心。不住內外。唯依真如。能依罪垢。亦復依",
    "T38n1782_003:1053a19": "如。不依內外。如罪垢然。犯罪之緣。及出罪",
    "T38n1782_003:1053a20": "者。一切諸法。亦不出如。不依內外。都無實",
    "T38n1782_003:1053a21": "罪。一切皆是真如理故。由迷心故。諸過非起。",
    "T38n1782_003:1053a22": "可毀可責。名之為罪。由心悟故。罪滅善生。可",
    "T38n1782_003:1053a23": "讚可欣。名之為福。故說罪從心生還從心滅。",
    "T38n1782_003:1053a24": "經。唯優婆離(至)曾有染不。贊曰。下問令解有",
    "T38n1782_003:1053a25": "三。初問。次答。後顯令解。此問也。空理義云。",
    "T38n1782_003:1053a26": "汝心本淨。性本空故。無染故淨。汝得阿羅漢",
    "T38n1782_003:1053a27": "涅槃解脫時。此空性心。曾有染不。凡聖雖殊。",
    "T38n1782_003:1053a28": "心實無別。故以為問。應理義云。成唯識中。解",
    "T38n1782_003:1053a29": "心性淨。略有二義。一即真如法性之心。故勝",
    "T38n1782_003:1053b01": "鬘經。自性清淨心。而有染污。難可了知。二",
    "T38n1782_003:1053b02": "因緣心。瑜伽五十四說。依他性心。性非煩惱。",
    "T38n1782_003:1053b03": "名本性淨。今彼心非煩惱故。言本性淨。與",
    "T38n1782_003:1053b04": "染相應。名為染心。非心體染名為染心。此心",
    "T38n1782_003:1053b05": "非但未得解脫性本來淨。得解脫時。亦曾無",
    "T38n1782_003:1053b06": "染。今但問彼得解脫時本性淨心曾有染不。",
    "T38n1782_003:1053b07": "將顯未解脫比解脫心性本淨。",
    "T38n1782_003:1053b08": "經。我言不也。贊曰。此答也。得解脫時。心曾",
    "T38n1782_003:1053b09": "不染。",
    "T38n1782_003:1053b10": "經。無垢稱言(至)亦復如是。贊曰。此顯令解。",
    "T38n1782_003:1053b11": "空理義云。得聖證真。知心本空。所以不染。",
    "T38n1782_003:1053b12": "故知有情心性本淨。曾無有染。亦復如是。心",
    "T38n1782_003:1053b13": "空同故。應理義云。以凡因緣心。例聖因緣心。",
    "T38n1782_003:1053b14": "本來不染。亦復如是。俱心性故。由此故知。惡",
    "T38n1782_003:1053b15": "思是罪。如客暫有。染惱其心。證理智生。客罪",
    "T38n1782_003:1053b16": "便滅。故心斷惑已。名離相應縛。此不復緣境。",
    "T38n1782_003:1053b17": "名離所緣縛。由離二縛。名心解脫。證達理故。",
    "T38n1782_003:1053b18": "故達心理。名為罪滅。",
    "T38n1782_003:1053b19": "經。唯優波離(至)即性清淨。贊曰。下明染淨之",
    "T38n1782_003:1053b20": "相。略有三翻。此初翻也。心有總分別。有別異",
    "T38n1782_003:1053b21": "分別。即有煩惱。煩惱起故。罪業遂生。便招生",
    "T38n1782_003:1053b22": "死。若無總分別及別異分別。即無煩惱。煩惱",
    "T38n1782_003:1053b23": "無故。不起罪業。遂即清淨。便得涅槃。分別",
    "T38n1782_003:1053b24": "者。總分別。異分別者。種種計執。汝由此二。",
    "T38n1782_003:1053b25": "生煩惱故。應無分別便得清淨。",
    "T38n1782_003:1053b26": "經。若有顛倒(至)即性清淨。贊曰。此第二翻。",
    "T38n1782_003:1053b27": "顛倒者。執有真實常樂我淨。背真理故。名為",
    "T38n1782_003:1053b28": "顛倒。或七顛倒。此四更加想心見三。於彼四",
    "T38n1782_003:1053b29": "中。起妄想分別。名想倒。於此四中。忍可欲",
    "T38n1782_003:1053c01": "樂。建立執著。名見倒。心倒者。謂即於彼所",
    "T38n1782_003:1053c02": "執著中。貪等煩惱。此略有三。一愚癡為本。二",
    "T38n1782_003:1053c03": "薩迦耶見邊見一分見取戒禁取及貪為自",
    "T38n1782_003:1053c04": "性。三餘煩惱為等流。如瑜伽第八說。有此諸",
    "T38n1782_003:1053c05": "倒。即有煩惱。無此倒者。即成清淨。汝既煩",
    "T38n1782_003:1053c06": "惱。明有顛倒。",
    "T38n1782_003:1053c07": "經。若有取我(至)即性清淨。贊曰。此第三翻。",
    "T38n1782_003:1053c08": "取者執取。執我為本。雜染便生。若不取我。達",
    "T38n1782_003:1053c09": "解無我。即性清淨。汝既雜染。明有取我。顯彼",
    "T38n1782_003:1053c10": "二人有煩惱之所以也。上令知真罪垢自滅。",
    "T38n1782_003:1053c11": "下明知俗罪易息除。如知賊緣易可除破。",
    "T38n1782_003:1053c12": "經。唯優婆離(至)如電如雲。贊曰。下明俗事。",
    "T38n1782_003:1053c13": "令知罪偽。略有四重。此第一重。說俗生滅。略",
    "T38n1782_003:1053c14": "有四喻。如幻化電雲。皆非實有。皆悉不住。性",
    "T38n1782_003:1053c15": "自虛偽。",
    "T38n1782_003:1053c16": "經。一切法性(至)亦不暫住。贊曰。此第二重。",
    "T38n1782_003:1053c17": "說俗迅速。無所願待。不經念住。速即謝故。",
    "T38n1782_003:1053c18": "經。一切法性(至)如健達婆城。贊曰。此第三",
    "T38n1782_003:1053c19": "重。說俗體由虛妄所見。此有三喻。如夢所見。",
    "T38n1782_003:1053c20": "思想起故。如陽焰者。渴愛生故。執為實水。如",
    "T38n1782_003:1053c21": "健達縛城者。此云尋香城。西方散樂名曰尋",
    "T38n1782_003:1053c22": "香。不作生業。唯尋食香。而便作樂。伺彼乞",
    "T38n1782_003:1053c23": "求。此幻化城。樓櫓可愛。名尋香城。海中水",
    "T38n1782_003:1053c24": "氣。日光所臨。遙見雉堞。亦似幻城。水激為",
    "T38n1782_003:1053c25": "聲。微同作樂。似彼尋香城。故亦名尋香城。",
    "T38n1782_003:1053c26": "誑惑起故。今以為喻。",
    "T38n1782_003:1053c27": "經。一切法性(至)如鏡中像。贊曰。此第四重",
    "T38n1782_003:1053c28": "說俗心作。如水中月。水實無月。心妄謂有。不",
    "T38n1782_003:1053c29": "知以水為緣。還見本月。一切世俗。皆心所作。",
    "T38n1782_003:1054a01": "不知自心。謂有外境。鏡中之像。亦無實像。以",
    "T38n1782_003:1054a02": "鏡為緣。還見本面。心之所取。亦復如是。不知",
    "T38n1782_003:1054a03": "自心。謂離心有。鏡中之像。若實有者。見去何",
    "T38n1782_003:1054a04": "不去。觀來所不來。彼鏡既不真。諸俗皆如",
    "T38n1782_003:1054a05": "是。",
    "T38n1782_003:1054a06": "經。如是知者(至)名善調伏。贊曰。此結正也。",
    "T38n1782_003:1054a07": "律者儀或。證真如俗。善可軌故。調伏者。調",
    "T38n1782_003:1054a08": "伏三業。息諸惡故。善知罪性。能依罪根。善識",
    "T38n1782_003:1054a09": "罪相。易可顧拔。名善調伏。",
    "T38n1782_003:1054a10": "經。時二苾芻(至)而不能說。贊曰。二顯讚揚。",
    "T38n1782_003:1054a11": "初得未曾有。後正讚歎智慧辨才。是優婆離",
    "T38n1782_003:1054a12": "所不能及。",
    "T38n1782_003:1054a13": "經。我即告言(至)起居士想。贊曰。三明已告。",
    "T38n1782_003:1054a14": "初總後別。此總告也。",
    "T38n1782_003:1054a15": "經。所以者何(至)殊勝如是。贊曰。除佛無能制",
    "T38n1782_003:1054a16": "伏大士智慧辨才。其慧及辨才如是。",
    "T38n1782_003:1054a17": "經。時二苾芻(至)正等覺心。贊曰。四彰罪滅。",
    "T38n1782_003:1054a18": "雖未證真。拔罪種子。初聞妙理。應悔息除。不",
    "T38n1782_003:1054a19": "但罪滅無。上覺心亦發。",
    "T38n1782_003:1054a20": "經。便為作禮(至)殊勝慧辨。贊曰。五述發願。",
    "T38n1782_003:1054a21": "新學苾芻。已曾犯罪。乍見慧辨。誰不虔恭。故",
    "T38n1782_003:1054a22": "為作禮。",
    "T38n1782_003:1054a23": "經。時我默然(至)詣彼問疾。贊曰。結答詞由卑",
    "T38n1782_003:1054a24": "躬請退。◎",
    "T38n1782_003:1054a25": "說無垢稱經疏卷第三(末)"
}