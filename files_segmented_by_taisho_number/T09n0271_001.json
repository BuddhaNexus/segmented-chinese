{
    "T09n0271_001:0300b10": "佛說菩薩行方便境界神通變化",
    "T09n0271_001:0300b11": "經卷上",
    "T09n0271_001:0300b13": "宋天竺三藏法師求那跋陀羅譯",
    "T09n0271_001:0300b14": "如是我聞：一時佛在優禪延國，住旃茶鉢樹",
    "T09n0271_001:0300b15": "提王園，其中多有諸娑羅樹、多羅樹、迦尼迦",
    "T09n0271_001:0300b16": "羅樹、尼拘羅樹、博叉樹、優曇鉢羅樹；復有",
    "T09n0271_001:0300b17": "婆師華、陀膩迦華、阿提目多華、瞻婆華，阿",
    "T09n0271_001:0300b18": "叔迦樹、波吒羅樹，以為莊嚴；又有泉井、池",
    "T09n0271_001:0300b19": "沼、江河、清流莊嚴；又有青、黃、赤、白蓮華遍諸",
    "T09n0271_001:0300b20": "水上；鵝、鴈、鴛鴦、拘那羅鳥、鉢吒軍陀、鸚鵡、鸜",
    "T09n0271_001:0300b21": "鵒、命命諸鳥出種種音；多諸黑蜂出妙音聲；",
    "T09n0271_001:0300b22": "多軟深草遍布大林。與大比丘眾十二億俱，",
    "T09n0271_001:0300b23": "大德舍利弗、大目揵連、摩訶迦葉、阿尼揵",
    "T09n0271_001:0300b24": "陀、須菩提、大迦旃延、摩訶劫賓那、離波多、",
    "T09n0271_001:0300b25": "波賓那、難提翅那、那提迦葉、伽耶迦葉、富樓",
    "T09n0271_001:0300b26": "那彌多羅尼子、憍梵波提、那陀翅那、周梨",
    "T09n0271_001:0300b27": "槃特、闥婆摩羅子、呿陀婆林、難陀、摩訶拘",
    "T09n0271_001:0300b28": "絺羅、羅睺羅、大德阿難等，而為上首；十二",
    "T09n0271_001:0300b29": "億俱，一切入一法界處行，進入一切諸法如",
    "T09n0271_001:0300c01": "性行虛空行，無依止處無依止行，離諸一切",
    "T09n0271_001:0300c02": "所起覆蓋障礙結纏，入度如來，無有法界近",
    "T09n0271_001:0300c03": "一法界，向一切智道而不休廢，欲一切智心",
    "T09n0271_001:0300c04": "無退轉，智慧了別得到彼岸，勤進修行方便",
    "T09n0271_001:0300c05": "境界。摩訶波闍波提，耶輸陀羅等，與八億比",
    "T09n0271_001:0300c06": "丘尼俱，一切成就白淨之法，皆悉善行，一切",
    "T09n0271_001:0300c07": "智道近一切智，善行進入無有法性，觀一切",
    "T09n0271_001:0300c08": "法無有性相，自解諸法實際無際，得於無礙",
    "T09n0271_001:0300c09": "解脫智慧，隨應眾生，所應調伏，善能示現。復",
    "T09n0271_001:0300c10": "與七十二億大菩薩眾，其名曰大力菩薩、大",
    "T09n0271_001:0300c11": "力持菩薩、大變化菩薩、大變化王菩薩、大進",
    "T09n0271_001:0300c12": "趣菩薩、大進揵菩薩、大吼菩薩、大吼意菩",
    "T09n0271_001:0300c13": "薩、大眾主菩薩、大香象菩薩、大月菩薩、善",
    "T09n0271_001:0300c14": "月菩薩、功德月菩薩、寶月菩薩、普照月菩薩、",
    "T09n0271_001:0300c15": "法無垢月菩薩、月照菩薩、妙名月菩薩、放",
    "T09n0271_001:0300c16": "光月菩薩、滿月菩薩、梵音菩薩、梵主雷音",
    "T09n0271_001:0300c17": "菩薩、地音菩薩、法界音聲菩薩、降一切魔",
    "T09n0271_001:0300c18": "場音菩薩、妙音聲菩薩、普告音菩薩、無妄",
    "T09n0271_001:0300c19": "想分別音菩薩、地輪音菩薩、一切無障音菩",
    "T09n0271_001:0300c20": "薩、普藏菩薩、無垢普藏菩薩、德藏菩薩、照藏",
    "T09n0271_001:0300c21": "菩薩、寶藏菩薩、月藏菩薩、日藏菩薩、熾藏菩",
    "T09n0271_001:0300c22": "薩、蓮華藏菩薩、蓮華德藏菩薩、大意菩薩、益",
    "T09n0271_001:0300c23": "意菩薩、妙意菩薩、好意菩薩、勝意菩薩、增意",
    "T09n0271_001:0300c24": "菩薩、無邊意菩薩、廣意菩薩、覺意菩薩、無",
    "T09n0271_001:0300c25": "盡意菩薩、須彌燈菩薩、大燈菩薩、法炬燈菩",
    "T09n0271_001:0300c26": "薩、照一切方燈菩薩、普燈菩薩、滅一切闇燈",
    "T09n0271_001:0300c27": "菩薩、照一切道燈菩薩、一照明燈菩薩、月燈",
    "T09n0271_001:0300c28": "菩薩、日燈菩薩、離一切惡道菩薩、魔不降伏",
    "T09n0271_001:0300c29": "菩薩、大魔不降伏菩薩、威德菩薩、無降伏菩",
    "T09n0271_001:0301a01": "薩、無能測菩薩、威德覺乾惡菩薩、得大勢菩",
    "T09n0271_001:0301a02": "薩、觀世音菩薩、彌勒菩薩、文殊師利童子菩",
    "T09n0271_001:0301a03": "薩摩訶薩等，七十二億俱，皆是一生，得陀羅",
    "T09n0271_001:0301a04": "尼，得諸三昧，得無邊樂說，得無礙無所畏，獲",
    "T09n0271_001:0301a05": "得神通到於彼岸，能過無邊佛之剎土，遊於",
    "T09n0271_001:0301a06": "神通身心解脫，諸礙無礙智見成就，無佛世",
    "T09n0271_001:0301a07": "界現佛出世，善轉法輪無有錯謬，隨於一切",
    "T09n0271_001:0301a08": "眾生所解，而為說法說無作法，於法性中無",
    "T09n0271_001:0301a09": "有動發非不動發，其心入度到於彼岸，演說",
    "T09n0271_001:0301a10": "空法吼大師子吼，降伏破壞一切外道，伏魔",
    "T09n0271_001:0301a11": "怨敵，得諸菩薩所行神通，斷離愛瞋其心平",
    "T09n0271_001:0301a12": "等，如地、水、火、風，入於一切如來密處，為一切",
    "T09n0271_001:0301a13": "眾生而作佛事，常為諸佛之所讚歎，受持一",
    "T09n0271_001:0301a14": "切未來世劫，受持一切如來法性，雨於法寶，",
    "T09n0271_001:0301a15": "歎其所有一切功德，不可窮盡，為世界主本",
    "T09n0271_001:0301a16": "願成就，行於如來解脫之行，先已善修行於",
    "T09n0271_001:0301a17": "大乘，信眼清淨無有垢污，常恒勤進供養給",
    "T09n0271_001:0301a18": "事諸佛如來，能善莊嚴不退莊嚴趣向大悲，",
    "T09n0271_001:0301a19": "其心解性無可比喻，超度疑佛猶豫惑心，為",
    "T09n0271_001:0301a20": "過諸佛之所護持。復有無量優婆塞、優婆斯，",
    "T09n0271_001:0301a21": "於此三千大千世界威德無喻；諸天、天主，諸",
    "T09n0271_001:0301a22": "龍、龍主，夜叉、夜叉主，乾闥婆、乾闥婆主，阿",
    "T09n0271_001:0301a23": "修羅、阿修羅主，迦樓羅、迦樓羅主，摩睺羅、摩",
    "T09n0271_001:0301a24": "睺羅主，緊那羅、緊那羅主，人非人、人非人",
    "T09n0271_001:0301a25": "主，一切各與百千眷屬皆來會坐。爾時世尊，",
    "T09n0271_001:0301a26": "無量百千大眾圍繞，坐於德藏師子之座，蔽",
    "T09n0271_001:0301a27": "諸大眾身光猛盛照明無垢。猶如須彌顯于",
    "T09n0271_001:0301a28": "大海映蔽諸山照明挺特；世尊亦爾，坐師子",
    "T09n0271_001:0301a29": "座覆蔽一切諸天世人，殊特猛盛照明無垢。",
    "T09n0271_001:0301b01": "猶十五日月盛滿已，隱蔽眾星照明清淨；世",
    "T09n0271_001:0301b02": "尊亦爾，隱蔽一切諸天世人，照明清淨。猶如",
    "T09n0271_001:0301b03": "虛空清明淨潔無有雲翳，日放明網，隱蔽山",
    "T09n0271_001:0301b04": "光螢火闇已極照明淨；世尊亦爾，坐師子座，",
    "T09n0271_001:0301b05": "降伏隱蔽諸天世人極為照明，亦復隱蔽釋",
    "T09n0271_001:0301b06": "梵護世等光。猶如闇夜於高山頂熾然大火",
    "T09n0271_001:0301b07": "照明清淨；世尊亦爾，處師子座，降伏隱蔽諸",
    "T09n0271_001:0301b08": "天世人，光極照明清淨無垢。如師子獸王降",
    "T09n0271_001:0301b09": "伏一切諸小禽獸；世尊亦爾，處師子座，降伏",
    "T09n0271_001:0301b10": "隱蔽一切天人。如毘琉璃如意寶珠八楞無",
    "T09n0271_001:0301b11": "垢放淨光明；世尊亦爾，處師子座，端嚴殊妙",
    "T09n0271_001:0301b12": "明照十方。如轉輪王降伏四域所有眾生；世",
    "T09n0271_001:0301b13": "尊亦爾，處師子座，降伏隱蔽諸天世人。如釋",
    "T09n0271_001:0301b14": "提桓因著釋迦毘楞伽寶瓔珞已，處善法堂降",
    "T09n0271_001:0301b15": "伏隱蔽諸天光明；世尊亦爾，處師子座，降伏",
    "T09n0271_001:0301b16": "隱蔽諸天世人，照明清淨。爾時文殊師利童",
    "T09n0271_001:0301b17": "子，知大眾心已，見如來身威德隆盛，作是思",
    "T09n0271_001:0301b18": "惟：「是何光瑞，世尊今坐於師子座，極為光明",
    "T09n0271_001:0301b19": "清淨殊特大會甚多？我今當問如來是義。」",
    "T09n0271_001:0301b20": "爾時文殊師利童子即從座起，正於衣服，偏",
    "T09n0271_001:0301b21": "袒右肩，右膝著地，合掌向佛，以偈讚曰：",
    "T09n0271_001:0301b22": "「十力照光明，　　降伏天世人，",
    "T09n0271_001:0301b23": "　三有無與等，　　眾生無有過。",
    "T09n0271_001:0301b24": "　如須彌天居，　　悉照明諸方，",
    "T09n0271_001:0301b25": "　降伏蔽諸山，　　勇出照眾山。",
    "T09n0271_001:0301b26": "　佛持德亦爾，　　智山勇出世，",
    "T09n0271_001:0301b27": "　降伏蔽諸眾，　　常恒淨照明。",
    "T09n0271_001:0301b28": "　如月處虛空，　　日月功德照，",
    "T09n0271_001:0301b29": "　盛滿極圓足，　　降伏蔽諸宿。",
    "T09n0271_001:0301c01": "　十力亦如是，　　弟子星圍遶，",
    "T09n0271_001:0301c02": "　放淨月光明，　　能照人天世。",
    "T09n0271_001:0301c03": "　喻如日宮殿，　　照明降一切，",
    "T09n0271_001:0301c04": "　人尊主如是，　　降伏人天世。",
    "T09n0271_001:0301c05": "　猶如山頂火，　　闇夜照諸方，",
    "T09n0271_001:0301c06": "　智光明如是，　　調御放妙光。",
    "T09n0271_001:0301c07": "　如師子獸王，　　顯威德降獸，",
    "T09n0271_001:0301c08": "　外道眾如是，　　顯照明降伏。",
    "T09n0271_001:0301c09": "　人主轉輪王，　　威德降伏世，",
    "T09n0271_001:0301c10": "　世調御如是，　　降伏照諸世。",
    "T09n0271_001:0301c11": "　三十三天王，　　降伏勝諸天，",
    "T09n0271_001:0301c12": "　無等亦如是，　　降伏照諸眾。」",
    "T09n0271_001:0301c13": "爾時文殊師利童子，偈讚佛已，合掌白佛言：",
    "T09n0271_001:0301c14": "「惟願世尊，今為此眾，說《菩薩行方便境界神",
    "T09n0271_001:0301c15": "通變化經》，若眾生聞趣上行者，當發阿耨多",
    "T09n0271_001:0301c16": "羅三藐三菩提心；向下行者得上勝進；已發",
    "T09n0271_001:0301c17": "無上菩提心者，增益無上菩提境界；懈怠眾",
    "T09n0271_001:0301c18": "生發大欲樂；退道眾生安菩提道；趣菩提道",
    "T09n0271_001:0301c19": "諸眾生等，具足莊嚴如來智度。」文殊師利如",
    "T09n0271_001:0301c20": "是請已。佛告文殊師利：「如來、應供、正遍知所",
    "T09n0271_001:0301c21": "說難解，當何緣說？何緣進入？難知、難覺、難可",
    "T09n0271_001:0301c22": "測量、難教、難度，諸天世人壞威儀者，及破戒",
    "T09n0271_001:0301c23": "者，不能解知；下眾生等所不能解；諸壞心者",
    "T09n0271_001:0301c24": "所不能信；為惡知識之所攝者，所不能入；離",
    "T09n0271_001:0301c25": "善知識者，所不能知；不為諸佛所護持者，不",
    "T09n0271_001:0301c26": "能聽受，況當解趣，無有是處，惟除諸佛所護",
    "T09n0271_001:0301c27": "持者。」爾時世尊而說偈言：",
    "T09n0271_001:0301c28": "「文殊！聽我說，　　汝所問事義，",
    "T09n0271_001:0301c29": "　下暗不能行，　　不知此法性；",
    "T09n0271_001:0302a01": "　於先佛不行，　　調御世不護。",
    "T09n0271_001:0302a02": "　若聞此法者，　　無有恭敬心，",
    "T09n0271_001:0302a03": "　惡知識所攝，　　離善知識人，",
    "T09n0271_001:0302a04": "　若聞如是法，　　疾退墮大山。",
    "T09n0271_001:0302a05": "　小心無進行，　　無有勝妙心，",
    "T09n0271_001:0302a06": "　下人無信解，　　是等聞不喜。",
    "T09n0271_001:0302a07": "　佛悲彼不說，　　勿嬈彼眾生，",
    "T09n0271_001:0302a08": "　不信此法故，　　長夜無利益。」",
    "T09n0271_001:0302a09": "爾時文殊師利童子白佛言：「世尊！此所集眾",
    "T09n0271_001:0302a10": "皆悉清淨，先有善行，多供給事過去諸佛，善",
    "T09n0271_001:0302a11": "知識攝，善淨信根，恭敬出世解脫之法，善知",
    "T09n0271_001:0302a12": "淨心，畢竟善解善教，如此等眾皆悉集會，能",
    "T09n0271_001:0302a13": "知能解如此之法。善哉，世尊！願今演說，攝取",
    "T09n0271_001:0302a14": "利益諸眾生故。」重說偈言：",
    "T09n0271_001:0302a15": "「此多眾生求法利，　　善知解了此法性；",
    "T09n0271_001:0302a16": "　過去諸佛所修行，　　是故說法調御師。",
    "T09n0271_001:0302a17": "　悉皆恭敬合掌住，　　瞻視諦觀世調御，",
    "T09n0271_001:0302a18": "　調御為此生悲心，　　大覺願說勝妙法。",
    "T09n0271_001:0302a19": "　我今咸請於法王，　　願當演說勝妙法，",
    "T09n0271_001:0302a20": "　為利攝取菩薩故，　　人尊願開善法藏。」",
    "T09n0271_001:0302a21": "文殊師利如是請已，佛即讚言：「善哉，善哉！文",
    "T09n0271_001:0302a22": "殊師利！汝問如來、應供、正遍知如是之義。文",
    "T09n0271_001:0302a23": "殊師利！汝今悉知一切法行，於諸法中無有",
    "T09n0271_001:0302a24": "疑惑，汝已善覺智慧方便。文殊師利！汝多利",
    "T09n0271_001:0302a25": "益諸眾生行。文殊師利！汝為未來諸菩薩等",
    "T09n0271_001:0302a26": "作大光明。文殊師利！汝今諦聽，善思念之，吾",
    "T09n0271_001:0302a27": "今當說《菩薩所行方便境界神通變化經》。」文",
    "T09n0271_001:0302a28": "殊師利諸菩薩言：「如是，世尊！當至心聽。」佛言：",
    "T09n0271_001:0302a29": "「善男子！若有成就十二功德法，是善男子、善",
    "T09n0271_001:0302b01": "女人等，能發阿耨多羅三藐三菩提心。何等",
    "T09n0271_001:0302b02": "十二？有妙解性離下解行，有性行悲生於白",
    "T09n0271_001:0302b03": "淨，有心專行堅受無為，有善莊嚴久修善",
    "T09n0271_001:0302b04": "行，有善恭敬供養諸佛善集白淨法，有身",
    "T09n0271_001:0302b05": "業、口業、意業無作離一切惡，有遠惡知識近",
    "T09n0271_001:0302b06": "善知識，有如說如作無有諛諂，有善覺知",
    "T09n0271_001:0302b07": "法不貪於味節量而食，有如來護持離魔所",
    "T09n0271_001:0302b08": "持，有常一切諸眾生中生於悲心，亦不放捨",
    "T09n0271_001:0302b09": "一切眾生，心亦不貪，有因緣力功德莊嚴。善",
    "T09n0271_001:0302b10": "男子！是名成就十二功德法。善男子、善女人，",
    "T09n0271_001:0302b11": "發於阿耨多羅三藐三菩提心，是利益心，能",
    "T09n0271_001:0302b12": "與一切眾生樂故；哀愍心，不作諸惡故；大悲",
    "T09n0271_001:0302b13": "心，堪任荷負諸眾生故；大慈心，消滅一切諸",
    "T09n0271_001:0302b14": "惡道故；白淨心，不求餘乘故；無愛心，離於一",
    "T09n0271_001:0302b15": "切結使濁故；是淨心，其性淨故；如幻心，無有",
    "T09n0271_001:0302b16": "物故；無所有心，離所有故；堅固心，不動搖",
    "T09n0271_001:0302b17": "故；不退轉心，達諸法故；度於一切眾生之心，",
    "T09n0271_001:0302b18": "如說作故。」爾時世尊，而說偈言：",
    "T09n0271_001:0302b19": "「若有佛子善修行，　　清淨之法滿足心，",
    "T09n0271_001:0302b20": "　一切眾生慈悲心，　　柔軟之心為菩提。",
    "T09n0271_001:0302b21": "　本先遠離惡知識，　　近示菩提善知識，",
    "T09n0271_001:0302b22": "　誓願勤進菩提果，　　生於覺知菩提心。",
    "T09n0271_001:0302b23": "　恒常不生疲厭心，　　所修行行如本際，",
    "T09n0271_001:0302b24": "　猶如金剛不退心，　　如是等生菩提心。",
    "T09n0271_001:0302b25": "　於諸眾生慈悲心，　　安諸眾生住樂故；",
    "T09n0271_001:0302b26": "　遠離一切諸惡故，　　是等疾生菩提心。",
    "T09n0271_001:0302b27": "　慧者不求於餘乘，　　思惟菩提勝功德，",
    "T09n0271_001:0302b28": "　淨心無垢亦無愛，　　如是等欲菩提心。",
    "T09n0271_001:0302b29": "　離物悲物無有愛，　　其性猶如電幻等，",
    "T09n0271_001:0302c01": "　離一切物無有相，　　佛說菩提心等是。",
    "T09n0271_001:0302c02": "　離一切使一切惡，　　無垢明了如虛空，",
    "T09n0271_001:0302c03": "　一切文字不可見，　　此說菩提心清淨。",
    "T09n0271_001:0302c04": "　是菩提根勝妙行，　　亦陀羅尼諸辯者，",
    "T09n0271_001:0302c05": "　亦是諸根及眾好，　　此是得佛諸功德。」",
    "T09n0271_001:0302c06": "佛告文殊師利：「菩薩安住，見於如是十二功",
    "T09n0271_001:0302c07": "德，勤進修行檀波羅蜜。何等十二？見菩提道",
    "T09n0271_001:0302c08": "安和調適，勤進修行檀波羅蜜；見大富族，",
    "T09n0271_001:0302c09": "勤進修行檀波羅蜜；見生可愛種姓中故，勤",
    "T09n0271_001:0302c10": "進修行檀波羅蜜；見離慳垢，勤進修行檀波",
    "T09n0271_001:0302c11": "羅蜜；見施心具足，勤進修行檀波羅蜜；見關",
    "T09n0271_001:0302c12": "閉於餓鬼門故，勤進修行檀波羅蜜；見財多",
    "T09n0271_001:0302c13": "共欲求堅固，勤進修行檀波羅蜜；見諸所須",
    "T09n0271_001:0302c14": "自在具足，勤進修行檀波羅蜜；見修習行一",
    "T09n0271_001:0302c15": "切捨已，勤進修行檀波羅蜜；見離貪惜捨一",
    "T09n0271_001:0302c16": "切物，勤進修行檀波羅蜜；見我當滿檀波羅",
    "T09n0271_001:0302c17": "蜜故，勤進修行檀波羅蜜；見應慎行如來教",
    "T09n0271_001:0302c18": "勅故，勤進修行檀波羅蜜，所有布施悉皆迴",
    "T09n0271_001:0302c19": "向阿耨多羅三藐三菩提。善男子！是名菩薩",
    "T09n0271_001:0302c20": "見於如是十二功德勤進修行檀波羅蜜。」爾",
    "T09n0271_001:0302c21": "時世尊，以偈頌曰：",
    "T09n0271_001:0302c22": "「施求無等一切智，　　手足淨目頭骨髓，",
    "T09n0271_001:0302c23": "　不惜內外一切捨，　　後無貪惜增益德。",
    "T09n0271_001:0302c24": "　當成妙封生勝家，　　後增菩提降貪垢，",
    "T09n0271_001:0302c25": "　得自在滿於檀度，　　一切諸佛所讚施；",
    "T09n0271_001:0302c26": "　慧見是諸功德利，　　我當修行一切捨。",
    "T09n0271_001:0302c27": "「復次，諸善男子！若菩薩見如是十二功德事",
    "T09n0271_001:0302c28": "故，勤精進修行尸波羅蜜。何等十二？見我",
    "T09n0271_001:0302c29": "當護持攝成就戒，勤進修行尸波羅蜜；見我",
    "T09n0271_001:0303a01": "當向菩薩道故，勤進修行尸波羅蜜；見我",
    "T09n0271_001:0303a02": "當緩結使縛故，勤進修行尸波羅蜜；見我當",
    "T09n0271_001:0303a03": "離一切惡道，勤進修行尸波羅蜜；見我當淨",
    "T09n0271_001:0303a04": "一切惡道，勤進修行尸波羅蜜；見我當成於",
    "T09n0271_001:0303a05": "身、口、意無作業故，勤進修行尸波羅蜜；見我",
    "T09n0271_001:0303a06": "當為慧者不訶，勤進修行尸波羅蜜；見我當",
    "T09n0271_001:0303a07": "習不放逸戒，勤進修行尸波羅蜜；見我當施",
    "T09n0271_001:0303a08": "一切眾生無所畏故，勤進修行尸波羅蜜；見",
    "T09n0271_001:0303a09": "我當得身、口、意戒，勤進修行尸波羅蜜；見我",
    "T09n0271_001:0303a10": "當於一切法中得自在故，勤進修行尸波羅",
    "T09n0271_001:0303a11": "蜜；見我當學無上如來戒，勤進修行尸波羅",
    "T09n0271_001:0303a12": "蜜。善男子！是名菩薩見於十二功德事故",
    "T09n0271_001:0303a13": "勤進修行尸波羅蜜，是戒迴向於一切智。」爾",
    "T09n0271_001:0303a14": "時世尊，以偈頌曰：",
    "T09n0271_001:0303a15": "「我當得緩結使縛，　　我當關於惡道門，",
    "T09n0271_001:0303a16": "　我當思量勝妙事，　　我當護戒牛愛尾，",
    "T09n0271_001:0303a17": "　我當如佛所教住，　　我當慧者所稱讚，",
    "T09n0271_001:0303a18": "　我當護持常不離，　　我當有住戒功德，",
    "T09n0271_001:0303a19": "　我當身口得無作，　　我當行意無作法，",
    "T09n0271_001:0303a20": "　我當善護身口意，　　我當不復行惡道，",
    "T09n0271_001:0303a21": "　若不放逸善逝讚，　　是諸一切善業本。",
    "T09n0271_001:0303a22": "　我當常住於是處，　　捨離一切諸放逸；",
    "T09n0271_001:0303a23": "　我當行尸波羅蜜，　　我當成就於佛法，",
    "T09n0271_001:0303a24": "　我當淨於如來戒，　　是一切戒勝無上。",
    "T09n0271_001:0303a25": "　不悕望求此功德，　　若菩提薩求勝道，",
    "T09n0271_001:0303a26": "　護戒猶如氂牛尾，　　當得一切功德利。",
    "T09n0271_001:0303a27": "「復次，諸善男子！菩薩念於是十三行，修行於",
    "T09n0271_001:0303a28": "忍。何等十三？一切行空修行於忍；不得我",
    "T09n0271_001:0303a29": "故修行於忍；不得眾生修行於忍；不偏自他",
    "T09n0271_001:0303b01": "修行於忍；究竟無瞋修行於忍；覆蔽結使修",
    "T09n0271_001:0303b02": "行於忍；永斷貪、瞋修行於忍；成就相好修行",
    "T09n0271_001:0303b03": "於忍；欲生梵世修行於忍；離他逼切修行於",
    "T09n0271_001:0303b04": "忍；欲得盡智無生智故修行於忍；欲降諸魔",
    "T09n0271_001:0303b05": "修行於忍；欲知見如來無量身故修行於",
    "T09n0271_001:0303b06": "忍。以是忍辱，悉用迴向於一切智。善男子！",
    "T09n0271_001:0303b07": "是名菩薩見十三行修行於忍。」爾時世尊，以",
    "T09n0271_001:0303b08": "偈頌曰：",
    "T09n0271_001:0303b09": "「此法空無有，　　求不得眾生，",
    "T09n0271_001:0303b10": "　解知於此法，　　安住忍功德。",
    "T09n0271_001:0303b11": "　俱遠離二邊，　　自他無有瞋，",
    "T09n0271_001:0303b12": "　慧者修忍力，　　大悲如是示；",
    "T09n0271_001:0303b13": "　究竟無有瞋，　　進修忍無憂，",
    "T09n0271_001:0303b14": "　覺知於盡故，　　修忍寂結使；",
    "T09n0271_001:0303b15": "　相好色嚴淨，　　是生於梵宮，",
    "T09n0271_001:0303b16": "　堅進近忍力，　　樂思惟吉忍；",
    "T09n0271_001:0303b17": "　無大忍力等，　　令魔力非力，",
    "T09n0271_001:0303b18": "　一切德來歸，　　是故修妙忍。",
    "T09n0271_001:0303b19": "「復次！諸善男子！菩薩有於十二莊嚴，莊嚴修",
    "T09n0271_001:0303b20": "進。何等十二莊嚴？覺了一切佛法，勤修行進",
    "T09n0271_001:0303b21": "莊嚴；往詣一切佛所，勤修行進莊嚴；供給一",
    "T09n0271_001:0303b22": "切如來，勤修行進莊嚴；教化一切眾生，勤修",
    "T09n0271_001:0303b23": "行進莊嚴；安住一切眾生於佛法中，勤修行",
    "T09n0271_001:0303b24": "進莊嚴；滅諸眾生無明，勤修行進莊嚴；施諸",
    "T09n0271_001:0303b25": "眾生佛智，勤修行進莊嚴；淨於一切佛土，勤",
    "T09n0271_001:0303b26": "修行進莊嚴；盡於未來際劫，修菩薩行而不",
    "T09n0271_001:0303b27": "疲厭，勤修行進莊嚴；欲於一彈指頃遍至一",
    "T09n0271_001:0303b28": "切佛之世界，勤修行進莊嚴；一切佛之世界，",
    "T09n0271_001:0303b29": "成無上道轉妙法輪，勤修行進。諸善男子！是",
    "T09n0271_001:0303c01": "名菩薩十二莊嚴勤修行進。」爾時世尊，以偈",
    "T09n0271_001:0303c02": "頌曰：",
    "T09n0271_001:0303c03": "「無上勇進無懈怠，　　是佛子向勝菩提；",
    "T09n0271_001:0303c04": "　往多佛剎猶復斷，　　是所行處無疲厭。",
    "T09n0271_001:0303c05": "　為化眾生堅精進，　　堪百千億劫苦聚，",
    "T09n0271_001:0303c06": "　常恒勤進無懈怠，　　施與眾生滅度樂。",
    "T09n0271_001:0303c07": "　我願修淨諸佛剎，　　盡悉覺知一切法，",
    "T09n0271_001:0303c08": "　我諸世界中勝輪，　　轉已多億眾生調。",
    "T09n0271_001:0303c09": "　一念心覺勝菩提，　　遣化多剎調伏故，",
    "T09n0271_001:0303c10": "　佛子常度進彼岸，　　現眾莊嚴為眾生。",
    "T09n0271_001:0303c11": "「復次，諸善男子！菩薩十二行修於禪定。何等",
    "T09n0271_001:0303c12": "十二？燋結使行，究竟不發故；正心住行，不隨",
    "T09n0271_001:0303c13": "境界故；無依止行，離欲界、色界、無色界故；出",
    "T09n0271_001:0303c14": "過世行，降伏非聖凡夫定故；增益勝行，無我",
    "T09n0271_001:0303c15": "心故；次第定行，分別禪故；無所有行，離有想",
    "T09n0271_001:0303c16": "故；無邊之行，呵責有邊三昧禪故；以是定行，",
    "T09n0271_001:0303c17": "善寂靜故；調心行，無不知故；寂靜之行，護",
    "T09n0271_001:0303c18": "諸根故；方便境界行，菩薩修禪，不捨、不發、",
    "T09n0271_001:0303c19": "非慧、非慢、非見、非愛、非念修故；是故菩薩降",
    "T09n0271_001:0303c20": "伏一切諸修禪者。諸善男子！是名菩薩見十",
    "T09n0271_001:0303c21": "二行修於禪定。」爾時世尊，以偈頌曰：",
    "T09n0271_001:0303c22": "「此禪定尊貴，　　是彼菩薩行；",
    "T09n0271_001:0303c23": "　燋一切結使，　　究竟不復發。",
    "T09n0271_001:0303c24": "　專修寂定禪，　　不修逐境界，",
    "T09n0271_001:0303c25": "　若有不住心，　　勸令住於定。",
    "T09n0271_001:0303c26": "　修無依止禪，　　彼無所依止，",
    "T09n0271_001:0303c27": "　欲色無色界，　　思惟無所著。",
    "T09n0271_001:0303c28": "　是禪超出世，　　是菩薩所知；",
    "T09n0271_001:0303c29": "　是故降一切，　　諸非聖定者。",
    "T09n0271_001:0304a01": "　行於次第禪，　　欲得自在故；",
    "T09n0271_001:0304a02": "　是故捨禪定，　　還生於欲界。",
    "T09n0271_001:0304a03": "　增益勝妙行，　　智慧者修禪；",
    "T09n0271_001:0304a04": "　是無我心禪，　　為於菩薩說。",
    "T09n0271_001:0304a05": "　無量無邊行，　　修行最上禪；",
    "T09n0271_001:0304a06": "　是故少分禪，　　照明令降伏。",
    "T09n0271_001:0304a07": "　智慧方便俱，　　修禪大名稱；",
    "T09n0271_001:0304a08": "　都無所見得，　　一向白淨行。",
    "T09n0271_001:0304a09": "　無所依止故，　　亦不住於物；",
    "T09n0271_001:0304a10": "　智慧者修禪，　　捨離於物相。",
    "T09n0271_001:0304a11": "　行如是等行，　　智慧者修禪；",
    "T09n0271_001:0304a12": "　於緣覺自在，　　是故無所行。",
    "T09n0271_001:0304a13": "「諸善男子！菩薩十二行智入般若波羅蜜。何",
    "T09n0271_001:0304a14": "等十二？明了行，不闇蔽故；大炬行，照明一",
    "T09n0271_001:0304a15": "切諸結使故；放智明網行，離無智故；智慧鉤",
    "T09n0271_001:0304a16": "行，拔無明根故；善利槊行，破愛網故；金剛",
    "T09n0271_001:0304a17": "行，破結山故；日宮行，乾燋結泥故；火大行，",
    "T09n0271_001:0304a18": "燒生樹故；摩尼寶行，不迷惑故；是空行，無有",
    "T09n0271_001:0304a19": "物故；無相行，無有相故；無願行，過三界故。",
    "T09n0271_001:0304a20": "善男子！是名菩薩十二行智入般若波羅蜜。」",
    "T09n0271_001:0304a21": "爾時世尊，以偈頌曰：",
    "T09n0271_001:0304a22": "「此慧勝世間，　　作光滅諸闇；",
    "T09n0271_001:0304a23": "　日炬甚清淨，　　照諸結使眾。",
    "T09n0271_001:0304a24": "　慧利滅無明，　　覺知破壞愛；",
    "T09n0271_001:0304a25": "　破諸結使山，　　天主金剛杵。",
    "T09n0271_001:0304a26": "　破壞阿修羅，　　所有諸軍眾；",
    "T09n0271_001:0304a27": "　得照明離闇，　　慧示現如燈。",
    "T09n0271_001:0304a28": "　猶日乾燋泥，　　勝慧猶如日；",
    "T09n0271_001:0304a29": "　度結海彼岸，　　猶如船渡水。",
    "T09n0271_001:0304b01": "　拔斷無知樹，　　如刀斬諸樹；",
    "T09n0271_001:0304b02": "　得不迷摩尼，　　空無物性相。",
    "T09n0271_001:0304b03": "　常離於覺觀，　　不依諸有道；",
    "T09n0271_001:0304b04": "　得破壞疑惑，　　能論出言說；",
    "T09n0271_001:0304b05": "　示生死過患，　　示現涅槃炬。",
    "T09n0271_001:0304b06": "　此慧調世眼，　　現無迷相事，",
    "T09n0271_001:0304b07": "　因慧菩薩健，　　離闇行菩提。",
    "T09n0271_001:0304b08": "「諸善男子！是菩薩知見十二境界示現方便。",
    "T09n0271_001:0304b09": "何等十二？善男子！是菩薩到涅槃境界，方便",
    "T09n0271_001:0304b10": "示現生死境界；到寂靜境界，方便示現在眾",
    "T09n0271_001:0304b11": "閙中；到禪境界，方便示現后宮婇女；到無作",
    "T09n0271_001:0304b12": "境界，方便示現諸作境界；到無生境界，方便",
    "T09n0271_001:0304b13": "示現生死境界；離四魔境界，方便示現降伏",
    "T09n0271_001:0304b14": "諸魔；到聖人境界，方便示現近非聖境界；離",
    "T09n0271_001:0304b15": "世境界，方便示現世間境界；得智境界，方便",
    "T09n0271_001:0304b16": "示現凡夫境界；現了見於實際境界，方便示",
    "T09n0271_001:0304b17": "現不墮聲聞、緣覺境界；達解得到無相法界，",
    "T09n0271_001:0304b18": "方便示現相好嚴身；為化眾生境界故入佛",
    "T09n0271_001:0304b19": "境界，方便示現諸魔境界。諸善男子！是名菩",
    "T09n0271_001:0304b20": "薩知見十二境界方便示現。」爾時世尊，以偈",
    "T09n0271_001:0304b21": "頌曰：",
    "T09n0271_001:0304b22": "「是方便境界，　　菩薩淨眾生，",
    "T09n0271_001:0304b23": "　是住於境界，　　示一切境界。",
    "T09n0271_001:0304b24": "　得涅槃境界，　　方便現有為；",
    "T09n0271_001:0304b25": "　又到是境界，　　無二過患污。",
    "T09n0271_001:0304b26": "　得到寂靜處，　　方便現眾閙；",
    "T09n0271_001:0304b27": "　於二俱無著，　　無著行如蜂。",
    "T09n0271_001:0304b28": "　示現婇女中，　　宮中貪娛樂；",
    "T09n0271_001:0304b29": "　彼得於寂靜，　　持德者方便。",
    "T09n0271_001:0304c01": "　不退於禪定，　　方便現亂心；",
    "T09n0271_001:0304c02": "　見無諸怱務，　　方便智示現。",
    "T09n0271_001:0304c03": "　亦無有恭敬，　　無妄相戲論；",
    "T09n0271_001:0304c04": "　非妄妄想界，　　方便智示現。",
    "T09n0271_001:0304c05": "　不生亦不死，　　不生法豪貴；",
    "T09n0271_001:0304c06": "　示現於生死，　　方便智勇健。",
    "T09n0271_001:0304c07": "　出過魔境界，　　住威德佛界；",
    "T09n0271_001:0304c08": "　而現魔境界，　　是佛子方便。",
    "T09n0271_001:0304c09": "　到聖功德頂，　　方便凡夫行；",
    "T09n0271_001:0304c10": "　淨智力眾生，　　方便智變化。",
    "T09n0271_001:0304c11": "　一切法無際，　　知於本際空；",
    "T09n0271_001:0304c12": "　不求於滅度，　　是方便所持。",
    "T09n0271_001:0304c13": "　一切法無相，　　是達空無有；",
    "T09n0271_001:0304c14": "　以化眾生故，　　示現相好身。",
    "T09n0271_001:0304c15": "　是方便境界，　　大威德佛子！",
    "T09n0271_001:0304c16": "　是佛子安住，　　示現百變化。",
    "T09n0271_001:0304c17": "「諸善男子！汝今當知，如來方便，出生十二功",
    "T09n0271_001:0304c18": "德成就，精練佛土，成於無上正真道已，示現",
    "T09n0271_001:0304c19": "劫濁、見濁、眾生濁、煩惱濁、命濁，現差別乘，",
    "T09n0271_001:0304c20": "示現佛土污穢不淨，現眾生鈍，現說法異，現",
    "T09n0271_001:0304c21": "眾生異，現異道諍訟，現魔魔業，都無過咎，當",
    "T09n0271_001:0304c22": "知一切是如來方便。」佛說是已，爾時文殊師",
    "T09n0271_001:0304c23": "利童子白佛言：「世尊！願說十二功德成就精",
    "T09n0271_001:0304c24": "練佛土，諸佛世尊，於是功德精練佛土，成於",
    "T09n0271_001:0304c25": "無上正真之道。」佛言：「文殊師利！是精練佛土，",
    "T09n0271_001:0304c26": "有精練劫成就具足，不捨精練諸功德故。諸",
    "T09n0271_001:0304c27": "佛世尊，即於是處，成於無上正真之道。是精",
    "T09n0271_001:0304c28": "練佛土，有精練時成就具足，不違失於行法",
    "T09n0271_001:0304c29": "時故。是精練佛土，有於精練眾生成就，無不",
    "T09n0271_001:0305a01": "知法故。是精練佛土，有於精練福田成就，善",
    "T09n0271_001:0305a02": "妙淨故。是精練佛土，有於精練易解眾生成",
    "T09n0271_001:0305a03": "就具足，不頑鈍故。是精練佛土，有精練乘成",
    "T09n0271_001:0305a04": "就具足，出一乘故。是精練佛土，有於精練妙",
    "T09n0271_001:0305a05": "地成就，無有物故。是精練佛土，有於精練妙",
    "T09n0271_001:0305a06": "地成就，一切不外行道法故。是精練佛土，有",
    "T09n0271_001:0305a07": "於精練功德成就，無諛諂故。是精練佛土，有",
    "T09n0271_001:0305a08": "精練心畢竟成就，是白淨性眾生住故。是精",
    "T09n0271_001:0305a09": "練佛土，有於精練聖人成就，福田不空故。是",
    "T09n0271_001:0305a10": "精練佛土，有於精練道場成就，往古先佛所",
    "T09n0271_001:0305a11": "住處故。文殊師利！是名十二功德成就精練",
    "T09n0271_001:0305a12": "佛土，是處一切諸佛如來，成於無上正真之",
    "T09n0271_001:0305a13": "道。文殊師利！汝今當知！我此都無聲聞、緣覺",
    "T09n0271_001:0305a14": "所安止處。何以故？如來捨離諸異相故。文",
    "T09n0271_001:0305a15": "殊師利！若其如來，或有欲於眾生大乘，或有",
    "T09n0271_001:0305a16": "欲於眾生小乘，則是如來有不淨心，有不等",
    "T09n0271_001:0305a17": "心，有執著過，有小分大悲，有異想咎，我便有",
    "T09n0271_001:0305a18": "於悋惜法咎。文殊師利！我若為眾生有所說",
    "T09n0271_001:0305a19": "法，皆趣菩提，皆趣大乘，入一切智得到一切",
    "T09n0271_001:0305a20": "智，以是義故，無有異乘所止住處。」文殊師",
    "T09n0271_001:0305a21": "利白佛言：「世尊！若其無有異乘住處，何故如",
    "T09n0271_001:0305a22": "來序說三乘為眾生說法，此是聲聞乘，此是",
    "T09n0271_001:0305a23": "緣覺乘，此是大乘？」佛言：「文殊師利！乘止住",
    "T09n0271_001:0305a24": "處，如來為作安止地耳，非乘止處，非法相作",
    "T09n0271_001:0305a25": "安止住處，如來為人作安止處，若少莊嚴無",
    "T09n0271_001:0305a26": "量莊嚴彼安止處，是乘無差法界無別故。文",
    "T09n0271_001:0305a27": "殊師利！如來演說無障礙門，次第到於所住",
    "T09n0271_001:0305a28": "止處。文殊師利！猶工初學，從善巧師，到巧智",
    "T09n0271_001:0305a29": "岸，種種方便，隨於弟子所欲學事，令其巧",
    "T09n0271_001:0305b01": "智，示現種種精勤之事，是巧智一也。文殊",
    "T09n0271_001:0305b02": "師利！如來世尊亦復如是，善法巧師，是一切",
    "T09n0271_001:0305b03": "智，作三種說。文殊師利！猶如少火漸漸增長",
    "T09n0271_001:0305b04": "能燒至劫。文殊師利！是一切智明亦復如是，",
    "T09n0271_001:0305b05": "漸次增長，乃至得到如來大智，智慧之明，燒",
    "T09n0271_001:0305b06": "於一切眾生結使。",
    "T09n0271_001:0305b07": "「文殊師利！須彌山王無所分別，若有眾生，往",
    "T09n0271_001:0305b08": "到其所，一切同色，謂一金色。文殊師利！是無",
    "T09n0271_001:0305b09": "上如來大智須彌，亦復如是無所分別。若有",
    "T09n0271_001:0305b10": "觀於如來法性，皆同一色，謂一切智。文殊師",
    "T09n0271_001:0305b11": "利！喻如紺青大摩尼寶在所住處，是摩尼寶",
    "T09n0271_001:0305b12": "境界之內，有異色光，謂種種色種種異形。是",
    "T09n0271_001:0305b13": "摩尼寶威德力故，皆為一色，所謂青色。文殊",
    "T09n0271_001:0305b14": "師利！如來無上紺摩尼寶亦復如是，若有眾",
    "T09n0271_001:0305b15": "生觸如來光，一切一色，一切智色。文殊師利！",
    "T09n0271_001:0305b16": "喻如大海，雖種種門眾水流入，入已一味，所",
    "T09n0271_001:0305b17": "謂醎味，以常住故。文殊師利！大海者，謂如來",
    "T09n0271_001:0305b18": "大智，種種水入，謂諸一切聲聞、緣覺、菩薩法",
    "T09n0271_001:0305b19": "也，入已一味，所謂一乘無差別故。文殊師利！",
    "T09n0271_001:0305b20": "以是方便，當知如來，安虛妄地，名如來分",
    "T09n0271_001:0305b21": "別引導說作安止，入如來法安住處故，如來",
    "T09n0271_001:0305b22": "示現次第入於佛法中故。令小莊嚴大莊嚴",
    "T09n0271_001:0305b23": "者安住佛法，如來以是方便智辯，種種變化",
    "T09n0271_001:0305b24": "說於出世，是第一義者一乘無二。文殊師利！",
    "T09n0271_001:0305b25": "此佛剎土，若諸外道有出家行，如來是中現",
    "T09n0271_001:0305b26": "方便行如來護持自在引導。何以故？文殊師",
    "T09n0271_001:0305b27": "利！如來善能降伏一切諸怨敵故，如來一切",
    "T09n0271_001:0305b28": "常無怨敵。",
    "T09n0271_001:0305b29": "佛說菩薩行方便經卷上"
}