{
    "T28n1551_004:0852a18": "阿毘曇心論經卷第四",
    "T28n1551_004:0852a20": "法勝論大德優波扇多釋",
    "T28n1551_004:0852a21": "高齊天竺三藏那連提耶舍譯",
    "T28n1551_004:0852a22": "(六卷成部)",
    "T28n1551_004:0852a23": "智品第六(別譯)",
    "T28n1551_004:0852a24": "今欲分別涅槃分智。何以故。以智能斷諸煩",
    "T28n1551_004:0852a25": "惱故。欲廣釋智。故先說此。",
    "T28n1551_004:0852a26": "　若智性能了　　觀察一切有",
    "T28n1551_004:0852a27": "　有無有涅槃　　彼相我當說",
    "T28n1551_004:0852a28": "有無有者。所謂涅槃。是故智者觀有無有。有",
    "T28n1551_004:0852a29": "者一切有漏法謂苦集義。有無有者謂滅諦",
    "T28n1551_004:0852b01": "也。一切有無有。故名有無有。於彼中無有義",
    "T28n1551_004:0852b02": "也。此說有對治謂是滅。是故滅非無也。非無",
    "T28n1551_004:0852b03": "物有對治。如滅盡正受心心數法不行故。對",
    "T28n1551_004:0852b04": "治說滅。是有物如是涅槃一切有對治。是故",
    "T28n1551_004:0852b05": "有事如除病得無病。彼相謂寂滅寂滅相等。",
    "T28n1551_004:0852b06": "彼攀緣智。智者觀察於彼。非無境界而有智",
    "T28n1551_004:0852b07": "轉。是故若智觀察此即是道。問曰。彼何者是。",
    "T28n1551_004:0852b08": "答曰。",
    "T28n1551_004:0852b09": "　三智佛所說　　最上第一覺",
    "T28n1551_004:0852b10": "　法智隨順智　　及以世俗智",
    "T28n1551_004:0852b11": "此三智攝一切智。法智者。若智欲界境界。或",
    "T28n1551_004:0852b12": "欲界滅對治。或境界無漏。彼初取法決定行。",
    "T28n1551_004:0852b13": "故名法智。隨順智者。若智色無色界境界。色",
    "T28n1551_004:0852b14": "無色界滅對治。或境界無漏。次法智後次第",
    "T28n1551_004:0852b15": "隨順。故名隨順智。世俗智者。若有漏智多受",
    "T28n1551_004:0852b16": "俗數。謂男女等故說世智。如是等名世俗",
    "T28n1551_004:0852b17": "智。",
    "T28n1551_004:0852b18": "　苦集及滅道　　二智而隨生",
    "T28n1551_004:0852b19": "　如是四種智　　牟尼隨名說",
    "T28n1551_004:0852b20": "法智隨順智者。隨聖諦轉。世尊隨名說苦諦",
    "T28n1551_004:0852b21": "境界。故說苦智。如是集滅道諦境界。故曰",
    "T28n1551_004:0852b22": "集滅道智。於此苦集二智行差別。苦行轉名",
    "T28n1551_004:0852b23": "苦智。集行轉名集智。緣無差別同緣五陰。故",
    "T28n1551_004:0852b24": "滅道二智行緣差別。",
    "T28n1551_004:0852b25": "　若智觀他心　　是從三中說",
    "T28n1551_004:0852b26": "　盡無生智二　　當知在四門",
    "T28n1551_004:0852b27": "若智觀他心是從三中說者。三智中他心智",
    "T28n1551_004:0852b28": "有漏。是世智。若欲界對治境界。彼是法智。若",
    "T28n1551_004:0852b29": "色無色界對治境界。是隨順智心心數境界。",
    "T28n1551_004:0852c01": "彼心心數方便成就。故名他心智。盡無生智",
    "T28n1551_004:0852c02": "二者。盡智無生智是二智。謂法智隨順智。彼",
    "T28n1551_004:0852c03": "所作究竟受是盡智。不復更作受是無生智。",
    "T28n1551_004:0852c04": "問曰。盡智無生智何諦境界。答曰。當知在四",
    "T28n1551_004:0852c05": "門。此緣四諦義也。除初盡智彼緣二諦。已分",
    "T28n1551_004:0852c06": "別十智。行分別今當說。",
    "T28n1551_004:0852c07": "　二智十六行　　法智隨順智",
    "T28n1551_004:0852c08": "　上已說及餘　　是說世俗智",
    "T28n1551_004:0852c09": "世智十六行轉。前後皆有彼十六行。暖頂忍",
    "T28n1551_004:0852c10": "攝。餘聞思修慧第一法攝。四行無間等邊十",
    "T28n1551_004:0852c11": "二行。彼外更有行。謂施戒慈等。",
    "T28n1551_004:0852c12": "　四智有四行　　決定行所說",
    "T28n1551_004:0852c13": "　若知他心智　　如是行或非",
    "T28n1551_004:0852c14": "四智有四行決定行所說者。苦智有四行。集",
    "T28n1551_004:0852c15": "滅道智亦如是。若知他心智如是行或非者。",
    "T28n1551_004:0852c16": "若無漏他心智。彼有四行。如道智是道智少",
    "T28n1551_004:0852c17": "分故。若有漏者行則異。但攝有漏心心數法。",
    "T28n1551_004:0852c18": "　盡智無生智　　離空無我行",
    "T28n1551_004:0852c19": "　說有十四行　　受相為最上",
    "T28n1551_004:0852c20": "盡智無生智離空無我行說有十四行者。盡",
    "T28n1551_004:0852c21": "智無生智第一義轉。亦親近世智作意我生",
    "T28n1551_004:0852c22": "盡。如是等取我眾生相似行。空行無我行。定",
    "T28n1551_004:0852c23": "是第一義轉非世俗緣。是故盡智無生智。空",
    "T28n1551_004:0852c24": "行無我行不轉故有十四行。問曰。所有無漏",
    "T28n1551_004:0852c25": "智。一切十六行攝不耶。答曰。不爾。受相為最",
    "T28n1551_004:0852c26": "上。彼十六行是共行。若復取自相無漏智。如",
    "T28n1551_004:0852c27": "身念處等。彼非十六行攝。已說行差別。得今",
    "T28n1551_004:0852c28": "當說。",
    "T28n1551_004:0852c29": "　最初無漏心　　或有成就一",
    "T28n1551_004:0853a01": "　二或成就三　　於上四增一",
    "T28n1551_004:0853a02": "最初無漏心或有成就一者。最初苦法忍相",
    "T28n1551_004:0853a03": "應心。未離欲成就一智謂世智。離欲成就他",
    "T28n1551_004:0853a04": "心智不現在前。非見道次第他心智現在前。",
    "T28n1551_004:0853a05": "何以故。與流轉相違故。二或成就三者。第二",
    "T28n1551_004:0853a06": "無漏苦法智相應心。未離欲成就三法智苦",
    "T28n1551_004:0853a07": "智世智。若離欲成就他心智。於上四增一者。",
    "T28n1551_004:0853a08": "於上四心剎那中。當知一一增苦比智。得比",
    "T28n1551_004:0853a09": "智集法智。得集智滅法智。得滅智道法智。得",
    "T28n1551_004:0853a10": "道智集滅道比智。及忍不得未曾得智。問曰。",
    "T28n1551_004:0853a11": "在何地。答曰。",
    "T28n1551_004:0853a12": "　九智聖所說　　此依於二地",
    "T28n1551_004:0853a13": "　當知禪有十　　無色地中八",
    "T28n1551_004:0853a14": "九智聖所說此依於二地者。九智依未來禪",
    "T28n1551_004:0853a15": "中間禪除他心智。當知禪有十者。根本四禪",
    "T28n1551_004:0853a16": "各有十智。問曰。何故中間禪未來禪無他心",
    "T28n1551_004:0853a17": "智。答曰。微細境界故。此境界微細於他身中。",
    "T28n1551_004:0853a18": "心心數法未來禪。少道非少道能取微細義。",
    "T28n1551_004:0853a19": "彼根本禪道止觀雙行。是強力道故彼能取。",
    "T28n1551_004:0853a20": "無色地中八者。除法智他心智。法智者欲界",
    "T28n1551_004:0853a21": "境界。無色界於欲界依對治行緣遠。是故無",
    "T28n1551_004:0853a22": "色界無法智。他心智緣色能生。是故於色界",
    "T28n1551_004:0853a23": "轉非無色中。餘未來有頂有一世智。何以故。",
    "T28n1551_004:0853a24": "有漏故。已說地差別。修差別今當說。修有六",
    "T28n1551_004:0853a25": "種。所謂得修習修對治修出離修戒修觀察",
    "T28n1551_004:0853a26": "修。彼得修者。若於善法不得。得現在未來故。",
    "T28n1551_004:0853a27": "習修者。先所得功德現前修習。對治修者。諸",
    "T28n1551_004:0853a28": "有漏法修對治道。出離修者。若修道時捨離",
    "T28n1551_004:0853a29": "穢法。戒修者。若能調伏諸根道。觀察修者。若",
    "T28n1551_004:0853b01": "觀察身等。此中唯取二修。謂得修習修。",
    "T28n1551_004:0853b02": "　若得修諸智　　謂在聖見道",
    "T28n1551_004:0853b03": "　彼即當來修　　諸忍亦如是",
    "T28n1551_004:0853b04": "若得修諸智謂在聖見道彼即當來修者。若",
    "T28n1551_004:0853b05": "見道諸智現前修。彼即當來修。謂苦法智現",
    "T28n1551_004:0853b06": "在修。彼亦未來修。非忍非餘智。如是乃至道",
    "T28n1551_004:0853b07": "法忍。諸忍亦如是者。忍中亦如是。苦法忍現",
    "T28n1551_004:0853b08": "在修彼亦未來修。非智非餘忍。一切忍亦如",
    "T28n1551_004:0853b09": "是。問曰。何故見道唯修自分道。修道修自分",
    "T28n1551_004:0853b10": "非自分耶。答曰。未修智故。故見道中智未習",
    "T28n1551_004:0853b11": "未練。修道中二種並作。",
    "T28n1551_004:0853b12": "　於彼三心中　　得修於世智",
    "T28n1551_004:0853b13": "　或修七或六　　當知最後心",
    "T28n1551_004:0853b14": "於彼三心中得修於世智者。彼見道三心中",
    "T28n1551_004:0853b15": "得修世智。謂苦集滅比智。隨彼地見道即彼",
    "T28n1551_004:0853b16": "地有世智。及欲界世智修。若彼依未來地得",
    "T28n1551_004:0853b17": "決定彼修未來及欲界世智。如是依第四禪",
    "T28n1551_004:0853b18": "得決定。彼修七地世俗智。問曰。道比智何故",
    "T28n1551_004:0853b19": "不修。答曰。彼無邊故。諦無間等邊成就故。名",
    "T28n1551_004:0853b20": "無間等邊。無能修一切道。於他道不能修。於",
    "T28n1551_004:0853b21": "自身修。乃至未來彼行者自分不現前。於",
    "T28n1551_004:0853b22": "三諦自他俱能知能斷能證。是故隨得邊故",
    "T28n1551_004:0853b23": "能修。是故彼能修非餘。是故法智亦不修。何",
    "T28n1551_004:0853b24": "以故。諦無間等未究竟故。於此諦世俗智本",
    "T28n1551_004:0853b25": "曾作證。是故此智修但有善名。方便猶未得。",
    "T28n1551_004:0853b26": "或修七或六當知最後心者。若離欲界欲道",
    "T28n1551_004:0853b27": "比智彼修七智。阿那含果所攝。除世俗智盡",
    "T28n1551_004:0853b28": "智無生智。若未離欲修六智除他心智。非想",
    "T28n1551_004:0853b29": "非非想處對治彼得沙門果。是以不修世智。",
    "T28n1551_004:0853c01": "　於彼上修道　　十七無漏心",
    "T28n1551_004:0853c02": "　當知修七種　　增益根修六",
    "T28n1551_004:0853c03": "於彼上修道十七無漏心當知修七種者。若",
    "T28n1551_004:0853c04": "未離六種欲。從須陀洹果上修道中。十七剎",
    "T28n1551_004:0853c05": "那當知修七智。此道未來禪攝故。無他心智",
    "T28n1551_004:0853c06": "亦無盡智無生智。以無學故。是故彼中修餘",
    "T28n1551_004:0853c07": "七智。彼若以世俗道進彼世俗智現在前七",
    "T28n1551_004:0853c08": "種未來。若出世間道四種法智。一一現在前。",
    "T28n1551_004:0853c09": "餘七智未來。增益根修六者。增益根者。謂",
    "T28n1551_004:0853c10": "或信解脫。練治諸根進得見到。彼增進根。一",
    "T28n1551_004:0853c11": "切無礙道解脫道中得修六智。未離欲故無",
    "T28n1551_004:0853c12": "他心智。又復修道精進非斷煩惱。精進是人",
    "T28n1551_004:0853c13": "未得修進功德。是故不修世智。",
    "T28n1551_004:0853c14": "　得不還果時　　出過上七地",
    "T28n1551_004:0853c15": "　熏修諸神通　　解脫修習八",
    "T28n1551_004:0853c16": "得不還果時者。若得阿那含果時必得根本",
    "T28n1551_004:0853c17": "禪。是故修他心智。及前說七種。出過上七",
    "T28n1551_004:0853c18": "地者。彼四禪三無色離七地欲時。九解脫道",
    "T28n1551_004:0853c19": "中亦修八智。若以世俗道修進。彼世俗智現",
    "T28n1551_004:0853c20": "在前未來八。若出世間道修進彼時四比智。",
    "T28n1551_004:0853c21": "及滅道法智一一現在前未來八。熏修諸神",
    "T28n1551_004:0853c22": "通解脫修習八者。熏修起一解脫道。彼中八",
    "T28n1551_004:0853c23": "法智比智。一一現在前未來八。起神通境界",
    "T28n1551_004:0853c24": "宿命智解脫道中。世俗智現在前未來八智。",
    "T28n1551_004:0853c25": "他心智解脫道法智比智。若世智中他心智。",
    "T28n1551_004:0853c26": "一一現在前未來八。天耳生死通。解脫道無",
    "T28n1551_004:0853c27": "記故不修。",
    "T28n1551_004:0853c28": "　此無礙道中　　及出第一有",
    "T28n1551_004:0853c29": "　彼八解脫道　　當知修於七",
    "T28n1551_004:0854a01": "七地離欲一切無礙道中修七智。無礙道中修",
    "T28n1551_004:0854a02": "對治智。是故不修他心智。彼非對治故。熏修",
    "T28n1551_004:0854a03": "起二心無礙道相似。初是無漏第二世俗。無",
    "T28n1551_004:0854a04": "漏心中八法智比智一一現在前。未來七除",
    "T28n1551_004:0854a05": "他心智。一切無礙道不修他心智。世俗道世",
    "T28n1551_004:0854a06": "俗智現在前未來亦七。起四神通無礙道中。",
    "T28n1551_004:0854a07": "世俗智現在前未來定七。他心智有漏亦然。",
    "T28n1551_004:0854a08": "無漏他心智道法比智。一一現前未來定七。",
    "T28n1551_004:0854a09": "有頂離欲八解脫道。四比智二法智。一一現",
    "T28n1551_004:0854a10": "在前未來亦七。世俗智於彼中退。非對治故。",
    "T28n1551_004:0854a11": "世俗智未曾至有頂。彼或時作方便不決定。",
    "T28n1551_004:0854a12": "　出過第一有　　無礙道修六",
    "T28n1551_004:0854a13": "　上乘應當知　　修習於下地",
    "T28n1551_004:0854a14": "出過第一有無礙道修六者。第一有離欲九",
    "T28n1551_004:0854a15": "無礙道修六智。除他心智世俗智餘現在前。",
    "T28n1551_004:0854a16": "解脫道前已說。六智謂四比智二法智。上乘",
    "T28n1551_004:0854a17": "應當知修習於下地者。一切地中當知修自",
    "T28n1551_004:0854a18": "地智及下地智。若初禪進彼修自地功德。亦",
    "T28n1551_004:0854a19": "修未來禪攝功德。如是乃至不用處次第亦",
    "T28n1551_004:0854a20": "如是。若人乃至不用處離欲依初禪。乃至有",
    "T28n1551_004:0854a21": "頂離欲。是人九地無漏智修進。如是一切應",
    "T28n1551_004:0854a22": "當知。",
    "T28n1551_004:0854a23": "　無學初心修　　諸地生功德",
    "T28n1551_004:0854a24": "　漏無漏一切　　此是隨順智",
    "T28n1551_004:0854a25": "無學初心修諸地生功德漏無漏一切者。得阿",
    "T28n1551_004:0854a26": "羅漢果一切地。漏無漏功德一切修進。問曰。",
    "T28n1551_004:0854a27": "何故此地修一切功德。答曰。斷一切縛得蘇",
    "T28n1551_004:0854a28": "息故。如來解縛法降伏煩惱。力士眾咸慶快。",
    "T28n1551_004:0854a29": "心得自在。首繫解脫絹。如王登祚諸方萬姓",
    "T28n1551_004:0854b01": "貢上珍寶盡難勝。煩惱怨離殺怨家故。一切",
    "T28n1551_004:0854b02": "國土人皆歸伏。彼先雖得下地功德。有煩惱",
    "T28n1551_004:0854b03": "相續故不明淨。今除煩惱盡故功德明淨。及",
    "T28n1551_004:0854b04": "入出定心成就。是故熏修。若住欲界得阿羅",
    "T28n1551_004:0854b05": "漢果法或如是。若住色界得阿羅漢者。彼二",
    "T28n1551_004:0854b06": "界功德修進滿足。是故一界生。如是地地",
    "T28n1551_004:0854b07": "應當知。問曰。無學初心何智相應。答曰。此是",
    "T28n1551_004:0854b08": "隨順智。此隨順智相應。彼作如是意。我生已",
    "T28n1551_004:0854b09": "盡。非想非非想處陰取此中生彼人緣彼。何",
    "T28n1551_004:0854b10": "以故。最後斷故。是故彼苦比智或集比智。問",
    "T28n1551_004:0854b11": "曰。世尊說若見智慧。此為一為異耶。答曰。彼",
    "T28n1551_004:0854b12": "是慧性。世尊觀因緣故。故如是說。",
    "T28n1551_004:0854b13": "　諸忍則非智　　盡無生非見",
    "T28n1551_004:0854b14": "　若餘諸聖慧　　當知三種性",
    "T28n1551_004:0854b15": "諸忍則非智者。八無間等忍非智。何以故。不",
    "T28n1551_004:0854b16": "決定故。決定義是智義。忍不決定。自品對治",
    "T28n1551_004:0854b17": "疑隨生故。忍者求欲轉。智者求欲斷。是故忍",
    "T28n1551_004:0854b18": "非智。盡無生非見者。盡無生二智能見示故。",
    "T28n1551_004:0854b19": "慧決定故。智何故非見。無求故中平故。若餘",
    "T28n1551_004:0854b20": "諸聖慧當知三種性者。餘無漏慧事見智慧",
    "T28n1551_004:0854b21": "性。",
    "T28n1551_004:0854b22": "　若善有漏智　　在意則是見",
    "T28n1551_004:0854b23": "　煩惱見是智　　此及餘說慧",
    "T28n1551_004:0854b24": "若善有漏智在意則是見者。善有漏意地智",
    "T28n1551_004:0854b25": "能求故亦說見。煩惱見是智者。若煩惱見自",
    "T28n1551_004:0854b26": "性。謂身見等彼從測量。思覺轉故推求故名",
    "T28n1551_004:0854b27": "見。彼決定故名智。此及餘說慧者。若已說者。",
    "T28n1551_004:0854b28": "見事慧事。及餘未說者。如無記意地五見。外",
    "T28n1551_004:0854b29": "穢污意地及五識身相應。所有智一切是慧。",
    "T28n1551_004:0854c01": "當知此中未說者說。彼中若無記不能測量。",
    "T28n1551_004:0854c02": "不能覺察。不能推求故非見。穢污煩惱所污",
    "T28n1551_004:0854c03": "故。五識身相應不能分別現境界故。一往墮",
    "T28n1551_004:0854c04": "故。諸見不爾。問曰。一一智緣幾智。答曰。",
    "T28n1551_004:0854c05": "　法智隨順智　　觀察於九智",
    "T28n1551_004:0854c06": "　因智及果智　　二智境當知",
    "T28n1551_004:0854c07": "法智隨順智觀察於九智者。法智緣九智除",
    "T28n1551_004:0854c08": "比智。比智亦緣九智除法智。道法智緣一切。",
    "T28n1551_004:0854c09": "法智彼分亦餘智苦集法智。緣欲界世智。如",
    "T28n1551_004:0854c10": "是道比智緣自分比智。苦集比智緣色無色",
    "T28n1551_004:0854c11": "界世智。及世俗他心智。問曰。何故法智比智",
    "T28n1551_004:0854c12": "不更互彼此相緣。答曰。上下緣差別故。如二",
    "T28n1551_004:0854c13": "人觀地虛空。因智及果智二智境當知者。集",
    "T28n1551_004:0854c14": "智緣有漏他心智及世俗智。何以故。集諦分",
    "T28n1551_004:0854c15": "數故。不緣餘智。餘無漏故。苦智亦爾。",
    "T28n1551_004:0854c16": "　道智緣九智　　滅智無境界",
    "T28n1551_004:0854c17": "　餘一切境界　　決定智所說",
    "T28n1551_004:0854c18": "道智緣九智者。道智緣九智除世俗智。何以",
    "T28n1551_004:0854c19": "故。有漏故。餘九智緣。何以故。道諦分數故。",
    "T28n1551_004:0854c20": "滅智無境界者。滅智不緣智。何以故。緣無為",
    "T28n1551_004:0854c21": "故。餘一切境界決定智所說者。餘四智緣十",
    "T28n1551_004:0854c22": "智。世智緣十智。何以故。一切法境界故。如是",
    "T28n1551_004:0854c23": "他心智一切他心心數境界故。彼有漏他心",
    "T28n1551_004:0854c24": "智緣有漏智。如是無漏緣無漏。彼中法智法",
    "T28n1551_004:0854c25": "智分隨順。隨順智分地根人度非緣。盡無",
    "T28n1551_004:0854c26": "生智亦如是。一切有為境界故。問曰。如佛說。",
    "T28n1551_004:0854c27": "隨順智若有頂離欲。得阿羅漢果。不盡是隨",
    "T28n1551_004:0854c28": "順智耶。答曰。彼分對治法智斷故。亦有法智",
    "T28n1551_004:0854c29": "彼分對治。問曰。何者是耶。答曰。",
    "T28n1551_004:0855a01": "　若彼滅道中　　法智之所轉",
    "T28n1551_004:0855a02": "　彼三界對治　　非欲隨順智",
    "T28n1551_004:0855a03": "若彼滅道中法智之所轉彼三界對治者。諸",
    "T28n1551_004:0855a04": "修道中滅道法智亦色無色界對治。彼人生",
    "T28n1551_004:0855a05": "欲界捨色無色界結。彼自地陰所逼惱。彼中",
    "T28n1551_004:0855a06": "極見其過故。為離彼故求對治。三界中離欲",
    "T28n1551_004:0855a07": "去彼有頂離欲。但法智無礙道。彼隨順智解",
    "T28n1551_004:0855a08": "脫道。問曰。何故非苦集法智去。答曰。苦集不",
    "T28n1551_004:0855a09": "等故。欲界苦集下劣。色無色上勝。不應觀察",
    "T28n1551_004:0855a10": "下劣厭離於上。有何過異處惱異處厭離滅",
    "T28n1551_004:0855a11": "道相似。是故觀彼厭離三界欲。此道理說也。",
    "T28n1551_004:0855a12": "問曰。頗有隨順智。亦於欲界為對治耶。答曰。",
    "T28n1551_004:0855a13": "非欲隨順智。無有隨順智為欲界對治。無有",
    "T28n1551_004:0855a14": "一人於彼見增上過。無此道理也。若於色無",
    "T28n1551_004:0855a15": "色離欲。然後於欲界離欲者。無有如是理也。",
    "T28n1551_004:0855a16": "或初難斷自地不能離。譬如國王不能降伏",
    "T28n1551_004:0855a17": "自國。而欲降伏他國。如王降伏自國然後降",
    "T28n1551_004:0855a18": "伏他國。法智亦爾。問曰。神通何智性。答曰。",
    "T28n1551_004:0855a19": "　神足天眼耳　　當知一世智",
    "T28n1551_004:0855a20": "　六智憶宿命　　五說他心智",
    "T28n1551_004:0855a21": "神足天眼耳當知一世智者。神足天眼天耳",
    "T28n1551_004:0855a22": "是一世智。非無漏智如是轉。彼神足通智能",
    "T28n1551_004:0855a23": "示現種種事。示現種種事是智慧能。天耳通",
    "T28n1551_004:0855a24": "者。天耳識相應慧。生死智通者。天眼識相",
    "T28n1551_004:0855a25": "應慧。六智憶宿命者。憶念過去處神通六智。",
    "T28n1551_004:0855a26": "謂法智憶法智分。隨順智憶隨順智分。世智",
    "T28n1551_004:0855a27": "憶世智分。苦智憶過去苦。集智亦如是。道",
    "T28n1551_004:0855a28": "智出世間行。罽賓論師說但一世智。五說他",
    "T28n1551_004:0855a29": "心智者。他心智通五智。謂法智隨順智世智",
    "T28n1551_004:0855b01": "道智及他心智等。",
    "T28n1551_004:0855b02": "　九智漏盡通　　決定智所說",
    "T28n1551_004:0855b03": "　八智身中轉　　法十九智二",
    "T28n1551_004:0855b04": "九智漏盡通決定智所說者。漏盡通無漏九",
    "T28n1551_004:0855b05": "智漏盡智攝故。問曰。如他心智盡無生智不",
    "T28n1551_004:0855b06": "攝。云何言攝耶。答曰。無學正見攝故。彼一切",
    "T28n1551_004:0855b07": "三種智說漏盡通。問曰。念處何智性。答曰。八",
    "T28n1551_004:0855b08": "智身中轉。苦有色身名彼中八智轉。除他心",
    "T28n1551_004:0855b09": "智及滅智。法十者。除色受心餘法名法念處。",
    "T28n1551_004:0855b10": "彼中十智轉如前說。九智二者。受心中除滅",
    "T28n1551_004:0855b11": "智九智轉。問曰。如來十力四無所畏是智性。",
    "T28n1551_004:0855b12": "彼智云何差別。答曰。",
    "T28n1551_004:0855b13": "　是處非處力　　及以初無畏",
    "T28n1551_004:0855b14": "　當知佛十智　　餘此中差別",
    "T28n1551_004:0855b15": "是處非處力及以初無畏當知佛十智者。若",
    "T28n1551_004:0855b16": "彼是處非處力十智。如是初無畏我正遍知。",
    "T28n1551_004:0855b17": "如是廣說彼亦十智。何以故。正取故。餘此中",
    "T28n1551_004:0855b18": "差別者。處非處力差別。餘力初無畏差別餘",
    "T28n1551_004:0855b19": "無畏。問曰。佛何故差別作多種。答曰。佛隨處",
    "T28n1551_004:0855b20": "化眾生。欲故差別多種。有人信樂廣說不樂",
    "T28n1551_004:0855b21": "總說。有人樂於略說。力義者隨自樂欲。能成",
    "T28n1551_004:0855b22": "就義是力義。無障礙義是力義。能制義是力",
    "T28n1551_004:0855b23": "義。無能侵欺義是力義。能映奪他義是力義。",
    "T28n1551_004:0855b24": "彼處非處力者。因果中決定無礙者。是名處",
    "T28n1551_004:0855b25": "非處力。自業智力者。善不善業處事因報。若",
    "T28n1551_004:0855b26": "多若少若定不定。如是等義中若無礙智。是",
    "T28n1551_004:0855b27": "名自業智力。彼禪解脫三昧正受智力者。此",
    "T28n1551_004:0855b28": "禪等自性名字得方便。攝有味淨無漏退住",
    "T28n1551_004:0855b29": "勝達分。如是等義中若無礙智。是名定力根",
    "T28n1551_004:0855c01": "差別智力者。於眾生下中上根能知。若無礙",
    "T28n1551_004:0855c02": "智。是名根差別智力。種種解智力者。眾生下",
    "T28n1551_004:0855c03": "中上自解知無障礙。是名種種解智力。種種",
    "T28n1551_004:0855c04": "性智力。知眾生性知法差別性。若無礙智。",
    "T28n1551_004:0855c05": "是名種種性智力。一切至處道力者。一切生",
    "T28n1551_004:0855c06": "死轉業。能盡一切生法。知無障礙智。是名至",
    "T28n1551_004:0855c07": "處道智力。憶宿命智力者。自他過去生死展",
    "T28n1551_004:0855c08": "轉。憶知無障礙智。是名憶宿命智力。生死智",
    "T28n1551_004:0855c09": "力者。眾生未來有相續見無障礙智。是名生",
    "T28n1551_004:0855c10": "死智力。漏盡智力者。若漏盡漏盡方便。若無",
    "T28n1551_004:0855c11": "礙智。是名漏盡智力。如來十力無畏。如經中",
    "T28n1551_004:0855c12": "廣說。不怯弱義是無畏義。無恐怖義是無畏",
    "T28n1551_004:0855c13": "義。無逃避義是無畏義。不下劣義是無畏義。",
    "T28n1551_004:0855c14": "如師子自力雄猛滿足不假於伴。如師子無",
    "T28n1551_004:0855c15": "畏是無畏義。問曰。無礙現見亦是智性。彼",
    "T28n1551_004:0855c16": "云何差別。答曰。",
    "T28n1551_004:0855c17": "　法辯辭辯一　　樂義辯俱十",
    "T28n1551_004:0855c18": "　七智是願智　　智者之所說",
    "T28n1551_004:0855c19": "法辯辭辯一者。彼法無礙者句味現前。若無",
    "T28n1551_004:0855c20": "礙智是名法無礙。是世智。辭無礙者。言音正",
    "T28n1551_004:0855c21": "不正方便隨方俗語。若無礙智。是名辭無礙",
    "T28n1551_004:0855c22": "彼亦世智。樂義辯俱十者。樂說無礙者法辭",
    "T28n1551_004:0855c23": "義相應。任放不怯弱說種種說。若無礙智是",
    "T28n1551_004:0855c24": "名樂說無礙。此有十智。義無礙者。於法自相",
    "T28n1551_004:0855c25": "共相。若無礙智是名義無礙。是亦十智。能受",
    "T28n1551_004:0855c26": "真實相故。問曰。願智有幾智。答曰。願智是七",
    "T28n1551_004:0855c27": "智。智者之所說。願初轉樂欲義轉。故名願智。",
    "T28n1551_004:0855c28": "彼七智罽賓論師。說除他心智盡智無生智。",
    "T28n1551_004:0855c29": "定品第七之一",
    "T28n1551_004:0855c30": "如是知諸智。智依義今當說。",
    "T28n1551_004:0856a01": "　智依於三昧　　無罣礙而轉",
    "T28n1551_004:0856a02": "　是故思惟定　　求於真實相",
    "T28n1551_004:0856a03": "智依於三昧無罣礙而轉者。如燈依淨油炷。",
    "T28n1551_004:0856a04": "離風動處光焰不動而甚明淨。如是三昧依",
    "T28n1551_004:0856a05": "智。離諸亂風無障礙轉。其心不動如是義也。",
    "T28n1551_004:0856a06": "轉行於緣無有疑惑。是故思惟定求於真實",
    "T28n1551_004:0856a07": "相者。若無定不能生真實智。無有離真實智",
    "T28n1551_004:0856a08": "能趣涅槃。是故求真實相者。必定須知三昧。",
    "T28n1551_004:0856a09": "彼三昧者何。謂善一心。是最勝根義也。如是",
    "T28n1551_004:0856a10": "一根轉自善心相續名一心。最勝者。或云境",
    "T28n1551_004:0856a11": "界名也。如是一緣轉是善心相續名一心。問",
    "T28n1551_004:0856a12": "曰。何者是三昧。云何知耶。答曰。",
    "T28n1551_004:0856a13": "　決定說四禪　　及與無色定",
    "T28n1551_004:0856a14": "　是中一一說　　有味淨無漏",
    "T28n1551_004:0856a15": "決定說四禪及與無色定者。略說八種三昧",
    "T28n1551_004:0856a16": "攝一切三昧。是中一一說有味淨無漏者。是",
    "T28n1551_004:0856a17": "中一一三昧。有三種味相應淨無漏。",
    "T28n1551_004:0856a18": "　善有漏名淨　　無熱說無漏",
    "T28n1551_004:0856a19": "　有味愛相應　　有頂無無漏",
    "T28n1551_004:0856a20": "善有漏名淨者。彼中若有漏善當知名淨。無",
    "T28n1551_004:0856a21": "熱說無漏者。若離煩惱者當知是無漏。問曰。",
    "T28n1551_004:0856a22": "若無漏第一義淨。何故世間煩惱相續說名",
    "T28n1551_004:0856a23": "為淨。不說無漏為淨。答曰。無漏不待言說自",
    "T28n1551_004:0856a24": "知是淨。世間法淨不障他人不知。為欲成",
    "T28n1551_004:0856a25": "彼故。說離煩惱。是名彼非相違。能牽無漏",
    "T28n1551_004:0856a26": "故。是故說淨。有味愛相應者。若三昧愛相",
    "T28n1551_004:0856a27": "應者是味相應。亦有與餘煩惱相應禪等。見",
    "T28n1551_004:0856a28": "疑增上慢修定者。緣縛力禪等愛相應。非餘",
    "T28n1551_004:0856a29": "煩惱共相應。非餘煩惱能如是緣縛心。如愛",
    "T28n1551_004:0856b01": "為三昧緣縛。有頂無無漏者。有頂有淨味",
    "T28n1551_004:0856b02": "相應非無漏。不捷利故。聖道捷利。問曰。此禪",
    "T28n1551_004:0856b03": "何等性耶。答曰。",
    "T28n1551_004:0856b04": "　五支有覺觀　　亦復有三受",
    "T28n1551_004:0856b05": "　彼種種四心　　是說為初禪",
    "T28n1551_004:0856b06": "五支者除五支故名五支。問曰。除支更有禪",
    "T28n1551_004:0856b07": "耶。答曰。不然。彼支一一是禪各各相支義須",
    "T28n1551_004:0856b08": "分別。分義是支義。如車支如王支。問曰。何者",
    "T28n1551_004:0856b09": "是支。答曰。覺觀喜樂及一心。彼覺者正受初",
    "T28n1551_004:0856b10": "分別麁心利義。觀者麁心隨順相續法說細。",
    "T28n1551_004:0856b11": "心微細少義也。喜者入定心悅。樂者身心樂",
    "T28n1551_004:0856b12": "離麁重。猗息心調柔方便。一心者心繫一緣",
    "T28n1551_004:0856b13": "有覺有觀。問曰。初說五支今何故說有覺有",
    "T28n1551_004:0856b14": "觀。答曰。支者善有覺有觀。此說穢污。三受者",
    "T28n1551_004:0856b15": "此中有三受。三識身樂根意地喜根四識身",
    "T28n1551_004:0856b16": "捨根。彼種種者。梵世種種身彼上下身。以覺",
    "T28n1551_004:0856b17": "觀力故生。四心者。彼有四心眼耳身意識。是",
    "T28n1551_004:0856b18": "說為初禪者。此諸法是說初禪。俱生正受此",
    "T28n1551_004:0856b19": "禪中攝。",
    "T28n1551_004:0856b20": "　第二有四支　　種種及二受",
    "T28n1551_004:0856b21": "　第三有五支　　此禪說二受",
    "T28n1551_004:0856b22": "第二有四支者。內淨是信義也。離初禪欲決",
    "T28n1551_004:0856b23": "定界地過故。正信喜樂一心。彼無共種種身。",
    "T28n1551_004:0856b24": "何以故。無覺觀故。成就種種心。或時喜根",
    "T28n1551_004:0856b25": "現在前。有時捨根現在前。彼根本喜根未來",
    "T28n1551_004:0856b26": "捨根。二受者喜根捨根必定意地。如是等事",
    "T28n1551_004:0856b27": "說第二禪。第三有五支此禪說二受者。第三",
    "T28n1551_004:0856b28": "禪五支捨念安慧樂。一心樂著樂故不求餘",
    "T28n1551_004:0856b29": "名捨護。喜食故名念。恐第二禪地喜牽自地",
    "T28n1551_004:0856c01": "過。一切世間勝樂對治。及正智樂意地樂根",
    "T28n1551_004:0856c02": "一心名定。二受者樂根捨根。此中二受樂根",
    "T28n1551_004:0856c03": "捨根。此等法是說第三禪。",
    "T28n1551_004:0856c04": "　離息入息出　　第四有四支",
    "T28n1551_004:0856c05": "　支者謂說善　　隨事如先說",
    "T28n1551_004:0856c06": "離息入息出第四有四支者。第四禪無出入",
    "T28n1551_004:0856c07": "息。三昧力故。彼身無孔。四支者彼不苦不樂",
    "T28n1551_004:0856c08": "受捨念清淨一心。問曰。味相應等三種禪悉",
    "T28n1551_004:0856c09": "成就耶。答曰。支者謂說善。善禪與支相應。當",
    "T28n1551_004:0856c10": "知非穢污。問曰。穢污中無何者。答曰。初禪中",
    "T28n1551_004:0856c11": "無離生喜樂。問曰。穢污中亦有喜何故言無。",
    "T28n1551_004:0856c12": "答曰。猗樂彼離生與喜相應。故說離生喜樂。",
    "T28n1551_004:0856c13": "此一向善故彼無。餘者有喜。於此有喜彼非",
    "T28n1551_004:0856c14": "支穢污。第二禪無內淨煩惱濁亂故。猗樂先",
    "T28n1551_004:0856c15": "捨。是故第三禪中無憶念安慧。最勝樂惑心",
    "T28n1551_004:0856c16": "故無憶念。若彼有念者是失念。失念故非支。",
    "T28n1551_004:0856c17": "非安隱非安隱故非支。捨亦無。一向善故。第",
    "T28n1551_004:0856c18": "四禪中除。何以故。二種等故。第四禪無捨。",
    "T28n1551_004:0856c19": "念清淨非善故無捨。煩惱染污故念不清淨",
    "T28n1551_004:0856c20": "是故非支。彼或失念故非支隨事如先說者。",
    "T28n1551_004:0856c21": "若事善禪中已說。穢污禪中不除。彼穢污禪",
    "T28n1551_004:0856c22": "中亦說。彼初禪中覺觀一心。餘人欲立喜者。",
    "T28n1551_004:0856c23": "是故穢污初禪四支。彼第二禪喜一心餘人",
    "T28n1551_004:0856c24": "欲立信者。是故第二禪三支。第三禪樂一心。",
    "T28n1551_004:0856c25": "餘人欲立念慧。是故第三禪四支。第四禪不",
    "T28n1551_004:0856c26": "苦不樂一心。亦有欲立念者。是故第四禪三",
    "T28n1551_004:0856c27": "支。一切攝故說支是善。問曰。已說初禪有覺",
    "T28n1551_004:0856c28": "有觀。未來禪中間禪初禪攝。彼云何彼中有",
    "T28n1551_004:0856c29": "覺觀。答曰。",
    "T28n1551_004:0857a01": "　相應有覺觀　　智說未來禪",
    "T28n1551_004:0857a02": "　觀相應中間　　明智之所說",
    "T28n1551_004:0857a03": "相應有覺觀智說未來禪者。未來依有覺觀。",
    "T28n1551_004:0857a04": "觀相應中間明智之所說者。中間禪有觀無",
    "T28n1551_004:0857a05": "覺。何以故。止息地故。次第方便人相續止",
    "T28n1551_004:0857a06": "息。問曰彼何自性答曰。",
    "T28n1551_004:0857a07": "　未來二自性　　或離味相應",
    "T28n1551_004:0857a08": "　中間禪三性　　二俱有一受",
    "T28n1551_004:0857a09": "未來二自性或離味相應者。未來禪淨無漏",
    "T28n1551_004:0857a10": "二非味相應。正受愛故說味。厭離欲道於中",
    "T28n1551_004:0857a11": "無執著。是故無味受生愛不除。何以故。於彼",
    "T28n1551_004:0857a12": "連節縛故。未來禪連節縛墮。中間禪三性",
    "T28n1551_004:0857a13": "者。淨無漏味相應。二俱有一受者。未來禪中",
    "T28n1551_004:0857a14": "間禪必定一受謂捨根。問曰。何故未來禪無",
    "T28n1551_004:0857a15": "喜。答曰。有怖畏故。近欲界故。彼行者有怖",
    "T28n1551_004:0857a16": "畏。是故彼中喜不生。所作未究竟故。欲界離",
    "T28n1551_004:0857a17": "故。彼起此未得。是故所作未究竟是人不生",
    "T28n1551_004:0857a18": "喜。又止少故。中間禪亦止少。是故彼中無喜。",
    "T28n1551_004:0857a19": "已說地。彼中功德今當說。",
    "T28n1551_004:0857a20": "　三昧通無量　　一切入處修",
    "T28n1551_004:0857a21": "　除入及諸智　　解脫於中起",
    "T28n1551_004:0857a22": "三昧者三三昧。空無願無相。彼空有二種。有",
    "T28n1551_004:0857a23": "漏無漏。有漏者有漏無漏法空無我思惟。無",
    "T28n1551_004:0857a24": "漏者有漏法空無我思惟。若三昧無願亦二",
    "T28n1551_004:0857a25": "種。有漏無漏。有漏者有為法無常苦因道等",
    "T28n1551_004:0857a26": "行思惟。若三昧無漏者。有漏法無常苦因道",
    "T28n1551_004:0857a27": "等行思惟。若三昧無相者。滅等行思惟。若有",
    "T28n1551_004:0857a28": "漏無漏三昧此中一向取。無漏當知。通者六",
    "T28n1551_004:0857a29": "通如智品說。無量者。四無量慈悲喜捨。此無",
    "T28n1551_004:0857b01": "量眾生緣故。故名無量。彼慈者欲令一切眾",
    "T28n1551_004:0857b02": "生得樂。如是想心轉恚對治。是無恚善根性",
    "T28n1551_004:0857b03": "故說名慈。苦眾生如何得脫。如是想轉害對",
    "T28n1551_004:0857b04": "治。無恚善根性名悲。喜眾生如是想轉嫉對",
    "T28n1551_004:0857b05": "治喜根名喜。捨者捨眾生想。如是心轉欲愛",
    "T28n1551_004:0857b06": "瞋恚對治故。無癡善根性是名捨。彼一切共",
    "T28n1551_004:0857b07": "伴共方便。欲界中四陰性色界五陰性。一切",
    "T28n1551_004:0857b08": "入處修者。十一切入。如修多羅中說。彼中八",
    "T28n1551_004:0857b09": "無貪善根性貪對治故。及伴及方便五陰性。",
    "T28n1551_004:0857b10": "於上四陰性相續無間無有空缺。廣作意解。",
    "T28n1551_004:0857b11": "是說一切入處。除入者八除入。如經中說。彼",
    "T28n1551_004:0857b12": "一切無貪。貪對治故。及伴及方便。欲界是四",
    "T28n1551_004:0857b13": "陰色界是五陰。能映奪緣故名除入。極增上",
    "T28n1551_004:0857b14": "極光曜極最勝緣此善根速得除入。如奴雖",
    "T28n1551_004:0857b15": "莊嚴猶為主欺。或說非一切聖人能欺緣。彼",
    "T28n1551_004:0857b16": "依緣煩惱不能起。是故名除入。智者十智如",
    "T28n1551_004:0857b17": "智品說。解脫者。八解脫如經說。彼初三解脫",
    "T28n1551_004:0857b18": "不貪善根。貪對治故。共伴共方便五陰。性餘",
    "T28n1551_004:0857b19": "四無色解脫四陰性。滅盡定不相應行陰性。",
    "T28n1551_004:0857b20": "問曰。解脫有何義。答曰。不現前斷後心故名",
    "T28n1551_004:0857b21": "解脫。初三色貪背捨故。淨不淨背捨。於上四",
    "T28n1551_004:0857b22": "種一切行轉背捨。想受滅一切緣轉背捨。及",
    "T28n1551_004:0857b23": "斷後故。於中起者。三昧等解脫邊功德禪中",
    "T28n1551_004:0857b24": "生。當知已說解脫邊功德。今隨彼彼地可得",
    "T28n1551_004:0857b25": "今當說。",
    "T28n1551_004:0857b26": "　五通四禪中　　及見他心智",
    "T28n1551_004:0857b27": "　六中有法智　　五中三無量",
    "T28n1551_004:0857b28": "五通四禪中者。五通攝受支三摩提故。及見",
    "T28n1551_004:0857b29": "他心智者。他心智亦如是。六中有法智者。法",
    "T28n1551_004:0857c01": "智六地四根本禪中間及未來。五中三無量",
    "T28n1551_004:0857c02": "者。五地中除喜無量。四禪中及欲界。",
    "T28n1551_004:0857c03": "　除入中說四　　及與喜無量",
    "T28n1551_004:0857c04": "　亦二種解脫　　初禪第二禪",
    "T28n1551_004:0857c05": "初四除入及喜無量初第二解脫。初禪第二",
    "T28n1551_004:0857c06": "禪欲界色貪對治故。初禪中立二解脫。四除",
    "T28n1551_004:0857c07": "入初禪地色貪對治故。第二禪立二解脫。四",
    "T28n1551_004:0857c08": "除入第二禪無色貪。何以故。眼識身無故。是",
    "T28n1551_004:0857c09": "第三不立解脫。是故是中亦不立除入及一切",
    "T28n1551_004:0857c10": "處。欲入解脫中入除入欲入除入故。入一切",
    "T28n1551_004:0857c11": "處。彼為勝樂所惑。彼不能生如是善根。喜根",
    "T28n1551_004:0857c12": "亦如是。故初第二禪中有非餘禪。",
    "T28n1551_004:0857c13": "　餘有四除入　　及與一解脫",
    "T28n1551_004:0857c14": "　亦入一切入　　佛說最後禪",
    "T28n1551_004:0857c15": "後四除入淨解脫。及八一切處。在第四禪非",
    "T28n1551_004:0857c16": "餘。",
    "T28n1551_004:0857c17": "　餘脫自名說　　二一切亦然",
    "T28n1551_004:0857c18": "　滅盡最在後　　餘無垢九地",
    "T28n1551_004:0857c19": "餘脫自名說者。無邊虛空處解脫。乃至非想",
    "T28n1551_004:0857c20": "非非想處解脫。二一切亦然者。餘自名說無",
    "T28n1551_004:0857c21": "邊虛空處無邊識處。滅盡在後者。決定有頂",
    "T28n1551_004:0857c22": "攝。隨順斷後邊次第下地心心數法斷已。乃",
    "T28n1551_004:0857c23": "至非想非非想地初斷上上。次斷上中。後斷",
    "T28n1551_004:0857c24": "下下。一切斷已彼滅盡定。餘無垢九地者。",
    "T28n1551_004:0857c25": "若餘無漏功德。所謂三三昧七智及漏盡通",
    "T28n1551_004:0857c26": "彼九地中四禪中三無色中未來中間世智。",
    "T28n1551_004:0857c27": "有頂處亦有。是故說遍一切地。",
    "T28n1551_004:0857c28": "　三解脫當知　　有漏及無漏",
    "T28n1551_004:0857c29": "　定智通已說　　其餘悉有漏",
    "T28n1551_004:0858a01": "三解脫當知有漏及無漏者。無邊虛空處無",
    "T28n1551_004:0858a02": "邊識處不用處解脫。當知有漏無漏。定智通",
    "T28n1551_004:0858a03": "已說者。定修多羅品當更廣說。彼無漏智神",
    "T28n1551_004:0858a04": "通智品已說。其餘悉有漏者。如是三通威儀",
    "T28n1551_004:0858a05": "故。受色聲自相故。無量眾生緣故。一切除入",
    "T28n1551_004:0858a06": "初三解脫。彼一切信解念處故。非想非非想",
    "T28n1551_004:0858a07": "非捷利行故。想受滅無慧故皆有漏。",
    "T28n1551_004:0858a08": "阿毘曇心論經卷第四"
}