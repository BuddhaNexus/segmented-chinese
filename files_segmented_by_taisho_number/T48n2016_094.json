{
    "T48n2016_094:0924a11": "宗鏡錄卷第九十四",
    "T48n2016_094:0924a13": "慧日永明寺主智覺禪師延壽集",
    "T48n2016_094:0924a14": "引證章第三",
    "T48n2016_094:0924a15": "夫所目宗鏡。大旨煥然。前雖問答決疑。猶慮",
    "T48n2016_094:0924a16": "難信。上根纔覽。頓入總持之門。中下雖觀。猶",
    "T48n2016_094:0924a17": "墮狐疑之地。今重為信力未深。纖疑不斷",
    "T48n2016_094:0924a18": "者。更引大乘經一百二十本。諸祖語一百二",
    "T48n2016_094:0924a19": "十本。賢聖集六十本。都三百本之微言。總一",
    "T48n2016_094:0924a20": "佛乘之真訓。可謂舉一字而攝無邊教海。立",
    "T48n2016_094:0924a21": "一理而收無盡真詮。一一標宗。同龍宮之遍",
    "T48n2016_094:0924a22": "覽。重重引證。若鷲嶺之親聞。普令眠雲立雪",
    "T48n2016_094:0924a23": "之人。坐參知識。遂使究理探玄之者。盡入",
    "T48n2016_094:0924a24": "圓宗。尋古佛之叢林。如臨皎日。履祖師之閫",
    "T48n2016_094:0924a25": "域。猶瞰淨天。大覺昭然。即肉眼而圓通佛眼。",
    "T48n2016_094:0924a26": "疑情豁爾。當凡心而顯現真心。可謂現知。指",
    "T48n2016_094:0924a27": "法界於掌內。便同親證。探妙旨於懷中。大",
    "T48n2016_094:0924a28": "般若經云。一切如來。同在一處。自性清淨無",
    "T48n2016_094:0924a29": "漏界攝。又云。三世諸佛住十方界。為諸有情",
    "T48n2016_094:0924b01": "宣說正法。無不皆用本性空為佛眼。離本性",
    "T48n2016_094:0924b02": "空。無別方便。釋曰。本性空者。即是自性清淨",
    "T48n2016_094:0924b03": "心。本性即自性。空。即清淨義。此心則凡聖本",
    "T48n2016_094:0924b04": "有。今古常然。眾生不知。諸佛因茲指授。含",
    "T48n2016_094:0924b05": "靈現具。祖師為此相傳。故云離此別無方便。",
    "T48n2016_094:0924b06": "大方廣佛華嚴經頌云。言詞所說法。小智妄",
    "T48n2016_094:0924b07": "分別。是故生障礙。不了於自心。不能了自",
    "T48n2016_094:0924b08": "心。云何知正道。彼由顛倒想。增長一切惡。",
    "T48n2016_094:0924b09": "大涅槃經云。信於二諦一乘之道。更無異趣。",
    "T48n2016_094:0924b10": "為是眾生速得解脫。又云。道者。雖無色像可",
    "T48n2016_094:0924b11": "見。稱量可知。而實有用。善男子。如眾生心。",
    "T48n2016_094:0924b12": "雖非是色。非長非短。非麁非細。非縛非解。非是",
    "T48n2016_094:0924b13": "見法。而亦是有。寶積經云。一切法虛妄如",
    "T48n2016_094:0924b14": "夢。以唯念故。又云。自為洲渚。自為歸處。法",
    "T48n2016_094:0924b15": "為洲渚。法為歸處。無別洲渚。無別歸處。釋曰。",
    "T48n2016_094:0924b16": "起信論云。所言法者。即眾生心。故知所向皆",
    "T48n2016_094:0924b17": "心。豈有歸處。住自境界。無別方所。法華經",
    "T48n2016_094:0924b18": "偈云。又復不行。上中下法。有為無為。實不實",
    "T48n2016_094:0924b19": "法。亦不分別。是男是女。不得諸法。不知不見。",
    "T48n2016_094:0924b20": "是則名為菩薩行處。一切諸法。空無所有。無",
    "T48n2016_094:0924b21": "有常住。亦無起滅。是名智者。所親近處。顛倒",
    "T48n2016_094:0924b22": "分別。諸法有無。是實非實。是生非生。在於閑",
    "T48n2016_094:0924b23": "處。修攝其心。安住不動。如須彌山。觀一切",
    "T48n2016_094:0924b24": "法。皆無所有。猶如虛空。無有堅固。不生不出。",
    "T48n2016_094:0924b25": "不動不退。常住一相。是名近處。釋曰。若入",
    "T48n2016_094:0924b26": "一心一相之門。尚無常住之法。豈有起滅之",
    "T48n2016_094:0924b27": "緣。自然不動如山。心安如海。可謂菩薩行",
    "T48n2016_094:0924b28": "處。諸佛所居矣。故華嚴經頌云。法性如虛空。",
    "T48n2016_094:0924b29": "諸佛於中住。大集經云。云何菩薩修心念",
    "T48n2016_094:0924c01": "處。觀是心性。不見內入心。不見外入心。不見",
    "T48n2016_094:0924c02": "內外入心。不見陰中心。不見界中心。既不見",
    "T48n2016_094:0924c03": "已。作是思惟。如是心緣。為異不異。若心異緣。",
    "T48n2016_094:0924c04": "則一時中。應有二心。若心即緣。不應復能觀",
    "T48n2016_094:0924c05": "於自心。猶如指端。不能自觸。心亦如是。作",
    "T48n2016_094:0924c06": "是觀已。見心無住。無常變異。所緣處滅。又",
    "T48n2016_094:0924c07": "云。不見一法。一法相貌。一法光明。若如是見。",
    "T48n2016_094:0924c08": "是名佛法之正見。圓覺經云。一時婆伽婆。",
    "T48n2016_094:0924c09": "入於神通大光明藏。三昧正受。一切如來光",
    "T48n2016_094:0924c10": "嚴住持。是諸眾生清淨覺地。身心寂滅。平等",
    "T48n2016_094:0924c11": "本際。圓滿十方。不二隨順。於不二境。現諸淨",
    "T48n2016_094:0924c12": "土。又云。善男子。一切眾生種種幻化。皆生",
    "T48n2016_094:0924c13": "如來圓覺妙心。猶如空華。從空而有。幻華雖",
    "T48n2016_094:0924c14": "滅。空性不壞。眾生幻心。還依幻滅。諸幻盡滅。",
    "T48n2016_094:0924c15": "覺心不動。依幻說覺。亦名為幻。若說有覺。猶",
    "T48n2016_094:0924c16": "未離幻。說無覺者。亦復如是。是故幻滅。名為",
    "T48n2016_094:0924c17": "不動。善男子。一切菩薩。及末世眾生。應當遠",
    "T48n2016_094:0924c18": "離一切幻化虛妄境界。由堅執持遠離心故。",
    "T48n2016_094:0924c19": "心如幻者。亦復遠離。遠離為幻。亦復遠離。離",
    "T48n2016_094:0924c20": "遠離幻。亦復遠離。得無所離。即除諸幻。譬如",
    "T48n2016_094:0924c21": "鑽火。兩木相因。火出木盡灰飛煙滅。以幻修",
    "T48n2016_094:0924c22": "幻。亦復如是。諸幻雖盡。不入斷滅。善男子。知",
    "T48n2016_094:0924c23": "幻即離。不作方便。離幻即覺。亦無漸次。一切",
    "T48n2016_094:0924c24": "菩薩。及末世眾生。依此修行。如是乃能永離",
    "T48n2016_094:0924c25": "諸幻。釋曰。知幻即離不作方便者。以幻無定",
    "T48n2016_094:0924c26": "相。自性常離。離即空也。即一切凡聖垢淨萬",
    "T48n2016_094:0924c27": "法。皆同幻如空故。何用更作方便而求離。離",
    "T48n2016_094:0924c28": "幻即覺亦無漸次者。當離之時。全成大覺。即",
    "T48n2016_094:0924c29": "離即覺。平等一照。既無前後。豈有漸次耶。",
    "T48n2016_094:0925a01": "密嚴經偈云。一切諸世間。譬如熱時炎。以諸",
    "T48n2016_094:0925a02": "不實相。無而妄分別。覺因所覺生。所覺依能",
    "T48n2016_094:0925a03": "覺。離一則無二。譬如光共影。無心亦無境。量",
    "T48n2016_094:0925a04": "及所量事。但依於一心。如是而分別。能知所",
    "T48n2016_094:0925a05": "知法。唯依心妄計。若了所知無。能知則非有。",
    "T48n2016_094:0925a06": "心為法自性。及人之所渴。入於八地中。而彼",
    "T48n2016_094:0925a07": "得清淨。九地行禪定。十地大開覺。法水灌",
    "T48n2016_094:0925a08": "其頂。而成世所尊。法身無有盡。是佛之境",
    "T48n2016_094:0925a09": "界。究竟如虛空。心識亦如是。又云。爾時金剛",
    "T48n2016_094:0925a10": "藏菩薩告諸大眾。仁者。阿賴耶識。從無始來。",
    "T48n2016_094:0925a11": "為戲論熏習。諸業所繫。輪迴不已。如海因風。",
    "T48n2016_094:0925a12": "起諸識浪。恒生恒滅。不斷不常。而諸眾生。不",
    "T48n2016_094:0925a13": "自覺知。隨於自識。現眾境界。若自了知。如火",
    "T48n2016_094:0925a14": "焚薪。即皆息滅。入無漏位。名為聖人。楞伽",
    "T48n2016_094:0925a15": "經云。第一義諦者。但唯是心。種種外相。悉皆",
    "T48n2016_094:0925a16": "無有。彼愚夫執著惡見。欺誑自他。不能明見",
    "T48n2016_094:0925a17": "一切諸法。如實住處。大慧。一切諸法如實者。",
    "T48n2016_094:0925a18": "謂能了達唯心所現。首楞嚴經云。佛告文",
    "T48n2016_094:0925a19": "殊。及諸大眾。十方如來。及大菩薩。於其自住",
    "T48n2016_094:0925a20": "三摩地中。見與見緣。并所想相。如虛空華。本",
    "T48n2016_094:0925a21": "無所有。此見及緣。元是菩提妙淨明體。云何",
    "T48n2016_094:0925a22": "於中。有是非是。文殊。吾今問汝。如汝文殊。",
    "T48n2016_094:0925a23": "更有文殊。是文殊者。為無文殊。如是世尊。我",
    "T48n2016_094:0925a24": "真文殊。無是文殊。何以故。若有是者。則二文",
    "T48n2016_094:0925a25": "殊。然我今日。非無文殊。於中實無是非二相。",
    "T48n2016_094:0925a26": "佛言。此見妙明。與諸空塵。亦復如是。本是妙",
    "T48n2016_094:0925a27": "明無上菩提。淨圓真心。妄為色空。及與聞見。",
    "T48n2016_094:0925a28": "如第二月。誰為是月。又誰非月。文殊。但一月",
    "T48n2016_094:0925a29": "真。中間自無是月非月。是以汝今觀見與塵。",
    "T48n2016_094:0925b01": "種種發明。名為妄想。不能於中。出是非是。由",
    "T48n2016_094:0925b02": "是精真妙覺明性故。能令汝出指非指。四",
    "T48n2016_094:0925b03": "十二章經云。出家沙門者。斷欲去愛。識自心",
    "T48n2016_094:0925b04": "原。達佛本理。悟無為法。內無所得。外無所求。",
    "T48n2016_094:0925b05": "心不繫道。亦不結業。無念無作。非修非證。不",
    "T48n2016_094:0925b06": "歷諸位。而自崇最。名之曰道。又佛言。覩天",
    "T48n2016_094:0925b07": "地。念非常。覩世界。念非常。覩靈覺。即菩提。如",
    "T48n2016_094:0925b08": "是心識。得道疾矣。金剛三昧經云。佛言。如",
    "T48n2016_094:0925b09": "是眾生之心。實無別境。何以故。心本淨故。理",
    "T48n2016_094:0925b10": "無穢故。以染塵故。名為三界。三界之心。名為",
    "T48n2016_094:0925b11": "別境。是境虛妄。從心化生。心若無妄。即無別",
    "T48n2016_094:0925b12": "境。大力菩薩言。心若在淨。諸境不生。此心淨",
    "T48n2016_094:0925b13": "時。應無三界。佛言。如是。菩薩心不生境。境不",
    "T48n2016_094:0925b14": "生心。何以故。所見諸境。唯所見心。心不幻化。",
    "T48n2016_094:0925b15": "則無所見。大方廣入如來智德不思議經",
    "T48n2016_094:0925b16": "云。皆悉了達諸法實相。自性平等。猶如虛空。",
    "T48n2016_094:0925b17": "又云。於一法中。了一切法。無分別智。常現在",
    "T48n2016_094:0925b18": "前。釋曰。一法者。即是自心。此心為諸法平等",
    "T48n2016_094:0925b19": "之性。於自心性中了一切法。有何分別。不增",
    "T48n2016_094:0925b20": "不減經云。甚深義者。即第一義諦。第一義諦",
    "T48n2016_094:0925b21": "者。即眾生界。眾生界者。即如來藏。如來藏",
    "T48n2016_094:0925b22": "者。即法身。釋曰。夫心者。為諸法總持之門。",
    "T48n2016_094:0925b23": "作萬有真實之性。故稱第一義諦。雜雜心念。",
    "T48n2016_094:0925b24": "故號眾生。是心之界。即眾生界。從真如性起。",
    "T48n2016_094:0925b25": "名曰如來。無所缺減。乃目為藏。能積聚恒沙",
    "T48n2016_094:0925b26": "功德。故名法身。是以仁王經云。最初一念。具",
    "T48n2016_094:0925b27": "足八萬四千波羅蜜。集福德三昧經云。如",
    "T48n2016_094:0925b28": "瑠璃寶器。隨所在處。不失其性。如是若有菩",
    "T48n2016_094:0925b29": "薩住是三昧。雖在家。當說是人。名為出家。能",
    "T48n2016_094:0925c01": "不失是法界體性。釋曰。是以悟心方能得道。",
    "T48n2016_094:0925c02": "見性是名出家。若見性。則在家出家。若不見",
    "T48n2016_094:0925c03": "性。則出家在家。故阿難未見性前。自懺悔言。",
    "T48n2016_094:0925c04": "我身雖出家。心不入道。佛地經云。當知清",
    "T48n2016_094:0925c05": "淨法界者。譬如虛空。雖遍諸色種種相中。而",
    "T48n2016_094:0925c06": "不可說有種種相。體唯一味。如是如來清淨",
    "T48n2016_094:0925c07": "法界。雖復遍至種種相類。所知境界。而不可",
    "T48n2016_094:0925c08": "說有種種相。體唯一味。釋曰。清淨法界者。",
    "T48n2016_094:0925c09": "即一心無雜之法界。以法為界。豈有邊畔。則",
    "T48n2016_094:0925c10": "一切色中。皆有虛空性。況一切法中。皆有安",
    "T48n2016_094:0925c11": "樂性。以隱覆此性故。隨所知境。應其情量。現",
    "T48n2016_094:0925c12": "種種境界。若以空明。即有空現。若以色明。即",
    "T48n2016_094:0925c13": "有色現。但隨處發明。即隨處現。所現種種。皆",
    "T48n2016_094:0925c14": "妄心生。相不可得。唯一味真心。湛然不動。",
    "T48n2016_094:0925c15": "不空羂索經云。持真言者。以心置心。觀自",
    "T48n2016_094:0925c16": "心心。作於一切諸佛如來。廣大出生殊勝",
    "T48n2016_094:0925c17": "尊妙。菩薩地經云。迷聖道者。不知理道。從自",
    "T48n2016_094:0925c18": "心生。唯常苦身。以求解脫。如犬逐塊。不知尋",
    "T48n2016_094:0925c19": "本。所以大莊嚴論釋云。譬如師子打射時。而",
    "T48n2016_094:0925c20": "彼師子尋逐人來。譬如癡犬。被人打擲。便逐",
    "T48n2016_094:0925c21": "瓦石。不知尋本。言師子者。喻智慧人。解求其",
    "T48n2016_094:0925c22": "本。而滅煩惱。然癡犬者。即是外道。五熱炙身。",
    "T48n2016_094:0925c23": "不識心本。法集經云。能知一切唯是一心。",
    "T48n2016_094:0925c24": "名為心自在。於其掌中出諸珍寶。亦以虛空",
    "T48n2016_094:0925c25": "而為庫藏。名為物自在。一切身口意業。以智",
    "T48n2016_094:0925c26": "為本。名智自在。又云。觀世音白佛言。菩薩。",
    "T48n2016_094:0925c27": "若受持一法。一切諸佛法。自然如在掌中。何",
    "T48n2016_094:0925c28": "者是一法。所謂大悲。釋曰。此是同體大悲。此",
    "T48n2016_094:0925c29": "悲性遍一切眾生界故。能一雨普潤。蘭艾齊",
    "T48n2016_094:0926a01": "榮。一念咸收。邪正俱濟。大灌頂經云。禪思",
    "T48n2016_094:0926a02": "比丘。無他想念。唯守一法。然後見真。釋曰。一",
    "T48n2016_094:0926a03": "法為宗。諸塵無寄。他緣自絕。妙性顯然。志當",
    "T48n2016_094:0926a04": "歸一。而何智不明。尋流得源。而何疑不釋。撮",
    "T48n2016_094:0926a05": "要之旨斯莫大焉。寶雲經云。一切諸法。心為",
    "T48n2016_094:0926a06": "上首。若知於心。則能得知一切諸法。般舟三",
    "T48n2016_094:0926a07": "昧經偈云。諸佛從心得解脫。心者無垢名清",
    "T48n2016_094:0926a08": "淨。五道鮮潔不受染。有解此者成大道。釋曰。",
    "T48n2016_094:0926a09": "五道由心。心體常淨。雖遍五道。不受彼色。",
    "T48n2016_094:0926a10": "則淪五趣而不墜。居一相而非昇。展法界",
    "T48n2016_094:0926a11": "而不周。入微塵而非縮。以真如一心。本性清",
    "T48n2016_094:0926a12": "淨無增減故。以此一法。能收一切。似濫觴一",
    "T48n2016_094:0926a13": "滴之水。與四海水潤性無差。如芥子孔中之",
    "T48n2016_094:0926a14": "空。等十方空包容匪別。故云天得一以清。地",
    "T48n2016_094:0926a15": "得一以寧。萬物得一以生。今得一而道成。又",
    "T48n2016_094:0926a16": "云。聖人抱一為天下式。即此宗鏡。作禪門之",
    "T48n2016_094:0926a17": "法式也。大方等陀羅尼經云。舍利弗問文",
    "T48n2016_094:0926a18": "殊言。受記當於何求。文殊師利言。當於如如",
    "T48n2016_094:0926a19": "性中求。釋曰。如如性。即是一切眾生真心之",
    "T48n2016_094:0926a20": "性。思益經云。眾生如。即是漏盡解脫如。以一",
    "T48n2016_094:0926a21": "切法。悉入於如。無有體性。即是諸佛解脫。於",
    "T48n2016_094:0926a22": "眾生心行中求。因果經偈云。一切造善惡。",
    "T48n2016_094:0926a23": "皆從心想生。是故真出家。皆以心為本。大",
    "T48n2016_094:0926a24": "法炬陀羅尼經云。佛告毘舍佉。如是色相。不",
    "T48n2016_094:0926a25": "可眼見。當知彼是心識境界。唯意所知。是故",
    "T48n2016_094:0926a26": "不可以眼見。毘舍佉。一切眾生所有心意。不",
    "T48n2016_094:0926a27": "可言說。唯佛智知。像法決疑經云。今日坐",
    "T48n2016_094:0926a28": "中無央數眾。各見不同。或見如來入涅槃。或",
    "T48n2016_094:0926a29": "見如來住世一劫。若減一劫。若無量劫。或",
    "T48n2016_094:0926b01": "見如來丈六之身。或見小身。或見大身。或",
    "T48n2016_094:0926b02": "見報身。蓮華藏世界海。為千百億釋迦牟尼",
    "T48n2016_094:0926b03": "佛。說心地法門。或見法身。同於虛空。無有分",
    "T48n2016_094:0926b04": "別。無相無礙。遍同法界。或見此處。山林地土",
    "T48n2016_094:0926b05": "沙礫。或見七寶。或見此處。乃是三世諸佛所",
    "T48n2016_094:0926b06": "行之處。或見此處。即是不思議諸佛境界真",
    "T48n2016_094:0926b07": "實之法。釋曰。故知佛無定形。隨識而自分",
    "T48n2016_094:0926b08": "麁妙。境無異相。因心而空見短長。可謂現",
    "T48n2016_094:0926b09": "證法門。理歸宗鏡。如來興顯經偈云。諸佛所",
    "T48n2016_094:0926b10": "行性。一切諸眾生。皆在心性中。相可相同",
    "T48n2016_094:0926b11": "相。現寶藏經云。菩薩問文殊師利。以何緣",
    "T48n2016_094:0926b12": "故。一切諸法皆是佛法。文殊言。如佛智所",
    "T48n2016_094:0926b13": "覺。又問。如何佛智所覺。乃至答言。解自心如",
    "T48n2016_094:0926b14": "故。修行慈分經云。一切諸法。體相微細。皆",
    "T48n2016_094:0926b15": "悉空寂。凡夫之人。以自分別。生諸境界。自分",
    "T48n2016_094:0926b16": "別中。還自繫縛。乃至未了心之自性。劑爾許",
    "T48n2016_094:0926b17": "時。如在夢中。妄著諸境。復應觀察一切三界。",
    "T48n2016_094:0926b18": "皆悉是空。空不礙空。入楞伽經偈云。爾時",
    "T48n2016_094:0926b19": "佛神力。復化作山城。崔嵬百千相。嚴飾對須",
    "T48n2016_094:0926b20": "彌。無量億華園。皆是眾寶林。香氣廣流布。芬",
    "T48n2016_094:0926b21": "馥未曾聞。一一寶山中。皆示現佛身。亦有羅",
    "T48n2016_094:0926b22": "婆那。夜叉眾等住。十方佛國土。及於諸佛身。",
    "T48n2016_094:0926b23": "佛子夜叉王。皆來集彼山。而此楞伽城。所有",
    "T48n2016_094:0926b24": "諸眾等。皆悉見自身。入化楞伽中。如來神力",
    "T48n2016_094:0926b25": "作。亦同彼楞伽。諸山及園林。寶莊嚴亦爾。一",
    "T48n2016_094:0926b26": "一山中佛。皆有大慧問。如來悉為說。內身所",
    "T48n2016_094:0926b27": "證法。出百千妙聲。說此經法已。佛及諸佛子。",
    "T48n2016_094:0926b28": "一切隱不現。羅婆那夜叉。忽然見自身。在",
    "T48n2016_094:0926b29": "己本宮殿。更不見餘物。而作是思惟。向見者",
    "T48n2016_094:0926c01": "誰作。說法者為誰。是誰而聽聞。我所見何",
    "T48n2016_094:0926c02": "法。而有此等事。彼諸佛國土。及諸如來身。如",
    "T48n2016_094:0926c03": "此諸妙事。今皆何處去。為是夢所憶。為是幻",
    "T48n2016_094:0926c04": "所作。為是實城邑。為乾闥婆城。為是瞖妄",
    "T48n2016_094:0926c05": "見。為是陽焰起。為夢石女生。為我見火輪。",
    "T48n2016_094:0926c06": "為見火輪煙。我所見云何。復自深思惟。諸法",
    "T48n2016_094:0926c07": "體如是。唯自心境界。內心能證知。而諸凡夫",
    "T48n2016_094:0926c08": "等。無明所覆障。虛妄心分別。而不能覺知。能",
    "T48n2016_094:0926c09": "見及所見。一切不可得。說者及所說。如是等",
    "T48n2016_094:0926c10": "亦無。佛法真實體。非有亦非無。法相恒如是。",
    "T48n2016_094:0926c11": "唯自心分別。如見物為實。彼人不見佛。不住",
    "T48n2016_094:0926c12": "分別心。亦不能見佛。不見有諸行。如是名為",
    "T48n2016_094:0926c13": "佛。若能如是見。彼人見如來。智者如是觀。一",
    "T48n2016_094:0926c14": "切諸境界。轉身得妙身。即是佛菩薩。虛空",
    "T48n2016_094:0926c15": "孕菩薩經偈云。一切諸法相。真實無知者。若",
    "T48n2016_094:0926c16": "人住諸陰。六根皆蔽塞。釋曰。故知諸法皆",
    "T48n2016_094:0926c17": "真。無知無見。纔有知見。即落識陰。則一心不",
    "T48n2016_094:0926c18": "通。六根闇塞。終不能見無見之見知無知之",
    "T48n2016_094:0926c19": "知。若有見之見。則不見一切。若無知之知。則",
    "T48n2016_094:0926c20": "無所不知。所以賢護經云。若菩薩觀四念處",
    "T48n2016_094:0926c21": "時。無法可見。無聲可聞。無聞見故。則無有法",
    "T48n2016_094:0926c22": "可得分別。亦無有法可得思惟。而亦非瞽盲",
    "T48n2016_094:0926c23": "聾故。但是諸法無可見故。以唯一真心。見外",
    "T48n2016_094:0926c24": "無法。寶星經云。爾時世尊。告妙音梵王。",
    "T48n2016_094:0926c25": "汝今何故目不暫捨。乃至無相觀於我耶。善",
    "T48n2016_094:0926c26": "男子。頗有一法名為佛耶。頗有一物可名為",
    "T48n2016_094:0926c27": "名耶。釋曰。故知名體俱空。妙旨斯在。是以",
    "T48n2016_094:0926c28": "絕觀。方見如來。有無之觀。皆是虛妄。不入宗",
    "T48n2016_094:0926c29": "鏡。豈辯真佛乎。十住斷結經云。一切諸法。",
    "T48n2016_094:0927a01": "常自存在。眾生不達。為興莊嚴。法法自生。法",
    "T48n2016_094:0927a02": "法自滅。法法不生。法法不滅。法生法滅。性不",
    "T48n2016_094:0927a03": "移轉。斯是菩薩大士之道。非諸凡俗之所及",
    "T48n2016_094:0927a04": "也。釋曰。一切諸法常自存在者。真心不易。性",
    "T48n2016_094:0927a05": "相恒如。眾生不達為興莊嚴者。以外道執斷",
    "T48n2016_094:0927a06": "見。小乘證無常。菩薩為對治凡小故。不盡有",
    "T48n2016_094:0927a07": "為。常修福業。不住無為。深入智淵。廣大莊嚴",
    "T48n2016_094:0927a08": "雲興萬行。念念圓滿十波羅蜜。拔斷常外道",
    "T48n2016_094:0927a09": "之曲木。出邪見之稠林。拯偏真小果之矬身。",
    "T48n2016_094:0927a10": "昇解脫之坑底。所以華嚴經云。第七遠行地。",
    "T48n2016_094:0927a11": "當修十種方便慧殊勝道。所謂雖善修空無",
    "T48n2016_094:0927a12": "相無願三昧。而慈悲不捨眾生。雖得諸佛平",
    "T48n2016_094:0927a13": "等法。而樂常供養佛。雖入觀空智門。而勤修",
    "T48n2016_094:0927a14": "習福德。雖遠離三界。而莊嚴三界。雖畢竟寂",
    "T48n2016_094:0927a15": "滅諸煩惱焰。而能為一切眾生起滅貪瞋癡煩",
    "T48n2016_094:0927a16": "惱焰。雖知諸法如幻如夢。如影如響。如焰如",
    "T48n2016_094:0927a17": "化。如水中月。如鏡中像。自性無二。而隨心作業。",
    "T48n2016_094:0927a18": "無量差別。雖知一切國土。猶如虛空。而能",
    "T48n2016_094:0927a19": "以清淨妙行。莊嚴佛土。雖知諸佛法身。本性",
    "T48n2016_094:0927a20": "無身。而以相好莊嚴其身。雖知諸佛音聲。性",
    "T48n2016_094:0927a21": "空寂滅。不可言說。而能隨一切眾生。出種種",
    "T48n2016_094:0927a22": "差別清淨音聲。雖隨諸佛了知三世唯是一",
    "T48n2016_094:0927a23": "念。而隨眾生意解分別。以種種相。種種時。種",
    "T48n2016_094:0927a24": "種劫數而修行。釋曰。經云。雖善修空無相無",
    "T48n2016_094:0927a25": "願三昧者。是對治凡夫著有徇樂之見。而慈",
    "T48n2016_094:0927a26": "悲不捨眾生者。是對治二乘沈空畏苦之見。",
    "T48n2016_094:0927a27": "下諸句義。皆同此釋。故云。聲聞畏苦。緣覺無",
    "T48n2016_094:0927a28": "悲。俱失菩薩二利之行。須真天子經云。須",
    "T48n2016_094:0927a29": "真天子。問文殊師利。菩薩。不從三脫門而求",
    "T48n2016_094:0927b01": "道耶。文殊答言。天子。不可從空而成道。亦",
    "T48n2016_094:0927b02": "不可於無相而成道。亦不可於無願而成道",
    "T48n2016_094:0927b03": "也。所以者何。於是中無心意識。念亦無動",
    "T48n2016_094:0927b04": "故。有心意識念念動者。乃成其道也。釋曰。",
    "T48n2016_094:0927b05": "若取三解脫門作證者。即是溺實際之海。背",
    "T48n2016_094:0927b06": "靈覺之原。遺性徇空。何成大道。若直了神解",
    "T48n2016_094:0927b07": "心性。念念菩提果圓。不墮斷見之邪無。豈涉",
    "T48n2016_094:0927b08": "常見之實有。介爾起意。大用現前。無得無依。",
    "T48n2016_094:0927b09": "非取非捨。從真起行。體用相收。以行契真。卷",
    "T48n2016_094:0927b10": "舒一際。可謂心心合道。念念冥真矣。故還原",
    "T48n2016_094:0927b11": "觀云。用則波騰海沸。全真體以運行。體則鏡",
    "T48n2016_094:0927b12": "淨水澄。舉隨緣而會寂。斯則不離體之用。用",
    "T48n2016_094:0927b13": "乃波騰。不離用之體。體常湛寂。體雖湛寂。常",
    "T48n2016_094:0927b14": "在萬緣。用雖波騰恒冥一際。大方廣師子",
    "T48n2016_094:0927b15": "吼經云。佛告電鬘菩薩。善男子。法唯一字。所",
    "T48n2016_094:0927b16": "謂無字。本無言說。何所言說。善男子。當知",
    "T48n2016_094:0927b17": "無說。是為真說。爾時淨身菩薩。承佛威神白",
    "T48n2016_094:0927b18": "佛言。世尊。若無所說。是為真說者。啞默不",
    "T48n2016_094:0927b19": "言。皆應說法。佛言。如是。善男子。如汝所說。",
    "T48n2016_094:0927b20": "非唯啞默者說法。不啞默者。亦皆說法。而不",
    "T48n2016_094:0927b21": "知法。世尊。云何一切眾生說法而不知法。善",
    "T48n2016_094:0927b22": "男子。如生盲人。處日光中而不見日。傍人為",
    "T48n2016_094:0927b23": "說。以他聲故。乃知有日。如是諸法。悉入法界。",
    "T48n2016_094:0927b24": "法界無字。離諸字性。非諸眾生而能宣辯。釋",
    "T48n2016_094:0927b25": "曰。審知未達宗人。依通見解。隨他語轉。妄有",
    "T48n2016_094:0927b26": "所說。如彼盲者。不見日光。聽傍人聲。豈窮日",
    "T48n2016_094:0927b27": "體。若眼開親見。即知本無名字言說。故知有",
    "T48n2016_094:0927b28": "言傷旨。不達法界。是以經云。如是諸法。悉入",
    "T48n2016_094:0927b29": "法界。法界無字。離諸字性。若能深達一字唯",
    "T48n2016_094:0927c01": "心法界。自然言語道斷。法爾知解情亡。豈是",
    "T48n2016_094:0927c02": "無辯。智不能窮也。如肇論云。釋迦掩室於摩",
    "T48n2016_094:0927c03": "竭。淨名杜口於毘耶。須菩提唱無說以顯道。",
    "T48n2016_094:0927c04": "釋梵絕聽而雨華。斯則理為神御。口以之默。",
    "T48n2016_094:0927c05": "豈曰無辯。辯所不能言也。普超三昧經決",
    "T48n2016_094:0927c06": "狐疑品云。於是阿闍世王曰。唯願濡首。解",
    "T48n2016_094:0927c07": "我狐疑。濡首答言。大王所疑。恒河沙等諸",
    "T48n2016_094:0927c08": "佛世尊。所不能決。時王自省無救護。從榻而",
    "T48n2016_094:0927c09": "墮。如斷大樹。摧折躄地。大迦葉曰。大王。自",
    "T48n2016_094:0927c10": "安。莫懷恐懅勿以為懼。所以者何。濡首童真。",
    "T48n2016_094:0927c11": "被大智鎧。善權方便。而設此言。可徐而問。時",
    "T48n2016_094:0927c12": "王即起。問濡首曰。向者所說恒河沙諸佛。不",
    "T48n2016_094:0927c13": "能為我而決狐疑。濡首報曰。王意云何。假若",
    "T48n2016_094:0927c14": "有人。而自說言。我以塵暝灰烟雲霧污染虛",
    "T48n2016_094:0927c15": "空。寧堪任乎。答。不能污。濡首又問。設令大王。",
    "T48n2016_094:0927c16": "取此空洗之使淨。寧堪任乎。答曰。不能淨。",
    "T48n2016_094:0927c17": "濡首報曰。吾以是向者說言恒河沙等諸佛",
    "T48n2016_094:0927c18": "世尊所不能決也。釋曰。一切眾生。不了自性",
    "T48n2016_094:0927c19": "清淨心故。妄生垢淨。迷悟自沒。遂於無疑中",
    "T48n2016_094:0927c20": "起疑。於無決中求決。若能諦了。豁爾意消。即",
    "T48n2016_094:0927c21": "見一切染淨諸法。皆同虛空性。既達虛空性",
    "T48n2016_094:0927c22": "不可染淨。方悟本心未曾迷悟。設有說無生",
    "T48n2016_094:0927c23": "無得之理。皆是一期隨宜方便。若入宗鏡。",
    "T48n2016_094:0927c24": "妙旨了然。尚無疑與無疑。何懷決不決耶。",
    "T48n2016_094:0927c25": "月燈三昧經頌云。譬如有童女。夜臥夢產子。",
    "T48n2016_094:0927c26": "生欣死憂慼。諸法亦復然。如人飲酒醉。見",
    "T48n2016_094:0927c27": "地悉迴轉。其實未曾動。諸法亦復然。如淨虛",
    "T48n2016_094:0927c28": "空月。影現於清池。非月形入水。諸法亦復然。",
    "T48n2016_094:0927c29": "如人自好喜。執鏡而照面。鏡像不可得。諸",
    "T48n2016_094:0928a01": "法亦復然。如人在山谷。歌哭言笑響。聞聲不",
    "T48n2016_094:0928a02": "可得。諸法亦復然。釋曰。狂醉見聞。事何真",
    "T48n2016_094:0928a03": "實。昏夢境界。憂喜皆虛。鏡裏之形。因誰所起。",
    "T48n2016_094:0928a04": "谷中之響。起自何來。所以入楞伽經云。佛告",
    "T48n2016_094:0928a05": "楞伽王。譬如有人。於水鏡中。自見其像。於燈",
    "T48n2016_094:0928a06": "月中。自見其影。於山谷中。自聞其響。便生分",
    "T48n2016_094:0928a07": "別。而起取著。此亦如是。法與非法。唯是分別。",
    "T48n2016_094:0928a08": "由分別故。不能捨離。但更增長一切虛妄。不",
    "T48n2016_094:0928a09": "得寂滅。寂滅者。所謂一心。一心者。是最勝三",
    "T48n2016_094:0928a10": "昧。從此能生自證聖智。以如來藏而為境界。",
    "T48n2016_094:0928a11": "法王經云。於諸法中。若說高下。即名邪",
    "T48n2016_094:0928a12": "說。其口當破。其舌當裂。何以故。一切眾生。心",
    "T48n2016_094:0928a13": "垢同一垢。心淨同一淨。眾生若病同一病。眾",
    "T48n2016_094:0928a14": "生須藥。應須一藥。若說多法。即名顛倒。何以",
    "T48n2016_094:0928a15": "故。為妄分別。析善惡法。破一切法故。隨機說",
    "T48n2016_094:0928a16": "法。斷佛道故。釋曰。同一病須一藥者。以一心",
    "T48n2016_094:0928a17": "為病。還以一心為藥。以心生則法生。心滅則",
    "T48n2016_094:0928a18": "法滅故。若說多法即名顛倒者。若諦自心。尚",
    "T48n2016_094:0928a19": "不得一。何況說多。以心外見法。即成顛倒。如",
    "T48n2016_094:0928a20": "狂心見鬼。病眼生華。無中執有。豈成真正。",
    "T48n2016_094:0928a21": "隨機說法斷佛道故者。執有前機。早違大旨。",
    "T48n2016_094:0928a22": "更說多法。實壞正宗。如法華經云。若有深愛",
    "T48n2016_094:0928a23": "法者。亦不為多說。以心法甚深。非多非少。既",
    "T48n2016_094:0928a24": "不可多說。亦不可少說。以非多故不增。以非",
    "T48n2016_094:0928a25": "少故不減。以不增故不生。以不減故不滅。故",
    "T48n2016_094:0928a26": "華嚴經頌云。一切法不生。一切法不滅。若能",
    "T48n2016_094:0928a27": "如是解。諸佛常現前。又藥王菩薩云。我捨兩",
    "T48n2016_094:0928a28": "臂。必當得佛金色之身。兩臂。即是斷常二法。",
    "T48n2016_094:0928a29": "若捨生滅斷常之見。則心佛現前。頓成佛體。",
    "T48n2016_094:0928b01": "故云必當得佛金色之身。無涯際總持經",
    "T48n2016_094:0928b02": "云。一念之頃。能知三世一切諸法。悉皆平等。",
    "T48n2016_094:0928b03": "無不通達。其人終無異行。亦無異念。釋曰。無",
    "T48n2016_094:0928b04": "涯際總持經者。以名標宗。謂真心無際。總持",
    "T48n2016_094:0928b05": "萬法。攝歸一體。故云平等。如是通達之人。終",
    "T48n2016_094:0928b06": "無異行者。以知心外無法可作差別故。亦",
    "T48n2016_094:0928b07": "無異念者。以心內無法可起思惟故。所以華",
    "T48n2016_094:0928b08": "嚴經十迴向品云。菩薩摩訶薩。如是迴向時。",
    "T48n2016_094:0928b09": "眼終不見有不淨佛剎。亦不見有異相眾生。",
    "T48n2016_094:0928b10": "以心境一如故。不退轉法輪經云。善知一切",
    "T48n2016_094:0928b11": "眾生無相。悉同法界。非見非不見。何以故。法",
    "T48n2016_094:0928b12": "界即是一切眾生心界。是名信行。持世經",
    "T48n2016_094:0928b13": "云。三界唯皆是識。是心意識。亦無形無方。不",
    "T48n2016_094:0928b14": "在法內。不在法外。凡夫為虛妄相應所縛。於",
    "T48n2016_094:0928b15": "識陰中。貪著於我若我所。瓔珞經云。佛言。",
    "T48n2016_094:0928b16": "吾今有十四億大眾。以金剛口。說決定義。佛",
    "T48n2016_094:0928b17": "子。我昔法會。有一億八千無垢大士。即於法",
    "T48n2016_094:0928b18": "會。達一性原。頓覺無二一切諸法。皆一合相。",
    "T48n2016_094:0928b19": "從法會出。各於十方說此瓔珞。又云。行從心",
    "T48n2016_094:0928b20": "得。心淨道成。思益經云。聖人無所斷。凡夫",
    "T48n2016_094:0928b21": "無所生。是二不出法性平等之相。釋曰。以凡",
    "T48n2016_094:0928b22": "夫迷執心外有法。妄見法生。若聖人明見心",
    "T48n2016_094:0928b23": "外無法。無法可生。了凡無生。即聖無斷。則",
    "T48n2016_094:0928b24": "是入一心不二法門。故云不出法性平等之",
    "T48n2016_094:0928b25": "相。以無有一法出法性外故。如華嚴經頌云。",
    "T48n2016_094:0928b26": "法性遍在一切處。一切眾生及國土。三世悉",
    "T48n2016_094:0928b27": "在無有餘。亦無形相而可得。勝跡菩薩所解",
    "T48n2016_094:0928b28": "諸法經云。法唯一字。所謂無字。本無言說。當",
    "T48n2016_094:0928b29": "知無說。是為真說。釋曰。心為一字中王。攝盡",
    "T48n2016_094:0928c01": "無邊之教海。心為諸佛智母。演出無盡之真",
    "T48n2016_094:0928c02": "詮。若能發明。決定信入。則如來常不說法。是",
    "T48n2016_094:0928c03": "名具足多聞。亦是唯願少聞。多解義趣。即斯",
    "T48n2016_094:0928c04": "旨矣。故涅槃疏云。涅槃之義。浩然無盡。欲舉",
    "T48n2016_094:0928c05": "一蔽諸。指鹹談海者。即一心也。法句經偈",
    "T48n2016_094:0928c06": "云。森羅及萬像。一法之所印。云何一法中。而",
    "T48n2016_094:0928c07": "見有種種。又云。雖誦千章。句義不正。不如一",
    "T48n2016_094:0928c08": "要。聞可滅意。釋曰。雖誦千章者。但徇音聲。",
    "T48n2016_094:0928c09": "不知正義。不如一要者。若了一心。為萬法之",
    "T48n2016_094:0928c10": "要。達宗則息意。意息則境空。以萬法常虛。隨",
    "T48n2016_094:0928c11": "意生形。故不思議光菩薩經偈云。一切非",
    "T48n2016_094:0928c12": "如法。等住於如中。覺了知是已。無過無功德。",
    "T48n2016_094:0928c13": "釋曰。一切非如法者。即是心外遍計妄執無",
    "T48n2016_094:0928c14": "體之法。若了妄無實。則一切諸法。等住於一",
    "T48n2016_094:0928c15": "如心中。如是覺知。則覺外無法可為對待。染",
    "T48n2016_094:0928c16": "淨俱空故。如思益經云。菩薩所化眾生。無有",
    "T48n2016_094:0928c17": "功德。以無對處故。因有過患。方顯功德。以真",
    "T48n2016_094:0928c18": "心遍一切處故。更無一法。可為過患。既無所",
    "T48n2016_094:0928c19": "治過患。亦無能治功德。二俱不立。故云無",
    "T48n2016_094:0928c20": "過無功德。諸法無行經云。善住天子。問文",
    "T48n2016_094:0928c21": "殊言。若有人來求出家者。當云何答。文殊言。",
    "T48n2016_094:0928c22": "若不發出家心者。當教汝真出家法。何者。若",
    "T48n2016_094:0928c23": "求出家。是求三界。及以五欲。未來報等。彼不",
    "T48n2016_094:0928c24": "見心。故不證法。心無為故。故不發心。釋曰。若",
    "T48n2016_094:0928c25": "證自心。即入無為之理。若是無為之理。則無",
    "T48n2016_094:0928c26": "心可發。斯則是真發心。是真出家矣。法華",
    "T48n2016_094:0928c27": "三昧觀經云。所謂十方三世眾生。若大若小。",
    "T48n2016_094:0928c28": "乃至一稱南無佛者。皆當作佛。唯一大乘。無",
    "T48n2016_094:0928c29": "二無三。一切諸法。一相一門。所謂無生滅畢",
    "T48n2016_094:0929a01": "竟空相。唯有此大乘。無有二也。習如是觀者。",
    "T48n2016_094:0929a02": "五欲自斷。五蓋自除。五根增長。即得禪定。",
    "T48n2016_094:0929a03": "釋曰。一稱南無佛。皆當作佛者。若法界含生。",
    "T48n2016_094:0929a04": "三乘五性。能歸命一心。無不成佛。以離自心",
    "T48n2016_094:0929a05": "一相一門。外更無有法可作歸依。無二無三。",
    "T48n2016_094:0929a06": "畢竟空寂。如是觀者。五欲自斷。以六塵境。隨",
    "T48n2016_094:0929a07": "妄念故有。無念則無境。何用更斷。故能不",
    "T48n2016_094:0929a08": "斷五欲。而淨諸根。諸根既淨。五蓋自除。五根",
    "T48n2016_094:0929a09": "五力。自然增長。不唯即得禪定。乃至六度萬",
    "T48n2016_094:0929a10": "行。悉皆成就。如金剛三昧經云。空心不動。具",
    "T48n2016_094:0929a11": "六波羅蜜。心空則一切皆空。故云唯有此大",
    "T48n2016_094:0929a12": "乘。無有二也。雜藏經云。為善福隨。履惡禍",
    "T48n2016_094:0929a13": "追。響之應聲。善惡如音。非天龍鬼神所授。非",
    "T48n2016_094:0929a14": "先禰所為。造之者心。成者身口矣。佛說偈曰。",
    "T48n2016_094:0929a15": "心為法本。心尊心使。中心念惡。即言即行。罪",
    "T48n2016_094:0929a16": "苦自追。車轢于轍。心為法本。心尊心使。中心",
    "T48n2016_094:0929a17": "念善。即言即行。福樂自追。如影隨形。",
    "T48n2016_094:0929a18": "宗鏡錄卷第九十四",
    "T48n2016_094:0929a19": "　　　　　　戊申歲分司大藏都監開板"
}