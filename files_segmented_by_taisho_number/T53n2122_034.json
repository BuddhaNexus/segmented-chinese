{
    "T53n2122_034:0548c02": "法苑珠林卷第三十四",
    "T53n2122_034:0548c04": "西明寺沙門釋道世撰",
    "T53n2122_034:0548c05": "攝念篇第二十八",
    "T53n2122_034:0548c06": "發願篇第二十九",
    "T53n2122_034:0548c07": "28 攝念篇(三四)攝念篇此有二部",
    "T53n2122_034:0548c08": "1 述意部述意部第一",
    "T53n2122_034:0548c09": "惟夫凡情難禁。譬等山猨常隨外境。類同",
    "T53n2122_034:0548c10": "狂象。三業鼓動。緣搆茲彰。故佛立教令常",
    "T53n2122_034:0548c11": "制馭。故經云。當為心師不師於心。身口意",
    "T53n2122_034:0548c12": "業不與惡交。身戒心慧不動如山。又經云。制",
    "T53n2122_034:0548c13": "之一處無事不辨。然心性惑倒我見為先。",
    "T53n2122_034:0548c14": "煩惑難攝亂使常行。於一切時高舉頗屈。自",
    "T53n2122_034:0548c15": "非託處寂靜摧伏三毒。身不游行口默緘言。",
    "T53n2122_034:0548c16": "少睡多覺常坐省食。思量正法知非有無。直",
    "T53n2122_034:0548c17": "身正意繫念在前。如斯等教。是名攝念也。",
    "T53n2122_034:0548c18": "2 引證部引證部第二",
    "T53n2122_034:0548c19": "如增一阿含經云。爾時世尊告諸比丘。當修",
    "T53n2122_034:0548c20": "行十法便成神通。去眾亂想至致涅槃。一謂",
    "T53n2122_034:0548c21": "念佛。二謂念法。三謂念眾。四謂念戒。五謂",
    "T53n2122_034:0548c22": "念施。六謂念天。七謂念休息。八謂念安般。九",
    "T53n2122_034:0548c23": "謂念身非常。十謂念死。當善修行。",
    "T53n2122_034:0548c24": "佛法聖眾念　　戒施及天念",
    "T53n2122_034:0548c25": "休息安般念　　身死念在後",
    "T53n2122_034:0548c26": "第一念佛者。專精念佛如來形相。功德具足",
    "T53n2122_034:0548c27": "身智無涯。周旋往來皆具知之。修行一法",
    "T53n2122_034:0548c28": "自致涅槃。不離念佛便獲功德。是名念佛。",
    "T53n2122_034:0548c29": "第二念法者。專精念法除諸欲愛無有塵勞。",
    "T53n2122_034:0549a01": "渴愛之心永不復興。於欲無欲離諸結縛諸",
    "T53n2122_034:0549a02": "蓋之病。猶如眾香之氣。無有瑕疵亂想之念。",
    "T53n2122_034:0549a03": "便成神通自致涅槃。思惟不離便獲功德。是",
    "T53n2122_034:0549a04": "名念法。",
    "T53n2122_034:0549a05": "第三念眾者。謂專精念如來聖眾。成就質直",
    "T53n2122_034:0549a06": "無有邪曲。上下和穆。如來聖眾。四雙八輩",
    "T53n2122_034:0549a07": "當敬承事。除諸亂想自致涅槃。不離僧念便",
    "T53n2122_034:0549a08": "獲功德。是名念僧。",
    "T53n2122_034:0549a09": "第四念戒者。所謂戒者。息諸惡故。戒能成道",
    "T53n2122_034:0549a10": "令人歡喜。戒纓絡身現眾好故。猶如吉祥",
    "T53n2122_034:0549a11": "瓶所願便剋。除諸亂想自致涅槃。不離戒",
    "T53n2122_034:0549a12": "念便獲功德。是名念戒。",
    "T53n2122_034:0549a13": "第五念施者。謂專精念施所施之上。永無悔",
    "T53n2122_034:0549a14": "心。無反報想。快得善利。若人罵毀相加刀",
    "T53n2122_034:0549a15": "仗。當起慈心不興瞋恚。我所施者施意不",
    "T53n2122_034:0549a16": "絕。除諸亂想自致涅槃。不離施念便獲功德。",
    "T53n2122_034:0549a17": "是名念施。",
    "T53n2122_034:0549a18": "第六念天者。謂專精念天身口意淨不造穢",
    "T53n2122_034:0549a19": "行。戒行成身。身放光明無所不照。成彼天",
    "T53n2122_034:0549a20": "身善業果報。成彼天身眾行具足。除諸亂想",
    "T53n2122_034:0549a21": "自致涅槃。不離天念便獲功德。是名念天。",
    "T53n2122_034:0549a22": "第七念休息者。謂心意想息。志性詳諦亦無",
    "T53n2122_034:0549a23": "卒暴。當專一心意樂閑居。常求方便入三昧",
    "T53n2122_034:0549a24": "定。常念不貪勝光常達。除諸亂想自致涅",
    "T53n2122_034:0549a25": "槃。不離休息便獲功德。是名念休息。",
    "T53n2122_034:0549a26": "第八念安般者。謂專精念安般者。若息長時",
    "T53n2122_034:0549a27": "觀知我今息長。若復息短亦當觀知我今息",
    "T53n2122_034:0549a28": "短。若息極冷極熱亦當觀知我今息冷熱。出",
    "T53n2122_034:0549a29": "入分別數息長短。除諸亂想自致涅槃。不離",
    "T53n2122_034:0549b01": "安般便獲功德。是名念安般。",
    "T53n2122_034:0549b02": "第九念身者。謂專精念身。髮毛爪齒皮肉",
    "T53n2122_034:0549b03": "筋骨。膽肝肺心脾腎大腸小腸。白直旁光",
    "T53n2122_034:0549b04": "屎尿百葉。滄蕩脾泡溺淚唾洟。膿血脂",
    "T53n2122_034:0549b05": "涎髑髏腦等。何者是身。地種水種火種風",
    "T53n2122_034:0549b06": "種是也。皆是父母所造。從何處來為誰所造。",
    "T53n2122_034:0549b07": "此之六根。於此終已當生何處。除諸亂想自",
    "T53n2122_034:0549b08": "致涅槃。不離身念便獲功德。是名念身。",
    "T53n2122_034:0549b09": "第十念死者。謂專精念死。此沒生彼。往來諸",
    "T53n2122_034:0549b10": "趣。命逝不停。諸根散壞如腐敗木。命根斷絕",
    "T53n2122_034:0549b11": "種族分離。無形無響亦無相貌。除諸亂想自",
    "T53n2122_034:0549b12": "致涅槃。不離死念便獲功德。是名念死。而說",
    "T53n2122_034:0549b13": "偈曰。",
    "T53n2122_034:0549b14": "佛法及聖眾　　乃至竟死念",
    "T53n2122_034:0549b15": "雖與上名同　　其義各別異",
    "T53n2122_034:0549b16": "又分別功德論云。第一念佛何事。佛身金剛",
    "T53n2122_034:0549b17": "無有諸漏。若行時足離地四寸。千輻相文跡",
    "T53n2122_034:0549b18": "現於地。足下諸蟲七日安隱。若其命終皆得",
    "T53n2122_034:0549b19": "生天。昔有一惡比丘。本是外道。假服誹謗",
    "T53n2122_034:0549b20": "逐如來行。自殺飛蟲著佛跡處。言佛蹈殺。然",
    "T53n2122_034:0549b21": "蟲雖死遇佛跡處尋還得活。若入城邑足蹈",
    "T53n2122_034:0549b22": "門閾。天地大動。百種音樂不鼓自鳴。諸聾盲",
    "T53n2122_034:0549b23": "瘂百病自除。覩佛相好隨行得度。功德所濟",
    "T53n2122_034:0549b24": "不可稱計。總會萬行運載為先。所謂念佛。其",
    "T53n2122_034:0549b25": "義如此。",
    "T53n2122_034:0549b26": "第二念法者。法是無漏道無為無欲。佛者是",
    "T53n2122_034:0549b27": "諸法之主。法者是結使之主。法出諸佛。法",
    "T53n2122_034:0549b28": "生佛道。若然者。何不先念法後念佛耶。答",
    "T53n2122_034:0549b29": "曰。法雖微妙無能知者。猶若伏藏無處不",
    "T53n2122_034:0549c01": "有。要藉通人示處。方得自濟窮乏。法亦如",
    "T53n2122_034:0549c02": "是。理雖玄妙非如來不暢。是以念佛在先。稱",
    "T53n2122_034:0549c03": "法為後。",
    "T53n2122_034:0549c04": "第三念僧者。謂四雙八輩十二賢士。捨世貪",
    "T53n2122_034:0549c05": "諍開導天人。則是眾生良祐福田故。昔有薄",
    "T53n2122_034:0549c06": "福比丘。名梵摩達律名羅旬喻比丘也在千二百五十",
    "T53n2122_034:0549c07": "眾中。令眾僧不得食莫知誰咎。佛使分為二",
    "T53n2122_034:0549c08": "部。一部得。一部不得。復分不得為二部。半",
    "T53n2122_034:0549c09": "得。半不得。如是展轉乃至二人。一得食。一不",
    "T53n2122_034:0549c10": "得食。乃知無福雖得至鉢自然消化。佛愍",
    "T53n2122_034:0549c11": "其厄自手授食。在於鉢中。神力所制不能化",
    "T53n2122_034:0549c12": "去。佛欲令現身得福故。令二滅盡比丘以食",
    "T53n2122_034:0549c13": "飽此。即時得福。時波斯匿王聞此薄福佛愍",
    "T53n2122_034:0549c14": "與食。我今亦當為其設福。即遺󱪻米。時有",
    "T53n2122_034:0549c15": "一烏飛來銜一粒米去。使人呵曰。王為梵摩",
    "T53n2122_034:0549c16": "達設福。汝何以持去耶。烏即持還本處。所",
    "T53n2122_034:0549c17": "以然者。此比丘蒙僧福力。鳥獸不能侵害也。",
    "T53n2122_034:0549c18": "用是證知為良福田。既自度度人至三乘道。",
    "T53n2122_034:0549c19": "念眾之法其義如此。",
    "T53n2122_034:0549c20": "第四念戒者。從五戒十戒。二百五十至五百",
    "T53n2122_034:0549c21": "戒皆禁制身口斂諸邪非。斂御六情斷諸",
    "T53n2122_034:0549c22": "欲念。中表清淨乃應戒性。昔有二比丘。共至",
    "T53n2122_034:0549c23": "佛所。路經曠澤頓乏水漿。時有小池汪水",
    "T53n2122_034:0549c24": "眾蟲滿中。一比丘深思禁律以無犯為首。若",
    "T53n2122_034:0549c25": "飲此水殺生甚多。寧全戒殞命。於是命終即",
    "T53n2122_034:0549c26": "生天上。一比丘自念。飲水全命可至佛所焉",
    "T53n2122_034:0549c27": "知死後當生何趣。即飲蟲水所害甚多。雖得",
    "T53n2122_034:0549c28": "見佛去我甚遠。啼泣向佛自云。同伴命終。",
    "T53n2122_034:0549c29": "佛指上天曰。汝識此天不。此是汝伴。以全",
    "T53n2122_034:0550a01": "戒功即生天上。今來在此。卿雖見我去我大",
    "T53n2122_034:0550a02": "遠。彼雖喪命常在我所。卿今見我正覩我",
    "T53n2122_034:0550a03": "肉形。豈識真戒乎。以是經云。波羅提木叉",
    "T53n2122_034:0550a04": "是汝大師。若能持戒展轉行之。即是如來",
    "T53n2122_034:0550a05": "法身常在而不滅也。夫戒有三種。一是俗戒。",
    "T53n2122_034:0550a06": "二是道戒。三是定戒。五八十具戒等為俗戒。",
    "T53n2122_034:0550a07": "無漏四諦為道戒。三昧禪思為定戒。以慧御",
    "T53n2122_034:0550a08": "戒使成無漏。乃合道戒。聲聞家戒喻若膝華。",
    "T53n2122_034:0550a09": "動則解散。大士持戒喻若頭上插華。行止",
    "T53n2122_034:0550a10": "不動。小乘撿形動則越儀。大士領心不拘外",
    "T53n2122_034:0550a11": "軌。大小軌異。故以形心為殊。內外雖殊俱",
    "T53n2122_034:0550a12": "至涅槃。故曰念戒也。",
    "T53n2122_034:0550a13": "又佛般泥洹經云。又欲近道當有四喜宜善",
    "T53n2122_034:0550a14": "念行。一曰。念佛意喜不離。二曰。念法意喜",
    "T53n2122_034:0550a15": "不離。三曰。念眾意喜不離。四曰。念戒意喜不",
    "T53n2122_034:0550a16": "離。念此四喜必令具足。而自了見。當望正",
    "T53n2122_034:0550a17": "度。求解身要。可以除斷地獄畜生餓鬼之道。",
    "T53n2122_034:0550a18": "雖往來走天上人中。不過七生自得苦際。",
    "T53n2122_034:0550a19": "又三千威儀云。當念有五事。一當念佛功德。",
    "T53n2122_034:0550a20": "二當念佛經戒。三當念佛智慧。四當念佛恩",
    "T53n2122_034:0550a21": "大難報。五當念佛精進乃至泥洹。復有五事。",
    "T53n2122_034:0550a22": "一當念比丘僧。二當念師恩。三當念父母恩。",
    "T53n2122_034:0550a23": "四當念同學恩。五當念一切人皆使解脫離",
    "T53n2122_034:0550a24": "一切苦。",
    "T53n2122_034:0550a25": "又處處經云。譬如大海中沙不能計知。如人",
    "T53n2122_034:0550a26": "所作善惡殃福。前後所作不可復計。要在命",
    "T53n2122_034:0550a27": "盡。作惡逢惡處。作善逢善處。殃福皆預有",
    "T53n2122_034:0550a28": "處。亦預有父母兄弟妻子眷屬等得道便止。",
    "T53n2122_034:0550a29": "若不得道便不斷絕。佛語比丘。當念自身無",
    "T53n2122_034:0550b01": "常。有一比丘即報佛言。我念非常。如人在世",
    "T53n2122_034:0550b02": "間。極可至五十歲。佛言。莫說是語。復有一",
    "T53n2122_034:0550b03": "比丘言。可三十歲。佛言。莫說是語。復有一比",
    "T53n2122_034:0550b04": "丘言可十歲。佛言。莫說是語。復有一比丘",
    "T53n2122_034:0550b05": "言可一歲。佛言。莫說是語。復有一比丘言可",
    "T53n2122_034:0550b06": "一月。佛言。莫說是語。復有一比丘言可一日。",
    "T53n2122_034:0550b07": "佛言。莫說是語。復有一比丘言可一時。佛言。",
    "T53n2122_034:0550b08": "莫說是語。復有一比丘言可嘑噏間。佛言。",
    "T53n2122_034:0550b09": "是也。佛言。出息不還則屬後世。人命峻速",
    "T53n2122_034:0550b10": "在嘑噏之間。",
    "T53n2122_034:0550b11": "又毘尼母經云。若說法比丘復應常念。觀身",
    "T53n2122_034:0550b12": "苦空無常無我不淨。莫使有絕。何以故。當",
    "T53n2122_034:0550b13": "得十二念成聖法故。何者十二念。一念成就",
    "T53n2122_034:0550b14": "己身。二念成就他人。三念願得人身。四念",
    "T53n2122_034:0550b15": "生種姓家。五念於佛法中得生信心。六念",
    "T53n2122_034:0550b16": "所生處不加其功而得寤法。七念所生處諸",
    "T53n2122_034:0550b17": "根完具。八念值佛世尊出現於世。九念所",
    "T53n2122_034:0550b18": "生處常得說正法。十念願所說法常得久住。",
    "T53n2122_034:0550b19": "十一念願法久住得隨順修行。十二念常得",
    "T53n2122_034:0550b20": "憐愍諸眾生心故。得此十二念具足必得聖",
    "T53n2122_034:0550b21": "法。",
    "T53n2122_034:0550b22": "又雜阿含經云。爾時世尊告諸比丘。過去",
    "T53n2122_034:0550b23": "世時有河中草。有龜於中住止。時有野干飢",
    "T53n2122_034:0550b24": "行覓食。遙見龜蟲疾來捉取。龜蟲見來即",
    "T53n2122_034:0550b25": "便藏六。野干守伺冀出頭足。欲取食之。久",
    "T53n2122_034:0550b26": "守龜蟲。永不出頭亦不出足。野干飢乏瞋恚",
    "T53n2122_034:0550b27": "而去。諸比丘。汝等今日亦復如彼。知魔波",
    "T53n2122_034:0550b28": "旬常伺汝便。冀汝眼著於色。耳聞聲。鼻嗅",
    "T53n2122_034:0550b29": "香。舌甞味。身著觸。意念法。欲令出生染著六",
    "T53n2122_034:0550c01": "境。是故比丘。汝等今日常當執持眼律儀住",
    "T53n2122_034:0550c02": "執持眼根律儀。惡魔不得其便。隨出隨緣。",
    "T53n2122_034:0550c03": "耳鼻舌身意亦復如是。於其六根若出若緣",
    "T53n2122_034:0550c04": "不得其便。猶如龜蟲野干不得其便。爾時",
    "T53n2122_034:0550c05": "世尊即說偈言。",
    "T53n2122_034:0550c06": "龜蟲畏野干　　藏六於殼內",
    "T53n2122_034:0550c07": "比丘善攝心　　密藏諸覺想",
    "T53n2122_034:0550c08": "不依不悑彼　　覆心勿言說",
    "T53n2122_034:0550c09": "爾時世尊告諸比丘。譬如士夫游空宅中得",
    "T53n2122_034:0550c10": "六種眾生。一者得狗即執其狗繫著一處。次",
    "T53n2122_034:0550c11": "得其鳥。次得毒蛇。次得野干。次得失收摩羅。",
    "T53n2122_034:0550c12": "次得獼猴。得斯眾生悉縛一處。其狗者樂",
    "T53n2122_034:0550c13": "欲入村。其鳥者常欲飛空。其蛇者常欲入穴。",
    "T53n2122_034:0550c14": "其野干者樂向󱌵間。失收摩羅者長欲入海。",
    "T53n2122_034:0550c15": "獼猴者欲入山林。此六眾生悉縛一處。各各",
    "T53n2122_034:0550c16": "嗜欲到所安處。各不相樂於他處所而繫縛",
    "T53n2122_034:0550c17": "故。各用其力向所樂方而不能脫。如是六根",
    "T53n2122_034:0550c18": "種種境界。各各自求所樂境界。不樂餘境界。",
    "T53n2122_034:0550c19": "眼常求可愛之色。不可意色則生其厭。耳鼻",
    "T53n2122_034:0550c20": "舌身意亦復如是。此六種根種種行處。各各",
    "T53n2122_034:0550c21": "不求異根境界。其有力者堪能自在隨覺境",
    "T53n2122_034:0550c22": "界。如彼士夫繫六眾生。是故當勤修習身念",
    "T53n2122_034:0550c23": "觀。爾時世尊告諸比丘。譬如有四蚖蛇凶惡",
    "T53n2122_034:0550c24": "毒熾盛一篋中。時有士夫聰明求樂厭苦求",
    "T53n2122_034:0550c25": "生厭死。時有一士夫語向士夫言。汝今取",
    "T53n2122_034:0550c26": "此篋蛇摩拭洗浴。恩親養食出內以時。若四",
    "T53n2122_034:0550c27": "毒蛇脫有惱者。或能殺汝或令近死。汝當防",
    "T53n2122_034:0550c28": "護。爾時士夫畏四毒蛇。及五拔刀怨驅馳",
    "T53n2122_034:0550c29": "而走。人復語言。士夫內有六賊。隨逐伺汝。",
    "T53n2122_034:0551a01": "得便當殺。汝當防護爾時士夫畏四毒蛇五",
    "T53n2122_034:0551a02": "拔刀怨及內六賊。恐悑馳走還入空村。見",
    "T53n2122_034:0551a03": "彼空舍危朽腐毀。有諸惡物促皆危脆無有",
    "T53n2122_034:0551a04": "堅固。人復語言。士夫是空聚落。當有六賊來",
    "T53n2122_034:0551a05": "必掩汝。爾時士夫畏毒蛇五拔刀賊內六",
    "T53n2122_034:0551a06": "惡賊空村群賊。而復馳走。忽爾道路臨一大",
    "T53n2122_034:0551a07": "河。其水復急。但見此岸有諸悑畏。而見彼",
    "T53n2122_034:0551a08": "岸安隱快樂。清淨無畏。而無橋䑪可度得至",
    "T53n2122_034:0551a09": "彼岸。作是思惟。我取草木縛束成筏。手足",
    "T53n2122_034:0551a10": "方便度至彼岸。作是念已。即拾草木依於岸",
    "T53n2122_034:0551a11": "傍。縛束成筏。手足方便截流橫度。如是士",
    "T53n2122_034:0551a12": "夫免四毒蛇五拔刀怨六內惡賊。復得脫於",
    "T53n2122_034:0551a13": "空村群賊。度於澓流離於此岸種種悑畏。",
    "T53n2122_034:0551a14": "得至彼岸安隱快樂。我說此譬。當解其義。",
    "T53n2122_034:0551a15": "比丘篋者譬此身色麁四大。四大所造精血",
    "T53n2122_034:0551a16": "之體。穢食長養。沐浴衣服。無常變壞危脆",
    "T53n2122_034:0551a17": "之法。毒蛇者譬如四大。地界水界火界風",
    "T53n2122_034:0551a18": "界。地界若諍能令身死及以近死。水火風諍",
    "T53n2122_034:0551a19": "亦復如是。五拔刀怨者譬五受陰。內六賊者",
    "T53n2122_034:0551a20": "譬六愛喜。空村者譬六內入。觀察眼入之",
    "T53n2122_034:0551a21": "處。是無常變壞虛偽之法。耳鼻舌身意亦復",
    "T53n2122_034:0551a22": "如是。空村群賊者譬外六入處。眼為可意",
    "T53n2122_034:0551a23": "不可意色所害。耳聲鼻香舌味身觸意法亦",
    "T53n2122_034:0551a24": "如是。澓流者譬如四流。欲流有流見流無明",
    "T53n2122_034:0551a25": "流。河譬三愛。欲愛色愛無色愛。此岸多恐",
    "T53n2122_034:0551a26": "悑者譬有身。彼岸清涼安樂者譬無餘涅槃。",
    "T53n2122_034:0551a27": "栰者譬八正道。手足方便截流度者。譬精",
    "T53n2122_034:0551a28": "進勇猛得到彼岸。婆羅門住處者譬如來應",
    "T53n2122_034:0551a29": "等正覺。",
    "T53n2122_034:0551b01": "又木槵子經云。時有難國王。名波瑠璃。白",
    "T53n2122_034:0551b02": "佛言。我國邊小頻歲寇賊五穀涌貴。疫疾流",
    "T53n2122_034:0551b03": "行人民困苦。我常不安。法藏深廣不得修",
    "T53n2122_034:0551b04": "行。唯願垂矜賜我法要。佛告王言。若欲滅煩",
    "T53n2122_034:0551b05": "惱障者。當貫木槵子一百八。常以自隨至心",
    "T53n2122_034:0551b06": "無散。稱南無佛陀。南無達摩。南無僧伽名。",
    "T53n2122_034:0551b07": "乃過一木槵子。如是漸次度木槵子。若十",
    "T53n2122_034:0551b08": "二十若百若千。乃至百千萬。若能滿二十萬",
    "T53n2122_034:0551b09": "遍。身心不亂離諸諂曲者。捨命得生第三",
    "T53n2122_034:0551b10": "焰摩天。衣食自然常安樂行。若復能滿一百",
    "T53n2122_034:0551b11": "萬遍者。當斷除百八結業獲無上果。王聞歡",
    "T53n2122_034:0551b12": "喜我當奉行。佛告王曰。有莎升比丘。誦三",
    "T53n2122_034:0551b13": "寶名經歷十歲。得成斯陀含果。漸次修行。",
    "T53n2122_034:0551b14": "今在普香世界作辟支佛。王聞是已倍復修",
    "T53n2122_034:0551b15": "行。",
    "T53n2122_034:0551b16": "又賢愚經云。波羅奈國有居士。字曰毱提。此",
    "T53n2122_034:0551b17": "人有子名優波毱提。後年長大家貧燋煎。父",
    "T53n2122_034:0551b18": "付財物居肆販賣。有邪貰䩭阿羅漢。往到",
    "T53n2122_034:0551b19": "其邊。而為說法教使繫念。以白黑石子。用當",
    "T53n2122_034:0551b20": "籌算。善念下白。惡念下黑。優波毱提奉受其",
    "T53n2122_034:0551b21": "教。善惡之念輒投石子。初黑偏多白者尠少。",
    "T53n2122_034:0551b22": "漸漸修習白黑正等。繫念不止。更無黑石。純",
    "T53n2122_034:0551b23": "有白者。善念已盛逮得初果。",
    "T53n2122_034:0551b24": "又譬喻經云。昔有人不信敬。婦甚事佛。婦",
    "T53n2122_034:0551b25": "白婿曰。人命無常可修福德。婿無心懶墮。",
    "T53n2122_034:0551b26": "婦恐將來入地獄中。即復白婿。欲懸一鈴安",
    "T53n2122_034:0551b27": "著戶上。君出入時𢴤鈴作聲。稱南無佛。婿",
    "T53n2122_034:0551b28": "曰甚善。如是經久。其婿命終。獄卒叉之擲",
    "T53n2122_034:0551b29": "鑊湯中。叉𢴤鑊作聲。謂是鈴聲。稱南無佛。",
    "T53n2122_034:0551c01": "獄官聞之。此人奉佛放令出去。得生人中。",
    "T53n2122_034:0551c02": "又雜譬喻經云。昔有五百賈客乘船入海。值",
    "T53n2122_034:0551c03": "摩竭魚。出頭張口欲食眾生。時日少風而船",
    "T53n2122_034:0551c04": "去如箭。薩薄主語眾人言。船去太疾可捨",
    "T53n2122_034:0551c05": "帆。如言捨下。船去轉駛不可得止。薩薄主",
    "T53n2122_034:0551c06": "問樓上人言。汝見何等。我見上有兩日出。下",
    "T53n2122_034:0551c07": "有白山。中有黑山。薩薄主驚言。此是大魚。",
    "T53n2122_034:0551c08": "當奈何哉。我與汝等今遭困厄。入此魚腹無",
    "T53n2122_034:0551c09": "有活理。汝等各隨所事一心求之。於是眾人",
    "T53n2122_034:0551c10": "各隨所奉。一心歸命求脫此厄。所求逾篤船",
    "T53n2122_034:0551c11": "去逾疾。須臾不止當入魚口。於是薩薄主",
    "T53n2122_034:0551c12": "告諸人言。我有大神。號名為佛。汝等各捨",
    "T53n2122_034:0551c13": "奉神一心稱之。時五百人俱發大聲稱南無",
    "T53n2122_034:0551c14": "佛。魚聞佛名自思惟言。今日世間乃復有",
    "T53n2122_034:0551c15": "佛。我當何忍傷害眾生。即便閉口水皆倒",
    "T53n2122_034:0551c16": "流。轉得遠魚。五百賈人善心即生。皆得解",
    "T53n2122_034:0551c17": "脫。",
    "T53n2122_034:0551c18": "又大集經云。譬如沙門自有頭髮生不知日",
    "T53n2122_034:0551c19": "長幾分。如是菩薩罪生不能自知。言我無罪",
    "T53n2122_034:0551c20": "者。",
    "T53n2122_034:0551c21": "又雜阿含經。爾時世尊說偈言。",
    "T53n2122_034:0551c22": "善護於身口　　及意一切業",
    "T53n2122_034:0551c23": "慚愧而自防　　是名善守護",
    "T53n2122_034:0551c24": "爾時世尊告諸比丘。有二淨法能護世間。何",
    "T53n2122_034:0551c25": "等為二。所謂慚愧。假使世間無此二淨法者。",
    "T53n2122_034:0551c26": "世間亦不知有父母兄弟姊妹妻子。宗親師",
    "T53n2122_034:0551c27": "長尊卑之緒。顛倒渾亂如畜生趣。即說偈",
    "T53n2122_034:0551c28": "言。",
    "T53n2122_034:0551c29": "世間若無有　　慚愧二法者",
    "T53n2122_034:0552a01": "違越清淨道　　向生老病死",
    "T53n2122_034:0552a02": "世間若成就　　慚愧二法者",
    "T53n2122_034:0552a03": "增長清淨者　　永閉生死門",
    "T53n2122_034:0552a04": "又惟無三昧經云。佛告阿難。善男子。人求",
    "T53n2122_034:0552a05": "道安禪先當斷念。人生世間所以不得道者。",
    "T53n2122_034:0552a06": "但坐思想穢念多故。一念來一念去。一日一",
    "T53n2122_034:0552a07": "宿有八億四千萬念。念念不息。一善念者亦",
    "T53n2122_034:0552a08": "得善果報。一惡念者亦得惡果報。如響應聲",
    "T53n2122_034:0552a09": "如影隨形。是故善惡罪福各別。",
    "T53n2122_034:0552a10": "頌曰。",
    "T53n2122_034:0552a11": "靜念遺忘慮　　有慮非理盡",
    "T53n2122_034:0552a12": "境來投虛空　　虛空何所軫",
    "T53n2122_034:0552a13": "託陰游重冥　　冥亡影迹殞",
    "T53n2122_034:0552a14": "四果皆欣求　　一乘獨玄泯",
    "T53n2122_034:0552a15": "29 發願篇(三四)發願篇第二十九此有二部",
    "T53n2122_034:0552a16": "1 述意部述意部第一",
    "T53n2122_034:0552a17": "夫佛果敻絕登之有階。法雲峻極屆之有漸。",
    "T53n2122_034:0552a18": "是以創發大誠。則玄福招於極果。初立弘誓。",
    "T53n2122_034:0552a19": "則妙願遍於來際。一念興行。遂感塵劫之",
    "T53n2122_034:0552a20": "瑞華。半刻虔躬。乃得大千之甘露。蓋是大乘",
    "T53n2122_034:0552a21": "之根基。種智之津衢也。",
    "T53n2122_034:0552a22": "2 引證部引證部第二",
    "T53n2122_034:0552a23": "如阿彌陀經云。佛語阿難。阿彌陀佛為菩薩",
    "T53n2122_034:0552a24": "時。常奉行是二十四願。珍寶愛重保持恭",
    "T53n2122_034:0552a25": "順。何等為二十四願。",
    "T53n2122_034:0552a26": "第一願使某作佛時。令我國中無有泥犁禽",
    "T53n2122_034:0552a27": "獸薜荔蜎飛蠕動之類。得是願乃作佛。不得",
    "T53n2122_034:0552a28": "是願終不作佛。",
    "T53n2122_034:0552a29": "第二願使某作佛時。令我國中無有婦人。女",
    "T53n2122_034:0552b01": "人欲來生我國中者即作男子。諸無央數天",
    "T53n2122_034:0552b02": "人民蜎飛蠕動之類。來生我國者。皆於七",
    "T53n2122_034:0552b03": "寶水池蓮華中化生。長大皆作菩薩阿羅漢。",
    "T53n2122_034:0552b04": "都無央數得是願乃作佛。不得是願終不作",
    "T53n2122_034:0552b05": "佛。",
    "T53n2122_034:0552b06": "第三願使某作佛時。令我國土自然七寶縱",
    "T53n2122_034:0552b07": "廣甚大。曠蕩無極極自軟好。所居舍宅被服",
    "T53n2122_034:0552b08": "飲食都皆自然。比如第六天王所居處。得",
    "T53n2122_034:0552b09": "是願乃作佛。不得是願終不作佛。",
    "T53n2122_034:0552b10": "第四願使某作佛時。令我名字皆聞八方上",
    "T53n2122_034:0552b11": "下無央數佛國。皆令諸佛各於比丘僧大座",
    "T53n2122_034:0552b12": "中。說我功德國土之善。諸天人民蜎飛蠕動",
    "T53n2122_034:0552b13": "之類。聞我名字莫不慈心歡喜踊躍者。皆",
    "T53n2122_034:0552b14": "令來生我國得是願乃作佛。不得是願終不",
    "T53n2122_034:0552b15": "作佛。",
    "T53n2122_034:0552b16": "第五願使某作佛時。令八方上下諸無央數",
    "T53n2122_034:0552b17": "天人民。及蜎飛蠕動之類。若前世作惡聞我",
    "T53n2122_034:0552b18": "名字。欲來生我國者。即便反正自悔過。為",
    "T53n2122_034:0552b19": "道作善便持經戒。願欲生我國不斷絕。壽",
    "T53n2122_034:0552b20": "終皆令不復泥犁禽獸薜荔。即生我國在心",
    "T53n2122_034:0552b21": "所願。得是願乃作佛。不得是願終不作佛。",
    "T53n2122_034:0552b22": "第六願使某作佛時。令八方上下無央數佛",
    "T53n2122_034:0552b23": "國諸天人民。若善男子善女人。欲來生我",
    "T53n2122_034:0552b24": "國。用我故益作善。若分檀布施繞塔燒香。",
    "T53n2122_034:0552b25": "散華然燈懸雜繒綵。飯食沙門起塔作寺。斷",
    "T53n2122_034:0552b26": "愛欲齋戒清淨一心念我。晝夜一日不斷絕。",
    "T53n2122_034:0552b27": "皆令來生我國作菩薩。得是願乃作佛。不得",
    "T53n2122_034:0552b28": "是願終不作佛。",
    "T53n2122_034:0552b29": "第七願使某作佛時。令八方上下無央數佛",
    "T53n2122_034:0552c01": "國諸天人民。若善男子善女人。有作菩薩道",
    "T53n2122_034:0552c02": "奉行六波羅蜜。若作沙門不毀經戒。斷愛",
    "T53n2122_034:0552c03": "欲。齋戒清淨一心。念欲生我國晝夜不斷",
    "T53n2122_034:0552c04": "絕。若其人壽欲終時。我即與諸菩薩阿羅漢。",
    "T53n2122_034:0552c05": "共飛行迎之。即來生我國。則作阿惟越致菩",
    "T53n2122_034:0552c06": "薩智慧勇猛。得是願乃作佛。不得是願終不",
    "T53n2122_034:0552c07": "作佛。",
    "T53n2122_034:0552c08": "第八願使某作佛時。令我國中諸菩薩欲到",
    "T53n2122_034:0552c09": "他方佛國生者。皆令不更泥犁禽獸薜荔。",
    "T53n2122_034:0552c10": "皆令得佛道。得是願乃作佛。不得是願終不",
    "T53n2122_034:0552c11": "作佛。",
    "T53n2122_034:0552c12": "第九願使某作佛時。令我國中諸菩薩阿羅",
    "T53n2122_034:0552c13": "漢面目皆端正淨潔姝好。悉同一色都一種",
    "T53n2122_034:0552c14": "類。比如第六天人。得是願乃作佛。不得是",
    "T53n2122_034:0552c15": "願終不作佛。",
    "T53n2122_034:0552c16": "第十願使某作佛時。令我國中諸菩薩阿羅",
    "T53n2122_034:0552c17": "漢。皆同一心所念欲所言者預相知意。得",
    "T53n2122_034:0552c18": "是願乃作佛。不得是願終不作佛。",
    "T53n2122_034:0552c19": "第十一願使某作佛時。令我國中諸菩薩阿",
    "T53n2122_034:0552c20": "羅漢。皆無有淫泆之心。終無念婦女意。終",
    "T53n2122_034:0552c21": "無有瞋怒愚癡者。得是願乃作佛。不得是願",
    "T53n2122_034:0552c22": "終不作佛。",
    "T53n2122_034:0552c23": "第十二願使某作佛時令我國中諸菩薩阿羅",
    "T53n2122_034:0552c24": "漢皆令心相敬愛終無相嫉憎者。得是願乃",
    "T53n2122_034:0552c25": "作佛。不得是願終不作佛。",
    "T53n2122_034:0552c26": "第十三願使某作佛時。令我國中諸菩薩欲",
    "T53n2122_034:0552c27": "共供養八方上下無央數諸佛。皆令飛行即",
    "T53n2122_034:0552c28": "到。欲得自然萬種之物即皆在前。持用供養",
    "T53n2122_034:0552c29": "諸佛悉皆得遍。以後日未中時。即飛行還我",
    "T53n2122_034:0553a01": "國。得是願乃作佛。不得是願終不作佛。",
    "T53n2122_034:0553a02": "第十四願使某作佛時。令我國中諸菩薩阿",
    "T53n2122_034:0553a03": "羅漢欲飯時。即皆自然七寶鉢中有自然百",
    "T53n2122_034:0553a04": "味飯食在前。食已自然去。得是願乃作佛。",
    "T53n2122_034:0553a05": "不得是願終不作佛。",
    "T53n2122_034:0553a06": "第十五願使某作佛時令我國中諸菩薩。身",
    "T53n2122_034:0553a07": "皆紫磨金色。三十二相八十種好。皆令如佛。",
    "T53n2122_034:0553a08": "得是願乃作佛。不得是願終不作佛。",
    "T53n2122_034:0553a09": "第十六願使某作佛時。令我國中諸菩薩阿",
    "T53n2122_034:0553a10": "羅漢語者。如三百鍾聲。說經行道皆如佛。",
    "T53n2122_034:0553a11": "得是願乃作佛。不得是願終不作佛。",
    "T53n2122_034:0553a12": "第十七願使某作佛時。令我洞視徹聽飛行",
    "T53n2122_034:0553a13": "十倍勝於諸佛。得是願乃作佛。不得是願終",
    "T53n2122_034:0553a14": "不作佛。",
    "T53n2122_034:0553a15": "第十八願使某作佛時。令我智慧說經行道",
    "T53n2122_034:0553a16": "十倍於諸佛。得是願乃作佛。不得是願終不",
    "T53n2122_034:0553a17": "作佛。",
    "T53n2122_034:0553a18": "第十九願使某作佛時。令八方上下無央數",
    "T53n2122_034:0553a19": "佛國。諸天人民蜎飛蠕動之類。皆令得人道。",
    "T53n2122_034:0553a20": "悉作辟支佛阿羅漢。皆坐禪一心。共欲計數",
    "T53n2122_034:0553a21": "知我年壽幾千億萬劫歲數。皆令無有能極",
    "T53n2122_034:0553a22": "知壽者。得是願乃作佛。不得是願終不作",
    "T53n2122_034:0553a23": "佛。",
    "T53n2122_034:0553a24": "第二十願使某作佛時。令八方上下各千億",
    "T53n2122_034:0553a25": "佛國中諸天人民蜎飛蠕動之類。皆令作辟",
    "T53n2122_034:0553a26": "支佛阿羅漢。皆坐禪一心。共欲計數我國中",
    "T53n2122_034:0553a27": "諸菩薩阿羅漢知有幾千億萬人。皆令無有",
    "T53n2122_034:0553a28": "能知數者。得是願乃作佛。不得是願終不",
    "T53n2122_034:0553a29": "作佛。",
    "T53n2122_034:0553b01": "第二十一願使某作佛時。令我國中諸菩薩",
    "T53n2122_034:0553b02": "阿羅漢壽命無央數劫。得是願乃作佛。不",
    "T53n2122_034:0553b03": "得是願終不作佛。",
    "T53n2122_034:0553b04": "第二十二願使某作佛時。令我國中諸菩薩",
    "T53n2122_034:0553b05": "阿羅漢。皆智慧勇猛。自知前世億萬劫時。",
    "T53n2122_034:0553b06": "宿命所作善惡却知無極皆洞視徹。知十方",
    "T53n2122_034:0553b07": "去來現在之事。得是願乃作佛。不得是願終",
    "T53n2122_034:0553b08": "不作佛。",
    "T53n2122_034:0553b09": "第二十三願。使某作佛時。令我國中諸菩薩",
    "T53n2122_034:0553b10": "阿羅漢。皆智慧勇猛頂中皆有光明。得是願",
    "T53n2122_034:0553b11": "乃作佛。不得是願終不作佛。",
    "T53n2122_034:0553b12": "第二十四願使某作佛時。令我頂中光明絕",
    "T53n2122_034:0553b13": "好。勝於日月之明百千億萬倍。絕勝諸佛",
    "T53n2122_034:0553b14": "光明焰照諸無央數。天下幽冥之處皆當大",
    "T53n2122_034:0553b15": "明。諸天人民蜎飛蠕動之類。見我光明莫不",
    "T53n2122_034:0553b16": "慈心作善者。皆令來生我國。得是願乃作",
    "T53n2122_034:0553b17": "佛。不得是願終不作佛。",
    "T53n2122_034:0553b18": "佛告阿難。阿彌陀佛為菩薩時。當奉行是二",
    "T53n2122_034:0553b19": "十四願。不犯道法絕去財色。精明求願。積",
    "T53n2122_034:0553b20": "功累德。無央數劫。今致作佛。悉皆得之。不",
    "T53n2122_034:0553b21": "亡其功也。",
    "T53n2122_034:0553b22": "又佛說滅十方冥經云。時有釋種童子。名面",
    "T53n2122_034:0553b23": "善悅。來白佛言。唯天中天。今我二親身不",
    "T53n2122_034:0553b24": "安和。橫為非人所見侵嬈。晝夜寤寐不得",
    "T53n2122_034:0553b25": "寧息。出入行步亦見逼惱。或遭非人妖蠱姦",
    "T53n2122_034:0553b26": "邪。無以防護。唯願世尊。告示以法。隨時救",
    "T53n2122_034:0553b27": "濟令無嬈害。佛告面善悅。當為汝說擁護之",
    "T53n2122_034:0553b28": "法。",
    "T53n2122_034:0553b29": "佛言。東方去此過于八千那術佛土。有世界",
    "T53n2122_034:0553c01": "名拔眾塵勞。其佛號等行如來。今現在說法。",
    "T53n2122_034:0553c02": "人若東行先當稽首歸命。供養於東方佛。則",
    "T53n2122_034:0553c03": "無恐懼莫敢侵嬈。有所興作悉當如願。",
    "T53n2122_034:0553c04": "佛告童子。南方去此過于十億百千佛土。有",
    "T53n2122_034:0553c05": "世界名消冥等要脫。其佛號初發心念離恐",
    "T53n2122_034:0553c06": "畏歸依超首如來。今現在說法。若欲南行當",
    "T53n2122_034:0553c07": "遙稽首歸命彼佛專意不離。則無恐懼不遇",
    "T53n2122_034:0553c08": "患難。",
    "T53n2122_034:0553c09": "佛告童子。西方去此如殑伽河沙諸佛剎土。",
    "T53n2122_034:0553c10": "有世界名善選擇。其佛號金剛步迹如來。今",
    "T53n2122_034:0553c11": "現在說法。若欲西行先當稽首禮於彼佛一",
    "T53n2122_034:0553c12": "心歸命。則無恐懼不逢患難。",
    "T53n2122_034:0553c13": "佛告童子。北方去此過二萬佛土。有世界名",
    "T53n2122_034:0553c14": "覺辯。其佛號寶智首如來。今現在說法。若",
    "T53n2122_034:0553c15": "欲北行設在家居。稽首作禮歸命彼佛。則",
    "T53n2122_034:0553c16": "無恐懼不遇患難。",
    "T53n2122_034:0553c17": "佛告童子。東北方去此過于百萬億佛土。有",
    "T53n2122_034:0553c18": "世界名持所念。其佛號壞魔慢獨步如來。今",
    "T53n2122_034:0553c19": "現在說法。若詣東北方當遙稽首歸命彼佛。",
    "T53n2122_034:0553c20": "所在獲安則無所畏。",
    "T53n2122_034:0553c21": "佛告童子。東南方去此過二殑伽河沙等",
    "T53n2122_034:0553c22": "佛土。有世界名常照曜。其佛號初發心不退",
    "T53n2122_034:0553c23": "轉輪成首如來。今現在說經。若東南方行先",
    "T53n2122_034:0553c24": "當稽首。五體投地一心歸命。然後乃進則無",
    "T53n2122_034:0553c25": "恐懼。",
    "T53n2122_034:0553c26": "佛告童子。西南方去此過于八萬佛土。有世",
    "T53n2122_034:0553c27": "界名覆白交露。其佛號寶蓋照空如來。今現",
    "T53n2122_034:0553c28": "在說法。若西南行先當稽首彼方如來。以華",
    "T53n2122_034:0553c29": "遙散念於無相。然後乃進則無恐懼。",
    "T53n2122_034:0554a01": "佛告童子。西北方去此過六殑伽河沙佛之",
    "T53n2122_034:0554a02": "剎土。有世界名住清淨。其佛號開化菩薩如",
    "T53n2122_034:0554a03": "來。今現在說法。若西北方行先禮彼佛。自",
    "T53n2122_034:0554a04": "歸悔過淨修梵行。然後出家則無恐懼。",
    "T53n2122_034:0554a05": "佛告童子。下方去此過九十二垓佛之剎土。",
    "T53n2122_034:0554a06": "有世界名念無倒。其佛號念初發意斷疑拔",
    "T53n2122_034:0554a07": "欲如來。今現在說法。若欲坐時。若夜臥時。",
    "T53n2122_034:0554a08": "念斯如來稽首自歸。常以普慈念救眾生。然",
    "T53n2122_034:0554a09": "後坐臥則無恐懼。",
    "T53n2122_034:0554a10": "佛告童子。上方去此過六十殑伽河沙等佛",
    "T53n2122_034:0554a11": "土。有世界名離恐懼無有處所。其佛號消",
    "T53n2122_034:0554a12": "冥等超王如來。今現在說法。若從坐起常禮",
    "T53n2122_034:0554a13": "彼佛自歸供養。則無恐懼所至獲安。",
    "T53n2122_034:0554a14": "佛告童子假使有人受此經典。持諷讀誦",
    "T53n2122_034:0554a15": "為他人說。具足備悉令不缺減速成所願終",
    "T53n2122_034:0554a16": "無恐懼。若到縣官不見侵枉。若行賊中不見",
    "T53n2122_034:0554a17": "危害。若行大火中即為消滅。若行大水中終",
    "T53n2122_034:0554a18": "不沒溺。天龍鬼神弊惡之神無敢觸者。諸惡",
    "T53n2122_034:0554a19": "獸無敢近者。諸魅魍魎無能嬈者。若在閑",
    "T53n2122_034:0554a20": "居獨處。則為如來之所擁護。佛說如是。帝釋",
    "T53n2122_034:0554a21": "善面悅童子等。聞經歡喜作禮而退。",
    "T53n2122_034:0554a22": "又持地論云。菩薩發願略說五種。一發心",
    "T53n2122_034:0554a23": "願。二生願。三境界願。四平等願。五大願。彼",
    "T53n2122_034:0554a24": "菩薩初發無上菩提心。是名發心願。願未來",
    "T53n2122_034:0554a25": "世為眾生故。隨善趣生。是名生願。願正觀諸",
    "T53n2122_034:0554a26": "法無量等諸善根思惟境界。是名境界願。願",
    "T53n2122_034:0554a27": "未來世一切菩薩善攝事。是名菩薩平等願。",
    "T53n2122_034:0554a28": "大願者。即平等願。",
    "T53n2122_034:0554a29": "菩薩又說十種大願。",
    "T53n2122_034:0554b01": "一者願一切種供養無量諸佛",
    "T53n2122_034:0554b02": "二者願護持一切諸佛正法",
    "T53n2122_034:0554b03": "三者願通達諸佛正法",
    "T53n2122_034:0554b04": "四者願生兜率天乃至般涅槃",
    "T53n2122_034:0554b05": "五者願行菩薩一切種正行",
    "T53n2122_034:0554b06": "六者願成熟一切眾生",
    "T53n2122_034:0554b07": "七者願一切世界悉能現化",
    "T53n2122_034:0554b08": "八者願一切菩薩一心方便以大乘度",
    "T53n2122_034:0554b09": "九者願一切正行方便無礙",
    "T53n2122_034:0554b10": "十者願成無上正覺",
    "T53n2122_034:0554b11": "是菩薩住於初地。方便淨信現在修行。於未",
    "T53n2122_034:0554b12": "來事生十大願。",
    "T53n2122_034:0554b13": "一者以清淨心常願供養一切諸佛",
    "T53n2122_034:0554b14": "二者受持守護諸佛正法",
    "T53n2122_034:0554b15": "三者勸請諸佛轉未曾有法",
    "T53n2122_034:0554b16": "四者順行菩薩正行",
    "T53n2122_034:0554b17": "五者一切器界具足成熟",
    "T53n2122_034:0554b18": "六者一切世界悉能現化",
    "T53n2122_034:0554b19": "七者自淨佛土",
    "T53n2122_034:0554b20": "八者一切菩薩同一方便以大乘化",
    "T53n2122_034:0554b21": "九者利益眾生一切不空",
    "T53n2122_034:0554b22": "十者一切世界得阿耨菩提作一切佛事",
    "T53n2122_034:0554b23": "如是大願能生無量百千大願。不離眾生界",
    "T53n2122_034:0554b24": "不離世間。此諸大願生生常行終不忘失。",
    "T53n2122_034:0554b25": "又華嚴經云。諸佛子。菩薩住歡喜地以十願",
    "T53n2122_034:0554b26": "為首。生如是等百萬阿僧祇大願。以不可盡",
    "T53n2122_034:0554b27": "法而生是願。為滿是願勤行精進。何等為十。",
    "T53n2122_034:0554b28": "一眾生不可盡。二世界不可盡。三虛空不可",
    "T53n2122_034:0554b29": "盡。四法界不可盡。五涅槃不可盡。六佛出",
    "T53n2122_034:0554c01": "世不可盡。七諸佛智慧不可盡。八心所緣不",
    "T53n2122_034:0554c02": "可盡。九起智不可盡。十世間轉法輪智轉不",
    "T53n2122_034:0554c03": "可盡。若眾生盡我願乃盡。乃至起智轉盡我",
    "T53n2122_034:0554c04": "願乃盡。而眾生乃至起智諸轉實不可盡。我",
    "T53n2122_034:0554c05": "諸願善根亦不可盡。",
    "T53n2122_034:0554c06": "又文殊師利問菩提經云。爾時天子問文殊",
    "T53n2122_034:0554c07": "師利言。菩薩有幾心能攝因能攝果。文殊答",
    "T53n2122_034:0554c08": "言。諸菩薩有四心能攝因能攝果。何等為",
    "T53n2122_034:0554c09": "四。一初發心。二行道心。三不退轉心。四一",
    "T53n2122_034:0554c10": "生補處心。初發心為行道心作因緣。行道心",
    "T53n2122_034:0554c11": "為不退轉心作因緣。不退轉心為一生補處",
    "T53n2122_034:0554c12": "心作因緣。",
    "T53n2122_034:0554c13": "又初發心如種穀田中。行道心如穀子增長。",
    "T53n2122_034:0554c14": "不退轉心如華果始成。補處心如華果有用。",
    "T53n2122_034:0554c15": "又初發心如車匠輯材。行道心如斫治材木。",
    "T53n2122_034:0554c16": "不退轉心如安施材木。一生補處心如車成",
    "T53n2122_034:0554c17": "運致。",
    "T53n2122_034:0554c18": "又初發心如月新生。行道心如五日月。不",
    "T53n2122_034:0554c19": "退轉心如月十日。一生補處心如月十四日。",
    "T53n2122_034:0554c20": "如來智慧如十五日月。",
    "T53n2122_034:0554c21": "又初發心能過聲聞地。行道心能過辟支佛",
    "T53n2122_034:0554c22": "地。不退轉心能過不定地。一生補處心安住",
    "T53n2122_034:0554c23": "定地。",
    "T53n2122_034:0554c24": "又初發心如病者求藥。行道心如分別藥。不",
    "T53n2122_034:0554c25": "退轉心如病服藥。補處心如病得差。",
    "T53n2122_034:0554c26": "又大集經云。爾時舍利弗白佛言。世尊。菩薩",
    "T53n2122_034:0554c27": "初發無上菩提心時。聞諸眾生有如是行。不",
    "T53n2122_034:0554c28": "驚不悑。是事實難不可思議。佛言。舍利弗。",
    "T53n2122_034:0554c29": "於意云何。如師子雖復初產聞師子吼。有悑",
    "T53n2122_034:0555a01": "畏不。不也世尊。菩薩摩訶薩。初發無上菩提",
    "T53n2122_034:0555a02": "心時。聞眾生行亦復如是。舍利弗。於意云",
    "T53n2122_034:0555a03": "何。火熱雖小畏乾薪不。不也世尊。菩薩初",
    "T53n2122_034:0555a04": "發無上菩提心已。得智慧火亦復如是。舍利",
    "T53n2122_034:0555a05": "弗。今以非喻為喻。舍利弗。譬如猛火與諸乾",
    "T53n2122_034:0555a06": "薪。結期七日當大戰鬪。爾時一切乾樹菓木",
    "T53n2122_034:0555a07": "種種枝葉。悉共合聚如須彌山。爾時猛火有",
    "T53n2122_034:0555a08": "一親友。而告之言。汝今何故不自莊嚴多覓",
    "T53n2122_034:0555a09": "有救。援助彼眾。汝唯一己。何能當之。時火答",
    "T53n2122_034:0555a10": "言。彼怨雖多我力能敵不須伴黨。舍利弗。菩",
    "T53n2122_034:0555a11": "薩摩訶薩亦復如是。雖諸煩惱悉共和合其",
    "T53n2122_034:0555a12": "勢熾盛。菩薩智慧力能消伏。如阿伽陀一丸",
    "T53n2122_034:0555a13": "之藥能破大毒。菩薩智慧亦復如是。小智慧",
    "T53n2122_034:0555a14": "藥能壞無量大煩惱毒。",
    "T53n2122_034:0555a15": "又佛本行經云。爾時佛告諸比丘僧。作如是",
    "T53n2122_034:0555a16": "言。汝諸比丘。我念往昔久遠之時。有一貧人",
    "T53n2122_034:0555a17": "以乞自活。從一城至波羅柰城。至彼城已。其",
    "T53n2122_034:0555a18": "城所有乞人見者皆呵責言。汝從何來而至",
    "T53n2122_034:0555a19": "於此。遂遮不聽游行告乞。爾時彼人見有障",
    "T53n2122_034:0555a20": "礙作是思惟。我於彼輩無有過失。何故障",
    "T53n2122_034:0555a21": "我而告乞也。於時波羅柰城有一長者。遺",
    "T53n2122_034:0555a22": "失銅鉢。時彼長者求覓銅鉢所在不獲。因求",
    "T53n2122_034:0555a23": "鉢故至餘一村。時彼乞人於糞聚中得彼銅",
    "T53n2122_034:0555a24": "鉢掛於杖頭。將來往入波羅柰城。從街至",
    "T53n2122_034:0555a25": "街。從衖至衖。從此交衖至彼交衖。從此方",
    "T53n2122_034:0555a26": "隅至彼方隅。口唱是言。此之銅鉢是誰之",
    "T53n2122_034:0555a27": "物。識者收取。而彼游歷處處東西求覓其主",
    "T53n2122_034:0555a28": "了不能得。既不得主。便即往至付梵德王。乃",
    "T53n2122_034:0555a29": "至長者後聞有人從彼糞中得一銅鉢掛於",
    "T53n2122_034:0555b01": "杖頭。將來入彼波羅柰城。處處游訪不知主",
    "T53n2122_034:0555b02": "處。既不得主便付梵德王。既聞是已。到梵德",
    "T53n2122_034:0555b03": "王邊。到已白言。大王當知。前者乞人所奉",
    "T53n2122_034:0555b04": "銅鉢是我之物。時梵德王遣使往喚彼之乞",
    "T53n2122_034:0555b05": "人。而語之言。汝於前者所送銅鉢。今此長",
    "T53n2122_034:0555b06": "者云是我許。其事如何。彼人即白梵德王",
    "T53n2122_034:0555b07": "言。如是大王。我本不知彼之銅鉢是誰之物。",
    "T53n2122_034:0555b08": "在糞聚中。我既得已。即掛杖頭將來入城。東",
    "T53n2122_034:0555b09": "西訪問不知主處。遂奉大王任王所用。爾時",
    "T53n2122_034:0555b10": "梵德聞彼語已。心大歡喜而告彼言。人者。",
    "T53n2122_034:0555b11": "汝今欲於我邊乞何等願。我當與汝。而彼銅",
    "T53n2122_034:0555b12": "鉢還其長者。爾時彼人白梵德王作如是言。",
    "T53n2122_034:0555b13": "大王。今若必欲歡喜與我願者。願王於此波",
    "T53n2122_034:0555b14": "羅柰城。所有乞人用我為王也。時梵德王復",
    "T53n2122_034:0555b15": "告彼言。今者何用與彼乞兒而為王也。但當",
    "T53n2122_034:0555b16": "更乞諸餘好願。或金或銀。或索國中最勝村",
    "T53n2122_034:0555b17": "落用為封邑。我即與汝。時彼乞人復白王言。",
    "T53n2122_034:0555b18": "王若歡喜與我願者。我今正欲得前所願。王",
    "T53n2122_034:0555b19": "遂報言。任汝所樂。隨汝作耳。爾時在彼波羅",
    "T53n2122_034:0555b20": "柰城。合有五百乞兒依住彼乞願者。悉喚令",
    "T53n2122_034:0555b21": "集而告之言。我今得與汝等為王。汝等必當",
    "T53n2122_034:0555b22": "聽我處分。時諸乞人問彼王言。汝今云何處",
    "T53n2122_034:0555b23": "分我等。令作何事。時彼人言。汝等相共或有",
    "T53n2122_034:0555b24": "捉置髆上者。或有取我而背負者。自餘皆悉",
    "T53n2122_034:0555b25": "為我左右圍繞而行。而彼五百諸乞兒輩聞",
    "T53n2122_034:0555b26": "彼語已。即從處分。或有輿者。或背負者。",
    "T53n2122_034:0555b27": "處處游行所有飲食坐席之所即往彼乞。乞",
    "T53n2122_034:0555b28": "已將向一處。分張而共食噉。如是方便多時",
    "T53n2122_034:0555b29": "活命。時有一人屏處獨食摩呼茶迦隋言歡喜丸也。",
    "T53n2122_034:0555c01": "爾時乞王從其人邊奪取彼食已將走。其王",
    "T53n2122_034:0555c02": "徒眾五百乞兒。逐彼王走至於遠處。皆悉疲",
    "T53n2122_034:0555c03": "乏。既疲乏已。悉各迴還。其彼乞王身力壯",
    "T53n2122_034:0555c04": "健。走而不乏。更至遠已。迴頭望看五百乞兒",
    "T53n2122_034:0555c05": "悉皆不見。既不見已。入一園內取水洗手。",
    "T53n2122_034:0555c06": "坐於一邊欲食彼食。未食之間便生悔心。我",
    "T53n2122_034:0555c07": "今不善。我今何故於彼人邊奪取其食。更復",
    "T53n2122_034:0555c08": "誑我隨從人輩。此食既多我食不盡。若世間",
    "T53n2122_034:0555c09": "內有諸聖人。願知我意而來此者。我即分與。",
    "T53n2122_034:0555c10": "發是心已。有辟支佛。名曰善賢。從虛空裏",
    "T53n2122_034:0555c11": "飛騰而來。在彼人前。從空直下。去其不遠。",
    "T53n2122_034:0555c12": "其人遙見彼辟支佛威儀庠序。行步齊。停。",
    "T53n2122_034:0555c13": "舉動得所不緩不急。見如是已。於彼辟支佛",
    "T53n2122_034:0555c14": "所心得淨信。得淨信已作如是念。由我往",
    "T53n2122_034:0555c15": "昔所受貧煎。及以現在皆悉不值如是福田。",
    "T53n2122_034:0555c16": "於如是人不行布施恭敬供養。我昔若值如",
    "T53n2122_034:0555c17": "是福田。今日應不遭斯困頓。亦不應被他逼",
    "T53n2122_034:0555c18": "切而得活命。我今將此食奉上仙人。未審此",
    "T53n2122_034:0555c19": "仙受納以不。若蒙受者。願我將來免此貧煎",
    "T53n2122_034:0555c20": "困厄之身。作是念已。即將此食奉此仙人。然",
    "T53n2122_034:0555c21": "辟支佛有如是法。唯現神通教化眾生。更無",
    "T53n2122_034:0555c22": "別法。時辟支佛受取彼食。從地騰空而去。其",
    "T53n2122_034:0555c23": "人見彼歡喜踊躍。遍滿其體不能自勝。以歡",
    "T53n2122_034:0555c24": "喜故頂戴指掌。遙禮彼尊辟支佛足。作是禮",
    "T53n2122_034:0555c25": "已心發是願。願我此身於未來世。每常值",
    "T53n2122_034:0555c26": "遇如是世尊。或勝此者。而彼世尊所說之法。",
    "T53n2122_034:0555c27": "願我一聞速得證解。又願我於未來世中。在",
    "T53n2122_034:0555c28": "大威德豪族姓家。為王治化更莫在彼貧兒",
    "T53n2122_034:0555c29": "之內。復作是願。生生世世不墮惡道。",
    "T53n2122_034:0556a01": "佛告諸比丘。作如是言。汝諸比丘若有心疑",
    "T53n2122_034:0556a02": "於彼之時。波羅柰城乞兒之王。施辟支佛摩",
    "T53n2122_034:0556a03": "呼茶迦此是誰者。莫作異見。婆提唎迦比",
    "T53n2122_034:0556a04": "丘是也。時乞兒王施辟支佛食。因彼業果今",
    "T53n2122_034:0556a05": "生釋種大豪貴族。資財無乏少。由昔願故。",
    "T53n2122_034:0556a06": "今得王位。又由昔願不墮惡道。常生人天",
    "T53n2122_034:0556a07": "多受快樂。又由昔願今值於我。而得出家。受",
    "T53n2122_034:0556a08": "具足戒。得羅漢果。我又授記。於我聲聞弟子",
    "T53n2122_034:0556a09": "之中。豪姓出家最第一者。婆提唎迦比丘是",
    "T53n2122_034:0556a10": "也。",
    "T53n2122_034:0556a11": "頌曰。",
    "T53n2122_034:0556a12": "賢人慕高節　　志願菩提因",
    "T53n2122_034:0556a13": "御鶴翔伊水　　策馬出王田",
    "T53n2122_034:0556a14": "本祈立弘誓　　感報彌陀身",
    "T53n2122_034:0556a15": "能仁修八正　　超逾九劫前",
    "T53n2122_034:0556a16": "聲流遍三界　　慈化通大千",
    "T53n2122_034:0556a17": "掩塵息妄想　　凡聖並欣然",
    "T53n2122_034:0556a18": "含生同志趣　　保益啟心神",
    "T53n2122_034:0556a19": "生死必永盡　　豈同莊老仙",
    "T53n2122_034:0556a20": "法苑珠林卷第三十四"
}