{
    "X13n0287_002:0556c13": "大佛頂首楞嚴經疏解蒙鈔卷第二(之一)",
    "X13n0287_002:0556c14": "海印弟子　蒙叟錢謙益鈔",
    "X13n0287_002:0556c15": "(◑二就破顛倒漸明真見。躡前文廣約諸見辨釋第二母科。是中又生起子科二)。([○@║]一且對匿王破其斷",
    "X13n0287_002:0556c16": "見。二正對阿難破其常見)。([?∴]初中又二。一述阿難所懷願辨真妄)。",
    "X13n0287_002:0556c17": "爾時阿難及諸大眾聞佛示誨。身心泰然。念無始來。",
    "X13n0287_002:0556c18": "失却本心。妄認緣塵。分別影事。今日開悟。如失乳兒。",
    "X13n0287_002:0556c19": "忽遇慈母。",
    "X13n0287_002:0556c20": "【疏】悟知緣塵之心是影事。又識對境之見是不動。",
    "X13n0287_002:0556c21": "翻思往日。認妄失真。流浪既深。睧惑難曉。幸遭嘉",
    "X13n0287_002:0556c22": "會。遭此良時。法乳既滋。如子遇母。不亦快哉(〔補遺〕前聞",
    "X13n0287_002:0556c23": "不動。稍近真明。故身心泰然。本心即是見性。分別影事。即前來窮逐之心。由前默請之後。只聞陳那客塵",
    "X13n0287_002:0556c24": "之義。并如來現相。並是審定前之見性。別未聞法要。故知前默請時。已認見性本真。非分別影事。不同前",
    "X13n0287_002:0557a01": "來見境者矣)。(△〔幽溪云〕失却本心。合前捨父逃避。忽遇慈母。喻今始覺還家。父喻本覺權理。母喻本覺實",
    "X13n0287_002:0557a02": "理。本始不二。父母無殊)。",
    "X13n0287_002:0557a03": "合掌禮佛。願聞如來。顯出身心。真妄虗實。現前生滅。",
    "X13n0287_002:0557a04": "與不生滅。二發明性。",
    "X13n0287_002:0557a05": "【疏】前文叱責。此非汝心。蓋令識妄。仍指諸法唯心",
    "X13n0287_002:0557a06": "所現。此又令了所現之妄。本無自性。元是一真。一",
    "X13n0287_002:0557a07": "真未嘗動搖。諸法何曾生滅。佛意欲其即妄見真。",
    "X13n0287_002:0557a08": "遂印對境之見。元來無動。廣責認物為己。性心失",
    "X13n0287_002:0557a09": "真。阿難罔測佛之深旨。將謂真妄。二體全殊。生滅",
    "X13n0287_002:0557a10": "之外。有不生滅。若如是者。唯心之言虗設。妄法之",
    "X13n0287_002:0557a11": "語徒施。逐語迷旨。終成顛倒。雖懷疑念。未敢形言。",
    "X13n0287_002:0557a12": "故云合掌禮佛願聞等。△〔資中疏〕由前佛言。云",
    "X13n0287_002:0557a13": "何汝今以動為身。以動為境。念念生滅。遺失真性。",
    "X13n0287_002:0557a14": "顛倒行事。故有斯請也(〔雪浪云〕妄即虗。即生滅。真即實。即不生滅。現前虗妄",
    "X13n0287_002:0557a15": "者是生滅。真實者是不生滅。二義對顯。總發明真妄二性。以前文以動為身。以動為境。及念念生滅等。元",
    "X13n0287_002:0557a16": "是一節。注家自分科段也。按竹菴補遺。明此中有二問。一問身心真妄。二問生滅不生滅。答文乃先答生",
    "X13n0287_002:0557a17": "滅。次答真妄。科段支離。如浪師所斥)。(△〔蕅益云〕云何真實。云何虗妄。云何現前生滅與不生滅。云何全真",
    "X13n0287_002:0557a18": "是妄。全實是虗。云何全不生是生滅。發明世間諸性。云何全妄是真。全虗是實。全生滅是不生滅。發明出",
    "X13n0287_002:0557a19": "世間性。金沙易混。水乳難分。自非如來。孰能顯出。更約八番陶汰。廣歷四科七大。此義方了)。(○〔合釋私謂〕",
    "X13n0287_002:0557a20": "經家敘阿難得悟。與法華會中舍利弗相似。彼經云。舍利弗聞佛法音。斷諸疑悔。身意泰然。今日乃知真",
    "X13n0287_002:0557a21": "是佛子。得佛法分。此經云。聞佛示誨。身心泰然。念無始來失却本心。今日開悟。如失乳兒。忽遇慈母。二經",
    "X13n0287_002:0557a22": "敘悟。有何差別。下文自敘承佛法音。悟玅明心。元所圓滿常住心地。正指今日開悟。得本心也。開悟之後。",
    "X13n0287_002:0557a23": "乍得本心。欲契真源。須窮實相。故曰。云何世尊說我等輩。遺失真性顛倒行事。一言之下。如來印訶疊用。",
    "X13n0287_002:0557a24": "一席之內。慶喜慶悔交陳。垂手豎臂。方便點示。即同。屈指飛光。一種勘辨之法。自此數番洮汰。兩重印可",
    "X13n0287_002:0557b01": "至於心徧十方。法身頓獲。而今日開悟之能事畢矣。當知次下說法。皆在開悟已後。阿難既於悟後。發動",
    "X13n0287_002:0557b02": "疑情。如來正於悟中。訶責顛倒。雖謂瞪瞢瞻視。叉手悲泣。皆爾時開悟之誠證可也。誦文之師。泥八還逐",
    "X13n0287_002:0557b03": "破諸文。抑沒當機悟門。而影掠宗門者。判此番得悟。尚是挨門傍曰。推測之知。此則邪師惡覺。不可以不",
    "X13n0287_002:0557b04": "正也)。([?∴]二明匿王引外請證不生四)。([○@(?∴)]一引外敘疑)。",
    "X13n0287_002:0557b05": "時波斯匿王。起立白佛。我昔未承。諸佛誨勅。見迦旃",
    "X13n0287_002:0557b06": "延。毗羅胝子。咸言此身。死後斷滅。名為涅槃。",
    "X13n0287_002:0557b07": "【疏】迦旃延。姓也。名迦羅鳩馱。此外道執一切法亦",
    "X13n0287_002:0557b08": "有亦無。刪闍夜是名。毗羅胝母號。此外道起自然",
    "X13n0287_002:0557b09": "見。外計雖多。不出斷常二見。此二皆斷見類。故云",
    "X13n0287_002:0557b10": "咸言斷滅。此人異計。不知業種相生。妄謂死後。即",
    "X13n0287_002:0557b11": "是涅槃(〔海眼注〕未承佛誨者。釋迦。未成道已前。九十六種外道。於五印度十六大國。以邪見",
    "X13n0287_002:0557b12": "法。化諸國王臣民也)。(○〔引證〕〔智論云〕王舍城中。有富樓那等六師。自言我是一切智人。與佛為對〔什公曰〕",
    "X13n0287_002:0557b13": "凡有三種六師。合十八部。第一自謂一切智。第二得五通。第三誦四韋陀。經所說是第一部也。迦羅鳩馱",
    "X13n0287_002:0557b14": "迦旃延。即六師之第五師也。迦羅鳩馱。此云牛領。字也。迦旃延。此云剪髮。姓也〔什曰〕其人應物起見。人問",
    "X13n0287_002:0557b15": "有耶。即答成有。問言無耶。答言無也〔肇曰〕謂諸法亦有相。亦無相〔輔行曰〕迦羅鳩馱說。殺害一切。若無慚",
    "X13n0287_002:0557b16": "愧。不墮地獄。猶如虗空。不受塵水。有慚愧者。即墮地獄。一切眾生。悉是自在天之所作。自在天瞋。眾生苦",
    "X13n0287_002:0557b17": "惱。自在天喜。眾生安樂〔私謂〕此與什公等注經異。彼云亦有亦無。似屬計常。此云無慚愧。如虗空。撥無因",
    "X13n0287_002:0557b18": "果。與今經斷見合也。刪闍夜毗羅胝。即六師之第三師也。刪闍夜。此云正勝。字也。毗羅胝。此云不作。母名",
    "X13n0287_002:0557b19": "也〔肇曰〕其人起見。謂道不須求。逕生死劫數。苦盡自得。如轉縷圓於高山。縷盡自止〔輔行曰〕刪闍夜說諸",
    "X13n0287_002:0557b20": "眾生。王者所作。自在如地。淨穢等載。三大亦然。等洗。等燒。等吹。如秋杌樹。春則還生。以還生故。斬杌何罪。",
    "X13n0287_002:0557b21": "此間命終。還生此間。苦樂受報。不由現業。由於過去。現在無因。未來無果〔私謂〕肇注第三師。即同疏計自",
    "X13n0287_002:0557b22": "然。今謂雖為眾惡。悉無有罪。現在無因。未來無果。此真斷滅見。亦與今經合也)。",
    "X13n0287_002:0557b23": "我雖值佛。今猶狐疑。云何發揮。證知此心。不生滅地。",
    "X13n0287_002:0557b24": "今此大眾。諸有漏者。咸皆願聞。",
    "X13n0287_002:0557c01": "【疏】昔聞死後斷滅。今聞不滅不生。孰是孰非。猶豫",
    "X13n0287_002:0557c02": "不決。故云狐疑。(狐性多疑。凡遇冰處。聽水無聲。然後方行)匿王深體阿",
    "X13n0287_002:0557c03": "難所懷。知於生滅之外。求不生滅。心雖密請。口不",
    "X13n0287_002:0557c04": "形言。故引外宗。冀佛開示。近破外道斷見。令知死",
    "X13n0287_002:0557c05": "後續生。深引阿難悟真。不離生滅妄識。故云證知",
    "X13n0287_002:0557c06": "此心不生滅地(〔熏聞云〕前云此中。今言此心者。以外人謂身死斷滅。由心滅故。下文",
    "X13n0287_002:0557c07": "深知身後捨生趣生。即是信知心無斷滅。斯亦善權。助發機教耳)。([○@(?∴)]二述身遷改四)。([○@卍]一問答身常不常)。",
    "X13n0287_002:0557c08": "佛告大王。汝身現在。今復問汝。汝此肉身。為同金剛。",
    "X13n0287_002:0557c09": "常住不朽。為復變壞。世尊。我今此身。終從變滅。",
    "X13n0287_002:0557c10": "【疏】佛舉此問。欲顯生滅中有不生滅。如前頭自搖",
    "X13n0287_002:0557c11": "動。見無所動(〔清涼疏〕生公釋金剛身云。長壽之與金剛。共談丈六。但內外之異。長壽對",
    "X13n0287_002:0557c12": "凡夫之夭促。金剛對凡身之危脆〔淨名云〕如來身者。金剛之體。什曰。小乘人骨金剛。肉非金剛也。大乘中",
    "X13n0287_002:0557c13": "內外金剛。一切實滿。有大勢力。無病處故)。([○@卍]二問答未滅知滅)。",
    "X13n0287_002:0557c14": "佛言大王。汝未曾滅。云何知滅。世尊。我此無常變壞",
    "X13n0287_002:0557c15": "之身。雖未曾滅。我觀現前。念念遷謝。新新不住。如火",
    "X13n0287_002:0557c16": "成灰。漸漸銷殞。殞亡不息。決知此身當從滅盡。",
    "X13n0287_002:0557c17": "【疏】前念滅。後念生。剎那變異。如火燒薪。必歸磨滅。",
    "X13n0287_002:0557c18": "俱舍云。以諸有為法。有剎那盡故。",
    "X13n0287_002:0557c19": "([○@卍]三問答老少何貌)。",
    "X13n0287_002:0557c20": "佛言如是。大王。汝今生齡。已從衰老。顏貌何如童子",
    "X13n0287_002:0557c21": "之時。",
    "X13n0287_002:0557c22": "(【疏】王述無常。念念遷謝。其理必然。故印如是。欲其更敘遷謝之相。以老少相比為問。十五曰童。未巾冠也。",
    "X13n0287_002:0557c23": "齡。年也)。",
    "X13n0287_002:0557c24": "世尊。我昔孩孺。膚腠潤澤。",
    "X13n0287_002:0558a01": "(始生曰孩。始行曰孺。孺。濡也。言濡溺也。膚。布也。布在表也。文理光美曰腠。此皆童子時相)。",
    "X13n0287_002:0558a02": "年至長成。血氣充滿。",
    "X13n0287_002:0558a03": "(長成。謂成人之時。此從二十已上。至強壯時)。",
    "X13n0287_002:0558a04": "而今頺齡。迫於衰耄。",
    "X13n0287_002:0558a05": "(頺齡。即今六十有二。年齡頹朽。近於七十。古者謂年齒。齒亦齡也。年。天氣也。齒。人壽之數。耄。昏忘也。頭髮",
    "X13n0287_002:0558a06": "耄老然也。八十曰耄。通言之耳)。",
    "X13n0287_002:0558a07": "形色枯瘁。精神昏昧。髮白面皺。逮將不久。如何見比",
    "X13n0287_002:0558a08": "充盛之時。",
    "X13n0287_002:0558a09": "(老少相異。云何世尊。見此相比)。([○@卍]四問答頓漸流年)。",
    "X13n0287_002:0558a10": "佛言大王。汝之形容。應不頓朽。",
    "X13n0287_002:0558a11": "(【疏】前敘相變。今問年變。由年變故。令其相變。不頓朽言。要敘漸老。念念遷移)。",
    "X13n0287_002:0558a12": "王言世尊。變化密移。我誠不覺。寒暑遷流。漸至於此。",
    "X13n0287_002:0558a13": "何以故。我年二十。雖號年少。顏貌已老初十歲時。三",
    "X13n0287_002:0558a14": "十之年。又衰二十。於今六十。又過於二。",
    "X13n0287_002:0558a15": "(據因果經及釋迦譜。匿王與世尊同日生。證知楞嚴會上。世尊年亦六十有二)。",
    "X13n0287_002:0558a16": "觀五十時。宛然強壯。世尊。我見密移。雖此殂落。其間",
    "X13n0287_002:0558a17": "流易。且限十年。",
    "X13n0287_002:0558a18": "(【疏】十年為限。麤相而觀。殂。往也。落猶不住也。少壯不住。往而不遷。故云殂落。流變易改也)。",
    "X13n0287_002:0558a19": "若復令我微細思惟。其變寧唯一紀二紀。實為年變。",
    "X13n0287_002:0558a20": "(此以一年為限。年年變改何啻十年。十二年曰紀也)。",
    "X13n0287_002:0558a21": "豈唯年變。亦兼月化。",
    "X13n0287_002:0558a22": "(此以一月為限。月月不同。不唯約年也)。",
    "X13n0287_002:0558a23": "何直月化。兼又日遷。",
    "X13n0287_002:0558a24": "(何直。猶不但也。此以一日為限。日日更訛。不但約月)。",
    "X13n0287_002:0558b01": "沉思諦觀。剎那剎那。念念之間。不得停住。故知我身",
    "X13n0287_002:0558b02": "終從變滅。",
    "X13n0287_002:0558b03": "【疏】已上從寬至狹。四限觀察。無常之相。猶是麤浮。",
    "X13n0287_002:0558b04": "未為微細。(沉思下)此至細而觀也。若以沉靜其思。審",
    "X13n0287_002:0558b05": "諦觀察。即剎那不停。念念流變。此即微細四相。遷",
    "X13n0287_002:0558b06": "流不息。凡夫心麤。殊不知覺。古德偈云。如似一睫",
    "X13n0287_002:0558b07": "毛。置掌人不覺。若安眼睛上。違害極不安。愚人如",
    "X13n0287_002:0558b08": "手掌。不覺行苦遷。智者如眼睛。違極生厭患。言剎",
    "X13n0287_002:0558b09": "那者。時之極少也。俱舍論說。時之極少。名曰剎那。",
    "X13n0287_002:0558b10": "時之極長。名之為劫。乃至年之與月。俱是時之分",
    "X13n0287_002:0558b11": "劑(又云。百二十剎那為一怛剎那。六十怛剎那為一縛臘。三十縛臘為一須臾。三十須臾為一晝",
    "X13n0287_002:0558b12": "夜。三十晝夜為一月。十二月為一年。十二年為一紀。前限十年為限。是約一紀。舉全數耳)。(△〔孤山云〕約麤",
    "X13n0287_002:0558b13": "相順觀。則以十年為限。始從十歲。增至六十有二。約細相逆觀。則始一紀。減至一年。遞減以至剎那也)。(○",
    "X13n0287_002:0558b14": "〔引證〕〔法苑珠林〕新婆沙論。百二十剎那。成一怛剎那。六十怛剎那。成一縛臘。此有七千二百剎那。三十縛",
    "X13n0287_002:0558b15": "臘。成一牟呼栗多（此云須臾）此有二百六十一千剎那。三十牟呼栗多。成一晝夜。此有少二十不滿六十",
    "X13n0287_002:0558b16": "五百千剎那。此五蘊一晝一夜。經於爾所。生滅無常。如我義者。壯士彈指頃。經六十四剎那。有說猶麤。非",
    "X13n0287_002:0558b17": "剎那量。涅槃迦葉品。佛言。地行鬼疾。有空行鬼。復速地行。四天王疾。復速空行。日月神天。復速四王。行堅",
    "X13n0287_002:0558b18": "疾天。復速日月。眾生壽命。復速堅疾。剎那流轉。無有暫停。世尊不說實剎那量。無有有情堪能知故。又依",
    "X13n0287_002:0558b19": "安般經云。於一彈指頃。心有九百六十轉。仁王經云。一念有九十剎那。一一剎那中。復有九百生滅。菩薩",
    "X13n0287_002:0558b20": "處胎經云。一彈頃。有三十二億百千念。念念成形。形形皆有識。佛之威神。入微識中。皆令得度)。(△〔涅槃云〕",
    "X13n0287_002:0558b21": "老有二種。一念念老。二終身老。復有二種。一增長老。二滅壞老)。([○@(?∴)]三示性不滅三)。([○@卍]一佛問不滅王答不",
    "X13n0287_002:0558b22": "知)。",
    "X13n0287_002:0558b23": "佛告大王。汝見變化。遷改不停。悟知汝滅。亦於滅時。",
    "X13n0287_002:0558b24": "知汝身中有不滅耶。波斯匿王。合掌白佛。我實不知。",
    "X13n0287_002:0558c01": "【疏】生滅麤相。如前可知。不生滅性。亦在汝身。汝知",
    "X13n0287_002:0558c02": "之否。匿王舉外敘疑。俾欲世尊明示。今蒙佛問。故",
    "X13n0287_002:0558c03": "答不知。",
    "X13n0287_002:0558c04": "([○@卍]二許示無生廣辨無改文二)。([?(○/○)]一許示無生)。",
    "X13n0287_002:0558c05": "佛言。我今示汝。不生滅性。",
    "X13n0287_002:0558c06": "【疏】許於正生滅時示無生理也。△〔宗鏡〕如眾生",
    "X13n0287_002:0558c07": "八識之中。前眼耳鼻舌身等五識。及第八識。俱緣",
    "X13n0287_002:0558c08": "現量。得諸法之自性。不帶一切名言。又無二種分",
    "X13n0287_002:0558c09": "別計度。隨念分別。即現前不生滅性。若六七二識。",
    "X13n0287_002:0558c10": "落在比非二量。及具計度。隨念分別。即念念常生",
    "X13n0287_002:0558c11": "滅。亦是於生滅中有不生滅性。已上經文。此因匿",
    "X13n0287_002:0558c12": "王示疑。寄破外道斷見。有此方便。分別生滅不生",
    "X13n0287_002:0558c13": "滅二性。若不執斷常。見性之人。則八識心王。同一",
    "X13n0287_002:0558c14": "真性。皆是實相。無有生滅。是知顏性雖童耄。見性",
    "X13n0287_002:0558c15": "未曾虧。明暗自去來。靈光終不昧。則是現今生滅",
    "X13n0287_002:0558c16": "中。指出不生滅性。方知窮子衣中寶。乃輪王髻裏",
    "X13n0287_002:0558c17": "珠。貧女室中金。是輪王藏中物【疏】此下約觀河不",
    "X13n0287_002:0558c18": "變。以明見性。意顯只於生滅。了不生滅。相雖麤近。",
    "X13n0287_002:0558c19": "旨甚深微。一令匿王驗麤相而知捨生趣生。一使",
    "X13n0287_002:0558c20": "塵喜發深解而知滅元不滅。即相顯性。在此密談。",
    "X13n0287_002:0558c21": "頭自搖動。見無所動。是此意也。維摩云。如自觀身",
    "X13n0287_002:0558c22": "實相。觀佛亦然。肇公云。以萬物即不遷。何但於見。",
    "X13n0287_002:0558c23": "下文佛答文殊。及會三科文首。分明顯會。始現其",
    "X13n0287_002:0558c24": "意(〔雪浪云〕佛告大王汝身見在等文。依長水注。與前舉拳飛光。及剎那剎那等。總只顯真是不動",
    "X13n0287_002:0559a01": "不生不滅。妄是動是生是滅。吳興謂前示見無搖動。此示性無生滅。所破則麤細有殊。所顯則即離成異。",
    "X13n0287_002:0559a02": "其義則迂矣)。([?(○/○)]二徵詰廣辨三)。([│/○]一問答見河之初)。",
    "X13n0287_002:0559a03": "大王。汝年幾時。見恒河水。王言。我生三歲。慈母攜我",
    "X13n0287_002:0559a04": "謁耆婆天。經過此流。爾時即知是恒河水。",
    "X13n0287_002:0559a05": "【疏】此以年問見者。意明年變見不變也(耆婆。此云命。西國風",
    "X13n0287_002:0559a06": "俗。皆事長命天人。子生三歲。即謁彼廟。謝求得也)。(△〔志磐云〕耆婆毗首羯磨等。皆忉利天子。凡稱天而非",
    "X13n0287_002:0559a07": "六欲十八梵之名者。皆天子也)。([│/○]二問答見河同異)。",
    "X13n0287_002:0559a08": "佛言大王。如汝所說。二十之時。衰於十歲。乃至六十。",
    "X13n0287_002:0559a09": "日月歲時。念念遷變。則汝三歲。見此河時。至年十三。",
    "X13n0287_002:0559a10": "其水云何。王言。如三歲時。宛然無異。乃至於今。年六",
    "X13n0287_002:0559a11": "十二。亦無有異。",
    "X13n0287_002:0559a12": "【疏】無異之語。甚好思量。一往麤浮。再思有旨(〔溫陵云〕幼",
    "X13n0287_002:0559a13": "壯老耄。見不變異。即生滅中。有不生滅)。([│/○]三問答見有童耄)。",
    "X13n0287_002:0559a14": "佛言。汝今自傷。髮白面皺。其面必定皺於童年。則汝",
    "X13n0287_002:0559a15": "今時。觀此恒河。與昔童時觀河之見。有童耄不。王言。",
    "X13n0287_002:0559a16": "不也世尊。",
    "X13n0287_002:0559a17": "【疏】色身麤相。童耄易知。見性不遷。誠難覺了。對此",
    "X13n0287_002:0559a18": "辨異。令悟無生也(〔標指〕觀河之見。既無童耄。生滅去來。豈有動轉〔孤山云〕既知見",
    "X13n0287_002:0559a19": "性不易。可喻真性無遷。則動樹訓風。舉扇類月。故令先識見無童耄。然後直示見無生滅)。([○@卍]三克指常性",
    "X13n0287_002:0559a20": "斥彼置疑)。",
    "X13n0287_002:0559a21": "佛言大王。汝面雖皺。而此見精。(標出見精二字)性未曾皺。皺",
    "X13n0287_002:0559a22": "者為變。不皺非變。變者受滅。彼不變者。元無生滅。云",
    "X13n0287_002:0559a23": "何於中。受汝生死。而猶引彼末伽梨等。都言此身。死",
    "X13n0287_002:0559a24": "後全滅。",
    "X13n0287_002:0559b01": "【疏】克指常性也。生滅但遷有為。無為不受生死。若",
    "X13n0287_002:0559b02": "知不變。即見無生。(而猶下)斥彼置疑也。此指與匿王",
    "X13n0287_002:0559b03": "所引異者。俱是外道。趣爾指也。(〔孤山〕等者。等取迦延胝子也)色",
    "X13n0287_002:0559b04": "身變異。可說無常。見性不遷。理非斷滅(〔孤山云〕見精即見性",
    "X13n0287_002:0559b05": "也。皺者為變。則顯生死無常。不皺非變。則顯涅槃常住)。(○〔引證〕末伽梨拘賒黎即六師之第二師也。此云",
    "X13n0287_002:0559b06": "不見道〔什曰〕末伽梨字拘賒黎。其母名也。其人云。眾生罪垢。無因無緣也〔肇曰〕謂眾生苦樂。不由行得。皆",
    "X13n0287_002:0559b07": "自然耳〔輔行曰〕二者末伽棃說。一切眾生。身有七分。謂地水火風。苦樂壽命。如是七法。不可毀壞。安住不",
    "X13n0287_002:0559b08": "動。如須彌山。投之利刃。亦無傷害。無有害者。及以死者〔私謂〕依什肇似計自然。依輔行又似計常。然苦樂",
    "X13n0287_002:0559b09": "無有因緣。七法不可毀壞。則亦歸於斷滅而已。故淨覺判之曰。計斷滅者。亦是斷滅自然也。孤山云。六師",
    "X13n0287_002:0559b10": "三執斷。三執常。若依輔行。以大經辨。什公等同異。則六師皆執斷見也)。([○@(?∴)]四信悟續生)。",
    "X13n0287_002:0559b11": "王聞是言。信知身後捨生趣生。與諸大眾。踴躍歡喜。",
    "X13n0287_002:0559b12": "得未曾有。",
    "X13n0287_002:0559b13": "【疏】敘其淺悟。但云捨生趣生。鞠彼深意。必知滅元",
    "X13n0287_002:0559b14": "不滅。(〔海印云〕苟知滅元不滅。則知生本無生)隨宜領解。主伴同置。未",
    "X13n0287_002:0559b15": "即顯言也(〔熏聞云〕此且約佛與王。俱未顯談生滅與不生滅。故猶同置)。(△〔孤山云〕前執斷",
    "X13n0287_002:0559b16": "滅為疑。今信趣生結益。云得未曾有。則了達不生不滅之圓理也)。(△〔空印云〕捨生趣生。正謂如來藏。流轉",
    "X13n0287_002:0559b17": "與因俱也)。(△〔融室云〕捨前陰復生後陰。故曰捨生趣生。華嚴偈曰因前五陰故。後陰相續起。於此性了知。",
    "X13n0287_002:0559b18": "佛法難思議)。(△〔宗鏡云〕從死有相續。至生有時。如授經。如傳燈。如行印。如鏡像現。如空聲響。如水中日月",
    "X13n0287_002:0559b19": "影。如種子生芽。如人見酸口中生涎。如是後陰相續起時。無有中陰往來。傳彼向此)。(○〔刪修〕〔雷菴論補〕世",
    "X13n0287_002:0559b20": "尊將示匿王不生滅地。先指恒河辨見。此正緣起。無盡何見而悉刪之)。([○@║]二正對阿難破其常見二)。([?∴]一",
    "X13n0287_002:0559b21": "阿難乘違發問)。",
    "X13n0287_002:0559b22": "阿難即從座起禮佛。合掌長跪。白佛世尊。若此見聞。",
    "X13n0287_002:0559b23": "必不生滅。云何世尊。名我等輩。遺失真性。顛倒行事。",
    "X13n0287_002:0559b24": "願興慈悲。洗我塵垢。",
    "X13n0287_002:0559c01": "【疏】據此觀河之見。與我見聞無殊。於王即云不滅",
    "X13n0287_002:0559c02": "不生。於我即云遺失真性。王之與我。孰親孰疎。苟",
    "X13n0287_002:0559c03": "或殊途。如何分辨。(資中文)然此問意。由來久矣。始因",
    "X13n0287_002:0559c04": "手自開合。見無開合。頭自動搖。見無動搖。一一佛",
    "X13n0287_002:0559c05": "印。皆言如是。此則如來令於妄見。即辨真見。無離",
    "X13n0287_002:0559c06": "生滅有不生滅。阿難罔知佛旨。猶謂生滅與不生",
    "X13n0287_002:0559c07": "滅別。合掌禮佛。願聞如來顯出身心真妄虗實。現",
    "X13n0287_002:0559c08": "前生滅與不生滅二發明性。匿王知其懷抱。又不",
    "X13n0287_002:0559c09": "發問伸誠。於是引外六師。執身死後斷滅。所冀佛",
    "X13n0287_002:0559c10": "親開示。即妄見真。貴引阿難。無執二別。阿難古佛。",
    "X13n0287_002:0559c11": "豈茲不了。蓋為今日。惑重情深。須示瞢然。確陳拒",
    "X13n0287_002:0559c12": "諍。故茲問也(〔熏聞云〕王解身有生滅。性無生滅。與阿難云。我頭自動。見性不動。其理似",
    "X13n0287_002:0559c13": "同。是故此文對前為問)。(△〔海印云〕觀河之見。生滅中有不生滅。則前此舉拳之見。即此見性。云何責言遺",
    "X13n0287_002:0559c14": "失顛倒)。(△〔私謂〕如來開示。單指見性。阿難結請。雙舉見聞。准宗鏡四十四曰。六根之中。且指見聞二性。隨",
    "X13n0287_002:0559c15": "用常住。最為顯了。疾入圓通。同歸宗鏡。取證首楞。奕奕連綴。從示匿王觀河。乃至示阿難見性周徧。皆圓",
    "X13n0287_002:0559c16": "指見性也。從勅羅睺擊鑑。乃至勅文殊揀選耳根。皆圓指聞性也。永明詮釋此章。特標眉目。葢深領阿難",
    "X13n0287_002:0559c17": "雙舉之旨)。([?∴]二如來驗破執情三)。([○@(?∴)]一驗出倒情二)。([○@卍]一垂手以問引出常情四)。([?(○/○)]問)。",
    "X13n0287_002:0559c18": "即時如來。垂金色臂。輪手下指。示阿難言。汝今見我",
    "X13n0287_002:0559c19": "母陀羅手。為正為倒。",
    "X13n0287_002:0559c20": "【疏】下指。指下也。母陀羅。此云印。(〔證真鈔云〕結印手也。佛手舉措反覆。",
    "X13n0287_002:0559c21": "上下偃仰。如蓮華開。如授受狀。制伏魔外。無非是印。故曰印手)此意欲明見手不",
    "X13n0287_002:0559c22": "同。有正有倒。以況其見亦有正倒(〔私謂〕如來大人相。九者正立手",
    "X13n0287_002:0559c23": "摩膝相。不俯不仰。以掌摩膝。是為輪手下指。據此則知垂順正倒。古釋良有由來也)。([?(○/○)]二答)。",
    "X13n0287_002:0559c24": "阿難言。世間眾生。以此為倒。而我不知誰正誰倒。",
    "X13n0287_002:0560a01": "【疏】此推世人以此為倒。而我不知云何(〔融室云〕顛倒之言。因",
    "X13n0287_002:0560a02": "妄假立。妄既不有。倒亦何存。阿難謂如來實有顛倒之責。佛即欲顯顛倒非真。乃以輪手下指。問其倒正。",
    "X13n0287_002:0560a03": "倒則有正故。阿難推過世人。以此垂手為倒。故云不知倒正者誰)。(△〔交光云〕以臂無一定倒正。但隨順世",
    "X13n0287_002:0560a04": "間。說下垂為倒。佛亦如是)。([?(○/○)]三徵)。",
    "X13n0287_002:0560a05": "佛告阿難。若世間人以此為倒。即世間人將何為正。",
    "X13n0287_002:0560a06": "【疏】若復以垂為倒。將復以何為正。",
    "X13n0287_002:0560a07": "([?(○/○)]四釋)。",
    "X13n0287_002:0560a08": "阿難言。如來竪臂。兜羅綿手。上指於空。則名為正。",
    "X13n0287_002:0560a09": "【疏】竪手為倒。却以為正。以不順身故。比阿難不辨",
    "X13n0287_002:0560a10": "真妄。執妄失真。故如來責顛倒行事。既了妄本無",
    "X13n0287_002:0560a11": "體。合知真自寂然。遂許對頭動之見。觀河之性。即",
    "X13n0287_002:0560a12": "是性真。無別真也。慶喜依前不了。將謂妄外有真。",
    "X13n0287_002:0560a13": "遂不甘我為顛倒之人。王是無生之性。阿難既陳",
    "X13n0287_002:0560a14": "諍問。如來就事以驗。逆順之境不辨。顛倒之情難",
    "X13n0287_002:0560a15": "脫。下文即破(〔標指〕此驗出凡夫執正為倒之情)。([○@卍]後竪臂以示比出倒見)。",
    "X13n0287_002:0560a16": "佛即竪臂。告阿難言。若此顛倒。首尾相換。諸世間人。",
    "X13n0287_002:0560a17": "一倍瞻視。",
    "X13n0287_002:0560a18": "【疏】既云竪臂為正。佛便竪臂。隨而責之。此即正是",
    "X13n0287_002:0560a19": "顛倒也。指本垂下。今却逆上。故云首尾相換。世人",
    "X13n0287_002:0560a20": "不依本分。以正為正。而別生異見。以倒為正。故云",
    "X13n0287_002:0560a21": "一倍瞻視(〔無盡云〕如來一臂。換首為尾。換尾為首。等無差別。世間之人。一倍瞻視。故有正",
    "X13n0287_002:0560a22": "倒紛紜之見。若悟一臂。首尾相換。見性無移。何處更有顛倒名字。集解。云。以倒為正。誤也)。(△〔融室云〕垂為",
    "X13n0287_002:0560a23": "倒。竪為正。但是一手。首尾相換而已。宛轉止為一手。於一手中。添出倒正。如於一真性中。添出生佛。觀之。",
    "X13n0287_002:0560a24": "則是世間人一倍瞻視之謂也)。(△〔海印云〕一臂本無正倒只以首尾相換。妄生分別。世人一類。如此瞻視。",
    "X13n0287_002:0560b01": "倍。猶類也)。(△〔雪浪云〕一倍瞻視。猶言一切皆如此瞻視也)。(△〔私謂〕垂正竪倒。古釋相同。自孤山以迷理比",
    "X13n0287_002:0560b02": "垂。悟理類竪。寂音諸師。執計紛如。無盡融室。但立喻因。不取辨相。從上葛藤。一往芟薙。今師掇拾牙後慧。",
    "X13n0287_002:0560b03": "競誇新解。可一笑也。一倍瞻視。對下文隨汝諦觀。乃聊且率略之義。於一臂中。分倒分正。隨見分別。總只",
    "X13n0287_002:0560b04": "是一倍瞻靦。字書。物相二曰倍。一倍。即一重也。先德以一切一類為訓。是為正解。有人曰。垂手為倒。是一",
    "X13n0287_002:0560b05": "重視。竪臂為倒。是二重視。則是二倍瞻視。不應云一倍也。天如補注。倍與背同。即倒義也。指倍為背戾之",
    "X13n0287_002:0560b06": "倍。則一倍字義。云何得通。首尾相換。注家未析其義。偶觀兜率悅偈云。誰得誰失。何親何疎。拈頭作尾。指",
    "X13n0287_002:0560b07": "實為虗。恍然有會。經文遺失本妙明心。乃至一迷為心。決定惑為色身之內。及論中不覺心動。生三細等。",
    "X13n0287_002:0560b08": "正是首尾相換處也)。",
    "X13n0287_002:0560b09": "則知汝身。與諸如來清淨法身。比類發明。如來之身。",
    "X13n0287_002:0560b10": "名正徧知。汝等之身。號性顛倒。",
    "X13n0287_002:0560b11": "【疏】若以此驗之。則知汝身與如來身。比竝類例。顯",
    "X13n0287_002:0560b12": "發彰明。佛身是正。汝身是倒。亦可若以佛之見手。",
    "X13n0287_002:0560b13": "類顯佛身。明知佛身名正徧知。若以汝之見手。比",
    "X13n0287_002:0560b14": "竝汝身。明知汝身號性顛倒。汝胡非是顛倒行事。",
    "X13n0287_002:0560b15": "正徧知者。離倒名正。窮盡法界名徧。凡夫二乘無",
    "X13n0287_002:0560b16": "此號者。皆顛倒故(〔智論云〕何名三藐三佛陀。三藐名正。三名徧。佛陀名知。言正徧",
    "X13n0287_002:0560b17": "知一切法〔什公云〕言正徧覺也。言法無差。故言正。智無不周。故言徧。出生死夢。故言覺)。(△〔溫陵云〕臂體本",
    "X13n0287_002:0560b18": "一。由情執妄分。法身本同。由正倒成異)。([○@(?∴)]二徵其倒處二)。([○@卍]一徵倒所在)。",
    "X13n0287_002:0560b19": "隨汝諦觀。汝身佛身。稱顛倒者。名(名去聲)字何處。號為",
    "X13n0287_002:0560b20": "顛倒。",
    "X13n0287_002:0560b21": "【疏】隨者。猶任從也。任汝心中。諦審觀察。佛若是倒。",
    "X13n0287_002:0560b22": "汝名佛身何處是倒。汝若是倒。汝名自身何處是",
    "X13n0287_002:0560b23": "倒。此則令其識顛倒處也。名字。猶詺目也。古人於",
    "X13n0287_002:0560b24": "此作泯相解。遂令下經正辨顛倒。血脈不貫。便成",
    "X13n0287_002:0560c01": "孤起。既絕正倒。如來何故却說顛倒。學者請詳。無",
    "X13n0287_002:0560c02": "見榮古(〔孤山云〕令審自身。望佛正知。汝稱顛倒。過由何處。得顛倒名)。(△〔融室云〕任汝諦觀審",
    "X13n0287_002:0560c03": "察。汝阿難身稱作顛倒。佛如來身稱作顛倒。即用詺目各身。何處號作顛倒之地)。(△〔私謂〕垂倒竪正。首尾",
    "X13n0287_002:0560c04": "[牙(必心)+?]換。顛倒妄見。隨見分別。一往瞻視。世間人多分如此。於一臂中。分正分倒。即於一性中。分生分佛。由是",
    "X13n0287_002:0560c05": "比類發明。將汝肉身。與佛清淨身。橫分正倒。不過為名為號。豈有分別實相哉。上文諸世間人。即以此為",
    "X13n0287_002:0560c06": "倒之世間眾生也。則知二字。語脉鈎鎻。比類發明。即一倍瞻視之行相。是世間凡夫人見相也。言隨汝諦",
    "X13n0287_002:0560c07": "觀乃。者微密觀照之義。與一倍瞻視正相反。七大文云。汝心麤浮。汝更諦審諦觀等。下文瞪瞢瞻佛。譯人",
    "X13n0287_002:0560c08": "玅巧。亦映帶瞻視之相。殆將捨離麤浮。而歸乎審諦也)。([○@卍]二敘其罔知)。",
    "X13n0287_002:0560c09": "于時阿難。與諸大眾。瞪瞢瞻佛。目睛不瞬。不知身心。",
    "X13n0287_002:0560c10": "顛倒所在。",
    "X13n0287_002:0560c11": "【疏】瞪。直視貌。(定目直視也)瞢。昏悶不了也。(目不明也。瞬亦作眴。目動",
    "X13n0287_002:0560c12": "也)聞徵倒處。瞢然不了。既不措其一辭。但知向佛",
    "X13n0287_002:0560c13": "直視(〔補遺〕顛倒所在。良由不曉諸法唯心。若知諸法唯心。汝身汝心。皆是妙明心中物。則知身",
    "X13n0287_002:0560c14": "心顛倒所在。向斥遺失真性。良在茲矣)。(○〔合釋〕〔私謂〕阿難乍領屈指飛光之解。甫悟本心。旋承遺失。真性",
    "X13n0287_002:0560c15": "之訶。未離顛倒。失乳祗申其默請。觀河幸觸其旁機。同是願聞。重求慈誨。蓋自七心徵破已後。瞥現悟門。",
    "X13n0287_002:0560c16": "旋啟二性發明之機。深祈知證。解至則疑生。疑深則悟逼。師資會合。啐啄同時。如來了悟眾生無始無明。",
    "X13n0287_002:0560c17": "病根深重。總由執認色心。葢覆本覺。須蕩遺色身之障。方抉剔顛倒之根。欲成破除。宜彰顯示。於是。覺皇",
    "X13n0287_002:0560c18": "垂臂指以徵問。當機依垂竪以差別。按審既確。隨口牒定。乃有若此顛倒。首尾相換之言。首尾者。色身中",
    "X13n0287_002:0560c19": "之轉相也。相換者。看東忘西。四方易處。色身中之顛倒現相也。眾生妄見垂竪。臂指元無正倒。世間人因",
    "X13n0287_002:0560c20": "依妄見。取次瞻視。於如來清淨法身。名正徧知。於汝現在色身。號性顛倒。名乎云爾。號乎云爾。即垂竪正",
    "X13n0287_002:0560c21": "倒之見。一手中首尾相換云爾。故知眾生知見。不出色身。於一臂中。說倒說正。故是顛倒。於一性中。說生",
    "X13n0287_002:0560c22": "說佛。亦是顛倒。汝但離計名字相。捨棄世人瞻視妄見。克實諦觀。自應正識顛倒處耳。阿難於此時。緣影",
    "X13n0287_002:0560c23": "旋離。寂常未證。左次於悟疑之界。徬徨乎捨即之塗。忽承徵詰。遮奪浩然。倒正兼排。生佛都埽。相與魂移",
    "X13n0287_002:0560c24": "魄奪。心愕口呿。歸命一心。瞪瞢直視。如來乃興哀發慈。鄭重安慰。申明諸法唯心之義。窮研而直指之曰。",
    "X13n0287_002:0561a01": "汝之心。非肉團心。非集起緣慮心。乃真如來藏。清淨不生不滅。真空無相之心也。云何為色。依此真空本",
    "X13n0287_002:0561a02": "覺。迷妄成空。空暗相識。結成根身器界。是名為色。云何為身。依此頑空暗色。和合妄想。想相相雜。結成四",
    "X13n0287_002:0561a03": "大五蘊。是名為身。色身一成。宅舍堅固。諸緣憑為窟穴。諸趣仗為作使。執昏迷擾〔攘〕之相。失本玅玅明之",
    "X13n0287_002:0561a04": "心。性心失真。所以無明顛倒。沉迷積劫也。覺海澄圓。廣同瀛渤。空生大覺。細比一漚。悟即漚滅空無。迷則",
    "X13n0287_002:0561a05": "認漚目海。汝等迷中倍人。即諸世間一倍瞻視之人。色身不有。生佛之名字焉存。生佛本同。顛倒之根因",
    "X13n0287_002:0561a06": "焉託。識垂竪于一臂。認百千于一漚。斯則正倒等觀。悟迷同貫者矣。當知如來說法。次第淺深。舉拳例見。",
    "X13n0287_002:0561a07": "屈指飛光。遠引客塵。近觀河水。並是隱映披陳。瞳矓指點。此文從空晦想相。確究色身所從來。從根塵緣",
    "X13n0287_002:0561a08": "趣。精研妄相所自起。如醫診病。盡呈癥結。如吏案賊。才得主名。不但瞬目揚眉。直是析骨剖肉。七處徵心",
    "X13n0287_002:0561a09": "已去。指示妄想攀緣。生死根本。皆總括於此。前經之鈐鍵也。八還辨見已去。宣說世界眾生。虛空國土。皆",
    "X13n0287_002:0561a10": "引起於此。後經之鑰匙也。是故。發海潮音。表一音演法之普慈也。呼善男子。引五位修進之堦差也。標舉",
    "X13n0287_002:0561a11": "五位百法。明三藏修多羅之總門也。始而曰哀愍。既而曰憐愍。用以表此番開示。甚難希有。非尋常演說",
    "X13n0287_002:0561a12": "之比也。葢結集者之指要如此)。([○@(?∴)]三廣示倒相二)。([○@卍]一興悲告語敘其常說)。",
    "X13n0287_002:0561a13": "佛興慈悲。哀愍阿難。及諸大眾。發海潮音。徧告同會。",
    "X13n0287_002:0561a14": "諸善男子。我常說言。色心諸緣。及心所使。諸所緣法。",
    "X13n0287_002:0561a15": "唯心所現。",
    "X13n0287_002:0561a16": "【疏】天鼓無思。隨人發響。海潮無念。要不失時。此表",
    "X13n0287_002:0561a17": "無緣慈悲。應機而說。不待請也。(〔孤山云〕機熟即說。感應無差。喻以海",
    "X13n0287_002:0561a18": "潮。來不過限)。(△〔涅槃三十六〕大海有八不思議。一漸漸轉深。二深難得底。三同一鹹味。四潮不過限。五有",
    "X13n0287_002:0561a19": "種種寶藏。六大身眾生在中居住。七不宿死屍。八一〔劫〕萬流大雨投之。不增不減)。△〔資",
    "X13n0287_002:0561a20": "中疏〕色心諸緣等。總有五法。一色法。(【疏】色謂十一種色)",
    "X13n0287_002:0561a21": "二心法。(心謂八識心王)三心所有法。四不相應法。五無為",
    "X13n0287_002:0561a22": "法。(諸緣。即總指色心。或可別指二十四不相應行。心所使。即五十一心所。諸所緣。謂六種無為也)",
    "X13n0287_002:0561a23": "此五皆真心所現。如鏡中像【疏】此上五位。都一百",
    "X13n0287_002:0561a24": "法。攝諸法盡。皆是真心之所現起。如鏡現像。不離",
    "X13n0287_002:0561b01": "於鏡。無體可得。(〔標指〕五位總一百法。攝盡真妄法。彼論釋云。一切最勝故。與此相應",
    "X13n0287_002:0561b02": "故。分位差別故。能現影像故。有所顯示故。大乘法師云。瑜伽始五識身。歷至法界六百六十等法。提綱挈",
    "X13n0287_002:0561b03": "領。取此五位百法。豈非要略乎)。(△〔真際云〕八識心王。識自相故。五十一心所。識相應故。十一種色。識所變",
    "X13n0287_002:0561b04": "故。二十四不相應。識分位故。六無為。識自性故。攝所歸能。攝心歸相。故言唯心所現)問。前五",
    "X13n0287_002:0561b05": "無為。名體俱假。可同前法。無體如影。真如無為。名",
    "X13n0287_002:0561b06": "假體實。何言無體。如影像耶。答。此宗所說真如。猶",
    "X13n0287_002:0561b07": "是對妄而立。既因對待。還成妄法。如下經云。言妄",
    "X13n0287_002:0561b08": "顯諸真。妄真同二妄。無為無起滅。不實如空華。圓",
    "X13n0287_002:0561b09": "覺云。流出一切清淨真如菩提涅槃等。由是五位",
    "X13n0287_002:0561b10": "諸法。唯心所現。皆同影像也(〔二楞云〕言色心五位。皆如來藏心所現)。(△",
    "X13n0287_002:0561b11": "〔溫陵云〕示倒無別處。唯心所現。色總五根六塵。心總六識八識。諸緣。即根識所緣諸法。心所使。即善惡業",
    "X13n0287_002:0561b12": "行。靜作思想。為心王之所使令也。諸所緣法。廣舉山河大地。明暗色空。真妄性相。邪正因果。按溫陵不依",
    "X13n0287_002:0561b13": "百論。籠統唯心。講家所宗尚。要不出五位百門耳)。([○@卍]二顯真示妄斥其倒情二)。([?(○/○)]一就法辨釋迷情五)。([│/○]",
    "X13n0287_002:0561b14": "一標指)。",
    "X13n0287_002:0561b15": "汝身汝心。皆是妙明真精妙心中所現物。",
    "X13n0287_002:0561b16": "【疏】心現身心。如鏡現物。物不是鏡。物體虗故。鏡不",
    "X13n0287_002:0561b17": "是物。物體實故。虗實既辨。由是顛倒。於茲可識(〔溫陵",
    "X13n0287_002:0561b18": "云〕唯心所現。如鏡中像。全體是鏡。幻妄身心。皆妙明心鏡所現。全體是心)。(△〔熏聞云〕妙明。性覺也。真精。性",
    "X13n0287_002:0561b19": "識也。合此覺識。以為妙心。所謂妙明真心。即此心也)。([│/○]二責失)。",
    "X13n0287_002:0561b20": "云何汝等。遺失本妙。(牒遺失真性)圓玅明心。寶明妙性。認",
    "X13n0287_002:0561b21": "悟中迷。",
    "X13n0287_002:0561b22": "【疏】心即是性。體徧故圓。無昧故明。具法可重。故名",
    "X13n0287_002:0561b23": "為寶。元來自爾。非適今也。故云本。言語道斷。心行",
    "X13n0287_002:0561b24": "處滅。故稱妙。再三歎美。故疊言之。悟即是覺。圓明",
    "X13n0287_002:0561c01": "性也。迷即不覺。妄身心也。不覺處覺。如象處鏡。虗",
    "X13n0287_002:0561c02": "實可辨。今棄如鏡之本性。執似象之身心。不辨虗",
    "X13n0287_002:0561c03": "實。斯為大失。故云認悟中迷。前云。名字何處號為",
    "X13n0287_002:0561c04": "顛倒。今正指此顛倒處也(〔定林云〕本妙。即本覺明妙也。圓妙明心。寶明妙",
    "X13n0287_002:0561c05": "性。皆承此本妙。妙明心。即性覺妙明所現之心。明妙性。即本覺明妙所現之理)。(△〔溫陵云〕妙心則一。而稱",
    "X13n0287_002:0561c06": "謂多異者。依法隨用之異也。此明心所現物如鏡。故稱妙明真精。又明迷本逐末。故稱本妙明心。本妙者。",
    "X13n0287_002:0561c07": "本來自妙。不假修為也。心之與性。體用異稱。心則從妙起明。圓融照了。如鏡之光。故曰圓妙明心。性則即",
    "X13n0287_002:0561c08": "明而妙。凝然湛寂。如鏡之體。故曰寶明。妙性)。(△〔熏聞云〕眾生不了真性。是在諸佛悟中而迷)。(△〔無盡云〕本",
    "X13n0287_002:0561c09": "來無悟。因認而悟。本來無迷。因悟而迷。故曰認悟中迷)。(△〔融室云〕妙心本不從迷。不迷為悟。於此悟處。妄",
    "X13n0287_002:0561c10": "取身心生滅曰迷。如來責云。汝執真中之妄。即是悟中之迷也)。(△〔私謂〕前文云。遺失真性。顛倒行事。性心",
    "X13n0287_002:0561c11": "失真。認物為己。今言汝身汝心。皆是妙明真精妙心中所現物。汝身汝心。皆所認之物也。一迷為心。決定",
    "X13n0287_002:0561c12": "惑為色身之內。正所謂認物為己也。經云。不知身心顛倒所在。只認物為己一句。乃正是顛倒所在。故曰。",
    "X13n0287_002:0561c13": "云何汝等遺失本妙。認悟中迷。汝身汝心。元是妙明心中物。汝等終日在妙明中。認物為己。遺失真性。非",
    "X13n0287_002:0561c14": "認悟中迷乎)。([│/○]三示妄)。",
    "X13n0287_002:0561c15": "晦昧為空。空晦暗中。結暗為色。色雜妄想。想相為身。",
    "X13n0287_002:0561c16": "聚緣內搖。趣外奔逸。",
    "X13n0287_002:0561c17": "【疏】無明體暗。故云晦味。(〔直解云〕晦昧即根本無明。論云不覺即晦昧也)外",
    "X13n0287_002:0561c18": "現空相。故云為空。此則最初劫濁也。下文云。迷妄",
    "X13n0287_002:0561c19": "有虗空。又云。汝見虗空。徧十方界。空見不分。有空",
    "X13n0287_002:0561c20": "無體。有見無覺。相織妄成。是第一重。名為劫濁。此",
    "X13n0287_002:0561c21": "三細中業轉二相。亦云同異。亦云動靜(〔孤山云〕迷性明故。而",
    "X13n0287_002:0561c22": "成無明。故云晦昧。由此無明。變起頑空。故云為空。即下經迷妄有虛空也)。(△〔海印云〕圓明妙心。本無身心",
    "X13n0287_002:0561c23": "之相。皆由妙明心體。最初不覺。忽起動心。將此第一義空。晦昧而成頑鈍無知之虛空。所謂癡愛發生。生",
    "X13n0287_002:0561c24": "發徧迷。故有空性)。△由此動靜。互相待故。於此二相暗中。",
    "X13n0287_002:0562a01": "結成形色。即根身器界也(〔孤山云〕空謂所變頑空。晦昧。即能變無明。二法",
    "X13n0287_002:0562a02": "和合。變起四大依報外色。故云結暗為色。經云。想澄成國土也（〔鶴林曰〕所現之空與能現之無明業轉二",
    "X13n0287_002:0562a03": "細為晦俱是黑暗故云空晦暗中）)。(△〔海印云〕依此頑空無明。凝結而成四大幻色。所謂化迷不息。有世界",
    "X13n0287_002:0562a04": "生)。△形色既現。想處其中。色想相雜。有知覺處。成",
    "X13n0287_002:0562a05": "於根身。想澄凝處。即是器界。此則第三現相也(〔孤山",
    "X13n0287_002:0562a06": "云〕以四大色。雜妄想心。變起眾生正報內色。故云想相為身。想謂妄心。相謂妄色。色心和合。五陰備矣。經",
    "X13n0287_002:0562a07": "云。知覺乃眾生也)。(△〔海印云〕色想和合。既有四大。復以妄見。摶取少分四大之色。攬結五陰根身。所謂見",
    "X13n0287_002:0562a08": "精映色。結色成根等。此眾生迷倒之由因也)。△以有境緣故。牽起麤識。",
    "X13n0287_002:0562a09": "念念分別。相續不斷。故云聚緣內搖。(〔融室云〕妄有緣氣。於中積",
    "X13n0287_002:0562a10": "聚。斯為內搖)此前二麤也。(一智相。二相續相)由念念相續。熏習",
    "X13n0287_002:0562a11": "不斷。遂成分離。取六塵相。流趣不息。故云趣外奔",
    "X13n0287_002:0562a12": "逸。(浮根四塵。流逸奔色。此則外逸)此從二麤分離識也。(三執取相四計名字",
    "X13n0287_002:0562a13": "相)從微至著。三細四麤。為煩惱道。備於此矣(〔孤山云〕以",
    "X13n0287_002:0562a14": "妄想四心。聚四大內色。而外緣六境。心不暫停。故曰聚緣內搖。趣外奔逸)。([│/○]四顯執)。",
    "X13n0287_002:0562a15": "昏擾擾相。以為心性。一迷為心。決定惑為色身之內。",
    "X13n0287_002:0562a16": "【疏】世人不知元是無明。展轉麤動。將此昏迷擾攘。",
    "X13n0287_002:0562a17": "之相。便為真實心性。(〔孤山云〕昏擾擾相。即內搖外逸。無明顛倒也。既失本妙。故",
    "X13n0287_002:0562a18": "用此相以為心性)一從迷執。決定不改。謂言我心在色身",
    "X13n0287_002:0562a19": "內。遂起有情無情之異。有性無性之殊。認妄心為",
    "X13n0287_002:0562a20": "佛心。一何鄙見(又執此心在色身內。無情有情。莫能融一。是知順九界妄心者。豈信",
    "X13n0287_002:0562a21": "草木有佛性乎)。(△〔標指〕謂不如實知自性。彼我既分。色心有異。愛情取捨也)。([│/○]五結迷)。",
    "X13n0287_002:0562a22": "不知色身。外洎山河。虗空大地。咸是妙明真心中物。",
    "X13n0287_002:0562a23": "【疏】根身種子屬內。緣而執受。山河大地屬外。但緣",
    "X13n0287_002:0562a24": "非執受。此之三境。皆是賴耶相分。又此空界。從迷",
    "X13n0287_002:0562b01": "妄生。識所變故。能變之識。全是無明。迷真而起。亦",
    "X13n0287_002:0562b02": "無自性。能變所變。皆是鏡心所現影像。故前文云。",
    "X13n0287_002:0562b03": "汝身汝心。皆是真心中所現物。不知此理。却執我",
    "X13n0287_002:0562b04": "心在色身內。故此結示(〔桐州注〕執妄心在身內。不知身外。乃至大地。悉在常",
    "X13n0287_002:0562b05": "住真心中)。([?(○/○)]二約喻結指倒相)。",
    "X13n0287_002:0562b06": "譬如澄清。百千大海。棄之唯認(牒認倍中迷)一浮漚體。目",
    "X13n0287_002:0562b07": "為全潮。窮盡瀛渤。",
    "X13n0287_002:0562b08": "〔孤山〕百千大海。喻真心非徧而徧。一浮漚體。喻",
    "X13n0287_002:0562b09": "妄心非局而局。背真趣妄。如棄海認漚。執妄為真。",
    "X13n0287_002:0562b10": "如認漚為海。全潮則徧海而湧。故云窮盡瀛渤(【疏】如",
    "X13n0287_002:0562b11": "來藏有四義。故以海喻。永絕百非。如海甚深。包含萬有。如海廣大。無德不備。如海珍寶。無法不現。如海現",
    "X13n0287_002:0562b12": "影。其體湛寂。不與妄染相應。故云澄清。即甚深義也。百千。即廣大義也。不識是元清淨體。故云棄之。只取",
    "X13n0287_002:0562b13": "昏擾擾相以為心性。故云唯認等)。",
    "X13n0287_002:0562b14": "汝等即是迷中倍人。如我垂手。等無差別。如來說為",
    "X13n0287_002:0562b15": "可憐慜者。",
    "X13n0287_002:0562b16": "【疏】例前結指也。棄之本海。是一迷也。認漚為海。是",
    "X13n0287_002:0562b17": "倍迷也。垂手是正執為倒。一迷也。竪手是倒認為",
    "X13n0287_002:0562b18": "正。倍迷也。前舉事以驗。後引喻以況。中間以法進",
    "X13n0287_002:0562b19": "退相例。正指倒相。皎然明白。如何謂言是泯相耶。",
    "X13n0287_002:0562b20": "有智請詳(〔雪浪云〕今責阿難。棄海認漚。執漚為海。此是迷中倍人。如垂手以正為倒。以倒",
    "X13n0287_002:0562b21": "為正。故云如我垂手。等無差別。或云引垂手之事結之。似乎垂手又是一事也)。(△〔二楞云〕如我垂手者。汝",
    "X13n0287_002:0562b22": "等自認顛倒。真性元無遺失。如垂手之時。世人自認垂竪。臂指元無正倒。是為可憐愍也)。(△〔無盡云〕迷中",
    "X13n0287_002:0562b23": "倍人。一倍瞻視之人)。(◑三廣約緣塵正顯真見。躡前文廣約知見辨釋第三母科。是中又生起母科四)。(◑",
    "X13n0287_002:0562b24": "一顯緣心非性。二示見性無還。三約體用重明。四就疑難廣釋。第四科又生起子科五。即下廣辨諸疑五",
    "X13n0287_002:0562c01": "科)。(○【疏】以前文中約對手觀河。示見無生。相淺意深。猶成隱密。未為顯了。不名正顯。故科云粗論漸明也。",
    "X13n0287_002:0562c02": "今此已下。廣對緣塵。破除名相。顯此見性。不落戲論。然後逐段會通。令知諸法虛妄。本無所有。唯一菩提",
    "X13n0287_002:0562c03": "妙淨明體。分明顯會。故云正顯真見也。初文二)。([?∴]一阿難述悟彰疑二)。(卍一述悟)。",
    "X13n0287_002:0562c04": "阿難承佛悲救深誨。垂泣叉手。而白佛言。我雖承佛",
    "X13n0287_002:0562c05": "如是妙音。悟妙明心。元所圓滿。常住心地。",
    "X13n0287_002:0562c06": "【疏】因佛廣示顛倒。顯出真心。於能詮言音。悟所詮",
    "X13n0287_002:0562c07": "心地。心有能生。可依止義。喻之地也。",
    "X13n0287_002:0562c08": "(卍二彰疑)。",
    "X13n0287_002:0562c09": "而我悟佛現說法音。現以緣心。允所瞻仰。徒獲此心。",
    "X13n0287_002:0562c10": "未敢認為本元心地。願我哀愍。宣示圓音。拔我疑根。",
    "X13n0287_002:0562c11": "歸無上道。",
    "X13n0287_002:0562c12": "【疏】佛以言音。詮此真性。今我領解。復是緣心。所悟",
    "X13n0287_002:0562c13": "真性。能悟緣心。還同如來前所責言。如汝今者承",
    "X13n0287_002:0562c14": "聽我法。此則因聲而有差別。有何別耶。由是未敢",
    "X13n0287_002:0562c15": "認為本元心地。(〔吳興云〕前破妄心。已責因聲分別之性。今重以緣心為問。欲顯真性",
    "X13n0287_002:0562c16": "無能所之相也。既於緣心。已離麤執。是故但言未敢認為本元心地。下文指月喻等。略揀所緣之法。能緣",
    "X13n0287_002:0562c17": "之心。真體可見矣)。(△〔溫陵云〕因聞法音。悟玅明心。本來圓滿。了無遺失。故云。常住心地。然猶尚以能聞緣",
    "X13n0287_002:0562c18": "心。為所悟本性。此固常情疑混。根於心而難拔者。故願佛與拔也)。(△〔私謂〕阿難此問騰疑。全為緣心聽法。",
    "X13n0287_002:0562c19": "故曰。徒獲此心者。徒獲此聽法之緣心也。近代諸師。躡上作解。皆云。徒獲此圓滿妙心。若獲妙心。即已獲",
    "X13n0287_002:0562c20": "法身矣。安得却言未認本元。既云悟妙明心。復云未認本元。正謂已悟而未敢認也。下文佛答。單揀緣心",
    "X13n0287_002:0562c21": "則問義可知)言圓音者。以佛一一語言。徧窮生界。而其",
    "X13n0287_002:0562c22": "音韻常不雜亂。如起信疏解(〔彼疏云〕圓音一演。異類等解。一音及圓音",
    "X13n0287_002:0562c23": "有二。一如來說一切法。無不顯了。故名圓音。華嚴云。如來於一語言中。演出無邊契經海。二如來同一切",
    "X13n0287_002:0562c24": "音。故云圓音。華嚴云。一切眾生語言法。一言演說盡無餘。以一切音即一音。故云一音。一音即一切音。故",
    "X13n0287_002:0563a01": "云圓音。若音不徧。則是音非圓。若音等徧。失其韻曲。則是圓非音。今不壞曲而等徧。不動徧而差韻。此是",
    "X13n0287_002:0563a02": "如來圓音。非識心思量境界)。([?∴]二如來約喻顯釋二)。([○@(?∴)]一指定其非)。",
    "X13n0287_002:0563a03": "佛告阿難。汝等尚以緣心聽法。此法亦緣。非得法性。",
    "X13n0287_002:0563a04": "〔宗鏡〕阿難尚認緣心聽佛說法音。以為常住真",
    "X13n0287_002:0563a05": "心。取佛定旨。佛言。若執因緣心聽。只得因緣法。以",
    "X13n0287_002:0563a06": "法隨心變。境逐心生故。(〔持心梵天所問經云〕眼耳鼻舌身意。無所流間。乃曰",
    "X13n0287_002:0563a07": "聽經若以緣心聽法。則隨境界流。逐因緣轉。皆為不了自法。遂令內外緣分)【疏】因聲而",
    "X13n0287_002:0563a08": "有分別。此分別性。即是生滅。淨名云。無以生滅心",
    "X13n0287_002:0563a09": "行。說實相法。說既不可。聽豈可耶。緣心者。但緣語",
    "X13n0287_002:0563a10": "言文字。故云非得法性(〔真際云〕以能緣心緣佛法音。認為自性。非自性也。以",
    "X13n0287_002:0563a11": "此法音。但是所緣聲教故)。(△〔桐洲注〕此法亦緣。以說法音。亦前塵故)。(○〔引證〕〔宗鏡云〕問。耳聞說法時。總具",
    "X13n0287_002:0563a12": "幾識。答。具三識。第八先託佛無漏聲名句文。為本質了。耳識緣聲。意識同時緣名句文等。方得名聞)。([○@(?∴)]二",
    "X13n0287_002:0563a13": "喻顯其失二)。([○@卍]一執指忘月斥認能詮二)。([?(○/○)]一喻二)。([│/○]一指月雙迷)。",
    "X13n0287_002:0563a14": "如人以手指月示人。彼人因指。當應看月。若復觀指。",
    "X13n0287_002:0563a15": "以為月體。此人豈唯亡失月輪。亦亡其指。何以故。以",
    "X13n0287_002:0563a16": "所標指。為明月故。",
    "X13n0287_002:0563a17": "〔宗鏡〕三乘十二分教。如標月指。若能見月。了知",
    "X13n0287_002:0563a18": "所標。若因教明心。從言見性。則知言教如指。心性",
    "X13n0287_002:0563a19": "如月。真悟道者。終不滯言。實見月人。更不存指。或",
    "X13n0287_002:0563a20": "看經聽法。不一一消歸自己。但逐文句名身而轉。",
    "X13n0287_002:0563a21": "即是觀指以為月體。豈惟不見自性。亦且不辨教",
    "X13n0287_002:0563a22": "文。指月雙迷。教觀俱失。故云乃至亦亡其指【疏】指",
    "X13n0287_002:0563a23": "喻能詮言教。月喻所詮真理。若欲見月。須亡指以",
    "X13n0287_002:0563a24": "觀之。若欲見性。須亡言而體之。不能亡言。豈能見",
    "X13n0287_002:0563b01": "性。不能遺指。豈識月輪。圓覺云。修多羅教。如標月",
    "X13n0287_002:0563b02": "指。若復見月。了知所標。畢竟非月。一切如來種種",
    "X13n0287_002:0563b03": "言說。開示菩薩。亦復如是(〔彼疏云〕見月須藉指端。悟心須假佛教。因指見",
    "X13n0287_002:0563b04": "月。見月忘指。因教筌心。悟心忘教。存指則失真月。執教則失本心)。(△〔智論云〕語以釋義。義非語也。如人以",
    "X13n0287_002:0563b05": "指指月。以示惑者。惑者視指而不視月。人語之言。我以指指月。汝何看指而不視月。此亦如是。語為義指。",
    "X13n0287_002:0563b06": "語非義也)。([│/○]二明暗俱失)。",
    "X13n0287_002:0563b07": "豈惟亡指。亦復不識明之與暗。何以故。即以指體。為",
    "X13n0287_002:0563b08": "月明性。明暗二性。無所了故。",
    "X13n0287_002:0563b09": "〔宗鏡〕又既亡其指。非唯不了自心之真妄。亦乃",
    "X13n0287_002:0563b10": "不識教之遮表。錯亂顛倒。莫辨方隅。猶鳥言空。如",
    "X13n0287_002:0563b11": "鼠云即。似形音響。豈合正宗。故云豈惟亡指等【疏】",
    "X13n0287_002:0563b12": "言教屬有為無記。故暗。真理屬無為性善。故明。能",
    "X13n0287_002:0563b13": "喻可解(〔孤山云〕教是聲塵。故如暗。理是真心。故如明)。([?(○/○)]二合)。",
    "X13n0287_002:0563b14": "汝亦如是。",
    "X13n0287_002:0563b15": "【疏】以法合喻。如上可辨(〔吳興云〕此指月喻。雖遣所標之指。正揀能緣之心。以",
    "X13n0287_002:0563b16": "阿難云。現以緣心故。由是下文唯破分別之性。但破分別。聞性自顯)。([○@卍]二客去主留責滯緣想二)。([?(○/○)]一約",
    "X13n0287_002:0563b17": "法喻順推有體三)。([│/○]一法)。",
    "X13n0287_002:0563b18": "若以分別。我說法音。為汝心者。此心自應。離分別音。",
    "X13n0287_002:0563b19": "有分別性。",
    "X13n0287_002:0563b20": "〔孤山〕如前文云。若離前塵。有分別性。即汝真心。",
    "X13n0287_002:0563b21": "既離塵無體。自知是妄也【疏】若因佛說法。生分別",
    "X13n0287_002:0563b22": "心。此分別心。本無自性。故屬緣塵。隨塵有無。非是",
    "X13n0287_002:0563b23": "常住。但如其客。",
    "X13n0287_002:0563b24": "([│/○]二喻)。",
    "X13n0287_002:0563c01": "譬如有客。寄宿旅亭。蹔止便去。終不常住。(緣上不住名客)而",
    "X13n0287_002:0563c02": "掌亭人。都無所去。名為亭主(住名主人)。",
    "X13n0287_002:0563c03": "【疏】此明緣心隨境往來。真心湛然常住。以客喻妄。",
    "X13n0287_002:0563c04": "以主喻真。",
    "X13n0287_002:0563c05": "([│/○]三合)。",
    "X13n0287_002:0563c06": "此亦如是。若真汝心。則無所去(牒上常住心地)。",
    "X13n0287_002:0563c07": "【疏】下經云。聲無既無滅。聲有亦非生。生滅二圓離。",
    "X13n0287_002:0563c08": "是則常真實。",
    "X13n0287_002:0563c09": "([?(○/○)]二約緣塵反責無性三)。([│/○]一例成無性)。",
    "X13n0287_002:0563c10": "云何離聲無分別性。(依宗鏡應點屬上段)斯則豈唯聲分別心。",
    "X13n0287_002:0563c11": "分別我容。離諸色相。無分別性。",
    "X13n0287_002:0563c12": "〔資中〕客喻妄心蹔止。主喻真心不去。云何離聲",
    "X13n0287_002:0563c13": "無分別性。責任妄也【疏】緣心若是真性。應如其主。",
    "X13n0287_002:0563c14": "何得隨聲來去。以離聲時。無分別故。豈同真心。周",
    "X13n0287_002:0563c15": "徧法界。湛然常住〔資中〕以聲例色。相從而說。非",
    "X13n0287_002:0563c16": "但聲分別心。離聲無體。色分別心。離色相外。亦無",
    "X13n0287_002:0563c17": "其體【疏】隨聲之心既然。隨色之心亦爾。故云豈唯",
    "X13n0287_002:0563c18": "等(〔溫陵云〕斯則下。躡阿難之意廣明也。聲分別心。指聲上緣心。即悟佛法音者也。分別我容。謂色上緣",
    "X13n0287_002:0563c19": "心。即允所瞻仰者也)。○〔宗鏡釋〕又定緣佛聲音。是自心者。",
    "X13n0287_002:0563c20": "若說法聲斷時。分別心應滅。此心如客。不常住故。",
    "X13n0287_002:0563c21": "是以若實真心。不逐他心而起分別。湛然恒照。性",
    "X13n0287_002:0563c22": "自了故。如掌亭人都無所去。云何離聲無分別性。",
    "X13n0287_002:0563c23": "此須得旨。親見性時。方知離聲色諸緣。性自常住。",
    "X13n0287_002:0563c24": "不假前塵所起知見(〔融室云〕前云。此心即應離諸一切色香味觸。別有自性。故",
    "X13n0287_002:0564a01": "以生滅心喻客。以不生滅分別性喻主。若言無分別性。則法喻不齊。且客之與主。相因而立。因主而客。因",
    "X13n0287_002:0564a02": "客而主。實性妄心亦然。但客去主存。妄心有滅。而實性不滅。故合法云。若汝真心。則無所去。云何言得離",
    "X13n0287_002:0564a03": "聲而無分別性在)。(△〔通釋〕云何離聲無分別性一句。宗鏡科點屬上段。尅定真心。離聲有分別性。此表句",
    "X13n0287_002:0564a04": "也。資中長水點屬下段。審定緣心。離心無分別性。此遮句也。科段雖有少別。總明真心是主。離分別性。其",
    "X13n0287_002:0564a05": "歸一也。吳江行師。依宗鏡消文。意明離分別音聲。有不生滅分別真性。即常住真心也。無分別性。即屬外",
    "X13n0287_002:0564a06": "道冥諦。下文所揀者也。行師揀異長水。亦有理在。然行師一向定執離塵有體。第一卷離塵分別章中。彼",
    "X13n0287_002:0564a07": "注即云。耳根緣塵。因聲分別。不可謂離塵別無全性在。則又不順宗鏡也。今於前義。定依永明長水古釋。",
    "X13n0287_002:0564a08": "融室之文。姑舍是爾)。([│/○]二指同外宗)。",
    "X13n0287_002:0564a09": "如是乃至。分別都無。非色非空。拘舍離等。昧為冥諦。",
    "X13n0287_002:0564a10": "〔孤山〕如是。指上聲色。乃至。例餘四塵。分別都無。",
    "X13n0287_002:0564a11": "謂分別六塵之心。皆離塵無性也。(〔溫陵云〕即兼舉六塵緣影。皆無",
    "X13n0287_002:0564a12": "自性也)【疏】前舉色聲。顯心無體。亦合徧歷香味觸法。",
    "X13n0287_002:0564a13": "今此超過。故云乃至分別都無。不可見。故非色。緣",
    "X13n0287_002:0564a14": "會有。故非空。(〔溫陵云〕一切皆無。故非色。對緣妄有。故非空。既非色空。冥然莫辨。於是外",
    "X13n0287_002:0564a15": "道昧為冥諦)言冥諦者。或云冥性。或云自性。(〔智論云〕外道通力。至",
    "X13n0287_002:0564a16": "八萬劫。八萬劫外。冥然不知。謂為冥諦。從此覺知初立。故名冥諦)梵云僧伽。此云",
    "X13n0287_002:0564a17": "數論。(〔唯識疏云〕僧伽。此翻為數。數即慧數。數度諸法根本立名。從數起論。名為數論。本源即是",
    "X13n0287_002:0564a18": "迦毗羅造)立二十五諦。最初一諦。名為冥性。計以為常。",
    "X13n0287_002:0564a19": "(〔百論云〕迦毗羅言。一者從冥初生覺。過八萬劫前冥然不知。最初中陰初起。以宿命力。恒憶想之。名為冥",
    "X13n0287_002:0564a20": "諦。亦云世性。謂世間眾生。由冥初而有。即世間本性也。亦曰自然。無所從故。從此生覺。亦名為大。即中陰",
    "X13n0287_002:0564a21": "識也)第二十五。名為神我。亦計為常。(從覺生我心。從我心生五微塵。",
    "X13n0287_002:0564a22": "從五微塵生五大。從五大生十一根。神為主常覺相。居中常住。不壞不敗。攝受諸法。凡二十四諦。即是我",
    "X13n0287_002:0564a23": "所。皆依神我。名為主諦。能所合論。即二十五)我思勝境。冥性即變二十",
    "X13n0287_002:0564a24": "三諦。為我受用。我既受用。為境纏縛。不得解脫。我",
    "X13n0287_002:0564b01": "若不思。冥諦不變。既無纏縛。我即解脫。名為涅槃。",
    "X13n0287_002:0564b02": "如別處說。拘舍梨者。非即數論。是彼類耳。趣爾舉",
    "X13n0287_002:0564b03": "也(迦毗羅是僧佉論師。六師元祖。拘舍梨等。是其支派。故云彼類。趣爾舉也)。(○〔宗鏡云〕若非色非空。都",
    "X13n0287_002:0564b04": "無分別。不見性之人。到此之時。即全歸斷滅。便同外道。拘舍離等。己眼不開。昧為冥諦。以冥寂暗昧無知。",
    "X13n0287_002:0564b05": "以為至極。從此復立二十五諦。迷真實心。求外道種。或有禪宗不得旨者。法學起空見人。多拂心境俱空。",
    "X13n0287_002:0564b06": "執無分別。將狂解痴盲。以為至道。然非因緣求法性。滅妄心取真心。則增上慢人。初學之者。不同雷同。應",
    "X13n0287_002:0564b07": "須甄別)。(△〔雪浪云〕非色非空。昧為冥諦者。猶云分別都空。正是阿賴耶識。拘舍梨等昧為冥諦也。若云不",
    "X13n0287_002:0564b08": "見緣有。翻同正諦)。(△〔海印云〕離外五塵。故非色。執內為我。故非空。此正八識昏昧之體。緣塵分別者。乃七",
    "X13n0287_002:0564b09": "識為意之根。故有分別。若離外塵無緣。即內緣八識為內自我。故外道計此為神我。立為冥初主諦。此尚",
    "X13n0287_002:0564b10": "非真。況分別緣塵者乎)。([│/○]三結責非主)。",
    "X13n0287_002:0564b11": "離諸法緣。無分別性。則汝心性。各有所還。云何為主。",
    "X13n0287_002:0564b12": "【疏】真心如主。妄想如客。客有來去。主無移動。若緣",
    "X13n0287_002:0564b13": "法塵。無分別性。顯汝心性。隨塵各還。是則為客。云",
    "X13n0287_002:0564b14": "何名主(〔融室云〕聲塵因聲而有。則還於聲。乃至意識因法界有。則還於法塵。汝之心性。但如",
    "X13n0287_002:0564b15": "其客。汝之主人。竟何所在)。(△〔私謂〕上言豈唯聲分別心。分別我容者。此就五塵。明分別也。故結云。離諸色",
    "X13n0287_002:0564b16": "相。無分別性。次言如是乃至分別都無等。此就法塵明分別也。以外道冥諦已離五塵分別。然所謂分別",
    "X13n0287_002:0564b17": "都無。非色非空者。正屬法緣分別。昧為冥諦而不。自知也。故結云。離諸法緣。無分別性。既離六塵。都無分",
    "X13n0287_002:0564b18": "別性。則可還者。是客非主明矣。故結責則汝心性云云。二段文敵對標顯。非但判邪宗也)。(△〔合釋〕宗鏡科",
    "X13n0287_002:0564b19": "此段。連下文阿難言為一章。則向下廣辨八還。文不孤起。學者當知)。(◑二示見性無還二)。([?∴]一阿難承前",
    "X13n0287_002:0564b20": "敘難)。",
    "X13n0287_002:0564b21": "阿難言。若我心性。各有所還。則如來說妙明元心云",
    "X13n0287_002:0564b22": "何無還。唯垂哀愍。為我宣說。",
    "X13n0287_002:0564b23": "【疏】心性之言。通於真妄。阿難執者是妄。如來示者",
    "X13n0287_002:0564b24": "是真。今以所執之生滅。疑於所示之妙明。故云。則",
    "X13n0287_002:0564c01": "如來說云何無還。還猶滅也(〔補遺〕八義說還。取復歸之義。長水作滅義",
    "X13n0287_002:0564c02": "消之。如日有明。日去明滅。是明復歸於日矣。分別之處。能生緣攬。分別心亡。緣攬隨滅。一室之空。有虛通",
    "X13n0287_002:0564c03": "之用。盡實以物。空亡而虛通亦滅。則虛還空矣〔私謂〕還猶去也。還之與去。皆有客義。蹔止便去。終不常住。",
    "X13n0287_002:0564c04": "有還義也。如掌亭人。都無所去。無還義也)。(△〔吳興云〕此問真性云何無還。向下別指見精為不還者。前文",
    "X13n0287_002:0564c05": "已說。如是見性是心非眼故。然其見精。真妄猶雜。所以廣約緣廣揀出真性。披沙若盡。金體自純)。(○〔合釋〕",
    "X13n0287_002:0564c06": "〔熏聞云〕此下廣揀緣塵之見二。初相待簡。二絕待簡。初一明還不還。二明物非物。三明徧不徧。四明是非",
    "X13n0287_002:0564c07": "是。此相待簡也。次下我非文殊等文。答絕待意也)。([?∴]二如來約相對辨三)。([○@(?∴)]一約權標指以許說)。",
    "X13n0287_002:0564c08": "佛告阿難。且汝見我。見精明元。",
    "X13n0287_002:0564c09": "【疏】且者權宜之辭。權指阿難能見之心。為明元也",
    "X13n0287_002:0564c10": "(〔孤山云〕由慶喜未了妙心無還。如來以見性類通。俾其一根反妄。六趣歸真也。見精明元。即同匿王。觀河",
    "X13n0287_002:0564c11": "之見。雖異緣塵。而猶帶妄。妄依真起。故曰明元)。(△〔吳興云〕妙心無朕。發悟良難。故託見精。方便指示)。(△〔直",
    "X13n0287_002:0564c12": "解云〕見精。即眼家映色之性。明淨無滓。故名見精。明元者。即精體。此點光明。元是本具。不從日月燈光借",
    "X13n0287_002:0564c13": "來。故曰明元。明淨。元本也。此是第八識見分。雖分為六。只一精明。故六處皆號明元)。",
    "X13n0287_002:0564c14": "此見雖非妙精明心。如第二月。非是月影。汝應諦聽。",
    "X13n0287_002:0564c15": "今當示汝無所還地。",
    "X13n0287_002:0564c16": "【疏】此之明元。非本真性。其猶揑目所見之月。本無",
    "X13n0287_002:0564c17": "所有。非月影者。非水中之影也。水中月影。從真月",
    "X13n0287_002:0564c18": "降。可喻妙應。感而遂通。揑目所觀。全體虗妄。從病",
    "X13n0287_002:0564c19": "眼生。堪喻妄見。本不可得。只就此見。權示無還也",
    "X13n0287_002:0564c20": "(〔孤山云〕二月由捏目而成。見精由迷真而起。既分能所。豈達一如。不捏目。則真月宛然。亡能所。則真心可",
    "X13n0287_002:0564c21": "了)。(△〔吳興云〕此雖屬妄。切近於真。如第二月。取譬非遠（〔海印云〕此雖非真以元係真如所變切近於真如",
    "X13n0287_002:0564c22": "第二月不離月體非若水中月影端有二相也）應知此見。亦是前來緣塵分別之見。但緣塵分別之性。則",
    "X13n0287_002:0564c23": "破云有還。緣塵能見之性。則示云無還。如下文云。汝今徧觀此會聖眾。其目周視。但如鏡中。無別分析。此",
    "X13n0287_002:0564c24": "即見精也。即第二月也。即能見之性不還者也。又云。汝識於中次第標指。此是文殊等。即緣塵分別也)。(△",
    "X13n0287_002:0565a01": "〔定林云〕見精明元者。見受識精。又受覺明。以有見根。根首為元也。既為見元。不可互用。即非妙精明心。故",
    "X13n0287_002:0565a02": "如第二月。所謂第一月者。本覺所現妙精明心也。所謂月影者。相見無性。見聞覺知也。若無真月。則無第",
    "X13n0287_002:0565a03": "二月。亦無月影。第二月依真月旁出。故如見元。月影離月別見。故如相見。相見待緣。如影待月。與俱生滅。",
    "X13n0287_002:0565a04": "見元雖妄。不待外緣。但無見勞。則滅此妄。見精明元。如第二月。尚不可還。則妙精明心。如一月真。其不可",
    "X13n0287_002:0565a05": "還明矣。見精明元。即是見性。性見覺明。妙德瑩然。而以見元譬第二月者。若背本起見。即捏所成月。若了",
    "X13n0287_002:0565a06": "見唯心。不背本明。即所謂彼見真精。見非眚者)。(△〔融室云〕汝之見我。能見見精。此見雖妄。非是妙精明心。",
    "X13n0287_002:0565a07": "如第二月。非月非影（故下文云非體非影）亦復一月即是真月。能見即是真精。故誡諦觀。示無還地（此見",
    "X13n0287_002:0565a08": "已下一十六字連作一句讀其義自見）)。(△〔私謂〕圓覺云。譬彼病目。見空中華。及第二月。圭山釋云。空本無",
    "X13n0287_002:0565a09": "華。天唯一月。此中二月。諸師多解。孤山謂真月喻真心。第二月喻見精。水影喻緣塵分別。則是經唯一月。",
    "X13n0287_002:0565a10": "此有三月也。長水謂水中月影從真月降。則是經唯一月真。此有二月真也。吳興駮非水影。却言即是月",
    "X13n0287_002:0565a11": "影。則是經言非是月影。却謂真是月影也。又謂屬妄切真。如第二月。則是空非無華。天別有月也。介甫竪",
    "X13n0287_002:0565a12": "義。略同孤山。海印懸鏡。全依淨覺。經云。但一月真。中間自無是月非月。佛自料簡。故應無惑。融室引經文。",
    "X13n0287_002:0565a13": "如第二月。非體非影以釋此文。欲言其真。則非月體也。欲言其妄。則非月影也。見精妙性。二義具含。詮解",
    "X13n0287_002:0565a14": "之妙。無尚於斯)。([○@(?∴)]二約境可還以明辨二)。([○@卍]一明境有還二)。([?(○/○)]一列八境)。",
    "X13n0287_002:0565a15": "阿難。此大講堂。洞開東方。(西國堂舍皆面東)日輪昇天。則有",
    "X13n0287_002:0565a16": "明曜。中夜黑月。雲霧晦暝。則復昏暗。戶牖之隟。則復",
    "X13n0287_002:0565a17": "見通。牆宇之間。則復觀壅。分別之處。則復見緣。頑虗",
    "X13n0287_002:0565a18": "之中。徧是空性。鬱[土*孛]之像。則紆昏塵。澄霽斂氛。又觀",
    "X13n0287_002:0565a19": "清淨。",
    "X13n0287_002:0565a20": "【疏】舉此明暗通塞。空有染淨。八種之相。皆仗因訖",
    "X13n0287_002:0565a21": "緣以立其像也(別本疏云。經列八種塵相。今以八字收束)。(△〔真際云〕欲求無還之性。",
    "X13n0287_002:0565a22": "先指可還之相)。(△又云。此五約心所分別處。即是見緣。此境則通〔吳興云〕七緣皆約能映色根。唯分別緣。",
    "X13n0287_002:0565a23": "則於七境。而起分別。經文列在中間。通上下也〔補遺云〕分別。即前塵分別。見緣。指種種異相。對下頑虗空",
    "X13n0287_002:0565a24": "性。有境分別。無境成空。在八相中。乃空有一雙。此之緣攬。因分別生。故下云。緣還分別。按經文八相平列。",
    "X13n0287_002:0565b01": "竹菴揀二師為當)。(△〔二楞云〕大講堂。表妙明元心不動之體。以此堂中。戶牖開豁。明來明見。暗來暗見。八",
    "X13n0287_002:0565b02": "相皆然。妙明心地。亦復如是)。([?(○/○)]二明各還)。",
    "X13n0287_002:0565b03": "阿難。汝咸看此。諸變化相。吾今各還。本所因處。云何",
    "X13n0287_002:0565b04": "本因。阿難。此諸變化。明還日輪。何以故。無日不明。明",
    "X13n0287_002:0565b05": "因屬日。是故還日。暗還黑月。通還戶牖。壅還牆宇。緣",
    "X13n0287_002:0565b06": "還分別。頑虗還空。鬱[土*孛]還塵。清明還霽。則諸世間一",
    "X13n0287_002:0565b07": "切所有。不出斯類。",
    "X13n0287_002:0565b08": "【疏】此之八境。既從緣有。還從緣無。有去有來。非同",
    "X13n0287_002:0565b09": "真見。",
    "X13n0287_002:0565b10": "([○@卍]二示見無還三)。([?(○/○)]一標)。",
    "X13n0287_002:0565b11": "汝見八種。見精明性。當欲誰還。",
    "X13n0287_002:0565b12": "【疏】能觀八種之見。名為見精明性。既非緣生。當還",
    "X13n0287_002:0565b13": "何所。豈同八境。各有所歸(〔紫柏云〕八者可還。皆前塵耳。唯能見八者不可",
    "X13n0287_002:0565b14": "還。見精也)。([?(○/○)]二釋)。",
    "X13n0287_002:0565b15": "何以故。若還於明。則不明時。無復見暗。雖明暗等。種",
    "X13n0287_002:0565b16": "種差別。見無差別。",
    "X13n0287_002:0565b17": "【疏】真見離緣。緣還見在。若隨境去。後更誰觀。境自",
    "X13n0287_002:0565b18": "有差。見且無別(〔溫陵云〕若見性可還。各隨一相去。則不見諸相。諸相自差。見性無別。",
    "X13n0287_002:0565b19": "結示無還。所謂萬象之中獨露身也)。(△〔桐洲注〕正辨無還之見。即是見精。故曰。見精明性。當欲何還)。([?(○/○)]三",
    "X13n0287_002:0565b20": "結)。",
    "X13n0287_002:0565b21": "諸可還者。自然非汝。不汝還者。非汝而誰。",
    "X13n0287_002:0565b22": "【疏】八境可還。自非汝見。汝不還性。正是汝真。此若",
    "X13n0287_002:0565b23": "非真。孰為真耶(〔孤山云〕唯有見精。自然屬汝。的非他物。故云非汝而誰)。(△〔吳興云〕見",
    "X13n0287_002:0565b24": "性不還。猶喻二月。此見屬妄。將亦須還。唯有真月。所喻真性。誠不還耳。下文云。但一月真。中間自無是月",
    "X13n0287_002:0565c01": "非月。又云。見見之時。見非是見。豈非此見。亦可還乎。問此還何所。答。還無明也。由無明故而有能見。無明",
    "X13n0287_002:0565c02": "若破。此見即還。起信云。若離業識。則無見相。厥旨顯然矣。因無明故而有業識（即阿賴耶體）由業識故。乃",
    "X13n0287_002:0565c03": "有轉識。轉識即能見相也。是知無明若破。業轉俱亡)。(△〔私謂〕不汝還者。猶左傳云。不汝暇疵也。孤山云。猶",
    "X13n0287_002:0565c04": "言汝不還也。句法失之遠矣。房相潤文。多糅外書。此文與噬齊無及。皆糅左傳也)。([○@(?∴)]三就實彰迷以結責)。",
    "X13n0287_002:0565c05": "則知汝心。本妙明淨。汝自迷悶。喪本受輪。於生死中。",
    "X13n0287_002:0565c06": "常被漂溺。是故如來。名可憐慜。",
    "X13n0287_002:0565c07": "〔宗鏡〕故知一切眾生。即今見精明心。非定真妄。",
    "X13n0287_002:0565c08": "昧之即鹿。明之即妙。只於八種不還之中。了了見",
    "X13n0287_002:0565c09": "性常住。(〔孤山云〕若了見性無還。則識真心常住。以了境惟心現。能所兩亡。即是真心。如不揑目。即",
    "X13n0287_002:0565c10": "是真月)云何隨境流轉。失本真常。永沒苦輪。常漂死",
    "X13n0287_002:0565c11": "海。阿難示起疑心。寄破情執。如來微細開演。直指",
    "X13n0287_002:0565c12": "覺源。可謂不易凡身。頓成聖體。現於生滅。顯出真",
    "X13n0287_002:0565c13": "常。宗鏡明文。全證於此【疏】前將八境。以對妄見。權",
    "X13n0287_002:0565c14": "示無還。由是則知本妙明心。未嘗生滅。(〔熏聞云〕不汝還者。非",
    "X13n0287_002:0565c15": "汝而誰。正示見精明元。則知汝心本妙明淨。例顯妙精明心也。)本有真性。迷而不",
    "X13n0287_002:0565c16": "知。却執緣塵。自取流浪。如前文云。由汝無始。至于",
    "X13n0287_002:0565c17": "今生。認賊為子。失汝元常。故受輪轉。然雖權指。意",
    "X13n0287_002:0565c18": "顯即是。以末不離本故(〔私謂〕長水云。即就此見。權示無還。次云。然雖權指。意",
    "X13n0287_002:0565c19": "顯即是。權指者。見精明元。第二月也。即是者。見精明性。見性無還。但一月也。若無一月真。則無第二月。故",
    "X13n0287_002:0565c20": "云末不離本。明暗通塞之見。各有所還。捏目一放。則第二月亦還月輪矣。月輪唯一。故云但一月真。即未",
    "X13n0287_002:0565c21": "可言有第一月也。故曰。不可還者。非汝而誰。而捨權指之文。別有即是也。汝自迷悶。由未敢認為本元心",
    "X13n0287_002:0565c22": "地故)。(◑三約體用重明二)。([?∴]一伸問)。([?∴]二答釋)。",
    "X13n0287_002:0565c23": "阿難言。我雖識此見性無還。云何得知是我真性。",
    "X13n0287_002:0565c24": "【疏】阿難問意。前對八境。權指妄見。有無還義。因是",
    "X13n0287_002:0566a01": "識得本元真性。不生不滅。為復只此。表知性常。為",
    "X13n0287_002:0566a02": "更有義。別得真妄。故云云何得知等(〔吳興云〕如云。雖識二月。何",
    "X13n0287_002:0566a03": "謂真月)。(△〔寂音云〕阿難於是。證知妙精明體。徧滿清淨。究竟寂滅。然尚有憂。曰。何憂乎。憂此真精明體。與",
    "X13n0287_002:0566a04": "佛眾生平等。同時證知。不能分辨。使不相和。欲令如目前所覩之物。樅然不惑。故云云何得知等)。(△〔私謂〕",
    "X13n0287_002:0566a05": "前雖已悟妙圓心地。猶未敢認。今又悟見性無還。請問云何得知是我真性。此則確指無還之真性。是常",
    "X13n0287_002:0566a06": "住本元心地。而決定尅認之辭也。豈有如今師所斥。阿難此時。尚未捨緣心。認有昭昭靈靈一物。現在目",
    "X13n0287_002:0566a07": "前。喚作本性。墮鬼窟中活計者哉。次下云。若此見性。必我非餘。又云。若此見精。必我妙性等。皆是因見性。",
    "X13n0287_002:0566a08": "悟真性。騰疑委辨。抑揚搜剔。而學人多方計度。殆如魘夢中人。却評泊寤人語言耳)。(○〔合釋〕【疏】向下更約",
    "X13n0287_002:0566a09": "用有優劣體無差異。用約人辨。體對物論。斯則前後三義以辨真也。一顯無生滅。二明有勝用。三示無差",
    "X13n0287_002:0566a10": "別。故此答釋。分為二科)。([○@(?∴)]一約用優劣以廣明)。",
    "X13n0287_002:0566a11": "佛告阿難。吾今問汝。今汝未得無漏清淨。承佛神力。",
    "X13n0287_002:0566a12": "見於初禪。得無障礙。",
    "X13n0287_002:0566a13": "【疏】得初果證。方斷分別。故云未得無漏。(〔熏聞云〕清淨無漏者。",
    "X13n0287_002:0566a14": "近謂四果。遠謂圓真。據理而言。唯圓無漏得真天眼)自無定力。假他而見。故",
    "X13n0287_002:0566a15": "云承佛神力。(〔融室云〕阿難但證初果。越六欲諸天。得見色界初禪。佛神力故)借通",
    "X13n0287_002:0566a16": "令見者。意欲阿難。信知自己。見之真用。有若是也。",
    "X13n0287_002:0566a17": "色界之首。梵眾梵輔大梵。俱名初禪(〔補遺云〕准小羅漢見小千。",
    "X13n0287_002:0566a18": "今阿難見初禪。乃小千之分齊。初果而能見者。佛之力也。若只單見一初禪。自力可辦也)。",
    "X13n0287_002:0566a19": "而阿那律見閻浮提。如觀掌中菴摩羅果。",
    "X13n0287_002:0566a20": "【疏】阿那律(緣起具第五卷)未入道時。為性多睡。為佛所訶。",
    "X13n0287_002:0566a21": "因是不寢。遂失明耳。佛教修天眼。用見世事。用是",
    "X13n0287_002:0566a22": "修得。見三千界。如觀掌果。(〔淨名經〕阿那律答嚴淨梵王。吾見此釋迦牟尼",
    "X13n0287_002:0566a23": "佛土三十大千世界。如觀掌中菴摩勒果)大論所明。大阿羅漢見小千",
    "X13n0287_002:0566a24": "界。大辟支見百佛界。諸佛見一切佛土。那律獨見",
    "X13n0287_002:0566b01": "大千者。以彼偏脩作意數故。於諸聲聞天眼第一。",
    "X13n0287_002:0566b02": "(作意憶數脩天眼。亦詳第六卷)今言閻浮者。以大千皆有閻浮。以",
    "X13n0287_002:0566b03": "別顯總。亦不相違(〔熏聞云〕那律見大千。而云閻浮者。且從近示。閻浮提從樹得名。",
    "X13n0287_002:0566b04": "無故不翻。華嚴云。一切閻浮提。皆言佛在中。又按大論云。大阿羅漢長老阿泥羅豆。暫觀見小千世界。諦",
    "X13n0287_002:0566b05": "觀得二千世界。辟支佛。暫觀得二千世界。諦觀得三千世界。又云。大羅漢小用心見二千世界。大用心見",
    "X13n0287_002:0566b06": "三千大千世界。依諸經論。天眼所見世界。互互不同。未敢詳定)。(○〔釋文〕肇公云。菴摩勒果。形似檳榔。食之",
    "X13n0287_002:0566b07": "除風冷。時手執此果。即以為喻。翻譯集。肇曰。此言柰也。略疏云。又翻難分別。似桃非桃。似柰非柰。又云生",
    "X13n0287_002:0566b08": "熟難分)。",
    "X13n0287_002:0566b09": "諸菩薩等。見百千界。",
    "X13n0287_002:0566b10": "【疏】初地菩薩見百佛土。二地見千世界。乃至十地。",
    "X13n0287_002:0566b11": "見無量不可說佛剎微塵數世界(〔熏聞云〕諸菩薩等。等取緣覺。大",
    "X13n0287_002:0566b12": "論明支佛天眼。亦見百千世界)。",
    "X13n0287_002:0566b13": "十方如來。窮盡微塵。清淨國土。無所不矚。",
    "X13n0287_002:0566b14": "【疏】佛具五眼三智。所見窮盡法界。已上四位。堦級",
    "X13n0287_002:0566b15": "所見。淺深不同。葢真見之用。隨證所得。漸明漸遠",
    "X13n0287_002:0566b16": "也。(○〔引證〕〔維摩詰言〕有佛世尊。得真天眼。常在三昧悉見諸佛國。不以二相。肇曰。真天眼。謂如來法身",
    "X13n0287_002:0566b17": "無相之目也。二乘在定則見。出定不見。如來未嘗不定。未嘗不見。故常在三昧也)。",
    "X13n0287_002:0566b18": "眾生洞視。不過分寸。",
    "X13n0287_002:0566b19": "【疏】隔紙膜。不見外物。隔皮膚。不見五藏。豈同前聖",
    "X13n0287_002:0566b20": "真見之用。斯則真見妄見。前後五重。條然可辨。而",
    "X13n0287_002:0566b21": "云。云何得知是我真性。胡不察焉(〔溫陵云〕四聖六凡。見量雖異。見",
    "X13n0287_002:0566b22": "性不殊。皆可即物像而決擇也)。(△〔二楞云〕見初禪。有學人慧眼見量也。見閻浮。無學人天眼見量也。見百",
    "X13n0287_002:0566b23": "千。菩薩法眼見量也。見微塵。佛眼見量也。見分寸。眾生肉眼見量也。五眼不同。五量亦異。都是八識現量",
    "X13n0287_002:0566b24": "見精所矚。以見精緣現量境。不生分別處。即是真性今欲阿難揀擇。故先標五種現量也)。([○@(?∴)]二約體非物",
    "X13n0287_002:0566c01": "以廣辨二)。([○@卍]一正辨見體非物二)。([?(○/○)]一標塵)。",
    "X13n0287_002:0566c02": "阿難。且吾與汝。觀四天王。所住宮殿。中間徧覽水陸",
    "X13n0287_002:0566c03": "空行。雖有昏明。種種形像。無非前塵分別留礙。",
    "X13n0287_002:0566c04": "【疏】分別者。差別也。或可前塵留礙。即是所分別之",
    "X13n0287_002:0566c05": "境(〔直解云〕昏是山林樹木。雲霧風霾等。明謂日月星辰等)。(△〔標指〕權與汝觀須彌山半腹。四萬由旬。其",
    "X13n0287_002:0566c06": "中物象)。(△〔矗民世經云〕須彌山半。高四萬二千由旬。有四大天王所居宮殿。須彌山上。有三十三天宮殿。從",
    "X13n0287_002:0566c07": "四天宮。至南海岸。六十四萬里〔婆沙論云〕其中有七種金。是四天王城。聚落悉在其中。下四千由旬。是日",
    "X13n0287_002:0566c08": "月星宿天。於中止住)。([?(○/○)]二勅揀)。",
    "X13n0287_002:0566c09": "汝應於此。分別自他。吾今將汝。擇於見中。誰是我體。",
    "X13n0287_002:0566c10": "誰為物象。",
    "X13n0287_002:0566c11": "【疏】此標勸也。汝應於此所緣境中。試分自他。令其",
    "X13n0287_002:0566c12": "差別。自即見性。他即物象。將請也。誰何也。我今請",
    "X13n0287_002:0566c13": "汝。於所見中。詳而擇之。何者是汝見體。何者是其",
    "X13n0287_002:0566c14": "物象。此正勸令揀。",
    "X13n0287_002:0566c15": "([?(○/○)]三正辨二)。([│/○]一明非見之物是前塵)。",
    "X13n0287_002:0566c16": "阿難。極汝見源。從日月宮。是物非汝。至七金山。周徧",
    "X13n0287_002:0566c17": "諦觀。雖種種光。亦物非汝。漸漸更觀。雲騰鳥飛。風動",
    "X13n0287_002:0566c18": "塵起。樹木山川。草芥人畜。咸物非汝。",
    "X13n0287_002:0566c19": "【疏】極。窮也。研窮汝之見性。自遠至近。所見無非物",
    "X13n0287_002:0566c20": "象。非是汝之見性(〔融室云〕從日月宮觀來下極輪圍。中極萬物。故曰極汝見源)。(△",
    "X13n0287_002:0566c21": "〔侗洲注〕種種光者。如華嚴云。譬如日出。繞須彌山。照七寶山。及寶山間。皆有光景。分別顯現。漸漸者。次第",
    "X13n0287_002:0566c22": "向下觀也)。(△〔中川云〕佛地論說。妙觀察智。有十種因。由三摩波提者。是觀察性故。此智以觀三界為性故。",
    "X13n0287_002:0566c23": "十因者。觀察智以觀世界眾生為建立因。觀器世間為生起因。以觀世界洲渚。日月四天王天乃至梵眾",
    "X13n0287_002:0566c24": "天。為分別因。經云。分別自他。正分別因也。經約順觀。從初禪而下。論約逆觀。從世界而上)。(○〔釋文〕翻譯。彌",
    "X13n0287_002:0567a01": "樓。此云光明。七金山也。金色光明故。西域記云。蘇迷盧。唐言妙高。在大海中。據金輪上。日月之所迴薄。諸",
    "X13n0287_002:0567a02": "天之所游舍。七山七海。環峙環列。毗曇俱舍云。七寶所成。故曰妙出七金山。故名高)。([│/○]二明非物之見是",
    "X13n0287_002:0567a03": "真性)。",
    "X13n0287_002:0567a04": "阿難是諸近遠。諸有物性。雖復差殊。同汝見精。清淨",
    "X13n0287_002:0567a05": "所矚。則諸物類。自有差別。見性無殊。此精妙明。誠汝",
    "X13n0287_002:0567a06": "見性。",
    "X13n0287_002:0567a07": "【疏】物類雖殊。見性常一。不隨境異。即是汝真。此顯",
    "X13n0287_002:0567a08": "真見。平等無差。汝前問云。云何得知是我真性。今",
    "X13n0287_002:0567a09": "明境自差別。見性無殊。由是得知。是汝真性(〔荊公云〕言",
    "X13n0287_002:0567a10": "眾生以至菩薩如來。明見有差別。而見性無殊。言日月宮以至草芥人畜。明物有差別而見性無殊)。(△〔吳",
    "X13n0287_002:0567a11": "興云〕阿難所疑。未識真性。如來所答。豈不顯真。但由見性似在于內。真性必周于外。故指一切物象皆是",
    "X13n0287_002:0567a12": "見精所矚。矚既斯徧。性何攸局。此寄見性之徧。以顯真性之徧。然則肉眼所見。物象森羅。佛眼所觀。真空",
    "X13n0287_002:0567a13": "冥寂。猶恐阿難認此見性。既周外物。仍謂外境。同我能見。是故下文推破)。(△〔海印云〕此正示見精明元也。",
    "X13n0287_002:0567a14": "見乃八識之光。映五塵而了境。前五識初照境時。即名現量。正屬八識精明之體。六七二識。起心分別。便",
    "X13n0287_002:0567a15": "落比非二量。前約八還。破緣塵分別之見。乃見分雜於緣塵之中。特分能所。各有所還。猶屬比量。今約見",
    "X13n0287_002:0567a16": "精而揀緣者。乃單揀相分。謂種種物像是八識所現之緣影。皆八識現量所囑。如鏡中影。影鏡不分。故須",
    "X13n0287_002:0567a17": "楷量以破。揀去相分之緣。而見分自泯。以識體猶存。謂之見精明元。前立二顛倒中。識精元明。能生諸緣。",
    "X13n0287_002:0567a18": "緣所遺者。今約離緣。方顯見精。追破妄緣。至是乃盡。此緣乃八識親相分。為親所緣緣。前見分所揀之緣。",
    "X13n0287_002:0567a19": "乃疎所緣緣。前乃變帶。此乃挾帶。結云。此妙精明。誠汝見性。亦結成識精元明之旨歸也)。(△〔王舜鼎曰〕前",
    "X13n0287_002:0567a20": "言不汝還者。非汝而誰。只此一語。已喚醒認物為己之夢。猶疑云何得知是我真性。所以要勘辨自他。一",
    "X13n0287_002:0567a21": "一皆是物非汝。唯汝見精所囑。未涉比度。現量而知。正是我體。正所云不汝還者。故曰此妙精明。誠汝見",
    "X13n0287_002:0567a22": "性。汝今自疑非汝。只因認物為己。遂爾認見是物。下文重重勘辨。到不見吾不見之地。結云。自然非物。云",
    "X13n0287_002:0567a23": "何非汝。乃委破認物為己。迷己為物之病根也)。([○@(?∴)]二廣破展轉執情二)。([○@卍]一師資能見[牙(必心)+?]緣破三)。([?(○/○)]一正",
    "X13n0287_002:0567a24": "破)。",
    "X13n0287_002:0567b01": "若見是物。則汝亦可見吾之見。",
    "X13n0287_002:0567b02": "【疏】汝若執言。汝能見心。同所見物。亦有差別斯則",
    "X13n0287_002:0567b03": "見即是物。佛之見性。亦合是物。應被汝見(〔真際云〕若汝認",
    "X13n0287_002:0567b04": "見為物。吾見亦同是物。汝應可見)。(△〔融室云〕物象見性。揀擇已明。見性屬汝。終不是物。設若見精是物。則",
    "X13n0287_002:0567b05": "吾與汝。同見物時。吾見亦物。汝亦可以見吾之物。下文即展轉躡破)。(△〔海印云〕由前指萬物以示見精。恐",
    "X13n0287_002:0567b06": "彼云。此見既在目前。歷然可見。云何是我真見。即難破云。若汝見性。同彼外物。歷然可見者。則爾我之見",
    "X13n0287_002:0567b07": "皆是物。如來之見。亦同外物。汝應可見)。(△〔溫陵云〕物則可見。躡上咸物非汝之言重辨也)。(△〔中峰或問〕此",
    "X13n0287_002:0567b08": "段意義重疊。詳陳曲喻。意在破其認物為見之繆。俾其知云。見不是物也)。([?(○/○)]二轉破)。",
    "X13n0287_002:0567b09": "若同見者。名為見吾。吾不見時。何不見吾不見之處。",
    "X13n0287_002:0567b10": "【疏】汝若執言。我與世尊同緣物時。世尊之見。既著",
    "X13n0287_002:0567b11": "彼物。我見物時。便是見佛之見。經文省略。但云見",
    "X13n0287_002:0567b12": "吾。此牒所計也。即便破云。吾不見時。何不見吾不",
    "X13n0287_002:0567b13": "見之處。意云。我若不緣彼物之時。名為不見。此不",
    "X13n0287_002:0567b14": "見體。汝應合見。為何不見也(〔真際云〕因前云。且吾與汝觀四天王所住",
    "X13n0287_002:0567b15": "等處。故有同見之難（〔講錄云〕此段皆根前文觀四天王宮云云而來當知佛與阿難同觀前境要借佛之",
    "X13n0287_002:0567b16": "見體審辨阿難之見性也）)。(△〔孤山云〕縱汝救云。我與世尊。同將心眼緣見之時。即是見佛之見。吾不緣境",
    "X13n0287_002:0567b17": "之時。此不見處。汝何不見耶)。(△〔紫柏云〕如來以為阿難見精。既同於物。則如來見精亦物矣。如來見精。既",
    "X13n0287_002:0567b18": "同於物。則阿難可見如來之見矣。故曰。若同見者乃至見。吾不見之處。此如來以離物獨立之見。示阿難",
    "X13n0287_002:0567b19": "悟入也)。",
    "X13n0287_002:0567b20": "若見不見。自然非彼不見之相。",
    "X13n0287_002:0567b21": "【疏】此破轉計也。汝若執言。我亦見佛不見之體。復",
    "X13n0287_002:0567b22": "有何失。即便破云。自然非彼不見之相(〔溫陵云〕縱使妄意謂",
    "X13n0287_002:0567b23": "能見吾不見者。終自非是彼不見相)意云。不見之體。已被汝見。此則",
    "X13n0287_002:0567b24": "何成不見之相。不見之體。已被見故(〔孤山云〕若有處可見。即是",
    "X13n0287_002:0567c01": "物象。祗可名見不見)。(△〔寂音云〕有形之物。吾汝同見。可名同見。性見清淨。清淨空也。但可自見。非他能見。",
    "X13n0287_002:0567c02": "故曰若見不見。自然非彼不見之相。言非彼者。非世尊不見之相。但是阿難不見之相耳)。(△〔中峯云〕若見",
    "X13n0287_002:0567c03": "不見者。謂吾當離物。了無可見之時。汝若執言。能見吾離物不見之處。則我之見。果與物等。如是則自然",
    "X13n0287_002:0567c04": "非彼離物不見之相也。以其離物不見之相。本無其相。不可見故)。(△〔海印云〕縱許汝能見我不見之處。此",
    "X13n0287_002:0567c05": "但汝之妄見。自然非彼不見之相也)。(△〔二楞云〕此正顯見能見物。不能見見。物有相有處。故可見。見無相",
    "X13n0287_002:0567c06": "無處。故不可見。宗鏡云。且見性者。當見之時。即是自性。以性徧一切處。分明顯露。纖毫不隔。不可以性更",
    "X13n0287_002:0567c07": "見於性。無有彼法迭相見故)。([?(○/○)]三破妄)。",
    "X13n0287_002:0567c08": "若不見吾不見之地。自然非物。云何非汝。",
    "X13n0287_002:0567c09": "【疏】此文之意。展轉結歸。都有五重。以顯阿難見性。",
    "X13n0287_002:0567c10": "經文存三而隱二意。若具論者。合云。若不見吾不",
    "X13n0287_002:0567c11": "見之地。(一重)亦不見吾見處。(二重)(○所隱之一)既不見吾見",
    "X13n0287_002:0567c12": "處。吾見自然非物。(三重)吾見既非是物。汝見亦非是",
    "X13n0287_002:0567c13": "物。(四重)(○所隱之二)汝見既非是物。云何非汝真見(〔雲棲云〕長",
    "X13n0287_002:0567c14": "水展轉五重。合論直說本意。要其歸結。總是見既非物。云何非汝真性耳。今按長水五重。取清涼逆推之",
    "X13n0287_002:0567c15": "法。此教家妙辨玄義。覺範訶之。謂義學之師。立存三隱二之說。雲棲此判。欲為調人。葢亦深知其不然也)。",
    "X13n0287_002:0567c16": "(△〔紫柏云〕不見之相。無待而獨立者也。如來五眼所不能闚覰。況阿難乎。故曰。吾見既非是物。汝見亦非",
    "X13n0287_002:0567c17": "是物。此離物之見。非汝而誰。如來宛轉。預塞阿難轉計之路。使其情栝智訖。攀緣心絕。則即物無累之見。",
    "X13n0287_002:0567c18": "逈然現前)。(○〔引證〕〔萬松從容錄云〕楞嚴第二。先明非見之物是前塵。次明非物之見。是真性。長水璿師。結",
    "X13n0287_002:0567c19": "歸五重。佛果舉阿難意。世界燈籠露柱。皆有名相。見精明元。喚作甚麼物。願令我見。佛意。我見香臺時。汝",
    "X13n0287_002:0567c20": "作麼生。阿難云。我亦見香臺。即是見佛見處。佛言。我見香臺則可知。我若不見香臺。汝作麼生。阿難言。我",
    "X13n0287_002:0567c21": "亦不見香臺。即是見佛不見。佛言。汝云不見。自是汝知。他人不見處。汝如何得知。古人到這裏。只可自知。",
    "X13n0287_002:0567c22": "與人說不得)。([○@卍]二心境更觀雜亂破三)。([?(○/○)]一正破)。",
    "X13n0287_002:0567c23": "又則汝今見物之時。汝既見物。物亦見汝。體性紛雜。",
    "X13n0287_002:0567c24": "則汝與我。并諸世間不成安立。",
    "X13n0287_002:0568a01": "【疏】又若汝執見性是物。亦應彼物即是於見。如是",
    "X13n0287_002:0568a02": "則應汝見物時。物亦見汝。斯則人物如何分辨。物",
    "X13n0287_002:0568a03": "體見性。自然雜亂。物即是汝。汝即是物。世間一切",
    "X13n0287_002:0568a04": "俱不成立。如何名為安立諦耶(〔溫陵云〕諸世間。謂眾生及器。通指有",
    "X13n0287_002:0568a05": "情無情也)。(△〔真際云〕見若為物。許汝見者。汝見亦須為他所見。是則體性雜亂。自他不分。情與無情。不成",
    "X13n0287_002:0568a06": "安立)。(△〔直解〕見若是物。則萬物敵對。皆有體質)。(△〔私謂〕前文汝在門中。門能見不。又云。燈能有見。自不名",
    "X13n0287_002:0568a07": "燈。此言物亦見汝。此三義映望可思)。(○〔引證〕〔清涼疏〕世界海唯約果說。世界安立海。通因通果。由起其因",
    "X13n0287_002:0568a08": "緣。能安法界故。亦是前二世界海。乃眾生海。於法界安立。施設眾生世界。故諸經論。皆說世諦為安立諦。",
    "X13n0287_002:0568a09": "然安立言。梵云奈耶。而義多含。或云理趣。或云方便。或云法式。或云法門。或云安立。故知即安立法式也)。",
    "X13n0287_002:0568a10": "([?(○/○)]二顯是)。",
    "X13n0287_002:0568a11": "阿難。若汝見時。是汝非我。見性周徧。非汝而誰。",
    "X13n0287_002:0568a12": "【疏】若汝現見物時。宛然分辨。阿難非佛。佛非阿難。",
    "X13n0287_002:0568a13": "此則世間顯然安立。皆汝見性。周徧了知。此周徧",
    "X13n0287_002:0568a14": "性。若非汝真。復是何耶。故結云非汝而誰(〔真際云〕見性雖",
    "X13n0287_002:0568a15": "同。各自受用。千燈一室。光豈有別。彼此相照。不相雜矣)。(△〔孤山云〕由真理本徧故。從真所起。見聞覺知六",
    "X13n0287_002:0568a16": "根之性。一一皆徧。今佛對機。且論見性徧耳。既了妄徧。自知真徧。以妄全真故)。(△〔熏聞云〕若汝見時。是汝",
    "X13n0287_002:0568a17": "非我。指見精也。見性周徧。非汝而誰。示真性也)。(△〔論補云〕於八緣還盡處。曰不汝還者。非汝而誰。于自然",
    "X13n0287_002:0568a18": "非物處。曰見性周徧。非汝而誰)。([?(○/○)]三斥疑)。",
    "X13n0287_002:0568a19": "云何自疑。汝之真性。(結問真性)性汝不真。取我求實。",
    "X13n0287_002:0568a20": "〔宗鏡〕若信入之時。自然洞濫。圓明了達之際。尚",
    "X13n0287_002:0568a21": "不因於心念。何況就他人而求自法。取彼眼以作",
    "X13n0287_002:0568a22": "圓通。數寶終不濟貧。說食焉能得飽。但自親到。頓",
    "X13n0287_002:0568a23": "入絕學之門。唯在發明。方達無為之旨【疏】責其不",
    "X13n0287_002:0568a24": "認也。此是汝之真性。能性於汝。謂性一切心也(〔溫陵",
    "X13n0287_002:0568b01": "云〕性汝者能性於汝)前云。汝身汝心。皆是妙明真精妙心中",
    "X13n0287_002:0568b02": "所現物。而不自識。却從他求。豈不迷倒。(〔孤山云〕真性在汝。自",
    "X13n0287_002:0568b03": "不能知。翻取我言。以求其實)。(△〔寂音云〕馬鳴言。一切如來。皆是法身。無有彼此差別。互相見故。世尊開示",
    "X13n0287_002:0568b04": "見不見之相者。即當了知真性。不當更求分別也)此之大意。明真見離緣。",
    "X13n0287_002:0568b05": "周徧法界。湛然常住。妙用無邊。平等清淨。體非差",
    "X13n0287_002:0568b06": "別。用釋前文。云何得知。是我真性。○〔宗鏡合釋〕",
    "X13n0287_002:0568b07": "見性周徧。湛然似鏡常明。如空不動。萬象自分出",
    "X13n0287_002:0568b08": "沒。一性未曾往還。但隨生滅之緣。遺此妙明之性。",
    "X13n0287_002:0568b09": "是以一切祖教。皆指見性識心。不從生因之所生。",
    "X13n0287_002:0568b10": "唯從了因之所了。相麁易辨。性密難明。且如正見",
    "X13n0287_002:0568b11": "相時。是誰為見相。以六塵鈍故。名不自立。相不自",
    "X13n0287_002:0568b12": "施。以六根利故。強自建立。而為緣對。若能了境本",
    "X13n0287_002:0568b13": "寂。識自無生。則入平等真空。方謂究竟見性。故云。",
    "X13n0287_002:0568b14": "見性周徧。非汝而誰。故知明暗差別。是可還之法。",
    "X13n0287_002:0568b15": "(從八還去通釋下段)真如妙性。乃不遷之門。若隨物觀。局大",
    "X13n0287_002:0568b16": "小之所在。(辨縮舒)若就性見。絕器量之方圓。(除方空)見",
    "X13n0287_002:0568b17": "性即成如來。於一毫端。見十方之寶剎。(轉物)徇物即",
    "X13n0287_002:0568b18": "為凡庶。向真空裏。現六界之狴牢。(迷己)變易在人。一",
    "X13n0287_002:0568b19": "性無異。迷悟由己。萬法不遷。",
    "X13n0287_002:0568b20": "(◑四就疑難廣釋。躡前文約緣廣顯真見子科。重生母科之第四科。是中又重生子科有五)。([○@║]一破見性",
    "X13n0287_002:0568b21": "縮斷疑。二破見性離身疑。三破因緣和合疑。四破見見非見疑。五破和合非合疑。今初文三)。([?∴]一伸疑)。",
    "X13n0287_002:0568b22": "阿難白佛言。世尊。若此見性。必我非餘。(領見性本來周徧)我",
    "X13n0287_002:0568b23": "與如來。觀四天王勝藏寶殿。居日月宮。此見周圓。徧",
    "X13n0287_002:0568b24": "娑婆國。退歸僧舍。秪見伽藍。清心戶堂。但瞻簷廡。",
    "X13n0287_002:0568c01": "【疏】敘見近遠也。因前開示。雖了是真。泊觀遠近。不",
    "X13n0287_002:0568c02": "無疑惑。四天宮殿。與日月齊。同四萬由旬。娑婆。此",
    "X13n0287_002:0568c03": "云堪忍。(楞伽翻能忍。漢言忍界。亦云忍土。一云雜會世界。悲華云。是諸眾生。忍受三毒及諸",
    "X13n0287_002:0568c04": "煩惱。故名娑婆)大千界之都名。今舉總顯別也。(西域記云。索訶世界。",
    "X13n0287_002:0568c05": "三千大千國土。為一佛之化攝也)僧伽藍摩。此云眾園(西國呼寺為僧伽藍。",
    "X13n0287_002:0568c06": "具云。僧伽藍摩。譯云眾園。僧伽是能住之眾。藍摩是所住之園。故佛精舍名給孤獨園)。(△〔中川云〕地論以",
    "X13n0287_002:0568c07": "觀世界自相共相。為斷疑因。如大千世界。大小輪圍之所圍繞。以大輪圍為共相。如見娑婆國也。以小輪",
    "X13n0287_002:0568c08": "圍為自相。如但瞻廊廡也。譬如鏡智。雖知自共相而不能說。惟觀察智能說。故有縮斷等疑也)。",
    "X13n0287_002:0568c09": "世尊。此見如是。其體本來。周徧一界。今在室中。唯滿",
    "X13n0287_002:0568c10": "一室。為復此見縮大為小。為當牆宇夾令斷絕。我今",
    "X13n0287_002:0568c11": "不知斯義所在。願垂弘慈。為我敷演。",
    "X13n0287_002:0568c12": "【疏】一界。初天也。一室。講堂也。借力見寬。自力見狹。",
    "X13n0287_002:0568c13": "(〔補遺〕前明以加被見初禪。乃小千之分齊。今指四天為初。則非借力)寬狹既著。縮斷",
    "X13n0287_002:0568c14": "堪疑。以阿難未證真如。未發真用。佛隨外相。對物",
    "X13n0287_002:0568c15": "辨真。既未親證。故難領會。此之疑意。亦約外相以",
    "X13n0287_002:0568c16": "明縮斷。乘前起難。以洗物情。",
    "X13n0287_002:0568c17": "([?∴]二正破三)。([○@(?∴)]一總斥其非)。",
    "X13n0287_002:0568c18": "佛告阿難。一切世間。大小內外。諸所事業。各屬前塵。",
    "X13n0287_002:0568c19": "不應說言。見有舒縮。",
    "X13n0287_002:0568c20": "【疏】大小內外。對待假立。俱屬前塵。能見真心。何舒",
    "X13n0287_002:0568c21": "何卷。故此總責。令知其非(〔孤山云〕大如一界。小如一室。內外如牆宇夾斷)。",
    "X13n0287_002:0568c22": "(△〔溫陵云〕一切世間。根身器界之類。大小內外。一界一室之類。諸所事業。舒縮夾絕之類。總舉萬法。皆屬",
    "X13n0287_002:0568c23": "前塵。與吾靈覺。自不相涉。是故前塵大小。見無舒縮)。([○@(?∴)]二舉喻釋義四)。([○@卍]一雙問)。",
    "X13n0287_002:0568c24": "譬如方器。中見方空。吾復問汝。此方器中。所見方空。",
    "X13n0287_002:0569a01": "為復定方。為不定方。",
    "X13n0287_002:0569a02": "【疏】器喻前塵。空喻見性。空之方圓。喻疑見舒縮。",
    "X13n0287_002:0569a03": "([○@卍]二雙破)。",
    "X13n0287_002:0569a04": "若定方者。別安圓器。空應不圓。若不定者。在方器中。",
    "X13n0287_002:0569a05": "應無方空。",
    "X13n0287_002:0569a06": "【疏】方器中空。若定方者。除去方器。別著圓器。此處",
    "X13n0287_002:0569a07": "虗空。應無圓相。若言虗空不定方者。顯是方器。無",
    "X13n0287_002:0569a08": "方虗空(〔海眼注〕方器方空。圓器圓空。若定不定二俱非義)。([○@卍]三合顯)。",
    "X13n0287_002:0569a09": "汝言不知斯義所在。義性如是。云何為在。",
    "X13n0287_002:0569a10": "【疏】汝疑見性縮斷。要在一義決定。見性之義。猶如",
    "X13n0287_002:0569a11": "虗空。虗空豈有方圓。而可在耶。此明真見周徧。無",
    "X13n0287_002:0569a12": "有方所。如彼虗空。故涅槃云。有常之法。徧一切處。",
    "X13n0287_002:0569a13": "虗空常故。無處不徧。如來亦爾。徧一切處。是故為",
    "X13n0287_002:0569a14": "常。無常之法。此有彼無。如來不爾。是故為常(〔孤山云〕方",
    "X13n0287_002:0569a15": "圓因器。不在虗空。大小由塵。何關見性。是故責言。云何為在)。(△〔寂音云〕空體隨器方圓。則空之體。非定不",
    "X13n0287_002:0569a16": "定之相也。世間前塵。大小內外。方圓器之譬也。見精。空體之譬也)。([○@卍]四會釋)。",
    "X13n0287_002:0569a17": "阿難。若復欲令入無方圓。但除器方。空體無方。不應",
    "X13n0287_002:0569a18": "說言。更除虗空。方相所在。",
    "X13n0287_002:0569a19": "【疏】入。達解也。若欲達解無方圓義。但去器之方圓。",
    "X13n0287_002:0569a20": "不可更除虗空方相。若欲達解無大小義。但去塵",
    "X13n0287_002:0569a21": "境大小。不可說言見性寬狹(〔孤山云〕空性無動。寧有出入。因器去留。強",
    "X13n0287_002:0569a22": "云出入。故云若復令入無方圓等。空體無方。喻見性無二。以虗空無方圓可除。況見性無大小可還。惟言",
    "X13n0287_002:0569a23": "方者。義攝於圓)。(△〔宗鏡云〕若能除器觀空。自無方圓長短。知心是境。豈有高下是非)。(△〔海印云〕以八識現",
    "X13n0287_002:0569a24": "量。雖能圓現根身器界。見精未泯。猶存限量。未能圓照法界。故指內外大小成夾絕之見。若此量一破。相",
    "X13n0287_002:0569b01": "境兩忘。但除器方。而本無方圓之空體現前。斯則圓明妙體。普照十方。故曰。若能轉物。即同如來。乃至含",
    "X13n0287_002:0569b02": "受十方國土等)。([○@(?∴)]三就疑難破二)。([○@卍]一以延破縮疑)。",
    "X13n0287_002:0569b03": "若如汝問。入室之時。縮見令小。仰觀日時。汝豈挽見。",
    "X13n0287_002:0569b04": "齊於日面。",
    "X13n0287_002:0569b05": "【疏】若汝執言。縮見成小。應可引見令伸。等到日邊。",
    "X13n0287_002:0569b06": "挽引齊等。面猶邊也。",
    "X13n0287_002:0569b07": "([○@卍]二以續破斷疑)。",
    "X13n0287_002:0569b08": "若築牆宇。能夾見斷。穿為小竇。寧無續迹。是義不然。",
    "X13n0287_002:0569b09": "【疏】竇。孔穴也。若執夾令見斷。應可接令相續。若相",
    "X13n0287_002:0569b10": "接者。應有續跡(〔溫陵云〕既非可挽。定非可縮。既非可續。定非可斷。義既不然。無容情",
    "X13n0287_002:0569b11": "計)。(△〔寂音曰〕此見精之力。謂有舒縮乎。則觀月觀簷。遠近一覽同時而至其處。謂無舒縮乎。則涴缾之塵。",
    "X13n0287_002:0569b12": "雖微必察。翳月之滓。至大必昧。謂無斷絕乎。則觀水亦見魚沙。而見之力。但止水際。不見魚沙。謂有斷絕",
    "X13n0287_002:0569b13": "乎。則水及魚沙。同時俱見。無礙不礙。是知遠近舒縮隔廓絕續。全是意言。自妄分別。於明了地中。任運建",
    "X13n0287_002:0569b14": "立。如指第二月。是陰是晴。是圓是缺。無有是處)。([?∴]三會通二)。([○@(?∴)]一迷心執境)。",
    "X13n0287_002:0569b15": "一切眾生。從無始來。迷己為物。失於本心。為物所轉。",
    "X13n0287_002:0569b16": "故於是中。觀大觀小。",
    "X13n0287_002:0569b17": "【疏】迷真性之己。成色心之物。色心既成。真性即隱。",
    "X13n0287_002:0569b18": "故云失於本心。前文云。能生諸緣。緣所遺者。境從",
    "X13n0287_002:0569b19": "心變。心隨境轉。故見大小之異。內外之殊。不能離",
    "X13n0287_002:0569b20": "緣觀性。但知隨境生執。故有前來。種種疑倒(〔天如云〕前",
    "X13n0287_002:0569b21": "云認物為己。今言迷己為物。前乃就妄擇真。且言物與己異。故斥自身。皆謂之物。今將會真融妄。應知萬",
    "X13n0287_002:0569b22": "物皆己。而迷以為物。故云。失於本心。為物所轉)。(△〔王舜鼎曰〕眾生認物為己。遂爾迷己為物。自失居亭之",
    "X13n0287_002:0569b23": "主。甘為旅宿之人。所以觀大觀小。流轉緣塵。若知是物非我。何至認物為己。若知是我非物。何至迷己為",
    "X13n0287_002:0569b24": "物。是以迷為物轉。悟能轉物。迷成凡小。都於大海認漚。悟即如來。普見一毛含土)。(△〔海眼注〕古德云。見一",
    "X13n0287_002:0569c01": "切法有。有自不有。自心計作有見一切法無。無目不無。自心計作無。但有心分別。計較自心見量者。悉皆",
    "X13n0287_002:0569c02": "是妄。觀大觀小。亦復如是)。([○@(?∴)]二悟物同真)。",
    "X13n0287_002:0569c03": "若能轉物。則同如來。身心圓明。不動道場。於一毛端。",
    "X13n0287_002:0569c04": "徧能含受十方國土。",
    "X13n0287_002:0569c05": "〔宗鏡引鈔〕若能轉物。則同如來者。心外無物。物",
    "X13n0287_002:0569c06": "外無心。但心離分別為正智。正智即是般若。周徧",
    "X13n0287_002:0569c07": "法界。無有障礙。所以如來一一根門。徧塵剎土。乃",
    "X13n0287_002:0569c08": "至毛端而為說法。如今但得離念。便同如來真實",
    "X13n0287_002:0569c09": "知見(又云。轉物者。物虗非轉。唯轉自心。以一切法。皆從分別生。因想而成。隨念而至。金剛三昧",
    "X13n0287_002:0569c10": "云。法從分別生。還從分別滅。滅諸分別法。是法非分別。故知一切諸法。皆從分別識生。分別若亡。法非生",
    "X13n0287_002:0569c11": "滅。亦如法華三變土田。唯是變心。非變土耳)【疏】若了色心。因緣和合。虗",
    "X13n0287_002:0569c12": "妄有生。因緣別離。虗妄名滅。生滅去來。本如來藏。",
    "X13n0287_002:0569c13": "性真常中。求於去來迷悟死生。了無所得。則了妄",
    "X13n0287_002:0569c14": "唯真。無物可轉。為真轉物。背塵合覺。同諸佛矣。(〔吳興",
    "X13n0287_002:0569c15": "云〕楞伽云。未達境唯心。起種種分別。為物所轉也。達境唯心已。分別即不生。若能轉物也。則同如來者。肇",
    "X13n0287_002:0569c16": "師云。會萬物以成己者。其唯聖人乎)。(△〔溫陵云〕為物所轉。如空隨器變。若能轉物。譬除器觀空)身",
    "X13n0287_002:0569c17": "心圓明者。身圓明。則毛端現土。心圓明。則徧照法",
    "X13n0287_002:0569c18": "界。此乃悟物咸真。即成妙用。故下文云。我以不生",
    "X13n0287_002:0569c19": "不滅合如來藏。而如來藏唯玅覺明。圓照法界。是",
    "X13n0287_002:0569c20": "故於中一為無量。乃至坐微塵裏轉大法輪等。(〔吳興",
    "X13n0287_002:0569c21": "云〕毛含國土。正明無量為一。攝事成理。非從體起用。大品云。一切法趣一法。斯之謂也。下文理事雙顯。體",
    "X13n0287_002:0569c22": "用備陳。故有一為無量之言。塵中轉輪之義。真際曰。既滅前塵。形量不立。一切即一。性乃圓成。斯亦節公",
    "X13n0287_002:0569c23": "之知言矣〔私謂〕此經前後二文。並是華嚴周徧含容。事事無礙法界。長水言悟物咸真。即成妙用。葢已先",
    "X13n0287_002:0569c24": "揀岳師理事體用。一往區別之旨。請從良導。生惑岐枝)。(△〔溫陵云〕毛端國土。本非大小。含容之理。不假神",
    "X13n0287_002:0570a01": "變。但除情器。則廓爾現前也)。(△〔融室云〕身心虗幻。如性圓明。當處是諸佛成道之場。不須移步。於如性一",
    "X13n0287_002:0570a02": "毛端頭。悉能攝受十方國土。此文不獨為頓。實兼於圓)。(△〔海印云〕如初地菩薩。破分別二障。即發大願。不",
    "X13n0287_002:0570a03": "離一毛端處。於一切毛端處。皆悉示現八相成道。轉法輪。化眾生。今相見二分既泯。識精圓明。十方國土。",
    "X13n0287_002:0570a04": "皎然清淨。毛含十方。更復何疑。以迷一心真如。為阿賴耶識。變起相見二分。執取而為眾生。所謂自心取",
    "X13n0287_002:0570a05": "自心。非幻成幻法也。今見分既泯。離一切身心執取。則相分自轉為一心真如。法法皆真。前七識一齊頓",
    "X13n0287_002:0570a06": "轉。元無次第先後。故能即同如來。所謂不取非無幻。非幻尚不生。幻法云何立也。此意幽潛。必須微密觀",
    "X13n0287_002:0570a07": "炤。乃能了知耳)然上諸文。俱約對境辨見。顯不生滅。如對",
    "X13n0287_002:0570a08": "手之開合。身之遷變。境之可還。物之差別。鹿相而",
    "X13n0287_002:0570a09": "辨。密示生滅即不生滅。尚見外境是生滅法。今此",
    "X13n0287_002:0570a10": "會通。令了心之與境。皆是迷己所成。無心外法。可",
    "X13n0287_002:0570a11": "以相對。則法法皆如。塵塵咸徧。分明顯示。令悟本",
    "X13n0287_002:0570a12": "真。同如來耳。下文縱有破諸疑難。一一隨文會通。",
    "X13n0287_002:0570a13": "皆此意也。",
    "X13n0287_002:0570a14": "(經文。長水本知汝身中。有不滅耶。乾道紹興二本。並作汝知身中)。",
    "X13n0287_002:0570a15": "(吾今將汝擇於見中。一本作今吾將汝。身心圓明。溫陵本作即心圓明。非是)。",
    "X13n0287_002:0570a17": "大佛頂首楞嚴經疏解蒙鈔卷第二(之一)"
}