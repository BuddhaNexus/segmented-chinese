{
    "T14n0435_001:0105b09": "佛說滅十方冥經一卷",
    "T14n0435_001:0105b11": "西晉月氏國三藏竺法護譯",
    "T14n0435_001:0105b12": "聞如是：一時，佛遊於迦維羅衛釋氏精廬尼",
    "T14n0435_001:0105b13": "拘類樹下，與大比丘眾俱，比丘千二百五十",
    "T14n0435_001:0105b14": "人，諸菩薩無央數。佛以明旦著衣持鉢，與",
    "T14n0435_001:0105b15": "諸比丘眷屬圍繞入城分衛。時，有釋種幼少",
    "T14n0435_001:0105b16": "童子，名面善悅，嚴駕車乘，晨朝出城。遙見",
    "T14n0435_001:0105b17": "世尊與諸聖眾，而俱發來，至于佛所，下車步",
    "T14n0435_001:0105b18": "進，稽首佛足，右繞三匝，却住一面。時面善悅",
    "T14n0435_001:0105b19": "憂慼低頭，佛以預知，故而問言：「童子所奏，",
    "T14n0435_001:0105b20": "而早出城，心懷憂灼，顏色慘慼。」面善悅白佛",
    "T14n0435_001:0105b21": "言：「唯天中天！今我二親身不安和，橫為人",
    "T14n0435_001:0105b22": "非人所見侵嬈，晝夜寤寐不得寧息，出入行",
    "T14n0435_001:0105b23": "步亦見逼惱。又我之身雖處大國，遭此困厄",
    "T14n0435_001:0105b24": "窮苦無賴，竊自思惟不知何計，不審當設何",
    "T14n0435_001:0105b25": "等方便？假遇怨賊，或遭非人妖蠱姦邪，無",
    "T14n0435_001:0105b26": "以防護。唯願世尊，告示以法，隨時救濟，令無",
    "T14n0435_001:0105b27": "嬈害。」佛告面善悅：「諦聽！諦受！善念持之，當",
    "T14n0435_001:0105b28": "為汝說擁護之法。」時，釋幼童子受教而聽。佛",
    "T14n0435_001:0105b29": "言：「東方去此，過于八千那術佛土，有世界名",
    "T14n0435_001:0105c01": "拔眾塵勞，其佛號等行如來、至真、等正覺，今",
    "T14n0435_001:0105c02": "現在說經法。人若東行，先當稽首歸命供養",
    "T14n0435_001:0105c03": "於東方佛，則無恐懼莫敢侵嬈。所欲遊行，有",
    "T14n0435_001:0105c04": "所興作，悉當如願，志未曾亂，如心所念，輒得",
    "T14n0435_001:0105c05": "成就。」佛時頌曰：",
    "T14n0435_001:0105c06": "「先奉最正覺，　　等行大聖人，",
    "T14n0435_001:0105c07": "　然後東向行，　　爾乃無恐懼。」",
    "T14n0435_001:0105c08": "佛告童子：「南方去此，過于十億百千佛土，有",
    "T14n0435_001:0105c09": "世界名消冥等要脫，其佛號初發心念離恐",
    "T14n0435_001:0105c10": "畏歸超首如來、至真、等正覺，今現在說經法。",
    "T14n0435_001:0105c11": "若欲南行，當遙稽首歸命彼佛爾乃發進，一",
    "T14n0435_001:0105c12": "心專念意不離佛，則無恐懼不遇患難。」佛時",
    "T14n0435_001:0105c13": "頌曰：",
    "T14n0435_001:0105c14": "「已離於眾想，　　童子當修是，",
    "T14n0435_001:0105c15": "　若行至南方，　　不復遇恐懼。」",
    "T14n0435_001:0105c16": "佛告童子：「西方去此，如恒河沙諸佛剎土，有",
    "T14n0435_001:0105c17": "世界名善選擇，其佛號金剛步跡如來、至真、",
    "T14n0435_001:0105c18": "等正覺，今現在說經法。若欲西行，先當講",
    "T14n0435_001:0105c19": "說思惟，本淨之法永無所見，無起無滅寂然",
    "T14n0435_001:0105c20": "清淨，先當稽首禮於彼佛，一心歸命爾乃發",
    "T14n0435_001:0105c21": "進，則無恐懼不逢患難。」佛時頌曰：",
    "T14n0435_001:0105c22": "「諸法無所生，　　亦無有所滅，",
    "T14n0435_001:0105c23": "　曉了知此者，　　則為無恐畏。」",
    "T14n0435_001:0105c24": "佛告童子：「北方去此，過二萬佛土，有世界名",
    "T14n0435_001:0105c25": "覺辯，其佛號寶智首如來、至真、等正覺，今現",
    "T14n0435_001:0105c26": "在說經法。若欲北行、設在家居，稽首作禮歸",
    "T14n0435_001:0105c27": "命彼佛，爾乃發進，則無恐懼不遇患難。」佛時",
    "T14n0435_001:0105c28": "頌曰：",
    "T14n0435_001:0105c29": "「若在於家中，　　一切諸居業，",
    "T14n0435_001:0106a01": "　所有齎北行，　　則無所畏懼。」",
    "T14n0435_001:0106a02": "佛告童子：「東北方去此，過于百萬億佛土，有",
    "T14n0435_001:0106a03": "世界名持所念，其佛號壞魔慢獨步如來、至",
    "T14n0435_001:0106a04": "真、等正覺，今現在說經法。又彼如來詣佛樹",
    "T14n0435_001:0106a05": "下，適一心坐，化于三千大千世界諸魔官屬",
    "T14n0435_001:0106a06": "及諸魔天，悉勸立之於不退轉，當成無上正",
    "T14n0435_001:0106a07": "真之道。是為如來詣樹下時之所感動。若詣",
    "T14n0435_001:0106a08": "東北方，當遙稽首歸命彼佛，然後乃進，所在",
    "T14n0435_001:0106a09": "獲安，則無所畏。」佛時頌曰：",
    "T14n0435_001:0106a10": "「始從初發意，　　則降伏魔兵，",
    "T14n0435_001:0106a11": "　心常念此佛，　　尋便無恐懼。」",
    "T14n0435_001:0106a12": "佛告童子：「東南方去此，過二恒河沙等佛土，",
    "T14n0435_001:0106a13": "有世界名常照曜，其佛號初發心不退轉輪",
    "T14n0435_001:0106a14": "成首如來、至真、等正覺，今現在說經法。其如",
    "T14n0435_001:0106a15": "來本為菩薩時，常興眾行不退轉輪義，布施、",
    "T14n0435_001:0106a16": "持戒、忍辱、精進、禪定不亂、成就智慧，是為如",
    "T14n0435_001:0106a17": "來本為菩薩時之所感動。若東南行，先當稽",
    "T14n0435_001:0106a18": "首五體投地，一心歸命，然後乃進，則無恐懼。」",
    "T14n0435_001:0106a19": "佛時頌曰：",
    "T14n0435_001:0106a20": "「先五體作禮，　　然後乃出家，",
    "T14n0435_001:0106a21": "　在欲所至到，　　則不逢賊害。」",
    "T14n0435_001:0106a22": "佛告童子：「西南方去此，過于八萬佛土，有",
    "T14n0435_001:0106a23": "世界名覆白交露，其佛號寶蓋照空如來、至",
    "T14n0435_001:0106a24": "真、等正覺，今現在說經法。若西南行，先當",
    "T14n0435_001:0106a25": "稽首彼方如來，以華遙散念於無相，然後乃",
    "T14n0435_001:0106a26": "進，則無恐懼。」佛時頌曰：",
    "T14n0435_001:0106a27": "「供養等正覺，　　以華而奉散，",
    "T14n0435_001:0106a28": "　用無相之心，　　則無有恐懼。」",
    "T14n0435_001:0106a29": "佛告童子：「西北方去此，過六恒河沙佛之剎",
    "T14n0435_001:0106b01": "土，有世界名住清淨，其佛號開化菩薩如來、",
    "T14n0435_001:0106b02": "至真、等正覺，今現在說經法。其佛國土清淨",
    "T14n0435_001:0106b03": "無穢，亦無愛欲、無有女人，離於五欲。若西",
    "T14n0435_001:0106b04": "北行，先禮彼佛，自歸悔過淨修梵行，然後出",
    "T14n0435_001:0106b05": "家，則無恐懼。」佛時頌曰：",
    "T14n0435_001:0106b06": "「先當修梵行，　　然後出于家，",
    "T14n0435_001:0106b07": "　安隱不遇賊，　　所在無眾難。」",
    "T14n0435_001:0106b08": "佛告童子：「下方去此，過九十二姟佛之剎土，",
    "T14n0435_001:0106b09": "有世界名念無倒，其佛號念初發意斷疑拔",
    "T14n0435_001:0106b10": "欲如來、至真、等正覺，今現在說經法。若欲坐",
    "T14n0435_001:0106b11": "時、若夜臥時，念斯如來稽首自歸，常以普慈",
    "T14n0435_001:0106b12": "念救眾生，然後坐臥，則無恐懼，所願必果。」佛",
    "T14n0435_001:0106b13": "時頌曰：",
    "T14n0435_001:0106b14": "「普慈念眾生，　　定坐若臥眠，",
    "T14n0435_001:0106b15": "　於夢若寤寐，　　則無有恐懼。」",
    "T14n0435_001:0106b16": "佛告童子：「上方去此，過六十恒河沙等佛土，",
    "T14n0435_001:0106b17": "有世界名離諸恐懼無有處所，其佛號消冥",
    "T14n0435_001:0106b18": "等超王如來、至真、等正覺，今現在說經法。若",
    "T14n0435_001:0106b19": "從坐起，常禮彼佛自歸供養，常懷慈心愍於",
    "T14n0435_001:0106b20": "眾生，然後起行，則無恐懼，在所至奏，則獲",
    "T14n0435_001:0106b21": "吉安，用是念故，常得擁護。」佛時頌曰：",
    "T14n0435_001:0106b22": "「常懷慈等心，　　愍於眾生類，",
    "T14n0435_001:0106b23": "　用哀群生故，　　則無有恐懼。」",
    "T14n0435_001:0106b24": "佛告童子：「汝當諦受此諸佛名，奉持思惟懷",
    "T14n0435_001:0106b25": "抱在心，所欲至到，則無危難。」面善悅釋種童",
    "T14n0435_001:0106b26": "子前白佛言：「我已奉受此諸佛名，懷抱在心",
    "T14n0435_001:0106b27": "思惟奉行，其事無量，自立己心，我見十方無",
    "T14n0435_001:0106b28": "所蔽礙。如今向者世尊所說，宣傳經道及諸",
    "T14n0435_001:0106b29": "佛名，皆如所聞，審諦無異。」時彼眾會滿百千",
    "T14n0435_001:0106c01": "人聞佛所說，皆從坐起，整服長跪，而白佛言：",
    "T14n0435_001:0106c02": "「如來、至真、等正覺，大慈普覆，乃為我等說此",
    "T14n0435_001:0106c03": "經典，我及一切皆見諸佛，內外通徹無有陰",
    "T14n0435_001:0106c04": "冥，如佛所說，無有異也。」",
    "T14n0435_001:0106c05": "於是，舍利弗前白佛言：「此族姓子等，得眼清",
    "T14n0435_001:0106c06": "淨何其速疾，覩見諸佛無所罣礙，功德之力",
    "T14n0435_001:0106c07": "乃如是乎！為是諸佛威神所接？將自宿命福",
    "T14n0435_001:0106c08": "勳所致耶？」佛語舍利弗：「是佛威神，亦本功",
    "T14n0435_001:0106c09": "德也。」爾時，佛放大光明普照十方，地即大動，",
    "T14n0435_001:0106c10": "天散華香，箜篌樂器不鼓自鳴。賢者阿難",
    "T14n0435_001:0106c11": "即從坐起，更整衣服，長跪叉手前白佛言：",
    "T14n0435_001:0106c12": "「於今何故，現大光明無所不照，地復大動、天",
    "T14n0435_001:0106c13": "散華香？」佛告阿難：「汝為寧見滿百千人，叉手",
    "T14n0435_001:0106c14": "自歸佛前者不？」阿難對曰：「已見。世尊！」佛言：",
    "T14n0435_001:0106c15": "「此百千人以是德本所興立行，無央數劫不",
    "T14n0435_001:0106c16": "歸惡趣，各各更歷恒河沙等世界，為轉輪聖",
    "T14n0435_001:0106c17": "王主四天下。一作聖王常見諸佛，而得由已",
    "T14n0435_001:0106c18": "志願如意，然後於世當得成佛，號曰立眼清",
    "T14n0435_001:0106c19": "淨如來、至真、等正覺、明行成為、善逝、世間解、無",
    "T14n0435_001:0106c20": "上士、道法御、天人師，為佛、眾祐，皆同一字，各",
    "T14n0435_001:0106c21": "各異界而成其道。」佛適授此諸族姓子決，應",
    "T14n0435_001:0106c22": "時地神及虛空神，僉然舉聲而稱揚曰：「斯諸",
    "T14n0435_001:0106c23": "族姓功德無量。」其聲乃徹於四天王、忉利",
    "T14n0435_001:0106c24": "天、炎摩天、兜術天、不憍樂天、化自在天；乃至",
    "T14n0435_001:0106c25": "魔界，上通梵天及第二十四阿迦膩吒天，悉",
    "T14n0435_001:0106c26": "共歌歎：「難及，難及！至未曾有！諸佛世尊威恩",
    "T14n0435_001:0106c27": "可濟，巍巍堂堂乃如是乎！勸發顯化諸族姓",
    "T14n0435_001:0106c28": "子而授其決，當成無上正真之道，慧無罣礙",
    "T14n0435_001:0106c29": "普見悉達。」面善悅釋種童子前白佛言：「今此",
    "T14n0435_001:0107a01": "經典號名云何？以何奉持？」佛告童子：「此經名",
    "T14n0435_001:0107a02": "曰『滅十方冥』。所以者何？念十方佛一心自歸，",
    "T14n0435_001:0107a03": "心中坦然如冥覩明，無復恐懼，是故名曰『滅",
    "T14n0435_001:0107a04": "十方冥』，當奉持之；又復名曰『如來所歎』，當奉",
    "T14n0435_001:0107a05": "持之；又復名曰『了無相法』；又復名曰『空無所",
    "T14n0435_001:0107a06": "有』，慇懃執持。」佛告童子：「假使有人受此經",
    "T14n0435_001:0107a07": "典，持諷誦讀，為他人說，具足備悉令不缺減，",
    "T14n0435_001:0107a08": "速成所願。比丘、比丘尼、優婆塞、優婆夷，受持",
    "T14n0435_001:0107a09": "此經，而諷誦讀終無恐懼。若到縣官不見侵",
    "T14n0435_001:0107a10": "抂；若行賊中不見危害；若行大火中，即為消",
    "T14n0435_001:0107a11": "滅；若行水中，終不沒溺。天、龍、鬼神、阿須輪、迦",
    "T14n0435_001:0107a12": "留羅、真陀羅、摩休勒，弊惡之神及餘眾鬼、人",
    "T14n0435_001:0107a13": "若非人，無敢觸者。師子虎狼、猛獸熊羆，無敢",
    "T14n0435_001:0107a14": "近者。餓鬼、魍魎，及反足鬼、溷邊諸鬼，無能嬈",
    "T14n0435_001:0107a15": "者，亦無所畏。若在閑居曠野樹下，露地獨處，",
    "T14n0435_001:0107a16": "則為如來之所建立而見擁護。若族姓子、族",
    "T14n0435_001:0107a17": "姓女，受此經典，持諷誦讀、書着經卷者，已",
    "T14n0435_001:0107a18": "曾供養過去諸佛，殖眾德本，所作功德欲辦。」",
    "T14n0435_001:0107a19": "爾時，佛告賢者阿難：「假使有人今面見佛，至",
    "T14n0435_001:0107a20": "心供養衣被、飲食、床臥之具、病瘦醫藥，不如",
    "T14n0435_001:0107a21": "有人受持是經，書諷誦讀、載著竹帛、為他人",
    "T14n0435_001:0107a22": "說，則為具足供養於佛。」時天帝釋與無央數",
    "T14n0435_001:0107a23": "諸天俱來，各齎天華，供養散佛，而白佛言：",
    "T14n0435_001:0107a24": "「吾當將護持此經者。」四天王及上諸天，各齎",
    "T14n0435_001:0107a25": "華香以供養佛，各白佛言：「我當擁護族姓子、",
    "T14n0435_001:0107a26": "女，受此經典持諷誦讀、為他人說，若著竹帛載",
    "T14n0435_001:0107a27": "持經卷者，所在遊居周匝營護，令無伺求",
    "T14n0435_001:0107a28": "得其便者。」",
    "T14n0435_001:0107a29": "佛說如是。天帝釋眾、面善悅釋種童子，及",
    "T14n0435_001:0107b01": "四天王、天、龍、鬼神、阿須倫、世間人，聞經歡喜，",
    "T14n0435_001:0107b02": "作禮而退。",
    "T14n0435_001:0107b03": "佛說滅十方冥經"
}