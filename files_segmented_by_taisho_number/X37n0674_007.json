{
    "X37n0674_007:0769c16": " 藥師燈燄",
    "X37n0674_007:0769c18": "震旦桑門　淨挺　著",
    "X37n0674_007:0769c19": "優婆塞　徐世淯",
    "X37n0674_007:0769c20": "　陳祚昌　仝閱",
    "X37n0674_007:0769c22": "問。藥師是大乘經否。答是也。問。何遽知為大乘耶。答。",
    "X37n0674_007:0769c23": "佛告阿難。此義甚深。唯除一生所係菩薩。難可解了。",
    "X37n0674_007:0769c24": "又曰。諸行聲聞獨覺乘者。皆以大乘而安立之。以是",
    "X37n0674_007:0770a01": "知其大乘也。問。既大乘經。何故說有為法。答。舉足下",
    "X37n0674_007:0770a02": "步無非道場。一色一香誠哉佛事。治世語言資生產",
    "X37n0674_007:0770a03": "業皆與實相不相違背。方便善巧何不可耶。一向擎",
    "X37n0674_007:0770a04": "拳竪掌。指東話西。他增上慢一流人全弄虗頭。未得",
    "X37n0674_007:0770a05": "謂得。未證謂證。撥無因果不畏罪福。佛也沒奈何他。",
    "X37n0674_007:0770a06": "臨末梢頭像法轉時。越發信不及了。正法住世一千",
    "X37n0674_007:0770a07": "年。像法住世一千年。塔廟堅固。鬬爭堅固。今正此時。",
    "X37n0674_007:0770a08": "業障所纏。塞礙道眼。奈何奈何。薄伽梵涅槃門有一",
    "X37n0674_007:0770a09": "個方便法兒救度。汝等尋常大言不慚說。念佛一聲",
    "X37n0674_007:0770a10": "漱口三月。西方淨土我不願聞。如今不要你生西方。",
    "X37n0674_007:0770a11": "即生東方也。罷東方世界號淨琉璃。亦如西方等無",
    "X37n0674_007:0770a12": "差別。只是一件。西方極樂即無退轉。東方世界。亦可",
    "X37n0674_007:0770a13": "生天為轉輪聖王。或生人中作國王大臣長者居士。",
    "X37n0674_007:0770a14": "多饒財寶。富有倉廩。威德具足。形相端好。汝意云何。",
    "X37n0674_007:0770a15": "生願樂否。求官位耶。求富饒耶。求男女耶。求長壽耶。",
    "X37n0674_007:0770a16": "饒你修行不修行說著。飲食衣服醫藥臥具所受用",
    "X37n0674_007:0770a17": "物。都無盡期。十箇有五雙。割捨不得。更有奇特。不但",
    "X37n0674_007:0770a18": "作諸事業隨意所趨。乃至三十二相八十隨形。直至",
    "X37n0674_007:0770a19": "菩提。與他釋迦老子無二無別。你還肯好樂麼。不是",
    "X37n0674_007:0770a20": "此便是彼。不上南便落北。尋常說個地獄餓鬼畜生。",
    "X37n0674_007:0770a21": "汝都不信。他琰魔法王在汝面前。有俱生神具說罪",
    "X37n0674_007:0770a22": "福。你增上慢人還免得麼。一般在人道中王法所加。",
    "X37n0674_007:0770a23": "縛戮係閉。災難凌逼。水溺火焚。種種惡獸所噉。乃至",
    "X37n0674_007:0770a24": "攣躄背僂。白癩顛狂。生居下賤。為人奴僕。汝還甘麼。",
    "X37n0674_007:0770b01": "虎狼異類。蚰蜒小物。且不足言。即如牛馬駝驢。負重",
    "X37n0674_007:0770b02": "而行。無罪無辜。受人鞭撻。是何道理。衛太子。許皇后。",
    "X37n0674_007:0770b03": "吳楚淮南。並以呪詛死者千屬。有因果耶。無因果耶。",
    "X37n0674_007:0770b04": "日月薄融。彗孛飛流。飢饉頻仍。戰爭不息。民生其間",
    "X37n0674_007:0770b05": "率多中夭。地獄三塗此其較著者也。諸大乘經說六",
    "X37n0674_007:0770b06": "度法。總為菩薩因緣。勸汝布施。汝又不肯。勸汝持戒。",
    "X37n0674_007:0770b07": "汝又不能。甚至積集資財。破壞軌則。一味我慢貢高",
    "X37n0674_007:0770b08": "耑與忍辱相反。厭棄多聞與精進反。毀敗正見與禪",
    "X37n0674_007:0770b09": "定反。于佛所說契經深意不能解了與智慧反。一切",
    "X37n0674_007:0770b10": "聲聞緣覺諸小乘法是束縛汝不定的。這六度萬行",
    "X37n0674_007:0770b11": "明明大路在汝目前。汝又當面錯過。一味指空望空",
    "X37n0674_007:0770b12": "胡喝亂道。不敬天地。不信鬼神。可憐生可憐生。此一",
    "X37n0674_007:0770b13": "回來失却人身。真正救汝不得也。泥裏喫跌泥裏洗。",
    "X37n0674_007:0770b14": "平常教汝參禪念佛。七日為期。七日不了再是七日。",
    "X37n0674_007:0770b15": "如今業障所纏卒難消遣。一日一夜乃至七日七夜。",
    "X37n0674_007:0770b16": "禮拜行道。念念不可放鬆。這八關齋戒。關閉一切諸",
    "X37n0674_007:0770b17": "惡。增長一切諸善。西域有人得生天果。目連尊者曾",
    "X37n0674_007:0770b18": "為頻婆娑羅王攝授此戒。此土任彥升沈休文諸大",
    "X37n0674_007:0770b19": "英俊。以是為入道之基。白居易問鳥窠。窠曰。眾善奉",
    "X37n0674_007:0770b20": "行諸惡莫作。你晝夜六時在藥師壇中。所為何事。然",
    "X37n0674_007:0770b21": "燈續明。放生修福。畢竟圖度著可意事。厭離著不可",
    "X37n0674_007:0770b22": "意事。這圖度可意的便是好善一心。厭離不可意的",
    "X37n0674_007:0770b23": "便是惡不善一心。生慇重心。生恭敬心。無垢濁心。無",
    "X37n0674_007:0770b24": "怒害心。七日一心。乃至四十九日一心。這四十九日",
    "X37n0674_007:0770c01": "中光明不絕。便是一盞淨琉璃綿亘十方。內外瑩徹",
    "X37n0674_007:0770c02": "了也。我如今還說一箇譬喻。這琉璃瓶本是光明。內",
    "X37n0674_007:0770c03": "外十方無所不照。只因黑夜裏。失却一隻眼睛。無端",
    "X37n0674_007:0770c04": "借些膏火。以火生光。以膏續火。一息不來便暗昏昏。",
    "X37n0674_007:0770c05": "一齊不見了。諸人要知。你四十九日內還有一息不",
    "X37n0674_007:0770c06": "來的時節麼。直須念念是處處是時時是。如膏續火。",
    "X37n0674_007:0770c07": "如火生光。淨琉璃打成一片。個裏却揀擇不得一毫",
    "X37n0674_007:0770c08": "頭。夾帶不得一些子的。譬如琉璃。若有揀擇便有照",
    "X37n0674_007:0770c09": "有不照了。若有夾帶便有亮有不亮了。以有所得心",
    "X37n0674_007:0770c10": "修無所得法。還以有所得法證無所得心。八大菩薩",
    "X37n0674_007:0770c11": "乘空而來示其道路。日光遍照。月光遍照。廣嚴城畔",
    "X37n0674_007:0770c12": "圓陀陀活潑潑。古鏡流輝東方西方一齊涉入。此所",
    "X37n0674_007:0770c13": "謂燄網莊嚴也。實際理地不受一塵。佛事門中不捨",
    "X37n0674_007:0770c14": "一法。你增上慢人慣開大口。撥無因果惑亂人。畢竟",
    "X37n0674_007:0770c15": "飯是米做。塼是土做。師姑是女人做。因地而倒。因地",
    "X37n0674_007:0770c16": "而起。頭頭法法了了明明。因果歷然。理事不二。到這",
    "X37n0674_007:0770c17": "裏還信得及麼。也不要你參禪。也不要你念佛。只四",
    "X37n0674_007:0770c18": "十九日禮拜稱誦這藥師經。身口意業自然清淨。多",
    "X37n0674_007:0770c19": "生罪障。累劫冤牽。一時氷釋了也。悟與不悟。了與不",
    "X37n0674_007:0770c20": "了。且漫商量。洒洒落落。做一個光明潔淨有道的人。",
    "X37n0674_007:0770c21": "多少受用三塗地獄自然羈絆汝不著了。佛昔本願",
    "X37n0674_007:0770c22": "與汝同證菩提斷不欺汝。況復四大天王十二藥叉",
    "X37n0674_007:0770c23": "與一切天龍鬼神共相擁護。豈不快哉豈不快哉。一",
    "X37n0674_007:0770c24": "切不修行人諸惡鬼神奪其精氣。一切修行人天龍",
    "X37n0674_007:0771a01": "神等所共護持。福善禍淫斯理不爽。天神人鬼儒典",
    "X37n0674_007:0771a02": "有之。益知此大乘經文不可謗毀矣。還有數問。鴛崛",
    "X37n0674_007:0771a03": "托鉢。有一女人。臨當產時受於極苦。為甚不持此經。",
    "X37n0674_007:0771a04": "一時轉女成男去。曇照禪師命終乃云。閻羅王來拿",
    "X37n0674_007:0771a05": "我也。莫不是彼王推問麼。師子受戮。二祖往鄴都橫",
    "X37n0674_007:0771a06": "被王法。當亦名為抂死麼。如何如何。玄沙道。盲聾喑",
    "X37n0674_007:0771a07": "啞三種病人接伊不得。果是障緣深重耶。溈山水牯",
    "X37n0674_007:0771a08": "牛。南泉水牯牛。帶角披毛。隨路而行。罪過不少。馬祖",
    "X37n0674_007:0771a09": "不安。院主入問。日面佛。月面佛。莫不是日光遍照月",
    "X37n0674_007:0771a10": "光遍照麼。諸仁者。除却善男子善女人。為他鄔波索",
    "X37n0674_007:0771a11": "迦鄔波斯迦。更立一名。除却疑神樂神八部等神。為",
    "X37n0674_007:0771a12": "他徤達縛阿素洛揭路荼緊捺洛等。別安一義何如。",
    "X37n0674_007:0771a13": "速道速道。",
    "X37n0674_007:0771a15": "藥師燈燄(終)"
}