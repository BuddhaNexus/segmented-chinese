{
    "T54n2137_003:1257a18": "金七十論卷下",
    "T54n2137_003:1257a20": "陳天竺三藏真諦譯",
    "T54n2137_003:1257a21": "翻喜成就故者。翻九分喜及八種成就。翻此",
    "T54n2137_003:1257a22": "十七。名為智害。是十一根壞。及十七智害。是",
    "T54n2137_003:1257a23": "名二十八。云何喜九分。以偈釋曰。",
    "T54n2137_003:1257a24": "　依內有四喜　　自性取時感",
    "T54n2137_003:1257a25": "　依外喜有五　　離塵故合九",
    "T54n2137_003:1257a26": "依內有四喜自性取時感者。依內者。依覺慢",
    "T54n2137_003:1257a27": "心生四種喜。一由自性喜。二由求取喜。三由",
    "T54n2137_003:1257a28": "時節喜。四由感得喜。為現四喜作如是譬。譬",
    "T54n2137_003:1257a29": "諸婆羅門捨俗出家。有人問言。汝何所解而",
    "T54n2137_003:1257b01": "得出家。是人答言。我知自性是三世間真實",
    "T54n2137_003:1257b02": "因。故我出家。是人唯知自性是因。不知常無",
    "T54n2137_003:1257b03": "常有智無智有德無德是遍非遍。但知有及",
    "T54n2137_003:1257b04": "因。故生歡喜。是人無解脫。是喜由自性生。次",
    "T54n2137_003:1257b05": "問第二婆羅門言。汝何所知而得出家。是人",
    "T54n2137_003:1257b06": "答言。我已識自性是世間因。我已知取是解",
    "T54n2137_003:1257b07": "脫因。雖有自性是實因。若無取者解脫不得",
    "T54n2137_003:1257b08": "成。故我攝持取。取者。一切出家行道具。具有",
    "T54n2137_003:1257b09": "四種。謂三杖澡灌袈裟吉祥等。吉祥有五。",
    "T54n2137_003:1257b10": "一灰囊。二天目珠。三三縷纓身。四諸呪術章",
    "T54n2137_003:1257b11": "句。五以一長草安頂髻上謂吉祥草。此五並",
    "T54n2137_003:1257b12": "是學道之具。能去不淨。故曰吉祥。就前三",
    "T54n2137_003:1257b13": "種合八具也。從此得解脫。我由此出家。是故",
    "T54n2137_003:1257b14": "第二喜名取。因此喜故不得解脫。但知自性",
    "T54n2137_003:1257b15": "因。不能知餘。復問第三婆羅門言。汝何所知",
    "T54n2137_003:1257b16": "而得出家。其人答言。自性及四取。何所能作。",
    "T54n2137_003:1257b17": "我知不受便得解脫故求出家。此第三人無",
    "T54n2137_003:1257b18": "有解脫。何以故。不知二十五句義故。是第三",
    "T54n2137_003:1257b19": "喜者名時節喜。次問第四婆羅門言。汝何所",
    "T54n2137_003:1257b20": "知而得出家。其人答言。自性取時節何所能",
    "T54n2137_003:1257b21": "作。若離感得我已知由感得故。故得解脫。",
    "T54n2137_003:1257b22": "故我出家。是第四人亦無解脫。無有智故。是",
    "T54n2137_003:1257b23": "第四喜者名感得喜。此四喜依內得成。依外",
    "T54n2137_003:1257b24": "喜有五離塵故合九者。外喜有五種。遠離五",
    "T54n2137_003:1257b25": "塵故。譬如一人見五婆羅門出家次第往問。",
    "T54n2137_003:1257b26": "初問第一人言。汝何所知而得出家。其人答",
    "T54n2137_003:1257b27": "言。世間中有五塵。為得此塵諸事難作。或作",
    "T54n2137_003:1257b28": "田或養獸或事王或商估。離此四事或便",
    "T54n2137_003:1257b29": "作偷賊。是求塵事。決難可作。逼惱自他故。我",
    "T54n2137_003:1257c01": "見此事故求出家。是第五人無有解脫。無真",
    "T54n2137_003:1257c02": "實智故。又問第二人言。汝知何法而得出家。",
    "T54n2137_003:1257c03": "其人答言。我知五塵求覓可得。如前方便作",
    "T54n2137_003:1257c04": "田等。得諸塵已守護難作。何以故。五家具",
    "T54n2137_003:1257c05": "諍故。由護此塵應逼自他。我見守護苦故離",
    "T54n2137_003:1257c06": "塵出家。此第六人亦無解脫。無真實智故。次",
    "T54n2137_003:1257c07": "問第三人言。汝何所知而得出家。其人答言。",
    "T54n2137_003:1257c08": "我已能令未得求令得。已得守護令不失。",
    "T54n2137_003:1257c09": "此五塵由自受用故自然成失。若失時即生",
    "T54n2137_003:1257c10": "大苦。由見此失塵過失故求出家。是人亦不",
    "T54n2137_003:1257c11": "得解脫。無真實智故。次問第四人言。汝何所",
    "T54n2137_003:1257c12": "知而得出家。其人答言。我已能覓未得得已",
    "T54n2137_003:1257c13": "能護。失已亦能更覓。若爾何以出家。五根無",
    "T54n2137_003:1257c14": "厭足。展轉求勝故。我見此根過故求出家。",
    "T54n2137_003:1257c15": "是第八人亦無解脫。無真實智故。次問第五",
    "T54n2137_003:1257c16": "人言。汝何所知而得出家。其人答言。我已能",
    "T54n2137_003:1257c17": "覓未得令得。得已守護令不失。用已更能覓。",
    "T54n2137_003:1257c18": "若求最勝我亦能得。若爾何故出家。由塵四",
    "T54n2137_003:1257c19": "事故應殺害他。若不害者是事不成。若作田",
    "T54n2137_003:1257c20": "者則應斬草伐樹。若鬪戰時則應殺人。或劫",
    "T54n2137_003:1257c21": "他財則損減他。或說其口妄語乃至一切世",
    "T54n2137_003:1257c22": "間過失。並由塵起我知此失故求出家。是第",
    "T54n2137_003:1257c23": "九人亦無解脫。由外厭故不修實智。故說前",
    "T54n2137_003:1257c24": "四依內後五依外故合九喜。此九種喜。仙人",
    "T54n2137_003:1257c25": "立九名。能清淨塵污故說九喜名為水。一潤",
    "T54n2137_003:1257c26": "濕水。二深淺水。三流水。四湖水。五善入",
    "T54n2137_003:1257c27": "水。六善渡水。七善出水。八光明水。九",
    "T54n2137_003:1257c28": "勝清淨水。翻此九喜名九無能。謂非潤濕",
    "T54n2137_003:1257c29": "乃至非勝清淨水。外曰。此三法與成相違。何",
    "T54n2137_003:1258a01": "法名為成。以偈答曰。",
    "T54n2137_003:1258a02": "　思量聞讀誦　　離苦三友得",
    "T54n2137_003:1258a03": "　因施成就八　　前三成就鉤",
    "T54n2137_003:1258a04": "思量聞讀誦乃至因施成就八者。此八種能",
    "T54n2137_003:1258a05": "六行得成。如一婆羅門出家學道作是思惟。",
    "T54n2137_003:1258a06": "何事為勝何物真實何物最後究竟。何所作",
    "T54n2137_003:1258a07": "為智慧得成顯。故作是思量已即得智慧。自",
    "T54n2137_003:1258a08": "性異覺異慢異五唯異十一根異五大異真我",
    "T54n2137_003:1258a09": "異。二十五真實義中起智慧。由此智慧起六",
    "T54n2137_003:1258a10": "種觀。一觀五大過失。見失生厭。即離五大。",
    "T54n2137_003:1258a11": "名思量位。二觀十一根過失。見失生厭。即離",
    "T54n2137_003:1258a12": "十一根。此名持位。三用此智慧觀五唯過失。",
    "T54n2137_003:1258a13": "見失生厭。即離五唯。名入如位。四觀慢過失",
    "T54n2137_003:1258a14": "及八自在見失生厭。即離慢等。名為至位。五",
    "T54n2137_003:1258a15": "觀覺過失。見失生厭。即得離覺名縮位。六觀",
    "T54n2137_003:1258a16": "自性過失。見失生厭。即離自性。是位名獨",
    "T54n2137_003:1258a17": "存。此婆羅門因是思量故得解脫。此成由思",
    "T54n2137_003:1258a18": "量得故名思量成。思量成已說。次說聞成義。",
    "T54n2137_003:1258a19": "如一婆羅門聞他讀誦聲。謂自性異覺異乃",
    "T54n2137_003:1258a20": "至真我異。聞此讀誦聲。已覺知二十五義。即",
    "T54n2137_003:1258a21": "入思量位離五大。入能位離十一根。入如位",
    "T54n2137_003:1258a22": "離五唯。入至位離慢等。入縮位離於覺。入獨",
    "T54n2137_003:1258a23": "存位離自性。是名解脫。聞成義已說。次說讀",
    "T54n2137_003:1258a24": "誦義。有八智慧分得成。如一婆羅門往至師",
    "T54n2137_003:1258a25": "家。一欲樂聽聞。二專心諦聽。三攝受。四憶持。",
    "T54n2137_003:1258a26": "五知句義。六思量。七簡擇。八如實令入。是",
    "T54n2137_003:1258a27": "名八智分。由此智分得二十五義。入六行得",
    "T54n2137_003:1258a28": "解脫離苦三成者。一離內苦。如一婆羅門為",
    "T54n2137_003:1258a29": "內苦所逼謂頭痛等。往詣醫所得治病已。由",
    "T54n2137_003:1258b01": "此內苦起於欲知。為欲求知滅此苦因。往就",
    "T54n2137_003:1258b02": "師家生八智分。得二十五義入六行觀故得",
    "T54n2137_003:1258b03": "解脫。此成由內苦如身苦心苦亦如是。二離",
    "T54n2137_003:1258b04": "外苦。如一婆羅門為外苦所逼。謂人獸翅乃",
    "T54n2137_003:1258b05": "至木石等之所困苦而不能忍。生求欲知滅",
    "T54n2137_003:1258b06": "苦之因。往詣師家修八智分。得二十五義入",
    "T54n2137_003:1258b07": "六行觀故得解脫。此成由外苦得。三依天苦。",
    "T54n2137_003:1258b08": "如一婆羅門為天苦所逼。謂寒熱雨等。其不",
    "T54n2137_003:1258b09": "能忍。詣師求八智分。得二十五義入六行觀",
    "T54n2137_003:1258b10": "故得解脫。七善友得者。不由八智分得。但從",
    "T54n2137_003:1258b11": "善友得智慧。至智慧究竟則得解脫。八因施",
    "T54n2137_003:1258b12": "成者。如一婆羅門人所憎惡。知他憎己是故",
    "T54n2137_003:1258b13": "出家。既出家已師及同友。亦生憎惡不與智",
    "T54n2137_003:1258b14": "慧。自知薄福往邊村住。自謂此處無婆羅門",
    "T54n2137_003:1258b15": "可安居住。既往住已多得施食。其所餘者還",
    "T54n2137_003:1258b16": "施親友。乃至女人牧人。於是村人並皆愛念。",
    "T54n2137_003:1258b17": "安居欲竟。一切人眾並皆嚫施三杖澡灌諸",
    "T54n2137_003:1258b18": "衣物等。近帝釋會。時語諸人言。誰能與我還",
    "T54n2137_003:1258b19": "本大國看於此會。若欲去者人人齎物為我",
    "T54n2137_003:1258b20": "將往。往彼到師家已。選擇勝物以供養師。餘",
    "T54n2137_003:1258b21": "物次第分與同學。師友眾人並生愛念。師即",
    "T54n2137_003:1258b22": "施其智慧。由此智至究竟智即得解脫。此由",
    "T54n2137_003:1258b23": "施得成。此八成者。昔日仙人又立別名。一",
    "T54n2137_003:1258b24": "自度成。二善度成。三全度成。四喜度成。",
    "T54n2137_003:1258b25": "五重喜度成。六滿喜度成。七愛成。八遍",
    "T54n2137_003:1258b26": "愛成。若翻此八成。則名八無能。謂非度無",
    "T54n2137_003:1258b27": "能乃。至非遍愛無能。如是十一根墮無能。及",
    "T54n2137_003:1258b28": "十七智害無能。為二十八無能。是疑無能喜",
    "T54n2137_003:1258b29": "成轉為五十義已說。前三成就鉤者。譬如醉",
    "T54n2137_003:1258c01": "象以鉤制伏不得隨意自在。是五疑二十八",
    "T54n2137_003:1258c02": "無能。九喜所制伏。世間不得真實智。若離",
    "T54n2137_003:1258c03": "實智則無八成故。說前三是成就鉤故。次捨",
    "T54n2137_003:1258c04": "疑無能喜勤修八種成。外曰。諸有所熏習體",
    "T54n2137_003:1258c05": "相故輪轉生死。前已說。體相有二種。一微細",
    "T54n2137_003:1258c06": "體相。在初生。二父母生身及十一根。共相應",
    "T54n2137_003:1258c07": "八有所熏習故輪轉生死。此中有疑。何者先",
    "T54n2137_003:1258c08": "生。體相為先。諸有為先。以偈答曰。",
    "T54n2137_003:1258c09": "　離有無別相　　離細相無有",
    "T54n2137_003:1258c10": "　相名及有名　　故生有二種",
    "T54n2137_003:1258c11": "離有無別相者。若離諸有體相不成。譬如離",
    "T54n2137_003:1258c12": "熱火不得成。離細相無有者。若離細相諸有",
    "T54n2137_003:1258c13": "不成。譬如離火熱不得成。是兩法相依如火",
    "T54n2137_003:1258c14": "與熱。此法俱起如牛兩角。相名及有名故生",
    "T54n2137_003:1258c15": "有二種者。自性變異有二名。一生相名。二生",
    "T54n2137_003:1258c16": "有名。初生生死即具二種。外曰。此生唯有二",
    "T54n2137_003:1258c17": "種。更有別名。答曰。昔仙立別名者一自度",
    "T54n2137_003:1258c18": "者。此人最利自思惟得波若成解脫。不由他",
    "T54n2137_003:1258c19": "教故云自度成也。自思惟得不由他故自度。",
    "T54n2137_003:1258c20": "即波若。波若能免此至彼。故稱為度至之",
    "T54n2137_003:1258c21": "時。則名解脫。解脫即名成。因名為度果名為",
    "T54n2137_003:1258c22": "成。此度成由自思得故云自度成也。後七度",
    "T54n2137_003:1258c23": "成義無異也。但別名不同耳。二善度成者。由",
    "T54n2137_003:1258c24": "自由他故得波若成解脫也。此人神根小劣",
    "T54n2137_003:1258c25": "薄由他教。自義多而能得度脫。故稱善度成",
    "T54n2137_003:1258c26": "也。三全度成者。一向由他教得。故稱為全。",
    "T54n2137_003:1258c27": "神根復劣也。四喜度成者。此人為內苦所逼。",
    "T54n2137_003:1258c28": "謂頭痛等。詣師求治。得暫脫內苦。此為一喜。",
    "T54n2137_003:1258c29": "思惟此脫非是永脫。知獨存時乃是永脫。故",
    "T54n2137_003:1259a01": "詣僧佉師學波若求成解脫得復歡喜。從此",
    "T54n2137_003:1259a02": "兩喜為名。名喜度成也。五重喜度成者。此人",
    "T54n2137_003:1259a03": "為內外兩苦所逼。詣師請治二苦。二苦既暫",
    "T54n2137_003:1259a04": "息。即是兩喜。知此非永脫。故求師學度成。得",
    "T54n2137_003:1259a05": "故歡喜受重喜名。六滿喜者。此人具為三苦",
    "T54n2137_003:1259a06": "所逼。一內苦。頭痛等。二外苦。刀杖等。三天苦。",
    "T54n2137_003:1259a07": "風雨寒熱等。詣師請治。治之既差。稱為遍喜。",
    "T54n2137_003:1259a08": "知非永脫。就師修學故得度成。從此為名。名",
    "T54n2137_003:1259a09": "遍喜度成也。七愛度成者。為師憐愛教彼度",
    "T54n2137_003:1259a10": "成。從師受此名也。八遍愛成者。此人為一切",
    "T54n2137_003:1259a11": "所憎。而得財布施。遂為一切所愛。一切並欲",
    "T54n2137_003:1259a12": "使其得脫。故云遍愛度成也。是根壞無能有",
    "T54n2137_003:1259a13": "十一。智害無能有十七。合二十八無能。就五",
    "T54n2137_003:1259a14": "疑九喜八成合五十已說竟也。前三成就鉤",
    "T54n2137_003:1259a15": "者。五疑二十八無能及九喜。是後八喜成就",
    "T54n2137_003:1259a16": "家之鉤也。八種應得成解脫而由三故不得。",
    "T54n2137_003:1259a17": "如醉象應自在由鉤故不得自在隨意。八成",
    "T54n2137_003:1259a18": "亦如是。必由真實智故得八成。為三所鉤故",
    "T54n2137_003:1259a19": "不得實智。必須捨前三勤修後八種。外曰。",
    "T54n2137_003:1259a20": "下次問先牒前義。後問先後。諸有所熏習體",
    "T54n2137_003:1259a21": "相故輪轉生死者。上來已說也。諸有即是八",
    "T54n2137_003:1259a22": "有。謂四法四非法。四法者。一法二智三離欲",
    "T54n2137_003:1259a23": "四自在。翻此四法即四非法也。八名為有。前",
    "T54n2137_003:1259a24": "四法所熏習。能令得天道。後四非法所熏",
    "T54n2137_003:1259a25": "習。能令得人獸二道也。所熏是體相。體相有",
    "T54n2137_003:1259a26": "二種。自性覺慢五唯名微細體相。從五唯所",
    "T54n2137_003:1259a27": "生與十一根相應起者名麁體相。是八種有",
    "T54n2137_003:1259a28": "及所熏習二體相誰為先生。八有在先二體",
    "T54n2137_003:1259a29": "在先耶。答二解釋明八有與體相無有先後。",
    "T54n2137_003:1259b01": "必相應俱生。如火與熱不得相離。如牛兩角",
    "T54n2137_003:1259b02": "必也俱起。八有與體相亦爾。有自性覺慢五",
    "T54n2137_003:1259b03": "唯細體相時必有八。有中四種。若非四法即",
    "T54n2137_003:1259b04": "有四。法非法決不得相離。是父母所生。麁",
    "T54n2137_003:1259b05": "身亦如是。體相亦如是。與八有決不得相離",
    "T54n2137_003:1259b06": "也。四有第三生名含識生。如偈所說。",
    "T54n2137_003:1259b07": "　天道有八分　　獸道有五分",
    "T54n2137_003:1259b08": "　人道唯一生　　略名含識生",
    "T54n2137_003:1259b09": "天道有八分者。一梵王生。二世主生。三天帝",
    "T54n2137_003:1259b10": "生。四乾闥婆生。五阿修羅生。六夜叉生。七羅",
    "T54n2137_003:1259b11": "剎生。八沙神生。獸道有五分者。一由足生。",
    "T54n2137_003:1259b12": "二飛行生。三胸行生。四傍形生。五不行生。人",
    "T54n2137_003:1259b13": "道唯一生者。人道唯一類故。說含識有三種。",
    "T54n2137_003:1259b14": "謂天獸人三及相有為三。外曰。三世間中何",
    "T54n2137_003:1259b15": "物得何處增多。以偈答曰。",
    "T54n2137_003:1259b16": "　向上喜樂多　　根生多癡闇",
    "T54n2137_003:1259b17": "　中生多憂苦　　梵初柱為後",
    "T54n2137_003:1259b18": "向上喜樂多者。梵生處等喜樂最為多。此亦",
    "T54n2137_003:1259b19": "有憂闇。為喜樂伏逼故。梵等諸天多受歡",
    "T54n2137_003:1259b20": "樂。根生多癡暗者。謂獸翅乃至柱等不行生。",
    "T54n2137_003:1259b21": "此中暗癡為多。此亦有憂樂。為暗癡伏逼故。",
    "T54n2137_003:1259b22": "獸等多暗癡。根生者三生。其最下故說根。",
    "T54n2137_003:1259b23": "中生多憂苦者。人生中憂苦為多。亦有喜",
    "T54n2137_003:1259b24": "暗癡。以憂多故。伏逼喜闇故。人中多憂苦。人",
    "T54n2137_003:1259b25": "道名中者。三道居中故。最後生者。云何說",
    "T54n2137_003:1259b26": "名柱。謂草木山石等。三世間由此荷持故說",
    "T54n2137_003:1259b27": "名柱。如是相生有生及含識生已具說此三",
    "T54n2137_003:1259b28": "生是自。性所作故。自性事已滿。謂生世間",
    "T54n2137_003:1259b29": "及得解脫。外曰。三世間中人天及狩誰受苦",
    "T54n2137_003:1259c01": "樂。為自性受。為覺慢五唯乃至十一根等受。",
    "T54n2137_003:1259c02": "為是人我受。以偈答曰。",
    "T54n2137_003:1259c03": "　此中老死苦　　唯智人能受",
    "T54n2137_003:1259c04": "　體相未離時　　故略說是苦",
    "T54n2137_003:1259c05": "此中老死苦唯智人能受者。三世間中有苦。",
    "T54n2137_003:1259c06": "是老所作。皮皺髮白脫落氣[口*束]扶杖親友所",
    "T54n2137_003:1259c07": "輕。如是等苦並由老故。死苦者。有人得八自",
    "T54n2137_003:1259c08": "在。或得五微塵。或得麁塵。是人臨死。為閻羅",
    "T54n2137_003:1259c09": "所錄。此中受苦名為死苦。復有中間時三苦。",
    "T54n2137_003:1259c10": "智人能受此三苦。自性及麁身。無智故不能",
    "T54n2137_003:1259c11": "受。故說人苦非自性等苦。外曰。幾時人受此",
    "T54n2137_003:1259c12": "苦。答曰。體相未離時。故略說是苦。大等相及",
    "T54n2137_003:1259c13": "細身苦未相離。是麁身於世間中輪轉未相",
    "T54n2137_003:1259c14": "離。如是時中人我受苦。若細麁相離時。人我",
    "T54n2137_003:1259c15": "即解脫。若解脫時如是等苦畢竟不受。若未",
    "T54n2137_003:1259c16": "離細麁相。則不得解脫苦。故略說細相麁相",
    "T54n2137_003:1259c17": "名為苦。外曰。自性事唯此為更有耶。以偈",
    "T54n2137_003:1259c18": "答曰。",
    "T54n2137_003:1259c19": "　自性事如此　　覺等及五大",
    "T54n2137_003:1259c20": "　為脫三處人　　為他如自事",
    "T54n2137_003:1259c21": "自性事如此覺等及五大者。此偈說何義。謂",
    "T54n2137_003:1259c22": "七十偈義。其相已成滿。云何如此。自性兩種",
    "T54n2137_003:1259c23": "事已顯現故。一者次第起生死。令我與三世",
    "T54n2137_003:1259c24": "間塵相應。得次第起。初起覺從覺起慢從慢",
    "T54n2137_003:1259c25": "起五唯。從五唯起十一根及五大。此二十三",
    "T54n2137_003:1259c26": "事。身覺為初。以五大為後。二者為脫三處人",
    "T54n2137_003:1259c27": "為他如自事者。為解脫天道中人我及人獸",
    "T54n2137_003:1259c28": "道中人我。次第作八成。今見自性我中間。此",
    "T54n2137_003:1259c29": "兩但為他不為自。譬如有人作朋友事不作",
    "T54n2137_003:1260a01": "自事。如是自性但作他事無自為事。外曰。汝",
    "T54n2137_003:1260a02": "說自性作人我事已則得離我。此自性無知。",
    "T54n2137_003:1260a03": "唯人我有知。云何作意令他與塵相應。輪轉",
    "T54n2137_003:1260a04": "三世間。後令得解脫。若有是意非謂無知。答",
    "T54n2137_003:1260a05": "曰。已見無知如物有合有離。如偈說言。",
    "T54n2137_003:1260a06": "　為增長犢子　　無知轉為乳",
    "T54n2137_003:1260a07": "　為解脫人我　　無知性亦爾",
    "T54n2137_003:1260a08": "為增長犢子無知轉為乳者。如世間中無知",
    "T54n2137_003:1260a09": "水草牛所噉食。應長養犢子。如作如此計於。",
    "T54n2137_003:1260a10": "一年內能轉作乳。犢子既長。能噉草已。牛復",
    "T54n2137_003:1260a11": "食水草。則不變為乳。為解脫人我無知性亦",
    "T54n2137_003:1260a12": "爾者。如是無知自性為我作事令得解脫。或",
    "T54n2137_003:1260a13": "合或離。離竟不更合。復次偈言。",
    "T54n2137_003:1260a14": "　為離不安定　　如世間作事",
    "T54n2137_003:1260a15": "　為令我解脫　　不了事亦爾",
    "T54n2137_003:1260a16": "為離不安定如世間作事者。如世間人心不",
    "T54n2137_003:1260a17": "安定。往還彼此為離不安定故。為令我解脫",
    "T54n2137_003:1260a18": "不了事亦爾者。自性由我故如有不安定。為",
    "T54n2137_003:1260a19": "我應作事。一取聲等塵二取三德。我中間除",
    "T54n2137_003:1260a20": "不安定已。最後得相離。不了者是自性別名。",
    "T54n2137_003:1260a21": "已過根故。故亦稱為冥。云何知。有如前說",
    "T54n2137_003:1260a22": "有五因緣知自性是有。如前偈說。別類有量",
    "T54n2137_003:1260a23": "故。同性能生故。因果差別故。遍相無別故。以",
    "T54n2137_003:1260a24": "如此道理。故知自性是有。復次偈言。",
    "T54n2137_003:1260a25": "　如伎出舞堂　　現他還更隱",
    "T54n2137_003:1260a26": "　令我顯自身　　自性離亦爾",
    "T54n2137_003:1260a27": "如伎出舞堂現他還更隱者。如一伎兒作",
    "T54n2137_003:1260a28": "歌舞等樂現身示觀者。彼人見我已。我事已",
    "T54n2137_003:1260a29": "究竟還隱於障中。自性亦如是。或約覺現",
    "T54n2137_003:1260b01": "身。或約慢現身。或約五唯五根五作五大等",
    "T54n2137_003:1260b02": "現身。或約喜憂闇癡三德及三世間等現身。",
    "T54n2137_003:1260b03": "現身已然後則遠離不復受三熱故。說令我",
    "T54n2137_003:1260b04": "顯自身自性離亦爾。外曰自性顯自性身有",
    "T54n2137_003:1260b05": "幾種方便。以偈答曰。",
    "T54n2137_003:1260b06": "　以種種方便　　作恩於無恩",
    "T54n2137_003:1260b07": "　有德於無德　　為他事無用",
    "T54n2137_003:1260b08": "以種種方便作恩於無恩者。聲觸色味香等",
    "T54n2137_003:1260b09": "塵。能顯現於我。義說顯是事。我汝更互異。我",
    "T54n2137_003:1260b10": "受性恩已。無一恩酬性。有德於無德為他事",
    "T54n2137_003:1260b11": "無用者。自性有三德。謂喜憂暗癡。我則無此",
    "T54n2137_003:1260b12": "德。猶如有人利親益友不望彼恩。如是自性。",
    "T54n2137_003:1260b13": "從初為我作隨意事乃至解脫。我無一時報",
    "T54n2137_003:1260b14": "彼恩事。故說為他事無用。外曰。我正遍見自",
    "T54n2137_003:1260b15": "性已。然後得解脫。為髣髴見耶。以偈答曰。",
    "T54n2137_003:1260b16": "　太極濡自性　　我計更無物",
    "T54n2137_003:1260b17": "　我今已被見　　因此藏不現",
    "T54n2137_003:1260b18": "太極濡自性我計更無物者。如世間中見一",
    "T54n2137_003:1260b19": "人有女大勝德。復次見第二女其德最勝。即",
    "T54n2137_003:1260b20": "作計言。是女最勝無更及者。自性亦如是。二",
    "T54n2137_003:1260b21": "十四義中無有一物如其柔軟。云何知如此。",
    "T54n2137_003:1260b22": "不能忍受他見故。外曰。是義不然。人我獨存。",
    "T54n2137_003:1260b23": "不由見自性故如執自在因師說。",
    "T54n2137_003:1260b24": "　我癡無自性　　自安樂苦中",
    "T54n2137_003:1260b25": "　自在天使去　　天上及地獄",
    "T54n2137_003:1260b26": "因此執故若我見自性。自性不得離。故自性",
    "T54n2137_003:1260b27": "柔軟不得成。復次執自然因師說。見自性得",
    "T54n2137_003:1260b28": "解脫。是義不然。解脫自然得故。如前偈說。",
    "T54n2137_003:1260b29": "　能令鵝白色　　作鸚鵡青色",
    "T54n2137_003:1260c01": "　是因能生我　　造孔雀斑色",
    "T54n2137_003:1260c02": "如是一切世間。自然為因。是故自然解脫不",
    "T54n2137_003:1260c03": "由自性。復有師說。若見自性得解脫。是事不",
    "T54n2137_003:1260c04": "然由人我解脫故。如偈中說。",
    "T54n2137_003:1260c05": "　四皮陀歌讚　　已有當有人",
    "T54n2137_003:1260c06": "　死活等自在　　行遍不重行",
    "T54n2137_003:1260c07": "是故解脫不由見自性。答曰。汝言自在天為",
    "T54n2137_003:1260c08": "因。是義不然。云何如此。以無德故。自在天無",
    "T54n2137_003:1260c09": "有三德。世間有三德。因果不相似。是故自在",
    "T54n2137_003:1260c10": "不為因。唯有自性有三德。世間有三德故。知",
    "T54n2137_003:1260c11": "自性能為因。是故人我亦不為因。無有三德",
    "T54n2137_003:1260c12": "故。自然為世間因是義不然。非證比量境界",
    "T54n2137_003:1260c13": "故。證量者。見先作因。然後得果。以知者由",
    "T54n2137_003:1260c14": "此證見比度去來亦知如此若。汝說由聖言",
    "T54n2137_003:1260c15": "故是故得知。是義不然。顛倒說故。是故不",
    "T54n2137_003:1260c16": "成聖。外曰。又有諸說。謂時節為因。如偈所",
    "T54n2137_003:1260c17": "言。",
    "T54n2137_003:1260c18": "　時節熟眾生　　及滅減眾生",
    "T54n2137_003:1260c19": "　世眠時節覺　　誰能欺時節",
    "T54n2137_003:1260c20": "一切諸事皆由時節。是故不關見自性得解",
    "T54n2137_003:1260c21": "脫。答曰。時節因不然。三攝中無故。自性變異",
    "T54n2137_003:1260c22": "我攝諸法皆盡離三無別法。此中時節不被",
    "T54n2137_003:1260c23": "攝故知時節無。此變異體說名時節。過去變",
    "T54n2137_003:1260c24": "異名過去時。現在未來亦復如是。故知時節",
    "T54n2137_003:1260c25": "者。是變異別名。以是義故自性為正因。若人",
    "T54n2137_003:1260c26": "得如此正智。是時即得正遍見自性。自性即",
    "T54n2137_003:1260c27": "隱離。以自性離故。故我得解脫。故說太極軟",
    "T54n2137_003:1260c28": "自性我計更無物。外曰。自性若被見。云何得",
    "T54n2137_003:1260c29": "離。答曰。我今已被見。因此藏不現。譬如貴家",
    "T54n2137_003:1261a01": "女其性最為善。有人卒來見。是女即羞隱。自",
    "T54n2137_003:1261a02": "性亦如是。若我正遍見。即離便藏隱。唯我獨",
    "T54n2137_003:1261a03": "自存。外曰。世間及聰明同說此言。人縛人",
    "T54n2137_003:1261a04": "解人輪轉生死。此言實不實。答曰。此言不實。",
    "T54n2137_003:1261a05": "云何知。如偈所說。",
    "T54n2137_003:1261a06": "　人無縛無脫　　無輪轉生死",
    "T54n2137_003:1261a07": "　輪轉及繫縛　　解脫唯自性",
    "T54n2137_003:1261a08": "人無縛無脫者。人我不被縛。云何如此。無三",
    "T54n2137_003:1261a09": "德故以。遍滿故無變異故。無有事故。繫縛者。",
    "T54n2137_003:1261a10": "由有三德。人我無三德。故無自性縛。以遍滿",
    "T54n2137_003:1261a11": "者。縛義有彼此。在此不出彼。是故名為縛。人",
    "T54n2137_003:1261a12": "我無彼此。是故無有縛。無變異者。從覺乃至",
    "T54n2137_003:1261a13": "大。此變異屬自性不屬我。是故人我無變異",
    "T54n2137_003:1261a14": "縛。無有事者。我非作者故。故不能作事。施等",
    "T54n2137_003:1261a15": "諸事。皆屬自性故。我非施縛。若非被縛。是故",
    "T54n2137_003:1261a16": "非被脫義得自然脫。無輪轉生死者。遍滿一",
    "T54n2137_003:1261a17": "切處。云何得輪轉。行所未曾至。是乃名輪轉。",
    "T54n2137_003:1261a18": "我無處不遍故無輪轉義。若人不知此實義。",
    "T54n2137_003:1261a19": "得說我被縛及輪轉。外曰。若爾誰被縛及輪",
    "T54n2137_003:1261a20": "轉。答曰。輪轉及繫縛。解脫唯自性。自性由",
    "T54n2137_003:1261a21": "自性。變異及施等能自縛身。是五唯細身與",
    "T54n2137_003:1261a22": "十三具相應。為三縛所繫。輪轉三世間生。若",
    "T54n2137_003:1261a23": "得正遍智生能解三縛捨離輪轉則便解脫。",
    "T54n2137_003:1261a24": "故說三世間依性能造作事。若汝說人被縛",
    "T54n2137_003:1261a25": "世間解脫生死。是義不然。復次偈言。",
    "T54n2137_003:1261a26": "　如是真實義　　數習無餘故",
    "T54n2137_003:1261a27": "　無我及我所　　無倒淨獨智",
    "T54n2137_003:1261a28": "如是真實義者。如前已說二十五義。數習無",
    "T54n2137_003:1261a29": "餘故者。於六行中數數修習故。無餘者。修習",
    "T54n2137_003:1261b01": "究竟故。智慧得生。因此智慧無執我執我所",
    "T54n2137_003:1261b02": "執。此三執及五疑。並得滅盡。一切事及身。皆",
    "T54n2137_003:1261b03": "自性所作。非無非我非我所。悉屬自性故。",
    "T54n2137_003:1261b04": "因此修智慧得生清淨獨存。因此智我得解",
    "T54n2137_003:1261b05": "脫。外曰。我由此智何所作。以偈答曰。",
    "T54n2137_003:1261b06": "　由智不更生　　我意竟捨事",
    "T54n2137_003:1261b07": "　人我見自性　　如靜住觀舞",
    "T54n2137_003:1261b08": "由智不更生者。由此實智故自性不更生覺",
    "T54n2137_003:1261b09": "慢五唯等。如偈所言。",
    "T54n2137_003:1261b10": "　如穀有水土　　無糠不生芽",
    "T54n2137_003:1261b11": "　智力制伏故　　性不生亦爾",
    "T54n2137_003:1261b12": "我意竟捨事者。為我作二種事已究竟。一者",
    "T54n2137_003:1261b13": "受用塵。二見自性。我中間故自性離一切事。",
    "T54n2137_003:1261b14": "如我見自性如靜住觀舞者。如觀伎人安坐",
    "T54n2137_003:1261b15": "直住。我亦如是。種種事中觀此自性。我終不",
    "T54n2137_003:1261b16": "動。如作是計。是其二縛一切人。後時亦能",
    "T54n2137_003:1261b17": "解脫一切人。外曰。智於自性我中何所作。",
    "T54n2137_003:1261b18": "以偈答曰。",
    "T54n2137_003:1261b19": "　我見已捨住　　我被見離藏",
    "T54n2137_003:1261b20": "　自性我雖合　　無用故不生",
    "T54n2137_003:1261b21": "我見已捨住者。如世間人見諸伎女種種歌",
    "T54n2137_003:1261b22": "舞。作是計云我已見足直捨心住。伎女念",
    "T54n2137_003:1261b23": "云。我事已被見即隱離是處人我亦如是。見",
    "T54n2137_003:1261b24": "自性已直捨而住。自性亦如是。既被見已即",
    "T54n2137_003:1261b25": "捨離住。外曰。人我者遍滿。自性亦遍滿。是二",
    "T54n2137_003:1261b26": "相合恒有不可離。從此和合云何不更生身。",
    "T54n2137_003:1261b27": "答曰。自性我雖合無用故不生。汝說我與自",
    "T54n2137_003:1261b28": "性遍滿故恒合義實如是。若如此云何不更",
    "T54n2137_003:1261b29": "生。生用無有故。生用有二種。初令我與塵相",
    "T54n2137_003:1261c01": "應。後令我見自性差別。此兩用見究竟故不",
    "T54n2137_003:1261c02": "復更生。外曰。若如此是用則不定和合為因",
    "T54n2137_003:1261c03": "故。答曰。正遍知力故。由此智我見自性。熟",
    "T54n2137_003:1261c04": "厭離已見雖復和合亦不得生。譬如出債主",
    "T54n2137_003:1261c05": "與負債人。先為債相應。既還債已雖復和合",
    "T54n2137_003:1261c06": "不更相關。我與自性亦如是。外曰。若由智故",
    "T54n2137_003:1261c07": "得解脫。汝亦有智我亦有智。云何二人不俱",
    "T54n2137_003:1261c08": "解脫。以偈答曰。",
    "T54n2137_003:1261c09": "　由正遍知故　　法等不成因",
    "T54n2137_003:1261c10": "　輪轉已直住　　如輪身被成",
    "T54n2137_003:1261c11": "由正遍知故法等不成因者。正者如實知二",
    "T54n2137_003:1261c12": "十五義。遍知者二十五義不多不少。由此智",
    "T54n2137_003:1261c13": "力。一法二非法三非智四離欲五非離欲六",
    "T54n2137_003:1261c14": "自在七不自在。此七被燒壞故不能作因。譬",
    "T54n2137_003:1261c15": "如種子。既被火燒不復生芽。如是七種為智",
    "T54n2137_003:1261c16": "慧得故不成國。如是之人去來輪轉故。昔時",
    "T54n2137_003:1261c17": "由此法等宿世因得輪轉七處。今為智慧故。",
    "T54n2137_003:1261c18": "此因不能生依因。譬如繖無影亦隨無。如是",
    "T54n2137_003:1261c19": "宿因無故是身亦無。如是智人宿世速行因",
    "T54n2137_003:1261c20": "息故直住如輪被制。外曰。若人得智慧。何時",
    "T54n2137_003:1261c21": "得解脫。以偈答曰。",
    "T54n2137_003:1261c22": "　捨身時事顯　　自性遠離時",
    "T54n2137_003:1261c23": "　決定及畢竟　　二獨存得成",
    "T54n2137_003:1261c24": "捨身時者。先所作法非法滅時。正捨此身",
    "T54n2137_003:1261c25": "時。內身有地大。還外地相應。乃至內空亦還",
    "T54n2137_003:1261c26": "空大。五根還五唯。乃至心根亦還五唯。事顯",
    "T54n2137_003:1261c27": "自性遠離時者。一切起生死事及解脫事。已",
    "T54n2137_003:1261c28": "滿足故。是故自性遠離我。是時中決定及畢",
    "T54n2137_003:1261c29": "竟二獨存得成。決定獨存者。由實知故。離醫",
    "T54n2137_003:1262a01": "方及諸道異執。畢竟者離四皮陀果。及不由",
    "T54n2137_003:1262a02": "智離欲果是。獨存者決定無二。畢竟者無復",
    "T54n2137_003:1262a03": "邊際。此二獨存二時中獨存。外曰。此正遍知",
    "T54n2137_003:1262a04": "何用。以偈答曰。",
    "T54n2137_003:1262a05": "　是智為我用　　祕密大仙說",
    "T54n2137_003:1262a06": "　世間生住滅　　此中得思量",
    "T54n2137_003:1262a07": "是智為我用者。是智者二十五義正遍知。為",
    "T54n2137_003:1262a08": "我用者獨存解脫。祕密大仙說者祕密者。諸",
    "T54n2137_003:1262a09": "邪說義之所隱覆。不能得顯。離正師不可得",
    "T54n2137_003:1262a10": "故。祕密應施五德婆羅門不施餘人故名祕",
    "T54n2137_003:1262a11": "密。五德者。一生地好。二姓族好。三行好。四",
    "T54n2137_003:1262a12": "有能。五欲得。具此智慧乃堪施法。餘則不與。",
    "T54n2137_003:1262a13": "故稱祕密。大仙說者。迦毘羅仙人如次第所",
    "T54n2137_003:1262a14": "說。外曰。此智中何所思量。答曰。世間生住",
    "T54n2137_003:1262a15": "滅。此中得思量。世間初梵及後住。此中生住",
    "T54n2137_003:1262a16": "滅。生者從自性生覺。乃至生五大。住者由細",
    "T54n2137_003:1262a17": "身諸有所薰習輪轉三世間中。滅者由八成",
    "T54n2137_003:1262a18": "永得獨存。此三義智中顯現故。離三無餘義",
    "T54n2137_003:1262a19": "故。故究竟智。外曰。此智從何而得。以偈答",
    "T54n2137_003:1262a20": "曰。",
    "T54n2137_003:1262a21": "　是智勝吉祥　　牟尼依悲說",
    "T54n2137_003:1262a22": "　先為阿修利　　次與般尸訶",
    "T54n2137_003:1262a23": "是智勝吉祥者。此智昔四皮陀未出時初得",
    "T54n2137_003:1262a24": "成就。由此智四皮陀及諸道。後得成故。故",
    "T54n2137_003:1262a25": "說一切最勝。三種苦及二十四本苦并三縛。",
    "T54n2137_003:1262a26": "由此智故我得遠離獨存解脫。故說此智最",
    "T54n2137_003:1262a27": "吉祥。牟尼依悲說者。誰初得此智。謂迦毘羅",
    "T54n2137_003:1262a28": "大仙人。如前說。迦毘羅仙人初出有四德。一",
    "T54n2137_003:1262a29": "法二智三離欲四自在。得此智已依大悲說。",
    "T54n2137_003:1262b01": "護持此智為欲度他。由慈悲故先為阿修利",
    "T54n2137_003:1262b02": "說。是阿修利仙人。次為般尸訶說。是般尸",
    "T54n2137_003:1262b03": "訶廣說此論。有六十千偈。迦毘羅仙人為阿",
    "T54n2137_003:1262b04": "修利略說如此。最初唯闇生此暗中有智田。",
    "T54n2137_003:1262b05": "智田即是人有人未有智故稱為田。次迴轉",
    "T54n2137_003:1262b06": "變異。此第一轉生。乃至解脫。阿修利仙人為",
    "T54n2137_003:1262b07": "般尸訶略說亦如是。是般尸訶廣說此智有",
    "T54n2137_003:1262b08": "六十千偈。次第乃至婆羅門姓拘式名自在",
    "T54n2137_003:1262b09": "黑。抄集出七十偈。故說偈言。",
    "T54n2137_003:1262b10": "　弟子次第來　　傳受大師智",
    "T54n2137_003:1262b11": "　自在黑略說　　已知實義本",
    "T54n2137_003:1262b12": "弟子次第來傳受大師智者。是智者從迦毘",
    "T54n2137_003:1262b13": "羅來至阿修利。阿修利傳與般尸訶。般尸訶",
    "T54n2137_003:1262b14": "傳與褐伽。褐伽傳與優樓佉。優樓佉與跋",
    "T54n2137_003:1262b15": "婆利。跋婆利自在黑。如是次第自在黑得此",
    "T54n2137_003:1262b16": "智。見大論難可受持。故略抄七十偈。如前說。",
    "T54n2137_003:1262b17": "三苦所逼故欲知滅苦因等。故說自在黑略",
    "T54n2137_003:1262b18": "說已知實義本。此中有聰明人。說偈言。",
    "T54n2137_003:1262b19": "　此七十偈論　　攝六萬義盡",
    "T54n2137_003:1262b20": "　此中說緣生　　乃至五十義",
    "T54n2137_003:1262b21": "彼義者不出此義。如前偈說。",
    "T54n2137_003:1262b22": "　生因覺為體　　疑無能成喜",
    "T54n2137_003:1262b23": "　思量德不平　　覺生五十分",
    "T54n2137_003:1262b24": "復有十義。如偈所說。",
    "T54n2137_003:1262b25": "　有一意用義　　五義已獨存",
    "T54n2137_003:1262b26": "　會離人我多　　身住是十義",
    "T54n2137_003:1262b27": "有義者。因中有果義。一義者。自性一隨多",
    "T54n2137_003:1262b28": "人用迴轉。意用者。令我與諸塵相應後令見",
    "T54n2137_003:1262b29": "中間。五義者。有五道理立自性。有五道理立",
    "T54n2137_003:1262c01": "人我。如前說。獨存者由正遍知定極獨存。和",
    "T54n2137_003:1262c02": "合及離者。遍滿故和合。事顯故相離。人我多",
    "T54n2137_003:1262c03": "者。生死不同故。此義如前說。身住者。由細身",
    "T54n2137_003:1262c04": "乃至未生智。此十義與五十義合。是六萬偈",
    "T54n2137_003:1262c05": "所說。是故七十論與六萬義等。外曰。大論",
    "T54n2137_003:1262c06": "與七十有何異。答曰。昔時聖傳及破他執彼",
    "T54n2137_003:1262c07": "有此無。是異義如是。論義已究竟。",
    "T54n2137_003:1262c08": "金七十論卷下"
}