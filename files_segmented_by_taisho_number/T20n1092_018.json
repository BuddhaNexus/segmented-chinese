{
    "T20n1092_018:0319a02": "不空羂索神變真言經卷第十八",
    "T20n1092_018:0319a04": "大唐天竺三藏菩提流志譯",
    "T20n1092_018:0319a05": "十地真言品第三十一",
    "T20n1092_018:0319a06": "一字真言曰。",
    "T20n1092_018:0319a07": "唵(喉中擡聲引呼此字上下同音)",
    "T20n1092_018:0319a08": "如是真言。大悲心觀觀世音。如法受持。應善",
    "T20n1092_018:0319a09": "修行十種勝業。何等為十。一者以無所得為",
    "T20n1092_018:0319a10": "方便。修淨勝意業。謂以應一切不空智智心。",
    "T20n1092_018:0319a11": "修集一切善根勝意業事。不可得故。二者以",
    "T20n1092_018:0319a12": "無所得為方便。修一切有情平等心業。謂以",
    "T20n1092_018:0319a13": "應一切不空智智心。引發慈悲喜捨四無量",
    "T20n1092_018:0319a14": "心。一切有情不可得故。三者以無所得為方",
    "T20n1092_018:0319a15": "便。修布施業。謂以應一切不空智智心。於",
    "T20n1092_018:0319a16": "一切有情無所分別。而行布施。施者受者并",
    "T20n1092_018:0319a17": "所施物不可得故。四者以無所得為方便。修",
    "T20n1092_018:0319a18": "親近善友業。謂見諸善友導化有情。令其修",
    "T20n1092_018:0319a19": "習一切不空智智心。應便親近恭敬尊重讚",
    "T20n1092_018:0319a20": "歎。諮受正法承事無惓。善友惡友無二相故。",
    "T20n1092_018:0319a21": "五者以無所得為方便。修求法業。謂以應一",
    "T20n1092_018:0319a22": "切不空智智心。勤求如來無上正法。不墮聲",
    "T20n1092_018:0319a23": "聞地獨覺地。諸所求法不可得故。六者以無",
    "T20n1092_018:0319a24": "所得為方便。修常出家業。謂一切生處恒厭",
    "T20n1092_018:0319a25": "居家牢獄諠雜。常欣佛法清淨出家無能為",
    "T20n1092_018:0319a26": "礙。所棄捨家不可得故。七者以無所得為方",
    "T20n1092_018:0319a27": "便。修愛佛身業。謂暫一覩佛形像已。乃至獲",
    "T20n1092_018:0319a28": "得無上菩提。終不捨於念佛作意。諸相隨",
    "T20n1092_018:0319a29": "好不可得故。八者以無所得為方便。修闡法",
    "T20n1092_018:0319b01": "教業。謂契經應頌記別諷頌自說緣。起譬喻",
    "T20n1092_018:0319b02": "本事本生方廣希法論義。如來在世及涅槃",
    "T20n1092_018:0319b03": "後。為諸有情開闡法教。初中後善文義巧妙。",
    "T20n1092_018:0319b04": "純一圓滿清白梵行。所分別法不可得故。九",
    "T20n1092_018:0319b05": "者以無所得為方便。修破憍慢業。謂常懷謙",
    "T20n1092_018:0319b06": "敬伏憍慢心。由此不生下姓卑族。諸興盛法",
    "T20n1092_018:0319b07": "不可得故。十者以無所得為方便。修恒諦語",
    "T20n1092_018:0319b08": "業。謂稱知說言行相符。一切語性不可得故。",
    "T20n1092_018:0319b09": "如是修治此真言者。能害過現諸惡重罪。一",
    "T20n1092_018:0319b10": "切垢障盡皆消滅。當得一切諸佛菩薩天仙",
    "T20n1092_018:0319b11": "龍神悉皆歡喜。觀世音菩薩摩訶薩與諸證",
    "T20n1092_018:0319b12": "願。當捨命後往於西方極樂國土。住極喜地",
    "T20n1092_018:0319b13": "蓮華化生。",
    "T20n1092_018:0319b14": "二字真言曰。",
    "T20n1092_018:0319b15": "唵(一)步(引二)",
    "T20n1092_018:0319b16": "如是真言大悲心觀觀世音。如法受持。思惟",
    "T20n1092_018:0319b17": "八法圓滿修習。何等為八。一者圓滿清淨禁",
    "T20n1092_018:0319b18": "戒。謂不起聲聞獨覺作意及餘破戒。障菩提",
    "T20n1092_018:0319b19": "故。二者知恩報恩。謂得小恩尚不忘報。況大",
    "T20n1092_018:0319b20": "恩惠而當不酬。三者住安忍力。謂設諸有情",
    "T20n1092_018:0319b21": "來見侵毀。而於彼所無恚害心。四者受勝",
    "T20n1092_018:0319b22": "歡喜。謂所化有情既得成熟。身心適悅受勝",
    "T20n1092_018:0319b23": "歡喜。五者不捨有情。謂拔濟有情心恒不捨。",
    "T20n1092_018:0319b24": "六者恒起大悲。謂作是念。我為饒益一切有",
    "T20n1092_018:0319b25": "情。假使各如無量無數殑伽沙劫。處大地獄",
    "T20n1092_018:0319b26": "受諸劇苦。或燒或煮或斫或截。若刺若懸若",
    "T20n1092_018:0319b27": "磨若擣。受如是等無量苦事。乃至令彼乘於",
    "T20n1092_018:0319b28": "佛乘而般涅槃。如是一切有情界盡。而大悲",
    "T20n1092_018:0319b29": "心曾無厭倦。七者於諸師長以敬信心。諮",
    "T20n1092_018:0319c01": "承供養如事佛想。謂求無上正等菩提。恭順",
    "T20n1092_018:0319c02": "師長都無所顧。八者勤求修習法波羅蜜。謂",
    "T20n1092_018:0319c03": "於諸法波羅蜜多。專心修學遠離餘事。如是",
    "T20n1092_018:0319c04": "修治此真言者。能害過現無間罪障。種種諸",
    "T20n1092_018:0319c05": "病盡皆消滅。一切鬼神不橫嬈惱。摩尼跋陀",
    "T20n1092_018:0319c06": "神毘沙門神。守持財寶而常擁護。阿彌陀佛",
    "T20n1092_018:0319c07": "現為證明。當捨命已。生補陀落山觀世音",
    "T20n1092_018:0319c08": "菩薩寶宮殿中。住離垢地。得不空羂索心王",
    "T20n1092_018:0319c09": "陀羅尼真言悉地。而自現前。",
    "T20n1092_018:0319c10": "三字真言曰。",
    "T20n1092_018:0319c11": "唵(一)鉢(二)頭(二合)米(三)",
    "T20n1092_018:0319c12": "如是真言大悲心觀觀世音。如法受持。住修",
    "T20n1092_018:0319c13": "五法。何等為五。一者勤求多聞甞無厭足",
    "T20n1092_018:0319c14": "於所聞法不著文字。謂發勤精進作是念言。",
    "T20n1092_018:0319c15": "若茲佛土若十方界。諸佛世尊所說正法。我",
    "T20n1092_018:0319c16": "皆聽習讀誦受持。而於其中不著文字。二者",
    "T20n1092_018:0319c17": "以無染心常行法施。雖廣開化而不自高。為",
    "T20n1092_018:0319c18": "諸有情宣說正法。尚不自為持此善根迴向",
    "T20n1092_018:0319c19": "菩提。況求餘事。雖多化導而不自恃。三者為",
    "T20n1092_018:0319c20": "嚴淨土植諸善根。雖用迴向而不自舉。謂勇",
    "T20n1092_018:0319c21": "猛精進修諸善根。為欲莊嚴諸佛淨國。及為",
    "T20n1092_018:0319c22": "清淨自他心土。雖為是事而不自高。四者為",
    "T20n1092_018:0319c23": "化有情。雖不厭惓無邊生死。而不自高。為欲",
    "T20n1092_018:0319c24": "成熟一切有情。植諸善根嚴淨佛土。乃至未",
    "T20n1092_018:0319c25": "滿一切智智。雖受無邊生死勤苦。而不厭倦",
    "T20n1092_018:0319c26": "而不自高。五者雖住慚愧而無所著。謂專求",
    "T20n1092_018:0319c27": "無上正等菩提。於諸聲聞獨覺作意。具慚",
    "T20n1092_018:0319c28": "愧故終不暫起。而於其中亦無所著。如是",
    "T20n1092_018:0319c29": "修治此真言者。觀世音菩薩作童子形而現",
    "T20n1092_018:0320a01": "其前。加祐眾願。得見最勝蓮華頂曼拏羅諸",
    "T20n1092_018:0320a02": "大蓮華真言壇印三昧耶一切如來祕密真言",
    "T20n1092_018:0320a03": "壇印三昧耶。當捨命已。往生淨剎住發光",
    "T20n1092_018:0320a04": "地。",
    "T20n1092_018:0320a05": "四字真言曰。",
    "T20n1092_018:0320a06": "唵(一)鉢(二)頭(二合)麼(三)紇(二合)唎(四)",
    "T20n1092_018:0320a07": "如是真言大悲心觀觀世音。如法受持。應住",
    "T20n1092_018:0320a08": "十法常行不捨。何等為十。一者住阿練若常",
    "T20n1092_018:0320a09": "不捨離。謂求無上正等菩提。超諸聲聞獨覺",
    "T20n1092_018:0320a10": "等地。故常不捨阿練若處。二者住於少欲。",
    "T20n1092_018:0320a11": "尚不自為求大菩提。況欲世間利譽等事。三",
    "T20n1092_018:0320a12": "者住於喜足。專為證得一切不空智智心。故",
    "T20n1092_018:0320a13": "於餘事無著喜足。四者常不捨離如來功德",
    "T20n1092_018:0320a14": "常於深法起諦察語。五者於諸學處未曾",
    "T20n1092_018:0320a15": "棄捨。於所學戒堅守不移。而於其中又不",
    "T20n1092_018:0320a16": "取相。六者於諸欲樂深生厭離。於妙欲樂",
    "T20n1092_018:0320a17": "不起欲尋。七者常能發起寂滅俱心謂達諸",
    "T20n1092_018:0320a18": "法曾無起作。八者捨諸所有。於內外法曾",
    "T20n1092_018:0320a19": "無所取。九者心不滯沒。於諸識住未嘗起",
    "T20n1092_018:0320a20": "心。十者於諸所有無所顧戀。謂於諸法無",
    "T20n1092_018:0320a21": "所思惟。如是修治此真言者。出世事業速皆",
    "T20n1092_018:0320a22": "成就。阿閦如來現身摩頂誥言。汝今已得清",
    "T20n1092_018:0320a23": "淨業身滅諸蓋障。當生我國證宿命智。不受",
    "T20n1092_018:0320a24": "胎生住焰慧地。",
    "T20n1092_018:0320a25": "五字真言曰。",
    "T20n1092_018:0320a26": "唵(一)鉢(二)頭(二合)麼(三)步(四)臡(人兮反五)",
    "T20n1092_018:0320a27": "如是真言大悲心觀觀世音。如法受持。應離",
    "T20n1092_018:0320a28": "十法。何等為十。一應遠離居家。謂於志性",
    "T20n1092_018:0320a29": "好游一切諸佛國土。隨所生處常樂出家。剃",
    "T20n1092_018:0320b01": "除鬚髮執持應器。被三法服現作沙門。二應",
    "T20n1092_018:0320b02": "遠離諸苾芻尼。謂常應遠離諸苾芻尼。不與",
    "T20n1092_018:0320b03": "共居如彈指頃。亦復於彼不起異心。三應",
    "T20n1092_018:0320b04": "遠離家慳。謂作是思。我應長夜利益安樂一",
    "T20n1092_018:0320b05": "切有情。今此有情自由福力。感得如是勝施",
    "T20n1092_018:0320b06": "主家。故我於中不應慳嫉。四應遠離眾會",
    "T20n1092_018:0320b07": "忿諍。謂作是思。若處眾會其中或有聲聞獨",
    "T20n1092_018:0320b08": "覺。或說彼乘相應法要。令我退失大菩提心。",
    "T20n1092_018:0320b09": "是故定應遠離眾會。復作是念。諸忿諍者能",
    "T20n1092_018:0320b10": "使有情發起瞋害。造作種種惡不善業。尚違",
    "T20n1092_018:0320b11": "善趣況大菩提。是故定應遠離忿諍。五應遠",
    "T20n1092_018:0320b12": "離自讚毀他。謂於內外法都無所見。故應",
    "T20n1092_018:0320b13": "遠離自讚毀他。六應遠離十不善業道。謂作",
    "T20n1092_018:0320b14": "是思此十惡法尚礙善趣。況大菩提。故應遠",
    "T20n1092_018:0320b15": "離。七應遠離增上慢傲。謂不見有法可起慢",
    "T20n1092_018:0320b16": "傲。八應遠離顛倒。謂觀顛倒事都不可得。九",
    "T20n1092_018:0320b17": "應遠離猶豫。謂觀猶豫事都不可得。十應遠",
    "T20n1092_018:0320b18": "離貪瞋癡業。謂都不見有貪瞋癡事。如是修",
    "T20n1092_018:0320b19": "治此真言者。害諸漏障得身無畏得法無畏。",
    "T20n1092_018:0320b20": "大蓮華上如來應正等覺現身告言。善哉善",
    "T20n1092_018:0320b21": "哉善男子。汝大積集不空王蓮華頂陀羅尼",
    "T20n1092_018:0320b22": "真言壇印三昧耶大福德蘊菩提善根。皆得",
    "T20n1092_018:0320b23": "成熟。汝命終後。當得供養九十二殑伽沙俱",
    "T20n1092_018:0320b24": "胝那庾多百千如來應正等覺。種熟善根。乃",
    "T20n1092_018:0320b25": "來我國。蓮中化生住極難勝地。",
    "T20n1092_018:0320b26": "六字真言曰。",
    "T20n1092_018:0320b27": "唵(一)鉢(二)頭(二合)麼(三)皤(四)路(五)迦(斤邏反六)",
    "T20n1092_018:0320b28": "如是真言大悲心觀觀世音。如法受持。應修",
    "T20n1092_018:0320b29": "六法何等為六。一應圓滿布施波羅蜜多淨",
    "T20n1092_018:0320c01": "戒波羅蜜多。安忍波羅蜜多精進波羅蜜多。",
    "T20n1092_018:0320c02": "靜慮波羅蜜多般若波羅蜜多。謂超聲聞獨",
    "T20n1092_018:0320c03": "覺等地。住此六波羅蜜多。佛及住二乘。能",
    "T20n1092_018:0320c04": "度過去所知海岸。現在所知海岸。未來所知",
    "T20n1092_018:0320c05": "海岸。無為所知海岸。不可說所知海岸。二",
    "T20n1092_018:0320c06": "應遠離聲聞獨覺心。謂作是言。諸聲聞心非",
    "T20n1092_018:0320c07": "證無上大菩提道。故應遠離。復作是言諸獨",
    "T20n1092_018:0320c08": "覺心定不能得一切不空智智。故應遠離。三",
    "T20n1092_018:0320c09": "應遠離熱惱心。謂作是言。怖畏生死熱惱之",
    "T20n1092_018:0320c10": "心。非證無上正等覺道。故應遠離。四見乞者",
    "T20n1092_018:0320c11": "來心不厭慼。謂作是念此厭慼心。於大菩",
    "T20n1092_018:0320c12": "提非能證道。故定遠離。五捨所有物無憂悔",
    "T20n1092_018:0320c13": "心。謂作是念此憂悔心。於證無上正等菩",
    "T20n1092_018:0320c14": "提。定為障礙故我捨離。六於來求者終不矯",
    "T20n1092_018:0320c15": "誑。謂作是念此矯誑心。定非阿耨多羅三藐",
    "T20n1092_018:0320c16": "三菩提道。何以故菩薩摩訶薩初發無上菩",
    "T20n1092_018:0320c17": "提心時。作是誓言。凡我所有施來求者。隨欲",
    "T20n1092_018:0320c18": "不空。如何今時而矯誑彼。如是修治此真言",
    "T20n1092_018:0320c19": "者。度過五誨證蓮華頂祕密心真言成就。覩",
    "T20n1092_018:0320c20": "見一切天龍八部宮殿門開。出世世法皆得",
    "T20n1092_018:0320c21": "成就。十方一切如來應正等覺。放大光明照",
    "T20n1092_018:0320c22": "觸其身。三千大千世界微塵數等一切如來。",
    "T20n1092_018:0320c23": "一時現身觀察安慰。蓮華冠幢如來應正等",
    "T20n1092_018:0320c24": "覺現前誥慰。汝所修業皆得成就。當生我",
    "T20n1092_018:0320c25": "土住現前地。直至無上正等菩提。",
    "T20n1092_018:0320c26": "七字真言曰。",
    "T20n1092_018:0320c27": "唵(一)鉢(二)頭(二合)麼(三)入縛(四)攞(五)[合*牛](六)姪(亭一反",
    "T20n1092_018:0320c28": "二合)力(七)",
    "T20n1092_018:0320c29": "如是真言大悲心觀觀世音。如法受持。應當",
    "T20n1092_018:0321a01": "遠離二十種法。何等二十。一應遠離我執有",
    "T20n1092_018:0321a02": "情執。命者執生者執。養者執士夫執。數取趣",
    "T20n1092_018:0321a03": "執意生執。儒童執知者執見者執。謂觀我有",
    "T20n1092_018:0321a04": "情乃至知者見者。畢竟不可得故。二應遠離",
    "T20n1092_018:0321a05": "斷執。謂觀諸法畢竟不生。無斷義故。三應",
    "T20n1092_018:0321a06": "遠離常執。謂觀一切法無常性故。四應遠離",
    "T20n1092_018:0321a07": "相想。謂觀雜染性不可得故。五應遠離因等",
    "T20n1092_018:0321a08": "見執。謂都不見有諸見性故。六應遠離名色",
    "T20n1092_018:0321a09": "執。謂觀名色性都不可得。七應遠離蘊執。謂",
    "T20n1092_018:0321a10": "觀五蘊性都不可得。八應遠離處執。謂觀十",
    "T20n1092_018:0321a11": "二處性都不可得。九應遠離界執。謂觀十八",
    "T20n1092_018:0321a12": "界性都不可得。十應遠離諦執。謂觀諸諦性",
    "T20n1092_018:0321a13": "都不可得。十一應遠離緣起執。謂觀諸緣起",
    "T20n1092_018:0321a14": "性都不可得。十二應遠離住著三界執。謂觀",
    "T20n1092_018:0321a15": "三果性都不可得。十三應遠離一切法執。謂",
    "T20n1092_018:0321a16": "觀諸法性皆如虛空都不可得。十四應遠離",
    "T20n1092_018:0321a17": "於一切法如理不如理執。謂觀諸法性都不",
    "T20n1092_018:0321a18": "可得。無有如理不如理性。十五應遠離依佛",
    "T20n1092_018:0321a19": "見執。謂知依佛見執。不得見佛故。十六應遠",
    "T20n1092_018:0321a20": "離依法見執。謂達真法性不可見故。十七應",
    "T20n1092_018:0321a21": "遠離依僧見執。謂知和合眾無相無為不可",
    "T20n1092_018:0321a22": "見故。十八應遠離依戒見執。謂知罪福性俱",
    "T20n1092_018:0321a23": "非有故。十九應遠離怖畏空法。謂觀諸空法",
    "T20n1092_018:0321a24": "皆無自性。所怖畏事畢竟非有。二十應遠離",
    "T20n1092_018:0321a25": "違背空性。謂觀一切法自性皆空。非空與空",
    "T20n1092_018:0321a26": "有違背故。復應圓滿二十種法。何等二十。一",
    "T20n1092_018:0321a27": "應圓滿通達空。謂達一切法自相皆空。二應",
    "T20n1092_018:0321a28": "圓滿證無相定。謂不思惟一切諸相。三應圓",
    "T20n1092_018:0321a29": "滿知無願住。謂於三界法心無所住。四應",
    "T20n1092_018:0321b01": "圓滿三輪清淨。謂具足清淨十善業道三輪",
    "T20n1092_018:0321b02": "清淨。五應圓滿悲愍有情。謂已得大悲及嚴",
    "T20n1092_018:0321b03": "淨土。圓滿悲愍有情及於有情無所執著。六",
    "T20n1092_018:0321b04": "應圓滿一切法平等見。謂於一切法不增不",
    "T20n1092_018:0321b05": "減無所執著。七應圓滿一切有情平等見。謂",
    "T20n1092_018:0321b06": "於一切有情不增不減無取無住。八應圓滿",
    "T20n1092_018:0321b07": "通達真實理趣。謂於一切法真實理趣。雖",
    "T20n1092_018:0321b08": "實通達無所通達無取無住。九應圓滿無生",
    "T20n1092_018:0321b09": "忍智。謂忍一切法無生無滅無所造作。及知",
    "T20n1092_018:0321b10": "名色畢竟無生。十應圓滿說一切法一相理",
    "T20n1092_018:0321b11": "趣。謂於一切法行不二相。十一應圓滿滅除",
    "T20n1092_018:0321b12": "分別。謂於一切法不起分別。十二應圓滿遠",
    "T20n1092_018:0321b13": "離諸想。謂於遠離一切小大無量想。十三",
    "T20n1092_018:0321b14": "應圓滿遠離諸見。謂於遠離一切聲聞獨覺",
    "T20n1092_018:0321b15": "等見。十四應圓滿遠離煩惱。謂於棄捨一",
    "T20n1092_018:0321b16": "切有漏煩惱習氣相續。十五應圓滿奢摩他",
    "T20n1092_018:0321b17": "毘鉢舍那地。謂修一切不空道智三昧耶智。",
    "T20n1092_018:0321b18": "十六應圓滿調伏心性。謂於三界法不樂不",
    "T20n1092_018:0321b19": "動。十七應圓滿寂靜心性。謂於善攝六根",
    "T20n1092_018:0321b20": "寂靜心性。十八應圓滿無礙智性。謂修得佛",
    "T20n1092_018:0321b21": "眼無礙智性。十九應圓滿無所愛染。謂於",
    "T20n1092_018:0321b22": "外六處能善棄捨。二十應圓滿隨心所欲往",
    "T20n1092_018:0321b23": "諸佛土。於佛眾會自現其身。謂修勝神通。",
    "T20n1092_018:0321b24": "從一佛國趣一佛國。供養恭敬尊重讚歎諸",
    "T20n1092_018:0321b25": "佛世尊。請轉法輪饒益一切。如是修治此真",
    "T20n1092_018:0321b26": "言者。一切圓滿離垢無畏。得蓮華離障清淨",
    "T20n1092_018:0321b27": "三摩地。身出眾光遍照三千大千佛剎。一切",
    "T20n1092_018:0321b28": "宮殿光所至處。化現眾寶光華海雲。供養",
    "T20n1092_018:0321b29": "一切如來應正等覺。蓮華光如來應正等覺。",
    "T20n1092_018:0321c01": "現身摩頂誥言。善哉善哉善男子。汝所修",
    "T20n1092_018:0321c02": "者是諸如來最祕密心供養之法。亦是觀世",
    "T20n1092_018:0321c03": "音菩薩摩訶薩真實祕密堅固心大蓮華頂",
    "T20n1092_018:0321c04": "曼拏羅三昧耶。汝今已得旖暮伽王蓮華頂",
    "T20n1092_018:0321c05": "神通圓滿成就。當生我土住遠行地作大佛",
    "T20n1092_018:0321c06": "事。",
    "T20n1092_018:0321c07": "八字真言曰。",
    "T20n1092_018:0321c08": "唵(一)旖(二)暮(三)伽(上四)麼(五)抳(六)鉢(七)頭(二合)米(八)",
    "T20n1092_018:0321c09": "如是真言大悲心觀觀世音。如法受持應滿",
    "T20n1092_018:0321c10": "四法。何等為四。一應圓滿悟入一切有情心",
    "T20n1092_018:0321c11": "行。謂以不空一心智慧。如實遍知一切有情",
    "T20n1092_018:0321c12": "心心所法。二應圓滿游戲一切神通。謂游戲",
    "T20n1092_018:0321c13": "種種自在神通。為見佛故。從一佛國趣一佛",
    "T20n1092_018:0321c14": "國。亦復不生游佛國想。三應圓滿見諸佛土。",
    "T20n1092_018:0321c15": "如其所見而自嚴淨種種佛土。謂住一佛土",
    "T20n1092_018:0321c16": "能見十方無邊佛土。亦能示現。而曾不生佛",
    "T20n1092_018:0321c17": "國土相。復為成熟諸有情故。現處三千大",
    "T20n1092_018:0321c18": "千世界轉輪王位而自莊嚴。復能棄捨而無",
    "T20n1092_018:0321c19": "所執。四應圓滿供養承事諸佛世尊。於如",
    "T20n1092_018:0321c20": "來身如實觀察。謂欲饒益諸有情故。於法",
    "T20n1092_018:0321c21": "義趣如實分別。以法供養承事諸佛。又諦觀",
    "T20n1092_018:0321c22": "察諸佛法身。如是修治此真言者。得身圓",
    "T20n1092_018:0321c23": "淨如頗胝寶。觀世音菩薩現前摩頂誥言。善",
    "T20n1092_018:0321c24": "哉善哉善男子。今得最上菩提定心。當隨我",
    "T20n1092_018:0321c25": "往世間光明王如來淨土。住不動地廣興佛",
    "T20n1092_018:0321c26": "事。得不空王蓮華頂壇印悉地出世世間最",
    "T20n1092_018:0321c27": "勝之法。",
    "T20n1092_018:0321c28": "九字真言曰。",
    "T20n1092_018:0321c29": "唵(一)鉢(二)頭(二合)麼(三)路(四)者(五)禰(奴禮反六)虎(七)嚕(八)",
    "T20n1092_018:0322a01": "[合*牛](九)",
    "T20n1092_018:0322a02": "如是真言大悲心觀觀世音。如法受持。應滿",
    "T20n1092_018:0322a03": "四法何等為四。一應圓滿知諸有情根勝劣",
    "T20n1092_018:0322a04": "智。謂住佛十力。如實了知一切有情諸根勝",
    "T20n1092_018:0322a05": "劣。二應圓滿嚴淨佛土。謂以無所得而為方",
    "T20n1092_018:0322a06": "便。嚴淨一切有情心行。三應圓滿如幻等持",
    "T20n1092_018:0322a07": "數入諸定。謂住此等持。雖能成辦一切事業",
    "T20n1092_018:0322a08": "而心不動。修治等持極成熟故。不作加行數",
    "T20n1092_018:0322a09": "數現前。四應圓滿隨諸有情善根應熟。故入",
    "T20n1092_018:0322a10": "諸有自現化生。謂欲成熟諸有情類殊勝善",
    "T20n1092_018:0322a11": "根。隨其所宜故入諸有而現受生。如是修治",
    "T20n1092_018:0322a12": "此真言者。得授記名觀世音子。殑伽沙俱胝",
    "T20n1092_018:0322a13": "那庾多百千如來應正等覺。作諸神通一時",
    "T20n1092_018:0322a14": "現前。伸手摩頂誥言。善哉善哉善男子。汝",
    "T20n1092_018:0322a15": "所修習此真言經。出世世法皆得成辦。捨",
    "T20n1092_018:0322a16": "命來生我國土中往善慧地。",
    "T20n1092_018:0322a17": "十字真言曰。",
    "T20n1092_018:0322a18": "唵(一)鉢(二)頭(二合)暮(三)瑟(二合)抳(四)灑(五)弭(六)麼",
    "T20n1092_018:0322a19": "(七)黎(八)[合*牛](九)[怡-台+巿](十)",
    "T20n1092_018:0322a20": "如是真言大悲心觀觀世音。如法受持應當",
    "T20n1092_018:0322a21": "圓滿十二種法。何等十二。一應圓滿攝受",
    "T20n1092_018:0322a22": "無邊處所一切大願。隨有所願皆令圓滿。為",
    "T20n1092_018:0322a23": "已具修六波羅蜜多極圓滿故。或為嚴淨諸",
    "T20n1092_018:0322a24": "佛國土。或為成熟諸有情類。隨心所願皆得",
    "T20n1092_018:0322a25": "圓滿。二應圓滿隨諸天龍藥叉羅剎乾闥婆",
    "T20n1092_018:0322a26": "阿素洛蘖嚕荼緊那羅摩呼羅伽人非人等",
    "T20n1092_018:0322a27": "異類音智。謂為修習殊勝詞無礙解。善知有",
    "T20n1092_018:0322a28": "情言音差別。三應圓滿無礙辯智。謂為修習",
    "T20n1092_018:0322a29": "殊勝辯無礙解。為諸有情能無盡說。四應圓",
    "T20n1092_018:0322b01": "滿入胎具足。謂雖一切生處實恒化生。為益",
    "T20n1092_018:0322b02": "有情現入胎藏。於中具足種種勝事。五應",
    "T20n1092_018:0322b03": "圓滿出生具足。謂於出胎時示現種種希有",
    "T20n1092_018:0322b04": "勝事。令諸有情見者歡喜獲大安樂。六應圓",
    "T20n1092_018:0322b05": "滿家族具足。謂生剎帝利大族姓家。或生婆",
    "T20n1092_018:0322b06": "羅門大族姓家。所稟父母無可譏嫌。七應圓",
    "T20n1092_018:0322b07": "滿種姓具足。謂常預過去諸大菩薩種姓中",
    "T20n1092_018:0322b08": "生八應圓滿眷屬具足。謂純以無量無數菩",
    "T20n1092_018:0322b09": "薩而為眷屬。非諸雜類。九應圓滿生身具足。",
    "T20n1092_018:0322b10": "謂初生時。其身具足一切相好。放大光明遍",
    "T20n1092_018:0322b11": "照無邊諸佛世界。亦令彼界六種變動。有情",
    "T20n1092_018:0322b12": "遇者無不蒙益。十應圓滿出家具足。謂出家",
    "T20n1092_018:0322b13": "時無量無數天龍藥叉羅剎乾闥婆阿素洛",
    "T20n1092_018:0322b14": "蘖嚕荼緊那羅摩呼羅伽人非人等之所翼",
    "T20n1092_018:0322b15": "從。往詣道場剃除鬚髮。服三法衣受持應器。",
    "T20n1092_018:0322b16": "引導無量數無有情。令乘三乘而趣圓寂。十",
    "T20n1092_018:0322b17": "一應圓滿莊嚴菩提樹具足。謂於殊勝善根",
    "T20n1092_018:0322b18": "廣大願力。感得如是妙菩提樹。紺瑠璃寶以",
    "T20n1092_018:0322b19": "為其幹。真金剛寶而為其根。上妙七寶以為",
    "T20n1092_018:0322b20": "枝葉種種華果。其樹高廣遍覆三千大千佛",
    "T20n1092_018:0322b21": "土。光明照耀周遍十方殑伽沙等諸佛世界。",
    "T20n1092_018:0322b22": "十二應圓滿一切功德成辦具足。謂於滿足",
    "T20n1092_018:0322b23": "殊勝福慧一切資糧。成熟有情嚴淨佛土。如",
    "T20n1092_018:0322b24": "是一一具足修治此真言者。得十方無量殑",
    "T20n1092_018:0322b25": "伽沙俱胝那庾多剎土。一切如來應正等覺。",
    "T20n1092_018:0322b26": "作種種神通一時現前誥言。善哉善哉善男",
    "T20n1092_018:0322b27": "子。常為一切天仙龍神八部世間人民。置",
    "T20n1092_018:0322b28": "敬無量。得此蓮華頂真言明仙。乃至無上正",
    "T20n1092_018:0322b29": "等菩提。住法雲地。隨所方化增建佛事。祕密",
    "T20n1092_018:0322c01": "主汝問修行是陀羅尼真言。一一能成最上",
    "T20n1092_018:0322c02": "悉地。此不空羂索心王陀羅尼真言三昧耶。",
    "T20n1092_018:0322c03": "上法中法下法我皆演說。如是讀誦受持之",
    "T20n1092_018:0322c04": "者。常淨洗浴以香塗身。著淨衣服於諸有",
    "T20n1092_018:0322c05": "情起大悲心。說真實語深信三寶敬事供養",
    "T20n1092_018:0322c06": "和上闍梨父母善友。備持律儀受持斯法。",
    "T20n1092_018:0322c07": "如是發行名真受持真言之人。當必決定得",
    "T20n1092_018:0322c08": "證無上正等菩提。爾時執金剛祕密主菩薩",
    "T20n1092_018:0322c09": "摩訶薩。聞說是法歡喜微笑。掌輪旋杵從座",
    "T20n1092_018:0322c10": "而起。曲躬合掌白言聖者。此等真言三昧耶。",
    "T20n1092_018:0322c11": "總名不空王蓮華頂祕密心曼拏羅廣大陀羅",
    "T20n1092_018:0322c12": "尼真言三昧耶。是等陀羅尼真言。但當讀誦",
    "T20n1092_018:0322c13": "受持之者。皆得成就作大佛事。若有依法作",
    "T20n1092_018:0322c14": "大供養。每月依時一日一夜斷語不食。或單",
    "T20n1092_018:0322c15": "食果或空服乳。或復常食三白飲食。晝夜精",
    "T20n1092_018:0322c16": "勤讀誦受持。如是之人獲何功德成何善根。",
    "T20n1092_018:0322c17": "住何剎土授何法門。爾時觀世音菩薩摩訶",
    "T20n1092_018:0322c18": "薩。告執金剛祕密主菩薩摩訶薩言。如是",
    "T20n1092_018:0322c19": "總名不空王蓮華頂陀羅尼真言三昧耶。祕",
    "T20n1092_018:0322c20": "密主諦聽諦聽。苾芻苾芻尼族姓男族姓女。",
    "T20n1092_018:0322c21": "白月一日承事供養。寂斷諸語食三白食。讀",
    "T20n1092_018:0322c22": "誦受持蓮華頂陀羅尼真言。一觀一一字如日",
    "T20n1092_018:0322c23": "光鬘。二觀字光現觀世音。三觀字光現佛世",
    "T20n1092_018:0322c24": "尊。四觀字光自性神力清淨法界三昧。流出",
    "T20n1092_018:0322c25": "種種神通三摩地門。晝夜不絕乃至八日。一",
    "T20n1092_018:0322c26": "日一夜斷食持者。此人則得除滅應受阿毘",
    "T20n1092_018:0322c27": "地獄。五無間罪一劫之苦。當捨命已生於西",
    "T20n1092_018:0322c28": "方極樂國土。蓮華化生具宿住智。福命壽等",
    "T20n1092_018:0322c29": "八十千劫。受諸極樂。生生生處更不墜墮三",
    "T20n1092_018:0323a01": "惡道中。復得轉生愛樂世界。六十二千劫",
    "T20n1092_018:0323a02": "受勝快樂。復得轉生觀察世界。七十二千劫",
    "T20n1092_018:0323a03": "受大安樂。復得轉生寶勝世界。十二千劫作",
    "T20n1092_018:0323a04": "大持寶大真言仙。復得轉生補陀洛山觀世",
    "T20n1092_018:0323a05": "音菩薩寶宮殿中。十八千劫受諸法樂。復得",
    "T20n1092_018:0323a06": "轉生阿迦尼吒天。九十千劫受天快樂。復",
    "T20n1092_018:0323a07": "得轉生兜率陀天上。八十千劫受天快樂。復",
    "T20n1092_018:0323a08": "得轉生三十三天。百千大劫作天帝釋受大",
    "T20n1092_018:0323a09": "快樂。復得轉生十方剎土。五十千劫遊戲神",
    "T20n1092_018:0323a10": "通。歷諸佛剎供養諸佛。受諸快樂。復於二",
    "T20n1092_018:0323a11": "十千劫作大真言明仙。乃至菩提更不重受",
    "T20n1092_018:0323a12": "胎卵濕化。所受生處常得化生具宿住智。祕",
    "T20n1092_018:0323a13": "密主七日七夜承事供養讀誦受持。尚得如",
    "T20n1092_018:0323a14": "是廣大福聚善根相應。況復有人。能每白月",
    "T20n1092_018:0323a15": "一日食三白食。讀誦受持此蓮華頂陀羅尼",
    "T20n1092_018:0323a16": "真言。晝夜不絕。至白月八日晝夜不食。斷諸",
    "T20n1092_018:0323a17": "語言依法誦持。豈不現身與證大不空離障",
    "T20n1092_018:0323a18": "清淨三摩地。不空莊嚴三摩地。不空蓮華神",
    "T20n1092_018:0323a19": "變光焰三摩地。不空清淨光三摩地。不空觀",
    "T20n1092_018:0323a20": "察幢三摩地。不空蓮華無垢觀三摩地。不空",
    "T20n1092_018:0323a21": "蓮華頂光焰祕密心三摩地耶。此人又當承",
    "T20n1092_018:0323a22": "事九十二俱胝殑伽沙數如來應正等覺所。",
    "T20n1092_018:0323a23": "種熟善根。當捨命已往安樂國。蓮臺化生得",
    "T20n1092_018:0323a24": "不空王蓮華頂解脫壇印三昧耶。而皆現前",
    "T20n1092_018:0323a25": "得作不空廣大真言明仙。",
    "T20n1092_018:0323a26": "世間成就品第三十二",
    "T20n1092_018:0323a27": "爾時執金剛祕密主菩薩摩訶薩。又復白言",
    "T20n1092_018:0323a28": "大悲聖者。願為一切有情意樂圓滿。演示此",
    "T20n1092_018:0323a29": "蓮華頂陀羅尼真言曼拏羅真言成就法。爾",
    "T20n1092_018:0323b01": "時觀世音菩薩摩訶薩。謂執金剛祕密主菩",
    "T20n1092_018:0323b02": "薩摩訶薩言。若有苾芻苾芻尼族姓男族姓",
    "T20n1092_018:0323b03": "女。如三昧教承事供養恭敬禮拜。常於一",
    "T20n1092_018:0323b04": "切有情之上起大悲心。每日如法誦持根本",
    "T20n1092_018:0323b05": "蓮華頂陀羅尼真言。一觀一一字如日光鬘。",
    "T20n1092_018:0323b06": "二觀字光現觀世音。三觀字光現佛世尊。四",
    "T20n1092_018:0323b07": "觀字光隨順通達一切甚深不思議法性。與",
    "T20n1092_018:0323b08": "虛空等自相無礙。一切法界正等覺心。出無",
    "T20n1092_018:0323b09": "盡音淨心無我。滿三七遍。決定滌除一切地",
    "T20n1092_018:0323b10": "獄餓鬼畜生一切重罪。得大善根成大福蘊。",
    "T20n1092_018:0323b11": "不為世間一切毒藥毒蟲災怪病惱鬼神嬈",
    "T20n1092_018:0323b12": "害。由斯義故當應以此陀羅尼真言。加持淨",
    "T20n1092_018:0323b13": "沙二十一遍。屍陀林中散屍骸上。或散塚上",
    "T20n1092_018:0323b14": "墓上見皆散之。彼諸亡者所在界處受眾劇",
    "T20n1092_018:0323b15": "苦。皆得解脫上生天上。若以紙素竹帛。書",
    "T20n1092_018:0323b16": "寫此根本蓮華頂陀羅尼真言等。置於塔上",
    "T20n1092_018:0323b17": "幢上。所有二足四足多足無足。胎卵濕化一",
    "T20n1092_018:0323b18": "切有情。謂塔影映身者。或見觸者。皆得除",
    "T20n1092_018:0323b19": "滅一切罪障。捨是身已等生天上。若加持螺",
    "T20n1092_018:0323b20": "詣高望處大吹聲者。四生眾生聞螺聲者。滅",
    "T20n1092_018:0323b21": "諸重罪。捨受身已等生天上。若有善男子善",
    "T20n1092_018:0323b22": "女人。先受菩薩戒二百五十戒五百戒五戒",
    "T20n1092_018:0323b23": "十戒八戒三歸依戒。聞螺聲者當捨身已。直",
    "T20n1092_018:0323b24": "往西方極樂國土蓮華化生住不退地。若加",
    "T20n1092_018:0323b25": "持白栴檀香城邑中燒。令諸有情聞香氣者。",
    "T20n1092_018:0323b26": "皆得除滅種種罪障。若燒此香熏身服者。亦",
    "T20n1092_018:0323b27": "得除諸嫉妬垢障。為人所見歡喜致敬。若熏",
    "T20n1092_018:0323b28": "身熏衣如法貫帶。面向日天一誦蓮華頂陀",
    "T20n1092_018:0323b29": "羅尼真言。一呼日天者。日天祐護。若加持安",
    "T20n1092_018:0323c01": "悉香白栴檀香。大自在天前一誦蓮華頂陀",
    "T20n1092_018:0323c02": "羅尼真言。一呼大自在天燒者。大自在天當",
    "T20n1092_018:0323c03": "作擁護為滿諸願。若那羅延天前。如是一真",
    "T20n1092_018:0323c04": "言一呼那羅延天燒者。那羅延天當作擁護",
    "T20n1092_018:0323c05": "為滿諸願。若加持白芥子白栴檀香。大梵天",
    "T20n1092_018:0323c06": "前如是一真言一稱大梵天燒者。其大梵天",
    "T20n1092_018:0323c07": "當作擁護為滿諸願。若加持乾蓮華末白栴",
    "T20n1092_018:0323c08": "檀香。摩訶迦羅前如是一真言。一呼摩訶迦",
    "T20n1092_018:0323c09": "羅燒者。摩訶迦羅神當作護從。入於山林採",
    "T20n1092_018:0323c10": "取伏藏。一切諸藥皆得隨意。若加持龍華白",
    "T20n1092_018:0323c11": "栴檀香。有龍湫邊如是一真言。一呼龍名燒",
    "T20n1092_018:0323c12": "已。復真言持白芥子。散湫水中迅誦真言。",
    "T20n1092_018:0323c13": "龍王眷屬皆擁護隨真言者意。若加持屍陀",
    "T20n1092_018:0323c14": "林內燒故人炭白栴檀香相和。屍陀林中作",
    "T20n1092_018:0323c15": "大怒聲。如是誦持真言燒者。一切藥叉鬼神",
    "T20n1092_018:0323c16": "而自現身。任諸命事乃至壽盡。若加持二笈",
    "T20n1092_018:0323c17": "播羅相合。以和炭香燒熏如法。真言加持笈",
    "T20n1092_018:0323c18": "播羅者。即得神鬼任諸命事。若治地作壇。",
    "T20n1092_018:0323c19": "以瞿摩夷如法泥塗。當壇心上以赤二畫藥",
    "T20n1092_018:0323c20": "叉女。以粳米紛界壇四面。以粳米麨壇中供",
    "T20n1092_018:0323c21": "養。用前炭香。如是一真言一呼藥叉女燒已。",
    "T20n1092_018:0323c22": "復以白芥子一真言一打藥叉女像。得真藥",
    "T20n1092_018:0323c23": "叉女現前而來。任諸命使隨真言者意。若請",
    "T20n1092_018:0323c24": "作母。常逐擁護如護赤子。供給所須一切財",
    "T20n1092_018:0323c25": "寶。若請作姊妹。隨日供給衣服財錢而不",
    "T20n1092_018:0323c26": "乏少。若加持安悉香白旃檀香。以手按功德",
    "T20n1092_018:0323c27": "天頭。如是一真言一呼功德天燒者。得功德",
    "T20n1092_018:0323c28": "天當作擁護。與諸財寶得大富饒。若毘沙門",
    "T20n1092_018:0323c29": "王前。如是一真言一呼毘沙門王燒者。毘沙",
    "T20n1092_018:0324a01": "門神施金千兩。若摩尼跋陀羅神前。如是",
    "T20n1092_018:0324a02": "一真言一呼摩尼跋陀羅神燒者。摩尼跋陀",
    "T20n1092_018:0324a03": "羅神來與金錢一千。若大山林中。如是一真",
    "T20n1092_018:0324a04": "言一呼藥精燒者。一切藥精出現任採。若城",
    "T20n1092_018:0324a05": "四門首一真言一燒者。即得城內一切災障",
    "T20n1092_018:0324a06": "皆得除滅。若於一切虎狼難處一真言一燒",
    "T20n1092_018:0324a07": "者。即得除滅虎狼等難。若鬼神病者前一真",
    "T20n1092_018:0324a08": "言一燒熏病者。即得除滅鬼神等病。",
    "T20n1092_018:0324a09": "蓮華頂阿伽陀藥品第三十三",
    "T20n1092_018:0324a10": "　是蓮華頂伽陀藥　　現種族王大神力",
    "T20n1092_018:0324a11": "　伊首羅天帝釋天　　摩醯首羅大梵天",
    "T20n1092_018:0324a12": "　毘瑟努天四天王　　加祐守護恭敬讚",
    "T20n1092_018:0324a13": "　以龍腦香沈水香　　牛黃丁香青木香",
    "T20n1092_018:0324a14": "　數等好者而擣治　　白象耳汗和合丸",
    "T20n1092_018:0324a15": "　置於壇內觀音前　　以蓮華頂陀羅尼",
    "T20n1092_018:0324a16": "　種族奮怒真言等　　加持其藥現三相",
    "T20n1092_018:0324a17": "執金剛祕密主。潔治身服。以藥研點額上頂",
    "T20n1092_018:0324a18": "上膊上胸上兩臂肘上。各佩一丸口含一丸。",
    "T20n1092_018:0324a19": "入大眾中為人愛敬。亦如我等威德福聚。凡",
    "T20n1092_018:0324a20": "說言詞調伏有情悉皆順伏。若入僧眾為僧",
    "T20n1092_018:0324a21": "愛樂。觀視讚歎亦如我等。滿諸有情種種意",
    "T20n1092_018:0324a22": "願。一切天仙龍神八部恭敬守護。一切毒藥",
    "T20n1092_018:0324a23": "毒蟲&#;蠱呪詛鬼神諸病皆不災害。又復不",
    "T20n1092_018:0324a24": "為國王僚佐。橫加笞禁受諸苦惱。一切諸惡",
    "T20n1092_018:0324a25": "藥叉羅剎師子虎狼盜賊霹靂怨家等難而相",
    "T20n1092_018:0324a26": "災害。又頭戴藥丸。并復以藥遍塗輪上。持輪",
    "T20n1092_018:0324a27": "往入他軍陣中。他兵見者自然和解。若入",
    "T20n1092_018:0324a28": "王城人所見者致敬歡喜。若患鬼病治不差",
    "T20n1092_018:0324a29": "者。令服此藥。并以斯藥和湯澡浴則得除差。",
    "T20n1092_018:0324b01": "若患瘡腫。以藥和水。研塗瘡上腫上皆得除",
    "T20n1092_018:0324b02": "差。此人由斯一切天龍藥叉羅剎不相惱害。",
    "T20n1092_018:0324b03": "如法用藥。一切諸佛觀世音菩薩。加被擁護",
    "T20n1092_018:0324b04": "善根增長。今世後世受大安樂。當生之處執",
    "T20n1092_018:0324b05": "金剛祕密主眷屬而擁護之。若加持酥和藥",
    "T20n1092_018:0324b06": "餌者。得大智慧解諸經論。",
    "T20n1092_018:0324b07": "　又蓮華頂伽陀藥　　現斯部中諸真言",
    "T20n1092_018:0324b08": "　最上悉地三昧耶　　乾陀羅縒青木香",
    "T20n1092_018:0324b09": "　沒囉[可*欠]麼乞使囉　　素靺囉拏乞使囉",
    "T20n1092_018:0324b10": "　素健地迦塞頗胝　　舍莫乞使龍華鬚",
    "T20n1092_018:0324b11": "　欝鉢羅華蓮子穰　　上安悉香欝金香",
    "T20n1092_018:0324b12": "　白旃檀香甘松香　　并夜合華兼丁香",
    "T20n1092_018:0324b13": "　髀嚕鉢囉總等數　　如法摩壇和合治",
    "T20n1092_018:0324b14": "　置於壇內觀音前　　以蓮華頂陀羅尼",
    "T20n1092_018:0324b15": "　種族奮怒真言等　　加持其藥百遍已",
    "T20n1092_018:0324b16": "　波斯石蜜龍腦香　　等分水煎如法和",
    "T20n1092_018:0324b17": "　真言丸藥如酸棗　　敷置壇內觀音前",
    "T20n1092_018:0324b18": "　以蓮華頂陀羅尼　　種族奮怒真言等",
    "T20n1092_018:0324b19": "　不空王母陀羅尼　　等加持藥現三相",
    "T20n1092_018:0324b20": "　盛淨器中便陰乾　　淨密固藥勿污觸",
    "T20n1092_018:0324b21": "執金剛祕密主。若用藥時。先淨澡浴以香塗",
    "T20n1092_018:0324b22": "身著淨衣服。加持黑芥子油而和其藥。點持",
    "T20n1092_018:0324b23": "身上即得隨意。入阿修羅窟龍窟鬼神窟皆",
    "T20n1092_018:0324b24": "去無閡。是諸鬼神任為命事。若加持僧[可*欠]乳",
    "T20n1092_018:0324b25": "牛乳。和藥塗點&#;上心上。便所思惟。上中",
    "T20n1092_018:0324b26": "下人種種障累為念除遣。若加持香油和藥。",
    "T20n1092_018:0324b27": "塗兩脚脛二脚掌上。行疾如風日行倍常履",
    "T20n1092_018:0324b28": "水不濕。若藥和人乳點二眼中。即得隨意往",
    "T20n1092_018:0324b29": "諸聚落。自在游觀為人愛敬。或對人前心念",
    "T20n1092_018:0324c01": "移物。令諸人眾皆不見知。若塗面上身上手",
    "T20n1092_018:0324c02": "上。往大眾中作諸唄讚。令諸人民唯觀讚聲",
    "T20n1092_018:0324c03": "不觀於身。若塗瓶裏外滿盛淨水。持往眾中",
    "T20n1092_018:0324c04": "高把寫水。時諸人民唯觀水下不觀瓶像。",
    "T20n1092_018:0324c05": "若塗盆裏外滿盛淨水。時諸人眾唯觀其水",
    "T20n1092_018:0324c06": "不觀盆像。若加持香油和藥塗身熏衣。入阿",
    "T20n1092_018:0324c07": "修羅窟龍窟鬼神窟。皆得自在不相嬈害。若",
    "T20n1092_018:0324c08": "入水底水不能溺。水中有情亦不相害。若入",
    "T20n1092_018:0324c09": "火中火不能燒。若入龍湫龍不能害。所有世",
    "T20n1092_018:0324c10": "間種種事法。心但請念作者皆成。若常精勤",
    "T20n1092_018:0324c11": "受持此法。日日增見世間種種情與非情隨",
    "T20n1092_018:0324c12": "念事故。",
    "T20n1092_018:0324c13": "　又蓮華頂悉地藥　　能現種種神變相",
    "T20n1092_018:0324c14": "　得大安樂饒財寶　　時世人民競供養",
    "T20n1092_018:0324c15": "　蓮華鬚蘂迦俱皤　　乾馱囉娑香牛黃",
    "T20n1092_018:0324c16": "　竹黃雄黃欝金香　　青優鉢羅華海沫",
    "T20n1092_018:0324c17": "　小柏檀黃阿摩勒　　數等如法精合治",
    "T20n1092_018:0324c18": "　又龍腦香兼麝香　　波斯石蜜等和治",
    "T20n1092_018:0324c19": "　置於壇內觀音前　　以蓮華頂陀羅尼",
    "T20n1092_018:0324c20": "　種族奮怒真言等　　加持藥上現三相",
    "T20n1092_018:0324c21": "執金剛祕密主。潔滌身衣藥和水研。遍塗身",
    "T20n1092_018:0324c22": "分手足頭面。并點眼中。即證祕密三昧自在。",
    "T20n1092_018:0324c23": "當高聲稱[合*牛]字。則得現身命諸鬼神皆見身",
    "T20n1092_018:0324c24": "上出大光焰。入水不溺入火不燒。入大眾中",
    "T20n1092_018:0324c25": "心所啟請。散藥空中請召觀世音菩薩摩訶",
    "T20n1092_018:0324c26": "薩。變現一切諸天仙相。變現一切人民等相。",
    "T20n1092_018:0324c27": "變現一切諸佛菩薩種種因地。捨頭目髓腦",
    "T20n1092_018:0324c28": "身肉手足相。空中變現身上出水身下出火",
    "T20n1092_018:0324c29": "相。變現殺活爛壞之相。心所請者隨心散之",
    "T20n1092_018:0325a01": "即皆顯現。復以藥塗身上。又加持香油和藥。",
    "T20n1092_018:0325a02": "塗頭塗二手掌。及燒熏身整理衣服。端身徐",
    "T20n1092_018:0325a03": "步入於四眾。請觀世音菩薩摩訶薩。入水觀",
    "T20n1092_018:0325a04": "三昧火觀三昧堰臥空中。想現身下水出",
    "T20n1092_018:0325a05": "身上出火。并出種種天樂之聲。隨皆現之。復",
    "T20n1092_018:0325a06": "加持杜仲木汁和藥。塗身手足入大眾中。請",
    "T20n1092_018:0325a07": "觀世音菩薩摩訶薩。現於過去菩薩施諸國",
    "T20n1092_018:0325a08": "位妻妾男女象馬七珍。坐菩提場降諸魔眾。",
    "T20n1092_018:0325a09": "一切神變華果宮殿。天妙衣服諸莊嚴具。一",
    "T20n1092_018:0325a10": "切所請皆隨心念即當現之。謂令邪見惡慧",
    "T20n1092_018:0325a11": "眾生覩斯神通。發菩提心信求佛道。故說是",
    "T20n1092_018:0325a12": "法。",
    "T20n1092_018:0325a13": "不空羂索神變真言經卷第十八"
}