{
    "X74n1467_005:0097b09": "禮念彌陀道場懺法卷第五",
    "X74n1467_005:0097b11": "○極樂莊嚴第五",
    "X74n1467_005:0097b12": "今日道場同乘大眾。前已廣明往生傳錄。次應隨喜",
    "X74n1467_005:0097b13": "極樂莊嚴勝妙境界。宜應發起欣樂趣向之心。求願",
    "X74n1467_005:0097b14": "往生。且初生淨土。已得超昇。始見彌陀。永無退轉。速",
    "X74n1467_005:0097b15": "悟無生法忍。頓捐有漏凡情。喜樂難思壽命。無量諸",
    "X74n1467_005:0097b16": "佛世界。有無邊極樂莊嚴為第一。相與志心。等一痛",
    "X74n1467_005:0097b17": "切。五體投地。歸依世間大慈悲父。",
    "X74n1467_005:0097b18": "南無教主釋迦牟尼佛",
    "X74n1467_005:0097b19": "南無世自在王佛南無西方阿彌陀佛",
    "X74n1467_005:0097b20": "南無四十四俱胝佛南無北方現在一切諸佛",
    "X74n1467_005:0097b21": "南無無量光嚴通達覺慧佛",
    "X74n1467_005:0097b22": "南無無量天鼓震大妙音佛",
    "X74n1467_005:0097b23": "南無大蘊佛南無光綱佛",
    "X74n1467_005:0097b24": "南無娑羅帝王佛",
    "X74n1467_005:0097c01": "如是等佛。如殑伽沙。住在北方。廣長舌讚佛土功德",
    "X74n1467_005:0097c02": "攝受法門。",
    "X74n1467_005:0097c03": "南無文殊師利菩薩南無普賢菩薩",
    "X74n1467_005:0097c04": "南無觀世音菩薩南無大勢至菩薩",
    "X74n1467_005:0097c05": "南無清淨大海眾菩薩",
    "X74n1467_005:0097c06": "又復歸依如是十方盡虗空界一切三寶無量賢聖",
    "X74n1467_005:0097c07": "(一拜)。",
    "X74n1467_005:0097c08": "今日道場同業大眾。志心諦聽。西方淨土微妙莊嚴。",
    "X74n1467_005:0097c09": "如經所說。次第開陳。",
    "X74n1467_005:0097c10": "法藏誓願　修因莊嚴",
    "X74n1467_005:0097c11": "(無量壽經云。佛告阿難。乃徃過去。無央數劫。有佛名世自在王如來。十號具足。時有國王。聞佛說法。發無",
    "X74n1467_005:0097c12": "上道。意棄國捐王。行作沙門。號曰法藏。才高智勇。與世超絕。白佛言。我發無上道。意願說法。我等修行。令",
    "X74n1467_005:0097c13": "我於世速成正覺。㧞諸生死勤苦之本。時世自在王佛。為說二百一十億諸佛剎土天人善惡國土麤妙。",
    "X74n1467_005:0097c14": "法藏比丘聞已。修行五劫。於世自在王如來前。超發四十八殊勝大願)。",
    "X74n1467_005:0097c15": "四十八願　願力莊嚴",
    "X74n1467_005:0097c16": "惡趣無名願",
    "X74n1467_005:0097c17": "(一者。若我成佛。國土有地獄餓鬼畜生名者。我終不取正覺)。",
    "X74n1467_005:0097c18": "無墮惡道願",
    "X74n1467_005:0097c19": "(二者。若我成佛。國中眾生有墮三惡道者。我終不取正覺)。",
    "X74n1467_005:0097c20": "同真金色願",
    "X74n1467_005:0097c21": "(三者。若我成佛。國中有情。若不皆同真金色者。我終不取正覺)。",
    "X74n1467_005:0097c22": "形貌無差願",
    "X74n1467_005:0097c23": "(四者。若我成佛。國土有情。形貌差別。有好醜者。不取正覺)。",
    "X74n1467_005:0097c24": "成就宿命願",
    "X74n1467_005:0098a01": "(五者。若我成佛。國土有情不得宿命。不知億那由他百千劫事者。不取正覺)。",
    "X74n1467_005:0098a02": "生獲天眼願",
    "X74n1467_005:0098a03": "(六者。若我成佛。國土有情若無天限。不見億那由他百千諸佛國者。不取正覺)。",
    "X74n1467_005:0098a04": "生獲天耳願",
    "X74n1467_005:0098a05": "(七者。若我成佛。國中有情不獲天耳。不聞億那由他百千諸佛說法者。不取正覺)。",
    "X74n1467_005:0098a06": "普知心行願",
    "X74n1467_005:0098a07": "(八者。若我成佛。國土有情無他心智。不知億那由他百千佛國有情心行者。不取正覺)。",
    "X74n1467_005:0098a08": "神足超越願",
    "X74n1467_005:0098a09": "(九者。若我成佛。國土有情不獲神通。於一念頃。不能超過億佛剎土者。不取正覺)。",
    "X74n1467_005:0098a10": "淨無我想願",
    "X74n1467_005:0098a11": "(十者。若我成佛。國中有情起少分我我所想者。不取正覺)。",
    "X74n1467_005:0098a12": "決定正覺願",
    "X74n1467_005:0098a13": "(十一者。若我成佛。國土有情若不決定成等正覺者。不取正覺)。",
    "X74n1467_005:0098a14": "光明普照願",
    "X74n1467_005:0098a15": "(十二者。若我成佛。國土有情光明有限。不照邪由他百千億佛剎者。不取正覺)。",
    "X74n1467_005:0098a16": "壽量無窮願",
    "X74n1467_005:0098a17": "(十三者。若我成佛。國土有情不壽量無限。乃至筭數劫者。不取正覺)。",
    "X74n1467_005:0098a18": "聲聞無數願",
    "X74n1467_005:0098a19": "(十四者。若我成佛。國中聲聞無有能知其數。若有知者。不取正覺)。",
    "X74n1467_005:0098a20": "眾生長壽願",
    "X74n1467_005:0098a21": "(十五者。若我成佛。國土有情不壽量無限齊者。不取正覺。除願力受生)。",
    "X74n1467_005:0098a22": "皆獲善名願",
    "X74n1467_005:0098a23": "(十六者。若我成佛。國土有情有不善名者。不取正覺)。",
    "X74n1467_005:0098a24": "諸佛稱讚願",
    "X74n1467_005:0098b01": "(十七者。若我成佛。彼無量剎中無數諸佛不共稱讚我國者。不取正覺)。",
    "X74n1467_005:0098b02": "十念往生願",
    "X74n1467_005:0098b03": "(十八者。若我成佛。餘剎有情聞我名已。願生我國。乃至十念。若不生者。不取正覺。除五無間誹謗正",
    "X74n1467_005:0098b04": "法及毀聖人)。",
    "X74n1467_005:0098b05": "臨終現前願",
    "X74n1467_005:0098b06": "(十九者。若我成佛。餘剎有情發菩提心。願生極樂。臨終我當現其人前。若不爾者。不取正覺)。",
    "X74n1467_005:0098b07": "迴向皆生願",
    "X74n1467_005:0098b08": "(二十者。若我成佛。餘剎有情聞說我名。善根迴向。願生我國。若不爾者。不取正覺)。",
    "X74n1467_005:0098b09": "具足妙相願",
    "X74n1467_005:0098b10": "(二十一者。若我成佛。國中菩薩皆不具三十二相者。不取正覺)。",
    "X74n1467_005:0098b11": "咸階補處願",
    "X74n1467_005:0098b12": "(二十二者。若我成佛。國中菩薩咸悉位階。一生補處。行普賢道。若不爾者。不取正覺)。",
    "X74n1467_005:0098b13": "晨供他方願",
    "X74n1467_005:0098b14": "(二十三者。若我成佛。國中菩薩晨朝供養他方無數諸佛。食前還至本國。若不爾者。不取正覺)。",
    "X74n1467_005:0098b15": "所須滿足願",
    "X74n1467_005:0098b16": "(二十四者。若我成佛。國中菩薩所須種種供具。於諸佛所。植諸善根。不圓滿者。不取正覺)。",
    "X74n1467_005:0098b17": "善入本智願",
    "X74n1467_005:0098b18": "(二十五者。若我成佛。國中菩薩不善順入一切智者。不取正覺)。",
    "X74n1467_005:0098b19": "那羅延力願",
    "X74n1467_005:0098b20": "(二十六者。若我成佛。國中菩薩若無那羅延堅固力者。不取正覺)。",
    "X74n1467_005:0098b21": "莊嚴無量願",
    "X74n1467_005:0098b22": "(二十七者。若我成佛。國中諸莊嚴具。若有能知。及總宣說者。不取正覺)。",
    "X74n1467_005:0098b23": "寶樹悉知願",
    "X74n1467_005:0098b24": "(二十八者。若我成佛。國中無量眾色寶樹諸菩薩眾不了知者。不取正覺)。",
    "X74n1467_005:0098c01": "獲勝辯才願",
    "X74n1467_005:0098c02": "(二十九者。若我成佛。國土眾生不獲得勝辯才者。不取正覺)。",
    "X74n1467_005:0098c03": "大辯無邊願",
    "X74n1467_005:0098c04": "(三十者。若我成佛。國中菩薩若不成就無邊辯才者。不取正覺)。",
    "X74n1467_005:0098c05": "國淨普照願",
    "X74n1467_005:0098c06": "(三十一者。若我成佛。國土光淨。普照佛剎。如明鏡中現其面像。若不爾者。不取正覺)。",
    "X74n1467_005:0098c07": "無量勝音願",
    "X74n1467_005:0098c08": "(三十二者。若我成佛。國界之內。有無量音。殊勝超世。若不爾者。不取正覺)。",
    "X74n1467_005:0098c09": "蒙光安樂願",
    "X74n1467_005:0098c10": "(三十三者。若我成佛。十方眾生蒙我光。所照燭者。身心安樂。若不爾者。不取正覺)。",
    "X74n1467_005:0098c11": "成就總持願",
    "X74n1467_005:0098c12": "(三十四者。若我成佛。十方菩薩聞我名者。若不得陀羅尼者。不取正覺)。",
    "X74n1467_005:0098c13": "永離女身願",
    "X74n1467_005:0098c14": "(三十五者。若我成佛。諸佛土中若有女人。聞我名已。得清淨信。發菩提心。來生不拾女人身者。不取",
    "X74n1467_005:0098c15": "正覺)。",
    "X74n1467_005:0098c16": "聞名至果願",
    "X74n1467_005:0098c17": "(三十六者。若我成佛。諸佛土中菩薩聞我名已。若不修行至菩提者。不取正覺)。",
    "X74n1467_005:0098c18": "天人敬禮願",
    "X74n1467_005:0098c19": "(三十七者。若我成佛。十方菩薩聞我名已。發清淨心。一切天人不敬禮者。不取正覺)。",
    "X74n1467_005:0098c20": "須衣隨念願",
    "X74n1467_005:0098c21": "(三十八者。若我成佛。國中眾生所須衣服。應念即至。若不爾者。不取正覺)。",
    "X74n1467_005:0098c22": "纔生心淨願",
    "X74n1467_005:0098c23": "(三十九者。若我成佛。諸眾生類纔生我國。若不皆獲心淨安樂如羅漢者。不取正覺)。",
    "X74n1467_005:0098c24": "樹現佛剎願",
    "X74n1467_005:0099a01": "(四十者。若我成佛。國中群生欲見諸佛淨國。於寶樹間。悉皆出現。若不爾者。不取正覺)。",
    "X74n1467_005:0099a02": "無諸根缺願",
    "X74n1467_005:0099a03": "(四十一者。若我成佛。餘剎眾生聞我名已。諸根有缺。德用非廣者。不取正覺)。",
    "X74n1467_005:0099a04": "現證等持願",
    "X74n1467_005:0099a05": "(四十二者。若我成佛。餘剎菩薩聞我名已。若不現證三摩地者。不取正覺)。",
    "X74n1467_005:0099a06": "聞生豪貴願",
    "X74n1467_005:0099a07": "(四十三者。若我成佛。餘剎菩薩聞我名已。壽終不生豪貴家者。不取正覺)。",
    "X74n1467_005:0099a08": "具足善根願",
    "X74n1467_005:0099a09": "(四十四者。若我成佛。餘剎菩薩聞我名已。若不修行其善根者。不取正覺)。",
    "X74n1467_005:0099a10": "供佛堅固願",
    "X74n1467_005:0099a11": "(四十五者。若我成佛。餘剎菩薩聞我名已。供養諸佛。乃至菩提有退轉者。不取正覺)。",
    "X74n1467_005:0099a12": "欲聞自聞願",
    "X74n1467_005:0099a13": "(四十六者。若我成佛。國中菩薩所欲聞法。自然得聞。若不爾者。不取正覺)。",
    "X74n1467_005:0099a14": "菩提無退願",
    "X74n1467_005:0099a15": "(四十七者。若我成佛。餘剎菩薩聞我名已。於菩提心。有退轉者。不取正覺)。",
    "X74n1467_005:0099a16": "現獲忍地願",
    "X74n1467_005:0099a17": "(四十八者。若我成佛。餘剎菩薩聞我名已。不獲忍地於諸佛法現證不退轉者。不取正覺)。",
    "X74n1467_005:0099a18": "(佛告阿難。徃昔法藏比丘者。今西方極樂世界無量壽佛是。國土嚴好。壽命無量。眷屬不可思議。一切皆",
    "X74n1467_005:0099a19": "是因中所發大願之所成就)。",
    "X74n1467_005:0099a20": "今日道場同業大眾。如經所說。四十八願修因莊嚴。",
    "X74n1467_005:0099a21": "相與志心。五體投地。歸依世間大慈悲父。",
    "X74n1467_005:0099a22": "南無教主釋迦牟尼佛",
    "X74n1467_005:0099a23": "南無西方阿彌陀佛南無當來彌勒佛",
    "X74n1467_005:0099a24": "南無善意佛南無離垢佛",
    "X74n1467_005:0099b01": "南無月相佛南無大名佛",
    "X74n1467_005:0099b02": "南無珠髻佛南無威猛佛",
    "X74n1467_005:0099b03": "南無師子步佛南無德樹佛",
    "X74n1467_005:0099b04": "南無觀釋佛南無慧聚佛",
    "X74n1467_005:0099b05": "南無安住佛南無有意佛",
    "X74n1467_005:0099b06": "南無鴦伽陀佛南無無量意佛",
    "X74n1467_005:0099b07": "南無妙色佛南無多智佛",
    "X74n1467_005:0099b08": "南無光明佛南無堅戒佛",
    "X74n1467_005:0099b09": "南無吉祥佛南無寶相佛",
    "X74n1467_005:0099b10": "南無蓮華佛南無那羅延佛",
    "X74n1467_005:0099b11": "南無安樂佛南無智積佛",
    "X74n1467_005:0099b12": "南無德敬佛",
    "X74n1467_005:0099b13": "南無文殊師利菩薩南無普賢菩薩",
    "X74n1467_005:0099b14": "南無觀世音菩薩南無大勢至菩薩",
    "X74n1467_005:0099b15": "南無清淨大海眾菩薩",
    "X74n1467_005:0099b16": "又復歸依如是十方盡虗空界一切三寶無量賢聖",
    "X74n1467_005:0099b17": "(一拜)。",
    "X74n1467_005:0099b18": "彌陀名號　壽光莊嚴",
    "X74n1467_005:0099b19": "(彌陀經云。佛告長老舍利弗。從是西方過十萬億佛土。有世界。名曰極樂。其土有佛。號阿彌陀。今現在說",
    "X74n1467_005:0099b20": "法。舍利弗。彼土何故名為極樂。其國眾生無有眾苦。但受諸樂。故名極樂。舍利弗。彼佛何故號阿彌陀。彼",
    "X74n1467_005:0099b21": "佛光明無量。照十方國。無所障礙。是故號為阿彌陀。彼佛壽命及其人民無量無邊阿僧祇劫。故名阿彌",
    "X74n1467_005:0099b22": "陀。阿彌陀佛成佛已來。於今十劫。彼佛有無量聲聞弟子。皆阿羅漢。非是筭數之所能出。豈知諸菩薩眾",
    "X74n1467_005:0099b23": "亦復如是。彼佛國土。成就如是功德莊嚴字號)。",
    "X74n1467_005:0099b24": "三大士觀　寶像莊嚴",
    "X74n1467_005:0099c01": "(觀經云。想彼佛者。先當想像。閉目開目。見一寶像。如閻浮檀金色。坐彼華上。見像坐已。心眼得開。了了分",
    "X74n1467_005:0099c02": "明。見極樂國七寶莊嚴寶地寶池寶樹行列。諸天寶幢彌覆其上。眾寶羅網。滿虗空中。見如此事。極令明",
    "X74n1467_005:0099c03": "了。如觀掌中。見此事已。復當更作一大蓮華在佛左邊。如前蓮華。等無有異。復作一大蓮華。在佛右邊。想",
    "X74n1467_005:0099c04": "觀世音菩薩像。生左華座。亦作金色。如前無異想。一大勢至菩薩坐右華座。此想成時。佛菩薩像皆放光",
    "X74n1467_005:0099c05": "明。其光金色。照諸寶樹。一一樹下亦有三蓮華。諸蓮華上各一佛二菩薩像。遍滿彼國。此想成時。行者當",
    "X74n1467_005:0099c06": "聞水流。光明及諸寶樹鳧鴈鴛鴦皆說法法。出定入定。恒聞妙法。行者所聞。出定之時。憶持不捨。與修多",
    "X74n1467_005:0099c07": "羅合。若不合者。名為麤想。見極樂世界。是為像想)。",
    "X74n1467_005:0099c08": "今日道場同業大眾。如上所說。彌陀名號。寶像莊嚴。",
    "X74n1467_005:0099c09": "相與志心。五體投地。歸依世間大慈悲父。",
    "X74n1467_005:0099c10": "南無教主釋迦牟尼佛",
    "X74n1467_005:0099c11": "南無西方阿彌陀佛南無當來彌勒佛",
    "X74n1467_005:0099c12": "南無梵德佛南無寶積佛",
    "X74n1467_005:0099c13": "南無華天佛南無善思議佛",
    "X74n1467_005:0099c14": "南無法自在佛南無名聞意佛",
    "X74n1467_005:0099c15": "南無樂說聚佛南無金剛相佛",
    "X74n1467_005:0099c16": "南無求利益佛南無遊戲神通佛",
    "X74n1467_005:0099c17": "南無離闇佛南無名天佛",
    "X74n1467_005:0099c18": "南無彌樓相佛南無眾明佛",
    "X74n1467_005:0099c19": "南無寶藏佛南無極高行佛",
    "X74n1467_005:0099c20": "南無提沙佛南無珠角佛",
    "X74n1467_005:0099c21": "南無德讚佛南無日月明佛",
    "X74n1467_005:0099c22": "南無星宿佛南無日明佛",
    "X74n1467_005:0099c23": "南無師子相佛南無違藍王佛",
    "X74n1467_005:0099c24": "南無福藏佛",
    "X74n1467_005:0100a01": "南無文殊師利菩薩南無普賢菩薩",
    "X74n1467_005:0100a02": "南無觀世音菩薩南無大勢至菩薩",
    "X74n1467_005:0100a03": "南無清淨大海眾菩薩",
    "X74n1467_005:0100a04": "又復歸依如是十方盡虗空界一切三寶無量賢聖",
    "X74n1467_005:0100a05": "(一拜)。",
    "X74n1467_005:0100a06": "彌陀國土　極樂莊嚴",
    "X74n1467_005:0100a07": "今日大眾。重復志誠。一心諦聽。大阿彌陀經云。阿彌",
    "X74n1467_005:0100a08": "陀佛作佛以來。凡十小劫。所居國土名須摩提。正在",
    "X74n1467_005:0100a09": "西方。去是閻浮提地界。千億萬須彌山佛國。其國地",
    "X74n1467_005:0100a10": "皆自然七寶。一者白銀寶。二者黃金寶。三者水晶寶。",
    "X74n1467_005:0100a11": "四者瑠璃寶。五者珊瑚寶。六者琥珀寶。七者硨磲寶。",
    "X74n1467_005:0100a12": "為地曠蕩。甚大無極。各自焜煌參明。極自軟好甚妹。",
    "X74n1467_005:0100a13": "無比諸八方上下眾寶中。精自然合。會化生耳。其寶",
    "X74n1467_005:0100a14": "皆第六天上之寶也。其國無大小海水江河山林溪",
    "X74n1467_005:0100a15": "谷。無有幽冥之處。亦無春夏秋冬。亦無大寒大熱。常",
    "X74n1467_005:0100a16": "和調中適甚。快善無比。皆有自然萬種之物。百味飯",
    "X74n1467_005:0100a17": "食。意欲有所得。自然在前。所不用者。即自然化去。即",
    "X74n1467_005:0100a18": "皆隨意。國中悉諸菩薩羅漢。無有婦女。女人往生。即",
    "X74n1467_005:0100a19": "化成男子。皆面目端正。淨潔絕好。悉同一色。無有偏",
    "X74n1467_005:0100a20": "醜惡者也。皆才猛黠慧。衣自然之衣。心中所念道德。",
    "X74n1467_005:0100a21": "其欲語言。皆豫相知。意所念言。常說正事。所語輙說",
    "X74n1467_005:0100a22": "經道。終不說他餘之惡語。其語言音。如三百鍾聲。皆",
    "X74n1467_005:0100a23": "相敬愛。無相嫉憎。如兄如弟。皆心淨潔。無所貪慕。自",
    "X74n1467_005:0100a24": "知前世所從。來生億萬劫時。宿命善惡存亡。現在却",
    "X74n1467_005:0100b01": "知無極佛言。八方上下無央數佛國。諸天人民。及蜎",
    "X74n1467_005:0100b02": "飛蠕動之類。生阿彌陀佛國者。皆於七寶水池蓮華",
    "X74n1467_005:0100b03": "中化生。便自然長大。亦無乳養之者。皆食自然之飲",
    "X74n1467_005:0100b04": "食。其身體亦非世間人之身體。亦非天上人之身體。",
    "X74n1467_005:0100b05": "皆積眾善之德。悉受自然虗無之身。無極之體。其殊",
    "X74n1467_005:0100b06": "好無比。佛言。所居七寶舍宅。有在虗空中者。有在地",
    "X74n1467_005:0100b07": "者。有欲令舍宅最高者。舍宅即高中。有欲令最大在",
    "X74n1467_005:0100b08": "虗空中。皆自然隨意。中有殊不能令舍宅隨意者。皆",
    "X74n1467_005:0100b09": "是前世求道時。不慈心精進耳。佛言。諸菩薩羅漢悉",
    "X74n1467_005:0100b10": "皆洞視徹聽。見知八方上下去來現在之事。復知無",
    "X74n1467_005:0100b11": "數天上天下人民及蜎飛蠕動之類。心意所念善惡。",
    "X74n1467_005:0100b12": "口所欲言。皆知當何歲何劫得度脫。得人道往生阿",
    "X74n1467_005:0100b13": "彌陀佛國。知當作菩薩羅漢皆緣知之。佛言。八方上",
    "X74n1467_005:0100b14": "下無央數諸天人民蜎飛蠕動之類。其生阿彌陀國。",
    "X74n1467_005:0100b15": "當作佛者。不可復勝數。諸作羅漢。得泥洹道者。亦無",
    "X74n1467_005:0100b16": "央數。不可復計。阿彌陀佛為諸菩薩羅漢說經時。都",
    "X74n1467_005:0100b17": "悉大會。講堂上諸菩薩羅漢及諸天人民無央數。都",
    "X74n1467_005:0100b18": "不可復計。皆飛到佛所。為佛作禮。却坐聽經。其佛廣",
    "X74n1467_005:0100b19": "說道智大經。皆悉聞知。莫不歡喜踊躍。心開解者。即",
    "X74n1467_005:0100b20": "四方自然亂風起吹七寶樹。作五音聲。七寶樹華覆",
    "X74n1467_005:0100b21": "蓋其國。皆在虗空中。下其華之香遍國中。皆散佛及",
    "X74n1467_005:0100b22": "菩薩羅漢上。華墮地皆厚四寸。小萎即亂風吹。萎華",
    "X74n1467_005:0100b23": "自然去。如是四反。佛言。我第二弟子摩訶目乾連。於",
    "X74n1467_005:0100b24": "諸佛國菩薩阿羅漢中。最為無比。飛行進止。智慧勇",
    "X74n1467_005:0100c01": "猛。洞視徹聽。知八方上下去來現在之事。百千億萬",
    "X74n1467_005:0100c02": "倍。共合為一智慧。當令在阿彌陀佛國中羅漢邊。其",
    "X74n1467_005:0100c03": "德尚復不及百千億萬倍。佛言。第一四王天。第二忉",
    "X74n1467_005:0100c04": "利天上。至二十八天上。諸天人皆持天上萬種自然",
    "X74n1467_005:0100c05": "之物。百種雜色。華香繒綵。劫波育氎衣。萬種伎樂。轉",
    "X74n1467_005:0100c06": "倍好相勝。各持來下。為阿彌陀佛。作禮供佛。及菩薩",
    "X74n1467_005:0100c07": "阿羅漢諸天人皆復大作伎樂。當是之時。快樂不可",
    "X74n1467_005:0100c08": "言。諸天更相開。避後來者。轉復供養如前。乃至其作",
    "X74n1467_005:0100c09": "菩薩者。皆欲令悉作佛。作佛已。轉復教授八方上下",
    "X74n1467_005:0100c10": "諸天人民及蜎飛蠕動之類。皆復欲令作佛。作佛已。",
    "X74n1467_005:0100c11": "復教授諸無央數天人氏蜎飛蠕動之類。皆令得泥",
    "X74n1467_005:0100c12": "洹道去。諸可教授弟子者。展轉復相教授。轉相度脫。",
    "X74n1467_005:0100c13": "至令得四果辟支佛道。轉相度脫。皆得泥洹之道。不",
    "X74n1467_005:0100c14": "可復計。劫終無般泥洹時。佛言。我說阿彌陀佛功德",
    "X74n1467_005:0100c15": "國土快善盡夜一劫。尚復未竟。我但為汝曹小說之",
    "X74n1467_005:0100c16": "耳。",
    "X74n1467_005:0100c17": "今日道場同業大眾。如大經說。彌陀國土極樂莊嚴。",
    "X74n1467_005:0100c18": "相與志心。五體投地。歸依世間大慈悲父。",
    "X74n1467_005:0100c19": "南無教主釋迦牟尼佛",
    "X74n1467_005:0100c20": "南無西方阿彌陀佛南無當來彌勒佛",
    "X74n1467_005:0100c21": "南無見有邊佛南無電明佛",
    "X74n1467_005:0100c22": "南無金山佛南無師子德佛",
    "X74n1467_005:0100c23": "南無勝相佛南無明讚佛",
    "X74n1467_005:0100c24": "南無堅精進佛南無具足讚佛",
    "X74n1467_005:0101a01": "南無離畏佛南無應天佛",
    "X74n1467_005:0101a02": "南無大燈佛南無世明佛",
    "X74n1467_005:0101a03": "南無妙香佛南無持上功德佛",
    "X74n1467_005:0101a04": "南無離暗佛南無寶讚佛",
    "X74n1467_005:0101a05": "南無師子顏佛南無滅過佛",
    "X74n1467_005:0101a06": "南無持甘露佛南無人月佛",
    "X74n1467_005:0101a07": "南無喜見佛南無嚴莊佛",
    "X74n1467_005:0101a08": "南無珠明佛南無山頂佛",
    "X74n1467_005:0101a09": "南無名相佛南無法稱佛",
    "X74n1467_005:0101a10": "南無文殊師利菩薩南無普賢菩薩",
    "X74n1467_005:0101a11": "南無觀世音菩薩南無大勢至菩薩",
    "X74n1467_005:0101a12": "南無清淨大海眾菩薩",
    "X74n1467_005:0101a13": "又復歸依如是十方盡虗空界一切三寶無量賢聖",
    "X74n1467_005:0101a14": "(一拜)。",
    "X74n1467_005:0101a15": "寶河清淨　德水莊嚴",
    "X74n1467_005:0101a16": "(大寶積經云。佛告阿難。彼極樂國無諸山海。而有諸河。八功德水濬流恒激。出徵妙音。譬若諸天四千伎",
    "X74n1467_005:0101a17": "樂。安樂世界其聲普聞。有諸名華。沿流而下。和風微動。出種種香。居兩岸邊。多栴檀樹。脩條密葉。交覆於",
    "X74n1467_005:0101a18": "河。結實開華。芳暉可玩樂。群生遊。隨意徃來。或有涉河。濯流嬉戲。感諸天水。善順物宣。深淺寒溫。曲從人",
    "X74n1467_005:0101a19": "好。阿難。大河之下。地布金沙。有諸天香。世無能喻。隨風散馥。雜水流芬。彼國人眾。或時遊覽。同華河濱。激",
    "X74n1467_005:0101a20": "流之響。雖獲天耳。終竟不聞。或有願聞。即隨領悟。百千萬種佛法僧聲。所有眾生。或已生。或現生。或當生",
    "X74n1467_005:0101a21": "皆得諸妙色身。形貌端正。神通自在。福力具足。受用種種宮殿園林衣服飲食香華瓔珞。隨意所須。悉皆",
    "X74n1467_005:0101a22": "如意。如是飲食。即同食已。色力增長。而無便穢)。",
    "X74n1467_005:0101a23": "寶殿如意　樓閣莊嚴",
    "X74n1467_005:0101a24": "(又經云。若諸有情所須宮殿樓閣。隨所樂欲。高下長短。廣狹方圓。及諸牀座。妙衣敷上。以種種寶而莊飾",
    "X74n1467_005:0101b01": "之。於諸眾生前。自然出現。人皆自謂各處其宮)。",
    "X74n1467_005:0101b02": "晝夜長遠　時分莊嚴",
    "X74n1467_005:0101b03": "(校量佛剎功德經云。不可思議光王菩薩白眾言。汝諸佛子。今當諦聽。此娑婆世界滿一大劫。校量時分。",
    "X74n1467_005:0101b04": "是彼西方極樂世界無量壽佛剎一晝夜)。",
    "X74n1467_005:0101b05": "今日道場同業大眾。如經所說。寶河清淨。晝夜長遠。",
    "X74n1467_005:0101b06": "無量莊嚴。相與志心。五體投地。歸依世間大慈悲父。",
    "X74n1467_005:0101b07": "南無教主釋迦牟尼佛",
    "X74n1467_005:0101b08": "南無西方阿彌陀佛南無當來彌勒佛",
    "X74n1467_005:0101b09": "南無定義佛南無施願佛",
    "X74n1467_005:0101b10": "南無寶眾佛南無眾王佛",
    "X74n1467_005:0101b11": "南無遊步佛南無安隱佛",
    "X74n1467_005:0101b12": "南無法差別佛南無上尊佛",
    "X74n1467_005:0101b13": "南無極高德佛南無上師子音佛",
    "X74n1467_005:0101b14": "南無樂戲佛南無龍明佛",
    "X74n1467_005:0101b15": "南無華山佛南無龍喜佛",
    "X74n1467_005:0101b16": "南無香自在佛南無大名佛",
    "X74n1467_005:0101b17": "南無天力佛南無德鬚佛",
    "X74n1467_005:0101b18": "南無龍手佛南無善行意佛",
    "X74n1467_005:0101b19": "南無因莊嚴佛南無智勝佛",
    "X74n1467_005:0101b20": "南無量月佛南無寶語佛",
    "X74n1467_005:0101b21": "南無日明佛",
    "X74n1467_005:0101b22": "南無文殊師利菩薩南無普賢菩薩",
    "X74n1467_005:0101b23": "南無觀世音菩薩南無大勢至菩薩",
    "X74n1467_005:0101b24": "南無清淨大海眾菩薩",
    "X74n1467_005:0101c01": "又復歸依如是十方盡虗空界一切三寶無量賢聖",
    "X74n1467_005:0101c02": "(一拜)。",
    "X74n1467_005:0101c03": "二十四樂　淨土莊嚴",
    "X74n1467_005:0101c04": "(安國鈔云。所言極樂者。有二十四樂。一欄楯遮防樂。二寶網羅空樂。三樹陰通衢樂。四七寶浴池樂。五八",
    "X74n1467_005:0101c05": "水澄漪樂。六下見金沙樂。七階際光明樂。八樓臺陵空樂。九四蓮華香樂。十黃金為地樂。十一八音常奏",
    "X74n1467_005:0101c06": "樂。十二晝夜兩華樂。十三清晨策勵樂。十四嚴持妙華樂。十五供養他方樂。十六經行本國樂。十七眾禽",
    "X74n1467_005:0101c07": "和鳴樂。十八六時聞法樂。十九存念三寶樂。二十無三惡道樂。二十一有佛變化樂。二十二樹搖羅網樂。",
    "X74n1467_005:0101c08": "二十三千國同聲樂。二十四聲聞發心樂)。",
    "X74n1467_005:0101c09": "三十種益　功德莊嚴",
    "X74n1467_005:0101c10": "(群疑論云。西方淨土有三十種益。一受用清淨佛土益。二得大法樂益。三親近佛壽益。四遊歷十方供佛",
    "X74n1467_005:0101c11": "益。五遊諸佛所聞法授記益。六福慧資粮疾得圓滿益。七速證無上正等菩提益。八諸天人等同集一會",
    "X74n1467_005:0101c12": "益。九常無退轉益。十無量行願念念增進益。十一鸚鵡舍利宣揚法音益。十二清風動樹如眾樂益。十三",
    "X74n1467_005:0101c13": "摩尼水漩宣說苦空益。十四諸樂音聲奏眾妙音益。十五四十八願永絕三塗益。十六真金色身益。十七",
    "X74n1467_005:0101c14": "形無醜陋益。十八具足五通益。十九常住定聚益。二十無諸不善益。二十一壽命長遠益。二十二衣食自",
    "X74n1467_005:0101c15": "然益。二十三唯受眾樂益。二十四三十二相益。二十五無實女人益。二十六無有小乘益。二十七離於八",
    "X74n1467_005:0101c16": "難益。二十八得三法忍益。二十九身有常光益。三十得那羅延身益。如上略述。法利無邊。聖境非虗。真談",
    "X74n1467_005:0101c17": "匪謬)。",
    "X74n1467_005:0101c18": "今日道場同乘大眾。如上所說。一切莊嚴。相與志心。",
    "X74n1467_005:0101c19": "五體投地。歸依世間大慈悲父。",
    "X74n1467_005:0101c20": "南無教主釋迦牟尼佛",
    "X74n1467_005:0101c21": "南無西方阿彌陀佛南無當來彌勒佛",
    "X74n1467_005:0101c22": "南無定意佛南無無量形佛",
    "X74n1467_005:0101c23": "南無照明佛南無寶相佛",
    "X74n1467_005:0101c24": "南無斷疑佛南無善明佛",
    "X74n1467_005:0102a01": "南無不虗步佛南無覺悟佛",
    "X74n1467_005:0102a02": "南無華相佛南無山主王佛",
    "X74n1467_005:0102a03": "南無大威德佛南無遍見佛",
    "X74n1467_005:0102a04": "南無無量名佛南無寶天佛",
    "X74n1467_005:0102a05": "南無住義佛南無滿意佛",
    "X74n1467_005:0102a06": "南無上讚佛南無無憂佛",
    "X74n1467_005:0102a07": "南無無垢佛南無梵天佛",
    "X74n1467_005:0102a08": "南無華明佛南無身差別佛",
    "X74n1467_005:0102a09": "南無法明佛南無盡見佛",
    "X74n1467_005:0102a10": "南無德淨佛",
    "X74n1467_005:0102a11": "南無文殊師利菩薩南無普賢菩薩",
    "X74n1467_005:0102a12": "南無觀世音菩薩南無大勢至菩薩",
    "X74n1467_005:0102a13": "南無清淨大海眾菩薩",
    "X74n1467_005:0102a14": "又復歸依如是十方盡虗空界一切三寶無量賢聖",
    "X74n1467_005:0102a15": "(一拜)。",
    "X74n1467_005:0102a16": "今日道場同業大眾。如經所說。極樂莊嚴。不可思議。",
    "X74n1467_005:0102a17": "勝妙境界。十方淨土。諸天王宮。無能比者。是故我等",
    "X74n1467_005:0102a18": "與一切眾生。願往彼國。同得受用一切莊嚴。無盡快",
    "X74n1467_005:0102a19": "樂。永得清淨。長辭四趣。面奉彌陀。親承授記。六度四",
    "X74n1467_005:0102a20": "等。無不備行。具四辯才。得佛十力。相好嚴身。神通無",
    "X74n1467_005:0102a21": "礙。入金剛心成等正覺。",
    "X74n1467_005:0102a22": "禮念彌陀道場懺法卷第五",
    "X74n1467_005:0102a23": "鳧(音扶)。焜(音魂)。煜(音皇)。黠(胡八切)。衣自(上去)。繒(疾陵切)。氎(音疊)。濬(音峻)。",
    "X74n1467_005:0102a24": "沿(音緣)。萃(音悴)。漪(音衣)。"
}