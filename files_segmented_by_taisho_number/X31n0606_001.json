{
    "X31n0606_001:0001a03": "重刻法華科註序",
    "X31n0606_001:0001a05": "妙法者是自心之別名蓮華者乃妙法之巧喻也心",
    "X31n0606_001:0001a06": "之於物即事而真猶如蓮之方華即實處染而淨經",
    "X31n0606_001:0001a07": "者訓徑宜達自心玅境之要路也盖目諸佛出興唯",
    "X31n0606_001:0001a08": "為斯一事欲令眾生開示佛知見便得清淨故正與",
    "X31n0606_001:0001a09": "達磨直指人心示其捷徑全無貳致矣智者手不執",
    "X31n0606_001:0001a10": "卷常讀是經口無言音徧誦眾典者斯之謂乎小子",
    "X31n0606_001:0001a11": "存策效重鍥於徐氏擬予於柯山重需讐校其書倫",
    "X31n0606_001:0001a12": "師雖祖述天台及玅樂舊所刊行不能無差訛豈翅",
    "X31n0606_001:0001a13": "分毫作亥豕而已其義亦間燕說舉燭今為是正而",
    "X31n0606_001:0001a14": "以便弘闡所謂總持無文字文字顯總持茲知文持",
    "X31n0606_001:0001a15": "持一佛乘義持持弌大事然則文辭義詮其舍諸。",
    "X31n0606_001:0001a16": "元祿甲戌夏佛降誕日　釋(養存)謹題於讚陽龜山",
    "X31n0606_001:0001b03": "依天台科釋註法華經序",
    "X31n0606_001:0001b05": "四明海慧教院住持傳教沙門平磵必昇述",
    "X31n0606_001:0001b06": "靈山會上玅法華經昔日世尊金口宣暢阿難貝多",
    "X31n0606_001:0001b07": "結集羅什次翻此經洎我天台玅談玄疏章安纂集",
    "X31n0606_001:0001b08": "荊溪作記良由如來教化之本原祖師傳弘之命脈",
    "X31n0606_001:0001b09": "故歷劫而不泯徧剎土以流行名德碩師處處建立",
    "X31n0606_001:0001b10": "法幢長篇巨軸在在敷揚教義有倫法師甞註此經",
    "X31n0606_001:0001b11": "今習善徐居士深信佛乘好樂教法慨茲印板湮沒",
    "X31n0606_001:0001b12": "悉取其經依科分註起倫師已墜之書開後學易入",
    "X31n0606_001:0001b13": "之徑雖曰柯山之述註實皆天台之疏文科標于上",
    "X31n0606_001:0001b14": "註顯于下一覽周知眾義悉現釐為七帙壽諸良梓",
    "X31n0606_001:0001b15": "又得諸山名德里閈仁賢相與助成必有寂光佛祖",
    "X31n0606_001:0001b16": "冥空天龍密宣願力原夫",
    "X31n0606_001:0001b17": "天台智者初依大蘇面承南嶽用普賢觀為正行誦",
    "X31n0606_001:0001b18": "法華經為歷事豁然大悟獲旋總持徹見靈山儼然",
    "X31n0606_001:0001b19": "大會親聆妙法轉示後人今演此道誠是先志使後",
    "X31n0606_001:0001b20": "之人聞此生信即一念信解微有開發即略解言趣",
    "X31n0606_001:0001b21": "復能潤物即廣為他說功倍理契即深信觀成現在",
    "X31n0606_001:0001b22": "四信滅後五品兩得相符不遠而復其或知心道友",
    "X31n0606_001:0001b23": "同門信人一言之下心地開通一句之中義天明朗",
    "X31n0606_001:0001b24": "眾寶大車皆本然之物長者大宅即固有之家實相",
    "X31n0606_001:0001c01": "體心曠神怡珍寶所色盈目眩服上玅珍御飾頂髻",
    "X31n0606_001:0001c02": "明珠論壽命則限量墨塵言聚會則影響等玅供養",
    "X31n0606_001:0001c03": "乃攪長河為酥酪受用則變大地作黃金功不浪施",
    "X31n0606_001:0001c04": "福不唐捐閻浮提內豈是虗行龍華會中宜應慶快",
    "X31n0606_001:0001c05": "必昇屬在校讐辭不堪命輙陳管見贅云爾。元貞改",
    "X31n0606_001:0001c06": "元乙未彌勒生辰書",
    "X31n0606_001:0002a01": "法華經科註目次",
    "X31n0606_001:0002a03": "卷第一",
    "X31n0606_001:0002a04": "序智顗述觀心誦經法",
    "X31n0606_001:0002a05": "與咸錄釋經六意法華三分總別之圖",
    "X31n0606_001:0002a06": "弘傳序註序品第一",
    "X31n0606_001:0002a07": "方便品第二",
    "X31n0606_001:0002a08": "卷第二",
    "X31n0606_001:0002a09": "譬喻品第三信解品第四",
    "X31n0606_001:0002a10": "卷第三",
    "X31n0606_001:0002a11": "藥草喻品第五授記品第六",
    "X31n0606_001:0002a12": "化城喻品第七",
    "X31n0606_001:0002a13": "卷第四",
    "X31n0606_001:0002a14": "五百弟子授記品第八授學無學人記品第九",
    "X31n0606_001:0002a15": "法師品第十見寶塔品第十一",
    "X31n0606_001:0002a16": "卷第五",
    "X31n0606_001:0002a17": "提婆達多品第十二勸持品第十三",
    "X31n0606_001:0002a18": "安樂行品第十四從地涌出品第十五",
    "X31n0606_001:0002a19": "卷第六",
    "X31n0606_001:0002a20": "如來壽量品第十六分別功德品第十七",
    "X31n0606_001:0002a21": "隨喜功能品第十八法師功德品第十九",
    "X31n0606_001:0002a22": "卷第七",
    "X31n0606_001:0002a23": "常不輕菩薩品第二十如來神力品第二十一",
    "X31n0606_001:0002a24": "囑累品第二十二",
    "X31n0606_001:0002b01": "藥王菩薩本事品第二十三",
    "X31n0606_001:0002b02": "妙音菩薩品第二十四",
    "X31n0606_001:0002b03": "卷第八",
    "X31n0606_001:0002b04": "觀世音菩薩普門品第二十五",
    "X31n0606_001:0002b05": "陀羅尼第二十六",
    "X31n0606_001:0002b06": "妙莊嚴王本事品第二十七",
    "X31n0606_001:0002b07": "普賢菩薩勸發品第二十八",
    "X31n0606_001:0002b09": "法華經科註目次(終)",
    "X31n0606_001:0002b16": "天台智者大師觀心誦經法",
    "X31n0606_001:0002b17": "夫欲誦經滅罪第一先須盥漱整肅威儀別座跏",
    "X31n0606_001:0002b18": "趺而坐第二入觀觀所坐之座高廣嚴好次觀座",
    "X31n0606_001:0002b19": "下皆有天龍八部四眾圍遶聽法次須運心作觀",
    "X31n0606_001:0002b20": "觀我能為法師傳佛正教為四眾說想所出聲非",
    "X31n0606_001:0002b21": "但此一席眾乃至十方皆得聽受名為假觀次觀",
    "X31n0606_001:0002b22": "能說之人所誦之經何者是經為經卷是為紙墨",
    "X31n0606_001:0002b23": "是為標軸是誦音為口出為齦齶和合而出為有",
    "X31n0606_001:0002b24": "我身為無我身誰是誦者為心是誦為口是誦為",
    "X31n0606_001:0002c01": "和合出觀此四眾為是實有為從想生四眾非有",
    "X31n0606_001:0002c02": "無我能誦是名空觀雖無所誦之經而有經卷紙",
    "X31n0606_001:0002c03": "墨文字雖無能誦之人而有我身為四眾宣說雖",
    "X31n0606_001:0002c04": "非內外不離內外雖非經卷不離經卷雖非身口",
    "X31n0606_001:0002c05": "不出身口從始至終必無差謬名不可思議能作",
    "X31n0606_001:0002c06": "此解能作此觀名為三觀於一心中得不前不後",
    "X31n0606_001:0002c07": "三觀宛然雖無施者而有法施雖無受者四眾炳",
    "X31n0606_001:0002c08": "然雖無法座登座宣說非一二三而一二三名為",
    "X31n0606_001:0002c09": "法施檀波羅蜜專心誦持無諸遮礙名為持戒忍",
    "X31n0606_001:0002c10": "耐惡覺名聞財利皆不能惱名之為忍一心不息",
    "X31n0606_001:0002c11": "從始至終無有懈怠名為精進專念此經無有愛",
    "X31n0606_001:0002c12": "味名之為禪分別無謬序正流通無不諦了句文",
    "X31n0606_001:0002c13": "分明名為般若是名六波羅蜜具足自行此經名",
    "X31n0606_001:0002c14": "之為實傳授外人名之為權若能一生以此成辦",
    "X31n0606_001:0002c15": "功德於無始心名為正因仍有觀心名為了因高",
    "X31n0606_001:0002c16": "座為四眾說授名為緣因三觀具足若觀未明但",
    "X31n0606_001:0002c17": "是性德研之不已觀心相應名托聖胎以胎業成",
    "X31n0606_001:0002c18": "就名為修德中間四十一位亦修亦性至於極果",
    "X31n0606_001:0002c19": "名為種智伊字三點不縱不橫名大涅槃能到彼",
    "X31n0606_001:0002c20": "岸名第一義空平等大慧是名誦經正觀三世諸",
    "X31n0606_001:0002c21": "佛無不從此而生信者可施無信莫說第三言流",
    "X31n0606_001:0002c22": "通者若自調度不名為慈見苦不救不名為悲既",
    "X31n0606_001:0002c23": "修正觀現前復應莊嚴法界所誦經竟出觀之後",
    "X31n0606_001:0002c24": "以此運觀功德已登正覺者願廣度眾生入位之",
    "X31n0606_001:0003a01": "人悉登上地未入位者即運慈悲二法願未來世",
    "X31n0606_001:0003a02": "共成正覺。",
    "X31n0606_001:0003a09": "先敘台宗釋經六意",
    "X31n0606_001:0003a10": "丹丘凝翠蘭若澤山叟　與咸　錄",
    "X31n0606_001:0003a11": "○一約五時判大化。一華嚴時佛初成道於寂",
    "X31n0606_001:0003a12": "滅場為大菩薩現舍那身說圓滿教即華嚴梵網",
    "X31n0606_001:0003a13": "等經最初頓說二乘之人如聾如啞經云我始坐",
    "X31n0606_001:0003a14": "道場觀樹亦經行於三七日中常思惟是事又云",
    "X31n0606_001:0003a15": "大富長者踞師子牀窮子驚走之時也此如日出",
    "X31n0606_001:0003a16": "先照高山時此經初從佛出如從牛出乳味也。",
    "X31n0606_001:0003a17": "二鹿苑時佛之本意皆欲諸眾生普入佛慧奈何",
    "X31n0606_001:0003a18": "機有未堪聞必生謗反增罪業今經云若但讚佛",
    "X31n0606_001:0003a19": "乘眾生沒在苦尋以方便力示以三乘教於是脫",
    "X31n0606_001:0003a20": "舍那珍服著丈六弊衣於鹿苑說小乘法聞則易",
    "X31n0606_001:0003a21": "解即阿含小乘等經二乘悟解證羅漢果今經云",
    "X31n0606_001:0003a22": "密遣二人形色憔悴誘引窮子二十年中常令除",
    "X31n0606_001:0003a23": "糞如日照幽谷如轉乳成酪味也。三方等時既",
    "X31n0606_001:0003a24": "於鹿苑權用小乘得此一流方堪受化既受化已",
    "X31n0606_001:0003b01": "將欲還令歸於大乘故寄淨名彈訶殃掘斥罵此",
    "X31n0606_001:0003b02": "一類方堪受得道果聞罵不瞋內懷慚愧恣殃掘",
    "X31n0606_001:0003b03": "之譏任淨名之折如彼窮子過是已後心相體信",
    "X31n0606_001:0003b04": "出入無難見菩薩不思議事心自恥之云何如來",
    "X31n0606_001:0003b05": "以小乘法而見化度是我等咎非世尊也此類小",
    "X31n0606_001:0003b06": "機於方等中能如此悔恨者謂之迴心向大是說",
    "X31n0606_001:0003b07": "淨名殃掘思益楞伽諸方等經此如日照平地時",
    "X31n0606_001:0003b08": "如從酪轉生酥味也。四般若時小乘之人心既",
    "X31n0606_001:0003b09": "迴惑大乘機發於此時為說般若融通淘汰令彼",
    "X31n0606_001:0003b10": "窮子得見寶藏心生欣喜此如日禺中時如轉生",
    "X31n0606_001:0003b11": "酥成熟酥味也。五法華涅槃時如來從彼鹿苑",
    "X31n0606_001:0003b12": "調停攝化此諸機緣今日淳熟堪受大法故說無",
    "X31n0606_001:0003b13": "量義經從一法出生諸法欲令知此三乘諸法從",
    "X31n0606_001:0003b14": "一法生可以會彼三乘皆歸一乘於是入無量義",
    "X31n0606_001:0003b15": "處三昧放光現瑞駭動群機假彌勒懷疑而發問",
    "X31n0606_001:0003b16": "寄文殊決答以引起乃云我見燈明佛本光瑞如",
    "X31n0606_001:0003b17": "此以是知今佛欲說法華經故世尊從三昧起稱",
    "X31n0606_001:0003b18": "歎方便三請四止略開廣開普令群機開佛知見",
    "X31n0606_001:0003b19": "皆成佛道方暢如來出世大意使諸漸來一類聲",
    "X31n0606_001:0003b20": "聞悟本見聞皆是佛法無上大寶不求自得客作",
    "X31n0606_001:0003b21": "賤人是長者子授記聲聞悉皆成佛此如日輪當",
    "X31n0606_001:0003b22": "午時如醍醐上味純一無雜然後說涅槃經捃拾",
    "X31n0606_001:0003b23": "殘機扶律談常廣開佛性大事已畢一化已周故",
    "X31n0606_001:0003b24": "於雙林示入涅槃機盡化息矣五時次第竟如上",
    "X31n0606_001:0003c01": "乃約如來出世已來化儀次第。",
    "X31n0606_001:0003c02": "○二四教釋群經。上來但約一代大化述其次",
    "X31n0606_001:0003c03": "第然於此五時所說諸經不一其中說法大小不",
    "X31n0606_001:0003c04": "同故約四教而為判攝四教有二。一者化儀四",
    "X31n0606_001:0003c05": "教二者化法四教。一化儀四者一頓二漸三祕",
    "X31n0606_001:0003c06": "密四不定乃判教之大綱也華嚴即頓教鹿苑即",
    "X31n0606_001:0003c07": "漸始方等即漸中般若即漸終此三時皆漸教也",
    "X31n0606_001:0003c08": "祕密教者如鹿苑本是說小乘阿含諸經其中有",
    "X31n0606_001:0003c09": "大乘機密為說大或正說大乘有小乘機即密為",
    "X31n0606_001:0003c10": "說小故名祕密也不定教者如說小時忽得大益",
    "X31n0606_001:0003c11": "說大時忽得小益於頓解漸於漸解頓故為不定",
    "X31n0606_001:0003c12": "也此乃以化儀四判於五時說法不同有此儀式",
    "X31n0606_001:0003c13": "若法華者是頓非漸是顯露非祕密是定非不定",
    "X31n0606_001:0003c14": "何也以由昔日機緣未淳設化不一勞於如來不",
    "X31n0606_001:0003c15": "思議化或隱或顯或頓或漸若法華者機已淳熟",
    "X31n0606_001:0003c16": "純一貞實一統大化無復異端普令一切咸歸佛",
    "X31n0606_001:0003c17": "乘故非昔日二三之異也。二化法四者即於上",
    "X31n0606_001:0003c18": "來五時之中或頓或漸或祕密或不定說於諸經",
    "X31n0606_001:0003c19": "雖則為機種種異說統而攝之不出四教如華嚴",
    "X31n0606_001:0003c20": "說別圓二教鹿苑唯三藏一教方等諸經備說四",
    "X31n0606_001:0003c21": "教般若衍門唯說三教法華一乘唯說圓教涅槃",
    "X31n0606_001:0003c22": "扶律則有追說追泯兩種四教如此五時羣經無",
    "X31n0606_001:0003c23": "量括而統之無出此四故此四教乃是釋經之網",
    "X31n0606_001:0003c24": "目故知法華五時中乃純圓獨玅之經也。",
    "X31n0606_001:0004a01": "○三三觀論修證。教為能詮教下則有理智因",
    "X31n0606_001:0004a02": "果行位等法為所詮如諸大士聞教修行依教而",
    "X31n0606_001:0004a03": "證故約三觀為所修三惑為所破三諦為所證約",
    "X31n0606_001:0004a04": "此破惑證理之處則有行位淺深高下所歷也於",
    "X31n0606_001:0004a05": "四教中藏通兩教同詮真理則以空觀為所修見",
    "X31n0606_001:0004a06": "思為所破真諦為所證此之二教所修空觀亦有",
    "X31n0606_001:0004a07": "巧拙不同藏拙則修析法空觀通巧則修體法空",
    "X31n0606_001:0004a08": "觀觀雖巧拙破惑證理皆歸一真別圓兩教以三",
    "X31n0606_001:0004a09": "觀為所修三惑為所破三諦為所證此之二教所",
    "X31n0606_001:0004a10": "修三觀亦有巧拙不同別拙則修次第三觀圓巧",
    "X31n0606_001:0004a11": "則修一心三觀圓破三惑圓證三諦圓成三德也",
    "X31n0606_001:0004a12": "故五時唯第五時所說法華純圓獨玅無復次第",
    "X31n0606_001:0004a13": "於如來一代時教之中乃究竟之極唱也既知此",
    "X31n0606_001:0004a14": "已然後可以消釋經文苟不如上判釋何以知其",
    "X31n0606_001:0004a15": "法華乃超群經之表智者云若釋餘經可無約教",
    "X31n0606_001:0004a16": "若釋法華不可不約時約教以判也。",
    "X31n0606_001:0004a17": "○四五章釋首題。天台凡釋經目必用五章此",
    "X31n0606_001:0004a18": "經乃以法譬為名實相為體一乘因果為宗斷疑",
    "X31n0606_001:0004a19": "生信為用無上醍醐為教相然釋經題目須此五",
    "X31n0606_001:0004a20": "者法理合爾一代藏中經經有名名下必有所詮",
    "X31n0606_001:0004a21": "之法為體約何修行為宗得何功力為用然後區",
    "X31n0606_001:0004a22": "判何時所說何教所收偏圓大小若何攝屬乃為",
    "X31n0606_001:0004a23": "教相故此五法諸經題目缺一不可故體宗用即",
    "X31n0606_001:0004a24": "是三德體即法身宗即般若用即解脫又體即真",
    "X31n0606_001:0004b01": "性軌宗即觀照軌用即資成軌又體即境玅宗即",
    "X31n0606_001:0004b02": "智玅用即行玅釋名是總總三法故教相區判判",
    "X31n0606_001:0004b03": "三法故此五章乃一經之至要天台一家玅得佛",
    "X31n0606_001:0004b04": "意故用以釋經目得茲旨趣於大藏中信手抽經",
    "X31n0606_001:0004b05": "可以判釋也。一法譬為名者玅法法也蓮華譬",
    "X31n0606_001:0004b06": "也玅者法上褒美之稱也則有迹門十玅本門十",
    "X31n0606_001:0004b07": "玅(云云)法者有三所謂眾生法佛法心法眾生法",
    "X31n0606_001:0004b08": "即十界十如權實之法也(云云)佛法者非別有法",
    "X31n0606_001:0004b09": "亦十界十如權實之法悉能究竟照了無違也心",
    "X31n0606_001:0004b10": "法者即於自心具十界百界千如之法皆一念本",
    "X31n0606_001:0004b11": "有也此三種法佛法太高眾生法大廣初學為難",
    "X31n0606_001:0004b12": "觀於心法則易可了學者現前一念心起或善或",
    "X31n0606_001:0004b13": "惡必屬一界一必具十十具百即有百界千如權",
    "X31n0606_001:0004b14": "實之法一一皆不思議故心法玅也心法既爾佛",
    "X31n0606_001:0004b15": "法眾生法亦然華嚴云心佛與眾生是三無差別",
    "X31n0606_001:0004b16": "故約三法皆不思議為玅法也此法難解假喻易",
    "X31n0606_001:0004b17": "知故用蓮華以喻此法蓮以喻實華以喻權蓮華",
    "X31n0606_001:0004b18": "多奇故有三喻為蓮故華喻為實施權華開蓮現",
    "X31n0606_001:0004b19": "喻開權顯實華落蓮成喻廢權立實此權實因果",
    "X31n0606_001:0004b20": "皆不思議故以蓮華為玅法之喻也經者訓法訓",
    "X31n0606_001:0004b21": "常即教行理可軌之法皆悉常故梵語修多羅此",
    "X31n0606_001:0004b22": "翻契經以何法為經此方眾生用三塵為經一用",
    "X31n0606_001:0004b23": "聲塵為經如佛在世金口演說聲音詮辯聽者得",
    "X31n0606_001:0004b24": "道大品云從善知識處聞也二用色塵為經今佛",
    "X31n0606_001:0004c01": "去世紙墨傳持大品云從經卷中聞也三用法塵",
    "X31n0606_001:0004c02": "為經內自思惟心與法合不由他教亦非紙墨但",
    "X31n0606_001:0004c03": "心曉悟故云修我法者證乃自知也故智者云手",
    "X31n0606_001:0004c04": "不執卷常讀是經口無言音徧誦眾典佛不說法",
    "X31n0606_001:0004c05": "恒聞法音心不思惟普照法界如此學問豈不大",
    "X31n0606_001:0004c06": "哉誦經者當以此時時照心方契玅法蓮華法譬",
    "X31n0606_001:0004c07": "之經也。二實相為體者體是一部之旨歸眾義",
    "X31n0606_001:0004c08": "之都會乃真性軌一實相印為經正體故經云唯",
    "X31n0606_001:0004c09": "佛與佛乃能究盡諸法實相經體之旨大有所涉",
    "X31n0606_001:0004c10": "非此可具。三一乘因果為宗宗者修行之喉襟",
    "X31n0606_001:0004c11": "顯體之要蹊也經體乃是非因非果無修無證真",
    "X31n0606_001:0004c12": "常玅理也迷失此理為凡夫悟得此理為上聖欲",
    "X31n0606_001:0004c13": "修欲悟須約宗論修有進趣始終之漸行始為因",
    "X31n0606_001:0004c14": "行終為果故以因果為宗迹門破廢方便開顯真",
    "X31n0606_001:0004c15": "實亦明弟子實因實果亦明師門權因權果而成",
    "X31n0606_001:0004c16": "弟子實因實果因正果傍故於前段明迹因迹果",
    "X31n0606_001:0004c17": "也本門發迹顯本廢方便之近壽明長遠之實果",
    "X31n0606_001:0004c18": "亦明弟子實因實果亦明師門權因權果而顯師",
    "X31n0606_001:0004c19": "門實因實果果正因傍故於後段明本因本果合",
    "X31n0606_001:0004c20": "前因果共為經宗。四斷疑生信為用用是如來",
    "X31n0606_001:0004c21": "之玅能此經之勝用如來以權實二智為玅能此",
    "X31n0606_001:0004c22": "經以斷疑生信為勝用迹門用佛菩薩二智斷七",
    "X31n0606_001:0004c23": "方便最大無明同入圓因本門破執近之情生本",
    "X31n0606_001:0004c24": "地深信乃至等覺亦令斷疑生信如是勝用眾經",
    "X31n0606_001:0005a01": "所無故以斷疑生信為用。五無上醍醐為教相",
    "X31n0606_001:0005a02": "諸經多是逗會他意令他得益不談佛意意趣何",
    "X31n0606_001:0005a03": "之今經但論如來布教之元始中間取與漸頓適",
    "X31n0606_001:0005a04": "時大事因緣究竟終訖說教之綱格大化之筌罤",
    "X31n0606_001:0005a05": "(云云)但此法華開權顯本前後二文疑多請倍不",
    "X31n0606_001:0005a06": "比餘經秖為深論佛教玅說聖心近會圓因遠申",
    "X31n0606_001:0005a07": "本果所以疑請不已若精知教相則識佛權實二",
    "X31n0606_001:0005a08": "智也。",
    "X31n0606_001:0005a09": "○五三分分起盡者經前已作圖經中逐段分科",
    "X31n0606_001:0005a10": "自可見故不重述。",
    "X31n0606_001:0005a11": "○六四釋消經文者一因緣二約教三本迹四觀",
    "X31n0606_001:0005a12": "心始從如是終至而去句句皆約四釋消文因緣",
    "X31n0606_001:0005a13": "者亦名感應眾生無機雖近不見慈善根力遠而",
    "X31n0606_001:0005a14": "自通感應道交故經云諸佛皆以一大事因緣故",
    "X31n0606_001:0005a15": "出現於世故用因緣釋也十方機感曠若虗空此",
    "X31n0606_001:0005a16": "方以音聲為佛事則甘露門開故經云以種種法",
    "X31n0606_001:0005a17": "門宣示於佛道當知種種聲教若權若實皆為佛",
    "X31n0606_001:0005a18": "道而作筌罤故用約教釋也若應機設教教有權",
    "X31n0606_001:0005a19": "實淺深不同須置指存月亡迹尋本非本無以垂",
    "X31n0606_001:0005a20": "迹非迹無以顯本故經云今天人皆謂我出釋氏",
    "X31n0606_001:0005a21": "宮去伽耶城不遠得菩提然我實成佛甚大久遠",
    "X31n0606_001:0005a22": "又云內祕菩薩行外現是聲聞此師弟皆明本迹",
    "X31n0606_001:0005a23": "故用本迹釋也若尋迹迹廣徒自疲勞若尋本本",
    "X31n0606_001:0005a24": "高高不可極如人數他寶耳但觀己心之高廣扣",
    "X31n0606_001:0005b01": "無窮之聖應機成致感逮得己利故經云若人信",
    "X31n0606_001:0005b02": "汝所說則為見我亦見於汝及比丘僧并諸菩薩",
    "X31n0606_001:0005b03": "當知隨有所聞諦心觀察於信心中得見三寶聞",
    "X31n0606_001:0005b04": "說是法見我是佛見汝等是僧故約觀心釋也既",
    "X31n0606_001:0005b05": "文文之下皆用四釋則文文之下皆可觀心秖如",
    "X31n0606_001:0005b06": "王城耆山其實不離自心即現前一念心中心王",
    "X31n0606_001:0005b07": "名王五陰名舍心王造此舍觀此五陰舍即法性",
    "X31n0606_001:0005b08": "法性即受想行識一切眾生即是涅槃畢竟空寂",
    "X31n0606_001:0005b09": "又觀色陰無知如山識陰如靈三陰如鷲觀此靈",
    "X31n0606_001:0005b10": "鷲山即是三法名祕密藏山城既爾諸字例然故",
    "X31n0606_001:0005b11": "法華一部全是自心法門方免數寶之責荊谿云",
    "X31n0606_001:0005b12": "一一句入心成觀觀與經合非數他寶方知止觀",
    "X31n0606_001:0005b13": "一部是法華三昧之筌罤若得此意方合一部經",
    "X31n0606_001:0005b14": "旨歸趣。○今錄如是一句四釋例因緣及約三教",
    "X31n0606_001:0005b15": "義廣且說圓教經初如是者佛明生死即涅槃亦",
    "X31n0606_001:0005b16": "即中道況復涅槃寧非中道真如法界實性實際",
    "X31n0606_001:0005b17": "徧一切處無非佛法阿難傳此與佛說無異故名",
    "X31n0606_001:0005b18": "為如如如不動故名為是此則圓經初如是也若",
    "X31n0606_001:0005b19": "動俗入如三藏義耳不動俗即是如通教義耳動",
    "X31n0606_001:0005b20": "如入如即別教義耳不動如而是如圓教義也約",
    "X31n0606_001:0005b21": "本迹釋者三世十方橫豎皆爾過去遠遠現在漫",
    "X31n0606_001:0005b22": "漫未來永永皆悉如是何處是本何處是迹且約",
    "X31n0606_001:0005b23": "釋尊最初成道經初如是者本也中間作佛說經",
    "X31n0606_001:0005b24": "今日所說經初如是者皆迹也觀心釋者觀前悉",
    "X31n0606_001:0005c01": "檀教迹等諸如是義悉是因緣生法即通觀也因",
    "X31n0606_001:0005c02": "緣即空即假者別觀也二觀為方便道即入中道",
    "X31n0606_001:0005c03": "第一義雙照二諦者亦別觀也上來悉是中道者",
    "X31n0606_001:0005c04": "非通非別觀也(云云)。",
    "X31n0606_001:0006a02": "法華三分總別之圖",
    "X31n0606_001:0008a04": "玅法蓮華經弘傳序",
    "X31n0606_001:0008a05": "終南山　釋　道宣　述",
    "X31n0606_001:0008a06": "△科文分三初翻譯元由五初標經意。",
    "X31n0606_001:0008a07": "玅法蓮華經者統諸佛降靈之本致也。",
    "X31n0606_001:0008a08": "統該攝十方三世諸佛垂迹出現于世之意願也。",
    "X31n0606_001:0008a09": "△二傳年數。",
    "X31n0606_001:0008a10": "蘊結大廈。",
    "X31n0606_001:0008a11": "蘊結積集也大廈夏也西國美號。",
    "X31n0606_001:0008a12": "出彼千齡。",
    "X31n0606_001:0008a13": "佛生周昭王之代教來後漢明之朝則千年也。",
    "X31n0606_001:0008a14": "東傳震旦三百餘載。",
    "X31n0606_001:0008a15": "或云真丹或作震旦。△三諸譯名。",
    "X31n0606_001:0008a16": "西晉慧帝永康年中長安青門燉煌菩薩竺法護者",
    "X31n0606_001:0008a17": "初翻此經名正法華。",
    "X31n0606_001:0008a18": "初翻有十卷題名無玅蓮。",
    "X31n0606_001:0008a19": "東晉安帝隆安年中後秦弘始丘慈沙門鳩摩羅什",
    "X31n0606_001:0008a20": "次翻此經名玅法蓮華。",
    "X31n0606_001:0008a21": "次在西晉之後翻加仍玅蓮什法師事迹見經首釋。",
    "X31n0606_001:0008a22": "隨氏仁壽大興善寺北天竺沙門闍那笈多後所翻",
    "X31n0606_001:0008a23": "者同名玅法。",
    "X31n0606_001:0008a24": "闍那具云闍那崛多笈多具云達磨笈多二師同",
    "X31n0606_001:0008b01": "譯添品法華。△四判文所尚。",
    "X31n0606_001:0008b02": "三經重沓文旨互陳時所宗尚皆弘秦本。",
    "X31n0606_001:0008b03": "△五支品別偈。",
    "X31n0606_001:0008b04": "自餘支品別偈。",
    "X31n0606_001:0008b05": "支品如添品添藥艸喻品也別偈者如普門品羅",
    "X31n0606_001:0008b06": "什譯無偈笈多後加。",
    "X31n0606_001:0008b07": "不無其流具如序歷故所非述。",
    "X31n0606_001:0008b08": "△二感應所以二初通明機應二初機應相由。",
    "X31n0606_001:0008b09": "夫以靈嶽降靈非大聖無由開化適化所及非昔緣",
    "X31n0606_001:0008b10": "無以導心。",
    "X31n0606_001:0008b11": "靈嶽降靈者借用詩維嶽降靈生申及甫靈鷲垂",
    "X31n0606_001:0008b12": "迹適機開化自非宿昔大通之緣無由開導其心",
    "X31n0606_001:0008b13": "此言機稱於應。△二初後示義。",
    "X31n0606_001:0008b14": "所以仙苑告成機分小大之別。",
    "X31n0606_001:0008b15": "華嚴大機鹿苑小機此二句言應必被機。",
    "X31n0606_001:0008b16": "金河顧命道殊半滿之科。",
    "X31n0606_001:0008b17": "金河義詳名義諸水篇顧命出書顧命涅槃追說",
    "X31n0606_001:0008b18": "四教藏為半字教通別圓為滿字教此二句言機",
    "X31n0606_001:0008b19": "必稟教。",
    "X31n0606_001:0008b20": "豈非教被乘時無足覈其高會。",
    "X31n0606_001:0008b21": "△二別示今經三初揀眾得記。",
    "X31n0606_001:0008b22": "是知五千退席為進增慢之儔五百授記俱崇密化",
    "X31n0606_001:0008b23": "之迹。",
    "X31n0606_001:0008b24": "五千退席佛云退亦佳矣雖曰斥他意在策進在",
    "X31n0606_001:0008c01": "座上慢不生退席之心也五百授記崇其密示輔",
    "X31n0606_001:0008c02": "佛行化之迹也。△二明序判正。",
    "X31n0606_001:0008c03": "所以放光現瑞開發請之教源。",
    "X31n0606_001:0008c04": "彌勒疑念文殊決答引昔證今開其教源。",
    "X31n0606_001:0008c05": "出定揚德暢佛慧之宏略。",
    "X31n0606_001:0008c06": "從三昧起廣略開顯權實之法。",
    "X31n0606_001:0008c07": "朽宅通入大之文軌化城引昔緣之不墜繫珠明理",
    "X31n0606_001:0008c08": "性之常在鑿井顯示悟之多方辭義宛然諭陳唯遠。",
    "X31n0606_001:0008c09": "舉經中四諭也。△三總結歎。",
    "X31n0606_001:0008c10": "自非大哀曠濟拔滯溺之沈流。",
    "X31n0606_001:0008c11": "視勞生皆為己子也。",
    "X31n0606_001:0008c12": "一極悲心拯昏迷之失性。",
    "X31n0606_001:0008c13": "觀法界性以為機也。△三時代流通三初判時盛弘。",
    "X31n0606_001:0008c14": "自漢至唐六百餘載總歷羣籍四千餘軸受持盛者",
    "X31n0606_001:0008c15": "無出此經。",
    "X31n0606_001:0008c16": "△二明機比益。",
    "X31n0606_001:0008c17": "將非機教相扣竝智勝之遺塵。",
    "X31n0606_001:0008c18": "皆大通佛所結緣之眾也。",
    "X31n0606_001:0008c19": "聞而深敬俱威王之餘勣。",
    "X31n0606_001:0008c20": "深敬不怖由威王佛所聞常不輕所化也。△三指",
    "X31n0606_001:0008c21": "文用序三初標起。",
    "X31n0606_001:0008c22": "輙於經首序而綜之。",
    "X31n0606_001:0008c23": "△二弘願。",
    "X31n0606_001:0008c24": "庶得早淨六根仰慈尊之嘉會速成四德趣樂土之",
    "X31n0606_001:0009a01": "玄猷。",
    "X31n0606_001:0009a02": "△三謙贈。",
    "X31n0606_001:0009a03": "弘贊莫窮永貽諸後云爾。",
    "X31n0606_001:0009a09": "玅法蓮華經卷第一",
    "X31n0606_001:0009a11": "四明　信人習善　徐行善　(依科入註)",
    "X31n0606_001:0009a12": "四明海慧教門住持　必昇　校證",
    "X31n0606_001:0009a13": "姚秦三藏法師鳩摩羅什奉　詔譯",
    "X31n0606_001:0009a14": "姚秦者即後秦姚氏也三藏即經律論也法師者",
    "X31n0606_001:0009a15": "傳譯弘通之人也鳩摩羅什者具云鳩摩羅耆婆",
    "X31n0606_001:0009a16": "父名鳩摩羅琰母名耆婆是丘慈王妹什從父母",
    "X31n0606_001:0009a17": "立名此云童壽以童子之年有壽者之智耳自七",
    "X31n0606_001:0009a18": "歲出家日誦三萬二千言九歲同母至罽賓國彼",
    "X31n0606_001:0009a19": "有法師盤頭達多者三藏通曉什依而師之至十",
    "X31n0606_001:0009a20": "二同母至月氏北山有羅漢一見乃云此小沙彌",
    "X31n0606_001:0009a21": "將大弘佛法也什公之母體道悟明位證三果尋",
    "X31n0606_001:0009a22": "往天竺臨行語什曰方等諸經汝必大闡震旦唯",
    "X31n0606_001:0009a23": "汝自無少益耳什言若使大化流傳雖泥犁苦何",
    "X31n0606_001:0009a24": "憾還彼丘慈悟大乘法要其盤頭達多反師於什",
    "X31n0606_001:0009b01": "時前秦符堅僭號關中謂呂光曰朕聞有羅什者",
    "X31n0606_001:0009b02": "深解佛乘矧賢哲者國之大寶也光克丘慈因得",
    "X31n0606_001:0009b03": "羅什還至涼州而符堅已為姚萇所害光遂僭號",
    "X31n0606_001:0009b04": "關外光死其子襲位至于呂隆已經十八年矣萇",
    "X31n0606_001:0009b05": "復卒其子興立弘始三年有連理枝生于廟庭有",
    "X31n0606_001:0009b06": "葱數畦悉變為茝(音止)香艸也瑞異既作秦主遂西",
    "X31n0606_001:0009b07": "伐呂隆方迎得什師入關以其年十二月至長安",
    "X31n0606_001:0009b08": "譯諸經論續於偽秦弘始十一年八月入寂垂終",
    "X31n0606_001:0009b09": "誓曰若平時翻宣無誤俾火後舌不焦黑至闍維",
    "X31n0606_001:0009b10": "竟其舌作紅蓮華色什公位證三賢譯經首從七",
    "X31n0606_001:0009b11": "佛其來尚矣。",
    "X31n0606_001:0009b12": "玅法蓮華經序品第一",
    "X31n0606_001:0009b13": "序有訓義訓者庠序也謂階位賓主問答悉庠序",
    "X31n0606_001:0009b14": "也義者有三謂次由述也如是等五事冠於經首",
    "X31n0606_001:0009b15": "次序也放光六瑞發起之端由序也問答決疑正",
    "X31n0606_001:0009b16": "說之弄引敘述也具此三義故稱為序義類同者",
    "X31n0606_001:0009b17": "聚在一段故名品也。",
    "X31n0606_001:0009b18": "△大段分為三初序分次正宗分三流通分初文",
    "X31n0606_001:0009b19": "又二通序二別序初文又五初舉所聞法體。",
    "X31n0606_001:0009b20": "如是。",
    "X31n0606_001:0009b21": "所聞法體亦指法之辭三世佛經皆安如是亦信",
    "X31n0606_001:0009b22": "順之辭信則所聞之理會順則師資之道成此下",
    "X31n0606_001:0009b23": "言通序者由諸經通有之故言通也。△二舉能持",
    "X31n0606_001:0009b24": "人。",
    "X31n0606_001:0009c01": "我聞。",
    "X31n0606_001:0009c02": "即阿難自稱也大論云耳根不壞聲在可聞處意",
    "X31n0606_001:0009c03": "欲聞即聞我是耳之主舉我攝眾緣也。△三聞持",
    "X31n0606_001:0009c04": "和合非異時。",
    "X31n0606_001:0009c05": "一時。",
    "X31n0606_001:0009c06": "肇師云法王啟運嘉會之時天台云機應會在一",
    "X31n0606_001:0009c07": "時也。△四時從佛聞及聞持之處。",
    "X31n0606_001:0009c08": "佛。",
    "X31n0606_001:0009c09": "梵語佛陀此云覺者究竟覺了諸法唯只是心又",
    "X31n0606_001:0009c10": "覺有三義自覺覺他覺滿天台云佛名覺者知者",
    "X31n0606_001:0009c11": "於道場樹下知覺世間出世間總相別相覺世即",
    "X31n0606_001:0009c12": "苦集覺出世即道滅亦能覺他身長丈六壽八十",
    "X31n0606_001:0009c13": "老比丘像菩提樹下生艸為座三十四心正習俱",
    "X31n0606_001:0009c14": "盡即三藏佛自覺覺他也帶比丘像現尊特身樹",
    "X31n0606_001:0009c15": "下一念相應斷餘殘習即通佛自覺覺他也單現",
    "X31n0606_001:0009c16": "尊特坐蓮華臺受佛職者即別佛自覺覺他也隱",
    "X31n0606_001:0009c17": "前三相唯示不可思議如虗空相即圓佛自覺覺",
    "X31n0606_001:0009c18": "他也今經教主即圓教佛也佛身本一赴緣即三",
    "X31n0606_001:0009c19": "在昔雖三於今即一昔之三若展拳為指今之一",
    "X31n0606_001:0009c20": "若斂指為拳體用似殊其實則一一則三三則一",
    "X31n0606_001:0009c21": "非一非三即三即一記云法華以前三佛離明隔",
    "X31n0606_001:0009c22": "偏小故來至今經從劣辨勝即三而一也。",
    "X31n0606_001:0009c23": "住王舍城。",
    "X31n0606_001:0009c24": "佛為能住王城為所住王舍梵云羅閱祇城云伽",
    "X31n0606_001:0010a01": "羅其城東北十五里至鷲峯是說法華處記云如",
    "X31n0606_001:0010a02": "來本住王三昧三德之城迹居忍土之王舍城耳。",
    "X31n0606_001:0010a03": "耆闍崛山中。",
    "X31n0606_001:0010a04": "此云靈鷲山以山峯似鷲故名其山又云南有屍",
    "X31n0606_001:0010a05": "陀林鷲食屍已棲其上時呼為鷲又前佛今佛皆",
    "X31n0606_001:0010a06": "居此山佛滅後羅漢支佛常居為聖所居故呼為",
    "X31n0606_001:0010a07": "靈中者以此山居五山之中天台云佛好居中所",
    "X31n0606_001:0010a08": "以昇中天降中國中日生中夜滅居中山說中道",
    "X31n0606_001:0010a09": "也。△五聞持之伴二初列眾二總結眾集初文又",
    "X31n0606_001:0010a10": "三初聲聞眾二初比丘眾二初多知識六初舉類。",
    "X31n0606_001:0010a11": "與大比丘眾。",
    "X31n0606_001:0010a12": "與共也有大道大用大知故言大也比丘有三義",
    "X31n0606_001:0010a13": "怖魔破惡乞士既出家將離生死乖於魔意故魔",
    "X31n0606_001:0010a14": "懼而名怖魔又出家破身口七支之惡故云破惡",
    "X31n0606_001:0010a15": "又佛不許如在家而營生業唯乞食自資身安道",
    "X31n0606_001:0010a16": "存福利檀越故云乞士眾者梵云僧伽此翻和合",
    "X31n0606_001:0010a17": "眾。△二明數。",
    "X31n0606_001:0010a18": "萬二千人俱。",
    "X31n0606_001:0010a19": "此數眾本是菩薩迹言比丘耳。△三明位。",
    "X31n0606_001:0010a20": "皆是阿羅漢。",
    "X31n0606_001:0010a21": "阿颰經云應真瑞應經云真人悉約無生義釋或",
    "X31n0606_001:0010a22": "言無翻名含三義一無明糠脫後有田中不受生",
    "X31n0606_001:0010a23": "死果報名無生二者九十八使煩惱惑盡名殺賊",
    "X31n0606_001:0010a24": "三者具智斷兩德堪為人天福田名應供此藏通",
    "X31n0606_001:0010b01": "意耳若別圓釋者非但殺賊亦殺不賊非但無生",
    "X31n0606_001:0010b02": "無生亦無非但應供亦能供應此歎別圓地住功",
    "X31n0606_001:0010b03": "德也又觀解者從假入空觀亦有三義乃至中道",
    "X31n0606_001:0010b04": "觀殺無明賊不生三乘心能供養此人如供養世",
    "X31n0606_001:0010b05": "尊也。△四歎德。",
    "X31n0606_001:0010b06": "諸漏已盡無復煩惱逮得己利盡諸有結心得自在。",
    "X31n0606_001:0010b07": "漏者三漏成論云失道故名漏律云癡人造業開",
    "X31n0606_001:0010b08": "諸漏門毗曇云漏落生死亡法身慧命皆是賊義",
    "X31n0606_001:0010b09": "此歎殺賊也煩惱即是九十八使逮得己利歎應",
    "X31n0606_001:0010b10": "供也三界因果名為他智斷兩德名己利己利具",
    "X31n0606_001:0010b11": "足故名應供諸有即二十五有生處結即二十五",
    "X31n0606_001:0010b12": "有生因因盡果亡此歎無生也定具足故心自在",
    "X31n0606_001:0010b13": "慧具足故名慧自在今言心自在即是定慧具足",
    "X31n0606_001:0010b14": "俱解脫人。△五列名。",
    "X31n0606_001:0010b15": "其名曰阿若憍陳如。",
    "X31n0606_001:0010b16": "阿若是名翻已知又無知乃能知無也憍陳如是",
    "X31n0606_001:0010b17": "姓翻火器婆羅門種其先事火從此名族也。",
    "X31n0606_001:0010b18": "摩訶迦葉。",
    "X31n0606_001:0010b19": "此翻大龜氏其先學道靈龜負仙圖而應以此命",
    "X31n0606_001:0010b20": "族又翻飲光身光炎涌。",
    "X31n0606_001:0010b21": "優樓頻螺迦葉。",
    "X31n0606_001:0010b22": "螺亦作蠡此翻木瓜林也。",
    "X31n0606_001:0010b23": "伽耶迦葉。",
    "X31n0606_001:0010b24": "迦耶此云城。",
    "X31n0606_001:0010c01": "那提迦葉。",
    "X31n0606_001:0010c02": "那提此云江又云河也。",
    "X31n0606_001:0010c03": "舍利弗。",
    "X31n0606_001:0010c04": "此云身子母好形身所生故名身子又云珠子母",
    "X31n0606_001:0010c05": "聦明相在眼珠之所生故也。",
    "X31n0606_001:0010c06": "大目犍連。",
    "X31n0606_001:0010c07": "此云萊茯根又翻胡豆皆以古仙嗜此二物因此",
    "X31n0606_001:0010c08": "命族也。",
    "X31n0606_001:0010c09": "摩訶迦旃延。",
    "X31n0606_001:0010c10": "此云文飾亦云好肩。",
    "X31n0606_001:0010c11": "阿菟樓駄。",
    "X31n0606_001:0010c12": "亦云阿那律亦名阿泥盧豆此翻無貧也。",
    "X31n0606_001:0010c13": "劫賓那。",
    "X31n0606_001:0010c14": "此云房宿父禱房星得子故名。",
    "X31n0606_001:0010c15": "憍梵波提。",
    "X31n0606_001:0010c16": "此云牛呞宿習不忘避世所笑多居天上。",
    "X31n0606_001:0010c17": "離婆多。",
    "X31n0606_001:0010c18": "此云星宿亦云假和合也。",
    "X31n0606_001:0010c19": "畢陵伽婆蹉。",
    "X31n0606_001:0010c20": "此云餘習樹下苦坐不避風雨也。",
    "X31n0606_001:0010c21": "薄拘羅。",
    "X31n0606_001:0010c22": "此翻善容端正無病年一百六十歲。",
    "X31n0606_001:0010c23": "摩訶拘絺羅。",
    "X31n0606_001:0010c24": "此云大膝舍利弗舅。",
    "X31n0606_001:0011a01": "難陀。",
    "X31n0606_001:0011a02": "亦云牧牛難陀此云善歡喜大論云牧牛者頻婆",
    "X31n0606_001:0011a03": "娑王請佛及僧三月安居令牧牛人近住送乳因",
    "X31n0606_001:0011a04": "得見佛出家成果也。",
    "X31n0606_001:0011a05": "孫陀羅難陀。",
    "X31n0606_001:0011a06": "此云端正即佛之親弟也其妻名孫陀利因妻而",
    "X31n0606_001:0011a07": "名揀餘難陀名也。",
    "X31n0606_001:0011a08": "富樓那彌多羅尼子。",
    "X31n0606_001:0011a09": "上三字翻滿願從父得名下五字從母得名諸梵",
    "X31n0606_001:0011a10": "人呼為滿慈子天竺男通稱那女通稱尼從父母",
    "X31n0606_001:0011a11": "得名。",
    "X31n0606_001:0011a12": "須菩提。",
    "X31n0606_001:0011a13": "此云善吉亦云空生生之日室皆空父母驚異問",
    "X31n0606_001:0011a14": "相師占云此是吉相因名善吉又名空生出家見",
    "X31n0606_001:0011a15": "空得道得無諍三昧等也。",
    "X31n0606_001:0011a16": "阿難。",
    "X31n0606_001:0011a17": "此翻歡喜佛成道日生舉國歡喜因以名之又名",
    "X31n0606_001:0011a18": "慶喜即佛叔父白飯王之子。",
    "X31n0606_001:0011a19": "羅睺羅。",
    "X31n0606_001:0011a20": "又云羅云此云覆障是佛的子佛為太子時欲求",
    "X31n0606_001:0011a21": "出家父王不許慇懃不已王言若汝有子聽汝出",
    "X31n0606_001:0011a22": "家太子即指妃腹云却後六年汝當生男在胎六",
    "X31n0606_001:0011a23": "年故言覆障佛出家後耶輸有孕諸釋感嗔欲治",
    "X31n0606_001:0011a24": "欲殺妃臨火坑誓曰我若為非母子俱滅若其遺",
    "X31n0606_001:0011b01": "體天當為證因抱子投坑變為蓮池蓮華捧體王",
    "X31n0606_001:0011b02": "及國人始復不疑佛還國耶輸羅云奉佛歡喜丸",
    "X31n0606_001:0011b03": "羅云以幼稚於大眾中徑持上佛耶輸以此息謗",
    "X31n0606_001:0011b04": "國人歡喜。△六結。",
    "X31n0606_001:0011b05": "如是。",
    "X31n0606_001:0011b06": "如上也。",
    "X31n0606_001:0011b07": "眾所知識大阿羅漢等。",
    "X31n0606_001:0011b08": "肇師云大士處世猶日月昇天有目之徒莫不知",
    "X31n0606_001:0011b09": "識。△二少知識。",
    "X31n0606_001:0011b10": "復有學無學二千人。",
    "X31n0606_001:0011b11": "三藏中十八種學人九種無學又通教九地皆名",
    "X31n0606_001:0011b12": "學十地為無學別圓約有功用無功用明有學無",
    "X31n0606_001:0011b13": "學。△二比丘尼眾。",
    "X31n0606_001:0011b14": "摩訶波闍波提比丘尼與眷屬六千人俱。",
    "X31n0606_001:0011b15": "此名大愛道亦名憍曇彌此翻眾主尼者出家女",
    "X31n0606_001:0011b16": "也。",
    "X31n0606_001:0011b17": "羅睺羅母耶輸陀羅比丘尼亦與眷屬俱。",
    "X31n0606_001:0011b18": "此云華色亦云名聞以子標母故云羅睺羅母在",
    "X31n0606_001:0011b19": "家為菩薩之妻天人知識出家為尼眾主位居無",
    "X31n0606_001:0011b20": "學即名聞也。△二菩薩眾六初氣類。",
    "X31n0606_001:0011b21": "菩薩摩訶薩。",
    "X31n0606_001:0011b22": "具云菩提薩埵摩訶薩埵什師略去提埵二字菩",
    "X31n0606_001:0011b23": "提云道薩埵云心摩訶云大此大道心氣類也。△",
    "X31n0606_001:0011b24": "二大數。",
    "X31n0606_001:0011c01": "八萬人。",
    "X31n0606_001:0011c02": "餘經集眾甚多此經少者語其大數耳觀心釋約",
    "X31n0606_001:0011c03": "十法界性相十善具萬法約八正道即八萬法門",
    "X31n0606_001:0011c04": "也。△三階位。",
    "X31n0606_001:0011c05": "皆於阿耨多羅三藐三菩提不退轉。",
    "X31n0606_001:0011c06": "阿耨多羅此云無上三藐此云正又三云徧菩提",
    "X31n0606_001:0011c07": "云知即無上正徧知不退轉者約位行念論之應",
    "X31n0606_001:0011c08": "歷四教各有三今略論圓教位行念如初住得一",
    "X31n0606_001:0011c09": "身無量身具三不退是也然此不退轉者意兼兩",
    "X31n0606_001:0011c10": "向今且從上釋應以此句貫通十三句下文釋之",
    "X31n0606_001:0011c11": "若成上即顯階位若向下即成歎德以對初歡喜",
    "X31n0606_001:0011c12": "地喜其不退墮二邊入于中道三不退也。△四歎",
    "X31n0606_001:0011c13": "德(一十二句)。",
    "X31n0606_001:0011c14": "皆得陀羅尼。",
    "X31n0606_001:0011c15": "此下十二句連上不退轉一句作橫豎二意釋豎",
    "X31n0606_001:0011c16": "約十地橫約初住上文不退轉一句已對初歡喜",
    "X31n0606_001:0011c17": "地釋矣此皆得陀羅尼者歎第二離垢地此地亦",
    "X31n0606_001:0011c18": "名離達是遮離諸惡達持眾善即總持義。",
    "X31n0606_001:0011c19": "樂說辨才。",
    "X31n0606_001:0011c20": "歎第三發光地內智既明外說則辨。",
    "X31n0606_001:0011c21": "轉不退轉法輪。",
    "X31n0606_001:0011c22": "歎第四炎慧地以由炎能破暗又能焦炷轉法輪",
    "X31n0606_001:0011c23": "自害己惑如焦炷也破他迷妄如除暗也。",
    "X31n0606_001:0011c24": "供養無量百千諸佛。",
    "X31n0606_001:0012a01": "歎第五難勝地得深禪定用神通力難勝難及於",
    "X31n0606_001:0012a02": "一念頃徧至十方供養諸佛。",
    "X31n0606_001:0012a03": "於諸佛所植眾德本。",
    "X31n0606_001:0012a04": "歎第六現前地得深禪定能供諸佛福德所資種",
    "X31n0606_001:0012a05": "智現前智是德本如植種於地。",
    "X31n0606_001:0012a06": "常為諸佛之所稱歎。",
    "X31n0606_001:0012a07": "歎第七遠行地二智方便出過一切廣修利益稱",
    "X31n0606_001:0012a08": "會佛心。",
    "X31n0606_001:0012a09": "以慈修身。",
    "X31n0606_001:0012a10": "歎第八不動地正智不動不出三界以慈薰身應",
    "X31n0606_001:0012a11": "入五道薰口為說諸法薰心為設方便者也。",
    "X31n0606_001:0012a12": "善入佛慧。",
    "X31n0606_001:0012a13": "歎第九善慧地深入實際玅徹本源。",
    "X31n0606_001:0012a14": "通達大智。",
    "X31n0606_001:0012a15": "歎第十法雲地法身如虗空禪定如大雲智慧如",
    "X31n0606_001:0012a16": "大雨。",
    "X31n0606_001:0012a17": "到於彼岸。",
    "X31n0606_001:0012a18": "歎十地內德到於三諦之彼岸。",
    "X31n0606_001:0012a19": "名稱普聞無量世界。",
    "X31n0606_001:0012a20": "歎十地外德由內德深廣而聲名普聞。",
    "X31n0606_001:0012a21": "能度無數百千眾生。",
    "X31n0606_001:0012a22": "餘地度人或一界至九界不名能度十地勝前故",
    "X31n0606_001:0012a23": "能度也諸地歎德以豎義已釋次約橫義歎約初",
    "X31n0606_001:0012a24": "住一位說之餘住例然所謂初發心住一發一切",
    "X31n0606_001:0012b01": "發出過二邊革凡超聖入于中道其心寂滅是不",
    "X31n0606_001:0012b02": "退轉也初句既爾餘十二句歎德例然且初住歎",
    "X31n0606_001:0012b03": "功德更有不可思議二住已去乃至等覺亦復如",
    "X31n0606_001:0012b04": "是。△五列名。",
    "X31n0606_001:0012b05": "其名曰文殊師利菩薩。",
    "X31n0606_001:0012b06": "此云玅德大經云了了見佛性猶如玅德等在北",
    "X31n0606_001:0012b07": "方常喜世界號歡喜藏摩尼寶積如來新譯云曼",
    "X31n0606_001:0012b08": "殊室利此翻云玅吉祥也。",
    "X31n0606_001:0012b09": "觀世音菩薩。",
    "X31n0606_001:0012b10": "天竺云婆樓吉泜稅思益云若眾生見者必定得",
    "X31n0606_001:0012b11": "菩提稱名者得脫眾苦悲華云若有眾生受苦稱",
    "X31n0606_001:0012b12": "我名念我者為我天眼天耳所見所聞不得免苦",
    "X31n0606_001:0012b13": "不取正覺也。",
    "X31n0606_001:0012b14": "得大勢菩薩。",
    "X31n0606_001:0012b15": "思益云我投足之處震動三千大千世界及魔宮",
    "X31n0606_001:0012b16": "殿。",
    "X31n0606_001:0012b17": "常精進菩薩。",
    "X31n0606_001:0012b18": "大寶積云是菩薩為一切眾生經無量劫隨逐不",
    "X31n0606_001:0012b19": "捨或不受化而無一念棄捨。",
    "X31n0606_001:0012b20": "不休息菩薩。",
    "X31n0606_001:0012b21": "思益云恒河沙劫為一日一夜是三十日為月十",
    "X31n0606_001:0012b22": "二月為年過百千萬億劫得值一佛如是值恒河",
    "X31n0606_001:0012b23": "沙佛行諸梵行修習功德然後受記心不休息故",
    "X31n0606_001:0012b24": "名耳。",
    "X31n0606_001:0012c01": "寶掌菩薩。",
    "X31n0606_001:0012c02": "普超三昧經云被上德鎧乃至於佛無能沮敗令",
    "X31n0606_001:0012c03": "釋大乘若於夢中不志二乘常以實心諸通慧心",
    "X31n0606_001:0012c04": "為人講宣於諸珍寶心無吝惜故名寶掌耳。",
    "X31n0606_001:0012c05": "藥王菩薩。",
    "X31n0606_001:0012c06": "悲華云願賢劫一千四佛初成道時我皆供養諸",
    "X31n0606_001:0012c07": "佛入滅我皆起塔劫盡苦惱我皆救護刀兵疾疫",
    "X31n0606_001:0012c08": "作大醫王然後作佛寶藏佛言字汝為火淨藥王",
    "X31n0606_001:0012c09": "在後作佛即樓至如來也。",
    "X31n0606_001:0012c10": "勇施菩薩。",
    "X31n0606_001:0012c11": "世間內外財出世無上法財悉能徧施勇敢無惜。",
    "X31n0606_001:0012c12": "寶月菩薩。",
    "X31n0606_001:0012c13": "尊貴如寶種智圓明清涼如月。",
    "X31n0606_001:0012c14": "月光菩薩。",
    "X31n0606_001:0012c15": "分證中道智光能破昏暗使之頓明。",
    "X31n0606_001:0012c16": "滿月菩薩。",
    "X31n0606_001:0012c17": "百福嚴備玅相圓明如月滿故。",
    "X31n0606_001:0012c18": "大力菩薩。",
    "X31n0606_001:0012c19": "境智冥合拔苦與樂勝諸偏小。",
    "X31n0606_001:0012c20": "無量力菩薩。",
    "X31n0606_001:0012c21": "本高迹下力大用深普救徧提。",
    "X31n0606_001:0012c22": "越三界菩薩。",
    "X31n0606_001:0012c23": "玅悟千如洞遣百非超世出世。",
    "X31n0606_001:0012c24": "跋陀婆羅菩薩。",
    "X31n0606_001:0013a01": "此云善守亦云賢守思益云若眾生聞名者必定",
    "X31n0606_001:0013a02": "得三菩提。",
    "X31n0606_001:0013a03": "彌勒菩薩。",
    "X31n0606_001:0013a04": "此云慈氏思益云若眾生見者即得慈心三昧是",
    "X31n0606_001:0013a05": "菩薩現居知足內院當來出興于堪忍補釋迦之",
    "X31n0606_001:0013a06": "處號彌勒世尊於華林園內龍華樹下而成正覺。",
    "X31n0606_001:0013a07": "寶積菩薩。",
    "X31n0606_001:0013a08": "分證三德尊貴如寶名寶圓融微玅名積。",
    "X31n0606_001:0013a09": "導師菩薩。",
    "X31n0606_001:0013a10": "於墮邪道眾生生大悲心令入正道不求恩報故",
    "X31n0606_001:0013a11": "名。△六結。",
    "X31n0606_001:0013a12": "如是等菩薩摩訶薩八萬人俱。",
    "X31n0606_001:0013a13": "△三雜眾八初欲界天。",
    "X31n0606_001:0013a14": "爾時釋提桓因與其眷屬二萬天子俱復有名月天",
    "X31n0606_001:0013a15": "子。",
    "X31n0606_001:0013a16": "月天。",
    "X31n0606_001:0013a17": "普香天子。",
    "X31n0606_001:0013a18": "星天。",
    "X31n0606_001:0013a19": "寶光天子。",
    "X31n0606_001:0013a20": "日天子皆帝釋內臣。",
    "X31n0606_001:0013a21": "四大天王與其眷屬萬天子俱。",
    "X31n0606_001:0013a22": "即帝釋外臣如武將護世金光明四天王品爾時",
    "X31n0606_001:0013a23": "提頭賴叱毗留勒叉毗留博叉毗沙門始自東方",
    "X31n0606_001:0013a24": "終于北方。",
    "X31n0606_001:0013b01": "自在天子。",
    "X31n0606_001:0013b02": "化樂天也。",
    "X31n0606_001:0013b03": "大自在天子。",
    "X31n0606_001:0013b04": "他化自在天乃欲天主也。",
    "X31n0606_001:0013b05": "與其眷屬三萬天子俱。",
    "X31n0606_001:0013b06": "△二色界天。",
    "X31n0606_001:0013b07": "娑婆世界主梵天王尸棄大梵。",
    "X31n0606_001:0013b08": "標梵王又尸棄似二人今舉位顯名目一人耳初",
    "X31n0606_001:0013b09": "禪有梵眾梵輔大梵今舉王攝諸。",
    "X31n0606_001:0013b10": "光明大梵等與其眷屬萬二千天子俱。",
    "X31n0606_001:0013b11": "光明者二禪也此有少光無量光極光等者三禪",
    "X31n0606_001:0013b12": "三天四禪九天即是色界十八梵天也。△三龍王。",
    "X31n0606_001:0013b13": "有八龍王難陀龍王跋難陀龍王。",
    "X31n0606_001:0013b14": "難陀此云歡喜跋此云善即兄弟二龍護摩竭提",
    "X31n0606_001:0013b15": "雨澤以時國無飢年即目連所降者。",
    "X31n0606_001:0013b16": "娑伽羅龍王。",
    "X31n0606_001:0013b17": "此云鹹海從居海受名此如華嚴云本住智度大",
    "X31n0606_001:0013b18": "海迹處滄溟。",
    "X31n0606_001:0013b19": "和修吉龍王。",
    "X31n0606_001:0013b20": "此云多頭亦云寶稱。",
    "X31n0606_001:0013b21": "德叉迦龍王。",
    "X31n0606_001:0013b22": "此云現毒亦云多舌。",
    "X31n0606_001:0013b23": "阿那婆達多龍王。",
    "X31n0606_001:0013b24": "從池得名此云無熱阿含云雪山有池名阿耨達",
    "X31n0606_001:0013c01": "池其中有五柱堂龍常居此龍有三患一熱風熱",
    "X31n0606_001:0013c02": "沙著身燒皮肉二惡風暴起吹其宮殿失寶飾等",
    "X31n0606_001:0013c03": "龍身自現以為苦惱三諸龍娛樂時金翅鳥王入",
    "X31n0606_001:0013c04": "宮搏撮始生龍子諸龍恐怖今此池無彼三患若",
    "X31n0606_001:0013c05": "鳥欲起心往便即命終故云無熱惱也。",
    "X31n0606_001:0013c06": "摩那斯龍王。",
    "X31n0606_001:0013c07": "此云大身或大力大意本住無邊身法門迹為大",
    "X31n0606_001:0013c08": "體。",
    "X31n0606_001:0013c09": "優鉢羅龍王等各與若干百千眷屬俱。",
    "X31n0606_001:0013c10": "亦云漚鉢羅此云黛色蓮華龍依此住從池得名。",
    "X31n0606_001:0013c11": "△四緊那羅。",
    "X31n0606_001:0013c12": "有四緊那羅王法緊那羅王玅法緊那羅王大法緊",
    "X31n0606_001:0013c13": "那羅王持法緊那羅王各與若干百千眷屬俱。",
    "X31n0606_001:0013c14": "此云疑神似人而有一角故號人非人天帝法樂",
    "X31n0606_001:0013c15": "神四緊奏四教法門之樂讚佛也。△五乾闥婆。",
    "X31n0606_001:0013c16": "有四乾闥婆王樂乾闥婆王樂音乾闥婆王美乾闥",
    "X31n0606_001:0013c17": "婆王美音乾闥婆王各與若干百千眷屬俱。",
    "X31n0606_001:0013c18": "此云嗅香以香為食亦云香陰其身出香此天帝",
    "X31n0606_001:0013c19": "俗樂之神也。△六阿修羅。",
    "X31n0606_001:0013c20": "有四阿修羅王婆稚阿修羅王佉羅騫駄阿修羅王",
    "X31n0606_001:0013c21": "毗摩質多羅阿修羅王羅睺阿修羅王各與若干百",
    "X31n0606_001:0013c22": "千眷屬俱。",
    "X31n0606_001:0013c23": "此云無酒四天下採華釀于大海魚龍業力其味",
    "X31n0606_001:0013c24": "不變嗔妬誓斷故云無酒婆稚此云被縛五惡物",
    "X31n0606_001:0014a01": "繫頭不解脫故亦云為天帝所縛故佉羅騫駄此",
    "X31n0606_001:0014a02": "云廣肩胛毗摩質多羅此云淨心羅睺此云障持",
    "X31n0606_001:0014a03": "即障持日月也舉手障日世謂日蝕掩月亦爾或",
    "X31n0606_001:0014a04": "作大聲世言天獸吼氣呵日月失光來訴於佛佛",
    "X31n0606_001:0014a05": "告羅睺莫吞日月羅睺顫動身流白汗即放日月",
    "X31n0606_001:0014a06": "佛力眾生力不能為害。△七迦樓羅。",
    "X31n0606_001:0014a07": "有四迦樓羅王大威德迦樓羅王大身迦樓羅王大",
    "X31n0606_001:0014a08": "滿迦樓羅王如意迦樓羅王各與若干百千眷屬俱。",
    "X31n0606_001:0014a09": "迦樓羅此云金翅翮作金色兩翅相去三百三十",
    "X31n0606_001:0014a10": "六萬里居瞻部大樹上莊子呼為大鵬也。△八人眾。",
    "X31n0606_001:0014a11": "韋提希子阿闍世王與若干百千眷屬俱。",
    "X31n0606_001:0014a12": "韋提希此云思惟即阿闍世之母也阿闍世亦云",
    "X31n0606_001:0014a13": "未生怨或呼為婆留支此云無指內人將護呼為",
    "X31n0606_001:0014a14": "善見大經云阿闍名不生世名怨以不見佛性故",
    "X31n0606_001:0014a15": "煩惱怨生普超云阿闍世從文殊懺悔得柔順忍",
    "X31n0606_001:0014a16": "命終入賓吒羅地獄即入即出生上方國土得無",
    "X31n0606_001:0014a17": "生忍彌勒出時復來名不動菩薩後當作佛號淨",
    "X31n0606_001:0014a18": "界如來。△二總結眾集。",
    "X31n0606_001:0014a19": "各禮佛足退坐一面。",
    "X31n0606_001:0014a20": "退坐一面總結眾集作禮退坐而聽法也疏問云",
    "X31n0606_001:0014a21": "佛在人中說法今列人眾何少答文略不載人實",
    "X31n0606_001:0014a22": "不少如下文云及諸小王轉輪聖王等。△第二別",
    "X31n0606_001:0014a23": "序五初眾集序二現瑞序三疑念序四發問序五",
    "X31n0606_001:0014a24": "答問序初文又二初眾集威儀。",
    "X31n0606_001:0014b01": "爾時世尊四眾圍繞。",
    "X31n0606_001:0014b02": "別序者望通而得名也爾時者欲現六瑞之時也",
    "X31n0606_001:0014b03": "世尊者福慧具足世出世間尊無過上四眾者舊",
    "X31n0606_001:0014b04": "言在家出家各二合為四眾今約一眾更開為四",
    "X31n0606_001:0014b05": "謂發起當機影響結緣也權謀智鑒知機知時激",
    "X31n0606_001:0014b06": "揚發動成辦利益等者名發起夙植德本緣合時",
    "X31n0606_001:0014b07": "熟如癰欲潰不起于座聞即得道此名當機往古",
    "X31n0606_001:0014b08": "諸佛隱其圓極匡輔法王如星遶月雖無作為而",
    "X31n0606_001:0014b09": "有巨益此名影響力無引導激動之能德非伏物",
    "X31n0606_001:0014b10": "鎮嚴之用而過去根淺覆漏汙雜三慧不生雖現",
    "X31n0606_001:0014b11": "世見佛聞法而無四悉檀益但作未來得度因緣",
    "X31n0606_001:0014b12": "此名結緣比丘既爾餘三眾亦然是則合為一十",
    "X31n0606_001:0014b13": "六眾矣圍繞者約因緣釋佛初出世人未知法淨",
    "X31n0606_001:0014b14": "居天下化為人像到已右旋旋已敬禮禮已却坐",
    "X31n0606_001:0014b15": "聽法因於天敬而人用為式焉約教者行旋威儀",
    "X31n0606_001:0014b16": "表四門機動俱見圓理以圓對偏例有四義約觀",
    "X31n0606_001:0014b17": "心者佛身周帀相好莊嚴四旋瞻仰增念佛定約",
    "X31n0606_001:0014b18": "本迹者若觀色身即見法身也。△二眾集供養。",
    "X31n0606_001:0014b19": "供養恭敬尊重讚歎。",
    "X31n0606_001:0014b20": "通語三業皆是供養別卑謹虔禮為恭敬至心專",
    "X31n0606_001:0014b21": "注為尊重發言稱美為讚歎施其依報為供養。△",
    "X31n0606_001:0014b22": "二現瑞序二初此土六瑞六初說法。",
    "X31n0606_001:0014b23": "為諸菩薩說大乘經名無量義教菩薩法佛所護念。",
    "X31n0606_001:0014b24": "大乘者善戒經有七大一法大謂十二部二心大",
    "X31n0606_001:0014c01": "謂求菩提也三解大謂解菩薩藏四淨大謂見道",
    "X31n0606_001:0014c02": "淨心五莊嚴大謂福德智慧六時大謂三阿僧祇",
    "X31n0606_001:0014c03": "行行七具足大謂相好自嚴得菩提也六因也七",
    "X31n0606_001:0014c04": "果也以大因大果合為大乘也名無量義者經云",
    "X31n0606_001:0014c05": "從一法生其一法者謂無相無相不相名為實相",
    "X31n0606_001:0014c06": "從此實相生無量法所謂二法三道四果言無相",
    "X31n0606_001:0014c07": "者無生死相也不相者不涅槃相即指中道為實",
    "X31n0606_001:0014c08": "相也二法者頓漸二也三道即三乘四果即羅漢",
    "X31n0606_001:0014c09": "支佛菩薩佛也此等諸法名為無量即指實相為",
    "X31n0606_001:0014c10": "義處耳教菩薩法者以此無量義處用教菩薩法",
    "X31n0606_001:0014c11": "義處即諦理也文云盡教以佛道是也佛所護念",
    "X31n0606_001:0014c12": "者以由無量義處是佛自證得是故護念雖欲開",
    "X31n0606_001:0014c13": "示眾生根鈍而久默斯要不務速說者是名護念。",
    "X31n0606_001:0014c14": "△二入定。",
    "X31n0606_001:0014c15": "佛說此經已結跏趺坐入於無量義處三昧身心不",
    "X31n0606_001:0014c16": "動。",
    "X31n0606_001:0014c17": "入三昧者慧定相成非禪不智須先入定非智不",
    "X31n0606_001:0014c18": "禪故先說法即智而定即定而智先後出入無有",
    "X31n0606_001:0014c19": "隔礙也說經已更入定者是為法華作序耳若不",
    "X31n0606_001:0014c20": "先開則後無所合所以先入開定為合定作序名",
    "X31n0606_001:0014c21": "為瑞相也若作次第說者先入無量義處三昧已",
    "X31n0606_001:0014c22": "應入法華三昧若明言彰顯時眾則知何待彌勒",
    "X31n0606_001:0014c23": "慇懃文殊靳固是知作序明矣身心不動者與所",
    "X31n0606_001:0014c24": "緣處相應也其身之本源湛若虗空心之理性畢",
    "X31n0606_001:0015a01": "竟常寂所以稱無量義處者此定寂而常照故知",
    "X31n0606_001:0015a02": "世出世間從此一法出無量法也。△三雨華。",
    "X31n0606_001:0015a03": "是時天雨曼陀羅華摩訶曼陀羅華曼殊沙華摩訶",
    "X31n0606_001:0015a04": "曼殊沙華而散佛上及諸大眾。",
    "X31n0606_001:0015a05": "曼陀羅此云適意又云白華曼殊沙此云柔輭又",
    "X31n0606_001:0015a06": "云赤華雨此四華者表其當獲佛因佛因者住行",
    "X31n0606_001:0015a07": "向地圓因也小白表銅輪習種性十住開佛知見",
    "X31n0606_001:0015a08": "大白表銀輪性種種十行示佛知見小赤表金輪",
    "X31n0606_001:0015a09": "道種性十迴向悟佛知見大赤表瑠璃輪聖種性",
    "X31n0606_001:0015a10": "十地入佛知見也此四輪之因從中道生所以從",
    "X31n0606_001:0015a11": "天雨華而表之以因有趣果之義故云散佛上如",
    "X31n0606_001:0015a12": "此因果誰當感尅只是此會時眾故言及諸大眾。",
    "X31n0606_001:0015a13": "△四地動。",
    "X31n0606_001:0015a14": "普佛世界六種震動。",
    "X31n0606_001:0015a15": "此表圓家六番破無明也無明若轉即變為明故",
    "X31n0606_001:0015a16": "普佛世界六種震動六種表住行向地等玅六番",
    "X31n0606_001:0015a17": "也六種者謂動起踊震吼覺六也一一有三謂動",
    "X31n0606_001:0015a18": "三者動徧動等徧動也起三者謂起徧起等徧起",
    "X31n0606_001:0015a19": "也踊三者踊徧踊等徧踊也震三者震徧震等徧",
    "X31n0606_001:0015a20": "震也吼三者吼徧吼等徧吼也覺三者覺徧覺等",
    "X31n0606_001:0015a21": "徧覺也此十八種表破十八界也搖颺不安為動",
    "X31n0606_001:0015a22": "自下昇高為起[嶙-山+土]隴凹凸為踊隱隱聲為震聲大",
    "X31n0606_001:0015a23": "名吼悟物名覺也。△五眾喜。",
    "X31n0606_001:0015a24": "爾時會中比丘比丘尼優婆塞優婆夷天龍夜叉乾",
    "X31n0606_001:0015b01": "闥婆阿修羅迦樓羅緊那羅摩睺羅伽人非人及諸",
    "X31n0606_001:0015b02": "小王轉輪聖王是諸大眾得未曾有歡喜合掌一心",
    "X31n0606_001:0015b03": "觀佛。",
    "X31n0606_001:0015b04": "今但列四眾者當機也今略菩薩者影響也小王",
    "X31n0606_001:0015b05": "者即世主如輪王也應知雨華地動是外瑞也大",
    "X31n0606_001:0015b06": "眾心喜是內瑞也知甘露將降是以欣躍內充此",
    "X31n0606_001:0015b07": "非常喜也故能一心觀佛安得非瑞若喜動陰心",
    "X31n0606_001:0015b08": "者人天義也喜動真諦無漏心者藏通義也喜動",
    "X31n0606_001:0015b09": "即假心者別義也喜動實相心者圓義也比丘翻",
    "X31n0606_001:0015b10": "除饉男比丘尼翻除饉女優婆塞翻清信男優婆",
    "X31n0606_001:0015b11": "夷翻清信女。△六放光。",
    "X31n0606_001:0015b12": "爾時佛放眉間白毫相光照東方萬八千世界靡不",
    "X31n0606_001:0015b13": "周徧。",
    "X31n0606_001:0015b14": "放光即表應機設教破惑除疑也白毫者具種種",
    "X31n0606_001:0015b15": "功德其毫中表俱空狀如白瑠璃筒內外清淨從",
    "X31n0606_001:0015b16": "初發心行行至涅槃一切功德皆現毫中矣毫在",
    "X31n0606_001:0015b17": "二眉中間表中道常其相柔軟表樂卷舒自在表",
    "X31n0606_001:0015b18": "我白即表淨也放光破暗表其中道生智慧光照",
    "X31n0606_001:0015b19": "此土他土者表自覺覺他也照東方者東為方之",
    "X31n0606_001:0015b20": "始表十住是位之始也是以迹門說法生身菩薩",
    "X31n0606_001:0015b21": "朗然見理入於十住開佛知見舉初即知中後也",
    "X31n0606_001:0015b22": "故云靡不周徧耳所言徧者諸方亦然諸位亦然",
    "X31n0606_001:0015b23": "若就本門說法四方佛集即表本門法身菩薩增",
    "X31n0606_001:0015b24": "道損生四位增長也。△二他土六瑞六初見六趣。",
    "X31n0606_001:0015c01": "下至阿鼻地獄上至阿迦尼吒天於此世界盡見彼",
    "X31n0606_001:0015c02": "土六趣眾生。",
    "X31n0606_001:0015c03": "阿鼻此云無間在地之下也阿迦尼吒此云質礙",
    "X31n0606_001:0015c04": "究竟即色究竟天從地獄至有頂即是六凡又見",
    "X31n0606_001:0015c05": "佛菩薩比丘等則十法界具足矣。△二見諸佛。",
    "X31n0606_001:0015c06": "又見彼土現在諸佛。",
    "X31n0606_001:0015c07": "彼佛現在此佛亦然明彼此二土佛皆出世間。△",
    "X31n0606_001:0015c08": "三聞佛說法。",
    "X31n0606_001:0015c09": "及聞諸佛所說經法。",
    "X31n0606_001:0015c10": "是現彼佛初從無相一法非頓而頓與此土初說",
    "X31n0606_001:0015c11": "華嚴同。△四見四眾得道。",
    "X31n0606_001:0015c12": "并見彼諸比丘比丘尼優婆塞優婆夷諸修行得道",
    "X31n0606_001:0015c13": "者。",
    "X31n0606_001:0015c14": "是現彼佛非漸而漸與此土佛次說三藏意同。△",
    "X31n0606_001:0015c15": "五見菩薩行行。",
    "X31n0606_001:0015c16": "復見諸菩薩摩訶薩種種因緣種種信解種種相貌",
    "X31n0606_001:0015c17": "行菩薩道。",
    "X31n0606_001:0015c18": "是現彼佛說三藏後說方等般若諸經與此土佛",
    "X31n0606_001:0015c19": "三藏之後所說意同也種種因緣者昔善為因今",
    "X31n0606_001:0015c20": "教為緣種種相貌者共不共各四門一一門復有",
    "X31n0606_001:0015c21": "無量相貌如五百比丘各說身因即共義也不共",
    "X31n0606_001:0015c22": "四門亦如是故知因緣相貌種別無量皆是彼與",
    "X31n0606_001:0015c23": "此同。△六見佛涅槃。",
    "X31n0606_001:0015c24": "復見諸佛般涅槃者復見諸佛般涅槃後以佛舍利",
    "X31n0606_001:0016a01": "起七寶塔。",
    "X31n0606_001:0016a02": "是現彼土開權顯實收無量法還歸一法唱入涅",
    "X31n0606_001:0016a03": "槃息化起塔當知此土從一出無量法必當收無",
    "X31n0606_001:0016a04": "量法還入一法開權顯實息化歸真與彼同也。△",
    "X31n0606_001:0016a05": "三疑念序二初彌勒疑念三初念六瑞。",
    "X31n0606_001:0016a06": "爾時彌勒菩薩作是念今者世尊現神變相以何因",
    "X31n0606_001:0016a07": "緣而有此瑞。",
    "X31n0606_001:0016a08": "神變者神名天心天然內慧變名變動即是六瑞",
    "X31n0606_001:0016a09": "外彰首楞嚴云佛住不二法能作於神通法王法",
    "X31n0606_001:0016a10": "力超葢一切彌勒不測神變故興疑念又彌勒值",
    "X31n0606_001:0016a11": "佛植善既多何容不髣髴知應須隱明權言不知。",
    "X31n0606_001:0016a12": "△二念問誰。",
    "X31n0606_001:0016a13": "今佛世尊入于三昧是不可思議現希有事當以問",
    "X31n0606_001:0016a14": "誰誰能答者。",
    "X31n0606_001:0016a15": "△三念問文殊。",
    "X31n0606_001:0016a16": "復作此念是文殊師利法王之子已曾親近供養過",
    "X31n0606_001:0016a17": "去無量諸佛必應見此希有之相我今當問。",
    "X31n0606_001:0016a18": "問經稱文殊是法王子此諸菩薩何人不是法王",
    "X31n0606_001:0016a19": "之子答有二義故一於王子中德推文殊二諸經",
    "X31n0606_001:0016a20": "中文殊竝為菩薩眾首。△二大眾疑念二初念六瑞。",
    "X31n0606_001:0016a21": "爾時比丘比丘尼優婆塞優婆夷及諸天龍鬼神等",
    "X31n0606_001:0016a22": "咸作此念是佛光明神通之相。",
    "X31n0606_001:0016a23": "△二念問誰。",
    "X31n0606_001:0016a24": "今當問誰。",
    "X31n0606_001:0016b01": "問文殊彌勒德位相亞何故一問一答耶答位雖",
    "X31n0606_001:0016b02": "齊等賓主異宜聖人乘機非問者不能答也又法",
    "X31n0606_001:0016b03": "門有權實權者須問實者須答又迹有久近近問",
    "X31n0606_001:0016b04": "久答又名有便易彌勒名慈慈為眾生應須問文",
    "X31n0606_001:0016b05": "殊名妙德德應須答此即四種消文記云此諸大",
    "X31n0606_001:0016b06": "眾徧歷多會久知文殊神用莫測眾亦精誠專注",
    "X31n0606_001:0016b07": "妙德。△四發問序二初長行二初經家述二初述",
    "X31n0606_001:0016b08": "自疑。",
    "X31n0606_001:0016b09": "爾時彌勒菩薩欲自決疑。",
    "X31n0606_001:0016b10": "△二述他疑。",
    "X31n0606_001:0016b11": "又觀四眾比丘比丘尼優婆塞優婆夷及諸天龍鬼",
    "X31n0606_001:0016b12": "神等眾會之心。",
    "X31n0606_001:0016b13": "△二發問二初問此土。",
    "X31n0606_001:0016b14": "而問文殊師利言以何因緣而有此瑞神通之相放",
    "X31n0606_001:0016b15": "大光明。",
    "X31n0606_001:0016b16": "△二問他土。",
    "X31n0606_001:0016b17": "照于東方萬八千土悉見彼佛國界莊嚴。",
    "X31n0606_001:0016b18": "△二偈頌二初頌上問二請答初文又二初問此",
    "X31n0606_001:0016b19": "土六瑞。",
    "X31n0606_001:0016b20": "於是彌勒菩薩欲重宣此義以偈問曰。",
    "X31n0606_001:0016b21": "長行之後復有偈頌者龍樹毗婆娑云一隨其國",
    "X31n0606_001:0016b22": "土天竺有散華貫華之說二隨其樂欲不同有樂",
    "X31n0606_001:0016b23": "散說有樂章句三隨其生解不同或散說得解或",
    "X31n0606_001:0016b24": "於章句得解四隨其利鈍不同利者一聞即悟鈍",
    "X31n0606_001:0016c01": "者再說始明五表佛慇懃重說乃至十為眾集前",
    "X31n0606_001:0016c02": "後故具茲多義故有偈也。",
    "X31n0606_001:0016c03": "文殊師利道師何故眉間白毫大光普照雨曼陀羅",
    "X31n0606_001:0016c04": "曼殊沙華栴檀香風悅可眾心以是因緣地皆嚴淨",
    "X31n0606_001:0016c05": "而此世界六種震動時四部眾咸皆歡喜身意快然",
    "X31n0606_001:0016c06": "得未曾有。",
    "X31n0606_001:0016c07": "總問此土六瑞此偈中長出香風地淨而無說法",
    "X31n0606_001:0016c08": "入定者導師是也良以說法入定能導於人即是",
    "X31n0606_001:0016c09": "說法入定也風本無香而香為奇以成瑞耳天華",
    "X31n0606_001:0016c10": "至妙豈有色而無香此表因運至果如華有香風",
    "X31n0606_001:0016c11": "華既集地地則嚴淨因若趣果果則嚴淨光明云",
    "X31n0606_001:0016c12": "聚集功德莊嚴佛身故以二事顯成四華也。△二",
    "X31n0606_001:0016c13": "問他土六瑞六初問六趣。",
    "X31n0606_001:0016c14": "眉間光明照于東方萬八千土皆如金色從阿鼻獄",
    "X31n0606_001:0016c15": "上至有頂諸世界中六道眾生生死所趣善惡業緣",
    "X31n0606_001:0016c16": "受報好醜於此悉見。",
    "X31n0606_001:0016c17": "眾生是能趣之人生死是所趣之處善惡業緣是",
    "X31n0606_001:0016c18": "趣因受報好醜是趣果也。△二問見彼佛說法。",
    "X31n0606_001:0016c19": "又覩諸佛聖主師子演說經典微玅第一其聲清淨",
    "X31n0606_001:0016c20": "出柔輭音教諸菩薩無數億萬梵音深玅令人樂聞",
    "X31n0606_001:0016c21": "各於世界講說正法種種因緣以無量喻照明佛法",
    "X31n0606_001:0016c22": "開悟眾生。",
    "X31n0606_001:0016c23": "上直見佛此廣明說法之相謂說頓教逗大根性",
    "X31n0606_001:0016c24": "聖主師子如此土盧舍那像也演說經典微玅第",
    "X31n0606_001:0017a01": "一如此土日照高山演華嚴也教諸菩薩如此土",
    "X31n0606_001:0017a02": "七處八會無聲聞人也照明佛法開悟眾生如此",
    "X31n0606_001:0017a03": "土始見佛身入如來慧也。△三問他土眾三初開",
    "X31n0606_001:0017a04": "聲聞乘。",
    "X31n0606_001:0017a05": "若人遭苦厭老病死為說涅槃盡諸苦際。",
    "X31n0606_001:0017a06": "若遭苦厭集復厭依果感佛說涅槃者此人則能",
    "X31n0606_001:0017a07": "盡諸苦際耳。△二開中乘。",
    "X31n0606_001:0017a08": "若人有福曾供養佛志求勝法為說緣覺。",
    "X31n0606_001:0017a09": "若供養佛多雖遭苦而致福故云聲聞三生種福",
    "X31n0606_001:0017a10": "支佛百劫種福形彼聲聞故言有福志求勝法者",
    "X31n0606_001:0017a11": "支佛求道故修行深求緣起勝玅之理即是他土",
    "X31n0606_001:0017a12": "開中乘也。△三開大乘。",
    "X31n0606_001:0017a13": "若有佛子修種種行求無上慧為說淨道。",
    "X31n0606_001:0017a14": "運真慈悲能紹佛種故言佛子修於六度故言種",
    "X31n0606_001:0017a15": "種行志求佛道故言無上慧於六度中無其六蔽",
    "X31n0606_001:0017a16": "如藥中無病故言淨道非畢竟淨也。△四結前開後。",
    "X31n0606_001:0017a17": "文殊師利我住於此見聞若斯及千億事如是眾多",
    "X31n0606_001:0017a18": "今當略說。",
    "X31n0606_001:0017a19": "見聞若斯即結前也如是眾多是開後也。△五問",
    "X31n0606_001:0017a20": "他土菩薩修行三初總問。",
    "X31n0606_001:0017a21": "我見彼土恒沙菩薩種種因緣而求佛道。",
    "X31n0606_001:0017a22": "△二次第問六初問檀三初問捨財。",
    "X31n0606_001:0017a23": "或有行施金銀珊瑚真珠摩尼硨磲碼碯金剛諸珍",
    "X31n0606_001:0017a24": "奴婢車乘寶飾輦輿歡喜布施迴向佛道願得是乘",
    "X31n0606_001:0017b01": "三界第一諸佛所歎或有菩薩駟馬寶車欄楯華葢",
    "X31n0606_001:0017b02": "軒飾布施。",
    "X31n0606_001:0017b03": "珍寶奴婢為施者貴賤共能也若駟馬寶車者則",
    "X31n0606_001:0017b04": "王者所施以此行檀故云布施。△二問捨身。",
    "X31n0606_001:0017b05": "復見菩薩身肉手足及妻子施求無上道。",
    "X31n0606_001:0017b06": "身肉等內身妻子等外身。△三問捨命。",
    "X31n0606_001:0017b07": "又見菩薩頭目身體欣樂施與求佛智慧。",
    "X31n0606_001:0017b08": "捨頭目即捨命也而不言法施者讓後般若故也",
    "X31n0606_001:0017b09": "又約身命財與生死後際等得不壞常住即是法",
    "X31n0606_001:0017b10": "施。△二問戒。",
    "X31n0606_001:0017b11": "文殊師利我見諸王往詣佛所問無上道便捨樂土",
    "X31n0606_001:0017b12": "宮殿臣妾剃除鬚髮而被法服。",
    "X31n0606_001:0017b13": "在家施易而戒難出家戒易而施難故約比丘明",
    "X31n0606_001:0017b14": "戒記云往詣者表往非餘故詣佛所所問尊極故",
    "X31n0606_001:0017b15": "云無上道所捨不輕故云樂土身心俱離故云剃",
    "X31n0606_001:0017b16": "除如五王經云昔有五王互為親友有一王名普",
    "X31n0606_001:0017b17": "安習菩薩行餘四王邪見熾盛普安愍之呼來殿",
    "X31n0606_001:0017b18": "上七日娛樂送之還國大王自送半途問之曰卿",
    "X31n0606_001:0017b19": "等各何所樂四王各言世間之樂已迴問王何所",
    "X31n0606_001:0017b20": "樂王答曰我所樂者不生不滅不苦不樂存亡自",
    "X31n0606_001:0017b21": "在四王問曰如此之樂何所有耶王曰吾師號佛",
    "X31n0606_001:0017b22": "近在祇洹諸王歡喜俱詣佛所佛說八苦王及侍",
    "X31n0606_001:0017b23": "從百千萬人得須陀洹捨國入道而被法服者如",
    "X31n0606_001:0017b24": "瓔珞經云此袈裟衣龍得一縷則金翅不吞明如",
    "X31n0606_001:0017c01": "僧祇律。△三問忍。",
    "X31n0606_001:0017c02": "或見菩薩而作比丘獨處閑靜樂誦經典。",
    "X31n0606_001:0017c03": "忍有三種而作比丘即苦行忍獨處閑靜即生忍",
    "X31n0606_001:0017c04": "樂誦經典即第一義忍。△四問精進。",
    "X31n0606_001:0017c05": "又見菩薩勇猛精進入於深山思惟佛道。",
    "X31n0606_001:0017c06": "夫深山可畏非窳怯者所居唯勇進者能安之傍",
    "X31n0606_001:0017c07": "若無物思修實相念念不休進求佛道。△五問禪",
    "X31n0606_001:0017c08": "二初問修根本禪(藏通)。",
    "X31n0606_001:0017c09": "又見離欲常處空閑深修禪定得五神通。",
    "X31n0606_001:0017c10": "通途皆有根本之修也離欲得五通者此通教定",
    "X31n0606_001:0017c11": "也別教兼離二乘欲中道又離順道法愛欲深修",
    "X31n0606_001:0017c12": "者初禪一品乃至九品傳傳為深轉變自在能發",
    "X31n0606_001:0017c13": "諸通凡夫五通二乘六通別教菩薩讓佛分有無",
    "X31n0606_001:0017c14": "漏亦稱五通圓教初後皆具六通。△二問出世上",
    "X31n0606_001:0017c15": "上禪(別圓)。",
    "X31n0606_001:0017c16": "又見菩薩安禪合掌以千萬偈讚諸法王。",
    "X31n0606_001:0017c17": "安禪偈讚者是別圓上上禪寂散不相妨所以不",
    "X31n0606_001:0017c18": "起滅定現諸威儀如修羅琴不拊而韻無緣無念",
    "X31n0606_001:0017c19": "有感則形。△六問般若二初問自行。",
    "X31n0606_001:0017c20": "復見菩薩智深志固能問諸佛聞悉受持。",
    "X31n0606_001:0017c21": "智深慧窮理本也志固者誓願廣大也即二種莊",
    "X31n0606_001:0017c22": "嚴能問能持也。△二問化他。",
    "X31n0606_001:0017c23": "又見佛子定慧具足以無量喻為眾講法欣樂說法",
    "X31n0606_001:0017c24": "化諸菩薩破魔兵眾而擊法鼓。",
    "X31n0606_001:0018a01": "未到慧多無色定多四禪等又背捨慧多九定定",
    "X31n0606_001:0018a02": "多十一切處中等又二乘定多菩薩慧多於佛則",
    "X31n0606_001:0018a03": "等破魔者空觀破四魔假觀次第破八魔中觀圓",
    "X31n0606_001:0018a04": "破八魔十魔一切魔擊鼓者初發心便成正覺分",
    "X31n0606_001:0018a05": "身百佛界作佛圓擊梵輪法鼓。△三不次第問七",
    "X31n0606_001:0018a06": "初問禪二一問入捨禪。",
    "X31n0606_001:0018a07": "又見菩薩寂然宴默天龍恭敬不以為喜。",
    "X31n0606_001:0018a08": "△二問入悲禪。",
    "X31n0606_001:0018a09": "又見菩薩處林放光濟地獄苦令入佛道。",
    "X31n0606_001:0018a10": "次第問者是漸一途不次第問不定一途今初一",
    "X31n0606_001:0018a11": "行問入捨禪即是自行記云捨禪者第四禪也亦",
    "X31n0606_001:0018a12": "可別圓忘懷之捨忘彼禪故名捨次一行入悲禪",
    "X31n0606_001:0018a13": "即是化他然菩薩入定放光種種利益具出華嚴",
    "X31n0606_001:0018a14": "思益也婆娑云初禪修悲易二禪修喜易三禪修",
    "X31n0606_001:0018a15": "慈易四禪修捨易此慈悲喜捨四禪名為四無量",
    "X31n0606_001:0018a16": "心是菩薩行也。△二問精進。",
    "X31n0606_001:0018a17": "又見佛子未嘗睡眠經行林中勤求佛道。",
    "X31n0606_001:0018a18": "即是般舟念佛等法門耳般舟翻佛立此舉除睡",
    "X31n0606_001:0018a19": "中最以九十日常行故也未嘗睡眠精進可知。△",
    "X31n0606_001:0018a20": "三問戒。",
    "X31n0606_001:0018a21": "又見具戒威儀無缺淨如寶珠以求佛道。",
    "X31n0606_001:0018a22": "威儀無缺即初不缺戒淨如寶珠即第十究竟戒",
    "X31n0606_001:0018a23": "此於十戒中舉其初後十戒名出大論大經。△四",
    "X31n0606_001:0018a24": "問忍。",
    "X31n0606_001:0018b01": "又見佛子住忍辱力增上慢人惡罵捶打皆悉能忍",
    "X31n0606_001:0018b02": "以求佛道。",
    "X31n0606_001:0018b03": "問生法二忍也阿含云力有六種一小兒啼為力",
    "X31n0606_001:0018b04": "二女人瞋為力三國王憍為力四羅漢進為力五",
    "X31n0606_001:0018b05": "諸佛悲為力六比丘忍為力也。△五更問禪。",
    "X31n0606_001:0018b06": "又見菩薩離諸戲笑及癡眷屬親近智者一心除亂",
    "X31n0606_001:0018b07": "攝念山林億千萬歲以求佛道。",
    "X31n0606_001:0018b08": "除五葢也離戲笑是却掉悔葢離癡眷屬是除瞋",
    "X31n0606_001:0018b09": "葢親近智者是除疑葢一心除亂是除貪葢攝念",
    "X31n0606_001:0018b10": "山林是除眠葢。△六問檀二初明四事施。",
    "X31n0606_001:0018b11": "或見菩薩肴膳飲食百種湯藥施佛及僧名衣上服",
    "X31n0606_001:0018b12": "價直千萬或無價衣施佛及僧千萬億種旃檀寶舍",
    "X31n0606_001:0018b13": "眾玅臥具施佛及僧清淨園林華果茂盛流泉浴池",
    "X31n0606_001:0018b14": "施佛及僧。",
    "X31n0606_001:0018b15": "△二結成施。",
    "X31n0606_001:0018b16": "如是等施種種微玅歡喜無厭求無上道。",
    "X31n0606_001:0018b17": "前三行正明四事施謂飲食衣服臥具湯藥也第",
    "X31n0606_001:0018b18": "四行施園林等第五行結成所施之意名衣者阿",
    "X31n0606_001:0018b19": "含云迦葉出家時選擇家中最下衣裳得一弊衣",
    "X31n0606_001:0018b20": "其價直十萬兩金作僧伽梨衣肴菹也膳美食也。",
    "X31n0606_001:0018b21": "△七問般若三初不可說而說般若。",
    "X31n0606_001:0018b22": "或有菩薩說寂滅法種種教詔無數眾生。",
    "X31n0606_001:0018b23": "△二不可觀而觀般若。",
    "X31n0606_001:0018b24": "或見菩薩觀諸法性無有二相猶如虗空。",
    "X31n0606_001:0018c01": "三而說而觀論般若。",
    "X31n0606_001:0018c02": "又見佛子心無所著以此玅慧求無上道。",
    "X31n0606_001:0018c03": "此三行科文已明第三一行言語道斷心行所滅",
    "X31n0606_001:0018c04": "即說不可說觀不可觀而論般若也。△六問涅槃",
    "X31n0606_001:0018c05": "六初總標起塔。",
    "X31n0606_001:0018c06": "文殊師利又見菩薩佛滅度後供養舍利。",
    "X31n0606_001:0018c07": "△二塔數。",
    "X31n0606_001:0018c08": "又見佛子造諸塔廟無數恒沙嚴飾國界。",
    "X31n0606_001:0018c09": "△三塔量。",
    "X31n0606_001:0018c10": "寶塔高玅五千由旬縱廣正等二千由旬。",
    "X31n0606_001:0018c11": "△四塔相。",
    "X31n0606_001:0018c12": "一一塔廟各千幢幡珠交露幔寶鈴和鳴。",
    "X31n0606_001:0018c13": "△五供養。",
    "X31n0606_001:0018c14": "諸天龍神人及非人香華伎樂常以供養。",
    "X31n0606_001:0018c15": "△六總結。",
    "X31n0606_001:0018c16": "文殊師利諸佛子等為供舍利嚴飾塔廟國界自然",
    "X31n0606_001:0018c17": "殊特玅好如天樹王其華開敷。",
    "X31n0606_001:0018c18": "今見他土佛般涅槃佛子慕德為樹塔廟即表無",
    "X31n0606_001:0018c19": "量悉歸一也梵云塔婆此云方墳樹王者即波利",
    "X31n0606_001:0018c20": "質多正供舍利傍嚴佛國土天龍伎樂等者以塔",
    "X31n0606_001:0018c21": "藏身界故供養者福大不同殿堂形貌安處長阿",
    "X31n0606_001:0018c22": "含云佛臨滅時有梵摩比丘在佛前執扇扇佛佛",
    "X31n0606_001:0018c23": "却去之阿難思念此比丘常隨侍佛今末後乃却",
    "X31n0606_001:0018c24": "之者云何佛告阿難今俱尸城十二由旬天神畟",
    "X31n0606_001:0019a01": "塞諸天神等皆欲供養而此比丘有大威德光明",
    "X31n0606_001:0019a02": "映蔽使不近近是故令却阿難問以何因緣故有",
    "X31n0606_001:0019a03": "是身光佛言昔於毗婆尸佛時以歡喜心手執火",
    "X31n0606_001:0019a04": "炬照彼佛塔由是福光明乃爾火照既爾餘皆準",
    "X31n0606_001:0019a05": "知。△二請答二初舉疑事述請三初舉見此土事。",
    "X31n0606_001:0019a06": "佛放一光我及眾會見此國界種種殊玅。",
    "X31n0606_001:0019a07": "△二舉見他土事。",
    "X31n0606_001:0019a08": "諸佛神力智慧希有放一淨光照無量國。",
    "X31n0606_001:0019a09": "初舉此土事以白毫為本故先舉及諸事故言種",
    "X31n0606_001:0019a10": "種二他土事以諸佛為本總攝餘五瑞。△三請答",
    "X31n0606_001:0019a11": "決眾疑。",
    "X31n0606_001:0019a12": "我等見此得未曾有佛子文殊願決眾疑。",
    "X31n0606_001:0019a13": "△二釋四伏難二初正釋。",
    "X31n0606_001:0019a14": "四眾欣仰瞻仁及我世尊何故放斯光明。",
    "X31n0606_001:0019a15": "連下三行釋四伏難者文殊內心構難不肎時答",
    "X31n0606_001:0019a16": "其意有三一此瑞希奇不可倉卒輕爾有判二智",
    "X31n0606_001:0019a17": "眾如海謙光推高三靳固前却生眾渴仰故以伏",
    "X31n0606_001:0019a18": "難潛而拒之彌勒彰灼釋難意亦有三一瑞大疑",
    "X31n0606_001:0019a19": "大若不為釋憂兕在懷妨聞正說二眾海乃多機",
    "X31n0606_001:0019a20": "在仁者三闔眾瞻仁故知注誠殷重所以彰言釋",
    "X31n0606_001:0019a21": "難請令時答初伏難者因正請生請云佛子文殊",
    "X31n0606_001:0019a22": "願決眾疑文殊仍此起初伏難汝云眾疑眾未曾",
    "X31n0606_001:0019a23": "疑若疑應問眾既不疑我何所決彌勒即以第一",
    "X31n0606_001:0019a24": "偈釋云四眾欣仰瞻仁及我及我欲令我問瞻仁",
    "X31n0606_001:0019b01": "欲得仁答。",
    "X31n0606_001:0019b02": "佛子時答決疑令喜何所饒益演斯光明。",
    "X31n0606_001:0019b03": "文殊因此又起第二難眾同有疑不易可答待佛",
    "X31n0606_001:0019b04": "出定然後決疑彌勒即以第二偈釋若有疑在懷",
    "X31n0606_001:0019b05": "憂兕不泰應以時答復知如來何時定起。",
    "X31n0606_001:0019b06": "佛坐道場所得玅法為欲說此為當授記。",
    "X31n0606_001:0019b07": "文殊因此又起第三難我與仁者同居學地欲測",
    "X31n0606_001:0019b08": "佛意微共籌量獨令我答於理不可彌勒即以第",
    "X31n0606_001:0019b09": "三偈釋我亦微心下思踟蹰兩楹為說玅法為當",
    "X31n0606_001:0019b10": "授記故言佛坐道場(乃至)為當授記。",
    "X31n0606_001:0019b11": "示諸佛土眾寶嚴淨及見諸佛此非小緣。",
    "X31n0606_001:0019b12": "文殊因此起第四難若如汝說即是釋疑何煩我",
    "X31n0606_001:0019b13": "答彌勒即以第四偈釋安得以我猶豫之心而判",
    "X31n0606_001:0019b14": "大事故言示諸佛土此非小緣文殊伏難既窮謙",
    "X31n0606_001:0019b15": "光亦止後一偈結請答也此四伏難者昔光宅受",
    "X31n0606_001:0019b16": "於次師次師受於江北釗(音昭)師既是先賢文外巧",
    "X31n0606_001:0019b17": "思故今用之下文文殊決答於偈後分明判答處",
    "X31n0606_001:0019b18": "即斷此四伏疑其意例然。△二結請。",
    "X31n0606_001:0019b19": "文殊當知四眾龍神瞻察仁者為說何等。",
    "X31n0606_001:0019b20": "△五答問序二初長行二偈頌初文又四初惟忖",
    "X31n0606_001:0019b21": "答二初標章。",
    "X31n0606_001:0019b22": "爾時文殊師利語彌勒菩薩摩訶薩及諸大士善男",
    "X31n0606_001:0019b23": "子等如我惟忖。",
    "X31n0606_001:0019b24": "惟思忖量也惟今如昔忖昔如今然文殊古佛豈",
    "X31n0606_001:0019c01": "應不知迹示思惟也。△二正惟忖。",
    "X31n0606_001:0019c02": "今佛世尊欲說大法雨大法雨吹大法螺擊大法鼓",
    "X31n0606_001:0019c03": "演大法義。",
    "X31n0606_001:0019c04": "欲說大法者答說法瑞雨大法雨者答雨華瑞吹",
    "X31n0606_001:0019c05": "大法螺者答大眾心喜瑞擊大法鼓者答地動瑞",
    "X31n0606_001:0019c06": "演大法義者答放光瑞欲說大法者惟昔諸佛說",
    "X31n0606_001:0019c07": "無量義後則開權顯實收無量而歸于一忖於今",
    "X31n0606_001:0019c08": "佛既說法已亦應開權顯實會無量以歸一一者",
    "X31n0606_001:0019c09": "即大法也雨大法雨者惟昔諸佛雨華之後普入",
    "X31n0606_001:0019c10": "圓因住行向地忖於今佛亦然吹大法螺者惟昔",
    "X31n0606_001:0019c11": "四眾見瑞歡喜得未曾有鄣除機動即改人行教",
    "X31n0606_001:0019c12": "理皆一忖今眾喜亦然擊大法鼓者惟昔地動已",
    "X31n0606_001:0019c13": "後即有六番破無明賊忖於今佛亦然聲教極妙",
    "X31n0606_001:0019c14": "故演大法義者惟昔諸佛放白毫光後即說法華",
    "X31n0606_001:0019c15": "忖於今佛亦然廣明五佛道同既是佛道故言演",
    "X31n0606_001:0019c16": "大法義也唯少入定一瑞然而五瑞莫不皆由入",
    "X31n0606_001:0019c17": "定意則兼含矣又別釋欲說大法是總下四句是",
    "X31n0606_001:0019c18": "別雨吹擊演開示悟入以對住行向地是也初如",
    "X31n0606_001:0019c19": "種子得雨萌開開於十住佛知見次如吹螺改號",
    "X31n0606_001:0019c20": "得十住聞法改入十行示佛知見三如擊鼓戒兵",
    "X31n0606_001:0019c21": "從十行聞法改入十向悟佛知見也演之言布橫",
    "X31n0606_001:0019c22": "竪廣深乃展演之義在十向聞法入於十地入佛",
    "X31n0606_001:0019c23": "知見窮源盡邊深廣備足矣也。△二略曾見答。",
    "X31n0606_001:0019c24": "諸善男子我於過去諸佛曾見此瑞放斯光已即說",
    "X31n0606_001:0020a01": "大法是故當知今佛現光亦復如是欲令眾生咸得",
    "X31n0606_001:0020a02": "聞知一切世間難信之法故現斯瑞。",
    "X31n0606_001:0020a03": "初以己智惟忖今以略曾見答他土問也今見如",
    "X31n0606_001:0020a04": "昔昔秪如今欲令眾生聞知者即是聞思兩慧亦",
    "X31n0606_001:0020a05": "是信法兩行。△三廣曾見答三初引一佛同三初",
    "X31n0606_001:0020a06": "明時節。",
    "X31n0606_001:0020a07": "諸善男子如過去無量無邊不可思議阿僧祇劫。",
    "X31n0606_001:0020a08": "彌勒因光橫見以問文殊引昔竪見以答如過去",
    "X31n0606_001:0020a09": "劫既云無量無邊是則不可思議矣。△二標名。",
    "X31n0606_001:0020a10": "爾時有佛號日月燈明如來應供正徧知明行足善",
    "X31n0606_001:0020a11": "逝世間解無上士調御丈夫天人師佛世尊。",
    "X31n0606_001:0020a12": "標名同者其通號同也日是慧月是定定慧是自",
    "X31n0606_001:0020a13": "行德燈明是化他德又日月燈是三智今佛亦三",
    "X31n0606_001:0020a14": "智故言同耳記云通號者應身皆具十號故名為",
    "X31n0606_001:0020a15": "通法身望應亦得義立吾今此身即是法身故應",
    "X31n0606_001:0020a16": "號即法號也然釋法號須從法立如止觀云乘無",
    "X31n0606_001:0020a17": "二智來契正覺即名如來以無二理徧入諸法名",
    "X31n0606_001:0020a18": "應供了不二智智體無偏名正徧知知無二法互",
    "X31n0606_001:0020a19": "通法界雖無來往徧入三世名明行足無二之法",
    "X31n0606_001:0020a20": "性冥三德名善逝理徧一切具三世間名世間解",
    "X31n0606_001:0020a21": "能解此理無復有過上名無上士解此理故能調",
    "X31n0606_001:0020a22": "難調調十法界名調御了法界法名丈夫契此理",
    "X31n0606_001:0020a23": "故一切宗仰過於人天之上名天人師覺此理故",
    "X31n0606_001:0020a24": "名之為佛達此理故而為三世之所敬故名世尊。",
    "X31n0606_001:0020b01": "△三說法三初始說頓教同。",
    "X31n0606_001:0020b02": "演說正法初善中善後善其義深遠其語巧玅純一",
    "X31n0606_001:0020b03": "無雜具足清白梵行之相。",
    "X31n0606_001:0020b04": "初開頓教大乘七善也初中後善者即是頓教序",
    "X31n0606_001:0020b05": "正流通名為時節善其義深遠則頓教了義之理",
    "X31n0606_001:0020b06": "此名為義善其語巧玅即頓教八音所吐也會理",
    "X31n0606_001:0020b07": "直說悅菩薩心此名為語善純一無雜者不與二",
    "X31n0606_001:0020b08": "乘共即是頓教獨一善具足者明界內外滿字法",
    "X31n0606_001:0020b09": "即頓教圓滿善清白者無二邊瑕穢即頓教調柔",
    "X31n0606_001:0020b10": "善南岳云是行善耳梵行之相即頓教無緣慈善。",
    "X31n0606_001:0020b11": "△二頓後開漸同。",
    "X31n0606_001:0020b12": "為求聲聞者說應四諦法度生老病死究究涅槃為",
    "X31n0606_001:0020b13": "求辟支佛者說應十二因緣法為諸菩薩說應六波",
    "X31n0606_001:0020b14": "羅蜜。",
    "X31n0606_001:0020b15": "四諦法即是古佛於頓後開漸與今同答上問為",
    "X31n0606_001:0020b16": "說涅槃也十二因緣者答上問為說緣覺也說六",
    "X31n0606_001:0020b17": "波羅蜜者答上問修種種行也。△三開權顯實同。",
    "X31n0606_001:0020b18": "令得阿耨多羅三藐三菩提成一切種智。",
    "X31n0606_001:0020b19": "此明古佛開頓漸後即顯實之說也始終究竟此",
    "X31n0606_001:0020b20": "答彌勒見他土佛般涅槃涅槃後起塔之問也。△",
    "X31n0606_001:0020b21": "二引中二萬佛同。",
    "X31n0606_001:0020b22": "次復有佛亦名日月燈明次復有佛亦名日月燈明",
    "X31n0606_001:0020b23": "如是二萬佛皆同一字號日月燈明又同一姓姓頗",
    "X31n0606_001:0020b24": "羅墮彌勒當知初佛後佛皆同一字名日月燈明十",
    "X31n0606_001:0020c01": "號具足所可說法初中後善。",
    "X31n0606_001:0020c02": "初引一佛備舉頓漸說法同中引二萬佛但舉說",
    "X31n0606_001:0020c03": "頓同故言初中後善後引一佛但舉開漸同所以",
    "X31n0606_001:0020c04": "然者互舉耳指前可知姓頗羅墮者即婆羅門十",
    "X31n0606_001:0020c05": "八姓中一姓也本行集翻名重幢。△三引最後一",
    "X31n0606_001:0020c06": "佛同三初曾見事與今已同。",
    "X31n0606_001:0020c07": "其最後佛未出家時有八王子一名有意二名善意",
    "X31n0606_001:0020c08": "三名無量意四名寶意五名增意六名除疑意七名",
    "X31n0606_001:0020c09": "響意八名法意是八王子威德自在各領四天下是",
    "X31n0606_001:0020c10": "諸王子聞父出家得阿耨多羅三藐三菩提悉捨王",
    "X31n0606_001:0020c11": "位亦隨出家發大乘意常修梵行皆為法師已於千",
    "X31n0606_001:0020c12": "萬佛所植諸善本。",
    "X31n0606_001:0020c13": "昔佛八子今佛一子數雖不等並出同居之土土",
    "X31n0606_001:0020c14": "有見思俱示有子有子事同一八赴緣別有所表",
    "X31n0606_001:0020c15": "生一子表一道清淨生八子表八正道數異義同。",
    "X31n0606_001:0020c16": "△二曾見事與今今同二初現相同二初明此土",
    "X31n0606_001:0020c17": "六瑞。",
    "X31n0606_001:0020c18": "是時日月燈明佛說大乘經名無量義教菩薩法佛",
    "X31n0606_001:0020c19": "所護念(說法同)說是經已即於大眾中結跏趺坐入於",
    "X31n0606_001:0020c20": "無量義處三昧身心不動(入定同)是時天雨曼陀羅華",
    "X31n0606_001:0020c21": "摩訶曼陀羅華曼殊沙華摩訶曼殊沙華而散佛上",
    "X31n0606_001:0020c22": "及諸大眾(雨華同)普佛世界六種震動(地動同)爾時會中",
    "X31n0606_001:0020c23": "比丘比丘尼優婆塞優婆夷天龍夜叉乾闥婆阿修",
    "X31n0606_001:0020c24": "羅迦樓羅緊那羅摩睺羅伽人非人及諸小王轉輪",
    "X31n0606_001:0021a01": "聖王等是諸大眾得未曾有歡喜合掌一心觀佛(眾喜",
    "X31n0606_001:0021a02": "同)爾時如來放眉間白毫相光照東方萬八千佛土",
    "X31n0606_001:0021a03": "靡不周徧(放光同)。",
    "X31n0606_001:0021a04": "△二明他土六瑞。",
    "X31n0606_001:0021a05": "如今所見是諸佛土。",
    "X31n0606_001:0021a06": "總云如今所見則知昔佛他土六瑞亦與今同。△",
    "X31n0606_001:0021a07": "二疑念同。",
    "X31n0606_001:0021a08": "彌勒當知爾時會中有二十億菩薩樂欲聽法是諸",
    "X31n0606_001:0021a09": "菩薩見此光明普照佛上得未曾有欲知此光所為",
    "X31n0606_001:0021a10": "因緣。",
    "X31n0606_001:0021a11": "爾時會中菩薩疑念即與今彌勒同。△二曾見事",
    "X31n0606_001:0021a12": "與今當同六初因人同。",
    "X31n0606_001:0021a13": "時有菩薩名曰玅光有八百弟子。",
    "X31n0606_001:0021a14": "昔佛定起因妙光菩薩說經今佛定起因身子說",
    "X31n0606_001:0021a15": "經即是所因人同也昔佛八子師於妙光如來定",
    "X31n0606_001:0021a16": "起對告妙光又付託妙光今佛子羅云亦師身子",
    "X31n0606_001:0021a17": "今佛從定起亦對告身子至迹門竟又付託身子",
    "X31n0606_001:0021a18": "是則古今與同矣疑者云妙光是菩薩身子是聲",
    "X31n0606_001:0021a19": "聞此云何同須知昔事已彰稱為菩薩今事未發",
    "X31n0606_001:0021a20": "且言聲聞比及發迹身子是大菩薩非同何謂昔",
    "X31n0606_001:0021a21": "妙光垂迹何必不作聲聞特是文殊巧說方便隱",
    "X31n0606_001:0021a22": "顯耳。△二說法名同。",
    "X31n0606_001:0021a23": "是時日月燈明佛從三昧起因玅光菩薩說大乘經",
    "X31n0606_001:0021a24": "名玅法蓮華教菩薩法佛所護念。",
    "X31n0606_001:0021b01": "說經名同即妙法同耳也。△三時節同。",
    "X31n0606_001:0021b02": "六十小劫不起于座時會聽者亦坐一處六十小劫",
    "X31n0606_001:0021b03": "身心不動聽佛所說謂如食頃是時眾中無有一人",
    "X31n0606_001:0021b04": "若身若心而生懈倦。",
    "X31n0606_001:0021b05": "△四唱滅同。",
    "X31n0606_001:0021b06": "日月燈明佛於六十小劫說是經已即於梵魔沙門",
    "X31n0606_001:0021b07": "婆羅門及天人阿修羅眾中而宣此言如來於今日",
    "X31n0606_001:0021b08": "中夜當入無餘涅槃。",
    "X31n0606_001:0021b09": "昔佛說法華即時唱入滅亦如迦葉佛以土淨故",
    "X31n0606_001:0021b10": "於法華唱滅即入滅也今佛說寶塔品中明如來",
    "X31n0606_001:0021b11": "不久當入涅槃化導已畢唱滅事齊也。△五授記",
    "X31n0606_001:0021b12": "同。",
    "X31n0606_001:0021b13": "時有菩薩名曰德藏日月燈明佛即授其記告諸比",
    "X31n0606_001:0021b14": "丘是德藏菩薩次當作佛號曰淨身多陀阿伽度阿",
    "X31n0606_001:0021b15": "羅訶三藐三佛陀。",
    "X31n0606_001:0021b16": "昔佛授德藏菩薩記今佛授身子聲聞記豈得是",
    "X31n0606_001:0021b17": "同昔事已成故言菩薩記正是會三歸一聲聞得",
    "X31n0606_001:0021b18": "記也若說昔授聲聞記者佛從定起更何所論此",
    "X31n0606_001:0021b19": "葢文殊巧談故不發迹耳不發迹者明所隱意意",
    "X31n0606_001:0021b20": "待定記耳多陀阿伽度此云如來阿羅訶此云應",
    "X31n0606_001:0021b21": "供三藐三佛陀此云正徧知此十號中舉其三也",
    "X31n0606_001:0021b22": "淨名云若我分別此三者窮劫不盡。△六滅後通",
    "X31n0606_001:0021b23": "經同五初明時節。",
    "X31n0606_001:0021b24": "佛授記已便於中夜入無餘涅槃。",
    "X31n0606_001:0021c01": "△二出其人。",
    "X31n0606_001:0021c02": "佛滅度後玅光菩薩持玅法蓮華經。",
    "X31n0606_001:0021c03": "△三明久近。",
    "X31n0606_001:0021c04": "滿八十小劫為人演說。",
    "X31n0606_001:0021c05": "△四明所化眾二初明已成弟子。",
    "X31n0606_001:0021c06": "日月燈明佛八子皆師玅光玅光教化令其堅固阿",
    "X31n0606_001:0021c07": "耨多羅三藐三菩提是諸王子供養無量百千萬億",
    "X31n0606_001:0021c08": "佛已皆成佛道其最後成佛者名曰然燈。",
    "X31n0606_001:0021c09": "已成即八子行成久已得佛。△二明當成弟子。",
    "X31n0606_001:0021c10": "八百弟子中有一人號曰求名貪著利養雖復讀誦",
    "X31n0606_001:0021c11": "眾經而不通利多所忘失故號求名是人亦以種諸",
    "X31n0606_001:0021c12": "善根因緣故得值無量百千萬億諸佛供養恭敬尊",
    "X31n0606_001:0021c13": "重讚歎。",
    "X31n0606_001:0021c14": "引八子八百者近則釋疑密開壽量釋疑者或謂",
    "X31n0606_001:0021c15": "彌勒是補處為大文殊非補處為小小不應答大",
    "X31n0606_001:0021c16": "不應問故舉八百宜應有問也玅光昔親對佛先",
    "X31n0606_001:0021c17": "又為師所以釋疑非謬密開壽量者八子最小得",
    "X31n0606_001:0021c18": "成佛號曰然燈即是定光玅光即是文殊是釋迦",
    "X31n0606_001:0021c19": "九世祖師孫今成佛祖為弟子師弟無定將密顯",
    "X31n0606_001:0021c20": "生非生滅非滅之意也問彌勒昔見諸佛曾聞法",
    "X31n0606_001:0021c21": "華今何疑問答時眾機宜應須扣發耳玅樂云九",
    "X31n0606_001:0021c22": "代祖師者若據八子皆師玅光得玅光居八代之",
    "X31n0606_001:0021c23": "首八子最後名然燈然燈既為釋迦之師是故玅",
    "X31n0606_001:0021c24": "光為九代祖也生非生等者既師弟更互當知師",
    "X31n0606_001:0022a01": "弟之生實非生爾前曾滅實非滅也必久曾證非",
    "X31n0606_001:0022a02": "生非滅常住之理故今迹示生滅耳又迹難測故",
    "X31n0606_001:0022a03": "生非生本理玅故滅非滅本迹雖殊不思議一也。",
    "X31n0606_001:0022a04": "△五結會古今。",
    "X31n0606_001:0022a05": "彌勒當知爾時玅光菩薩豈異人乎我身是也求名",
    "X31n0606_001:0022a06": "菩薩汝身是也。",
    "X31n0606_001:0022a07": "△四分明判答。",
    "X31n0606_001:0022a08": "今見此瑞與本無異是故惟忖今日如來當說大乘",
    "X31n0606_001:0022a09": "經名玅法蓮華教菩薩法佛所護念。",
    "X31n0606_001:0022a10": "今昔六瑞既同惟忖決定不謬略曾廣曾皆決定",
    "X31n0606_001:0022a11": "也當說大乘者決定前云說法瑞也名玅法蓮華",
    "X31n0606_001:0022a12": "者決定前云雨華瑞也教菩薩法者決定前云眾",
    "X31n0606_001:0022a13": "喜瑞也佛所護念者決定前云地動瑞也兼總入",
    "X31n0606_001:0022a14": "定悉在其中矣。△二偈頌二初頌廣曾見答二初",
    "X31n0606_001:0022a15": "頌最初一佛同。",
    "X31n0606_001:0022a16": "爾時文殊師利於大眾中欲重宣此義而說偈言。",
    "X31n0606_001:0022a17": "我念過去世無量無數劫有佛人中尊號日月燈明",
    "X31n0606_001:0022a18": "世尊演說法度無量眾生無數億菩薩令入佛智慧。",
    "X31n0606_001:0022a19": "△二頌最後佛三同三初頌曾見事與今已同。",
    "X31n0606_001:0022a20": "佛未出家時所生八王子見大聖出家亦隨修梵行。",
    "X31n0606_001:0022a21": "△二頌曾見事與今今同二初頌此彼六瑞同二",
    "X31n0606_001:0022a22": "初此土六瑞。",
    "X31n0606_001:0022a23": "時佛說大乘經名無量義於諸大眾中而為廣分別",
    "X31n0606_001:0022a24": "佛說此經已即於法座上跏趺坐三昧名無量義處",
    "X31n0606_001:0022b01": "天雨曼陀華天鼓自然鳴諸天龍鬼神供養。△中尊",
    "X31n0606_001:0022b02": "一切諸佛土即時大震動佛放眉間光現諸希有事。",
    "X31n0606_001:0022b03": "於中而長出天鼓自然鳴者表無問而自說也現",
    "X31n0606_001:0022b04": "諸希有事即總頌諸瑞。△二他土六瑞五初見六",
    "X31n0606_001:0022b05": "趣同。",
    "X31n0606_001:0022b06": "此光照東方萬八千佛土示一切眾生生死業報處",
    "X31n0606_001:0022b07": "有見諸佛土以眾寶莊嚴瑠璃頗梨色斯由佛光照",
    "X31n0606_001:0022b08": "及見諸天人龍神夜叉眾乾闥緊那羅各供養其佛。",
    "X31n0606_001:0022b09": "三行為四初半行重頌總瑞次一句正舉六趣故",
    "X31n0606_001:0022b10": "云一切次一句總明生死因果及處生死兩字總",
    "X31n0606_001:0022b11": "標也業因報果處即二十有次一行明所依土前",
    "X31n0606_001:0022b12": "長行之文及問答中皆不云光色乃至此方云者",
    "X31n0606_001:0022b13": "前豈應無次一行明諸趣供養意表機成當知前",
    "X31n0606_001:0022b14": "亦非無也問既云莊嚴即是淨土那云道同耶答",
    "X31n0606_001:0022b15": "淨由光照元具六道淨土則無惡道之名故知非",
    "X31n0606_001:0022b16": "但色淨由光亦乃眾寶具足各供則指萬八千土。",
    "X31n0606_001:0022b17": "△二頌見佛同。",
    "X31n0606_001:0022b18": "又見諸如來自然成佛道身色如金山端嚴甚微玅",
    "X31n0606_001:0022b19": "如淨瑠璃中內現真金像。",
    "X31n0606_001:0022b20": "自然成佛道者方便道則加心修習發真道即是",
    "X31n0606_001:0022b21": "自然任運與理合也又自然成佛道是報身瑠璃",
    "X31n0606_001:0022b22": "是法身本淨金像是應物現形也。△三頌說頓同。",
    "X31n0606_001:0022b23": "世尊在大眾敷演深法義。",
    "X31n0606_001:0022b24": "此則將法約人法既深玄當知必運大機而開頓",
    "X31n0606_001:0022c01": "教此頌上純一無雜也。△四頌說三乘同。",
    "X31n0606_001:0022c02": "一一諸佛土聲聞眾無數因佛光所照悉見彼大眾",
    "X31n0606_001:0022c03": "或有諸比丘在於山林中精進持淨戒猶如護明珠",
    "X31n0606_001:0022c04": "又見諸菩薩行施忍辱等其數如恒沙斯由佛光昭。",
    "X31n0606_001:0022c05": "此即將人約法人既二乘必知開三藏說也是頌",
    "X31n0606_001:0022c06": "上為求聲聞者說應四諦法雖不頌出緣覺兼攝",
    "X31n0606_001:0022c07": "在中次二行頌上六度大乘也。○行施忍辱等等",
    "X31n0606_001:0022c08": "餘禪慧二度耳而以比丘為六度菩薩者前發問",
    "X31n0606_001:0022c09": "偈中既云又見菩薩而作比丘於此比丘為菩薩",
    "X31n0606_001:0022c10": "義亦無妨也。△五頌菩薩修行同。",
    "X31n0606_001:0022c11": "又見諸菩薩深入諸禪定身心寂不動以求無上道",
    "X31n0606_001:0022c12": "又見諸菩薩知法寂滅相各於其國土說法求佛道。",
    "X31n0606_001:0022c13": "△二四眾疑念同。",
    "X31n0606_001:0022c14": "爾時四部眾見日月燈佛現大神通力其心皆歡喜",
    "X31n0606_001:0022c15": "各各自相問是事何因緣。",
    "X31n0606_001:0022c16": "頌昔佛四眾疑念如文可解也。△三頌曾見事與",
    "X31n0606_001:0022c17": "今當同六初頌因人同。",
    "X31n0606_001:0022c18": "天人所奉尊適從三昧起讚玅光菩薩汝為世間眼",
    "X31n0606_001:0022c19": "一切所歸信能奉持法藏如我所說法唯汝能證知",
    "X31n0606_001:0022c20": "世尊既讚歎令玅光歡喜。",
    "X31n0606_001:0022c21": "世間眼者言菩薩為世間出世間之眼目化導於",
    "X31n0606_001:0022c22": "人也。△二頌說法同。",
    "X31n0606_001:0022c23": "說是法華經。",
    "X31n0606_001:0022c24": "△三頌時節同。",
    "X31n0606_001:0023a01": "滿六十小劫不起於此座所說上玅法是玅光法師",
    "X31n0606_001:0023a02": "悉皆能受持。",
    "X31n0606_001:0023a03": "此約難思延促劫智也玅光皆悉受持昔佛法也",
    "X31n0606_001:0023a04": "此亦如身子受佛付囑也。△四頌唱滅同四初唱滅。",
    "X31n0606_001:0023a05": "佛說是法華令眾歡喜已尋即於是日告於天人眾",
    "X31n0606_001:0023a06": "諸法實相義已為汝等說我今於中夜當入於涅槃。",
    "X31n0606_001:0023a07": "此是昔佛唱滅與今佛同尋繼。△二囑累。",
    "X31n0606_001:0023a08": "汝一心精進當離於放逸諸佛甚難值億劫時一遇。",
    "X31n0606_001:0023a09": "此是昔佛囑累亦與今佛同如遺教經云汝等比",
    "X31n0606_001:0023a10": "丘我滅度後當珍敬波羅木叉如暗遇明如貧得",
    "X31n0606_001:0023a11": "寶當知此則是汝等大師若我住世無異此也。△",
    "X31n0606_001:0023a12": "三悲泣。",
    "X31n0606_001:0023a13": "世尊諸子等聞佛入涅槃各各懷悲惱佛滅一何速。",
    "X31n0606_001:0023a14": "此時眾聞佛入滅而生悲泣亦與今佛同如大經",
    "X31n0606_001:0023a15": "云涕泣盈目徧體血現如波羅奢華此即重法慕",
    "X31n0606_001:0023a16": "人之志也。△四安慰。",
    "X31n0606_001:0023a17": "聖主法之王安慰無量眾我若滅度時汝等勿憂怖。",
    "X31n0606_001:0023a18": "此昔佛慰諭時眾亦與今佛同如遺教經云汝等",
    "X31n0606_001:0023a19": "比丘勿懷悲惱若我住世一劫二劫會亦應滅會",
    "X31n0606_001:0023a20": "而不離終不可得自利利人法皆具足若我久住",
    "X31n0606_001:0023a21": "更無所益例如今佛付彌勒(其義見記)。△五頌授記同。",
    "X31n0606_001:0023a22": "是德藏菩薩於無漏實相心已得通達其次當作佛",
    "X31n0606_001:0023a23": "號曰為淨身亦度無量眾。",
    "X31n0606_001:0023a24": "無漏實相謂圓玅三諦之法也無漏者收攝三諦",
    "X31n0606_001:0023b01": "無漏失也實相者離虗妄分別之相名為實相即",
    "X31n0606_001:0023b02": "無相之相也。△六頌滅後通經同五初頌滅後時",
    "X31n0606_001:0023b03": "節四眾得益。",
    "X31n0606_001:0023b04": "佛此夜滅度如薪盡火滅分布諸舍利而起無量塔",
    "X31n0606_001:0023b05": "比丘比丘尼其數如恒沙倍復加精進以求無上道。",
    "X31n0606_001:0023b06": "薪盡火滅者大小乘中各自不同小乘佛以果報",
    "X31n0606_001:0023b07": "身為薪智慧為火慧依報身身滅智亡大乘佛以",
    "X31n0606_001:0023b08": "機為薪逗應為火眾生機盡應形亦亡倍復加精",
    "X31n0606_001:0023b09": "進者應以滅度度者也。△二頌能弘經人。",
    "X31n0606_001:0023b10": "是玅光法師奉持佛法藏。",
    "X31n0606_001:0023b11": "△三頌弘經時節。",
    "X31n0606_001:0023b12": "八十小劫中廣宣法華經。",
    "X31n0606_001:0023b13": "△四頌所益弟子二初頌已成弟子。",
    "X31n0606_001:0023b14": "是諸八王子玅光所開化堅固無上道當見無數佛",
    "X31n0606_001:0023b15": "供養諸佛已隨順行大道相繼得成佛轉次而授記",
    "X31n0606_001:0023b16": "最後天中天號曰然燈佛諸仙之導師度脫無量眾。",
    "X31n0606_001:0023b17": "△二頌當成弟子。",
    "X31n0606_001:0023b18": "是玅光法師時有一弟子心常懷懈怠貪著於名利",
    "X31n0606_001:0023b19": "求名利無厭多遊族姓家棄捨所習誦廢忘不通利",
    "X31n0606_001:0023b20": "以是因緣故號之為求名亦行眾善業得見無數佛",
    "X31n0606_001:0023b21": "供養於諸佛隨順行大道具六波羅蜜今見釋師子",
    "X31n0606_001:0023b22": "其後當作佛號名曰彌勒廣度諸眾生其數無有量。",
    "X31n0606_001:0023b23": "△五結會古今。",
    "X31n0606_001:0023b24": "彼佛滅度後懈怠者汝是玅光法師者今則我身是。",
    "X31n0606_001:0023c01": "△三頌分明判答三初頌說大乘經。",
    "X31n0606_001:0023c02": "我見燈明佛本光瑞如此以是知今佛欲說法華經。",
    "X31n0606_001:0023c03": "此頌說經科文已見又前彌勒釋四伏難令文殊",
    "X31n0606_001:0023c04": "決定有答此中是文殊斷四伏疑令彌勒莫復更",
    "X31n0606_001:0023c05": "問初第一疑因文殊廣引先佛曾說法華故彌勒",
    "X31n0606_001:0023c06": "潛疑欲問諸佛赴緣人時各異古佛雖名法華今",
    "X31n0606_001:0023c07": "佛何必如此文殊即以此第一偈斷云我見燈明",
    "X31n0606_001:0023c08": "佛本光瑞如此以是知今佛欲說法華經此斷其",
    "X31n0606_001:0023c09": "疑名之問也。△二頌教菩薩法。",
    "X31n0606_001:0023c10": "今相如本瑞是諸佛方便今佛放光明助發實相義。",
    "X31n0606_001:0023c11": "彌勒因此又疑自有名同義同自有名同義異此",
    "X31n0606_001:0023c12": "名何所顯召文殊即以第二偈斷云今相如本瑞",
    "X31n0606_001:0023c13": "是諸佛方便今佛放光明助發實相義此斷其疑",
    "X31n0606_001:0023c14": "體之問也。",
    "X31n0606_001:0023c15": "諸人今當知合掌一心待佛當雨法雨充足求道者。",
    "X31n0606_001:0023c16": "彌勒因而又疑實相無相何人會之故文殊以此",
    "X31n0606_001:0023c17": "第三偈斷其疑宗之問。△三頌佛所護念。",
    "X31n0606_001:0023c18": "諸求三乘人若有疑悔者佛當為除斷令盡為有餘。",
    "X31n0606_001:0023c19": "彌勒因而又疑佛雨法雨止洽菩薩亦潤二乘文",
    "X31n0606_001:0023c20": "殊即以第四偈斷其疑用之問也彌勒聯翩構疑",
    "X31n0606_001:0023c21": "文殊頻煩為斷既事窮理盡即得之於懷可謂善",
    "X31n0606_001:0023c22": "於問答具二莊嚴光宅但知述於釗師釋四伏難",
    "X31n0606_001:0023c23": "使文殊必答顯彌勒之美不見文殊釋四伏疑令",
    "X31n0606_001:0023c24": "彌勒不問抑於玅德之能此義出天台非傳他疏。",
    "X31n0606_001:0024a01": "玅法蓮華經方便品第二",
    "X31n0606_001:0024a02": "此品一經之正宗萬法之都會證信證此發起發",
    "X31n0606_001:0024a03": "此譬喻譬此乃至流通通此釋此品題為二先略",
    "X31n0606_001:0024a04": "次廣略則三種方便廣則十雙權實三種方便謂",
    "X31n0606_001:0024a05": "法用能通祕妙三也言法用者方即法便即用也",
    "X31n0606_001:0024a06": "法有方圓用有差會三權是矩是方一實是規是",
    "X31n0606_001:0024a07": "圓此義可釋他經非今品意言能通者方便者門",
    "X31n0606_001:0024a08": "也門名能通通於所通方便權略皆是弄引為真",
    "X31n0606_001:0024a09": "實作門真實得顯功由方便此從能顯得名故以",
    "X31n0606_001:0024a10": "門釋方便經云開方便門示真實相此義可釋他",
    "X31n0606_001:0024a11": "經非今品意言祕妙者方者祕也便者妙也妙達",
    "X31n0606_001:0024a12": "於方即是真祕點衣內之珠與王頂之珠無二無",
    "X31n0606_001:0024a13": "別指客作人是長者子亦無二無別方法及門即",
    "X31n0606_001:0024a14": "是祕妙經云唯我知是相十方佛亦然止止不須",
    "X31n0606_001:0024a15": "說我法妙難思故以祕妙釋方便正是今品之意",
    "X31n0606_001:0024a16": "故言方便品也言十雙權實者一事理二理教三",
    "X31n0606_001:0024a17": "教行四縛脫五因果六體用七漸頓八開合九通",
    "X31n0606_001:0024a18": "別十悉檀於此十中復約生起次第權實本迹等",
    "X31n0606_001:0024a19": "八意詳而釋之然亦不出自行因果化他能所之",
    "X31n0606_001:0024a20": "義。△二就正說分為兩初略開三顯一二廣開三",
    "X31n0606_001:0024a21": "顯一初文又二初開三顯一二勝疑致請初文又",
    "X31n0606_001:0024a22": "二初長行并十七行半偈歎二智二三行半偈正",
    "X31n0606_001:0024a23": "略開顯動執生疑初文又二初長行二十七行半",
    "X31n0606_001:0024a24": "偈初文又二初寄言歎二智二絕言歎二智初文",
    "X31n0606_001:0024b01": "又二初明諸佛權實二明釋迦權實初文又三初",
    "X31n0606_001:0024b02": "雙歎二雙釋三雙結初文又二初經家提記。",
    "X31n0606_001:0024b03": "爾時世尊從三昧安詳而起告舍利弗。",
    "X31n0606_001:0024b04": "問佛常在定何故言起答此有所示往古諸佛說",
    "X31n0606_001:0024b05": "此經時必先入無量義定即入法華三昧今佛亦",
    "X31n0606_001:0024b06": "然入定緣理安心實相出定令他亦安心實相告",
    "X31n0606_001:0024b07": "舍利弗者小乘中智慧第一將欲因其破小智顯",
    "X31n0606_001:0024b08": "大智故先告之以動群輩。△二正歎二智二初歎",
    "X31n0606_001:0024b09": "實智。",
    "X31n0606_001:0024b10": "諸佛智慧甚深無量。",
    "X31n0606_001:0024b11": "諸佛智慧即實智也此智慧體即一心三智也甚",
    "X31n0606_001:0024b12": "深無量者明佛實智竪徹如理之底故言甚深橫",
    "X31n0606_001:0024b13": "窮法界之邊故言無量。△二歎權智。",
    "X31n0606_001:0024b14": "其智慧門難解難入一切聲聞辟支佛所不能知。",
    "X31n0606_001:0024b15": "智慧門即權智也葢是自行道前方便有進趣之",
    "X31n0606_001:0024b16": "力故名為門從門入道中道中名實道前名權也",
    "X31n0606_001:0024b17": "難解難入者七種方便不能測度十住始解十地",
    "X31n0606_001:0024b18": "為入舉其初後中間難示難悟可知矣別舉小乘",
    "X31n0606_001:0024b19": "不能知者彼執重故別破之無機逃走故言不知",
    "X31n0606_001:0024b20": "華嚴聾啞瞽聵故言不知方等彈斥保住艸庵故",
    "X31n0606_001:0024b21": "言不知般若轉教心無希取故言不知今大機啟",
    "X31n0606_001:0024b22": "發放光動地彼此今古諸佛道同猶懷疑惑故言",
    "X31n0606_001:0024b23": "不知利根菩薩節節能知鈍同二乘是亦不知也。",
    "X31n0606_001:0024b24": "△二雙釋二初釋實智。",
    "X31n0606_001:0024c01": "所以者何佛曾親近百千萬億無數諸佛盡行諸佛",
    "X31n0606_001:0024c02": "無量道法。",
    "X31n0606_001:0024c03": "外值佛多稟承至要所以實智甚深內行純厚盡",
    "X31n0606_001:0024c04": "行道法所以實智無量。△二釋權智。",
    "X31n0606_001:0024c05": "勇猛精進名稱普聞。",
    "X31n0606_001:0024c06": "由於勇猛精進所以能入難入之門既入門已澤",
    "X31n0606_001:0024c07": "被無疆物欽德化所以名稱普聞。△三雙結二初",
    "X31n0606_001:0024c08": "結實智。",
    "X31n0606_001:0024c09": "成就甚深未曾有法。",
    "X31n0606_001:0024c10": "稱理究竟故言成就到彼岸底故言甚深。△二結",
    "X31n0606_001:0024c11": "權智。",
    "X31n0606_001:0024c12": "隨宜所說意趣難解。",
    "X31n0606_001:0024c13": "稱機適會故言隨宜非七方便人所知故言難解。",
    "X31n0606_001:0024c14": "△二明釋迦權實三初雙歎二初歎智。",
    "X31n0606_001:0024c15": "舍利弗吾從成佛已來。",
    "X31n0606_001:0024c16": "實智不圓則佛道不成既云成佛一成一切成。△",
    "X31n0606_001:0024c17": "二歎權實。",
    "X31n0606_001:0024c18": "種種因緣種種譬喻廣演言教無數方便引導眾生",
    "X31n0606_001:0024c19": "令離諸著。",
    "X31n0606_001:0024c20": "四十餘年以三種化他權實逗會眾生故言種種",
    "X31n0606_001:0024c21": "因緣譬喻者小乘以芭蕉水沫為譬大乘以乾城",
    "X31n0606_001:0024c22": "鏡幻等為譬廣演者能於一法出無量義也無數",
    "X31n0606_001:0024c23": "方便者即七方便也引導離諸著者說散十善離",
    "X31n0606_001:0024c24": "三塗著說靜十善離欲界著說三藏法離見思著",
    "X31n0606_001:0025a01": "說菩薩法離涅槃著說佛法則離順道法愛著。△",
    "X31n0606_001:0025a02": "二雙釋。",
    "X31n0606_001:0025a03": "所以者何如來方便知見波羅蜜皆已具足。",
    "X31n0606_001:0025a04": "如來二字釋實智良以從真如實相中來而成正",
    "X31n0606_001:0025a05": "覺也方便釋權智知見波羅蜜者雙舉權實之知",
    "X31n0606_001:0025a06": "見也然一切種智名實知佛眼名實見道種智名",
    "X31n0606_001:0025a07": "權知法眼名權見以其俱到事理邊底故名波羅",
    "X31n0606_001:0025a08": "蜜具足者權實悉究竟也。△三雙結二初結實智。",
    "X31n0606_001:0025a09": "舍利弗如來知見廣大深遠。",
    "X31n0606_001:0025a10": "廣大明橫深遠明豎如此實智非橫非竪寄言往",
    "X31n0606_001:0025a11": "歎論其橫豎照無限極如函葢俱大也。△二結權",
    "X31n0606_001:0025a12": "智。",
    "X31n0606_001:0025a13": "無量無礙力無所畏禪定解脫三昧深入無際成就",
    "X31n0606_001:0025a14": "一切未曾有法。",
    "X31n0606_001:0025a15": "無量者即佛地四等也無礙即佛地四辨也能於",
    "X31n0606_001:0025a16": "一辭一義旋出無量樂說不窮力即十力畏即四",
    "X31n0606_001:0025a17": "無畏禪盡禪之實相定即首楞嚴定三昧即王三",
    "X31n0606_001:0025a18": "昧深入無際結成竪深也成就下結成橫廣也。△",
    "X31n0606_001:0025a19": "二絕言歎二智二初絕歎因由二初舉絕歎之由。",
    "X31n0606_001:0025a20": "舍利弗如來能種種分別巧說諸法言辭柔軟悅可",
    "X31n0606_001:0025a21": "眾心。",
    "X31n0606_001:0025a22": "再舉權實為絕歎之由表鄭重慇懃耳能善分別",
    "X31n0606_001:0025a23": "巧說諸法者舉權智也言辭悅可眾心者舉實智",
    "X31n0606_001:0025a24": "也。△二指絕言之境。",
    "X31n0606_001:0025b01": "舍利弗取要言之無量無邊未曾有法佛悉成就。",
    "X31n0606_001:0025b02": "舉要創指之端也無量無邊指權未曾有法指實",
    "X31n0606_001:0025b03": "言此二法佛悉成就修道得故此那可說若單明",
    "X31n0606_001:0025b04": "一事不應言悉既雙指權實其意明矣。△二正絕",
    "X31n0606_001:0025b05": "言歎二初絕言歎。",
    "X31n0606_001:0025b06": "止舍利弗不須復說。",
    "X31n0606_001:0025b07": "印師云欲令因止生其疑請之心也觀師云實法",
    "X31n0606_001:0025b08": "難知故先抑止驚其常情今明此法深寂言語道",
    "X31n0606_001:0025b09": "斷體不可說故止而歎之設慈悲為說聞不能解",
    "X31n0606_001:0025b10": "傷其善根所以止之。△二釋止歎意二初明佛是",
    "X31n0606_001:0025b11": "最上人修得最上法不可說二初明最上人權實",
    "X31n0606_001:0025b12": "橫滿不可說。",
    "X31n0606_001:0025b13": "所以者何佛所成就第一希有難解之法。",
    "X31n0606_001:0025b14": "△二明最上人權實竪深不可說。",
    "X31n0606_001:0025b15": "唯佛與佛乃能究盡。",
    "X31n0606_001:0025b16": "此釋止歎之意成就對不成就乃至難解對不難",
    "X31n0606_001:0025b17": "解此是橫明成就修道得故不可說唯佛與佛能",
    "X31n0606_001:0025b18": "究盡邊底如十五日之月體無不圓光無不徧如",
    "X31n0606_001:0025b19": "此豎深修道得故故不可說。△二明甚深境不可",
    "X31n0606_001:0025b20": "思議故不可說二初略標權實章。",
    "X31n0606_001:0025b21": "諸法實相。",
    "X31n0606_001:0025b22": "諸法權也實相實也。△二廣釋權實相。",
    "X31n0606_001:0025b23": "所謂諸法如是相如是性如是體如是力如是作如",
    "X31n0606_001:0025b24": "是因如是緣如是果如是報如是本末究竟等。",
    "X31n0606_001:0025c01": "諸法實相者略標甚深權實境也諸法謂百界千",
    "X31n0606_001:0025c02": "如即實之權也實相謂中道理體即權之實也。○",
    "X31n0606_001:0025c03": "所謂諸法等者廣釋甚深權實境也相以據外覽",
    "X31n0606_001:0025c04": "而可別性以據內自分不改主質名為體功能為",
    "X31n0606_001:0025c05": "力構造為作習因為因助因為緣習果為果報果",
    "X31n0606_001:0025c06": "為報初相為本後報為末所歸趣為究竟等若作",
    "X31n0606_001:0025c07": "如義初後皆空為等若作性相義初後相在為等",
    "X31n0606_001:0025c08": "若作中義初後皆實相為等今不依此等三法具",
    "X31n0606_001:0025c09": "足為究竟等南嶽師讀此文皆云如故呼為十如",
    "X31n0606_001:0025c10": "也天台云依義讀文凡有三轉一云是相如乃至",
    "X31n0606_001:0025c11": "是報如二云如是相乃至如是報三云相如是乃",
    "X31n0606_001:0025c12": "至報如是若皆稱為如者如名不異即空義也若",
    "X31n0606_001:0025c13": "作如是相等點空相性名字施設即假義也若作",
    "X31n0606_001:0025c14": "相如是等如中道實相之是即中義也分別令易",
    "X31n0606_001:0025c15": "解故明空假中得意為言空即假中約如明空一",
    "X31n0606_001:0025c16": "空一切空點相明相一假一切假就是論中一中",
    "X31n0606_001:0025c17": "一切中非一二三而一二三不縱不橫名為實相",
    "X31n0606_001:0025c18": "若依義便便作三意分別若依讀便當依偈文云",
    "X31n0606_001:0025c19": "如是大果報種種性相義唯佛與佛究竟此法此",
    "X31n0606_001:0025c20": "之十如乃是十界上因果之法是十法攝一切法",
    "X31n0606_001:0025c21": "又一法界具十如是十法界具百如是又一法界",
    "X31n0606_001:0025c22": "具九法界則有百法界千如是九界為權佛界為",
    "X31n0606_001:0025c23": "實細論各具權實(一界各具九故)然此權實不可思議乃",
    "X31n0606_001:0025c24": "是諸佛二智之境以此為境何法不收此境發智",
    "X31n0606_001:0026a01": "何智不發故荊溪云指的妙境出自法華正指此",
    "X31n0606_001:0026a02": "也文句云今作四番釋一約十法界二約佛法界",
    "X31n0606_001:0026a03": "三約離合四約位經云諸法故用十法界釋經云",
    "X31n0606_001:0026a04": "佛所成就希有之法故用佛法界釋經云止止不",
    "X31n0606_001:0026a05": "須說我法玅難思故用離合釋經云唯佛與佛乃",
    "X31n0606_001:0026a06": "能究盡故用位釋也一約十法界者謂六凡四聖",
    "X31n0606_001:0026a07": "法雖無量數不出十一一界中雖復多派不出十",
    "X31n0606_001:0026a08": "如如地獄界當分自具相性乃至本末亦具畜生",
    "X31n0606_001:0026a09": "界相性本末乃至具佛法界相性本末無有缺減",
    "X31n0606_001:0026a10": "故阿毗曇婆沙云地獄之道成就他化天法即是",
    "X31n0606_001:0026a11": "其例餘九法界亦如是當知一一界皆互具餘九",
    "X31n0606_001:0026a12": "界十如若照自位九界十如皆名為權照其自位",
    "X31n0606_001:0026a13": "佛界十如名之為實一中具無量無量中具一所",
    "X31n0606_001:0026a14": "以名為不可思議凡夫雖具絕理情迷二乘雖具",
    "X31n0606_001:0026a15": "捨離求脫菩薩雖具照則不周名不了了如來洞",
    "X31n0606_001:0026a16": "覽橫豎具足唯獨自明了餘人所不見不可宣示",
    "X31n0606_001:0026a17": "故止止絕言耳玄義境妙中已說今不具記二約",
    "X31n0606_001:0026a18": "佛法界釋者佛界非相非不相而名如是相指萬",
    "X31n0606_001:0026a19": "善緣因故下文云眾寶莊校也佛界非性非不性",
    "X31n0606_001:0026a20": "而名如是性指智慧了因故下文云有大白牛也",
    "X31n0606_001:0026a21": "(云云)佛界非本非末非不本非不末而言本末本",
    "X31n0606_001:0026a22": "即佛相末即佛報是自行權也佛界非等非不等",
    "X31n0606_001:0026a23": "而言究竟等指於實相故標章云實相是自行實",
    "X31n0606_001:0026a24": "也即實而權故言本末即權而實故言為等此是",
    "X31n0606_001:0026b01": "如來自行權實最為無上無上相乃至無上果報",
    "X31n0606_001:0026b02": "橫廣豎深而無有上故標章云諸法實相例亦應",
    "X31n0606_001:0026b03": "言諸法實性實體乃至實究竟等但略舉一以蔽",
    "X31n0606_001:0026b04": "諸耳如來遍照橫竪悉周如觀掌果祇為凡夫如",
    "X31n0606_001:0026b05": "雙盲二乘如眇目菩薩夜視矇朧不曉不可得說",
    "X31n0606_001:0026b06": "故止止絕言也三約離合釋者若佛心中所觀十",
    "X31n0606_001:0026b07": "界十如皆無上相乃至無上果報惟是一佛法界",
    "X31n0606_001:0026b08": "如海總萬流如千車共轍此即自行權實若隨他",
    "X31n0606_001:0026b09": "意則有九法界十如相性等即是化他權實即是",
    "X31n0606_001:0026b10": "自行化他權實隨他則開隨自則合橫豎周照開",
    "X31n0606_001:0026b11": "合自在惟佛與佛乃能究盡凡夫則誹謗不信二",
    "X31n0606_001:0026b12": "乘則迷悶不受菩薩則塵杌未明為此義故止止",
    "X31n0606_001:0026b13": "絕言也四約位釋者如是相謂一切眾生皆有實",
    "X31n0606_001:0026b14": "相本自有之乃如來藏之相貌也如是性即是性",
    "X31n0606_001:0026b15": "德智慧第一義空也如是體即是中道法性之理",
    "X31n0606_001:0026b16": "也是為三德通十法界位位皆有。○故是不可思",
    "X31n0606_001:0026b17": "議不可得說所以止止絕言也妙樂云所以四釋",
    "X31n0606_001:0026b18": "者明理攝遍故約十界釋明自證極故約佛界釋",
    "X31n0606_001:0026b19": "明佛化用故約離合釋明三德遍故約諸位釋若",
    "X31n0606_001:0026b20": "望止觀互有寬狹今具四釋則此寬彼狹此但正",
    "X31n0606_001:0026b21": "報不語三千則此狹彼寬名目雖然理必齊等因",
    "X31n0606_001:0026b22": "必具果正必有依。△二十七行半偈頌長行二初",
    "X31n0606_001:0026b23": "寄言歎二智二初合頌歎二佛二智二初頌歎諸",
    "X31n0606_001:0026b24": "佛二智。",
    "X31n0606_001:0026c01": "爾時世尊欲重宣此義而說偈言。",
    "X31n0606_001:0026c02": "世雄不可量諸天及世人一切眾生類無能知佛者。",
    "X31n0606_001:0026c03": "世雄者頌上諸佛智慧也不可量頌上甚深無量",
    "X31n0606_001:0026c04": "此頌諸佛實智也次三句即頌諸佛權智也。△二",
    "X31n0606_001:0026c05": "頌歎釋迦二智。",
    "X31n0606_001:0026c06": "佛力無所畏解脫諸三昧及佛諸餘法無能測量者。",
    "X31n0606_001:0026c07": "佛者頌吾從成佛也正頌實智力無畏等頌諸功",
    "X31n0606_001:0026c08": "德是頌權智餘法者即指化他之權是實智之餘",
    "X31n0606_001:0026c09": "助耳正頌上種種因緣等也。△二合頌二佛釋歎",
    "X31n0606_001:0026c10": "結歎。",
    "X31n0606_001:0026c11": "本從無數佛具足行諸道甚深微玅法難見難可了。",
    "X31n0606_001:0026c12": "初二句此頌上諸佛釋歎佛曾親近百千諸佛盡",
    "X31n0606_001:0026c13": "行道法之文甚深微玅法頌上結歎實智成就甚",
    "X31n0606_001:0026c14": "深未曾有法難見難可了頌上結歎權智意趣難",
    "X31n0606_001:0026c15": "解也。",
    "X31n0606_001:0026c16": "於無量億劫行此諸道已道場得成果我已悉知見。",
    "X31n0606_001:0026c17": "頌上釋迦知見波羅蜜皆已得具足行道已舉因",
    "X31n0606_001:0026c18": "具足成果舉果具足我已悉知見頌知見廣大深",
    "X31n0606_001:0026c19": "遠。△二絕言歎二智五初頌不思議境。",
    "X31n0606_001:0026c20": "如是大果報種種性相義。",
    "X31n0606_001:0026c21": "頌上不思議境十如但舉初後中間略可知義之",
    "X31n0606_001:0026c22": "一字兼究竟等。△二追頌絕言境。",
    "X31n0606_001:0026c23": "我及十方佛乃能知是事。",
    "X31n0606_001:0026c24": "追頌取要言之佛悉成就也。△三追頌正絕言歎。",
    "X31n0606_001:0027a01": "是法不可示言辭相寂滅。",
    "X31n0606_001:0027a02": "追頌止止不須說實相非方所故不可示言語道",
    "X31n0606_001:0027a03": "斷故云相寂滅。△四頌不知人八初總揀不入者。",
    "X31n0606_001:0027a04": "諸餘眾生類無有能得解。",
    "X31n0606_001:0027a05": "即是七方便人也。△二揀能入者。",
    "X31n0606_001:0027a06": "除諸菩薩眾信力堅固者。",
    "X31n0606_001:0027a07": "即圓教十信故言信力堅固者長行明究竟佛知",
    "X31n0606_001:0027a08": "今頌中明初信知此乃互舉耳。△三揀二乘不知。",
    "X31n0606_001:0027a09": "諸佛弟子眾曾供養諸佛一切漏已盡住是最後身",
    "X31n0606_001:0027a10": "如是諸人等其力所不堪。",
    "X31n0606_001:0027a11": "△四舉身子不知。",
    "X31n0606_001:0027a12": "假使滿世間皆如舍利弗盡思共度量不能測佛智。",
    "X31n0606_001:0027a13": "盡思度量即極力竭思之謂餘皆准此。△五舉諸",
    "X31n0606_001:0027a14": "弟子不知。",
    "X31n0606_001:0027a15": "正使滿十方皆如舍利弗及餘諸弟子亦滿十方剎",
    "X31n0606_001:0027a16": "盡思共度量亦復不能知。",
    "X31n0606_001:0027a17": "△六舉支佛不知。",
    "X31n0606_001:0027a18": "辟支佛利智無漏最後身亦滿十方界其數如竹林",
    "X31n0606_001:0027a19": "斯等共一心於億無量劫欲思佛實智莫能知少分。",
    "X31n0606_001:0027a20": "△七舉發心菩薩不知。",
    "X31n0606_001:0027a21": "新發意菩薩供養無數佛了達諸義趣又能善說法",
    "X31n0606_001:0027a22": "如稻麻竹葦充滿十方剎一心以玅智於恒河沙劫",
    "X31n0606_001:0027a23": "咸皆共思量不能知佛智。",
    "X31n0606_001:0027a24": "發心語通或可六度菩薩三僧祇未斷惑名為發",
    "X31n0606_001:0027b01": "心或可指上諸天及世人等自攝得六度而發心",
    "X31n0606_001:0027b02": "之語別擬通別二教初心之人皆名新發意菩薩",
    "X31n0606_001:0027b03": "也。△八揀不退菩薩不知。",
    "X31n0606_001:0027b04": "不退諸菩薩其數如恒沙一心共思求亦復不能知。",
    "X31n0606_001:0027b05": "通教不退斷界內惑所以不知別理別教地前亦",
    "X31n0606_001:0027b06": "有證行位不退等亦所不知也。△五頌難解法唯",
    "X31n0606_001:0027b07": "佛能知實相境。",
    "X31n0606_001:0027b08": "又告舍利弗無漏不思議甚深微玅法我今已具得",
    "X31n0606_001:0027b09": "唯我知是相十方佛亦然。",
    "X31n0606_001:0027b10": "不思議者頌所止之境甚深妙法頌第一希有難",
    "X31n0606_001:0027b11": "解之法我今下三句頌唯佛與佛乃能究盡也此",
    "X31n0606_001:0027b12": "明諸佛道同俱皆究竟故云唯我知是相十方佛",
    "X31n0606_001:0027b13": "亦然。△二三行半正略開顯動執生疑二初諸佛",
    "X31n0606_001:0027b14": "顯實三初明諸佛道同。",
    "X31n0606_001:0027b15": "舍利弗當知諸佛語無異。",
    "X31n0606_001:0027b16": "此論諸佛化道是同。△二勸信。",
    "X31n0606_001:0027b17": "於佛所說法當生大信力。",
    "X31n0606_001:0027b18": "△三正顯實。",
    "X31n0606_001:0027b19": "世尊法久後要當說真實。",
    "X31n0606_001:0027b20": "即是顯真動昔之執生今之疑故下文云將非魔",
    "X31n0606_001:0027b21": "作佛正由聞此語佛既以如實語而勸信之何事",
    "X31n0606_001:0027b22": "翻疑為防因疑起謗者所以勸信開顯。△二釋迦",
    "X31n0606_001:0027b23": "開三三初正明開三。",
    "X31n0606_001:0027b24": "告諸聲聞眾及求緣覺乘我令脫苦縛逮得涅槃者。",
    "X31n0606_001:0027c01": "將顯二乘昔證俱非故云逮得涅槃者又解可擬",
    "X31n0606_001:0027c02": "於六度菩薩乘何以知之修六度行即免四趣縛",
    "X31n0606_001:0027c03": "未能入滅度三祇百劫乃得涅槃逮之言遠乃及",
    "X31n0606_001:0027c04": "耳又六度行前是度他故言我令脫苦縛後取無",
    "X31n0606_001:0027c05": "漏故言逮得涅槃此義推之知是六度乘也又下",
    "X31n0606_001:0027c06": "句云佛以方便力示以三乘教若不指此將何為",
    "X31n0606_001:0027c07": "三不應重數二乘為三乘也。△二正斥三乘。",
    "X31n0606_001:0027c08": "佛以方便力示以三乘教。",
    "X31n0606_001:0027c09": "皆是虗偽。△三出立三之意。",
    "X31n0606_001:0027c10": "眾生處處著引之令得出。",
    "X31n0606_001:0027c11": "意是權引離諸苦故非真實但是方便門耳。△二",
    "X31n0606_001:0027c12": "騰疑致請二初敘疑二初經家敘二初千二百疑。",
    "X31n0606_001:0027c13": "爾時大眾中有諸聲聞漏盡阿羅漢阿若憍陳如等",
    "X31n0606_001:0027c14": "千二百人。",
    "X31n0606_001:0027c15": "△二四眾疑。",
    "X31n0606_001:0027c16": "及發聲聞辟支佛心比丘比丘尼優婆塞優婆夷。",
    "X31n0606_001:0027c17": "上既斥三乘皆是方便今此敘疑但在二乘者何",
    "X31n0606_001:0027c18": "以其執重疑深所以偏舉耳至下文陳疑中即云",
    "X31n0606_001:0027c19": "求佛諸菩薩是知三乘俱疑矣。△二正生疑二初",
    "X31n0606_001:0027c20": "疑佛二智二初總疑二智。",
    "X31n0606_001:0027c21": "各作是念今者世尊何故慇懃稱歎方便。",
    "X31n0606_001:0027c22": "△二別疑二智二初疑實智。",
    "X31n0606_001:0027c23": "而作是言佛所得法甚深難解。",
    "X31n0606_001:0027c24": "△二疑權智。",
    "X31n0606_001:0028a01": "有所言說意趣難知一切聲聞辟支佛所不能及。",
    "X31n0606_001:0028a02": "此三段文疑權實二智總別己分葢由聞諸佛語",
    "X31n0606_001:0028a03": "無異要當說真實疑何則佛昔說三乘智慧同證",
    "X31n0606_001:0028a04": "不差但其餘習有盡不盡耳今忽稱歎如來二智",
    "X31n0606_001:0028a05": "非我所及是故疑佛二智也。△二疑己所得。",
    "X31n0606_001:0028a06": "佛說一解脫義我等亦得此法到於涅槃而今不知",
    "X31n0606_001:0028a07": "是義所趣。",
    "X31n0606_001:0028a08": "一解脫者藏教三人同一解脫此是自疑所得三",
    "X31n0606_001:0028a09": "乘聖道是真出要我修此理亦到涅槃今者忽言",
    "X31n0606_001:0028a10": "皆是方便未審何法是其真實故言不知是義所",
    "X31n0606_001:0028a11": "趣。△二正請決文有三請三止三第一請二初長",
    "X31n0606_001:0028a12": "行二初陳疑。",
    "X31n0606_001:0028a13": "爾時舍利弗知四眾心疑自亦未了而白佛言世尊",
    "X31n0606_001:0028a14": "何因何緣慇懃稱歎諸佛第一方便甚深微玅難解",
    "X31n0606_001:0028a15": "之法。",
    "X31n0606_001:0028a16": "△二陳請。",
    "X31n0606_001:0028a17": "我自昔來未曾從佛聞如是說今者四眾咸皆有疑",
    "X31n0606_001:0028a18": "唯願世尊敷演斯事世尊何故慇懃稱歎甚深微玅",
    "X31n0606_001:0028a19": "難解之法。",
    "X31n0606_001:0028a20": "此正請文中有三請二止之文兼前為三止也瑤",
    "X31n0606_001:0028a21": "龍二師云初止為理深難解初請為自他求決次",
    "X31n0606_001:0028a22": "止為驚疑不信次請為久植必解後止為必謗墮",
    "X31n0606_001:0028a23": "苦後請為利根得益天台云佛預知三周得益前",
    "X31n0606_001:0028a24": "後不俱是故三抑俟其三請也。△二偈頌六初頌",
    "X31n0606_001:0028b01": "疑實智。",
    "X31n0606_001:0028b02": "爾時舍利弗欲重宣此義而說偈言。",
    "X31n0606_001:0028b03": "慧日大聖尊久乃說是法。",
    "X31n0606_001:0028b04": "△二頌疑權智。",
    "X31n0606_001:0028b05": "自說得如是力無畏三昧禪定解脫等不可思議法",
    "X31n0606_001:0028b06": "道場所得法無能發問者我意難可測亦無能問者",
    "X31n0606_001:0028b07": "無問而自說稱歎所行道智慧甚微妙諸佛之所得。",
    "X31n0606_001:0028b08": "△三明三乘四眾疑。",
    "X31n0606_001:0028b09": "無漏諸羅漢及求涅槃者今皆墮疑網佛何故說是",
    "X31n0606_001:0028b10": "其求緣覺者比丘比丘尼諸天龍鬼神及乾闥婆等",
    "X31n0606_001:0028b11": "相視懷猶豫瞻仰兩足尊是事為云何願佛為解說。",
    "X31n0606_001:0028b12": "初一句明聲聞後二行明緣覺中間及求涅槃者",
    "X31n0606_001:0028b13": "即明六度菩薩何以得知上云逮得涅槃者此中",
    "X31n0606_001:0028b14": "稱及及者此菩薩自求涅槃又以及他故異二乘",
    "X31n0606_001:0028b15": "知是菩薩也。△四明身子疑。",
    "X31n0606_001:0028b16": "於諸聲聞眾佛說我第一我今自於智疑惑不能了",
    "X31n0606_001:0028b17": "為是究竟法為是所行道。",
    "X31n0606_001:0028b18": "身子今疑三乘依教修證未嘗有謬若云方便非",
    "X31n0606_001:0028b19": "真實者為是所證果非實耶為是所行因非真耶。",
    "X31n0606_001:0028b20": "○智據正經屬身子爾。△五明佛子疑。",
    "X31n0606_001:0028b21": "佛口所生子合掌瞻仰待願出微妙音時為如實說。",
    "X31n0606_001:0028b22": "△六總明同疑請。",
    "X31n0606_001:0028b23": "諸天龍神等其數如恒沙求佛諸菩薩大數有八萬",
    "X31n0606_001:0028b24": "又諸萬億國轉輪聖王至合掌以敬心欲聞具足道。",
    "X31n0606_001:0028c01": "△第二止。",
    "X31n0606_001:0028c02": "爾時佛告舍利弗止止不須復說若說是事一切世",
    "X31n0606_001:0028c03": "間諸天及人皆當驚疑。",
    "X31n0606_001:0028c04": "止意者恐懷疑故。△第二請。",
    "X31n0606_001:0028c05": "舍利弗重白佛言世尊唯願說之唯願說之所以者",
    "X31n0606_001:0028c06": "何是會無數百千萬億阿僧祇眾生曾見諸佛諸根",
    "X31n0606_001:0028c07": "猛利智慧明了聞佛所說則能敬信爾時舍利弗欲",
    "X31n0606_001:0028c08": "重宣此義而說偈言。",
    "X31n0606_001:0028c09": "法王無上尊唯說願勿慮是會無量眾有能敬信者。",
    "X31n0606_001:0028c10": "△第三止。",
    "X31n0606_001:0028c11": "佛復止舍利弗若說是事一切世間天人阿脩羅皆",
    "X31n0606_001:0028c12": "當驚疑增上慢比丘將墜於大坑爾時世尊重說偈",
    "X31n0606_001:0028c13": "言。",
    "X31n0606_001:0028c14": "次佛止之護上慢故。",
    "X31n0606_001:0028c15": "止止不須說我法妙難思諸增上慢者聞必不敬信。",
    "X31n0606_001:0028c16": "△第三請。",
    "X31n0606_001:0028c17": "爾時舍利弗重白佛言世尊唯願說之唯願說之今",
    "X31n0606_001:0028c18": "此會中如我等比百千萬億世世已曾從佛受化如",
    "X31n0606_001:0028c19": "此人等必能敬信長夜安隱多所饒益。",
    "X31n0606_001:0028c20": "無明黑暗名長夜若能敬信必出生死海名安穩。",
    "X31n0606_001:0028c21": "爾時舍利弗欲重宣此義而說偈言。",
    "X31n0606_001:0028c22": "無上兩足尊願說第一法我為佛長子唯垂分別說",
    "X31n0606_001:0028c23": "是會無量眾能敬信此法佛已曾世世教化如是等",
    "X31n0606_001:0028c24": "皆一心合掌欲聽受佛語我等千二百及餘求佛者",
    "X31n0606_001:0029a01": "願為此眾故唯垂分別說是等聞此法則生大歡喜。",
    "X31n0606_001:0029a02": "△二廣明開三顯一七品半文為三周三初為上",
    "X31n0606_001:0029a03": "根人法說二為中根人譬說(入譬喻品中)三為下根因",
    "X31n0606_001:0029a04": "緣說(入化城品初)初文又五初正法說二身子領解(起譬",
    "X31n0606_001:0029a05": "喻品初)三佛述成四與授記五四眾喜初文又二初",
    "X31n0606_001:0029a06": "長行二偈頌初文又三初許說三初順許。",
    "X31n0606_001:0029a07": "爾時世尊告舍利弗汝已慇懃三請豈得不說。",
    "X31n0606_001:0029a08": "初是順豈下許。△二戒許。",
    "X31n0606_001:0029a09": "汝今諦聽善思念之吾當為汝分別解說。",
    "X31n0606_001:0029a10": "初是誠吾下許諦聽是聞慧善思是思慧念之是",
    "X31n0606_001:0029a11": "修慧。△三揀許。",
    "X31n0606_001:0029a12": "說此語時會中有比丘比丘尼優婆塞優婆夷五千",
    "X31n0606_001:0029a13": "人等即從座起禮佛而退所以者何此輩罪根深重",
    "X31n0606_001:0029a14": "及增上慢未得謂得未證謂證有如此失是以不住",
    "X31n0606_001:0029a15": "世尊默然而不制止。",
    "X31n0606_001:0029a16": "說此語時是揀眾許五千在座故如來三止今將",
    "X31n0606_001:0029a17": "許說威神遣去故名揀眾五濁障多名罪重執小",
    "X31n0606_001:0029a18": "翳大名根深未得謂得名增上慢未得三果未證",
    "X31n0606_001:0029a19": "無學有如此失者謂障執慢三種之失也而不制",
    "X31n0606_001:0029a20": "止者上聞開三顯一言略義隱猶未生謗足作繫",
    "X31n0606_001:0029a21": "珠因緣去則有益若聞廣開三顯一乖情起謗住",
    "X31n0606_001:0029a22": "則有損是不制止也。",
    "X31n0606_001:0029a23": "爾時佛告舍利弗我今此眾無復枝葉純有貞實舍",
    "X31n0606_001:0029a24": "利弗如是增上慢人退亦住矣汝今善聽當為汝說。",
    "X31n0606_001:0029b01": "枝葉細末不任器用此等執方便之方便於大非",
    "X31n0606_001:0029b02": "器大品云攀附枝葉棄於根本是人為不黠即此",
    "X31n0606_001:0029b03": "義也退亦佳矣者既以小自翳復妨他大光今退",
    "X31n0606_001:0029b04": "無謗法之愆復無障他之過故言佳矣上枝葉未",
    "X31n0606_001:0029b05": "去如來三止貞實願聞故身子四請師弟鑒機非",
    "X31n0606_001:0029b06": "徒靳固也汝下即結許也。△二受旨。",
    "X31n0606_001:0029b07": "舍利弗言唯然世尊願樂欲聞。",
    "X31n0606_001:0029b08": "受旨者即遵承稟命之謂。△三正說二初明四佛",
    "X31n0606_001:0029b09": "章廣明上諸佛權實二釋迦章廣明上釋迦權實",
    "X31n0606_001:0029b10": "初文又二初總明諸佛章二列三世佛章初文又",
    "X31n0606_001:0029b11": "四初歎法希有。",
    "X31n0606_001:0029b12": "佛告舍利弗如是妙法諸佛如來時乃說之如優曇",
    "X31n0606_001:0029b13": "鉢華時一現耳。",
    "X31n0606_001:0029b14": "法譬雙歎時乃說之者諸佛同出五濁必前開三",
    "X31n0606_001:0029b15": "如今世尊四十餘年始顯真實久久稀疎故言時",
    "X31n0606_001:0029b16": "乃說之久而不說者為人未堪故時未至故五千",
    "X31n0606_001:0029b17": "未退故今人已堪時已至五千已去決定說大乘",
    "X31n0606_001:0029b18": "也優曇華此云靈瑞三千年一現現則金輪王出",
    "X31n0606_001:0029b19": "此表三乘調熟已後方說妙法授法王記也。△二",
    "X31n0606_001:0029b20": "說無虗妄。",
    "X31n0606_001:0029b21": "舍利弗汝等當信佛之所說言不虗妄。",
    "X31n0606_001:0029b22": "汝等當信者勸信無虗妄也此理至深理與昔異",
    "X31n0606_001:0029b23": "此言至妙言與昔反此行至普行與昔乖此人至",
    "X31n0606_001:0029b24": "勝勝於昔劣還指客作四種之麤而今皆妙恐物",
    "X31n0606_001:0029c01": "生謗故勸信也信無虗妄人說無虗妄法也。△三",
    "X31n0606_001:0029c02": "開方便三初開。",
    "X31n0606_001:0029c03": "舍利弗諸佛隨宜說法意趣難解。",
    "X31n0606_001:0029c04": "諸佛隨三種機以方便說故云隨宜佛意在實物",
    "X31n0606_001:0029c05": "莫能解故云意趣難解。△二釋。",
    "X31n0606_001:0029c06": "所以者何我以無數方便種種因緣譬喻言辭演說",
    "X31n0606_001:0029c07": "諸法。",
    "X31n0606_001:0029c08": "舉今佛之權能以釋諸佛之方便耳巧慧同故借",
    "X31n0606_001:0029c09": "此釋彼如我以無數方便者諸佛開權亦如我也。",
    "X31n0606_001:0029c10": "△三結。四示真實五初標勝人法。",
    "X31n0606_001:0029c11": "是法非思量分別之所能解唯有諸佛乃能知之。",
    "X31n0606_001:0029c12": "是法非思量等此有兩義或作結開權或正作顯",
    "X31n0606_001:0029c13": "實結開權者佛意難知唯佛與佛能了稟教者謂",
    "X31n0606_001:0029c14": "三諸佛知一耳作顯實者即屬後文初標人法舉",
    "X31n0606_001:0029c15": "無分別法惟是佛所知佛以無分別智解知無分",
    "X31n0606_001:0029c16": "別法即是顯實義也。△二標出世意。",
    "X31n0606_001:0029c17": "所以者何諸佛世尊唯以一大事因緣故出現於世。",
    "X31n0606_001:0029c18": "初總釋次分字總釋者諸佛覺知如實之相乘此",
    "X31n0606_001:0029c19": "實道出應於世只令眾得此實道唯為此事曾無",
    "X31n0606_001:0029c20": "他事除諸法實相餘皆名魔事次分字釋者一謂",
    "X31n0606_001:0029c21": "一實相也非三五七九故言一也其性廣博博三",
    "X31n0606_001:0029c22": "五七九故名為大是諸佛出世之儀式故名為事",
    "X31n0606_001:0029c23": "眾生有機能感於佛故名為因佛承機而應故名",
    "X31n0606_001:0029c24": "為緣此為如來出世之本意也。△三重標。",
    "X31n0606_001:0030a01": "舍利弗云何名諸佛世尊唯以一大事因緣故出現",
    "X31n0606_001:0030a02": "於世。",
    "X31n0606_001:0030a03": "將欲分別重更提起以作解釋之端耳。△四正釋",
    "X31n0606_001:0030a04": "四初理一二初正釋。",
    "X31n0606_001:0030a05": "諸佛世尊欲令眾生開佛知見使得清淨故出現於",
    "X31n0606_001:0030a06": "世欲示眾生佛知見故出現於世欲令眾生悟佛知",
    "X31n0606_001:0030a07": "見故出現於世欲令眾生入佛知見道故出現於世。",
    "X31n0606_001:0030a08": "此釋理一復為四意一約四位二約四智三約四",
    "X31n0606_001:0030a09": "門四約觀心。○一約四位釋者諦境不可知見唯",
    "X31n0606_001:0030a10": "佛智佛眼乃能知見若二智四眼則不能知見今",
    "X31n0606_001:0030a11": "取圓教住行向地分得佛眼佛智則能知見故寄",
    "X31n0606_001:0030a12": "此四位以釋理一即約位顯理也開者即是十住",
    "X31n0606_001:0030a13": "初破無明開如來藏見實相理如日出暗滅眼目",
    "X31n0606_001:0030a14": "有用故名為開緣修破惑故云使得清淨示者即",
    "X31n0606_001:0030a15": "是十行惑障既除知見體顯法界眾德顯示分明",
    "X31n0606_001:0030a16": "故名為示悟者即是十向障除體顯法界行明事",
    "X31n0606_001:0030a17": "理融通更無二趣故名為悟入者即是十地事理",
    "X31n0606_001:0030a18": "既融自在無礙任運從阿到荼入薩婆若海故名",
    "X31n0606_001:0030a19": "為入。○二約四智釋者一道慧見道實性實性中",
    "X31n0606_001:0030a20": "得開佛知見也二道種慧知十法界諸道種別解",
    "X31n0606_001:0030a21": "惑之相一一皆示佛知見也三一切智知一切法",
    "X31n0606_001:0030a22": "一相寂滅即悟佛知見也四一切種智知一切法",
    "X31n0606_001:0030a23": "一相寂滅相種種行類相貌皆識即入佛知見也。",
    "X31n0606_001:0030a24": "○三約圓教四門橫釋者空門一空一切空即開",
    "X31n0606_001:0030b01": "佛知見也有門一有一切有即示佛知見也亦空",
    "X31n0606_001:0030b02": "亦有門一切亦空亦有即悟佛知見也非空非有",
    "X31n0606_001:0030b03": "門一切非空非有即入佛知見也能通則四所通",
    "X31n0606_001:0030b04": "則一開示悟入是能通之門所知所見是所通之",
    "X31n0606_001:0030b05": "理也。○四約觀心釋者觀於心性三諦之理不可",
    "X31n0606_001:0030b06": "思議此觀門淨名為開雖不可思議而能分別空",
    "X31n0606_001:0030b07": "假中心宛然無濫名為示空假中心即三而一即",
    "X31n0606_001:0030b08": "一而三名為悟空假中心非空假中而齊照空假",
    "X31n0606_001:0030b09": "中名為入是為一心三觀而分開示悟入之殊也",
    "X31n0606_001:0030b10": "所以約四種釋者見理由位位立由智智發由門",
    "X31n0606_001:0030b11": "門通由觀觀故則門通門通故智成智成故位立",
    "X31n0606_001:0030b12": "位立故見理見理故名為理一也。△二結成。",
    "X31n0606_001:0030b13": "舍利弗是為諸佛唯以一大事因緣故出現於世。",
    "X31n0606_001:0030b14": "結成理一昔方便教亦得義論開示悟入而非佛",
    "X31n0606_001:0030b15": "知見故是權今明佛知見故是實實即理一也。△",
    "X31n0606_001:0030b16": "二人一。",
    "X31n0606_001:0030b17": "佛告舍利弗諸佛如來但教化菩薩。",
    "X31n0606_001:0030b18": "若就昔方便謂教化三乘理實而言即是化菩薩",
    "X31n0606_001:0030b19": "如彼窮子自謂客作賤人長者所觀實為己子此",
    "X31n0606_001:0030b20": "即人一也。△三行一。",
    "X31n0606_001:0030b21": "諸有所作常為一事唯以佛之知見示悟眾生。",
    "X31n0606_001:0030b22": "三乘眾行名之為諸為圓故諸即是一事此行何",
    "X31n0606_001:0030b23": "所至到唯趣佛之知見即行一意也。△四教一。",
    "X31n0606_001:0030b24": "舍利弗如來但以一佛乘故為眾生說法無有餘乘",
    "X31n0606_001:0030c01": "若二若三。",
    "X31n0606_001:0030c02": "圓頓之教名一佛乘故序品云說大乘經即是教",
    "X31n0606_001:0030c03": "義也自別教已去皆名有餘即不了義非佛一乘",
    "X31n0606_001:0030c04": "今但以一佛乘者純說佛法圓教乘也無餘乘者",
    "X31n0606_001:0030c05": "無別教帶方便有餘之說無二者無般若中之帶",
    "X31n0606_001:0030c06": "二無三者無方等中所對之三也如此二三皆無",
    "X31n0606_001:0030c07": "況三藏中三耶。△五總結法同。",
    "X31n0606_001:0030c08": "舍利弗一切十方諸佛法亦如是。",
    "X31n0606_001:0030c09": "△二列三世佛章三初過去佛二初開權。",
    "X31n0606_001:0030c10": "舍利弗過去諸佛以無量無數方便種種因緣譬喻",
    "X31n0606_001:0030c11": "言辭而為眾生演說諸法。",
    "X31n0606_001:0030c12": "△二顯實。",
    "X31n0606_001:0030c13": "是法皆為一佛乘故是諸眾生從諸佛聞法究竟皆",
    "X31n0606_001:0030c14": "得一切種智。",
    "X31n0606_001:0030c15": "皆為一佛乘教一從佛聞法是誰聞法被眾生兼",
    "X31n0606_001:0030c16": "得人一究竟皆得一切種智種智所知即是理一",
    "X31n0606_001:0030c17": "能知即是行一雖不次第四一兼足。△二未來佛",
    "X31n0606_001:0030c18": "二初開權。",
    "X31n0606_001:0030c19": "舍利弗未來諸佛當出於世亦以無量無數方便種",
    "X31n0606_001:0030c20": "種因緣譬喻言辭而為眾生演說諸法。",
    "X31n0606_001:0030c21": "△二顯實。",
    "X31n0606_001:0030c22": "是法皆為一佛乘故是諸眾生從佛聞法究竟皆得",
    "X31n0606_001:0030c23": "一切種智。",
    "X31n0606_001:0030c24": "△三現在佛三初標出世意。",
    "X31n0606_001:0031a01": "舍利弗現在十方無量百千萬億佛土中諸佛世尊",
    "X31n0606_001:0031a02": "多所饒益安樂眾生。",
    "X31n0606_001:0031a03": "如諸佛章中唯以一大事因緣出現於世此亦如",
    "X31n0606_001:0031a04": "是唯為饒益安樂眾生故而出於世也。△二開權。",
    "X31n0606_001:0031a05": "是諸佛亦以無量無數方便種種因緣譬喻言辭而",
    "X31n0606_001:0031a06": "為眾生演說諸法。",
    "X31n0606_001:0031a07": "△三顯實二初別明現在教一行一。",
    "X31n0606_001:0031a08": "是法皆為一佛乘故是諸眾生從佛聞法究竟皆得",
    "X31n0606_001:0031a09": "一切種智。",
    "X31n0606_001:0031a10": "文具四一。△三總明三世人一理一。",
    "X31n0606_001:0031a11": "舍利弗是諸佛但教化菩薩欲以佛之知見示眾生",
    "X31n0606_001:0031a12": "故欲以佛之知見悟眾生故欲令眾生入佛知見道",
    "X31n0606_001:0031a13": "故。",
    "X31n0606_001:0031a14": "但教化菩薩是人一欲以下是理一。△二釋迦章",
    "X31n0606_001:0031a15": "五初開權。",
    "X31n0606_001:0031a16": "舍利弗我今亦復如是知諸眾生有種種欲深心所",
    "X31n0606_001:0031a17": "著隨其本性以種種因緣譬喻言辭方便力故而為",
    "X31n0606_001:0031a18": "說法。",
    "X31n0606_001:0031a19": "我即現在釋迦佛也先三後一如四佛不異故言",
    "X31n0606_001:0031a20": "亦復如是知諸眾生有種種欲者即是五乘根性",
    "X31n0606_001:0031a21": "欲也過去名根現在名欲未來名性深心所著者",
    "X31n0606_001:0031a22": "即是根也方便者即是隨宜開三乘權法也。△二",
    "X31n0606_001:0031a23": "顯實。",
    "X31n0606_001:0031a24": "舍利弗如此皆為得一佛乘一切種智故。",
    "X31n0606_001:0031b01": "如此等者指權是實也佛乘是教一種智所知即",
    "X31n0606_001:0031b02": "理一能知即行一能得佛乘能得種智即兼人一。",
    "X31n0606_001:0031b03": "△三舉五濁釋方便二初標意。",
    "X31n0606_001:0031b04": "舍利弗十方世界中尚無二乘何況有三。",
    "X31n0606_001:0031b05": "將舉五濁先標其意上已說諸佛開權顯實未明",
    "X31n0606_001:0031b06": "隱實施權其法清淨湛如一空尚無帶二(般若)帶三",
    "X31n0606_001:0031b07": "(方等)之權況有單三(三乘)單五(加入天)之權秪為五濁障",
    "X31n0606_001:0031b08": "重實不得宣須施單三單五之權亦施帶三帶二",
    "X31n0606_001:0031b09": "之權故言於一佛乘分別說三。△二舉五濁四初",
    "X31n0606_001:0031b10": "唱數。",
    "X31n0606_001:0031b11": "舍利弗諸佛出於五濁惡世。",
    "X31n0606_001:0031b12": "△二列名。",
    "X31n0606_001:0031b13": "所謂劫濁煩惱濁眾生濁見濁命濁。",
    "X31n0606_001:0031b14": "△三體相。",
    "X31n0606_001:0031b15": "如是。",
    "X31n0606_001:0031b16": "劫濁無別體劫是長時剎那是短時但約四濁立",
    "X31n0606_001:0031b17": "此假名名為劫濁文云劫濁亂時即其義也眾生",
    "X31n0606_001:0031b18": "濁者只是攬彼見慢果報立此假名名眾生濁煩",
    "X31n0606_001:0031b19": "惱濁指五鈍使為體見濁指五利使為體命濁指",
    "X31n0606_001:0031b20": "連持色心為體五濁相者四濁增劇聚在此時所",
    "X31n0606_001:0031b21": "謂嗔恚增極刀兵起貪欲增劇飢餓起愚癡增極",
    "X31n0606_001:0031b22": "疾疫起三災起故煩惱倍隆諸見轉熾麤弊色心",
    "X31n0606_001:0031b23": "惡名穢稱摧年減壽眾濁交煎如水奔昏風波鼓",
    "X31n0606_001:0031b24": "怒魚龍攪撓無一憀賴時使之然亦如劫初光音",
    "X31n0606_001:0031c01": "天墮地地使有欲如忉利諸天入麤澁園園生鬬",
    "X31n0606_001:0031c02": "心是名劫濁相貪海納流未嘗滿足嗔虺吸毒擾",
    "X31n0606_001:0031c03": "諸世間癡暗頑嚚過於漆黑慢高凌下凌忽無度",
    "X31n0606_001:0031c04": "疑網無信不可告實是為煩惱濁相無人謂有人",
    "X31n0606_001:0031c05": "無我謂有我十六知見六十二等猶如羅網又似",
    "X31n0606_001:0031c06": "稠林纏縛屈曲不能自出是見濁相攬於色心立",
    "X31n0606_001:0031c07": "一主宰譬黐膠無物不著流宕六道處處受生是",
    "X31n0606_001:0031c08": "為眾生濁相朝生暮殞晝出夕亡波轉煙回瞬息",
    "X31n0606_001:0031c09": "不住此即命濁相若約次第以煩惱見為根本從",
    "X31n0606_001:0031c10": "此二濁成於眾生也從於眾生有連持命此四經",
    "X31n0606_001:0031c11": "時謂為劫濁。○如是者明五濁體相也濁體及相",
    "X31n0606_001:0031c12": "不可具頒但略云如是經雖不具疏文略述。△四",
    "X31n0606_001:0031c13": "釋結。",
    "X31n0606_001:0031c14": "舍利弗劫濁亂時眾生垢重慳貪嫉妬成就諸不善",
    "X31n0606_001:0031c15": "根故諸佛以方便力於一佛乘分別說三。",
    "X31n0606_001:0031c16": "劫濁亂時即劫濁眾生垢重即眾生濁慳貪是煩",
    "X31n0606_001:0031c17": "惱濁嫉妬是見濁不善之言通煩惱濁見濁諸根",
    "X31n0606_001:0031c18": "成就即命濁祗由此土眾生五濁障重能障大乘",
    "X31n0606_001:0031c19": "故如來於一佛乘分別說三。△四揀偽敦信二初",
    "X31n0606_001:0031c20": "揀真偽二初若不聞知非真弟子。",
    "X31n0606_001:0031c21": "舍利弗若我弟子自謂阿羅漢辟支佛者不聞不知",
    "X31n0606_001:0031c22": "諸佛如來但教化菩薩事此非佛弟子非阿羅漢非",
    "X31n0606_001:0031c23": "辟支佛。",
    "X31n0606_001:0031c24": "若佛弟子自能信解若不信解非真弟子亦非羅",
    "X31n0606_001:0032a01": "漢所以敦逼時眾令信受解文分二意初揀真偽",
    "X31n0606_001:0032a02": "若不聞不知非真弟子如世弟子隨順師法繼嗣",
    "X31n0606_001:0032a03": "傳燈若不聞不知則無法可順何謂弟子如來昔",
    "X31n0606_001:0032a04": "說五濁開三汝既隨順得涅槃得聞得知名為弟",
    "X31n0606_001:0032a05": "子今五濁既除為汝說一何意不聞不知不聞者",
    "X31n0606_001:0032a06": "即不聞教一不知者即不知行一非真即非理一",
    "X31n0606_001:0032a07": "非弟子即非人一也。△二聞不信受成增上慢。",
    "X31n0606_001:0032a08": "又舍利弗是諸比丘比丘尼自謂已得阿羅漢是最",
    "X31n0606_001:0032a09": "後身究竟涅槃便不復志求阿耨多羅三藐三菩提",
    "X31n0606_001:0032a10": "當知此輩皆是增上慢人所以者何若有比丘實得",
    "X31n0606_001:0032a11": "阿羅漢若不信此法無有是處。",
    "X31n0606_001:0032a12": "此第二明不信成上慢敦其使信何者汝自謂是",
    "X31n0606_001:0032a13": "後身身尚無量實非後身汝自謂究竟實非究竟",
    "X31n0606_001:0032a14": "未得謂得豈非增上慢耶真羅漢者濁除根利知",
    "X31n0606_001:0032a15": "非究竟不起上慢知非究竟信於究竟即信理一",
    "X31n0606_001:0032a16": "無增上慢即成行一信則信教是為教一是佛弟",
    "X31n0606_001:0032a17": "子則是人一也。△二開除釋疑二初開除二初除",
    "X31n0606_001:0032a18": "佛滅後。",
    "X31n0606_001:0032a19": "除佛滅度後現前無佛。",
    "X31n0606_001:0032a20": "若佛在世正說此經不信不受非真羅漢成增上",
    "X31n0606_001:0032a21": "慢若佛滅後方得羅漢者偏執權經不信圓法聽",
    "X31n0606_001:0032a22": "許非增上慢。△二好人難得。",
    "X31n0606_001:0032a23": "所以者何佛滅度後如是等經受持讀誦解其義者",
    "X31n0606_001:0032a24": "是人難得。",
    "X31n0606_001:0032b01": "佛雖入滅此經尚在不信不受應是上慢耶即得",
    "X31n0606_001:0032b02": "開除佛滅度後雖有此經解其義者此人難遇致",
    "X31n0606_001:0032b03": "令羅漢不信不解亦聽許非增上慢。△二釋疑。",
    "X31n0606_001:0032b04": "若遇餘佛於此法中便得決了。",
    "X31n0606_001:0032b05": "若佛滅後解經之人難遇得羅漢者永入涅槃耶",
    "X31n0606_001:0032b06": "即釋云是人雖生滅度之想捨命已後便生界外",
    "X31n0606_001:0032b07": "有餘之國值遇餘佛得聞此經即便決了南岳云",
    "X31n0606_001:0032b08": "餘佛者四依也羅漢遇之聞經決了又羅漢修念",
    "X31n0606_001:0032b09": "佛定見十方佛為說此經便得決了又凡夫行人",
    "X31n0606_001:0032b10": "苦到懺悔見十方佛為說亦得決了。△五明無虗",
    "X31n0606_001:0032b11": "妄三初勸信釋迦。",
    "X31n0606_001:0032b12": "舍利弗汝等當一心信解受持佛語。",
    "X31n0606_001:0032b13": "△二勸信諸佛。",
    "X31n0606_001:0032b14": "諸佛如來言無虗妄。",
    "X31n0606_001:0032b15": "諸佛道同彌加信受。△三結成不虗。",
    "X31n0606_001:0032b16": "無有餘乘唯一佛乘。",
    "X31n0606_001:0032b17": "△二偈頌二初頌上許答二初頌揀許二初頌五",
    "X31n0606_001:0032b18": "千退席。",
    "X31n0606_001:0032b19": "爾時世尊欲重宣此義而說偈言。",
    "X31n0606_001:0032b20": "比丘比丘尼有懷增上慢優婆塞我慢優婆夷不信",
    "X31n0606_001:0032b21": "如是四眾等其數有五千不自見其過於戒有缺漏",
    "X31n0606_001:0032b22": "護惜其瑕疵是小智已出眾中之糟糠佛威德故去",
    "X31n0606_001:0032b23": "斯人尠福德不堪受是法。",
    "X31n0606_001:0032b24": "上慢我慢不信四眾通有但出家二眾多修道得",
    "X31n0606_001:0032c01": "禪謬謂聖果偏起上慢在俗矜高多起我慢女人",
    "X31n0606_001:0032c02": "智淺多生邪僻不自見其過者三失覆心藏玼揚",
    "X31n0606_001:0032c03": "德不能自省是無慚人也若自見過是有羞僧也",
    "X31n0606_001:0032c04": "於戒有缺漏者律儀有失名缺定共道共有失名",
    "X31n0606_001:0032c05": "漏無道定等故內起惡覺如玉含瑕無律儀故外",
    "X31n0606_001:0032c06": "動身口如玉露玼覆罪自得故名護惜小智者不",
    "X31n0606_001:0032c07": "得學無學智而有世間小智妄謂有漏以為無漏",
    "X31n0606_001:0032c08": "小中之小故言小智也糟糠者是五千等但有世",
    "X31n0606_001:0032c09": "間禪無無漏禪定潤故如糟但有文字解無理會",
    "X31n0606_001:0032c10": "之實故如糠又糟糠譬其無大機。△二頌眾已清",
    "X31n0606_001:0032c11": "淨。",
    "X31n0606_001:0032c12": "此眾無枝葉唯有諸貞實。",
    "X31n0606_001:0032c13": "枝葉譬非好器悉不任用故須遣之。△二頌誡許。",
    "X31n0606_001:0032c14": "舍利弗善聽。",
    "X31n0606_001:0032c15": "誡令善聽。△二頌正答二初頌四佛章二頌釋迦",
    "X31n0606_001:0032c16": "章初文又四初頌諸佛章二頌過去佛章三頌未",
    "X31n0606_001:0032c17": "來佛章四頌現在佛章初文又五初頌施權二初",
    "X31n0606_001:0032c18": "頌正施權。",
    "X31n0606_001:0032c19": "諸佛所得法無量方便力而為眾生說眾生心所念",
    "X31n0606_001:0032c20": "種種所行道若干諸欲性先世善惡業佛悉知是已",
    "X31n0606_001:0032c21": "以諸緣譬喻言辭方便力令一切歡喜或說修多羅",
    "X31n0606_001:0032c22": "伽陀及本事本生未曾有亦說於因緣譬喻并祇夜",
    "X31n0606_001:0032c23": "優波提舍經。",
    "X31n0606_001:0032c24": "諸佛所得法者修道得於諸權法也無量方便力",
    "X31n0606_001:0033a01": "下頌上無數方便種種因緣演說諸法也眾生心",
    "X31n0606_001:0033a02": "所念者頌上隨宜說法也頌中廣出隨宜之相即",
    "X31n0606_001:0033a03": "是照九法界機說七方便總言九七不可定判故",
    "X31n0606_001:0033a04": "言若干過去所習名性現在欣樂名欲善惡業者",
    "X31n0606_001:0033a05": "七方便傳傳迭為善惡佛悉知是己等者佛以權",
    "X31n0606_001:0033a06": "智照諸性欲然後隨其所宜說九部經修多羅此",
    "X31n0606_001:0033a07": "云契經有通有別通則聖教之都名別則為十二",
    "X31n0606_001:0033a08": "部中直說法相者名修多羅伽陀此云孤起不重",
    "X31n0606_001:0033a09": "頌者是也本事者說本昔世界等事也本生者說",
    "X31n0606_001:0033a10": "本昔受生事也未曾有者佛現種種神力眾生怪",
    "X31n0606_001:0033a11": "未曾有也因緣者一切佛語緣起事神皆名因緣",
    "X31n0606_001:0033a12": "也譬喻者如云月隱重山舉扇喻之風息大虗動",
    "X31n0606_001:0033a13": "樹訓之祇夜此云重頌重頌上直說修多羅也優",
    "X31n0606_001:0033a14": "波提舍此云論議已上九部言昔施權為七方便",
    "X31n0606_001:0033a15": "人說也若十二部更有方廣無問自說授記。△二",
    "X31n0606_001:0033a16": "頌結施權意。",
    "X31n0606_001:0033a17": "鈍根樂小法貪著於生死於諸無量佛不行深玅道",
    "X31n0606_001:0033a18": "眾苦所惱亂為是說涅槃。",
    "X31n0606_001:0033a19": "前世根鈍今世無機不堪聞大故云不行深妙道",
    "X31n0606_001:0033a20": "前世貪著鄣重今世眾苦所惱唯可聞小故言為",
    "X31n0606_001:0033a21": "是說涅槃。△二頌顯實四初頌理一。",
    "X31n0606_001:0033a22": "我設是方便令得入佛慧未曾說汝等當得成佛道",
    "X31n0606_001:0033a23": "所以未曾說說時未至故今正是其時決定說大乘",
    "X31n0606_001:0033a24": "我此九部法隨順眾生說入大乘為本以故說是經。",
    "X31n0606_001:0033b01": "令得入佛慧頌上一大事因緣也決定說大乘總",
    "X31n0606_001:0033b02": "頌開示悟入佛知見也我此九部法或云小乘法",
    "X31n0606_001:0033b03": "大乘則有十二部小乘是灰斷教無如意珠身故",
    "X31n0606_001:0033b04": "無方廣無天鼓自然鳴故無無問而自說雖有授",
    "X31n0606_001:0033b05": "記以其少故故無授記此且從別為說通大為語",
    "X31n0606_001:0033b06": "大小俱有十二部部者類也亦謂十二分教此九",
    "X31n0606_001:0033b07": "部名在前已釋。△二頌人一。",
    "X31n0606_001:0033b08": "有佛子心淨柔軟亦利根無量諸佛所而行深妙道",
    "X31n0606_001:0033b09": "為此諸佛子說是大乘經我記如是人來世成佛道",
    "X31n0606_001:0033b10": "以深心念佛修持淨戒故此等聞得佛大喜充徧身",
    "X31n0606_001:0033b11": "佛知彼心行故為說大乘聲聞若菩薩聞我所說法",
    "X31n0606_001:0033b12": "乃至於一偈皆成佛無疑。",
    "X31n0606_001:0033b13": "頌上諸佛如來但教菩薩以明人一上直云云教",
    "X31n0606_001:0033b14": "化菩薩頌中廣出諸方便人皆成實人有佛子心",
    "X31n0606_001:0033b15": "淨即別教之人為此佛子說大乘經得記心喜即",
    "X31n0606_001:0033b16": "成圓教真實之人聲聞若菩薩者聲聞兼得緣覺",
    "X31n0606_001:0033b17": "若菩薩兼收六度及通教等菩薩皆成佛無疑即",
    "X31n0606_001:0033b18": "是七種方便無非佛子也。△三頌教一。",
    "X31n0606_001:0033b19": "十方佛土中唯有一乘法無二亦無三除佛方便說",
    "X31n0606_001:0033b20": "但以假名字引導於眾生說佛智慧故。",
    "X31n0606_001:0033b21": "頌上如來但一佛乘故為眾生說法無有餘乘若",
    "X31n0606_001:0033b22": "二若三若十方佛唯說一法即是教一假名引導",
    "X31n0606_001:0033b23": "即方便教牒假名三教顯佛慧一教其文分明無",
    "X31n0606_001:0033b24": "二者無通中半滿相對之二也無三者無三藏中",
    "X31n0606_001:0033c01": "之三也此皆假名引導眾生今唯一佛圓乘故云",
    "X31n0606_001:0033c02": "說佛智慧也。△四頌行一。",
    "X31n0606_001:0033c03": "諸佛出於世唯此一事實餘二則非真終不以小乘",
    "X31n0606_001:0033c04": "濟度於眾生佛自住大乘如其所得法定慧力莊嚴",
    "X31n0606_001:0033c05": "以此度眾生自證無上道大乘平等法若以小乘化",
    "X31n0606_001:0033c06": "乃至於一人我則墮慳貪此事為不可。",
    "X31n0606_001:0033c07": "頌上諸有所作常為一事事即是行終不以小乘",
    "X31n0606_001:0033c08": "等即是頌上常為一事之意也佛自住大乘等頌",
    "X31n0606_001:0033c09": "上唯以佛之知見示悟眾生後一行釋不以小乘",
    "X31n0606_001:0033c10": "度之意。△三頌勸信二初舉果勸信二初舉內心。",
    "X31n0606_001:0033c11": "若人信歸佛如來不欺誑亦無貪嫉意斷諸法中惡",
    "X31n0606_001:0033c12": "故佛於十方而獨無所畏。",
    "X31n0606_001:0033c13": "此明佛心清淨無明慳恡眾惡已斷淨心中說故",
    "X31n0606_001:0033c14": "是可信。△二舉外色。",
    "X31n0606_001:0033c15": "我以相嚴身光明照世間無量眾所尊為說實相印。",
    "X31n0606_001:0033c16": "身相炳著光色端嚴內無惑暗外有光明口無欺",
    "X31n0606_001:0033c17": "誑為眾所尊說大乘印則可信受。△二舉因勸信",
    "X31n0606_001:0033c18": "二初舉昔誓願。",
    "X31n0606_001:0033c19": "舍利弗當知我本立誓願欲令一切眾如我等無異。",
    "X31n0606_001:0033c20": "我昔誓願非但自誓菩提亦誓眾生同入佛慧今",
    "X31n0606_001:0033c21": "酬誓故說是亦可信也。△二明今願滿。",
    "X31n0606_001:0033c22": "如我昔所願今者已滿足化一切眾生皆令入佛道。",
    "X31n0606_001:0033c23": "今菩提既滿眾生亦入汝既自證佛慧亦驗我誓",
    "X31n0606_001:0033c24": "不虗問本誓既普今眾生尚多願云何滿答佛三",
    "X31n0606_001:0034a01": "世益物今明現在論願滿也。△四舉五濁四初總",
    "X31n0606_001:0034a02": "明五濁障大。",
    "X31n0606_001:0034a03": "若我遇眾生盡教以佛道無智者錯亂迷惑不受教。",
    "X31n0606_001:0034a04": "眾生受苦諸佛興悲悲苦相對故云相遇遇則盡",
    "X31n0606_001:0034a05": "令入於佛道故五濁不能障大無智不受故云障",
    "X31n0606_001:0034a06": "大也。△二別明五濁障三五初眾生濁。",
    "X31n0606_001:0034a07": "我知此眾生未曾修善本堅著於五欲癡愛故生惱",
    "X31n0606_001:0034a08": "以諸欲因緣墜墮三惡道輪回六趣中備受諸苦毒。",
    "X31n0606_001:0034a09": "善本者真如實相由不能於此種善根不感大也",
    "X31n0606_001:0034a10": "堅著於五欲即諸惡之本淨名云由癡有愛則我",
    "X31n0606_001:0034a11": "病生。△二命濁。",
    "X31n0606_001:0034a12": "受胎之微形世世常增長薄德少福人眾苦所逼迫。",
    "X31n0606_001:0034a13": "觀心釋者一念心起即為未來作業業即胎胎業",
    "X31n0606_001:0034a14": "無窮世世不斷即增長形即五陰陰亦名世壽命",
    "X31n0606_001:0034a15": "連持諸陰入世初從薄酪已至老死故名世世增",
    "X31n0606_001:0034a16": "長下二句明命濁相。△三見濁。",
    "X31n0606_001:0034a17": "入邪見稠林若有若無等依止此諸見具足六十二。",
    "X31n0606_001:0034a18": "五見交加如稠林密茂若有是常見若無是斷見",
    "X31n0606_001:0034a19": "因此二見生六十二如外道計我有四句色即是",
    "X31n0606_001:0034a20": "我離色是我色大我小我住色中我大色小色住",
    "X31n0606_001:0034a21": "我中四陰亦爾是為二十三世為六十并根本斷",
    "X31n0606_001:0034a22": "常二見為六十二也。△四煩惱濁。",
    "X31n0606_001:0034a23": "深著虗妄法堅受不可捨我慢自矜高諂曲心不實。",
    "X31n0606_001:0034a24": "△五劫濁。",
    "X31n0606_001:0034b01": "於千萬億劫不聞佛名字亦不聞正法如是人難度。",
    "X31n0606_001:0034b02": "長時無佛法即是劫濁又上來四濁聚在時中故",
    "X31n0606_001:0034b03": "故名劫濁如是人難度者五濁障故不信一乘則",
    "X31n0606_001:0034b04": "不可度也。△三為五濁故說小。",
    "X31n0606_001:0034b05": "是故舍利弗我為設方便說諸盡苦道示之以涅槃。",
    "X31n0606_001:0034b06": "為說三藏四諦也苦即苦諦苦必有因即集諦道",
    "X31n0606_001:0034b07": "即道諦涅槃即滅諦。△四為大說小。",
    "X31n0606_001:0034b08": "我雖說涅槃是亦非真滅諸法從本來常自寂滅相。",
    "X31n0606_001:0034b09": "佛子行道已來世得作佛。",
    "X31n0606_001:0034b10": "折三界妄盡滅色取空則非真滅若體達無明本",
    "X31n0606_001:0034b11": "無常寂即是真滅本無雖寂若不修道無由契會",
    "X31n0606_001:0034b12": "故言佛子行道已來世得作佛。△五頌不虗三初",
    "X31n0606_001:0034b13": "明釋迦先開三。",
    "X31n0606_001:0034b14": "我有方便力開示三乘法。",
    "X31n0606_001:0034b15": "△二明諸佛後顯實。",
    "X31n0606_001:0034b16": "一切諸世尊皆說一乘道。",
    "X31n0606_001:0034b17": "釋迦開三諸佛顯實此互現耳。△三正明不虗。",
    "X31n0606_001:0034b18": "今此諸大眾皆應除疑惑諸佛語無異唯一無二乘。",
    "X31n0606_001:0034b19": "前權後實誠言不虗諸佛道同勿生疑也。△二過",
    "X31n0606_001:0034b20": "去佛章二初頌開三。",
    "X31n0606_001:0034b21": "過去無數劫無量滅度佛百千萬億種其數不可量",
    "X31n0606_001:0034b22": "如是諸世尊種種緣譬喻無數方便力演說諸法相。",
    "X31n0606_001:0034b23": "△二頌顯一二初略頌上三一。",
    "X31n0606_001:0034b24": "是諸世尊等皆說一乘法化無量眾生令入於佛道。",
    "X31n0606_001:0034c01": "皆說一乘法是頌教一化無量眾生是頌人一令",
    "X31n0606_001:0034c02": "入於佛道是頌理一兼得行一。△二約五乘廣顯",
    "X31n0606_001:0034c03": "一二初總約五乘顯一。",
    "X31n0606_001:0034c04": "又諸大聖主知一切世間天人羣生類深心之所欲",
    "X31n0606_001:0034c05": "更以異方便助顯第一義。",
    "X31n0606_001:0034c06": "天人群生類此舉諸乘以明人一更以異方便是",
    "X31n0606_001:0034c07": "舉諸行以顯行一而兼得教一第一義即是理一",
    "X31n0606_001:0034c08": "若用圓妙正觀即是實相方便此不名為異若用",
    "X31n0606_001:0034c09": "七方便觀助顯第一義者名異方便。△二別約五",
    "X31n0606_001:0034c10": "乘顯一三初開菩薩乘。",
    "X31n0606_001:0034c11": "若有眾生類值諸過去佛若聞法布施或持戒忍辱",
    "X31n0606_001:0034c12": "精進禪智等種種修福德如是諸人等皆已成佛道。",
    "X31n0606_001:0034c13": "若作五乘釋但是六度菩薩乘若作七方便則兼",
    "X31n0606_001:0034c14": "得通別菩薩乘何者三教大乘皆行六度而運心",
    "X31n0606_001:0034c15": "有異相心行六度即三藏菩薩無相則通教非相",
    "X31n0606_001:0034c16": "無相次第行六度即別教菩薩今但列六度未知",
    "X31n0606_001:0034c17": "定判屬誰尋上文云更以異方便者非獨六度菩",
    "X31n0606_001:0034c18": "薩即三教菩薩方便也昔聞法皆已成教一昔六",
    "X31n0606_001:0034c19": "度行皆已成行一如是諸人等皆已成人一皆已",
    "X31n0606_001:0034c20": "成佛道皆已成理一。△二開二乘。",
    "X31n0606_001:0034c21": "諸佛滅度已若人善軟心如是諸眾生皆已成佛道。",
    "X31n0606_001:0034c22": "此開聲聞緣覺皆入一乘何以得知大品歎阿羅",
    "X31n0606_001:0034c23": "漢心調柔輭又淨名云住調伏心是賢聖行是以",
    "X31n0606_001:0034c24": "知之昔善輭心皆成行一諸眾生是人一成佛道",
    "X31n0606_001:0035a01": "是理一。△三開人天乘二初約天人小善成緣因",
    "X31n0606_001:0035a02": "種子顯實十初造塔明天乘。",
    "X31n0606_001:0035a03": "諸佛滅度已供養舍利者起萬億種塔金銀及頗梨",
    "X31n0606_001:0035a04": "硨磲與碼碯玫瑰瑠璃珠清淨廣嚴飾莊校於諸塔",
    "X31n0606_001:0035a05": "或有起石廟旃檀及沈水木樒并餘材甎瓦泥土等",
    "X31n0606_001:0035a06": "若於曠野中積土成佛廟。",
    "X31n0606_001:0035a07": "因時至心傾財捨寶果時任運自然受樂故是人",
    "X31n0606_001:0035a08": "天乘也木樒者長安有木名樒亦任造像金光明",
    "X31n0606_001:0035a09": "云以佛舍利如芥粟許置小塔中三十三天已有",
    "X31n0606_001:0035a10": "自然果報即其義也。△二戲沙作塔明人乘。",
    "X31n0606_001:0035a11": "乃至童子戲聚沙為佛塔如是諸人等皆已成佛道。",
    "X31n0606_001:0035a12": "童子戲沙作塔即是人業因時汎汎悠然作善果",
    "X31n0606_001:0035a13": "時作意勤求得樂故是人業。△三志心造像明天",
    "X31n0606_001:0035a14": "業。",
    "X31n0606_001:0035a15": "若人為佛故建立諸形像刻彫成眾相皆已成佛道",
    "X31n0606_001:0035a16": "或以七寶成鍮鉐赤白銅白鑞及鈆鍚鐵木及與泥",
    "X31n0606_001:0035a17": "或以膠膝布嚴飾作佛像如是諸人等皆已成佛道",
    "X31n0606_001:0035a18": "彩畫作佛像百福莊嚴相自作若使人皆已成佛道。",
    "X31n0606_001:0035a19": "優婆塞戒經不許用膠得失意罪而此經用者古",
    "X31n0606_001:0035a20": "師云外國用樹膠耳妙樂云造像功德經言造像",
    "X31n0606_001:0035a21": "功德有十一種一世世眼目清淨二者生處無惡",
    "X31n0606_001:0035a22": "三者常生貴家四者身如紫磨金色五者珍玩豐",
    "X31n0606_001:0035a23": "饒六者生賢善家七者生得為王八者作金輪王",
    "X31n0606_001:0035a24": "九者生於梵天壽命一劫十者不墮惡道十一者",
    "X31n0606_001:0035b01": "後生還能敬重三寶又云若人臨命終時發言造",
    "X31n0606_001:0035b02": "像乃至大如麥&#;能除三世八十億劫生死之罪。",
    "X31n0606_001:0035b03": "△四戲畫佛明人業。",
    "X31n0606_001:0035b04": "乃至童子戲若艸木及筆或以指爪甲而畫作佛像。",
    "X31n0606_001:0035b05": "△五結成顯實。",
    "X31n0606_001:0035b06": "如是諸人等漸漸積功德具足大悲心皆已成佛道",
    "X31n0606_001:0035b07": "但化諸菩薩度脫無量眾。",
    "X31n0606_001:0035b08": "諸人等皆成人一漸漸積功德具足大悲心即成",
    "X31n0606_001:0035b09": "行一佛道即成理一既已成佛復能化他但化菩",
    "X31n0606_001:0035b10": "薩即是教一。△六約諸塵供明天業。",
    "X31n0606_001:0035b11": "若人於塔廟寶像及畫像以華香幡葢敬心而供養",
    "X31n0606_001:0035b12": "若使人作樂繫鼓吹角貝簫笛琴箜篌琵琶鐃銅鈸",
    "X31n0606_001:0035b13": "如是眾妙音盡持以供養或以歡喜心歌唄頌佛德",
    "X31n0606_001:0035b14": "乃至一小音皆已成佛道。",
    "X31n0606_001:0035b15": "貝大螺也唄者或云唄匿此云讚頌。△七約散心",
    "X31n0606_001:0035b16": "用塵供明人業。",
    "X31n0606_001:0035b17": "若人散亂心乃至以一華供養於畫像漸見無數佛。",
    "X31n0606_001:0035b18": "賢愚經有長者生一男天雨眾華名天華由前世",
    "X31n0606_001:0035b19": "以艸華散僧故出家證羅漢果。△八約身業供明",
    "X31n0606_001:0035b20": "天人業。",
    "X31n0606_001:0035b21": "或有人禮拜或復但合掌乃至舉一手或復小低頭。",
    "X31n0606_001:0035b22": "五體投地是上禮即天業合掌低頭是中禮是人",
    "X31n0606_001:0035b23": "業。△九結成供養者顯實。",
    "X31n0606_001:0035b24": "以此供養像漸見無量佛自成無上道廣度無數眾",
    "X31n0606_001:0035c01": "入無餘涅槃如薪盡火滅。",
    "X31n0606_001:0035c02": "非但自入佛道亦能化度眾生入涅槃子果縛盡",
    "X31n0606_001:0035c03": "名曰無餘機薪既盡應火云亡故云薪盡火滅也。",
    "X31n0606_001:0035c04": "△十約口業供明人業。",
    "X31n0606_001:0035c05": "若人散亂心入於塔廟中一稱南無佛皆已成佛道。",
    "X31n0606_001:0035c06": "南無或云那謨或云南摩此翻歸命或翻度我大",
    "X31n0606_001:0035c07": "品云佛言若有一人稱南無佛乃至畢苦其福不",
    "X31n0606_001:0035c08": "盡。△二約了因種子明顯實。",
    "X31n0606_001:0035c09": "於諸過去佛現在或滅後若有聞是法皆已成佛道。",
    "X31n0606_001:0035c10": "例上皆具相無相非相無相至心散心等五乘種",
    "X31n0606_001:0035c11": "子今皆開入一實至心聞一句是天業散心聞一",
    "X31n0606_001:0035c12": "句是人業問何意約過去佛門廣明五乘皆入實",
    "X31n0606_001:0035c13": "耶答三世佛皆有開權但未來未起現在始行於",
    "X31n0606_001:0035c14": "證義弱過去開權已久受化之人皆成四一並於",
    "X31n0606_001:0035c15": "十方施權顯實證義事強構之虗言不如驗之以",
    "X31n0606_001:0035c16": "實故於過去佛廣說五乘也。△三頌未來佛章二",
    "X31n0606_001:0035c17": "初頌開三。",
    "X31n0606_001:0035c18": "未來諸世尊其數無有量是諸如來等亦方便說法",
    "X31n0606_001:0035c19": "一切諸如來以無量方便。",
    "X31n0606_001:0035c20": "△二頌顯一四初頌人一。",
    "X31n0606_001:0035c21": "度脫諸眾生入佛無漏智若有聞法者無一不成佛。",
    "X31n0606_001:0035c22": "△二頌行一。",
    "X31n0606_001:0035c23": "諸佛本誓願我所行佛道普欲令眾生亦同得此道。",
    "X31n0606_001:0035c24": "△三頌教一。",
    "X31n0606_001:0036a01": "未來世諸佛雖說百千億無數諸法門其實為一乘",
    "X31n0606_001:0036a02": "諸佛兩足尊知法常無性佛種從緣起是故說一乘。",
    "X31n0606_001:0036a03": "知法常無性者謂實相常住無自性乃至無因性",
    "X31n0606_001:0036a04": "無性亦無性是名無性佛種從緣起者中道無性",
    "X31n0606_001:0036a05": "即是佛種迷此理者由無明為緣則有眾生起解",
    "X31n0606_001:0036a06": "此理者由教行為緣則有正覺起欲起佛種須一",
    "X31n0606_001:0036a07": "乘教此為頌教一也。△四頌理一。",
    "X31n0606_001:0036a08": "是法住法位世間相常住於道場知已導師方便說。",
    "X31n0606_001:0036a09": "是法住法位者眾生正覺一如無二悉不出如皆",
    "X31n0606_001:0036a10": "如法為位世間相常住者出世正覺以如為位亦",
    "X31n0606_001:0036a11": "以如為相眾生亦然世間相既常住豈非理一又",
    "X31n0606_001:0036a12": "釋世間者即是陰界入也常住者即是正因也然",
    "X31n0606_001:0036a13": "此正因不即六法緣了不離六法正因常故緣了",
    "X31n0606_001:0036a14": "亦常故言世間相常住也於道場知已者此舉果",
    "X31n0606_001:0036a15": "而釋成開顯道場朗然其理久暢物情鄣重方便",
    "X31n0606_001:0036a16": "施三。△四頌現在佛章三初標施化意。",
    "X31n0606_001:0036a17": "天人所供養現在十方佛其數如恒沙出現於世間",
    "X31n0606_001:0036a18": "安穩眾生故亦說如是法。",
    "X31n0606_001:0036a19": "即是施化之意正為安穩眾生也。△二頌顯實。",
    "X31n0606_001:0036a20": "知第一寂滅以方便力故雖示種種道其實為佛乘。",
    "X31n0606_001:0036a21": "第一寂滅即頌理一實為佛乘或頌教一或頌行",
    "X31n0606_001:0036a22": "一。△三頌開權。",
    "X31n0606_001:0036a23": "知眾生諸行深心之所念過去所習業欲性精進力",
    "X31n0606_001:0036a24": "及諸根利鈍以種種因緣譬喻亦言辭隨應方便說。",
    "X31n0606_001:0036b01": "△二頌釋迦章二初略頌上權實為下總譬作本",
    "X31n0606_001:0036b02": "二初頌顯實。",
    "X31n0606_001:0036b03": "今我亦如是安穩眾生故以種種法門宣示於佛道。",
    "X31n0606_001:0036b04": "今我亦如是者我即釋迦一化之主同以一實教",
    "X31n0606_001:0036b05": "化眾生故言如是為下長者譬為本安穩者即大",
    "X31n0606_001:0036b06": "涅槃常樂住處此處寂靜無五濁障故名安穩安",
    "X31n0606_001:0036b07": "對不安謂三界有五濁障名不安穩即為下火宅",
    "X31n0606_001:0036b08": "譬作本眾生即是五道受化之徒為下五百人譬",
    "X31n0606_001:0036b09": "作本種種法門即對不種種為下唯有一門譬作",
    "X31n0606_001:0036b10": "本。△二頌開權。",
    "X31n0606_001:0036b11": "我以智慧力知眾生性欲方便說諸法皆令得歡喜。",
    "X31n0606_001:0036b12": "智慧力者即權智力也知眾生性欲者即是五道",
    "X31n0606_001:0036b13": "根性有三乘差別為下三十子譬作本諸法即三",
    "X31n0606_001:0036b14": "乘法也知者鑑小機也方便說者正施權也皆令",
    "X31n0606_001:0036b15": "得歡喜者隨宜稱機也二偈雖略收佛一化開權",
    "X31n0606_001:0036b16": "顯實原始要終罄無不盡故稱略頌為下總譬本",
    "X31n0606_001:0036b17": "也。△二廣頌上六義為下別譬作本六初頌上五",
    "X31n0606_001:0036b18": "濁二頌施化方便三頌顯實四頌歎法希有五頌",
    "X31n0606_001:0036b19": "上不虗六頌上敦信初文又三初明佛能見眼。",
    "X31n0606_001:0036b20": "舍利弗當知我以佛眼觀。",
    "X31n0606_001:0036b21": "佛眼觀見為下長者能見譬作本明佛在法身地",
    "X31n0606_001:0036b22": "以常寂佛眼鑑羣機若根利濁輕則以盧舍那像",
    "X31n0606_001:0036b23": "說一乘法若根鈍濁重則脫瓔珞以老比丘像驚",
    "X31n0606_001:0036b24": "入火宅方便開三祗是于時鑑機故言我以佛眼",
    "X31n0606_001:0036c01": "觀見。△二明所見五濁五初眾生濁。",
    "X31n0606_001:0036c02": "見六道眾生貧窮無福慧。",
    "X31n0606_001:0036c03": "妙樂云貧故由無福癡故由無慧貧癡眾生聚在",
    "X31n0606_001:0036c04": "一處故名眾生濁。△二命濁。",
    "X31n0606_001:0036c05": "入生死險道相續苦不斷。",
    "X31n0606_001:0036c06": "玅樂云於生死中又加險道險道之中命易斷故",
    "X31n0606_001:0036c07": "即短壽處而猶相續為命濁也。△三煩惱濁。",
    "X31n0606_001:0036c08": "深著於五欲如犛牛愛尾以貪愛自蔽盲瞑無所見。",
    "X31n0606_001:0036c09": "犛牛者獸如牛而尾長牛愛其尾就身護尾人貪",
    "X31n0606_001:0036c10": "其尾殺為旌旄譬人貪五欲而害其身亦若是也。",
    "X31n0606_001:0036c11": "△四頌劫濁。",
    "X31n0606_001:0036c12": "不求大勢佛及與斷苦法。",
    "X31n0606_001:0036c13": "玅樂云劫中無佛故名為濁四濁生此亦無所求",
    "X31n0606_001:0036c14": "劫若有佛雖濁能破故經云唯我一人能為救護。",
    "X31n0606_001:0036c15": "△五頌見濁。",
    "X31n0606_001:0036c16": "深入諸邪見以苦欲捨苦。",
    "X31n0606_001:0036c17": "諸見是受受即是苦行此苦因欲望捨苦豈可得",
    "X31n0606_001:0036c18": "耶妙樂云六十二多故名為諸由此見故則有三",
    "X31n0606_001:0036c19": "受故云見即是受三受皆苦以此苦受欲捨苦者",
    "X31n0606_001:0036c20": "無有此處。△三明起大悲應赴。",
    "X31n0606_001:0036c21": "為是眾生故而起大悲心。",
    "X31n0606_001:0036c22": "前舉能見次明所見今明大悲熏心應入三界施",
    "X31n0606_001:0036c23": "設方便引趣佛慧故也。△二頌施化方便二初念",
    "X31n0606_001:0036c24": "用大乘擬宜不得三初明用大擬宜。",
    "X31n0606_001:0037a01": "我始坐道場觀樹亦經行於三七日中思惟如是事",
    "X31n0606_001:0037a02": "我所得智慧微玅最第一。",
    "X31n0606_001:0037a03": "始坐道場者至理無時假時化物為化之初故言",
    "X31n0606_001:0037a04": "始也約事釋者初在此處修治得道故云道場坐",
    "X31n0606_001:0037a05": "此樹下得三菩提故名道樹觀心釋者樹即十二",
    "X31n0606_001:0037a06": "因緣大樹深觀緣起自成菩提欲以無漏法林樹",
    "X31n0606_001:0037a07": "蔭葢眾生故言觀樹經行者大乘三十七品是行",
    "X31n0606_001:0037a08": "道法自以道品履一切地得成佛道欲以此法化",
    "X31n0606_001:0037a09": "度眾生是故起行也三七日者過去因果經云佛",
    "X31n0606_001:0037a10": "成道初一七思惟我法微妙無能受者二七思惟",
    "X31n0606_001:0037a11": "眾生上中下根三七思惟誰應先聞即趣波羅柰",
    "X31n0606_001:0037a12": "為五人說四諦等且以三乘而為三根此就小乘",
    "X31n0606_001:0037a13": "釋也今明佛在法身之地寂而常照恒以佛眼洞",
    "X31n0606_001:0037a14": "覽無遺豈始至道場淹留三七方思此事言三七",
    "X31n0606_001:0037a15": "者明有所表也若通途約大乘釋者初七思惟欲",
    "X31n0606_001:0037a16": "說圓教次七思惟欲說別教後七思惟欲說通教",
    "X31n0606_001:0037a17": "皆無機不得是故息大說三藏三乘為方便之化",
    "X31n0606_001:0037a18": "也。△二明眾生無機三初明障重。",
    "X31n0606_001:0037a19": "眾生諸根鈍著樂癡所盲。",
    "X31n0606_001:0037a20": "△二明不堪聞。",
    "X31n0606_001:0037a21": "如斯之等類云何而可度。",
    "X31n0606_001:0037a22": "△三明諸天請。",
    "X31n0606_001:0037a23": "爾時諸梵王及諸天帝釋護世四天王及大自在天",
    "X31n0606_001:0037a24": "并餘諸天眾眷屬百千萬恭敬合掌禮請我轉法",
    "X31n0606_001:0037b01": "輪。",
    "X31n0606_001:0037b02": "諸梵雖請說大佛知無機所以不說妙樂云問何",
    "X31n0606_001:0037b03": "得知梵王請大答據佛酬云若但讚佛乘等故知",
    "X31n0606_001:0037b04": "是請大也若據一四天下只一梵王為三界天主",
    "X31n0606_001:0037b05": "今云諸梵王者如來統御大千世界有百億四天",
    "X31n0606_001:0037b06": "下則有百億梵王又禪禪各一梵王故云諸也若",
    "X31n0606_001:0037b07": "論請法正在初禪三界天主也。△三明念欲息化",
    "X31n0606_001:0037b08": "二初無機。",
    "X31n0606_001:0037b09": "我即自思惟若但讚佛乘眾生沒在苦不能信是法",
    "X31n0606_001:0037b10": "破法不信故墜於三惡道。",
    "X31n0606_001:0037b11": "明無機強說聞則有損。△二息化。",
    "X31n0606_001:0037b12": "我寧不說法疾入於涅槃。",
    "X31n0606_001:0037b13": "說則有損滅但無益故此思惟為下施權之張本",
    "X31n0606_001:0037b14": "也。△二念同諸佛用三乘化稱宜二初正明化得",
    "X31n0606_001:0037b15": "四初明三乘機宜。",
    "X31n0606_001:0037b16": "尋念過去佛所行方便力我今所得道亦應說三乘。",
    "X31n0606_001:0037b17": "尋念者仍念彼雖無大機不容永捨要以方便而",
    "X31n0606_001:0037b18": "誘濟之非都不知開三欲引同諸佛故云尋念。△",
    "X31n0606_001:0037b19": "二明有小機二初明諸佛歎五初釋迦自敘諸佛",
    "X31n0606_001:0037b20": "現。",
    "X31n0606_001:0037b21": "作是思惟時十方佛皆現梵音慰喻我。",
    "X31n0606_001:0037b22": "佛現者由念佛方便力故現現由擬法會機二義",
    "X31n0606_001:0037b23": "故佛現也。△二諸佛正歎釋迦能隱實現權。",
    "X31n0606_001:0037b24": "善哉釋迦文第一之導師得是無上法隨諸一切佛",
    "X31n0606_001:0037c01": "而用方便力。",
    "X31n0606_001:0037c02": "上欲大化於彼無機故諸佛不歎今欲說小曲會",
    "X31n0606_001:0037c03": "根緣則始終得度所以佛歎善哉為一施三引入",
    "X31n0606_001:0037c04": "佛慧即是第一導師得是無上法者即是得實智",
    "X31n0606_001:0037c05": "微妙第一也而用方便力者隨諸一切佛隱實用",
    "X31n0606_001:0037c06": "權也。△三明諸佛亦隱實用權。",
    "X31n0606_001:0037c07": "我等亦皆得最妙第一法為諸眾生類分別說三乘。",
    "X31n0606_001:0037c08": "△四雙釋二義。",
    "X31n0606_001:0037c09": "少智樂小法不自信作佛是故以方便分別說諸果。",
    "X31n0606_001:0037c10": "為眾生少智不堪聞大所以隱實而復樂小所以",
    "X31n0606_001:0037c11": "施權。△五雙結二我。",
    "X31n0606_001:0037c12": "雖復說三乘但為教菩薩。",
    "X31n0606_001:0037c13": "雖復說三但為顯實。△二明釋迦酬順二初發言",
    "X31n0606_001:0037c14": "酬順。",
    "X31n0606_001:0037c15": "舍利弗當知我聞聖師子深淨微妙音喜稱南無佛。",
    "X31n0606_001:0037c16": "既聞諸佛稱歎即對曰南無南無此云敬從若翻",
    "X31n0606_001:0037c17": "度我等非此意也二念順物機。",
    "X31n0606_001:0037c18": "復作如是念我出濁惡世如諸佛所說我亦隨順行。",
    "X31n0606_001:0037c19": "△三明施化小。",
    "X31n0606_001:0037c20": "思惟是事已即趣波羅奈諸法寂滅相不可以言宣",
    "X31n0606_001:0037c21": "以方便力故為五比丘說。",
    "X31n0606_001:0037c22": "諸法寂滅相不可以言宣即是前說中道無性佛",
    "X31n0606_001:0037c23": "種之理此理非數又不可說今以方便作三乘說",
    "X31n0606_001:0037c24": "又非生非滅而以方便作生滅說又偏真之理亦",
    "X31n0606_001:0038a01": "不可說以方便作四門說初為五人說無常有門",
    "X31n0606_001:0038a02": "也。△四明受行悟入。",
    "X31n0606_001:0038a03": "是名轉法輪便有涅槃音及以阿羅漢法僧差別名。",
    "X31n0606_001:0038a04": "轉佛心中化他之法度入他心名轉法輪陳如初",
    "X31n0606_001:0038a05": "得見諦即斷見惑分證滅諦亦是分得有餘涅槃",
    "X31n0606_001:0038a06": "涅槃之音起自於此由此得成無學便有羅漢之",
    "X31n0606_001:0038a07": "名能說三乘者名佛所說三乘即法見諦羅漢等",
    "X31n0606_001:0038a08": "名僧三寶於是現世間。△二釋疑念。",
    "X31n0606_001:0038a09": "從久遠劫來讚示涅槃法生死苦永盡我常如是說。",
    "X31n0606_001:0038a10": "恐疑師云佛初末能鑑機尋念諸佛始知根性即",
    "X31n0606_001:0038a11": "釋云非我不知用於方便特欲引同故念諸佛非",
    "X31n0606_001:0038a12": "始念方知從久遠劫來見其樂小已為讚示令盡",
    "X31n0606_001:0038a13": "眾苦所以聞小即得解脫也恐疑弟子云云何眾",
    "X31n0606_001:0038a14": "生一世暫聞即證羅漢即釋云從久遠劫來為其",
    "X31n0606_001:0038a15": "讚示稱於本習故速得道。△三頌顯實四初頌人",
    "X31n0606_001:0038a16": "一。",
    "X31n0606_001:0038a17": "舍利弗當知我見佛子等志求佛道者無量千萬億",
    "X31n0606_001:0038a18": "咸以恭敬心皆來至佛所曾從諸佛聞方便所說法。",
    "X31n0606_001:0038a19": "此二行頌人一三乘行人皆是佛子故也又此二",
    "X31n0606_001:0038a20": "行亦名大乘機發亦云索果明由機發故索果志",
    "X31n0606_001:0038a21": "求佛道者即是索大非求小果索有三意一大機",
    "X31n0606_001:0038a22": "有感果之義機中論索二情中密求為得為不得",
    "X31n0606_001:0038a23": "即此意也三發言索即是殷勤三請也咸以二句",
    "X31n0606_001:0038a24": "大機感佛各到佛所曾從二句此中初味調伏受",
    "X31n0606_001:0038b01": "行三藏六度通別等三教方便由此調熟故使障",
    "X31n0606_001:0038b02": "除機發而求大也。△二頌理一。",
    "X31n0606_001:0038b03": "我即作是念如來所以出為說佛慧故今正是其時。",
    "X31n0606_001:0038b04": "此一行頌理一故云為說佛慧即上種智佛知見",
    "X31n0606_001:0038b05": "也又從此至下今我喜無畏二行一句亦名佛歡",
    "X31n0606_001:0038b06": "喜眾生得大乘益故佛為佛慧故出昔障重無機",
    "X31n0606_001:0038b07": "不得說佛慧今機發正是說時故云今正是其時",
    "X31n0606_001:0038b08": "今聞說必信解不畏謗大墮惡故云喜無畏也。△",
    "X31n0606_001:0038b09": "三教一。",
    "X31n0606_001:0038b10": "舍利弗當知鈍根小智人著相憍慢者不能信是法",
    "X31n0606_001:0038b11": "今我喜無畏於諸菩薩中正直捨方便但說無上道。",
    "X31n0606_001:0038b12": "此二行頌教一故云但說無上道於下三句亦名",
    "X31n0606_001:0038b13": "正顯實也五乘是曲而非直通別偏傍而非正今",
    "X31n0606_001:0038b14": "皆捨彼偏曲但說正直一道也。△四行一。",
    "X31n0606_001:0038b15": "菩薩聞是法疑網皆已除千二百羅漢悉亦當作佛。",
    "X31n0606_001:0038b16": "此一行頌行一故云悉亦當作佛又此一行亦名",
    "X31n0606_001:0038b17": "受行悟入六度通教二菩薩初聞略說動舊執致",
    "X31n0606_001:0038b18": "新疑今悉已除非獨菩薩二乘亦爾而云聲聞皆",
    "X31n0606_001:0038b19": "當作佛者昔教不說二乘作佛今與授記授記豈",
    "X31n0606_001:0038b20": "獨二乘除疑豈獨菩薩互存則兩備。△四頌歎法",
    "X31n0606_001:0038b21": "希有二初頌上如是妙法。",
    "X31n0606_001:0038b22": "如三世諸佛說法之儀式我今亦如是說無分別法。",
    "X31n0606_001:0038b23": "如三世者引同諸佛用權也良以權是引物之儀",
    "X31n0606_001:0038b24": "式也說無分別法者引同諸佛顯實也實則言語",
    "X31n0606_001:0038c01": "道斷豈存儀式又權實本無分別為鈍根小智分",
    "X31n0606_001:0038c02": "別權實今還悟入一三不二知佛說三一無分別",
    "X31n0606_001:0038c03": "也諸佛皆爾何獨或耶。△二頌上時乃說之五初",
    "X31n0606_001:0038c04": "舉人難遇。",
    "X31n0606_001:0038c05": "諸佛興出世懸遠值遇難。",
    "X31n0606_001:0038c06": "久久懸遠時有佛出此舉人難。△二舉法難說。",
    "X31n0606_001:0038c07": "正使出于世說是法復難。",
    "X31n0606_001:0038c08": "如今佛出世四十餘年始顯真實也。△三舉聞法",
    "X31n0606_001:0038c09": "難。",
    "X31n0606_001:0038c10": "無量無數劫聞是法亦難。",
    "X31n0606_001:0038c11": "如五千之流梵音盈耳起席而去聞豈不難乎。△",
    "X31n0606_001:0038c12": "四舉信受難。",
    "X31n0606_001:0038c13": "能聽是法者斯人亦復難。",
    "X31n0606_001:0038c14": "眾中唯身子前達中下之機雖聽猶未能了。△五",
    "X31n0606_001:0038c15": "舉華譬四難。",
    "X31n0606_001:0038c16": "譬如優曇華一切皆愛樂天人所希有時時乃一出",
    "X31n0606_001:0038c17": "聞法歡喜讚乃至發一言則為已供養一切三世佛",
    "X31n0606_001:0038c18": "是人甚希有過於優曇華。",
    "X31n0606_001:0038c19": "曇華一喻譬上四難今但合聞者難餘例可解。△",
    "X31n0606_001:0038c20": "五頌上不虗二初勿於可信人生疑。",
    "X31n0606_001:0038c21": "汝等勿有疑我為諸法王普告諸大眾但以一乘道",
    "X31n0606_001:0038c22": "教化諸菩薩無聲聞弟子。",
    "X31n0606_001:0038c23": "法王者夫為人王言則不二佛為法王豈容虗說",
    "X31n0606_001:0038c24": "夫方便可是權假真實寧應是妄聞法王說法勿",
    "X31n0606_001:0039a01": "生疑也。△二勿於可信法起疑。",
    "X31n0606_001:0039a02": "汝等舍利弗聲聞及菩薩當知是妙法諸佛之祕要。",
    "X31n0606_001:0039a03": "四十餘年蘊在佛心他無知者名為秘一乘直道",
    "X31n0606_001:0039a04": "總攝萬途故言要也。△六頌上揀眾敦信二初頌",
    "X31n0606_001:0039a05": "揀眾三初揀非弟子。",
    "X31n0606_001:0039a06": "以五濁惡世但樂著諸欲如是等眾生終不求佛道。",
    "X31n0606_001:0039a07": "若樂諸欲是行魔業故須揀之上文著涅槃尚非",
    "X31n0606_001:0039a08": "佛弟子此文著生死那是佛弟子互揀非耳終不",
    "X31n0606_001:0039a09": "求佛道者頌上揀增上慢上慢者未得上法謂得",
    "X31n0606_001:0039a10": "上法是故其人不求佛道也。△二佛滅後解義者",
    "X31n0606_001:0039a11": "難得。",
    "X31n0606_001:0039a12": "當來世惡人聞佛說一乘迷惑不信受破法墮惡道。",
    "X31n0606_001:0039a13": "當來世惡人者頌佛滅後解義其人難得。△三若",
    "X31n0606_001:0039a14": "遇餘佛決了。",
    "X31n0606_001:0039a15": "有慚愧清淨志求佛道者當為如是等廣讚一乘道。",
    "X31n0606_001:0039a16": "△二頌敦信二初敦信權。",
    "X31n0606_001:0039a17": "舍利弗當知諸佛法如是以萬億方便隨宜而說法",
    "X31n0606_001:0039a18": "其不習學者不能曉了此。",
    "X31n0606_001:0039a19": "△二敦信實。",
    "X31n0606_001:0039a20": "汝等既已知諸佛世之師隨宜方便事無復諸疑惑",
    "X31n0606_001:0039a21": "心生大歡喜自知當作佛。",
    "X31n0606_001:0039a22": "方便施權正為於實權實無疑自知作佛。",
    "X31n0606_001:0039a24": "法華經科註卷第一"
}