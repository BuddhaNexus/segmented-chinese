{
    "X37n0660_011:0116a21": "涅槃經疏私記卷第十一",
    "X37n0660_011:0116a23": "○釋師子吼品",
    "X37n0660_011:0116a24": "不一向然者。他人意謂單於能聞非無此意。今由問",
    "X37n0660_011:0116b01": "故即有能答。二義相成。故云不一向也。",
    "X37n0660_011:0116b02": "足滿三年則能哮吼者。謂師子子成師子王譬菩薩",
    "X37n0660_011:0116b03": "說法。與佛相似。故云吼也。哮字孝音。",
    "X37n0660_011:0116b04": "能吼無量師子吼者。即能說偏圓頓漸一切法門",
    "X37n0660_011:0116b05": "也。",
    "X37n0660_011:0116b06": "二種雙明者。謂佛菩薩各具二義說無差別。古人何",
    "X37n0660_011:0116b07": "獨單據能問也。",
    "X37n0660_011:0116b08": "廣能兼略者。經文廣辨。能兼略題故也。",
    "X37n0660_011:0116b09": "吼通兩處者。佛及菩薩皆能問能答得名也。",
    "X37n0660_011:0116b10": "又師[阜-十]邊安帀者。即六書中會意字謂其事已。而名",
    "X37n0660_011:0116b11": "之為師。自行化他一切皆滿也。[阜-十]字(已音學)。",
    "X37n0660_011:0116b12": "又師字訓帥帥師也者。帥字(卒音)說文云。佩巾曰率即",
    "X37n0660_011:0116b13": "是率化之主。五旅曰師師即眾也。旅謂軍名也。",
    "X37n0660_011:0116b14": "通有六位(云云)者。即是六即之位。一切眾生即理性",
    "X37n0660_011:0116b15": "師子從於名字。乃至分真究竟位。即是如師子王。決",
    "X37n0660_011:0116b16": "定說於佛性也。",
    "X37n0660_011:0116b17": "口密通六此是世界者。謂通自通他。師第為六不同。",
    "X37n0660_011:0116b18": "故云世界悉也。",
    "X37n0660_011:0116b19": "單約子者此從為人者。即是菩薩能問佛性。能生自",
    "X37n0660_011:0116b20": "他之善故也。",
    "X37n0660_011:0116b21": "單約吼此從對治者。吼者決定說於佛性。能破前方",
    "X37n0660_011:0116b22": "便教中不決定說也。",
    "X37n0660_011:0116b23": "單約師者從第一義者。佛法為師。即是佛性中道。故",
    "X37n0660_011:0116b24": "名第一義也。",
    "X37n0660_011:0116c01": "故題具多意者。略斥他人單論能問今家。故以師弟",
    "X37n0660_011:0116c02": "各具六意四悉不同。大小法門無不攝盡也。",
    "X37n0660_011:0116c03": "若是入證入證則無說者。意斥他人。此是菩薩問於",
    "X37n0660_011:0116c04": "佛性正當於說云何言說。故云無說也。",
    "X37n0660_011:0116c05": "安樂性問為是誰問者。前迦葉問。既以答竟不令此",
    "X37n0660_011:0116c06": "中更答也。",
    "X37n0660_011:0116c07": "諸說乖各者。此是師子吼問如來答。故問者乖各義",
    "X37n0660_011:0116c08": "不相關。故云皆不用也。",
    "X37n0660_011:0116c09": "前章皆稱涅槃者。謂前之三章也。",
    "X37n0660_011:0116c10": "涅槃只是佛性佛性只是涅槃者。佛性約因涅槃。是",
    "X37n0660_011:0116c11": "果能從因至果。性通因果故也。",
    "X37n0660_011:0116c12": "總攝於別者。佛性名別今從總說。故云涅槃義也。",
    "X37n0660_011:0116c13": "由佛性故中當通達者。此約四文次第生起。佛性為",
    "X37n0660_011:0116c14": "本。從本起行得中道。名中字者聲呼。達者通也。",
    "X37n0660_011:0116c15": "不識故縛者。未見佛性名為不識。若見佛性名之為",
    "X37n0660_011:0116c16": "解。解由於修故也。",
    "X37n0660_011:0116c17": "經云一切大眾諸善男子者。如來通告機在師子菩",
    "X37n0660_011:0116c18": "薩能問諸法也。",
    "X37n0660_011:0116c19": "有乘無乘是舉了因者。經中諸法相從而說。如有實",
    "X37n0660_011:0116c20": "無實。只取於實。有乘無乘只取於乘。乘者能從此之",
    "X37n0660_011:0116c21": "彼。即是了因也。",
    "X37n0660_011:0116c22": "萬善一乘皆屬了因者。萬善是緣因云何言了。今明",
    "X37n0660_011:0116c23": "以了緣。了緣能資了。若從善說即為緣。因一切諸法",
    "X37n0660_011:0116c24": "皆須能了因資於正也。",
    "X37n0660_011:0117a01": "有性無性是舉果性果果性者。今皆一邊菩提為果",
    "X37n0660_011:0117a02": "性。涅槃為果果也。",
    "X37n0660_011:0117a03": "舉正因性者。始自阿鼻。終乎等覺。皆名眾生。皆有正",
    "X37n0660_011:0117a04": "因之性也。",
    "X37n0660_011:0117a05": "有有無有乃至有真舉境界性者。有即二十五有生",
    "X37n0660_011:0117a06": "處。有真即是真諦之善。善惡五陰以為境界性也。",
    "X37n0660_011:0117a07": "境又生智者。謂智能緣境。境發於智。名之為生。是所",
    "X37n0660_011:0117a08": "觀境為境界也。",
    "X37n0660_011:0117a09": "業非照惱是善惡業者。謂業為煩惱所潤。名之為業。",
    "X37n0660_011:0117a10": "潤業成報。故云業果也。",
    "X37n0660_011:0117a11": "上兩句明出世因果者。如經有因無因等也。",
    "X37n0660_011:0117a12": "下三句明世間因果者。謂有作無作等三句也。",
    "X37n0660_011:0117a13": "有佛即世諦者。謂佛出世同於五濁。名為世諦也。",
    "X37n0660_011:0117a14": "無佛即真諦者。謂但有名字。名字即空。名為真諦也。",
    "X37n0660_011:0117a15": "復次依三寶下乃至何義故名佛性者。正當問佛性",
    "X37n0660_011:0117a16": "義。今採取下文釋成諸法也。",
    "X37n0660_011:0117a17": "佛有十八條勸菩薩者。謂三寶為三。四諦為四。實諦",
    "X37n0660_011:0117a18": "為一。四德為四。五佛性為五。因果為一。故云十八條",
    "X37n0660_011:0117a19": "也。",
    "X37n0660_011:0117a20": "起六種問同異若此者。略斥他釋。不見此文六種之",
    "X37n0660_011:0117a21": "意六種如前對。對所意問佛性名之為同。六種之別",
    "X37n0660_011:0117a22": "名之為異也。",
    "X37n0660_011:0117a23": "故佛別勸而設總問者。佛舉六種。十八不同名之為",
    "X37n0660_011:0117a24": "別。專問佛性之義名之為總。總中含別。故云深得佛",
    "X37n0660_011:0117b01": "旨也。",
    "X37n0660_011:0117b02": "敦勸者。如經。舉眾不能來問。唯汝能問。即是敦逼之",
    "X37n0660_011:0117b03": "辭也。",
    "X37n0660_011:0117b04": "令眾得益者。謂生善見性四悉之益。",
    "X37n0660_011:0117b05": "亦為檢字者。謂三業恭謹以檢為勝也。",
    "X37n0660_011:0117b06": "次正發言者。如經。白佛言三字由是經家敘意。今借",
    "X37n0660_011:0117b07": "成句故屬下文耳。",
    "X37n0660_011:0117b08": "初勸供養者。由此有過現之德。於大眾中作決定說。",
    "X37n0660_011:0117b09": "故以勸也。",
    "X37n0660_011:0117b10": "經云今於我前欲師子吼者。師子吼者名決定說。即",
    "X37n0660_011:0117b11": "是定能問於佛性之義故也。",
    "X37n0660_011:0117b12": "經云如師王者。所說如王與佛相似故也。",
    "X37n0660_011:0117b13": "身即六度者。謂無作滿足。即是法身也。",
    "X37n0660_011:0117b14": "牙齒即智慧者。一切種智也。",
    "X37n0660_011:0117b15": "地即尸羅者。實相大乘以之為本。猶戒淨故證得此",
    "X37n0660_011:0117b16": "定安固不動。名之為地。地是所依能生諸法也。",
    "X37n0660_011:0117b17": "穴即禪定境者。諸首楞嚴定是為所安。安心於境如",
    "X37n0660_011:0117b18": "身在空也。",
    "X37n0660_011:0117b19": "譬三行者。謂聖梵天等三行也。",
    "X37n0660_011:0117b20": "晨朝出穴者。正譬機感之時也。",
    "X37n0660_011:0117b21": "備合十一事者。從為眾生下次第合之。望前可知也。",
    "X37n0660_011:0117b22": "合初小不次第者。合第應身譬仍合初法身一句。又",
    "X37n0660_011:0117b23": "合十一事為第一。晨朝之前也。",
    "X37n0660_011:0117b24": "經云而亦不能作師子吼者。二乘之人自法華前。未",
    "X37n0660_011:0117c01": "能作師子吼也。",
    "X37n0660_011:0117c02": "今將後人來問前法者。謂有法法人也。亦應更云。將",
    "X37n0660_011:0117c03": "前法問後人。即有人之法也。意無單法人別也。",
    "X37n0660_011:0117c04": "初問理佛性者。即問一切眾佛性也。",
    "X37n0660_011:0117c05": "次問分佛性義者。菩提分得佛性也。",
    "X37n0660_011:0117c06": "後問究竟佛性者。約來如證得此果性名也。",
    "X37n0660_011:0117c07": "中間則略者。如經乃至能知十住等。越其中間一切",
    "X37n0660_011:0117c08": "眾生不見。及住何等法不了了見。故云略也。",
    "X37n0660_011:0117c09": "真言般若者。謂是定邊故屬福德。",
    "X37n0660_011:0117c10": "若識波羅蜜者。謂是智邊故屬空慧也。後以果地為",
    "X37n0660_011:0117c11": "智慧。因中為福德。即有漏之法行於五度。故名福德。",
    "X37n0660_011:0117c12": "果即無漏。故云智慧也。",
    "X37n0660_011:0117c13": "若此土則福勝慧者。謂福強智劣。福故有所修習。智",
    "X37n0660_011:0117c14": "劣故不修心見理也。",
    "X37n0660_011:0117c15": "但企尚智慧者。謂望果地智也。",
    "X37n0660_011:0117c16": "十住菩薩與佛同為智慧者。謂古人名地為住地。為",
    "X37n0660_011:0117c17": "所依。住是能依。即通教十地也。",
    "X37n0660_011:0117c18": "例餘亦爾者。通別二教亦須進退。二釋有被接者。有",
    "X37n0660_011:0117c19": "今得故也。",
    "X37n0660_011:0117c20": "但差別不定者。如上約三教。分別緣宜不同不可定",
    "X37n0660_011:0117c21": "執也。",
    "X37n0660_011:0117c22": "汝之與我各具二嚴者。非但汝之能問亦復能答。我",
    "X37n0660_011:0117c23": "今能答亦復能問。故云各具也。",
    "X37n0660_011:0117c24": "似約圓教者。猶問答各別對前他解。故不定判也。",
    "X37n0660_011:0118a01": "以問答非二嚴者。意云如此問答皆約言說。是凡夫",
    "X37n0660_011:0118a02": "法非涅槃也。若各具足慧我則不應問。如來不應答",
    "X37n0660_011:0118a03": "也。",
    "X37n0660_011:0118a04": "無有一種二種者。一謂能問。二謂能答。故云一種二",
    "X37n0660_011:0118a05": "種等也。",
    "X37n0660_011:0118a06": "非是一二於一二者。不作定執一二也。",
    "X37n0660_011:0118a07": "乃是無一二之一二者。謂雙亡雙照故也。",
    "X37n0660_011:0118a08": "亦是言於無言者。如淨名中。諸菩薩各說入不二法",
    "X37n0660_011:0118a09": "門。言於無言淨名杜。口以不言證言也。",
    "X37n0660_011:0118a10": "番其前難(云云)。將菩薩番於凡夫。將涅槃番生死。猶",
    "X37n0660_011:0118a11": "涅槃故能具二嚴。故云結同凡夫也。",
    "X37n0660_011:0118a12": "此之一二非凡夫相者。如下文正釋。謂是二乘涅槃。",
    "X37n0660_011:0118a13": "未除無明生死之二。故凡夫相也。",
    "X37n0660_011:0118a14": "一云正須此語者。謂生死即涅槃。涅槃即生死。故云",
    "X37n0660_011:0118a15": "此語也。",
    "X37n0660_011:0118a16": "無一二過則非凡夫者。菩薩能知二乘之二涅槃不",
    "X37n0660_011:0118a17": "二。皆緣中道。故無二過也。",
    "X37n0660_011:0118a18": "佛還以圓教雙照答之者。師子吼即照而寂無三而",
    "X37n0660_011:0118a19": "為難。佛即寂而照具二嚴而為答。",
    "X37n0660_011:0118a20": "故以雙亡一二者。即是能問也。",
    "X37n0660_011:0118a21": "雙照一二者。即是能答也。",
    "X37n0660_011:0118a22": "佛性名第一義空者。謂正因陰界入即第一義空理",
    "X37n0660_011:0118a23": "也。",
    "X37n0660_011:0118a24": "即三而一即一而三等者。佛性空故即三而一。即智",
    "X37n0660_011:0118b01": "慧故即一而三。皆緣中道故。非三非一以雙照故而",
    "X37n0660_011:0118b02": "三而一也。",
    "X37n0660_011:0118b03": "貴在得意不可言盡者。不可定一。不可定三。何者一",
    "X37n0660_011:0118b04": "諦即三諦故不可定一。三諦即一諦故不可定三。非",
    "X37n0660_011:0118b05": "三非一故言語道斷。而三而一故不可言盡也。",
    "X37n0660_011:0118b06": "對非顯是者。名謂對二邊之非顯。四德不空之是也。",
    "X37n0660_011:0118b07": "以隨情故者。意云菩薩能見。今對佛隨智邊。故云不",
    "X37n0660_011:0118b08": "可見耳。",
    "X37n0660_011:0118b09": "將後驗前前是將中道見者。如經見中道者凡有三",
    "X37n0660_011:0118b10": "種。即其文也。",
    "X37n0660_011:0118b11": "而因苦果苦者。謂諸外道修鷄狗等戒無益。苦行感",
    "X37n0660_011:0118b12": "得苦果也。",
    "X37n0660_011:0118b13": "化他邊劣者。以沈空故。不能化他也。",
    "X37n0660_011:0118b14": "定苦樂行者。謂修苦行。得涅槃樂也。",
    "X37n0660_011:0118b15": "與上名相違者。謂與上佛性中道相違。凡夫外橫計。",
    "X37n0660_011:0118b16": "二乘偏空。菩薩著有。故云無圓遍之義。佛性中道。名",
    "X37n0660_011:0118b17": "之為遍也。",
    "X37n0660_011:0118b18": "義者名之所以者。即是問佛性有何所以。今云圓故",
    "X37n0660_011:0118b19": "遍故即是所以。名為佛性義也。",
    "X37n0660_011:0118b20": "經云中道種子者。不同他人所計。第八識中新薰種",
    "X37n0660_011:0118b21": "子。今依淨名煩惱之禱為如來種。三道為三德種。眾",
    "X37n0660_011:0118b22": "生正有因本種子也。",
    "X37n0660_011:0118b23": "性是圓法者。法謂三德涅槃。名之為法也。",
    "X37n0660_011:0118b24": "又一切諸佛是圓人者。佛性語通通諸佛故。故云圓",
    "X37n0660_011:0118c01": "人。菩提是圓果者。菩提是性。性能成果及果果等也。",
    "X37n0660_011:0118c02": "即知此果從因因生者。菩提涅槃從於境智二因所",
    "X37n0660_011:0118c03": "成。故云因因生也。",
    "X37n0660_011:0118c04": "中道者非因非因因非果非果果者。正因之體。全是",
    "X37n0660_011:0118c05": "中道不當因果故也。",
    "X37n0660_011:0118c06": "悉由佛性為種子故者。能生兩因兩果令顯現故也。",
    "X37n0660_011:0118c07": "此兩因果又是種子者。三因即三道種子。三道即三",
    "X37n0660_011:0118c08": "德。故云能顯中道也。",
    "X37n0660_011:0118c09": "即是更互以為種子者。謂正因為三道種子。三道又",
    "X37n0660_011:0118c10": "為三因種子。皆緣中道。更互得名也。",
    "X37n0660_011:0118c11": "問佛性既為四種種子者。謂是因性因因性果性果",
    "X37n0660_011:0118c12": "果等。為四也。",
    "X37n0660_011:0118c13": "答特是略出又是傍正者。若具言之。皆是四性種子。",
    "X37n0660_011:0118c14": "略云菩提果性種子為正。餘三是傍。又中道種子為",
    "X37n0660_011:0118c15": "正。餘亦是傍故也。",
    "X37n0660_011:0118c16": "譬如胡瓜正非發熱者。取其文意緣即是傍也。例如",
    "X37n0660_011:0118c17": "正因為正緣了是傍也。",
    "X37n0660_011:0118c18": "此四是中論八不者不上不下者。不上是不出不下",
    "X37n0660_011:0118c19": "是不來也。",
    "X37n0660_011:0118c20": "餘兩可知者。不生不滅。意對生死及斷常。故云八也。",
    "X37n0660_011:0118c21": "諸佛體之不上不下者。能達此顛倒即不上下。即是",
    "X37n0660_011:0118c22": "中道也。",
    "X37n0660_011:0118c23": "是二中間者。過現中間識等五支即是苦道。達此苦",
    "X37n0660_011:0118c24": "道。全是法身。故云不見生死等。即是中道也。",
    "X37n0660_011:0119a01": "汝問何義其義如是者。如前四種解釋。即是佛性之",
    "X37n0660_011:0119a02": "義也。",
    "X37n0660_011:0119a03": "經云何以故即是上故者。此之中道不同。梵天之下",
    "X37n0660_011:0119a04": "不取二乘之上不著二邊。名之為中。中即上故也。",
    "X37n0660_011:0119a05": "如理而見者。此是依畢竟空理為第一義也。",
    "X37n0660_011:0119a06": "經云生死本際者。謂無始無明名之為本。苦果隣於",
    "X37n0660_011:0119a07": "未來名為際也。",
    "X37n0660_011:0119a08": "兩因夾一果一果居中者。無明是過去因。愛取是現",
    "X37n0660_011:0119a09": "在因。名為兩因。識名色等是一果。果居其中名為中",
    "X37n0660_011:0119a10": "道。佛性全是法身。故云妙中也。",
    "X37n0660_011:0119a11": "如此論中者。略斥他解也。",
    "X37n0660_011:0119a12": "今作易解者。令知三道即三德也。",
    "X37n0660_011:0119a13": "故無生死故破生死者。全生死是涅槃。約無論破耳。",
    "X37n0660_011:0119a14": "經云譬如貧人者。謂二十五有生死之人。未有三德",
    "X37n0660_011:0119a15": "涅槃法寶。故云貧也。",
    "X37n0660_011:0119a16": "中間明是者。不云菩薩如經無常無斷。乃名中道等。",
    "X37n0660_011:0119a17": "故云是也。",
    "X37n0660_011:0119a18": "菩薩觀境生智者。深契此境。境能發智。境智不二名",
    "X37n0660_011:0119a19": "為合取。故云中道也。",
    "X37n0660_011:0119a20": "不得以因家之因為因因者。十二因緣是智家之因。",
    "X37n0660_011:0119a21": "不得為重因。是單因故。不得以果家之果為果果者。",
    "X37n0660_011:0119a22": "菩提是果不得為涅槃重果。是單果故。得以因家之",
    "X37n0660_011:0119a23": "果為因因者。觀智是十二因緣家果。得為重因也。得",
    "X37n0660_011:0119a24": "以果家之果為果果者。涅槃是菩提家果。得為重果",
    "X37n0660_011:0119b01": "也。單因單果俱不得為重因。重果家之因果故也。",
    "X37n0660_011:0119b02": "觀智從因至於因者。剎那前後觀因也。",
    "X37n0660_011:0119b03": "涅槃從果至於果者。從菩提果至涅槃果也。",
    "X37n0660_011:0119b04": "是則不然者。不同於法也。",
    "X37n0660_011:0119b05": "不從因至於因者。但是單因以之為境。不得為觀智",
    "X37n0660_011:0119b06": "也。",
    "X37n0660_011:0119b07": "不從果至於果者。但是單果不同涅槃。從果至何者。",
    "X37n0660_011:0119b08": "譬中單因單果。皆以兩句用之不得重因。故與法中",
    "X37n0660_011:0119b09": "不同果少分耳。",
    "X37n0660_011:0119b10": "例二果亦爾者。菩薩當體是果。復為觀智。家果亦名",
    "X37n0660_011:0119b11": "果果。涅槃當體是果。復為菩提家作果故也。",
    "X37n0660_011:0119b12": "是因非果即境界性者。開善明五佛性。成於四句故",
    "X37n0660_011:0119b13": "也。",
    "X37n0660_011:0119b14": "是因即了因者。今與菩提因果同為第三句也。",
    "X37n0660_011:0119b15": "緣性則二者。即是緣了。名之為二也。",
    "X37n0660_011:0119b16": "二是因果者。謂緣因為因。了因為果也。",
    "X37n0660_011:0119b17": "合二為一者。合果為因。只是十二因緣為緣因。故云",
    "X37n0660_011:0119b18": "合緣為正。",
    "X37n0660_011:0119b19": "正無復數者。正尚無數。況復有三及十二願。",
    "X37n0660_011:0119b20": "經云其義甚深者。謂境智冥不可思議三諦之理也。",
    "X37n0660_011:0119b21": "經云不常不斷而得果報者。十二因緣三世不住。名",
    "X37n0660_011:0119b22": "為不常輪轉無已。名為不斷。感三世因名為果報。今",
    "X37n0660_011:0119b23": "觀即是中道之果報也。",
    "X37n0660_011:0119b24": "經云無有慮知和合而有者。從癡有愛名為和合。無",
    "X37n0660_011:0119c01": "有慮知即不生。和合而有即不滅。不生不滅名為中",
    "X37n0660_011:0119c02": "道也。",
    "X37n0660_011:0119c03": "經云與十二因緣共行者。凡夫之人常被十二因所",
    "X37n0660_011:0119c04": "轉。義之如行三世不從。如從火輪。故無始終也。",
    "X37n0660_011:0119c05": "今互顯沒者。如來見始沒終。十住見終沒始。名之為",
    "X37n0660_011:0119c06": "互。取其少分各見始終也。",
    "X37n0660_011:0119c07": "始則杳然故言不見者。謂無始已來於真起妄。名之",
    "X37n0660_011:0119c08": "為始。故云杳然也。",
    "X37n0660_011:0119c09": "十住破元品無明者。等覺唯斷最後一品。名之為元也。",
    "X37n0660_011:0119c10": "當果者。謂變易苦果不起也。",
    "X37n0660_011:0119c11": "自性無所有為易者。意云十住能達自性微細。無明",
    "X37n0660_011:0119c12": "皆無所有。名之為修。故云易也。",
    "X37n0660_011:0119c13": "因緣所起者。謂迷真之時。於真起妄即是其始。故云",
    "X37n0660_011:0119c14": "難也。",
    "X37n0660_011:0119c15": "私謂下文釋初住所斷其始。故云見始也。",
    "X37n0660_011:0119c16": "初住智淺但見終末者。謂無明之末。起智之初。即是",
    "X37n0660_011:0119c17": "煩惱之終也。",
    "X37n0660_011:0119c18": "未有治於元品之智者。即等覺一品初起之始一品",
    "X37n0660_011:0119c19": "未斷。故云不見。亦是前煩惱之終為見。後終反迷之",
    "X37n0660_011:0119c20": "始為未見也。",
    "X37n0660_011:0119c21": "經云猶如拍毱者。謂十二因緣輪轉生死。喻之如毱。",
    "X37n0660_011:0119c22": "往來不停也。",
    "X37n0660_011:0119c23": "經云即是見法者。法即一體三寶。名為佛性故也。",
    "X37n0660_011:0119c24": "經又云一切諸佛以此為性者。謂諸佛皆觀十二因",
    "X37n0660_011:0120a01": "緣。十二因緣即是佛性故也。",
    "X37n0660_011:0120a02": "可將此義類前定樂行等三皆不見者。前文之中定",
    "X37n0660_011:0120a03": "苦行者。謂諸凡夫定樂行者是出假菩薩。苦樂行者",
    "X37n0660_011:0120a04": "即是二乘等。皆不見於樂行中彼約出假。故云不見。",
    "X37n0660_011:0120a05": "此約未破無明。故不了了也。",
    "X37n0660_011:0120a06": "此是別接通義者。通教九地斷見思盡。下根之人接",
    "X37n0660_011:0120a07": "入別教初地故也。",
    "X37n0660_011:0120a08": "結因性者。即是境界性也。",
    "X37n0660_011:0120a09": "結因因性者。了因性也。",
    "X37n0660_011:0120a10": "此之第一義空不同十八空中第一義空。何者彼約",
    "X37n0660_011:0120a11": "所空為空。此約能空之體。即畢竟空也。",
    "X37n0660_011:0120a12": "此結甚妙者。即是一切眾生全是第一義空。菩提涅",
    "X37n0660_011:0120a13": "槃也。",
    "X37n0660_011:0120a14": "初似是一問者。一問無差別。二問何用修道。准佛答",
    "X37n0660_011:0120a15": "則成兩問。故云似也。",
    "X37n0660_011:0120a16": "用未具足故須莊嚴者。謂眾生是因。諸佛是果。未有",
    "X37n0660_011:0120a17": "果用故須修三十二相。以為二莊嚴也。",
    "X37n0660_011:0120a18": "如盲觸象者。不得正體也。",
    "X37n0660_011:0120a19": "若見此意者。雖因中無差而籍修道無差。即差無現",
    "X37n0660_011:0120a20": "用故也。",
    "X37n0660_011:0120a21": "非問者。如經。是義不然。謂不應作如是問。何者因果",
    "X37n0660_011:0120a22": "別故。無差即差故也。",
    "X37n0660_011:0120a23": "約緣成異者。佛是已成眾生約因。初修觀智故異也。",
    "X37n0660_011:0120a24": "事用未足者。未有三十二相化他之用故也。",
    "X37n0660_011:0120b01": "非謂悉無者。理中具有也。",
    "X37n0660_011:0120b02": "經云一切眾生真實未有三十二相等者。意云眾生",
    "X37n0660_011:0120b03": "理性具有三十二相如來之身。結跏趺坐若修即得。",
    "X37n0660_011:0120b04": "故云未有也。",
    "X37n0660_011:0120b05": "經云凡有三種者。具條三世之有。只是偈中本有今",
    "X37n0660_011:0120b06": "有。未來當得菩提。即是未來有。",
    "X37n0660_011:0120b07": "經云一切眾生現在悉有煩惱等。若即是偈中今無",
    "X37n0660_011:0120b08": "本無。今無約現在煩惱。本無約過去煩惱故也。",
    "X37n0660_011:0120b09": "久已成佛者。非謂如法華。約於本成之時。名為久已。",
    "X37n0660_011:0120b10": "且約斷煩惱邊。名之為久也。",
    "X37n0660_011:0120b11": "悉束為有者。謂上半同為有也。",
    "X37n0660_011:0120b12": "又即本有是今無下重釋上半。",
    "X37n0660_011:0120b13": "不離有而論無者。謂生死之有。即是涅槃之無。即是",
    "X37n0660_011:0120b14": "本無今有也。",
    "X37n0660_011:0120b15": "不離無而論有者。謂本無涅槃。今有涅槃也。",
    "X37n0660_011:0120b16": "是一句是無差別者。雙非有無故無差也。",
    "X37n0660_011:0120b17": "自有兩本兩末者。謂生死涅槃。各有本有末故也。",
    "X37n0660_011:0120b18": "二河相望互作始終者。以生死河為終。涅槃河為始。",
    "X37n0660_011:0120b19": "以涅槃為終。生死為始。以涅槃之始與生死始。俱為",
    "X37n0660_011:0120b20": "本。以生死之終與涅槃終。俱為末也。",
    "X37n0660_011:0120b21": "本而不末者。謂涅槃之本。非生死之末也。",
    "X37n0660_011:0120b22": "末本非本者。謂生死之末。非涅槃之本。",
    "X37n0660_011:0120b23": "本末非末者。生死之本。非涅槃之末也。",
    "X37n0660_011:0120b24": "非本非末。謂雙非涅槃生死。顯於中道佛性。非三世",
    "X37n0660_011:0120c01": "攝也。",
    "X37n0660_011:0120c02": "不即心為佛性者。謂現在菩提心。為果佛性也。",
    "X37n0660_011:0120c03": "心不即為佛性者。謂果佛心不得為因性也。",
    "X37n0660_011:0120c04": "他云一乘是萬善者。萬善是緣。因彈指合掌皆為萬",
    "X37n0660_011:0120c05": "善所攝。當同佛性中道為一乘也。",
    "X37n0660_011:0120c06": "六度與一乘更無別體者。謂無作六度能嚴一乘。若",
    "X37n0660_011:0120c07": "約方便教六度為扶車。具度耳。",
    "X37n0660_011:0120c08": "但隨義異釋者。約理為一乘。約修為六度。故云異也。",
    "X37n0660_011:0120c09": "二釋名如經處處得名者。首楞嚴約行。般若約智金",
    "X37n0660_011:0120c10": "剛約斷。師子吼約說。佛性約因。故云處處得名也。",
    "X37n0660_011:0120c11": "不共者。不定共煩惱尋伺等起也。",
    "X37n0660_011:0120c12": "穢汙者。有覆無記起五見等也。",
    "X37n0660_011:0120c13": "成論云法起十數者。謂受想思解欲等十也。",
    "X37n0660_011:0120c14": "或云欲界十居者。亦云十眾生居。謂三途為三。人為",
    "X37n0660_011:0120c15": "一。六天為六。故云十也。",
    "X37n0660_011:0120c16": "一明洗浴者。如來智機。應從現身諸飛鳥等。覩之得",
    "X37n0660_011:0120c17": "度也。",
    "X37n0660_011:0120c18": "經云佛性者豈非我耶者。如來知諸外道執有不樂",
    "X37n0660_011:0120c19": "於斷。故為說。我為佛性。今得發心也。",
    "X37n0660_011:0120c20": "酬其修道之問者。謂不應定執佛性無差。為眾生故",
    "X37n0660_011:0120c21": "說有差別。如說有我也。",
    "X37n0660_011:0120c22": "或以我為無我等者。謂我無我體被機說異。四悉檀",
    "X37n0660_011:0120c23": "故也。",
    "X37n0660_011:0120c24": "長有金剛力士說者。上問中無此說也。",
    "X37n0660_011:0121a01": "如初日月乃至漸漸可見者。眾生為煩惱所覆。故不",
    "X37n0660_011:0121a02": "可見佛性。如月初日不可言。無未顯現故也。漸漸可",
    "X37n0660_011:0121a03": "見者。即是修道至初住時。如月顯現。名為漸見也。",
    "X37n0660_011:0121a04": "佛性非一二三等者。如前諸師各執不同。各得一門",
    "X37n0660_011:0121a05": "之意故也。",
    "X37n0660_011:0121a06": "欲使因四悟於不四者。門者能通從門入理即是因。",
    "X37n0660_011:0121a07": "四理無四名。故云不四。若各報門即不入理。如人問",
    "X37n0660_011:0121a08": "橋終日何益也。",
    "X37n0660_011:0121a09": "如不見象者。謂今家所釋四門入理俱得象體。諸師",
    "X37n0660_011:0121a10": "偏執如盲解身也。生異見也。",
    "X37n0660_011:0121a11": "斷二國中間煩惱者。斷習氣也。",
    "X37n0660_011:0121a12": "斷習氣無明者。謂別接通意也。乖較者較(音角古樂反)。",
    "X37n0660_011:0121a13": "應如釋論三觀治三種病者。此是他解亦未為當彼",
    "X37n0660_011:0121a14": "論。但治貪嗔等病用慈心不淨。未為相應也。",
    "X37n0660_011:0121a15": "又世諦破性病真諦破假病者。此是中論師解。謂執",
    "X37n0660_011:0121a16": "性計者俗諦破之。但立假有者用真空破之。得性相",
    "X37n0660_011:0121a17": "二空即破見思也。",
    "X37n0660_011:0121a18": "除性假二病名斷煩惱者。即破無明煩惱也。",
    "X37n0660_011:0121a19": "若見性者無有此義者。謂無有聲聞得見佛性也。",
    "X37n0660_011:0121a20": "與經相違者。經云破三惑得見佛性不云二也。",
    "X37n0660_011:0121a21": "寧得相應者。謂三種俱破俱得見性。始與經相應也。",
    "X37n0660_011:0121a22": "以別接通是一種破煩惱得見佛性者。通教中根至",
    "X37n0660_011:0121a23": "七地接入初地。破一品無明見佛性也。",
    "X37n0660_011:0121a24": "前三種破惑等者。約次第意。",
    "X37n0660_011:0121b01": "後三種觀者。約不次第意故也。",
    "X37n0660_011:0121b02": "前譬就外者。謂前諸譬中各就外境。猶如拍毱等也。",
    "X37n0660_011:0121b03": "例如十二因緣支支別辨者。謂十二支中支支具有",
    "X37n0660_011:0121b04": "十二。大分且約三世。佛性亦遍十二支中。故以例之",
    "X37n0660_011:0121b05": "也。",
    "X37n0660_011:0121b06": "百界依正因緣者。即三千世間十二因緣。亦具三千",
    "X37n0660_011:0121b07": "也。",
    "X37n0660_011:0121b08": "內外之言意兼多義者。今家所釋不同。他人唯約色",
    "X37n0660_011:0121b09": "心以為內外。即是百界千如依之與正皆是內外。故",
    "X37n0660_011:0121b10": "云多義也。",
    "X37n0660_011:0121b11": "是故不取者。不取前果。以酬前生因故也。",
    "X37n0660_011:0121b12": "一云初受胎七日為識者。此釋未當。今云識者取最",
    "X37n0660_011:0121b13": "初一念。其色猶在中陰攬他遺體入赤白二諦之中。",
    "X37n0660_011:0121b14": "名之為識。非但七日始名識也。",
    "X37n0660_011:0121b15": "只此色與眾生之名者。謂眾生是假名。色者名色。故",
    "X37n0660_011:0121b16": "云名色也。",
    "X37n0660_011:0121b17": "若細相生即胎內識心者。此即將胎外麤相例。胎內",
    "X37n0660_011:0121b18": "細相具有相生等相也。",
    "X37n0660_011:0121b19": "未有總受者。總受者麤相也。",
    "X37n0660_011:0121b20": "初就行心者。謂正造業之時。能生愛取等。成未來果",
    "X37n0660_011:0121b21": "也。",
    "X37n0660_011:0121b22": "為內外事者。耳口等藥名之為外。起相分別名之為",
    "X37n0660_011:0121b23": "內也。",
    "X37n0660_011:0121b24": "但轉名名之者。轉現在五。為未來生老死也。",
    "X37n0660_011:0121c01": "不具苦受者。但有樂受及捨也。",
    "X37n0660_011:0121c02": "歌羅邏死者。即是具於四支也。",
    "X37n0660_011:0121c03": "往還三界終具十二者。謂雖則未具十二因緣。種子",
    "X37n0660_011:0121c04": "不斷還生欲界皆具十二。故喻於佛性。雖具不具。終",
    "X37n0660_011:0121c05": "歸有之也。",
    "X37n0660_011:0121c06": "經云十二部中雖不聞有者。約未開還。涅槃已前方",
    "X37n0660_011:0121c07": "等般若未聞佛性。如前釋五法多聞展轉為勝也。",
    "X37n0660_011:0121c08": "長出三事非章所列合三十六句者。唯文合有九句。",
    "X37n0660_011:0121c09": "於非苦非樂中但一。云何仍少二句。應云云何為苦",
    "X37n0660_011:0121c10": "為樂。云何非非苦非非樂等。即成三十六句也。",
    "X37n0660_011:0121c11": "經云思惟解了者。如前三十六句之義無非佛性。大",
    "X37n0660_011:0121c12": "涅槃經三諦之法。如來境界等也。",
    "X37n0660_011:0121c13": "經云煩惱火滅則得聞見者。亦應云。火滅之時則得",
    "X37n0660_011:0121c14": "聞見。何者鐵赤之時。即是佛性眾生得見也。",
    "X37n0660_011:0121c15": "後兩化他者。如經讚歎解脫及教化眾生。即是化他也。",
    "X37n0660_011:0121c16": "今明以大涅槃心修者。謂演小令大在大則大也。",
    "X37n0660_011:0121c17": "以義相帶者。只緣少欲即是知足。知足故能少欲也。",
    "X37n0660_011:0121c18": "此明涅槃與解脫異者。謂涅槃是梵語。解脫者唐言。",
    "X37n0660_011:0121c19": "故異也。",
    "X37n0660_011:0121c20": "開善又云解脫書無累者。此釋不可解。脫非西音何",
    "X37n0660_011:0121c21": "得有翻。解脫是無累之義故也。",
    "X37n0660_011:0121c22": "應是戒樂者。持戒之人知當來果報不怖生死。故戒",
    "X37n0660_011:0121c23": "經云能得三種樂。故云戒樂也。",
    "X37n0660_011:0121c24": "今寄一竝者。文非正釋。故云寄也。以難他解定體不",
    "X37n0660_011:0122a01": "成也。",
    "X37n0660_011:0122a02": "以理為本者。意以涅槃為體也。",
    "X37n0660_011:0122a03": "私云皆不爾(云云)者。今以涅槃心修何定慧為體也。",
    "X37n0660_011:0122a04": "經云毳衣者。毳字(天鐃反)三蒼羊細毛也。說文獸細毛",
    "X37n0660_011:0122a05": "也。周禮祀四望山川則毳之鄭。疏曰罽毳衣也。",
    "X37n0660_011:0122a06": "第十住亦聞見亦眼見者。此佛為聞。此九住為眼也。",
    "X37n0660_011:0122a07": "餘位不得者。若約別教地前諸位皆即未見。今住地",
    "X37n0660_011:0122a08": "證聞聞得見聞也(四本畢)。",
    "X37n0660_011:0122a09": "○釋師子吼品之二(四末初)",
    "X37n0660_011:0122a10": "若欲聞見眼見應當受持者。此約以涅槃心。修大乘",
    "X37n0660_011:0122a11": "十二部經。成就五種法。師能見如來一體常住佛性也。",
    "X37n0660_011:0122a12": "取聞見得道力強者。謂聞說法見應身也。",
    "X37n0660_011:0122a13": "見色身則弱者。如小般若云。若以色見我是人行邪",
    "X37n0660_011:0122a14": "道不能見如來。故云解也。",
    "X37n0660_011:0122a15": "知是方便者。謂從真起應。吾今此身即是法身。故云",
    "X37n0660_011:0122a16": "見佛也。",
    "X37n0660_011:0122a17": "初身口二業者。若見如來三十二相八十種。即是眼",
    "X37n0660_011:0122a18": "見也。",
    "X37n0660_011:0122a19": "若聞如來所說十二部經皆是大乘。即是聞見也。",
    "X37n0660_011:0122a20": "經云為誰受身為誰說法等者。謂無宰主。即知如來",
    "X37n0660_011:0122a21": "為機受身為機說法。是聞見也。",
    "X37n0660_011:0122a22": "相成是別教者。謂約地前用二觀為方便。異時相望",
    "X37n0660_011:0122a23": "得入初地名平等觀。能成法身。名為中道故也。",
    "X37n0660_011:0122a24": "經云依是二種因緣者。如上聞見眼見思惟觀察也。",
    "X37n0660_011:0122b01": "即四依人問者。明四依出世有內生外熟。與凡聖相",
    "X37n0660_011:0122b02": "覽故問也。",
    "X37n0660_011:0122b03": "行是外迹者。迹謂化迹。",
    "X37n0660_011:0122b04": "詐現好惡等也者。已難知者。謂生就難分也。",
    "X37n0660_011:0122b05": "云何依此二事者。眼見色身聞說法等。得如是魔非",
    "X37n0660_011:0122b06": "幻也。",
    "X37n0660_011:0122b07": "經云若為正法者。以大涅槃心修習持究竟戒。即得",
    "X37n0660_011:0122b08": "見聞也。",
    "X37n0660_011:0122b09": "經云一根深難拔者。根即信根由有信故能修三空。",
    "X37n0660_011:0122b10": "是故難拔也。",
    "X37n0660_011:0122b11": "若心不悔持戒不淺者。皆為涅槃心。修所受之戒法。",
    "X37n0660_011:0122b12": "爾而得見於佛性不用要求。若生要期持。亦不能見",
    "X37n0660_011:0122b13": "性故也。",
    "X37n0660_011:0122b14": "後偏結一邊者。謂偏結涅槃無常邊也。",
    "X37n0660_011:0122b15": "經云於如燃燈者。意云以假於因念念無常也。",
    "X37n0660_011:0122b16": "善得時長釋迦日短者者。時長謂三億歲日短從於",
    "X37n0660_011:0122b17": "晨朝至半夜入滅。故引法華為例。謂如食頃等短。亦",
    "X37n0660_011:0122b18": "非短皆是為緣也。",
    "X37n0660_011:0122b19": "遮恐無窮之難者。如取十三句展轉為因是則無窮。",
    "X37n0660_011:0122b20": "故今意云信心聽法。互為因果故也。",
    "X37n0660_011:0122b21": "瓶由拒立拒籍瓶成古釋互為因果者。今意不然。如",
    "X37n0660_011:0122b22": "經云。拒舉瓶不應共瓶互為因果。何者為三木。為拒",
    "X37n0660_011:0122b23": "少一不成。如是展轉皆互相因。一木為因二木為果。",
    "X37n0660_011:0122b24": "二木為因。一木為果。即是互為因果。亦名[打-丁+旬]虞(上音笋下",
    "X37n0660_011:0122c01": "音巨)爾雅竪曰[打-丁+旬]橫曰虞此非今意。",
    "X37n0660_011:0122c02": "經云立拒者。拒字(其呂反)此外道瓶圓如瓠無足以三",
    "X37n0660_011:0122c03": "杖。交之舉於瓶。諸經中或言執三奇立拒。或言三丈",
    "X37n0660_011:0122c04": "立拒皆是也。",
    "X37n0660_011:0122c05": "梁武引拒者。今之渴鳥老此猶未當。只得上下互作",
    "X37n0660_011:0122c06": "因果。不得展轉。亦因亦因因。亦果亦果果等也。",
    "X37n0660_011:0122c07": "若剋定三世者。謂過為因。現在為果等。因則定不得",
    "X37n0660_011:0122c08": "互為果也。",
    "X37n0660_011:0122c09": "輪迴不窮者。如無明為因。行為果。行為因。無明為果。",
    "X37n0660_011:0122c10": "行為因。識為果等也。",
    "X37n0660_011:0122c11": "經云生能生法者。謂大生能生小生。不能自生者大",
    "X37n0660_011:0122c12": "生之體。故由生生者即小生復生大生。大生不自生",
    "X37n0660_011:0122c13": "賴生故。生者即大能生小。小能生大。更互相生也。",
    "X37n0660_011:0122c14": "借譬何爽者。借小乘毗曇。同時大小八相不失也。文",
    "X37n0660_011:0122c15": "且舉生亦應住異滅同也。",
    "X37n0660_011:0122c16": "是絕待果故言破煩惱者。煩惱生死二邊俱不生故。",
    "X37n0660_011:0122c17": "名之為絕也。",
    "X37n0660_011:0122c18": "煩惱名過過者。謂煩惱名過。煩惱體上復生於過。故",
    "X37n0660_011:0122c19": "云過過。如先是惡人更復作惡。亦名過過也。",
    "X37n0660_011:0122c20": "無相待因者。謂絕待也。如經無始終故始即是因。既",
    "X37n0660_011:0122c21": "無於始亦無於終。故云絕待也。",
    "X37n0660_011:0122c22": "但是語勢者。謂涅槃是畢竟。無與諸無相從而來非",
    "X37n0660_011:0122c23": "非。正難意故如來答猶五存一。謂涅槃是畢竟無無",
    "X37n0660_011:0122c24": "我無我所等也。",
    "X37n0660_011:0123a01": "如日月之籠散者。謂雲籠則無月。雲散則有難意。不",
    "X37n0660_011:0123a02": "一向無也。",
    "X37n0660_011:0123a03": "有小分是者。謂畢竟無但同無因。故云小分。若約有",
    "X37n0660_011:0123a04": "果。即是全分也。",
    "X37n0660_011:0123a05": "經云世法涅槃者。謂涅槃是出世之法。何以將世間",
    "X37n0660_011:0123a06": "六無對之故。",
    "X37n0660_011:0123a07": "經云眾生父母是名了因者。父母是能了。眾生是所",
    "X37n0660_011:0123a08": "了也。",
    "X37n0660_011:0123a09": "略須分別者。約無分別中而略分別。故名不思議",
    "X37n0660_011:0123a10": "也。",
    "X37n0660_011:0123a11": "後橫豎相對(云云)者。謂以正當體相望為橫。信心約",
    "X37n0660_011:0123a12": "初為豎也。",
    "X37n0660_011:0123a13": "而義說生因了因者。涅槃之體實無生了。如世間之",
    "X37n0660_011:0123a14": "物生而生之。而能□□故也。",
    "X37n0660_011:0123a15": "世人謂屈此竝者。意云涅槃之法不應作生了。二果",
    "X37n0660_011:0123a16": "常無常竝之。故約不思議以釋之。",
    "X37n0660_011:0123a17": "且用首楞嚴通者。謂首楞嚴三昧方便不現。常即無",
    "X37n0660_011:0123a18": "常二鳥雙遊。世人。",
    "X37n0660_011:0123a19": "何故謂生定作生說而作竝耶。",
    "X37n0660_011:0123a20": "得財物已而復還生者意。引此譬世間之述死尚非",
    "X37n0660_011:0123a21": "死。恐出世法生即非生。何得云屈也。",
    "X37n0660_011:0123a22": "一常二無常者。謂非生現生也。",
    "X37n0660_011:0123a23": "悉開兩意者。開常無常色無色。名有可見不可見。約",
    "X37n0660_011:0123a24": "眾生菩薩所見所聞不同。故云二意也。觀師解云。既",
    "X37n0660_011:0123b01": "云亦非是眾生身。外者。佛性為世何處若非內外。即",
    "X37n0660_011:0123b02": "是無性也。",
    "X37n0660_011:0123b03": "如鳥除二翅者。意斥觀師免難內外。如鳥無翅不能",
    "X37n0660_011:0123b04": "有用也。",
    "X37n0660_011:0123b05": "此法即假者。謂五陰之法從緣生故假也。",
    "X37n0660_011:0123b06": "不俱在二諦者。謂即邊而中二諦俱。是故云不獨中",
    "X37n0660_011:0123b07": "道遍於真俗也。",
    "X37n0660_011:0123b08": "此法不思議者。即一而三。即三而一故也。",
    "X37n0660_011:0123b09": "只以即空非外不世俗諦者。此不思議俗即一而論",
    "X37n0660_011:0123b10": "三。三不定三故非內非外。而破諸師也。",
    "X37n0660_011:0123b11": "此還成上意者。謂三諦不思議雙照故不失雙非。故",
    "X37n0660_011:0123b12": "不壞也。",
    "X37n0660_011:0123b13": "而復雙照故言不失者。既非內外而內而外。名不失",
    "X37n0660_011:0123b14": "壞也。",
    "X37n0660_011:0123b15": "假名為有者。謂依眾生。故云有也。",
    "X37n0660_011:0123b16": "佛性中道悉皆可解者。既破內外名為中道。佛性邊",
    "X37n0660_011:0123b17": "一切處即是而內而外。故云可解也。",
    "X37n0660_011:0123b18": "乳即空者。無自性故。空從緣生。故假乳既從緣酪亦",
    "X37n0660_011:0123b19": "是空二俱緣生。故但有假名耳。",
    "X37n0660_011:0123b20": "待時而生者。意云定有但待人功為緣耳。",
    "X37n0660_011:0123b21": "初作即空奪者。乳若有酪即有生酥五味具足。今既",
    "X37n0660_011:0123b22": "無酪五味亦無也。",
    "X37n0660_011:0123b23": "經云二種名字者。若乳中有酪。名者眾生佛性即有",
    "X37n0660_011:0123b24": "如來二種名字也。",
    "X37n0660_011:0123c01": "經云眾生亦謂是酪者。即是果也。",
    "X37n0660_011:0123c02": "經云乳中而有酪性者。性謂酪因。非謂酪果。須具緣",
    "X37n0660_011:0123c03": "而得酪也。",
    "X37n0660_011:0123c04": "此舉非因作難者。謂乳既非是酪因。角亦非酪因。若",
    "X37n0660_011:0123c05": "二俱無因。眾生亦無得果之義。若能生者謂角能生",
    "X37n0660_011:0123c06": "酪也。",
    "X37n0660_011:0123c07": "佛一往縱答角亦生酪者。此是無方之答。若定說者",
    "X37n0660_011:0123c08": "角即無酪。何者如乳從因。角非酪因故也。",
    "X37n0660_011:0123c09": "角是緣因者。非親能生故。故不無也。",
    "X37n0660_011:0123c10": "經云二俱無故者。謂既無酪樹亦本無等。是無因何",
    "X37n0660_011:0123c11": "不生樹。樹若不生亦不生酪也。",
    "X37n0660_011:0123c12": "復有幾因者。為是正因。為是緣因。為因幾因也。",
    "X37n0660_011:0123c13": "正謂眾生緣謂六度者。眾生理性具此二因。猶修得",
    "X37n0660_011:0123c14": "見佛性也。",
    "X37n0660_011:0123c15": "明假名是正因佛性者。取眾生邊此未為當。五陰是",
    "X37n0660_011:0123c16": "正因。而取假名為正也。",
    "X37n0660_011:0123c17": "復有境界及道品等者。謂境界是正因而却云緣因。",
    "X37n0660_011:0123c18": "亦不全當也。",
    "X37n0660_011:0123c19": "而有六度生其陰驅者。六度即緣因。陰驅即正因。以",
    "X37n0660_011:0123c20": "緣資正得見佛性。故云不失不壞也。",
    "X37n0660_011:0123c21": "還是向義者。謂非內非外不失不壞等。三諦具足也",
    "X37n0660_011:0123c22": "如人求面而取於刀者。有見緣乳有酪緣。水無酪緣",
    "X37n0660_011:0123c23": "也。",
    "X37n0660_011:0123c24": "何故不見驢馬等面者。謂乳不有如刀見面亦不定。",
    "X37n0660_011:0124a01": "故自他求面既不可得。乳亦無酪也。",
    "X37n0660_011:0124a02": "仍併通佛竝者。通刀有面像。乳中有酪也。",
    "X37n0660_011:0124a03": "經云近遠一時俱得見故者。汝云由光到故。遠者不",
    "X37n0660_011:0124a04": "到何得見能。近有物隔何得不到故以破之。恐有伏",
    "X37n0660_011:0124a05": "難。故云有物也。",
    "X37n0660_011:0124a06": "不應見水精中物者。以有隔故何得能到也。",
    "X37n0660_011:0124a07": "應責酪直者。謂若不責直明知無酪也。",
    "X37n0660_011:0124a08": "併是兄弟者。以同一腹故雖具子孫。只是兄弟也。",
    "X37n0660_011:0124a09": "今已患臰者。古人亦謂以香為臰。",
    "X37n0660_011:0124a10": "今已飽餐者。餐字(於據反亦云沷音)。",
    "X37n0660_011:0124a11": "初譬中示於無性者。即是無於果性。一切諸法皆藉",
    "X37n0660_011:0124a12": "緣而成也。",
    "X37n0660_011:0124a13": "本有應常有等者。若是當有不合從緣而生。從因緣",
    "X37n0660_011:0124a14": "而滅。今既生滅即是本無也。",
    "X37n0660_011:0124a15": "下二句相仍而來者。未知深意。若准釋文即是釋前",
    "X37n0660_011:0124a16": "二句。師子吼執不定定有而難。如來約不定而答。既",
    "X37n0660_011:0124a17": "其有不定有無不定無。即是三世有法無有是處也。",
    "X37n0660_011:0124a18": "經云一切眾生有虗空界者。如云竅隙之所有是中",
    "X37n0660_011:0124a19": "語言生隙。謂間隙空處名之為界。即是血脉所通之",
    "X37n0660_011:0124a20": "處同虗空名佛性。喻同身中空遍一切處也。",
    "X37n0660_011:0124a21": "經云如金剛珠者。即喻佛性不可破壞也。",
    "X37n0660_011:0124a22": "名為第一義空者。謂一空一切空也。",
    "X37n0660_011:0124a23": "空名智慧者。謂一假一切假也。",
    "X37n0660_011:0124a24": "佛性遍一切處者。一中一切中也。",
    "X37n0660_011:0124b01": "了本了其令出者。外緣了其性因令出也。",
    "X37n0660_011:0124b02": "欲明酪煗能兩了者。即是能了於正復自了緣。謂自",
    "X37n0660_011:0124b03": "了了他也。緣既有二正亦有二自正正他。故云能作",
    "X37n0660_011:0124b04": "兩正等也。",
    "X37n0660_011:0124b05": "他亦如是自了了他者。即是七人望己為自。餘亦成",
    "X37n0660_011:0124b06": "他也。",
    "X37n0660_011:0124b07": "自不能自數數他者。世間色法自是煩惱頑礙之色。",
    "X37n0660_011:0124b08": "何能了他也。",
    "X37n0660_011:0124b09": "別有一法者。謂修智性然後數他也。",
    "X37n0660_011:0124b10": "經云有佛性性者。謂有緣因。故云性性也。",
    "X37n0660_011:0124b11": "藉緣能有者。如經從師受已漸漸增益等也。",
    "X37n0660_011:0124b12": "經云以當見故者。謂眾生雖有佛性要須待緣。方始",
    "X37n0660_011:0124b13": "得道果。乳有酪性亦謂假緣故也。",
    "X37n0660_011:0124b14": "今若用之者。不計定性隨世假名得用之也。",
    "X37n0660_011:0124b15": "今時此橘初酢後甜者。謂隨其土風者。與經說異也。",
    "X37n0660_011:0124b16": "經云尼拘陀子乃至不得稱為法陀羅子等者。謂尼",
    "X37n0660_011:0124b17": "拘陀性既非佉陀羅性。何得不生尼拘陀樹。乳能生",
    "X37n0660_011:0124b18": "酪也。",
    "X37n0660_011:0124b19": "經云如雲表星者。表只是邊星在雲邊。故不可見也。",
    "X37n0660_011:0124b20": "若言細部者。破其轉計。故云總非也。",
    "X37n0660_011:0124b21": "夫樹相甚麤者。謂子中以有麤相。應可得見也。",
    "X37n0660_011:0124b22": "經云當有何咎者。意云尼拘陀子既不可見今見有",
    "X37n0660_011:0124b23": "樹。如乳無酪因緣而有。我有何咎也。",
    "X37n0660_011:0124b24": "了因無正云何無耶者。既了從正生何故難云。子無",
    "X37n0660_011:0124c01": "於樹以能子故也。",
    "X37n0660_011:0124c02": "文舉一切法生滅一時者。凡所有法皆為四相所遷。",
    "X37n0660_011:0124c03": "先生後滅也。",
    "X37n0660_011:0124c04": "尼拘陀子生滅一時者。即是子即五丈根莖華果。既",
    "X37n0660_011:0124c05": "是一時不應先生後滅。今既生滅即是無性也。",
    "X37n0660_011:0124c06": "草木中無佛性者。順權教說無於果佛性也。",
    "X37n0660_011:0124c07": "既非外義者。此之破報皆為末代眾生。計有無因果",
    "X37n0660_011:0124c08": "之報。別計因中有果多同外人。後破因中無果。謂非",
    "X37n0660_011:0124c09": "外計但一番問答也。",
    "X37n0660_011:0124c10": "但以業緣而得成佛者。意云菩薩皆由修六度道品。",
    "X37n0660_011:0124c11": "而得定無佛性也。",
    "X37n0660_011:0124c12": "若無常者則無佛性者。無常之上復立無常佛性即",
    "X37n0660_011:0124c13": "常也。",
    "X37n0660_011:0124c14": "不應毗跋致只應阿毗跋致者。毗跋明退阿毗不退。",
    "X37n0660_011:0124c15": "阿之言無即是無退。若佛性本有不應有退也。",
    "X37n0660_011:0124c16": "修身行者知無佛性者。意難由如生酥須具眾緣。始",
    "X37n0660_011:0124c17": "成如無佛性須修萬行。若有佛性即如乳成酪。不假",
    "X37n0660_011:0124c18": "眾緣也。",
    "X37n0660_011:0124c19": "止有八字具答問意者。如經一切眾生悉有佛性是",
    "X37n0660_011:0124c20": "也。具答問意者。意為眾生而興此問答眾生有。故云",
    "X37n0660_011:0124c21": "問意也。",
    "X37n0660_011:0124c22": "致有往反者。謂從天傍人人復往天等。何關佛性也。",
    "X37n0660_011:0124c23": "經云以遲得故者。即雖未得久久當得名之為遲。非",
    "X37n0660_011:0124c24": "是於退也。",
    "X37n0660_011:0125a01": "經云鑪治者。治字(余者反)說文治銷也。字體從台教耳。",
    "X37n0660_011:0125a02": "漢書巧治鑄干將之璞是遭熱即流。遇冷即合與水",
    "X37n0660_011:0125a03": "同意。故字從水也。",
    "X37n0660_011:0125a04": "經云五緣成於生酥者。如前文人功水瓶攢繩等五",
    "X37n0660_011:0125a05": "也。",
    "X37n0660_011:0125a06": "經十二因緣亦有佛性者。於一一支皆是佛性故。何",
    "X37n0660_011:0125a07": "者如風激水水即成波。風息之時波還成水。如無明",
    "X37n0660_011:0125a08": "束諸佛性性成無明。若達無明即還成佛性也。",
    "X37n0660_011:0125a09": "又僧者諸佛和合者。謂諸佛即是佛性同一佛性故。",
    "X37n0660_011:0125a10": "故名和合也。",
    "X37n0660_011:0125a11": "經云一者不生信者。以信為首。既不生信任運須退。",
    "X37n0660_011:0125a12": "二不作心者若無於心故退。三者疑心者若生疑心",
    "X37n0660_011:0125a13": "不知有菩提。無菩薩疑即是退諸心。例之乃至十三。",
    "X37n0660_011:0125a14": "不樂進趣者。雖有前之十二。若無進趣。亦名為退",
    "X37n0660_011:0125a15": "也。",
    "X37n0660_011:0125a16": "經云自輕己身者。謂自絕分高推聖憶。不肯修行",
    "X37n0660_011:0125a17": "也。",
    "X37n0660_011:0125a18": "真修之皆名為治者。如法華云。除諸法實相餘皆魔",
    "X37n0660_011:0125a19": "事也。",
    "X37n0660_011:0125a20": "臧文仲有三不仁者。身為蔡太夫。一使妻編蒲摩為",
    "X37n0660_011:0125a21": "他所機。二知柳下慧有賢不舉夫子責之非大夫之",
    "X37n0660_011:0125a22": "德。三事星神等(云云)。",
    "X37n0660_011:0125a23": "坐馳五塵者。借莊子中意坐馳無益。今為世務也。",
    "X37n0660_011:0125a24": "若能無念者。起信論云。若人觀無念也。",
    "X37n0660_011:0125b01": "一心中覺方非世務者。能體遠所求之念。即無念非",
    "X37n0660_011:0125b02": "謂都無。名為無念。三諦具足方得契此無念。念理免",
    "X37n0660_011:0125b03": "於世務也。",
    "X37n0660_011:0125b04": "經云不能恭敬尊重三寶者。如前從十二法至於二",
    "X37n0660_011:0125b05": "法從廣已狹。皆能退。故不依諸法。恭敬身中一體三",
    "X37n0660_011:0125b06": "寶。是故退菩提心也。",
    "X37n0660_011:0125b07": "緣於法法為心師者。以三德之理為心所緣。佛性之",
    "X37n0660_011:0125b08": "法為師夫。言師者。能成弟子能全悉得不退菩提也。",
    "X37n0660_011:0125b09": "經者。即便莊嚴涉路而去譬更發心也。",
    "X37n0660_011:0125b10": "今趣舉三十二相業約求佛心便者。即是三藏菩薩",
    "X37n0660_011:0125b11": "於三僧祇外百劫種相好也。若依為大涅槃心修諸",
    "X37n0660_011:0125b12": "相。於一一相無非法界之體故也。",
    "X37n0660_011:0125b13": "此就相似因果為語者。隨多少業得多少果。義類相",
    "X37n0660_011:0125b14": "似也。",
    "X37n0660_011:0125b15": "諸佛境界是境界性者。謂諸佛同有陰身。故云境界。",
    "X37n0660_011:0125b16": "亦是所觀之境故也。",
    "X37n0660_011:0125b17": "不可以定相取者。謂一一性無非三諦不可思議故",
    "X37n0660_011:0125b18": "也。",
    "X37n0660_011:0125b19": "望上兩番破義者。如前執因中有果。因中無果二番",
    "X37n0660_011:0125b20": "也。",
    "X37n0660_011:0125b21": "文理抗行者。謂內外為別也。",
    "X37n0660_011:0125b22": "只詺此為常者。猶以覆故。名之為常也。",
    "X37n0660_011:0125b23": "問果果了因萬善如何是常者。果果在常了因。約觀",
    "X37n0660_011:0125b24": "智萬善。是緣因也。",
    "X37n0660_011:0125c01": "皆不可思議不可思議故常者。謂能了即所了。所了",
    "X37n0660_011:0125c02": "即能了。因即是果。果即是因。因果即非因非果。而因",
    "X37n0660_011:0125c03": "而果。名大涅槃。故云常也。",
    "X37n0660_011:0125c05": "涅槃經疏私記卷第十一"
}