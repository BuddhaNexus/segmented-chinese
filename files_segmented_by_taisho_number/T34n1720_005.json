{
    "T34n1720_005:0396c16": "法華玄論卷第五",
    "T34n1720_005:0396c18": "胡吉藏撰",
    "T34n1720_005:0396c19": "開方便門示真實相。問。云何開方便門示真",
    "T34n1720_005:0396c20": "實相耶。答。開二種方便示二種真實。二種",
    "T34n1720_005:0396c21": "方便者一教方便二身方便。二種真實者一",
    "T34n1720_005:0396c22": "教真實二身真實。問。何故唯開此二相耶。",
    "T34n1720_005:0396c23": "答。三世諸佛唯有形之與教。於此二中有權",
    "T34n1720_005:0396c24": "有實。故須開示。開示此二則十二部經八萬",
    "T34n1720_005:0396c25": "法藏煥然可了。所言開方便門示真實者。有",
    "T34n1720_005:0396c26": "人言昔在鹿苑人機猶雜。盛說三乘未明一",
    "T34n1720_005:0396c27": "理。爾時以權隱於真實。故一乘之理為權教",
    "T34n1720_005:0396c28": "所閉。今王城赴感乃應大機顯於真實。真實",
    "T34n1720_005:0396c29": "既顯則廢除昔教。昔教被廢故方便門開。一",
    "T34n1720_005:0397a01": "理既彰則真實相顯。故云開方便門示真實",
    "T34n1720_005:0397a02": "相。此光宅解也。評曰。以三覆一顯一除三",
    "T34n1720_005:0397a03": "非無此義。但經云開方便門不云除方便門。",
    "T34n1720_005:0397a04": "此非解也。如世人開門非是除門。詳經文旨",
    "T34n1720_005:0397a05": "正是開覆非關廢立。有人言直詺三為方便",
    "T34n1720_005:0397a06": "即是開方便門。所以然者昔不言三是方便",
    "T34n1720_005:0397a07": "故方便門閉。今詺三為方便故方便門開也。",
    "T34n1720_005:0397a08": "示真實相者既詺三為方便。即示一為真實。",
    "T34n1720_005:0397a09": "此河西道朗釋也。評曰。得經旨也。所以然",
    "T34n1720_005:0397a10": "者。昔說三乘是真實即以真實閉於方便。故",
    "T34n1720_005:0397a11": "方便門不開。今明三乘是方便故方便門開。",
    "T34n1720_005:0397a12": "此乃是廢於三實開三方便。故云開方便門。",
    "T34n1720_005:0397a13": "問。此亦是廢立云何言非。答。此乃廢三實",
    "T34n1720_005:0397a14": "立三是方便耳。前明廢除三方便是故異也。",
    "T34n1720_005:0397a15": "又開義在前廢義在後。要先開三是方便然",
    "T34n1720_005:0397a16": "後始得廢之。不爾無因緣故不得廢也。問。",
    "T34n1720_005:0397a17": "方便當體是門為是通實相故為門耶。答。具",
    "T34n1720_005:0397a18": "有二義。一者法門秤門則方便當體是門。如",
    "T34n1720_005:0397a19": "華嚴中諸善知識種種法門。或弄砂或相戲",
    "T34n1720_005:0397a20": "等皆法門也。今亦爾。如來有二種門。一方",
    "T34n1720_005:0397a21": "便門二者真實門。但此二門各有開閉。昔",
    "T34n1720_005:0397a22": "不言三是方便故方便扉掩。今說三是方便",
    "T34n1720_005:0397a23": "故方便門開。昔不說一是真實故真實門閉。",
    "T34n1720_005:0397a24": "今說一是真實故真實門開也。二者此方便",
    "T34n1720_005:0397a25": "法門復通實相。故三乘方便為一乘門。實相",
    "T34n1720_005:0397a26": "亦有二義故名門。一者當體虛通故名為門。",
    "T34n1720_005:0397a27": "如淨名不二法門華嚴法界法門等。二者能",
    "T34n1720_005:0397a28": "通方便故為方便作門。有人言通相之功乃",
    "T34n1720_005:0397a29": "由乎一極。故一為方便之門。級引之功顯彰",
    "T34n1720_005:0397b01": "於三故三為真實之相。言非三則方便之門",
    "T34n1720_005:0397b02": "得開。悟唯一則真實之相可示。此注解也。",
    "T34n1720_005:0397b03": "評曰。文似不然但意不失旨。所以然者。既由",
    "T34n1720_005:0397b04": "一通三豈非一為三門。說三為通一則三為一",
    "T34n1720_005:0397b05": "門。但一為三門此從實赴權謂出門也。說三",
    "T34n1720_005:0397b06": "通一從權入實謂入門也。門既有二相亦應宜",
    "T34n1720_005:0397b07": "然。說三表一故三為一相。說實令識權故一",
    "T34n1720_005:0397b08": "為三相。以理詳之具此意也。但注經偏用一",
    "T34n1720_005:0397b09": "為三門三為一相。意猶未圓。若如前用義無",
    "T34n1720_005:0397b10": "失也。但上來三種皆一往方言。未究環中",
    "T34n1720_005:0397b11": "之極。若具論者可有三義。一者以三為方便。",
    "T34n1720_005:0397b12": "一為真實。二者三一皆方便。非三一為真實。",
    "T34n1720_005:0397b13": "三者明三一為二。非三一為不二。二不二皆",
    "T34n1720_005:0397b14": "為權。非二非不二為實。此之三種互得為門。",
    "T34n1720_005:0397b15": "如以三為一門。此以權通實。若以一為三門",
    "T34n1720_005:0397b16": "以實赴權。乃至二不二亦爾。既互得為門。",
    "T34n1720_005:0397b17": "亦互得為相。但不得互為權實耳。問。方便",
    "T34n1720_005:0397b18": "實相既互得為門。亦得實相為實相門乃至",
    "T34n1720_005:0397b19": "方便為方便門不。答。具有四句。一者方便",
    "T34n1720_005:0397b20": "為實相門。二實相為方便門。此二如前。三",
    "T34n1720_005:0397b21": "實相為實相門。四方便為方便門。如名為義",
    "T34n1720_005:0397b22": "門義為名門。由方便名顯方便義故名為義",
    "T34n1720_005:0397b23": "門。由方便義顯方便名故義為名門。實相亦",
    "T34n1720_005:0397b24": "爾。中論序云實不名不悟。故寄中以宣之。",
    "T34n1720_005:0397b25": "即其事也。問。今得以三顯三以一顯一以不。",
    "T34n1720_005:0397b26": "答。亦有四句。一者以三顯一。二以一顯三。",
    "T34n1720_005:0397b27": "三者以三顯三。四以一顯一。初兩句如前。以",
    "T34n1720_005:0397b28": "三顯三以一顯一者言。昔三異今一此三在",
    "T34n1720_005:0397b29": "一外。今一異昔三此一在三外。故一非三一",
    "T34n1720_005:0397c01": "三非一三。如此一三皆是執見。今破此病故",
    "T34n1720_005:0397c02": "云於一佛乘分別說三。故三是一三。汝等所",
    "T34n1720_005:0397c03": "行是菩薩道。故一是三一。以三是一三。三豈",
    "T34n1720_005:0397c04": "異一。一是三一。一豈異三。故名三一因緣之",
    "T34n1720_005:0397c05": "義。以今因緣三一顯自性三一。亦以自性",
    "T34n1720_005:0397c06": "三一顯因緣三一。故云以三顯三以一顯一。",
    "T34n1720_005:0397c07": "問。云何名方便復有幾門耶。答。方便品初",
    "T34n1720_005:0397c08": "具詳方便得失事現彼文。今當說門義。此經",
    "T34n1720_005:0397c09": "始終略有十五門。方便品有二門。譬喻品有",
    "T34n1720_005:0397c10": "六門。信解品有三門。化城品有二門。法師",
    "T34n1720_005:0397c11": "品有一門。普門品有一門。合十五門也。方",
    "T34n1720_005:0397c12": "便品二門者。第一云其智慧門難解難入。故",
    "T34n1720_005:0397c13": "權智為實智門也。生法師云言教為門。言教",
    "T34n1720_005:0397c14": "為門者說實智。言教即是實智門也。法華論",
    "T34n1720_005:0397c15": "如生公釋。次云以種種法門宣示於佛道。此",
    "T34n1720_005:0397c16": "用大乘教為門也。譬喻品六門者。一云其",
    "T34n1720_005:0397c17": "家廣大唯有一門。還以大乘教為門也。二",
    "T34n1720_005:0397c18": "云於此所燒之門安穩得出者。此約三界限",
    "T34n1720_005:0397c19": "域為門。如詺家為門也。三者云唯有一門",
    "T34n1720_005:0397c20": "而復狹小。還以大乘教為門也。四者如是三",
    "T34n1720_005:0397c21": "車今在門外。還以三界為門也。五云以佛",
    "T34n1720_005:0397c22": "教門出三界苦。此用小乘教為門。六云爾時",
    "T34n1720_005:0397c23": "長者在門外立。依大乘義此即是用二死之",
    "T34n1720_005:0397c24": "限域為門。小乘義明佛出一切煩惱外。故",
    "T34n1720_005:0397c25": "三界正使及習氣無知三藏佛皆斷已盡。故",
    "T34n1720_005:0397c26": "在門外立也。又信解品三門者一云遇到父",
    "T34n1720_005:0397c27": "舍住立門側。此以大乘理教為門。二云猶",
    "T34n1720_005:0397c28": "在門外止宿草菴。亦通大乘理教為門。三",
    "T34n1720_005:0397c29": "云爾時長者於其門內。亦通以大乘理教為",
    "T34n1720_005:0398a01": "門也。化城品二門者。一梵王請佛願開甘露",
    "T34n1720_005:0398a02": "門。通大小教為門也。二云重門高樓閣用小",
    "T34n1720_005:0398a03": "乘三空之解為門也。法師品一門者即是開",
    "T34n1720_005:0398a04": "方便門示真實相。文中已辨。普門品為一",
    "T34n1720_005:0398a05": "門者以大乘為門也。此門有二種。一神通",
    "T34n1720_005:0398a06": "普二說法普。此之二輪皆是菩薩虛通無礙",
    "T34n1720_005:0398a07": "故名為門。又此二普令眾生悟入故名為門。",
    "T34n1720_005:0398a08": "問。開方便門示真實相云何。是能開所開",
    "T34n1720_005:0398a09": "能示所示能閉所閉耶。答。昔權說三乘教不",
    "T34n1720_005:0398a10": "言三是方便。即三方便閉。佛權智為能閉。",
    "T34n1720_005:0398a11": "三方便門為所閉。今實智說三是方便則三",
    "T34n1720_005:0398a12": "方便門開。佛實智為能開。方便門為所開也。",
    "T34n1720_005:0398a13": "能示所示者。雖開三是方便門。則示一乘為",
    "T34n1720_005:0398a14": "真實。實智即是能示。一乘即是所示。故實",
    "T34n1720_005:0398a15": "智有二能。一能開二能示也。如人手能開門",
    "T34n1720_005:0398a16": "又示門內之物。是門內之物即是所示手是能",
    "T34n1720_005:0398a17": "示也。問。云何今昔門非門也。答。望昔三佛",
    "T34n1720_005:0398a18": "有二義。一就教為言。直道三乘不言三是方",
    "T34n1720_005:0398a19": "便復為實相作門。此是佛自閉義。二者就佛",
    "T34n1720_005:0398a20": "本為通一說三教。三於佛即是一乘門。就緣",
    "T34n1720_005:0398a21": "為論亦有二義。因三悟一故三於緣是門。不",
    "T34n1720_005:0398a22": "悟一者三於緣非門也。問。為是智示為教示",
    "T34n1720_005:0398a23": "耶。答。智說教示也開亦爾也。問。云何是當",
    "T34n1720_005:0398a24": "體門從他門耶。答。如權智能通實智實智為",
    "T34n1720_005:0398a25": "所通。從所通為名故言其智慧門。智慧即是",
    "T34n1720_005:0398a26": "實智。門即是權智。詺此權智為實智家門。例",
    "T34n1720_005:0398a27": "如三解脫門從所通為名。解脫是所通涅槃",
    "T34n1720_005:0398a28": "之果。三空能通行人得涅槃故名解脫門也。",
    "T34n1720_005:0398a29": "又世人言佛門人門等皆從所通為門也。當",
    "T34n1720_005:0398b01": "體得名者方便當體虛通故名為門。實相亦爾。",
    "T34n1720_005:0398b02": "如言竹門板門也。當門體是竹板故以當體",
    "T34n1720_005:0398b03": "得名也。問。此經有十五門凡有幾城。答。五",
    "T34n1720_005:0398b04": "城也。信解品四城化城品一城。信解品四城",
    "T34n1720_005:0398b05": "者初即中止一城。即譬於一方垂應作佛。",
    "T34n1720_005:0398b06": "作佛為城也。二者於某城中捨吾逃走。譬背",
    "T34n1720_005:0398b07": "大乘之化。以大化為城也。三者昔在本城懷",
    "T34n1720_005:0398b08": "憂推覓。譬佛於法身地覓眾生大機不得。即",
    "T34n1720_005:0398b09": "佛法身為城也。四者時貧窮子到父住城。",
    "T34n1720_005:0398b10": "即大機已動詺大乘理教為城也。五者化城",
    "T34n1720_005:0398b11": "品云化作一城。即二乘在三界外可以止息。",
    "T34n1720_005:0398b12": "喻之如城也。問。既有五城凡有幾宅。答。凡",
    "T34n1720_005:0398b13": "有八宅。就火宅中凡有六宅。約義明之。初",
    "T34n1720_005:0398b14": "云有一大宅。二云其宅朽故。三是時宅主。",
    "T34n1720_005:0398b15": "四云是朽故宅屬于一人。五云長者諸子在",
    "T34n1720_005:0398b16": "此宅中。六云焚燒舍宅。七化城品云莊嚴",
    "T34n1720_005:0398b17": "舍宅。八安樂行品云賜以田宅。初兩序三界",
    "T34n1720_005:0398b18": "相貌。次兩明屬佛。後二明眾生在中更起煩",
    "T34n1720_005:0398b19": "惱受於八苦。後二譬小乘人諸子功德。下當",
    "T34n1720_005:0398b20": "說之。次論三說義。論曰廣開三顯一斷疑",
    "T34n1720_005:0398b21": "生信為三根人三周說。初法說次譬說後宿",
    "T34n1720_005:0398b22": "世因緣說。故三周說也。問。云何為三根人",
    "T34n1720_005:0398b23": "三周說耶。答。舊經師云初周為上根人說。",
    "T34n1720_005:0398b24": "次周為中根人說。後周為下根人說。評曰。",
    "T34n1720_005:0398b25": "直作此名於文未善。若三說各為三根三根",
    "T34n1720_005:0398b26": "各聞一說。則皆是上根何名三品。設云上",
    "T34n1720_005:0398b27": "根聞一說中根聞二說下根聞三說者。則不",
    "T34n1720_005:0398b28": "應言法說為上根譬說為中根宿世為下根。",
    "T34n1720_005:0398b29": "今所明者初周說通為三根。而上根一聞即",
    "T34n1720_005:0398c01": "解。次周說通為中下。而中根再聞方悟。宿",
    "T34n1720_005:0398c02": "世因緣說但為下根。下根三聞始了故。釋論",
    "T34n1720_005:0398c03": "明身子一聞即證初果。目連再說方證見諦。",
    "T34n1720_005:0398c04": "下根理應三也。問。何以知然。答。初三請",
    "T34n1720_005:0398c05": "中三根皆疑。故知初說為三根人。次譬喻品",
    "T34n1720_005:0398c06": "身子具騰中下根人疑悔請佛釋之。故知譬",
    "T34n1720_005:0398c07": "說通中下根人也。又具三周說於義乃備。若",
    "T34n1720_005:0398c08": "但法無譬義勢未盡。若但譬無法意亦不圓。",
    "T34n1720_005:0398c09": "故須初周法說次周譬喻。法譬雖圓但明現",
    "T34n1720_005:0398c10": "在未辨宿世修因。次有第三說也。又一乘",
    "T34n1720_005:0398c11": "之道入有多門。自有樂聞法說從法說門入。",
    "T34n1720_005:0398c12": "自有樂聞譬喻從譬喻門入。即前二周也。自",
    "T34n1720_005:0398c13": "有俱樂法譬則雙說兩門。即第三周。故化城",
    "T34n1720_005:0398c14": "已前謂法說門。化城之後即譬喻門。自有於",
    "T34n1720_005:0398c15": "此三門皆不得悟。皆不為說。如五千之徒",
    "T34n1720_005:0398c16": "也。問。此與三根有何異耶。答。此不明為三",
    "T34n1720_005:0398c17": "根故有三說。但所樂各異故教門不同。又",
    "T34n1720_005:0398c18": "三周說者欲示中道相。故若一說二說則太",
    "T34n1720_005:0398c19": "少。若過三說則太多。今欲示中道相不多不",
    "T34n1720_005:0398c20": "少故但三說。又釋論云諸佛語法事不過三。",
    "T34n1720_005:0398c21": "今依佛規矩故但三說也。又三執難改一乘",
    "T34n1720_005:0398c22": "難信故須三說。又示上尊大法下愍眾生慇",
    "T34n1720_005:0398c23": "懃至三。問。若爾一切諸經並應三說。答。下",
    "T34n1720_005:0398c24": "文云。諸佛已說今說當說。此法華經最為難",
    "T34n1720_005:0398c25": "信難解故須三說。又初說令下種次說令生",
    "T34n1720_005:0398c26": "長後說得成熟。又初說生聞慧次說生思慧",
    "T34n1720_005:0398c27": "後說生脩慧。問。文無此意何故強生穿鑿耶。",
    "T34n1720_005:0398c28": "答。佛意深遠非為一事。如釋論解一句文",
    "T34n1720_005:0398c29": "凡數十復次也。次明次第。問。三說有何次",
    "T34n1720_005:0399a01": "第耶。答。法說為譬說之本。故在第一。譬還",
    "T34n1720_005:0399a02": "借事以喻前法故在第二。宿世因緣明法譬",
    "T34n1720_005:0399a03": "始終故在第三。次明通別。一一周皆有三",
    "T34n1720_005:0399a04": "說。如法說中云如優曇華即是譬說。我昔二",
    "T34n1720_005:0399a05": "萬億佛所教化即是宿世因緣說也。譬喻中",
    "T34n1720_005:0399a06": "三說者譬說之前云我先不言皆是化菩薩",
    "T34n1720_005:0399a07": "耶。即是法說也。又明三十子及長者為父。",
    "T34n1720_005:0399a08": "豈非宿世已結緣耶。宿世因緣說亦具三。化",
    "T34n1720_005:0399a09": "城之前是法說。化城後是譬說。故知一一說",
    "T34n1720_005:0399a10": "中皆是具三。但今大判云爾。又從多為論故",
    "T34n1720_005:0399a11": "開三說也。次明開合。束三周為二意。初",
    "T34n1720_005:0399a12": "周名引證例同說。後二周名直說。初引證例",
    "T34n1720_005:0399a13": "同說者。廣引四佛為證明釋迦例同。後二周",
    "T34n1720_005:0399a14": "不復引證例同。直說譬喻及宿世因緣也。",
    "T34n1720_005:0399a15": "以破三明一此事反情。一往難信。故先須廣",
    "T34n1720_005:0399a16": "引諸佛為證。然後明釋迦例同。引證例同既",
    "T34n1720_005:0399a17": "竟。後二周但須直說。又初周謂人廣法略。",
    "T34n1720_005:0399a18": "人廣者明五佛也。法略者但一周說也。次",
    "T34n1720_005:0399a19": "後二周法廣人略。法廣者二周說也。人略者",
    "T34n1720_005:0399a20": "但明釋迦一佛也。下釋迦教門為作譬本。",
    "T34n1720_005:0399a21": "故知譬說但明釋迦教門也。宿世因緣亦但",
    "T34n1720_005:0399a22": "明釋迦結緣不明餘佛。師與弟子故是釋迦",
    "T34n1720_005:0399a23": "教門也。又初周名別說謂別明五佛教門。",
    "T34n1720_005:0399a24": "後二周名通說。謂譬喻得通貫五佛。化城亦",
    "T34n1720_005:0399a25": "然。又初二周名說現在。次一周名說過去法",
    "T34n1720_005:0399a26": "也。又初二周明說果後一周辨說因。次明",
    "T34n1720_005:0399a27": "多少。問。唯有三說更有餘說耶。答。大判三",
    "T34n1720_005:0399a28": "說耳曲論說義即多。初三周佛自說。次三根",
    "T34n1720_005:0399a29": "人領解復有三說。合六說也。佛三周說三長",
    "T34n1720_005:0399b01": "行三偈頌為六說。領解亦爾。略而言之有十",
    "T34n1720_005:0399b02": "二說也。就佛初周說中長行明五佛教。後偈",
    "T34n1720_005:0399b03": "又頌五佛合成十說也。第二周長行譬說及",
    "T34n1720_005:0399b04": "合譬二說偈亦然。復成四說。第三周有長行",
    "T34n1720_005:0399b05": "與偈為二說。各有法譬為四說。合前為十八",
    "T34n1720_005:0399b06": "說也。若足前略開三顯一各有長行與偈成",
    "T34n1720_005:0399b07": "二十說也。上根人領解長行與偈為二說。",
    "T34n1720_005:0399b08": "中根人長行與偈。復二說各有法譬為四說。",
    "T34n1720_005:0399b09": "足前為六說。下根領解長行與偈。復二說各",
    "T34n1720_005:0399b10": "有法譬為四說。合十說。師與弟子合明開三",
    "T34n1720_005:0399b11": "顯一之義。略明三十說也。其中說義不止於",
    "T34n1720_005:0399b12": "此也。次明惑障。問。以何惑障三根人不解",
    "T34n1720_005:0399b13": "一乘耶。答。通而為言二乘斷常障一乘中",
    "T34n1720_005:0399b14": "道。就別明之有二種惑。一者斷見二者無明。",
    "T34n1720_005:0399b15": "斷見者二乘證空謂為妙極。無明者不識如",
    "T34n1720_005:0399b16": "來三一權實。然斷見與無明猶是一體。但",
    "T34n1720_005:0399b17": "約義分之耳。保執空義名為斷見。不識權實",
    "T34n1720_005:0399b18": "名為無明亦由無明。是故保執也。此惑非九",
    "T34n1720_005:0399b19": "十八使。所以然者羅漢已斷九十八使。而猶",
    "T34n1720_005:0399b20": "不識權實。故知屬無明煩惱也。晚見法華",
    "T34n1720_005:0399b21": "論云。無煩惱人有於染慢故。不知一乘及法",
    "T34n1720_005:0399b22": "身常住。此染慢即是無明也。但約此惑三品",
    "T34n1720_005:0399b23": "不同。下根則重中根為次上根則輕。故開",
    "T34n1720_005:0399b24": "三品也。問。發軫即學二乘如婆沙論釋論",
    "T34n1720_005:0399b25": "等。云緣覺極遲則為百劫。極速則為四世。",
    "T34n1720_005:0399b26": "聲聞極遲六十劫。極速三世。小乘既障大者。",
    "T34n1720_005:0399b27": "習小時久應是鈍根。習小時近應為利根。二",
    "T34n1720_005:0399b28": "者之間應是中根。答。是義須進退論之。若",
    "T34n1720_005:0399b29": "二乘心是惑而能障大乘者。應如所問。則久",
    "T34n1720_005:0399c01": "劫行二乘行則起惑長。此執難破。應是下根",
    "T34n1720_005:0399c02": "習二乘行近者起惑時小。此執易傾。應是上",
    "T34n1720_005:0399c03": "根。二者之間應中根。但身子行小行既久。",
    "T34n1720_005:0399c04": "其根則利故名上根。習小時近名為下根。",
    "T34n1720_005:0399c05": "二者之間秤為中根也。又身子窮小之原於",
    "T34n1720_005:0399c06": "大易悟。餘人不爾。故身子名為利根也。又",
    "T34n1720_005:0399c07": "二乘有被會為菩薩道。則二乘行久者於菩",
    "T34n1720_005:0399c08": "薩則行深也。有人言有四句一惑輕而利根",
    "T34n1720_005:0399c09": "也。二惑重而利根。三惑輕根鈍。四惑重根",
    "T34n1720_005:0399c10": "鈍。若惑輕利根初聞即悟。若中下兩人再聞",
    "T34n1720_005:0399c11": "即悟。第四人者三聞方悟。此義至下五濁中",
    "T34n1720_005:0399c12": "當廣釋也。次明轉根。問。上中下三根有增",
    "T34n1720_005:0399c13": "進義不。答。有人言。初周法說上根聞即悟。",
    "T34n1720_005:0399c14": "中根轉為上根下根進為中根。第二周說中",
    "T34n1720_005:0399c15": "根同上根得悟。下根轉為上根。第三周說下",
    "T34n1720_005:0399c16": "根同上根得悟也。有人言約三乘判上中下",
    "T34n1720_005:0399c17": "根。菩薩為上根緣覺為中根聲聞為下根。就",
    "T34n1720_005:0399c18": "聲聞中自有上中下根。約此三根。故有三",
    "T34n1720_005:0399c19": "周之說。雖復得悟猶有利鈍之殊。如刀斫",
    "T34n1720_005:0399c20": "物一斫斷者為上。二斫斷者為中。三斫斷者",
    "T34n1720_005:0399c21": "為下。雖復俱斷而有利鈍之別。雖前後得悟",
    "T34n1720_005:0399c22": "亦有利鈍之殊也。評曰。後說者得經旨。何",
    "T34n1720_005:0399c23": "以知然。上根人得悟時中下未悟。云何已轉",
    "T34n1720_005:0399c24": "根耶。問。今有轉根義不。答。毘曇是小乘尚",
    "T34n1720_005:0399c25": "有轉根。大乘義無有定性。云何不轉耶。值",
    "T34n1720_005:0399c26": "惡緣故轉利為鈍。值善緣故轉鈍為利也。",
    "T34n1720_005:0399c27": "次明大小。問。三周說法菩薩於何時得悟。",
    "T34n1720_005:0399c28": "答。一往判菩薩為上根。緣覺為中根。聲聞",
    "T34n1720_005:0399c29": "為下根。若爾菩薩及緣覺皆勝聲聞。故聞",
    "T34n1720_005:0400a01": "初周並悟也。次更論者利根緣覺勝聲聞可",
    "T34n1720_005:0400a02": "得名上根。釋論云鈍根緣覺不及身子。若",
    "T34n1720_005:0400a03": "爾可得同下根三周說乃悟耳。菩薩不定初",
    "T34n1720_005:0400a04": "心久行並是菩薩。今通論菩薩根有等聲聞",
    "T34n1720_005:0400a05": "三品者。應三周並悟。利根菩薩與身子同",
    "T34n1720_005:0400a06": "品者。聞初周即悟。中下二品亦爾也。但菩",
    "T34n1720_005:0400a07": "薩執異迷輕又無自保究竟之惑。故利鈍菩",
    "T34n1720_005:0400a08": "薩聞初周皆悟。何以知之。下身子得記中人",
    "T34n1720_005:0400a09": "天八部知皆受記。故凡夫人雖復根鈍而惑",
    "T34n1720_005:0400a10": "輕。身子雖復根利而惑重。故同是初周得",
    "T34n1720_005:0400a11": "悟也。問。菩薩何故無領解耶。答。有人言菩",
    "T34n1720_005:0400a12": "薩亦有領解但法華經多不盡度耳。故方便",
    "T34n1720_005:0400a13": "品云。菩薩聞是法疑網皆已除即其證也。",
    "T34n1720_005:0400a14": "有人言聲聞有執異之病又有自保之惑故正",
    "T34n1720_005:0400a15": "破之。所以有領解耳。菩薩無自保之病。設",
    "T34n1720_005:0400a16": "有謂大異小謂小異大。明菩薩自作佛二乘",
    "T34n1720_005:0400a17": "不作佛。一聞法華即得領悟。但破三歸一",
    "T34n1720_005:0400a18": "正為二乘。傍為菩薩故不述菩薩領解也。",
    "T34n1720_005:0400a19": "問。聲聞聞經既得記。菩薩聞經何故不得受",
    "T34n1720_005:0400a20": "記。答。以解領之言例記可知也。但提婆達",
    "T34n1720_005:0400a21": "多品授龍女記。隨喜品云聞法華經一句一",
    "T34n1720_005:0400a22": "偈皆與受記。下壽量品中自有菩薩得記也。",
    "T34n1720_005:0400a23": "次會二經。問。勝鬘經云三乘初業不愚於",
    "T34n1720_005:0400a24": "法。自知當得覺。云何此經明三根羅漢初則",
    "T34n1720_005:0400a25": "生疑後便得悟。答。舊經師云有事有理。言",
    "T34n1720_005:0400a26": "其理者三乘初業已知作佛。實無始疑之與",
    "T34n1720_005:0400a27": "終悟。但符同凡夫引初業之前外凡夫人。令",
    "T34n1720_005:0400a28": "其信於一乘。必當作佛。故示始疑終悟耳。",
    "T34n1720_005:0400a29": "教中為論明二乘得果已後在遊觀心中。推",
    "T34n1720_005:0400b01": "理既一教不應三教。若定三理寧得一。故",
    "T34n1720_005:0400b02": "終日逈遑安心莫寄。故瑤法師云。踟蹰理教",
    "T34n1720_005:0400b03": "之間疑為失為不失。若以理惑教此有得義。",
    "T34n1720_005:0400b04": "若以教惑理此有失義。是故踟蹰生得失之",
    "T34n1720_005:0400b05": "疑。然根有三種。若上根利根智以理惑教情",
    "T34n1720_005:0400b06": "多以教惑理情少。故初聞法說符順其心則便",
    "T34n1720_005:0400b07": "領悟。如身子之流。以理惑教情少以教惑理",
    "T34n1720_005:0400b08": "情多。雖聞法譬二說乖其本心。故三聞方悟",
    "T34n1720_005:0400b09": "如滿願之流矣。若中根人處利鈍之間。理教",
    "T34n1720_005:0400b10": "相惑其心正等。聞法說未悟聞譬說便解如",
    "T34n1720_005:0400b11": "善吉之流。評曰。若理中已知同歸。教中猶",
    "T34n1720_005:0400b12": "有迷悟者。則勝鬘是實說法華為權教也。若",
    "T34n1720_005:0400b13": "爾法華明一亦未了。不應取勝鬘意解五百",
    "T34n1720_005:0400b14": "由旬也。又大經云羅漢二萬劫至發心處。亦",
    "T34n1720_005:0400b15": "是不了之說。所以然者。初業已知同歸何",
    "T34n1720_005:0400b16": "因緣故經二萬劫始發心耶。若爾涅槃應是",
    "T34n1720_005:0400b17": "未了。若大經是了勝鬘便應未了。又初業已",
    "T34n1720_005:0400b18": "知同歸豈應復證羅漢。夫論證者謂為究竟",
    "T34n1720_005:0400b19": "故證耳。既知非極豈應證耶。又依法華論",
    "T34n1720_005:0400b20": "明證性法身與勝鬘不異。不應作了不了及",
    "T34n1720_005:0400b21": "理教釋之。有人言三乘初業者。此是三乘人",
    "T34n1720_005:0400b22": "初信大乘故名為初業。此解於勝鬘法華兩",
    "T34n1720_005:0400b23": "經無妨。勝鬘據初信大乘故自知作佛。法華",
    "T34n1720_005:0400b24": "約三乘未信一乘故所以生疑。有人言勝鬘",
    "T34n1720_005:0400b25": "云三乘初業不愚於法。自知者此據利根懸",
    "T34n1720_005:0400b26": "悟之人聞三即領一。稟小即悟大也。法華",
    "T34n1720_005:0400b27": "云羅漢猶疑者。此據鈍根人聞三守三稟小",
    "T34n1720_005:0400b28": "住小。故二經不違也。問。利根莫過身子。",
    "T34n1720_005:0400b29": "復有何利根人而懸悟耶。答。法華中明身子",
    "T34n1720_005:0400c01": "等三根。此多是內祕菩薩行。外現是聲聞引",
    "T34n1720_005:0400c02": "小行耳。問。何以知聞小懸悟大耶。答。義有",
    "T34n1720_005:0400c03": "四句。一者聞三悟三。二者聞一悟一。此二易",
    "T34n1720_005:0400c04": "明。三者聞一悟三。如聞大涅槃教。而成羅",
    "T34n1720_005:0400c05": "漢。四者聞三悟一即初業是也。問。法華經",
    "T34n1720_005:0400c06": "文有聞一悟三不。答。妙莊嚴王本事品云。",
    "T34n1720_005:0400c07": "八萬四千人遠塵離垢得法眼淨。此義乃應",
    "T34n1720_005:0400c08": "通大小。而諸經中多以為小乘也。有人言勝",
    "T34n1720_005:0400c09": "鬘為方便之人。故自知作佛。法華據實行之",
    "T34n1720_005:0400c10": "人故不自知也。二經亦不相違。有人言此",
    "T34n1720_005:0400c11": "事不可思量解釋。如大智論釋畢定品云。五",
    "T34n1720_005:0400c12": "不思議中佛最不可思議。聲聞作佛不作佛",
    "T34n1720_005:0400c13": "唯佛能解。論者正可論其餘事。得佛時乃",
    "T34n1720_005:0400c14": "了。龍樹既秤得佛明乃了。凡夫豈可欲專決",
    "T34n1720_005:0400c15": "耶。後當更論此義也。次明緣覺無領解義。",
    "T34n1720_005:0400c16": "問。法華座何故無緣覺領解耶。又法華正",
    "T34n1720_005:0400c17": "會三乘何故無緣覺眾耶。答。經師種種異說",
    "T34n1720_005:0400c18": "皆不分明。今略解釋之使易了也。佛為三根",
    "T34n1720_005:0400c19": "人開三乘。中根人鄙聲聞從師復憚佛道長",
    "T34n1720_005:0400c20": "遠。是以其人出無佛世成辟支佛。故法華座",
    "T34n1720_005:0400c21": "中無緣覺也。問。若爾何故餘經復明有緣覺",
    "T34n1720_005:0400c22": "耶。答。總論緣覺凡有四種。一者本乘緣覺。",
    "T34n1720_005:0400c23": "謂本發緣覺心後得緣覺果。但此人有多經",
    "T34n1720_005:0400c24": "劫。而釋論及餘論略舉有二。一極遲百劫。",
    "T34n1720_005:0400c25": "百劫者此是大辟支。俱舍論秤犀角喻百劫",
    "T34n1720_005:0400c26": "也。二極速四世。中間則多小不定。此二種",
    "T34n1720_005:0400c27": "人成緣覺果決定不值佛。故華嚴云菩薩從",
    "T34n1720_005:0400c28": "兜率天下放光照之。若覺知者則捨壽入無",
    "T34n1720_005:0400c29": "餘。不覺者徙量他方無佛世界。大經譬之彗",
    "T34n1720_005:0401a01": "星義亦如是。中論云若佛不出世佛法已滅",
    "T34n1720_005:0401a02": "盡。諸辟支佛智從於遠離生。若爾者法華之",
    "T34n1720_005:0401a03": "座何由有緣覺耶。問。大小緣覺未得果時見",
    "T34n1720_005:0401a04": "佛以不。如四世得果自三世已來得值佛不。",
    "T34n1720_005:0401a05": "乃至百劫未滿所作是問。答。或值佛或不值",
    "T34n1720_005:0401a06": "佛此無定也。二者非本乘緣覺。其人本是聲",
    "T34n1720_005:0401a07": "聞於佛法中證得初果。初果人但十四生滿",
    "T34n1720_005:0401a08": "值佛則成羅漢。不值佛成辟支。如此之人或",
    "T34n1720_005:0401a09": "有值佛義。以其成辟支竟。而佛便出世故有",
    "T34n1720_005:0401a10": "值佛義也。問。華嚴云放光照之令滅及移他",
    "T34n1720_005:0401a11": "方。云何得值佛耶。答。此人本願見佛與前",
    "T34n1720_005:0401a12": "人異。故不例也。問。但初果不值佛成緣覺。",
    "T34n1720_005:0401a13": "二果三果不值佛亦成緣覺耶。答。俱舍論云。",
    "T34n1720_005:0401a14": "二果不值佛法亦成緣覺。而不出三果文。",
    "T34n1720_005:0401a15": "但得那含竟值佛成羅漢脫。不值佛亦有",
    "T34n1720_005:0401a16": "成緣覺義。但此義既少故經論不出之耳。",
    "T34n1720_005:0401a17": "問。大辟支根既利。何故說法不能令人得燸",
    "T34n1720_005:0401a18": "法乃至聖果耶。答。辟支出無佛世時。此是",
    "T34n1720_005:0401a19": "正法已盡乃至亦無末法。此時眾生根鈍故",
    "T34n1720_005:0401a20": "無得燸法義耳。非辟支不能令其得道。辟",
    "T34n1720_005:0401a21": "支能化必利而所化必鈍。聲聞能化所化即",
    "T34n1720_005:0401a22": "通也。三者俱舍論復有部行緣覺。其人自有",
    "T34n1720_005:0401a23": "徒眾部儻。如佛有弟子眷屬故名部行。此人",
    "T34n1720_005:0401a24": "行行不必具滿百劫。亦可六十劫。如身子時",
    "T34n1720_005:0401a25": "節故也。問。此人值佛不。答。亦不值佛也。",
    "T34n1720_005:0401a26": "四者變化緣覺以眾生應見此人在佛世而悟",
    "T34n1720_005:0401a27": "故佛世有之也。問。迦葉是何等根性耶。答。",
    "T34n1720_005:0401a28": "此是本乘緣覺人。非七生須陀洹人也。問。",
    "T34n1720_005:0401a29": "本乘緣覺有無量人。始自四世終訖百劫是",
    "T34n1720_005:0401b01": "何人耶。答。迦葉智劣身子。即應是六十劫",
    "T34n1720_005:0401b02": "已下人也。問。小乘義忍法已前猶有退。三",
    "T34n1720_005:0401b03": "乘根性未定有三乘相作義。忍法已去即三",
    "T34n1720_005:0401b04": "根已定無相作義。迦葉今住何位而值佛耶。",
    "T34n1720_005:0401b05": "答。今須進退論之。若大辟支與佛齊。佛入",
    "T34n1720_005:0401b06": "道有二說。一云從燸法已入觀。至盡無生方",
    "T34n1720_005:0401b07": "出。辟支亦爾。二釋云佛從不淨觀已去至盡",
    "T34n1720_005:0401b08": "無生方出。大辟支亦然。迦葉是大辟支應勝",
    "T34n1720_005:0401b09": "身子。而不及身子。故知非大辟支。既非大",
    "T34n1720_005:0401b10": "辟支不得用前二說也。迦葉劣身子復勝七",
    "T34n1720_005:0401b11": "生滿人。即是中根辟文。可得住燸頂二善",
    "T34n1720_005:0401b12": "根。不值佛而成緣覺也。問。緣覺住二善成",
    "T34n1720_005:0401b13": "聲聞。為退根性為不退根性耶。答。燸頂既",
    "T34n1720_005:0401b14": "退墮惡道何不得退根性耶。俱舍論云緣覺",
    "T34n1720_005:0401b15": "住二善根時但聞佛教。依教得道轉名聲聞",
    "T34n1720_005:0401b16": "耳。實非退中根作下根也。今謂可具二人。",
    "T34n1720_005:0401b17": "一者退中根作下根。故緣覺成聲聞。二者迦",
    "T34n1720_005:0401b18": "葉之流不值佛即成緣覺。值佛即事佛為師",
    "T34n1720_005:0401b19": "也。為弟子故名聲聞耳。根性如故。此是不",
    "T34n1720_005:0401b20": "轉中根為下根也。復有不轉根義如七生人。",
    "T34n1720_005:0401b21": "不值佛成緣覺。實非退根義。迦葉緣覺成聲",
    "T34n1720_005:0401b22": "聞。豈有退根義耶。問。法華明會三乘者會",
    "T34n1720_005:0401b23": "何緣覺人耶。答。正會無佛世緣覺以初開此",
    "T34n1720_005:0401b24": "三乘故後會之。問。無佛世緣覺何處有會耶。",
    "T34n1720_005:0401b25": "答。其人入涅槃生餘淨土中。為說法華方",
    "T34n1720_005:0401b26": "得會耳。問。若爾法華但會二乘人耳。應不",
    "T34n1720_005:0401b27": "會三。答。眾中有求緣覺人。為此人故亦須",
    "T34n1720_005:0401b28": "會三。又為二人皆得會三。不必為三人會",
    "T34n1720_005:0401b29": "三也。問。何故唯有聲聞領解無緣覺領解耶。",
    "T34n1720_005:0401c01": "答。本乘緣覺不在座故不得領解。因人行",
    "T34n1720_005:0401c02": "淺故未得同三根聲聞領解受記。是故不說",
    "T34n1720_005:0401c03": "也。變化緣覺不須明其領解也。又法華會",
    "T34n1720_005:0401c04": "所無也。問。大辟支百劫行行聞法華一說即",
    "T34n1720_005:0401c05": "悟如身子耶。答曰。此義不定應當分別。若",
    "T34n1720_005:0401c06": "取三乘利鈍而判。身子不及大緣覺一聞既",
    "T34n1720_005:0401c07": "悟。緣覺勝身子即聞略說便解也。而不例者。",
    "T34n1720_005:0401c08": "此中三根聲聞久劫習大乘。故今始得緣覺。",
    "T34n1720_005:0401c09": "雖利不習大乘者則未得悟也。又三根人皆",
    "T34n1720_005:0401c10": "是方便人故聞經得悟。實行百劫緣覺義即",
    "T34n1720_005:0401c11": "不爾。問。法華三根人悟為皆是權行亦是實",
    "T34n1720_005:0401c12": "行。答。皆是權行。問。不發餘人迹云何皆是",
    "T34n1720_005:0401c13": "權行。答。攝大乘論云。身子等得受記者。是",
    "T34n1720_005:0401c14": "化人為欲引未定聲聞。直趣佛道。已定之者",
    "T34n1720_005:0401c15": "令其練根。問。云何名定未定聲聞。答。小乘",
    "T34n1720_005:0401c16": "義忍法之前三乘未定。忍法則定也。又餘經",
    "T34n1720_005:0401c17": "云須菩提本是青龍陀佛。又經云是阿維顏。",
    "T34n1720_005:0401c18": "阿維顏者十地頂人也。又大經明迦栴延及",
    "T34n1720_005:0401c19": "薄拘羅皆云顯發如來。方便密教來至佛所",
    "T34n1720_005:0401c20": "故知皆權行也。晚見法華論明十種人與舊",
    "T34n1720_005:0401c21": "判不同。今通會之論。譬喻品從火宅文已去",
    "T34n1720_005:0401c22": "竟壽量品良醫辟。總明十人。論曰。自此已下",
    "T34n1720_005:0401c23": "為七種具足煩惱性眾生。說七種譬喻對治",
    "T34n1720_005:0401c24": "七種增上慢。應知也。又為三種無煩惱人三",
    "T34n1720_005:0401c25": "昧解脫等染慢。應知何等七種具足煩惱性",
    "T34n1720_005:0401c26": "人。一者求勢力人。二求聲聞解脫人。三求",
    "T34n1720_005:0401c27": "大乘人。四有定人。五無定人。六集功德人。",
    "T34n1720_005:0401c28": "七無功德人。七種增上慢者。一者顛倒求",
    "T34n1720_005:0401c29": "功德增上慢。以世間諸煩惱熾燃而以天人",
    "T34n1720_005:0402a01": "為妙境界果報為對治此。故說火宅譬喻。第",
    "T34n1720_005:0402a02": "二聲聞人一向增上慢。謂我乘與如來乘無差",
    "T34n1720_005:0402a03": "別。如是顛倒妄取為對治此。故說窮子譬喻。",
    "T34n1720_005:0402a04": "三者大乘人一向增上慢。謂無別聲聞辟支",
    "T34n1720_005:0402a05": "佛乘。顛倒妄執為對治此。故說雲雨譬。四",
    "T34n1720_005:0402a06": "者實無而有增上慢人。以有世間三昧三摩",
    "T34n1720_005:0402a07": "䟦提實無涅槃。而生涅槃想。為對治此故說",
    "T34n1720_005:0402a08": "化城譬。五者散亂實無有定。過去有大乘",
    "T34n1720_005:0402a09": "善根而不覺知。彼不求大乘於狡劣心中虛",
    "T34n1720_005:0402a10": "妄解以為第一乘。對治此故說繫寶珠譬。六",
    "T34n1720_005:0402a11": "者集功德人說大乘法。而取非大乘。對治此",
    "T34n1720_005:0402a12": "故說王髻中明珠譬。七者無功德人於第一",
    "T34n1720_005:0402a13": "乘不集諸善根。說第一義不取為第一。為對",
    "T34n1720_005:0402a14": "治此故說醫師譬。論又釋云。第一人以世間",
    "T34n1720_005:0402a15": "種種善根三昧功德方便令入涅槃故。第二",
    "T34n1720_005:0402a16": "人以三為一令入大乘故。第三人者令知種",
    "T34n1720_005:0402a17": "種乘諸佛如來平等說法。隨眾生善根種子",
    "T34n1720_005:0402a18": "生牙故。第四人者方便令入涅槃城故。涅",
    "T34n1720_005:0402a19": "槃城者諸禪三昧城。過此城已入大涅槃城",
    "T34n1720_005:0402a20": "故。第五人者示現過去善根令憶念教令入",
    "T34n1720_005:0402a21": "三昧故。第六人者說大乘法。此法門同十",
    "T34n1720_005:0402a22": "地行滿。諸佛如來密與授記故。第七人者根",
    "T34n1720_005:0402a23": "未熟為令熟。故示現涅槃果。為此等義如",
    "T34n1720_005:0402a24": "來說七種譬喻。次為三種無煩惱人染慢顛",
    "T34n1720_005:0402a25": "倒信故。一者信種種乘。二者信世間涅槃",
    "T34n1720_005:0402a26": "異。三者信彼此身異。為對治此三種染說三",
    "T34n1720_005:0402a27": "種平等法。一者乘平等與聲聞授記。唯有大",
    "T34n1720_005:0402a28": "乘無二乘故。二者世間涅槃平等。以多寶如",
    "T34n1720_005:0402a29": "來已入涅槃示現世間涅槃平等故。三者身",
    "T34n1720_005:0402b01": "平等。多寶如來已入涅槃復示現身。自身他",
    "T34n1720_005:0402b02": "身法身平等無差別故。是無煩惱人染慢見",
    "T34n1720_005:0402b03": "彼此身所作差別。以不知彼此佛性法身平",
    "T34n1720_005:0402b04": "等故。論文顯易見。若未解者今更敘釋之。",
    "T34n1720_005:0402b05": "論意從譬喻文已去竟壽量中醫譬凡有七",
    "T34n1720_005:0402b06": "譬但撮此七譬為七種有煩惱人說。問。說火",
    "T34n1720_005:0402b07": "宅舊云為中根聲聞人說。云何言為凡夫著",
    "T34n1720_005:0402b08": "五欲妙境界者說耶。答。論意與從來亦不相",
    "T34n1720_005:0402b09": "違。火宅譬可含二義。一者廣明火宅眾苦熾",
    "T34n1720_005:0402b10": "燃。以此引出諸子者。此為凡夫說也。若出",
    "T34n1720_005:0402b11": "宅以後索車賜車賜車不虛等。此為聲聞未",
    "T34n1720_005:0402b12": "解者說之。合而言之說火宅令出凡夫地。",
    "T34n1720_005:0402b13": "唐捐三車後等賜大車。令出二乘地。亦得一",
    "T34n1720_005:0402b14": "人始終具此二義。亦得為二人說此二譬。",
    "T34n1720_005:0402b15": "論但舉其一故為凡。從來舊亦但為明其一。",
    "T34n1720_005:0402b16": "故為聖早日著文疏已兩兼之。可得雙用也。",
    "T34n1720_005:0402b17": "問。第二窮子譬乃是中根人領解。云何言",
    "T34n1720_005:0402b18": "此譬為對治謂二乘與佛乘平等說之耶。答。",
    "T34n1720_005:0402b19": "亦二兼也。若望中根領解則如舊判。若取中",
    "T34n1720_005:0402b20": "根是權行人。助佛開祕密藏者。則如論判譬",
    "T34n1720_005:0402b21": "喻品初已具明此二義也。論但舉為凡由來。",
    "T34n1720_005:0402b22": "但明為聖。今可兩而用之。問。說窮子譬云何",
    "T34n1720_005:0402b23": "明大小乘異耶。答。大乘豪貴譬如長者。小乘",
    "T34n1720_005:0402b24": "鄙劣如貧窮除糞之人。著文疏已明此義也。",
    "T34n1720_005:0402b25": "問。第三人云何言無小乘。答。此是彈執無",
    "T34n1720_005:0402b26": "聲聞義。執無聲聞者言。一向都無聲聞。論破",
    "T34n1720_005:0402b27": "此故說雲雨譬。明隨根不同三草二木。何故",
    "T34n1720_005:0402b28": "無聲聞人耶。問。第四化城譬為下根聲聞說",
    "T34n1720_005:0402b29": "之。云何乃言為增上慢人得世俗禪定。謂得",
    "T34n1720_005:0402c01": "涅槃破此人。故說化城譬耶。答。兩兼如前釋。",
    "T34n1720_005:0402c02": "問。說化城云何破此執耶。答。此人得世俗",
    "T34n1720_005:0402c03": "禪定。如釋論云此人得四禪時謂得四果。今",
    "T34n1720_005:0402c04": "破此病故言二乘真證涅槃尚是化作。非是實",
    "T34n1720_005:0402c05": "有汝所得者豈是實耶。又前說小乘真涅槃。",
    "T34n1720_005:0402c06": "以破其無而謂有。次作化城譬令進至實所。",
    "T34n1720_005:0402c07": "餘三人論文顯不須簡之。次明三種無煩惱",
    "T34n1720_005:0402c08": "人。即是羅漢有三種執。一執乘異不知同一",
    "T34n1720_005:0402c09": "乘。為破此病故說一乘。次執世間涅槃異執。",
    "T34n1720_005:0402c10": "世間涅槃異者。謂生身是。世間非是涅槃",
    "T34n1720_005:0402c11": "滅身是涅槃。為破此病明多寶入涅槃即此",
    "T34n1720_005:0402c12": "身是涅槃非滅身也。三執彼此身異。彼此",
    "T34n1720_005:0402c13": "身異者不知十方佛同一法身。為破此病故",
    "T34n1720_005:0402c14": "說多寶佛入涅槃復現自身他身。同一佛性",
    "T34n1720_005:0402c15": "法身無有差別。即是顯十方佛同一法身義",
    "T34n1720_005:0402c16": "也。問。前作三周判經今論為十人者將不相",
    "T34n1720_005:0402c17": "違。答。論但通明為十人。七人是有煩惱人",
    "T34n1720_005:0402c18": "三人是無煩惱人。而不失三周意。三周亦不",
    "T34n1720_005:0402c19": "失為十人意。即可得兩而用之。問。依論七",
    "T34n1720_005:0402c20": "譬破七病者方便品復破何病耶。答。依論三",
    "T34n1720_005:0402c21": "種無煩惱人中。第一謂乘異病。方便品正破",
    "T34n1720_005:0402c22": "此義。故論下文云。方便品有五分正為破二",
    "T34n1720_005:0402c23": "明一也。次論大事因緣義有六重。初解開示",
    "T34n1720_005:0402c24": "悟入。有人言開者略開三顯一。示者廣開三",
    "T34n1720_005:0402c25": "顯一。悟者略開近顯遠。入者廣開近顯遠。以",
    "T34n1720_005:0402c26": "經四章故有四義。評曰。不然。佛於初段即開",
    "T34n1720_005:0402c27": "示悟入。不應二章方乃具四。有人言初句據",
    "T34n1720_005:0402c28": "理餘三約解。凡論眾生所以不知作佛者。良",
    "T34n1720_005:0402c29": "由五濁八苦障。其心用五濁用若強能障當",
    "T34n1720_005:0403a01": "果之理。理不得顯即是閉義。如來出世說此",
    "T34n1720_005:0403a02": "經教而眾生開除五濁障累。佛果知見即顯。",
    "T34n1720_005:0403a03": "故名為開言清淨者五濁在心當果之理不",
    "T34n1720_005:0403a04": "顯。即有穢累之義。今五濁既不能為障即當",
    "T34n1720_005:0403a05": "果之理既顯然。故名清淨也。後三約解者。",
    "T34n1720_005:0403a06": "以其雖有當果知見不能自知。今欲令其得",
    "T34n1720_005:0403a07": "知生聞惠之解。故名示佛知見。復令得思",
    "T34n1720_005:0403a08": "惠解名悟佛知見。後令進得修惠解名入佛",
    "T34n1720_005:0403a09": "知見。評曰。開示悟入次第相生何故。初明",
    "T34n1720_005:0403a10": "其理後三明解若。以三惠故分三者地前及",
    "T34n1720_005:0403a11": "登地有四十位。何不為四耶。又設明理及",
    "T34n1720_005:0403a12": "三惠義亦不然。理既未明佛性及法身。三",
    "T34n1720_005:0403a13": "惠亦不得佛性法身之解。終未是佛知見也。",
    "T34n1720_005:0403a14": "有人言初說三乘別教為開。次說三乘通教",
    "T34n1720_005:0403a15": "為示。第三說抑揚教為悟。第四說法華教為。",
    "T34n1720_005:0403a16": "入有人言三乘通教始說大乘為開。抑揚教",
    "T34n1720_005:0403a17": "為示。說無量義為悟。說法華為入。評曰。教",
    "T34n1720_005:0403a18": "義前具評之。不應作此二釋也。又法華經中",
    "T34n1720_005:0403a19": "自有開示悟入。云何乃引前諸教耶。例如華",
    "T34n1720_005:0403a20": "嚴中自有五十二位。及此經自有三根領解。",
    "T34n1720_005:0403a21": "不應引經外之文也。有人言開示悟入者。現",
    "T34n1720_005:0403a22": "瑞中四華正表今四事。從信方等破諸舊惡",
    "T34n1720_005:0403a23": "得到十住。十住始開佛知見如雨白華。次",
    "T34n1720_005:0403a24": "到十行分別諸法相貌即是示佛知見。如大",
    "T34n1720_005:0403a25": "白華。次入十迴向事理不二即是悟佛知見。",
    "T34n1720_005:0403a26": "如小赤華。次知十地自然能通到般若海。謂",
    "T34n1720_005:0403a27": "入佛知見如大赤華也。故下明乘是寶車遊",
    "T34n1720_005:0403a28": "於四方。即是遊心四位中也。有人言三十心",
    "T34n1720_005:0403a29": "是開。初地至六地為示。七地至九地為悟。十",
    "T34n1720_005:0403b01": "地為入也。評曰。尋華嚴纓絡仁王攝大乘論",
    "T34n1720_005:0403b02": "十七地論五凡夫論等。皆有五十二位。則地",
    "T34n1720_005:0403b03": "前有四十心。初即是十信。十信僧祇行行始",
    "T34n1720_005:0403b04": "乃得之。此二釋何故不明十信但取三十心",
    "T34n1720_005:0403b05": "十地耶。又大集分明辨四十心。三十如前。",
    "T34n1720_005:0403b06": "次有四等六度。復為十心不應不取也。又",
    "T34n1720_005:0403b07": "此經正明三根人皆得信解。信解即十信。何",
    "T34n1720_005:0403b08": "故不取耶。有人言道惠初得見理。則是開",
    "T34n1720_005:0403b09": "佛知見。二者道種惠能分別諸法。謂示佛",
    "T34n1720_005:0403b10": "知見。三者一切智謂悟佛知見。四者一切種",
    "T34n1720_005:0403b11": "智謂入佛知見。以智唯有四故亦明四位也。",
    "T34n1720_005:0403b12": "評曰。釋論一切智一切種智雖有總別為異",
    "T34n1720_005:0403b13": "一時得之。道惠種惠異說不同。然例佛智者。",
    "T34n1720_005:0403b14": "猶是實惠方便惠亦有一時得義。開示悟入",
    "T34n1720_005:0403b15": "似有深淺不同故不應同四智也。又四智位",
    "T34n1720_005:0403b16": "高開示悟入通於深淺。義非例。有人言約因",
    "T34n1720_005:0403b17": "緣義判之。謂因緣所生法知法是因緣而成",
    "T34n1720_005:0403b18": "名開佛知見。我說即是空。謂知因緣法是",
    "T34n1720_005:0403b19": "空名示佛知見也。亦為是假名謂識空不空",
    "T34n1720_005:0403b20": "皆是假名秤為悟也。亦是中道義即是入義",
    "T34n1720_005:0403b21": "也。評曰。四義橫論耳。又四義之中初二後",
    "T34n1720_005:0403b22": "一正明諸法假名說。是教門亦非今意也。",
    "T34n1720_005:0403b23": "有人言約理四句論之非空非有為中道即是",
    "T34n1720_005:0403b24": "開。非空非有而能生空有即是示。知空有不",
    "T34n1720_005:0403b25": "二即是悟。了空有不二而二即入也。有人言",
    "T34n1720_005:0403b26": "初觀三諦之理為開。三諦者有諦無諦中道",
    "T34n1720_005:0403b27": "第一義諦。漸漸分明為示。不見三諦一異為",
    "T34n1720_005:0403b28": "悟。見中道任運順為入。評曰。此三義同前也。",
    "T34n1720_005:0403b29": "有人言正觀中道一切種智沒前三智之名。",
    "T34n1720_005:0403c01": "正觀此理初觀為開如十住。次觀為示如十",
    "T34n1720_005:0403c02": "行。次觀為悟如十迴向。後觀為入如十地也。",
    "T34n1720_005:0403c03": "故約一中道觀有四品。故有四位不同也。",
    "T34n1720_005:0403c04": "評曰。此義不明。十信如前評也。今依法華論",
    "T34n1720_005:0403c05": "釋四句有四義。一者無上義除一切智更無",
    "T34n1720_005:0403c06": "餘事。如經欲開佛知見令眾生始得清淨故",
    "T34n1720_005:0403c07": "出現於世。二者同義。聲聞辟支佛法身平等",
    "T34n1720_005:0403c08": "故。如經欲示眾生佛知見故出現於世。法身",
    "T34n1720_005:0403c09": "平等者。佛性身更無差別故。三者不知義。",
    "T34n1720_005:0403c10": "謂二乘人不知究竟唯一佛乘故。如經欲悟",
    "T34n1720_005:0403c11": "佛知見出現於世。四者為令證不退轉地示",
    "T34n1720_005:0403c12": "現。與無量智業故。如經欲令入佛知見故",
    "T34n1720_005:0403c13": "出現於世。詳論意四門即次第。初開佛智為",
    "T34n1720_005:0403c14": "無上。次示三乘同有佛性法身。上雖明佛智",
    "T34n1720_005:0403c15": "無上但恐獨佛有故。第二明三乘同有。雖三",
    "T34n1720_005:0403c16": "乘同有而二乘不知。示其令知。雖知而未",
    "T34n1720_005:0403c17": "得不退故。第四明令得不退為入也。又二番",
    "T34n1720_005:0403c18": "釋云。開如上說。示者諸菩薩有疑者令知如",
    "T34n1720_005:0403c19": "實修行故。悟者未發菩提心令發心故。入者",
    "T34n1720_005:0403c20": "已發菩提心令入法故。第三番釋云。悟者令",
    "T34n1720_005:0403c21": "外道眾生生覺悟故。入者令二乘人天入大",
    "T34n1720_005:0403c22": "菩提故也。第二釋知見。問。云何名佛知見。",
    "T34n1720_005:0403c23": "答。此是波若佛性之異名。正法涅槃之別",
    "T34n1720_005:0403c24": "目。未曾因果亦非實權。百是不能是百非不",
    "T34n1720_005:0403c25": "能非。不知何以目之。強名佛知見也。所以嘆",
    "T34n1720_005:0403c26": "美為佛知見者。為對二乘不知見故也。所以",
    "T34n1720_005:0403c27": "明無二乘知見唯佛見者。唯佛知見是實道。",
    "T34n1720_005:0403c28": "自非佛知見者皆非實也。欲顯實道故明實",
    "T34n1720_005:0403c29": "知見也。以無照而無不照故名為知。知之",
    "T34n1720_005:0404a01": "分明猶如眼見故秤為見。又知謂一切智即",
    "T34n1720_005:0404a02": "如來總相智也。見謂一切種智謂別相智。此",
    "T34n1720_005:0404a03": "之二智攝佛智盡故略明知見。又知即是盡",
    "T34n1720_005:0404a04": "智。二種生死五住煩惱皆悉清淨故名為盡",
    "T34n1720_005:0404a05": "智。見者即是無生智。因果患累畢竟不生故",
    "T34n1720_005:0404a06": "名見也。二乘之人亦無此二智今始得開也。",
    "T34n1720_005:0404a07": "次第三辨因果。問。為辨眾生有佛知見。",
    "T34n1720_005:0404a08": "為辦佛果地知見耶。答。具二義。一者明佛",
    "T34n1720_005:0404a09": "果知見。如前歎佛一智令二乘之人改其小",
    "T34n1720_005:0404a10": "心求佛大道。二者明眾生有佛知見。但昔未",
    "T34n1720_005:0404a11": "說故名為開。今始得說所以名為開也。晚",
    "T34n1720_005:0404a12": "見論釋開示悟入具有二義。初義云佛知見",
    "T34n1720_005:0404a13": "者。如來能證如實知彼義故。第二義云示三",
    "T34n1720_005:0404a14": "乘人同一佛性故。前明佛證即果地佛法身。",
    "T34n1720_005:0404a15": "後明三乘同佛性即眾生有佛性義。第四辨",
    "T34n1720_005:0404a16": "二因。問。開眾生佛知見為辨緣因成佛。為",
    "T34n1720_005:0404a17": "正因成佛耶。答。由來云但明萬善緣因成佛",
    "T34n1720_005:0404a18": "耳。前已評竟。今更責之。既但明緣因未辨佛",
    "T34n1720_005:0404a19": "性。云何成佛。如乳無酪性不成酪。若乳無酪",
    "T34n1720_005:0404a20": "性而成酪者。水無酪性何不成耶。今明佛知",
    "T34n1720_005:0404a21": "見即是佛性。以有佛性復修行萬善。因緣具",
    "T34n1720_005:0404a22": "足乃得成佛也。論明四義中第二義明佛性",
    "T34n1720_005:0404a23": "即是正因。第三令二乘知第四令不退行皆",
    "T34n1720_005:0404a24": "是因緣也。又初一是果佛性。後三是因。因",
    "T34n1720_005:0404a25": "中有緣正五性具足也。又初番四義就果性",
    "T34n1720_005:0404a26": "及性門釋開示悟入。後二番皆就了因門釋",
    "T34n1720_005:0404a27": "示悟與入也。第五明開覆。凡有四句一者",
    "T34n1720_005:0404a28": "但覆不開。眾生煩惱覆一乘佛性也。二但開",
    "T34n1720_005:0404a29": "不覆。謂法華教正開一乘佛性也。三亦開亦",
    "T34n1720_005:0404b01": "覆。即昔五乘是也。為欲開一故說五乘名開。",
    "T34n1720_005:0404b02": "昔說五乘未得彰言辨一故五乘覆一也。四",
    "T34n1720_005:0404b03": "非開非覆即是正道寂滅相也。第六辨因緣。",
    "T34n1720_005:0404b04": "問。何故名為大事因緣。因緣有何義。答。",
    "T34n1720_005:0404b05": "具有二義。一者眾生本有佛知見名之為因。",
    "T34n1720_005:0404b06": "外假佛說一乘教顯眾生本有知見之義故名",
    "T34n1720_005:0404b07": "緣。因緣具足故名為開。若眾生無佛知見雖",
    "T34n1720_005:0404b08": "有教門何所開耶。雖有知見無佛教者何由",
    "T34n1720_005:0404b09": "得開。故佛教為能開。佛知見為所開也。",
    "T34n1720_005:0404b10": "二者因緣即是所以。三世諸佛何所以故出",
    "T34n1720_005:0404b11": "現於世。正為大事因緣開示悟入諸佛知見。",
    "T34n1720_005:0404b12": "故出現於世也。次明五濁義初序大意。所",
    "T34n1720_005:0404b13": "言明五濁者為釋前三後一之義也。若言",
    "T34n1720_005:0404b14": "三世諸佛皆為一大事因緣出現於世者。何",
    "T34n1720_005:0404b15": "故不發軫即說一乘。而前說三乘後明一乘",
    "T34n1720_005:0404b16": "耶。為釋此疑故云眾生五濁障不堪聞一。",
    "T34n1720_005:0404b17": "是以先三後一過在眾生。非佛咎也。為此",
    "T34n1720_005:0404b18": "義故又明五濁也。晚見論云為釋疑故來。有",
    "T34n1720_005:0404b19": "人疑佛何時說此種種方便法耶。是故釋云。",
    "T34n1720_005:0404b20": "為五濁惡世故說三乘。此意正以劫濁為端",
    "T34n1720_005:0404b21": "故偏言時耳。以惡世中即有惡眾生。乃至",
    "T34n1720_005:0404b22": "煩惱見等也。次論名五濁者。若通而為言",
    "T34n1720_005:0404b23": "凡是眾生有此五皆名為濁。所以然者。有眾",
    "T34n1720_005:0404b24": "生即眾生濁。有時即劫濁。有生死涅槃凡聖",
    "T34n1720_005:0404b25": "等見皆名見濁。有所得生心動念勞役觀心",
    "T34n1720_005:0404b26": "皆煩惱濁。未得法身慧命即是今濁。以有",
    "T34n1720_005:0404b27": "此五皆不得一乘淨觀障翳正道。豈非濁耶。",
    "T34n1720_005:0404b28": "要須洗之觀心乃淨。故波若云眾生不生故",
    "T34n1720_005:0404b29": "波若生耳。若眾生生者則波若不生。餘四",
    "T34n1720_005:0404c01": "亦爾。欲得一乘實觀生者須了五無生也。",
    "T34n1720_005:0404c02": "問。若如此而論者則皆是五濁應無淨穢土異",
    "T34n1720_005:0404c03": "耶。答。如向所明皆是穢土無淨土也。故仁",
    "T34n1720_005:0404c04": "王云三賢十聖住果報唯佛一人居淨土。問。",
    "T34n1720_005:0404c05": "若爾五濁既障一乘。凡有此五皆障一乘",
    "T34n1720_005:0404c06": "不。答。唯佛居淨土。唯佛所乘者為一乘耳。",
    "T34n1720_005:0404c07": "故凡有此五皆無一乘也。問。經何故復云五",
    "T34n1720_005:0404c08": "濁名穢土無五濁為淨土耶。答。此就穢中開",
    "T34n1720_005:0404c09": "淨穢濁中開淨濁耳。所言五者煩惱與見此",
    "T34n1720_005:0404c10": "正是濁。此二所成眾生名眾生濁。即此眾生",
    "T34n1720_005:0404c11": "連持之命名為命濁。此四種時謂劫濁也。",
    "T34n1720_005:0404c12": "若無前二後三不名為濁也。因果分者煩惱",
    "T34n1720_005:0404c13": "與見謂因濁。餘三果濁。人法分者眾生為人",
    "T34n1720_005:0404c14": "濁。餘四為法濁。時法分者劫為時濁。餘四法",
    "T34n1720_005:0404c15": "濁。三障分者眾生命時為報障煩惱與見即",
    "T34n1720_005:0404c16": "煩惱障。而業含其中也。但五濁通輕重三障",
    "T34n1720_005:0404c17": "但是重。謂障聖道及聖道方便故立三障名",
    "T34n1720_005:0404c18": "也。問。三障五濁見思辨何異耶。答。見思正",
    "T34n1720_005:0404c19": "取惑性。品數相番五濁。及三障則通惑非",
    "T34n1720_005:0404c20": "惑。皆是障又不論品數相障也。問。攝大乘",
    "T34n1720_005:0404c21": "論明三濁與今何異耶。答。三濁即是煩惱業",
    "T34n1720_005:0404c22": "苦此義通三界內外及淨穢二土。今明五濁",
    "T34n1720_005:0404c23": "但是界內唯據穢土也。三假攝五濁者眾生",
    "T34n1720_005:0404c24": "為因成。命謂色心連待不斷是相續假。相待",
    "T34n1720_005:0404c25": "可知也。又大乘三假者眾生為受假。餘四為",
    "T34n1720_005:0404c26": "法假。此二皆有名謂名假也。次二別論之。",
    "T34n1720_005:0404c27": "煩惱與見開為二者。煩惱名通諸見語別。",
    "T34n1720_005:0404c28": "又見謂五利煩惱謂五鈍。又屬愛名煩惱屬",
    "T34n1720_005:0404c29": "見名為見。又煩惱據在家眾生。見謂九十",
    "T34n1720_005:0405a01": "六種外道。又六十二見名為見。餘皆屬煩惱。",
    "T34n1720_005:0405a02": "眾生者會眾法而成為宰一之主故名眾生",
    "T34n1720_005:0405a03": "也。即一世論也。處處受生故名眾生三世",
    "T34n1720_005:0405a04": "論也。前通凡聖後但凡也。命與劫異者劫時",
    "T34n1720_005:0405a05": "長命時短。劫但時命以法帶時。劫通內外命",
    "T34n1720_005:0405a06": "但據內。又三小劫但害眾生不損外物。三大",
    "T34n1720_005:0405a07": "劫但損外物不害眾生。三小劫但在人中。",
    "T34n1720_005:0405a08": "三大劫通二界。此皆短狹。若是命通三界通",
    "T34n1720_005:0405a09": "於五道。又劫名共濁命各各有謂不共濁故",
    "T34n1720_005:0405a10": "異也。然取小劫為劫濁。大劫時通也。問。幾",
    "T34n1720_005:0405a11": "時名小劫。答。八萬歲至十歲為一劫。如是",
    "T34n1720_005:0405a12": "八十返為大劫也。問。但煩惱與見成餘三種",
    "T34n1720_005:0405a13": "故二種名濁。當餘三種亦名濁耶。答。餘三",
    "T34n1720_005:0405a14": "亦自是濁。如短命惡時惡人。此皆是苦果能",
    "T34n1720_005:0405a15": "令起煩惱及見故是濁也。然於是相帶不無",
    "T34n1720_005:0405a16": "強弱也。次論障義。問。五濁障大乘以不。",
    "T34n1720_005:0405a17": "答。障大乘也。問。若爾何故凡夫具五濁而聞",
    "T34n1720_005:0405a18": "大乘。羅漢無五濁而不聞耶。答。可具四句。",
    "T34n1720_005:0405a19": "一者障重機弱謂凡夫不聞大乘也。二障重",
    "T34n1720_005:0405a20": "機強謂凡夫聞大乘也。具五濁故障重。有大",
    "T34n1720_005:0405a21": "機故機強。機強故雖有五濁不能為障也。",
    "T34n1720_005:0405a22": "三障輕機弱謂羅漢不聞大乘。無五濁故障",
    "T34n1720_005:0405a23": "輕。無大機故不聞一乘也。四障輕機強謂羅",
    "T34n1720_005:0405a24": "漢得聞一乘也。問。五濁但障大亦障小。答。",
    "T34n1720_005:0405a25": "俱障大小也。問。何以知五濁障三乘耶。答。",
    "T34n1720_005:0405a26": "有時佛不出世說三乘。故知五濁障三乘也。",
    "T34n1720_005:0405a27": "問。障小昔既得說小障大昔何不說大也。",
    "T34n1720_005:0405a28": "答。昔小機熟故雖有五不能為障。大機未熟",
    "T34n1720_005:0405a29": "故障大也。問。但由機熟則聞。不熟則不聞。",
    "T34n1720_005:0405b01": "則五濁不名為障也。答。五濁必是障法。但",
    "T34n1720_005:0405b02": "機熟故不能為障耳。如地必是障法。但物欲",
    "T34n1720_005:0405b03": "生時地不能障耳。問。障重則不應有機強。",
    "T34n1720_005:0405b04": "機強則不應障重。答。實爾也。凡夫具五濁",
    "T34n1720_005:0405b05": "而遂聞一乘者。此是機強而五濁有時廢不",
    "T34n1720_005:0405b06": "常現前故障弱也。前作此判者取其有五為",
    "T34n1720_005:0405b07": "重無五為輕也。問。得言重品障小乘輕品障",
    "T34n1720_005:0405b08": "大乘不耶。答。就羅漢一人始終亦有此義。",
    "T34n1720_005:0405b09": "而羅漢斷鈍利皆盡無有重品。而不識權實",
    "T34n1720_005:0405b10": "即是無明證於斷空即是諸見。此二即是二",
    "T34n1720_005:0405b11": "濁。以此成眾生謂眾生濁。不離於時即是劫",
    "T34n1720_005:0405b12": "濁。色心連持名為命濁。若爾羅漢具五輕濁",
    "T34n1720_005:0405b13": "也。問。何以知五濁為重不識權實為輕耶。",
    "T34n1720_005:0405b14": "答。羅漢斷五濁盡而猶不識權實。則知重品",
    "T34n1720_005:0405b15": "雖去輕品猶存也。問。就凡夫可得作此判不。",
    "T34n1720_005:0405b16": "答。不必爾。如凡夫具有五濁而復不識權",
    "T34n1720_005:0405b17": "實。則具輕重俱障一乘。但大機既強此二不",
    "T34n1720_005:0405b18": "能為障也。又約大小乘各有四句。小乘四句",
    "T34n1720_005:0405b19": "者。一根利障輕如身子等。二根利障重如鴦",
    "T34n1720_005:0405b20": "掘摩羅等。三根鈍障。輕如蛇奴等。四根鈍",
    "T34n1720_005:0405b21": "障重如凡夫不得聖道者也。大乘四句。一根",
    "T34n1720_005:0405b22": "利障輕多生他方佛土聞大乘。二根利障重",
    "T34n1720_005:0405b23": "三根鈍障輕。此二多值佛初成道說華嚴得",
    "T34n1720_005:0405b24": "了悟也。四根鈍障重者為此人初說三藏。",
    "T34n1720_005:0405b25": "乃至終聞法華也。此大略判耳。問。五濁得",
    "T34n1720_005:0405b26": "論別障以不。答。後偈云貧窮無福慧。而有",
    "T34n1720_005:0405b27": "五濁。見濁正是無明。障慧餘皆障福德也。",
    "T34n1720_005:0405b28": "法華玄論卷第五"
}