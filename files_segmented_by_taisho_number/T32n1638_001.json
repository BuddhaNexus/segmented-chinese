{
    "T32n1638_001:0150a23": "集諸法寶最上義論卷上",
    "T32n1638_001:0150a25": "善寂菩薩造",
    "T32n1638_001:0150a26": "西天譯經三藏朝奉大夫試光",
    "T32n1638_001:0150a27": "祿卿傳法大師賜紫臣施護",
    "T32n1638_001:0150a28": "奉　詔譯",
    "T32n1638_001:0150a29": "歸命一切佛。歸命諸法藏。頂禮一切智。廣大",
    "T32n1638_001:0150b01": "甚深理。我今造論名曰寶上。是諸法中最上",
    "T32n1638_001:0150b02": "真實決定勝義。論曰。若人若天及諸情類。從",
    "T32n1638_001:0150b03": "無始來癡暗為因。有語言道是惡趣根。若有",
    "T32n1638_001:0150b04": "樂入彼一切智清淨界者。是故歸命佛曰光",
    "T32n1638_001:0150b05": "明。此中云何所謂離我等性及一切因當知",
    "T32n1638_001:0150b06": "一切煩惱業生雜染等法。無初無住而無實",
    "T32n1638_001:0150b07": "體。雖有所生與夢幻等。如夢幻故從分別起。",
    "T32n1638_001:0150b08": "當知諸法皆從緣生。是故諸佛緣生義中。宣",
    "T32n1638_001:0150b09": "說諸法諸物性空空無自性。而亦不應於中",
    "T32n1638_001:0150b10": "作無實想。是故清淨阿賴耶識。雖有所受而",
    "T32n1638_001:0150b11": "無所著。此義甚深又復廣大。諸經教中皆如",
    "T32n1638_001:0150b12": "是說。諸有樂欲求解脫者。應當如實覺了諸",
    "T32n1638_001:0150b13": "法。當知諸法不離於識。若離識者是性即斷。",
    "T32n1638_001:0150b14": "是故法中無實有性。法集經中作如是說。",
    "T32n1638_001:0150b15": "若法是實若法不實。若有自性若無自性。是",
    "T32n1638_001:0150b16": "二不應將幻喻等。諸法非有性而亦非無性。",
    "T32n1638_001:0150b17": "此中所說若實無性。無性名空空即成斷。若",
    "T32n1638_001:0150b18": "實有性是性為常。當知言空與非空異。離空",
    "T32n1638_001:0150b19": "非空亦無所得。又如明暗二不相合。離暗離",
    "T32n1638_001:0150b20": "明俱無所得。是故應知。此中所說明不現前",
    "T32n1638_001:0150b21": "暗云何離。智之與愚二不相合。離智離愚亦",
    "T32n1638_001:0150b22": "無所得。非智非愚是二中間我想皆空。彼一",
    "T32n1638_001:0150b23": "切法無內無外亦無中間。無法可取無法可",
    "T32n1638_001:0150b24": "捨。寶積經中作如是說。",
    "T32n1638_001:0150b25": "若說言有此為一邊。若說言無是為二邊。若",
    "T32n1638_001:0150b26": "一若二若彼中間。皆無有相而不可見。無相",
    "T32n1638_001:0150b27": "見故亦不可說。無形無像不可表示。無種類",
    "T32n1638_001:0150b28": "法無所攝藏。亦非中邊有所安立。此中所說",
    "T32n1638_001:0150b29": "是真實說。性與無性本來如是。作此解者",
    "T32n1638_001:0150c01": "真觀聖諦能離貪等煩惱過失。設復煩惱有",
    "T32n1638_001:0150c02": "所生起。於聖諦中而無所著。若如是知如是",
    "T32n1638_001:0150c03": "解者。即得如來功德聚身。作師子吼轉大法",
    "T32n1638_001:0150c04": "輪。普令一切皆悉見聞。楞伽經中作如是",
    "T32n1638_001:0150c05": "說。",
    "T32n1638_001:0150c06": "我語無相而不可取。轉識經中作如是說。",
    "T32n1638_001:0150c07": "離識有法理不相應。授記經中作如是說。",
    "T32n1638_001:0150c08": "當知識心遍一切法。十地經中作如是說。",
    "T32n1638_001:0150c09": "色法無實不可取捨。那耨俱梨經中作如是",
    "T32n1638_001:0150c10": "說。",
    "T32n1638_001:0150c11": "若了諸法性即非智所知。是故此中無實可",
    "T32n1638_001:0150c12": "得。智體無實當知如幻。諸經教中作如是說。",
    "T32n1638_001:0150c13": "諸菩薩者隨諸相轉。是相無實義無所得。勝",
    "T32n1638_001:0150c14": "義諦中言不可立。寶雲經中作如是說。",
    "T32n1638_001:0150c15": "若本是無不可言有。識離分別名不可立。彼",
    "T32n1638_001:0150c16": "勝義諦真理離言。而諸物性實無所得。此如",
    "T32n1638_001:0150c17": "是說是決定語。佛所說意破諸無智。現愛經",
    "T32n1638_001:0150c18": "中作如是說。",
    "T32n1638_001:0150c19": "若言有物是為空者。眾生業報應有染淨。若",
    "T32n1638_001:0150c20": "有染淨即是有作。若有所作即種種相隨世",
    "T32n1638_001:0150c21": "間轉。有相轉故見有所成。若能安住無顛倒",
    "T32n1638_001:0150c22": "想。即知物性無別實體。此如是義者慈氏菩",
    "T32n1638_001:0150c23": "薩問。世尊如實說。我本無邊菩提亦無邊。菩",
    "T32n1638_001:0150c24": "提無邊故無菩提可得。我無邊故無求菩提",
    "T32n1638_001:0150c25": "者。亦無少法是智所知。唯諸佛智而能照了。",
    "T32n1638_001:0150c26": "彼真如法即是無性。無性即是如來。如來者",
    "T32n1638_001:0150c27": "即是無生性。颯鉢多設多經中作如是說。",
    "T32n1638_001:0150c28": "彼一切法若說言有此為常語。若執為無即",
    "T32n1638_001:0150c29": "成斷見。若非有非無又中間不立。寶星經中",
    "T32n1638_001:0151a01": "作如是說。",
    "T32n1638_001:0151a02": "貪等煩惱一切染法。若解脫者是無盡相。若",
    "T32n1638_001:0151a03": "能了知煩惱自性本來清淨。勝義諦中脫無",
    "T32n1638_001:0151a04": "所脫。若欲真實觀如來者。當觀如來解脫所",
    "T32n1638_001:0151a05": "生。不從因生不從緣生。非有相生非分別生。",
    "T32n1638_001:0151a06": "遠離一切名言差別。非色相非色。真如乃至",
    "T32n1638_001:0151a07": "非識相非識。真如非晦非明。非即非離。非見",
    "T32n1638_001:0151a08": "非知。離諸識法非所了別。不於一切識法中",
    "T32n1638_001:0151a09": "住。若能如是觀如來者。名為正觀。若他觀",
    "T32n1638_001:0151a10": "者。名為邪觀。以邪觀故彼不能見如來真實。",
    "T32n1638_001:0151a11": "此中所說如實義者。離有離無。非性非無性。",
    "T32n1638_001:0151a12": "如是名為真見如來。無垢稱經中作如是說。",
    "T32n1638_001:0151a13": "華嚴經中有一天下。問妙吉祥菩薩言。云何",
    "T32n1638_001:0151a14": "實語不實語。一切煩惱云何調伏。妙吉祥答",
    "T32n1638_001:0151a15": "言。如人夢中見彼大蛇。是人雖見非毒所害。",
    "T32n1638_001:0151a16": "煩惱雖生而無實性。是性清淨而自調伏。此",
    "T32n1638_001:0151a17": "為實語非不實語。",
    "T32n1638_001:0151a18": "又海慧菩薩問不思議梵天言。法本無證及",
    "T32n1638_001:0151a19": "無所說。云何有佛及諸佛法。不思議梵天答",
    "T32n1638_001:0151a20": "言。若佛如來出興於世。及彼演說諸佛法分。",
    "T32n1638_001:0151a21": "若有若無本自如是。本來無說亦無所證。無",
    "T32n1638_001:0151a22": "說故無聞。無證故無得。但為眾生煩惱業生",
    "T32n1638_001:0151a23": "諸果報性引生諸佛大菩提心。住諸菩薩悲",
    "T32n1638_001:0151a24": "心境界。若諸眾生煩惱等性能自調伏。所有",
    "T32n1638_001:0151a25": "諸行而不常行無求無願。彼煩惱性悉清淨",
    "T32n1638_001:0151a26": "者。諸佛亦復無證無說。",
    "T32n1638_001:0151a27": "又善財童子言。當知諸法皆悉如幻。我於幻",
    "T32n1638_001:0151a28": "中而求解脫。如是等義華嚴經說。",
    "T32n1638_001:0151a29": "當知諸法如幻如夢如陽焰如聚。沫如乾闥",
    "T32n1638_001:0151b01": "婆城。三界一切法從識心所生。心如幻故三",
    "T32n1638_001:0151b02": "界如幻。若有一物有實體者。此說幻喻理不",
    "T32n1638_001:0151b03": "相應。三摩地王經中作如是說。如上諸義諸",
    "T32n1638_001:0151b04": "經中說。",
    "T32n1638_001:0151b05": "復次我今依經略釋餘義。如妙吉祥菩薩言。",
    "T32n1638_001:0151b06": "菩提者不可以身得。不可以心得。若無心即",
    "T32n1638_001:0151b07": "無身。身心離故無為無作。如幻如化。若如是",
    "T32n1638_001:0151b08": "說為菩提者。諸佛說此是為菩提。能入諸佛",
    "T32n1638_001:0151b09": "平等境界。是故乃可名智莊嚴。而不莊嚴彼",
    "T32n1638_001:0151b10": "一切智。一切智性不可得故。菩提無生亦復",
    "T32n1638_001:0151b11": "無滅。不一不異非此非彼。諸佛如來咸作是",
    "T32n1638_001:0151b12": "說。",
    "T32n1638_001:0151b13": "又復譬如世間一切種子而能生。長一切芽",
    "T32n1638_001:0151b14": "莖。若無種子芽莖不生。釋迦菩薩坐菩提場",
    "T32n1638_001:0151b15": "成等正覺。其義亦然。但從緣法而生起故。雖",
    "T32n1638_001:0151b16": "有所證而無其實。此即說為遊戲神通。是故",
    "T32n1638_001:0151b17": "當知。無有外法。諸佛如來亦無有性。是故離",
    "T32n1638_001:0151b18": "識實無一法。若離識者法不生故。若心能生",
    "T32n1638_001:0151b19": "心即無生。若法所生法亦無生。以是義故。諸",
    "T32n1638_001:0151b20": "佛如來於無生心中說菩提義。佛說識心能",
    "T32n1638_001:0151b21": "生菩提。亦非識心而能生故。何以故。識性空",
    "T32n1638_001:0151b22": "故。妙吉祥所說是最上真實。於自佛境界中",
    "T32n1638_001:0151b23": "如實而說。又復諸法皆從緣生。而彼所生亦",
    "T32n1638_001:0151b24": "無自性。是故諸法皆悉如幻如幻之言。是如",
    "T32n1638_001:0151b25": "實說。慈氏菩薩現住如幻三摩地中。是故世",
    "T32n1638_001:0151b26": "尊於是三摩地中與授其記。為表示故。又復",
    "T32n1638_001:0151b27": "世尊於無數經中宣說諸法從識所現。離生",
    "T32n1638_001:0151b28": "離滅。非有相非攝藏。無起作無止息。不有不",
    "T32n1638_001:0151b29": "無。非常非斷。當知智性皆悉如幻。況復諸法",
    "T32n1638_001:0151c01": "有所分別。若有執著斷常語者。彼非正行佛",
    "T32n1638_001:0151c02": "不許可。若知諸法非斷非常。彼正相應。說名",
    "T32n1638_001:0151c03": "真實。於自分外無法可著。亦無有法是心所",
    "T32n1638_001:0151c04": "對。雖於諸法說種種句。但隨諸法為表了故。",
    "T32n1638_001:0151c05": "當知自識而非他識。於其外義而無少法所",
    "T32n1638_001:0151c06": "可樂欲。自識無性他識無性。於自於他亦無",
    "T32n1638_001:0151c07": "異性。彼真實智離有離無。當知我識亦復非",
    "T32n1638_001:0151c08": "有。補特伽羅蘊語所攝。是故應知一切佛一",
    "T32n1638_001:0151c09": "切法皆自分有。若離自分求不可得即此所",
    "T32n1638_001:0151c10": "說離有離無。是甚深義。諸佛皆說此微妙法。",
    "T32n1638_001:0151c11": "遠離一切取著分別。離此亦復無別所說。諸",
    "T32n1638_001:0151c12": "迷謬者若著於有即有善惡界趣二種差別。",
    "T32n1638_001:0151c13": "若著於無即無其想剎那生起。是故著有著",
    "T32n1638_001:0151c14": "無俱不相應。諸佛如來悲心方便宣說此義。",
    "T32n1638_001:0151c15": "謂一切法離有離無。如是所說是最上句。是",
    "T32n1638_001:0151c16": "故此說諸法真實。法無著性非諸所觀。彼無",
    "T32n1638_001:0151c17": "著性離有離無。若如是知。是大智者。當觀虛",
    "T32n1638_001:0151c18": "空無增減無分量無邊際。即此虛空出生一",
    "T32n1638_001:0151c19": "切。清淨識心亦復如是。此心無心一切出生。",
    "T32n1638_001:0151c20": "又如淨摩尼寶。彼無心故映現一切。或有問",
    "T32n1638_001:0151c21": "言。云何分位而無能取。應如是答。謂彼虛空",
    "T32n1638_001:0151c22": "無作邊故即無能取。若彼虛空無作邊者。量",
    "T32n1638_001:0151c23": "云何得。當知一切眾生界如微塵聚。彼一虛",
    "T32n1638_001:0151c24": "空悉能容受。而諸眾生等虛空界無所增減。",
    "T32n1638_001:0151c25": "若一切有情。及一切方分。一切種類。一切形",
    "T32n1638_001:0151c26": "相。一一分別。是中實無一性有所生起。以是",
    "T32n1638_001:0151c27": "義故非一性非多性。一多中間而亦無性。若",
    "T32n1638_001:0151c28": "言一性定有所得。即種種性而有差別。有差",
    "T32n1638_001:0151c29": "別性即分別生。是故一性多性是性平等。若",
    "T32n1638_001:0152a01": "於外義無所取著。於智亦復而無所得。若於",
    "T32n1638_001:0152a02": "外義無所取著。於智亦復無所生起。若知識",
    "T32n1638_001:0152a03": "心離諸有相。而彼外法有何分量。若知識心",
    "T32n1638_001:0152a04": "是諸有相。而彼外法亦何分量。是故應知於",
    "T32n1638_001:0152a05": "彼外法實無一性而可生起。如夢等法無實",
    "T32n1638_001:0152a06": "作用。若言諸法是此此無自相。若言諸法是",
    "T32n1638_001:0152a07": "彼彼亦無實若於自心有所了知。即此自心",
    "T32n1638_001:0152a08": "亦復無實。若如實知者名覺了識相。若有一",
    "T32n1638_001:0152a09": "切麁重分別心起。當知皆是煩惱差別所生。",
    "T32n1638_001:0152a10": "若能了煩惱性離分別心。即生死涅盤二俱",
    "T32n1638_001:0152a11": "清淨。此清淨性即諸法性。是性亦復名為真",
    "T32n1638_001:0152a12": "如。名為實際。亦名為空。是諸性中若染若淨。",
    "T32n1638_001:0152a13": "實智所觀皆悉平等。或有問言。於一切法中",
    "T32n1638_001:0152a14": "何者是不壞。應如是答。諸法自因不壞。云何",
    "T32n1638_001:0152a15": "不壞。不壞因性故。若法有性。若法無性。不離",
    "T32n1638_001:0152a16": "自性。於二義邊何能安立。若諸法因及諸作",
    "T32n1638_001:0152a17": "用有所壞者。於一切處理不相應。諸法實性",
    "T32n1638_001:0152a18": "云何隨轉。謂彼實性無所住故。諸法無性云",
    "T32n1638_001:0152a19": "何有因。離因亦復無別性故。又諸法實性而",
    "T32n1638_001:0152a20": "無所壞。即壞之名亦復無住。此中亦無差別",
    "T32n1638_001:0152a21": "因性。彼壞滅性無分位故。諸法真實是常住",
    "T32n1638_001:0152a22": "性。彼常住性非無常性。若離實性別義作用",
    "T32n1638_001:0152a23": "理不相應。然諸物性而亦不減。又非無常性",
    "T32n1638_001:0152a24": "是真實性。真實性中而有何義。是所作用無",
    "T32n1638_001:0152a25": "差別性不可分別。彼一切常遍一切處又非",
    "T32n1638_001:0152a26": "無常性是真實性。真實性中相云何得。諸不",
    "T32n1638_001:0152a27": "真實此云何立。諸別異性此云何現。是故非",
    "T32n1638_001:0152a28": "無常性應如是知。又復當知。無常性者於物",
    "T32n1638_001:0152a29": "性中自類而轉。聚類所現差別因故。所欲為",
    "T32n1638_001:0152b01": "因而生起故。若或以彼諸無常性。而於此中",
    "T32n1638_001:0152b02": "為決定說。與唯識義理不相應。彼無常性無",
    "T32n1638_001:0152b03": "決定故若法不壞亦非不壞。有法剎那而生",
    "T32n1638_001:0152b04": "起故。若言不壞者。何名無常性。若非不壞者。",
    "T32n1638_001:0152b05": "又何名因性。過去未來法亦如是。皆無物性。",
    "T32n1638_001:0152b06": "定實分別諸法隨轉。隨其分位此復何因。謂",
    "T32n1638_001:0152b07": "無住故。諸有為中現前事滅。即彼後事還復",
    "T32n1638_001:0152b08": "生起。前不可分別引生後分。後不可分別從",
    "T32n1638_001:0152b09": "前分生。若言諸法此有所得。即於此中起分",
    "T32n1638_001:0152b10": "別因。若言諸法彼有所得。即於彼中起分別",
    "T32n1638_001:0152b11": "因。過去未來無住亦然。是中不應有所。分別",
    "T32n1638_001:0152b12": "剎那法中可說有壞不壞義邊非剎那法。若",
    "T32n1638_001:0152b13": "於彼因如是了知。前後中際不可分別。",
    "T32n1638_001:0152b14": "集諸法寶最上義論卷上"
}