{
    "T30n1579_032:0459b20": "2瑜伽師地論卷第三十二",
    "T30n1579_032:0459b22": "彌勒菩薩說",
    "T30n1579_032:0459b23": "三藏法師玄奘奉　詔譯",
    "T30n1579_032:0459b24": "本地分中聲聞地第十三第三瑜伽處之三",
    "T30n1579_032:0459b25": "云何初修業者始修業時。於修作意如應",
    "T30n1579_032:0459b26": "安立。隨所安立正修行時最初觸證。於斷",
    "T30n1579_032:0459b27": "憙樂心一境性。謂善通達修瑜伽師。最初",
    "T30n1579_032:0459b28": "於彼依瑜伽行初修業者。如是教誨。善來",
    "T30n1579_032:0459b29": "賢首。汝等今者應依三種取相因緣。或見或",
    "T30n1579_032:0459c01": "聞或心比度。增上分別取五種相。一厭離相。",
    "T30n1579_032:0459c02": "二欣樂相。三過患相。四光明相。五了別事",
    "T30n1579_032:0459c03": "相。問若依瑜伽行初修業者是其貪行。由",
    "T30n1579_032:0459c04": "不淨觀方可調伏。云何教彼取五種相。答",
    "T30n1579_032:0459c05": "應如是教誨。善來賢首。汝等隨所依止彼",
    "T30n1579_032:0459c06": "彼聚落村邑而住於中。若聞所餘彼彼村",
    "T30n1579_032:0459c07": "邑聚落。或男或女先受安樂後遭苦厄。或",
    "T30n1579_032:0459c08": "彼男女自遭重病命終殞沒。或彼男女所有",
    "T30n1579_032:0459c09": "知識親戚眷屬遭如是苦。或彼聚落村邑",
    "T30n1579_032:0459c10": "邊際喪失財寶。或是他來強敵所作。或火",
    "T30n1579_032:0459c11": "所燒或水所漂。或由惡作而有喪失。或由",
    "T30n1579_032:0459c12": "不善修營事業而有喪失。或由不善處分",
    "T30n1579_032:0459c13": "事業而有喪失。或為非愛共財得便而有",
    "T30n1579_032:0459c14": "喪失。或由家火而有喪失。若汝現見非是",
    "T30n1579_032:0459c15": "傳聞。或即於此村邑聚落。非是所餘村邑",
    "T30n1579_032:0459c16": "聚落。或非是此村邑聚落。亦非他人。即汝",
    "T30n1579_032:0459c17": "自身先所觸證猛利樂受。後還退失。廣說如",
    "T30n1579_032:0459c18": "前。汝既如是聞已見已。應當生起深心厭",
    "T30n1579_032:0459c19": "患。如是生死甚為重苦。所得自體極大艱",
    "T30n1579_032:0459c20": "辛。而於其中有如是等自他衰損差別可",
    "T30n1579_032:0459c21": "得。謂病衰損壽命衰損。眷屬衰損財寶衰損。",
    "T30n1579_032:0459c22": "病病法性死死法性。復有一類淨戒衰損正",
    "T30n1579_032:0459c23": "見衰損。由是因緣彼諸眾生於現法中住",
    "T30n1579_032:0459c24": "諸苦惱。於當來世往諸惡趣。諸興盛者雖",
    "T30n1579_032:0459c25": "現法中住諸安樂於當來世往諸善趣。而",
    "T30n1579_032:0459c26": "是無常。於彼無常現可證得。若有領受興",
    "T30n1579_032:0459c27": "盛事者。後時衰損定當現前。諸有領受衰",
    "T30n1579_032:0459c28": "損事者。後時興盛難可現前。諸興盛事皆",
    "T30n1579_032:0459c29": "是難得易失。壞法如是汝應深心厭患。極",
    "T30n1579_032:0460a01": "善作意如理受持。如是處所難可保信。我",
    "T30n1579_032:0460a02": "今於是生死流轉。未般涅槃未解脫心。",
    "T30n1579_032:0460a03": "難可保信。如是衰損興盛二法勿現我前。",
    "T30n1579_032:0460a04": "勿彼因緣令我墮在如是處所。生起猛利",
    "T30n1579_032:0460a05": "剛強辛楚不適意苦。即由此事增上力故。我",
    "T30n1579_032:0460a06": "當至誠喜樂於斷修不放逸。又我如是多安",
    "T30n1579_032:0460a07": "住故。當於無義能作邊際。如是汝應善極",
    "T30n1579_032:0460a08": "作意如理受持。汝取如是厭離相已。復應",
    "T30n1579_032:0460a09": "精勤取欣樂相。當自觀察所受尸羅。為善",
    "T30n1579_032:0460a10": "清淨為不清淨。我或失念或不恭敬或多",
    "T30n1579_032:0460a11": "煩惱。或由無知於諸學處有所違犯。既",
    "T30n1579_032:0460a12": "違犯已我當如法以其本性增上意樂。於諸",
    "T30n1579_032:0460a13": "學處發起深心更不毀犯。我於所作當正",
    "T30n1579_032:0460a14": "應作。於非所作不復當作。以要言之。於",
    "T30n1579_032:0460a15": "諸學處當令增上意樂圓滿。亦令所有加",
    "T30n1579_032:0460a16": "行圓滿。汝於如是正觀察時。若自了知戒",
    "T30n1579_032:0460a17": "蘊清淨。雖不作思我當發起清淨無悔。然",
    "T30n1579_032:0460a18": "其法爾。尸羅淨者定生如是清淨無悔。若",
    "T30n1579_032:0460a19": "起如是清淨無悔。雖不作思我起歡悅。然",
    "T30n1579_032:0460a20": "其法爾無有悔者定生歡悅。如是且於一",
    "T30n1579_032:0460a21": "種歡悅所依處所。汝應生起清淨無悔為先",
    "T30n1579_032:0460a22": "歡悅。復於除障喜悅處所當生喜悅。謂",
    "T30n1579_032:0460a23": "我今者尸羅清淨。有力有能安住世尊所制",
    "T30n1579_032:0460a24": "學處。於現法中能得未得能觸未觸。能證",
    "T30n1579_032:0460a25": "未證。由是處所生喜悅意。若汝獲得前後",
    "T30n1579_032:0460a26": "所證少分差別。即由如是增上力故。於他",
    "T30n1579_032:0460a27": "圓滿。所證差別。謂諸如來或聖弟子及自後",
    "T30n1579_032:0460a28": "時所證差別。當生信解發喜悅意。如是行",
    "T30n1579_032:0460a29": "相諸適悅意。先名歡悅今名喜悅。總名悅",
    "T30n1579_032:0460b01": "意。如是名為取欣樂相。取是相已復應教",
    "T30n1579_032:0460b02": "授告言。賢首。汝由如是厭離相故調練其",
    "T30n1579_032:0460b03": "心。復由如是欣樂相故滋潤其心。汝於斷",
    "T30n1579_032:0460b04": "滅世間貪憂應多安住。隨於彼彼所緣境",
    "T30n1579_032:0460b05": "界勤修加行。或奢摩他品或毘鉢舍那品。",
    "T30n1579_032:0460b06": "即於彼彼所緣境界。當令心住內住等住。",
    "T30n1579_032:0460b07": "汝當獲得身心輕安及一境性。汝若如是",
    "T30n1579_032:0460b08": "背諸黑品向諸白品。由調練心滋潤心",
    "T30n1579_032:0460b09": "故。復應數數取過患相。謂於所有諸相尋",
    "T30n1579_032:0460b10": "思及隨煩惱取過患相。言諸相者。謂色等",
    "T30n1579_032:0460b11": "十相。言尋思者。謂欲等八。隨煩惱者。謂貪",
    "T30n1579_032:0460b12": "欲等五。汝應於彼取過患相。如是諸相",
    "T30n1579_032:0460b13": "能令其心作用遽務。如是尋思能令其心思",
    "T30n1579_032:0460b14": "慕躁擾。如是隨煩惱能令其心恒不寂靜。",
    "T30n1579_032:0460b15": "若心作用諸相所作。思慕躁擾尋思所作。",
    "T30n1579_032:0460b16": "恒不寂靜隨煩惱所作。由是令心苦惱而",
    "T30n1579_032:0460b17": "住。是故如是諸相尋思及隨煩惱。是苦非",
    "T30n1579_032:0460b18": "聖能引。無義令心散動。令心躁擾。令心染",
    "T30n1579_032:0460b19": "污。汝應如是取過患相。又汝應依心一",
    "T30n1579_032:0460b20": "境性心安住性心無亂性。以六種行正取",
    "T30n1579_032:0460b21": "其相。何等為六。一無相想。二於無相中無",
    "T30n1579_032:0460b22": "作用想。三無分別想。四於無分別中無所思",
    "T30n1579_032:0460b23": "慕無躁擾想。五寂靜想。六於寂靜中離諸",
    "T30n1579_032:0460b24": "燒惱寂滅樂想。汝取如是過患相已。復",
    "T30n1579_032:0460b25": "應數數取光明相。謂或燈明或大火明。或日",
    "T30n1579_032:0460b26": "輪明或月輪明。既取如是光明相已。復詣",
    "T30n1579_032:0460b27": "塚間取青瘀相。廣說乃至取骨鎖相。汝若",
    "T30n1579_032:0460b28": "不能往詣塚間。當取彩畫木石所作如",
    "T30n1579_032:0460b29": "是諸相。取是相已還所住處。或阿練若或",
    "T30n1579_032:0460c01": "林樹下或空閑室。或在大床或小繩床或草",
    "T30n1579_032:0460c02": "葉座。先洗足已結跏趺坐。端身正願安住",
    "T30n1579_032:0460c03": "背念。先於一境令心不散繫念在前。復於",
    "T30n1579_032:0460c04": "其中依六種想作意思惟。謂無相想無分",
    "T30n1579_032:0460c05": "別想。寂靜想。無作用想。無所思慕無躁擾想。",
    "T30n1579_032:0460c06": "離諸燒惱寂滅樂想。又於其中汝當審諦",
    "T30n1579_032:0460c07": "周遍了知亂不亂相。分明現前如如審諦。周",
    "T30n1579_032:0460c08": "遍了知亂不亂相。如是如是汝能了知諸",
    "T30n1579_032:0460c09": "相尋思隨煩惱中所有亂相。及能了知心",
    "T30n1579_032:0460c10": "一境性隨六想修諸不亂相。又汝於此亂不",
    "T30n1579_032:0460c11": "亂相。如是如是審諦了知。便能安住一所",
    "T30n1579_032:0460c12": "緣境亦能安住內心寂止。諸心相續諸心流",
    "T30n1579_032:0460c13": "注。前後一味無相無分別寂靜而轉。又若",
    "T30n1579_032:0460c14": "汝心雖得寂止。由失念故。及由串習諸相",
    "T30n1579_032:0460c15": "尋思隨煩惱等諸過失故。如鏡中面所緣影",
    "T30n1579_032:0460c16": "像數現在前。隨所生起。即於其中當更修",
    "T30n1579_032:0460c17": "習不念作意。謂先所見諸過患相增上力故。",
    "T30n1579_032:0460c18": "即於如是所緣境相。由所修習不念作意。",
    "T30n1579_032:0460c19": "除遣散滅當令畢竟不現在前。賢首當知。",
    "T30n1579_032:0460c20": "如是所緣甚為微細難可通達。汝應發起",
    "T30n1579_032:0460c21": "猛利樂欲。為求通達發勤精進。世尊依此",
    "T30n1579_032:0460c22": "所緣境相密意說言。汝等苾芻當知眾善。",
    "T30n1579_032:0460c23": "言眾善者。謂於大眾共集會中盛壯美色。",
    "T30n1579_032:0460c24": "即此眾善最殊勝者。謂於多眾大集會中歌",
    "T30n1579_032:0460c25": "舞倡伎。假使有一智慧丈夫。從外而來告",
    "T30n1579_032:0460c26": "一人曰。咄哉男子。汝於今者可持如是平",
    "T30n1579_032:0460c27": "滿鉢油勿令灩溢。經歷如是大眾中過",
    "T30n1579_032:0460c28": "當避其間所有眾善及諸最勝歌舞倡伎大",
    "T30n1579_032:0460c29": "等生等。今有魁膾露拔利劍隨逐汝行。",
    "T30n1579_032:0461a01": "若汝鉢油一滴墮地。此之魁膾即以利劍。",
    "T30n1579_032:0461a02": "當斬汝首斷汝命根。苾芻汝等於意云",
    "T30n1579_032:0461a03": "何。是持鉢人頗不作意專心油鉢拔劍。魁",
    "T30n1579_032:0461a04": "膾不平地等。而能作意觀視眾善及諸最勝",
    "T30n1579_032:0461a05": "歌舞倡伎大等生耶。不也。世尊。何以故。是",
    "T30n1579_032:0461a06": "持鉢人既見魁膾露拔利劍隨逐而行。極",
    "T30n1579_032:0461a07": "大怖畏專作是念。我所持鉢油既彌滿。經",
    "T30n1579_032:0461a08": "是眾中極難將度。脫有一滴當墮地者。定",
    "T30n1579_032:0461a09": "為如是拔劍魁膾。當斬我首斷我命根。",
    "T30n1579_032:0461a10": "是人爾時於彼眾善及諸最勝歌舞倡伎大",
    "T30n1579_032:0461a11": "等生等。都不作意思念觀視。唯於油鉢專",
    "T30n1579_032:0461a12": "心作意而正護持。如是苾芻。我諸弟子恭敬",
    "T30n1579_032:0461a13": "殷重專心憶念。修四念住當知亦爾。言眾",
    "T30n1579_032:0461a14": "善者。喻能隨順貪欲纏等隨煩惱法。於中",
    "T30n1579_032:0461a15": "最勝歌舞倡伎。喻能隨順尋思戲論躁擾",
    "T30n1579_032:0461a16": "處法。大等生等喻色相等十種相法。智慧",
    "T30n1579_032:0461a17": "丈夫。喻瑜伽師。平滿油鉢。喻奢摩他所安",
    "T30n1579_032:0461a18": "住心能令身心輕安潤澤。是奢摩他義。露",
    "T30n1579_032:0461a19": "拔利劍隨行魁膾。喻先所取諸相尋思隨煩",
    "T30n1579_032:0461a20": "惱中諸過患相。專心將護不令鉢油一滴",
    "T30n1579_032:0461a21": "墮地。喻能審諦周遍了知亂不亂相之所",
    "T30n1579_032:0461a22": "攝受奢摩他道。由是能令諸心相續諸心流",
    "T30n1579_032:0461a23": "注。由精進力無間策發。前後一味無相無",
    "T30n1579_032:0461a24": "分別寂靜而轉。不起一心。復緣諸相。或",
    "T30n1579_032:0461a25": "緣尋思及隨煩惱。是瑜伽師復應如是慇",
    "T30n1579_032:0461a26": "懃教誨於奢摩他初修業者告言。賢首。汝若",
    "T30n1579_032:0461a27": "如是精勤修習奢摩他道。如是方便攝受。",
    "T30n1579_032:0461a28": "正念正知俱行。有喜樂心乃名善修奢摩",
    "T30n1579_032:0461a29": "他道。若復串習諸過失故。不能於中深心",
    "T30n1579_032:0461b01": "喜樂。極大艱辛勵力策發方現前者。還應",
    "T30n1579_032:0461b02": "速疾出無分別所緣境相。於有分別所緣境",
    "T30n1579_032:0461b03": "相繫念在前。如先所取諸不淨相。汝今復",
    "T30n1579_032:0461b04": "應作意思惟。先應用彼唯隨相行毘鉢舍",
    "T30n1579_032:0461b05": "那。或觀青瘀或觀膿爛。廣說乃至觀骨觀",
    "T30n1579_032:0461b06": "鎖或觀骨鎖。汝於如是初修觀時。於一",
    "T30n1579_032:0461b07": "青瘀廣說乃至於一骨鎖當起勝解。若",
    "T30n1579_032:0461b08": "於其中已串修習觀道明淨。於所緣相明",
    "T30n1579_032:0461b09": "了勝解相續轉時。復應於二於三於四於",
    "T30n1579_032:0461b10": "五於十二十三十四十五十。或百青瘀或千",
    "T30n1579_032:0461b11": "青瘀。乃至一切諸方諸維所有青瘀。起無量",
    "T30n1579_032:0461b12": "行遍一切處無間勝解。於中乃至無有容",
    "T30n1579_032:0461b13": "受一杖端處。如於青瘀如是。乃至骨鎖",
    "T30n1579_032:0461b14": "亦爾。汝依如是勝解作意。應當趣入真實",
    "T30n1579_032:0461b15": "作意。於趣入時應作是念。如我今者勝",
    "T30n1579_032:0461b16": "解所作。無量青瘀廣說乃至無量骨鎖。真",
    "T30n1579_032:0461b17": "實青瘀乃至骨鎖。其量過此不可數知。所",
    "T30n1579_032:0461b18": "以者何。從前際來於彼彼有彼彼趣中輪",
    "T30n1579_032:0461b19": "迴生死。我所曾經命終夭沒。所棄尸骸所",
    "T30n1579_032:0461b20": "起青瘀。廣說乃至所起骨鎖無量無邊。如",
    "T30n1579_032:0461b21": "是所起推其前際不可知故。假使有能",
    "T30n1579_032:0461b22": "攝聚如是所棄尸骸令不壞爛。一切大地",
    "T30n1579_032:0461b23": "亦不容受。於一劫中所棄尸骸乃至骨",
    "T30n1579_032:0461b24": "鎖。假使有能斂在一處。其聚量等廣大脅",
    "T30n1579_032:0461b25": "山。如從前際後際亦爾。乃至未能作苦",
    "T30n1579_032:0461b26": "邊際。如是汝依勝解作意。應當趣入真",
    "T30n1579_032:0461b27": "實作意。又非修習如是青瘀乃至骨鎖毘",
    "T30n1579_032:0461b28": "鉢舍那。應頓觀察。纔應於一尸骸青瘀",
    "T30n1579_032:0461b29": "起勝解已。尋復令心於內寂靜。乃至於此",
    "T30n1579_032:0461c01": "所緣境相喜樂明淨。無諸擾惱不強勵",
    "T30n1579_032:0461c02": "力。齊爾所時應於如是尸骸青瘀發起",
    "T30n1579_032:0461c03": "勝解。若纔於此乃至勵力方現在前。爾時於",
    "T30n1579_032:0461c04": "內應修寂靜。如於青瘀。乃至骨鎖當知",
    "T30n1579_032:0461c05": "亦爾。由此道理乃至無量當知亦爾。如是",
    "T30n1579_032:0461c06": "令心內寂靜已。復應發起寂靜勝解。謂從",
    "T30n1579_032:0461c07": "最後無量青瘀。乃至最後無量骨鎖。內略",
    "T30n1579_032:0461c08": "其心方便除遣安置眾相不顯現。中不全",
    "T30n1579_032:0461c09": "棄捨有分別相。亦不分別。唯即於此所緣",
    "T30n1579_032:0461c10": "境界安住其心。無相無分別寂靜而轉。",
    "T30n1579_032:0461c11": "彼瑜伽師復應教授告言。賢首。汝先所取諸",
    "T30n1579_032:0461c12": "光明相。於奢摩他品加行中。及於毘鉢舍那",
    "T30n1579_032:0461c13": "品加行中。皆應作意如理思惟。若汝能以光",
    "T30n1579_032:0461c14": "明俱心。照了俱心。明淨俱心。無闇俱心。修",
    "T30n1579_032:0461c15": "奢摩他毘鉢舍那。如是乃為於奢摩他毘",
    "T30n1579_032:0461c16": "鉢舍那道修光明想。若有最初於所緣境",
    "T30n1579_032:0461c17": "多不分明。數習勝解。其相闇昧。由是因緣",
    "T30n1579_032:0461c18": "後所修習所有勝解。亦不分明。雖多串習",
    "T30n1579_032:0461c19": "而相闇昧。若有最初於所緣境多分分明。",
    "T30n1579_032:0461c20": "數習勝解其相明了。由是因緣後所修習",
    "T30n1579_032:0461c21": "轉復分明。雖少串習而相明了。如是汝由",
    "T30n1579_032:0461c22": "善取如是厭離相故。善取如是欣樂相故。",
    "T30n1579_032:0461c23": "善取如是奢摩他相故。善取如是毘鉢舍",
    "T30n1579_032:0461c24": "那相故。善取如是光明相故。於時時中內",
    "T30n1579_032:0461c25": "以寂靜。於時時中由隨相行毘鉢舍那。思",
    "T30n1579_032:0461c26": "擇諸法。即於不淨正修加行增上力故。於",
    "T30n1579_032:0461c27": "諸念住漸次趣入。將趣入時汝應先於",
    "T30n1579_032:0461c28": "內身所有三十六物。始從髮毛乃至小便。",
    "T30n1579_032:0461c29": "善取其相。汝應於是自內身中諸不淨物。",
    "T30n1579_032:0462a01": "先當發起不淨勝解。數數發起此勝解已。",
    "T30n1579_032:0462a02": "復令其心於內寂靜。如是名為於內身中",
    "T30n1579_032:0462a03": "修循身觀。依自身內而發起故。次應於外",
    "T30n1579_032:0462a04": "諸不淨物善取其相。汝當發起青瘀勝解。",
    "T30n1579_032:0462a05": "廣說乃至骨鎖勝解。或狹小勝解。或廣大",
    "T30n1579_032:0462a06": "勝解。或無量勝解。數數發起此勝解已。復",
    "T30n1579_032:0462a07": "令其心於內寂靜。如是名為於外身中修",
    "T30n1579_032:0462a08": "循身觀。依他外身而發起故。後復應於自",
    "T30n1579_032:0462a09": "身內外諸不淨物。善取其相令心明了。又",
    "T30n1579_032:0462a10": "於他身內外不淨。善取其相。令心明了。於",
    "T30n1579_032:0462a11": "自所愛汝當發起如是勝解。復於死已出",
    "T30n1579_032:0462a12": "送塚間。至塚間已棄之在地。棄在地已至",
    "T30n1579_032:0462a13": "青瘀位。至膿爛位。廣說乃至至骨鎖位。",
    "T30n1579_032:0462a14": "發起勝解。數數發起此勝解已。復令其心",
    "T30n1579_032:0462a15": "於內寂靜。如是名為於內外身修循身觀。",
    "T30n1579_032:0462a16": "依自他身若內若外而發起故。汝復應於",
    "T30n1579_032:0462a17": "四無色蘊由聞思增上力分別取相。於其",
    "T30n1579_032:0462a18": "三分發起勝解。一於奢摩他品。二於無散",
    "T30n1579_032:0462a19": "亂品。三於毘鉢舍那品。於奢摩他品者。",
    "T30n1579_032:0462a20": "謂若汝心於內略時。起無相無分別寂靜想",
    "T30n1579_032:0462a21": "行。及無作用無思慕無躁動。離諸燒惱",
    "T30n1579_032:0462a22": "寂滅樂想行。於所緣境無亂受等四無色",
    "T30n1579_032:0462a23": "蘊。剎那剎那展轉別異。唯是新新而非故",
    "T30n1579_032:0462a24": "故相續流轉。汝應於此如理思惟發起勝",
    "T30n1579_032:0462a25": "解。如是名為於內受心法修循受心法觀。",
    "T30n1579_032:0462a26": "於無散亂品者。謂汝於先取諸境界緣諸",
    "T30n1579_032:0462a27": "境界墮不定地。過去盡滅及今失念。心亂",
    "T30n1579_032:0462a28": "所生諸相尋思隨煩惱境。增上受等四無",
    "T30n1579_032:0462a29": "色蘊。汝應於此如理作意。如是諸法其性",
    "T30n1579_032:0462b01": "皆是誑幻所作。暫時而有率爾現前。多諸過",
    "T30n1579_032:0462b02": "患。其性無常不可保信。汝應如是發起勝",
    "T30n1579_032:0462b03": "解。如是名為於外受心法修循受心法觀。",
    "T30n1579_032:0462b04": "於毘鉢舍那品者。謂汝善取毘鉢舍那相",
    "T30n1579_032:0462b05": "已。住有相有分別作意。於有分別有相所",
    "T30n1579_032:0462b06": "緣。增上內所生受等四無色蘊。如理作意",
    "T30n1579_032:0462b07": "思惟此法剎那剎那展轉別異。唯是新新而",
    "T30n1579_032:0462b08": "非故故相續流轉。如前所說發起勝解。如",
    "T30n1579_032:0462b09": "是名為於內外受心法修循受心法觀。如",
    "T30n1579_032:0462b10": "是汝由依不淨觀正修加行增上力故。",
    "T30n1579_032:0462b11": "於四念住當得趣入。又汝應於念住加",
    "T30n1579_032:0462b12": "行時時修習勝奢摩他毘鉢舍那。汝於如是",
    "T30n1579_032:0462b13": "四念住中安住正念。隨依彼彼村邑聚落",
    "T30n1579_032:0462b14": "邊際而住。於心隨順趣向臨入所緣境界。",
    "T30n1579_032:0462b15": "汝應捨此所緣境相入彼村邑聚落乞食。",
    "T30n1579_032:0462b16": "應當善避惡象惡馬。惡牛惡狗。惡蛇惡獸。",
    "T30n1579_032:0462b17": "坑㵎濠塹。株杌毒刺。泥水糞穢。及應遠",
    "T30n1579_032:0462b18": "離諸惡威儀穢坐臥具。汝應如是善護己",
    "T30n1579_032:0462b19": "身。若於如是諸境界相。不應策發諸根。",
    "T30n1579_032:0462b20": "汝應於彼不作功用善守諸根。若於如是",
    "T30n1579_032:0462b21": "諸境界相。應當策發諸根。汝應於彼正作",
    "T30n1579_032:0462b22": "功用善住正念。令諸煩惱不起現行。汝應",
    "T30n1579_032:0462b23": "如是善護己身善守諸根。善住正念於彼",
    "T30n1579_032:0462b24": "作意。善知其量受用飲食。又汝應與在家",
    "T30n1579_032:0462b25": "出家。說應量語。說應理語說應時語說正",
    "T30n1579_032:0462b26": "直語。說寂靜語。一切世間非法言論皆當",
    "T30n1579_032:0462b27": "遠離。雖復宣說如法言論不應諍競。何以",
    "T30n1579_032:0462b28": "故。若諸士夫補特伽羅。住諍競語互相難",
    "T30n1579_032:0462b29": "詰。其心便住多戲論中。多戲論故其心掉",
    "T30n1579_032:0462c01": "舉。心掉舉故心不寂靜。不寂靜故便令其",
    "T30n1579_032:0462c02": "心遠三摩地。如是行已。汝應速疾不捨所",
    "T30n1579_032:0462c03": "緣結跏趺坐。於奢摩他毘鉢舍那如所取",
    "T30n1579_032:0462c04": "相。由恒常作及畢竟作修瑜伽行。猶如世",
    "T30n1579_032:0462c05": "間鑽火方便。起無間加行及殷重加行。汝",
    "T30n1579_032:0462c06": "應如是恒常修作畢竟修作。又汝應起如",
    "T30n1579_032:0462c07": "是願心。假使一切贍部洲人。盡贍部洲曾",
    "T30n1579_032:0462c08": "經壽量。今皆總集在我一身。我亦盡此無",
    "T30n1579_032:0462c09": "量壽命。決定於斷瑜伽作意勝奢摩他毘",
    "T30n1579_032:0462c10": "鉢舍那。精勤修習時無暫捨。由正了知如",
    "T30n1579_032:0462c11": "是所修瑜伽加行有大勝果大勝利故。何",
    "T30n1579_032:0462c12": "況如是少分壽量少時存活。雖極遠去不",
    "T30n1579_032:0462c13": "過百年。委悉算計但須臾頃。如是汝應隨",
    "T30n1579_032:0462c14": "所教誨恒常修作畢竟修作。若為此義受",
    "T30n1579_032:0462c15": "習於斷。汝於此義必當獲得。汝當最初證",
    "T30n1579_032:0462c16": "得下劣身心輕安心一境性。後當證得世",
    "T30n1579_032:0462c17": "出世間廣大圓滿。初修業者始修業時。善",
    "T30n1579_032:0462c18": "達瑜伽諸瑜伽師。依不淨觀如是教誨名",
    "T30n1579_032:0462c19": "正教誨。如是修行名正修行。如說貪行是",
    "T30n1579_032:0462c20": "不淨觀之所調伏。如是瞋行是慈愍觀之所",
    "T30n1579_032:0462c21": "調伏。乃至最後尋思行是阿那波那念之所",
    "T30n1579_032:0462c22": "調伏。如其所應皆當了知其中差別。餘趣",
    "T30n1579_032:0462c23": "入門我當顯示。依慈愍觀初修業者。於外",
    "T30n1579_032:0462c24": "親品怨品及中庸品。善取相已處如法坐。由",
    "T30n1579_032:0462c25": "利益安樂增上意樂俱行定地作意。先於一",
    "T30n1579_032:0462c26": "親一怨一中庸所。發起勝解。於此三品。由",
    "T30n1579_032:0462c27": "平等利益安樂增上意樂俱行作意。欲與其",
    "T30n1579_032:0462c28": "樂。如是念言。願彼求樂諸有情類皆當得",
    "T30n1579_032:0462c29": "樂。謂或無罪欲樂。或無罪有喜樂。或無罪無",
    "T30n1579_032:0463a01": "喜樂。次後或於二親或於三親。或於四親",
    "T30n1579_032:0463a02": "或於五親十親二十三十。如前乃至遍諸",
    "T30n1579_032:0463a03": "方維。其中親品充滿無間發起勝解。於中乃",
    "T30n1579_032:0463a04": "至無有容受一杖端處。如於親品。如是",
    "T30n1579_032:0463a05": "於怨及中庸品當知亦爾。又彼不捨慈愍",
    "T30n1579_032:0463a06": "加行。即由修習如是慈愍。於諸念住能正",
    "T30n1579_032:0463a07": "趣入。云何趣入。謂趣入時應當發起如是",
    "T30n1579_032:0463a08": "勝解。如彼於我謂親謂怨謂中庸品。我既",
    "T30n1579_032:0463a09": "欲樂厭背其苦。如是名為於其內身修循",
    "T30n1579_032:0463a10": "身觀。餘亦於彼謂親謂怨謂中庸品。如",
    "T30n1579_032:0463a11": "我彼亦欲樂背苦。如是名為於其外身",
    "T30n1579_032:0463a12": "修循身觀。如我既爾。彼諸有情亦復如是。",
    "T30n1579_032:0463a13": "如我自欲求得勝樂。彼諸有情亦復如是。",
    "T30n1579_032:0463a14": "彼諸有情與己平等與己相似。我當與彼",
    "T30n1579_032:0463a15": "利益安樂。如是名為於內外身修循身觀。",
    "T30n1579_032:0463a16": "此四念住總緣諸蘊為境界故。當知說名",
    "T30n1579_032:0463a17": "壞緣念住。若修行者但取色相。謂取顯相形",
    "T30n1579_032:0463a18": "相表相。於親品怨品及中庸品而起勝解。",
    "T30n1579_032:0463a19": "由此建立唯身念住。彼復依止勝解作意。",
    "T30n1579_032:0463a20": "能正趣入真實作意。謂趣入時起是勝解。",
    "T30n1579_032:0463a21": "我於乃至無量有情發起勝解。利益安樂",
    "T30n1579_032:0463a22": "增上意樂。如是我從先際已來。所有親品",
    "T30n1579_032:0463a23": "怨品及中庸品。落謝過去諸有情類。其數無",
    "T30n1579_032:0463a24": "量甚過今者。勝解所作。如是過去諸有情",
    "T30n1579_032:0463a25": "類。為我親已復為我怨。為我怨已復為我",
    "T30n1579_032:0463a26": "親。為怨親已復為中庸。為中庸已復為怨",
    "T30n1579_032:0463a27": "親。由是義門一切有情平等。平等無有少",
    "T30n1579_032:0463a28": "分親性怨性及中庸性。而非真實。由是因",
    "T30n1579_032:0463a29": "緣遍於三品起平等心。平等應與利益安",
    "T30n1579_032:0463b01": "樂。如從先際。如是後際。於生死中當復",
    "T30n1579_032:0463b02": "流轉。應知亦爾。又我於彼先際已來。諸有",
    "T30n1579_032:0463b03": "情類未曾發起慈愍之心。彼皆過去。今起",
    "T30n1579_032:0463b04": "慈愍復有何益。但為除遣自心垢穢。令得",
    "T30n1579_032:0463b05": "清淨故起念言。當令過去諸有情類皆得",
    "T30n1579_032:0463b06": "安樂。諸未來世非曾有者。亦皆令彼當",
    "T30n1579_032:0463b07": "得安樂。如是趣入真實作意。慈愍住中諸",
    "T30n1579_032:0463b08": "福滋潤諸善滋潤。望前所修勝解作意。慈",
    "T30n1579_032:0463b09": "愍住中所獲福聚。彼於百分不及此一。",
    "T30n1579_032:0463b10": "彼於千分不及此一。彼於數分算分計分",
    "T30n1579_032:0463b11": "鄔波尼殺曇分不及此一。餘如前說。又於",
    "T30n1579_032:0463b12": "緣性緣起觀中初修業者。由聞思慧增上",
    "T30n1579_032:0463b13": "力故。分別取相。謂諸有情由有種種無智",
    "T30n1579_032:0463b14": "愚癡。現見無常妄計為常。現見不淨妄計",
    "T30n1579_032:0463b15": "為淨。現見其苦妄計為樂。現見無我妄計",
    "T30n1579_032:0463b16": "為我。彼諸有情有如是等種種顛倒。顛倒",
    "T30n1579_032:0463b17": "為因於現法受及後所生諸自體中發起",
    "T30n1579_032:0463b18": "貪愛。由貪愛故造作種種生根本業。此煩",
    "T30n1579_032:0463b19": "惱業為因緣故。感得當來純大苦蘊。彼既",
    "T30n1579_032:0463b20": "善取如是相已。復於其內發起勝解。謂我",
    "T30n1579_032:0463b21": "今此純大苦蘊亦如是生。又我自體無邊無",
    "T30n1579_032:0463b22": "際從先際來初不可知亦如是生。彼諸有",
    "T30n1579_032:0463b23": "情去來現在一切自體苦蘊所攝。亦皆如是",
    "T30n1579_032:0463b24": "已生當生。如是緣性緣起正觀。一切皆是真",
    "T30n1579_032:0463b25": "實作意。更無所餘勝解作意。若於自身現",
    "T30n1579_032:0463b26": "在諸蘊緣性緣生作意思惟。是名於內身受",
    "T30n1579_032:0463b27": "心法住彼循觀。若於他身現在諸蘊緣性緣",
    "T30n1579_032:0463b28": "生。作意思惟。是名於外身受心法住彼循",
    "T30n1579_032:0463b29": "觀。若於自他過去未來所有諸蘊緣性緣生。",
    "T30n1579_032:0463c01": "作意思惟。名於內外身受心法住彼循觀。",
    "T30n1579_032:0463c02": "餘如前說。又於界差別觀初修業者。先取",
    "T30n1579_032:0463c03": "其外所有堅相。所謂大地。山林草木塼石",
    "T30n1579_032:0463c04": "瓦礫。末尼真珠。琉璃螺貝。珊瑚玉等。取彼",
    "T30n1579_032:0463c05": "相已復於內堅而起勝解。次取其外諸大",
    "T30n1579_032:0463c06": "水相。所謂江河眾流。陂湖池沼井等。取彼",
    "T30n1579_032:0463c07": "相已復於內濕而起勝解。次取其外諸大",
    "T30n1579_032:0463c08": "火相。所謂熱時烈日。炎熾焚燒。山澤災火",
    "T30n1579_032:0463c09": "蔓莚窯室等中所有諸火。取彼相已復於內",
    "T30n1579_032:0463c10": "煗而起勝解。次取其外諸大風相。所謂東",
    "T30n1579_032:0463c11": "西南北等風乃至風輪。取彼相已復於內",
    "T30n1579_032:0463c12": "風而起勝解。次取其外諸大空相。所謂諸",
    "T30n1579_032:0463c13": "方無障無礙諸聚色中孔隙窟穴有所容",
    "T30n1579_032:0463c14": "受。善取如是空界相已。於內空界而起勝",
    "T30n1579_032:0463c15": "解。後由聞思增上力故。起細分別取識界",
    "T30n1579_032:0463c16": "相。所謂內眼處不壞。外色處現前。若無能",
    "T30n1579_032:0463c17": "生作意正起。所生眼識亦不得生。與是相",
    "T30n1579_032:0463c18": "違眼識得生。如是乃至意法意識當知亦",
    "T30n1579_032:0463c19": "爾。取是相已次起勝解。了知如是四大身",
    "T30n1579_032:0463c20": "中有一切識諸種子界種性自性。又於如",
    "T30n1579_032:0463c21": "是四大種中。先起支節麁大勝解。後起分",
    "T30n1579_032:0463c22": "析種種細分微細勝解。如是漸次分析乃至",
    "T30n1579_032:0463c23": "向遊塵量。如是漸漸乃至極微而起勝解。",
    "T30n1579_032:0463c24": "一一支分尚起無量最極微塵積集勝解。何",
    "T30n1579_032:0463c25": "況身中一切支分。如是名為界差別觀中分",
    "T30n1579_032:0463c26": "析諸色界差別邊際微細勝解。次於空界先",
    "T30n1579_032:0463c27": "當發起所有麁大空界勝解。所謂眼耳鼻喉",
    "T30n1579_032:0463c28": "筒等種種竅穴。由是吞咽於是吞咽。既吞",
    "T30n1579_032:0463c29": "咽已由是下分不淨流出。次後漸漸發起種",
    "T30n1579_032:0464a01": "種微細勝解。乃至身中一切微細諸毛孔穴皆",
    "T30n1579_032:0464a02": "悉了知。後於識界漸漸發起所依所緣。及",
    "T30n1579_032:0464a03": "以作意三世時分品類差別無量勝解。即於",
    "T30n1579_032:0464a04": "識界起勝解時。由諸所依所緣勝解分析",
    "T30n1579_032:0464a05": "識界。亦於十種所造諸色而起勝解。如諸",
    "T30n1579_032:0464a06": "大種微細分析。此亦如是。若於自身各別諸",
    "T30n1579_032:0464a07": "界而起勝解。是名於內諸念住中住彼循",
    "T30n1579_032:0464a08": "觀。若於其餘非有情數。所有諸界而起勝",
    "T30n1579_032:0464a09": "解。是名於外住彼循觀。若於其餘諸有情",
    "T30n1579_032:0464a10": "數所有諸界而起勝解。名於內外住彼循",
    "T30n1579_032:0464a11": "觀。復有異門。謂於己身而起勝解。臨捨命",
    "T30n1579_032:0464a12": "時如前廣說。至青瘀位或復膿爛。即於膿",
    "T30n1579_032:0464a13": "爛發起種種流出勝解。漸漸膿流展轉增廣。",
    "T30n1579_032:0464a14": "乃至大海大地邊際膿悉充滿。發起如是膿",
    "T30n1579_032:0464a15": "勝解已。次復發起火燒勝解。謂此身分無",
    "T30n1579_032:0464a16": "量無邊品類差別。為大火聚無量無邊品類",
    "T30n1579_032:0464a17": "燒燼。火既滅已復起餘骨餘灰勝解。復起無",
    "T30n1579_032:0464a18": "量無邊勝解。碎此骨灰以為細末。復起無",
    "T30n1579_032:0464a19": "量大風勝解。飄散此末遍諸方維。既飄散",
    "T30n1579_032:0464a20": "已不復觀見所飄灰骨及能飄風。唯觀有",
    "T30n1579_032:0464a21": "餘眇茫空界。如是由其勝解作意。依於",
    "T30n1579_032:0464a22": "內外不淨加行入界差別。於其身相住循",
    "T30n1579_032:0464a23": "身觀。從是趣入真實作意。謂由如是勝解",
    "T30n1579_032:0464a24": "作意。於內外身住循身觀。由勝解力我此",
    "T30n1579_032:0464a25": "所作無量無邊水界火界地界風界虛空界",
    "T30n1579_032:0464a26": "相。我從無始生死流轉。所經諸界無量無",
    "T30n1579_032:0464a27": "邊甚過於此。謂由父母兄弟姊妹眷屬喪亡。",
    "T30n1579_032:0464a28": "及由親友財寶祿位離散失壞。悲泣雨淚。",
    "T30n1579_032:0464a29": "又飲母乳。又由作賊擁逼劫掠穿牆解結。",
    "T30n1579_032:0464b01": "由是因緣。遭無量度截手刖足。斬頭劓",
    "T30n1579_032:0464b02": "鼻。種種解割身諸支節。由是因緣血流無",
    "T30n1579_032:0464b03": "量。如是所有淚乳血攝水界水聚。四大海水",
    "T30n1579_032:0464b04": "皆悉盈滿。於百分中不及其一。廣說如前。",
    "T30n1579_032:0464b05": "又於諸有諸趣死生。經無量火焚燒尸骸。",
    "T30n1579_032:0464b06": "如是火聚亦無比況。又經無量棄捨骸骨",
    "T30n1579_032:0464b07": "狼籍在地亦無比況。又經無量風界生滅",
    "T30n1579_032:0464b08": "分析尸骸亦無比況。又經無量諸尸骸中眼",
    "T30n1579_032:0464b09": "等竅穴。又經無量諸識流轉。後後尸骸新",
    "T30n1579_032:0464b10": "新發起。乃至今者最後尸骸諸識流轉。如",
    "T30n1579_032:0464b11": "是安立後際諸趣期限無定。如是乃至無量",
    "T30n1579_032:0464b12": "識界。又於阿那波那念正加行中。初修業",
    "T30n1579_032:0464b13": "者。先於舍宅前後窓門或打鐵師。或鍛金",
    "T30n1579_032:0464b14": "銀師。吹筒𣡖袋。或風外聚入出往來。善",
    "T30n1579_032:0464b15": "取相已。由緣於內入出息念。於入出息而",
    "T30n1579_032:0464b16": "起勝解。彼復先於微細息風經心胸處。麁",
    "T30n1579_032:0464b17": "穴往來而起勝解。然後漸漸於眾多風而",
    "T30n1579_032:0464b18": "起勝解。所謂乃至一切毛孔風皆隨入而起",
    "T30n1579_032:0464b19": "勝解。如是所有一切身分。風聚所隨風聚",
    "T30n1579_032:0464b20": "所攝風聚藏隱無量風聚於中積集。如妬",
    "T30n1579_032:0464b21": "羅綿或疊絮等。諸輕飄物於是諸相而起",
    "T30n1579_032:0464b22": "勝解。彼若於內入息出息流轉不絕作意思",
    "T30n1579_032:0464b23": "惟。爾時名為於其內身住循身觀。若復",
    "T30n1579_032:0464b24": "於他死尸骸中青瘀等位入息出息流轉斷",
    "T30n1579_032:0464b25": "絕作意思惟。爾時名為於其外身住循身",
    "T30n1579_032:0464b26": "觀。若復於自臨欲死時而起勝解。或於已",
    "T30n1579_032:0464b27": "死入息出息無有流轉而起勝解。或於未",
    "T30n1579_032:0464b28": "死入息出息無有流轉而起勝解。由法爾",
    "T30n1579_032:0464b29": "故。爾時名為於內外身住循身觀。遍於一",
    "T30n1579_032:0464c01": "切正加行中。應修如是止品助伴止品",
    "T30n1579_032:0464c02": "所攝無倒加行。所餘一切如前應知。如是",
    "T30n1579_032:0464c03": "所有初修業者。蒙正教誨修正行時。安住",
    "T30n1579_032:0464c04": "熾然正知具念。調伏一切世間貪憂。若於如",
    "T30n1579_032:0464c05": "是正加行中。恒常修作畢竟修作無倒作意。",
    "T30n1579_032:0464c06": "非諠鬧等所能動亂。是名熾然。若於如是",
    "T30n1579_032:0464c07": "正加行中。修奢摩他毘鉢舍那。審諦了知",
    "T30n1579_032:0464c08": "亂不亂相。如是名為正知具念。若能善取",
    "T30n1579_032:0464c09": "諸厭離相諸欣樂相。如是乃名調伏一切世",
    "T30n1579_032:0464c10": "間貪憂。由是因緣宣說彼能安住熾然。乃",
    "T30n1579_032:0464c11": "至調伏世間貪憂。先發如是正加行時。心",
    "T30n1579_032:0464c12": "一境性身心輕安微劣而轉難可覺了。復由",
    "T30n1579_032:0464c13": "修習勝奢摩他毘鉢舍那。身心澄淨身心調",
    "T30n1579_032:0464c14": "柔身心輕安。即前微劣心一境性身心輕安。",
    "T30n1579_032:0464c15": "漸更增長能引強盛易可覺了。心一境性",
    "T30n1579_032:0464c16": "身心輕安。謂由因力展轉引發方便道理。",
    "T30n1579_032:0464c17": "彼於爾時不久當起強盛。易了身心輕安",
    "T30n1579_032:0464c18": "心一境性。如是乃至有彼前相。於其頂上",
    "T30n1579_032:0464c19": "似重而起非損惱相。即由此相於內起故。",
    "T30n1579_032:0464c20": "能障樂斷。諸煩惱品心麁重性皆得除滅。",
    "T30n1579_032:0464c21": "能對治彼。心調柔性心輕安性皆得生起。",
    "T30n1579_032:0464c22": "由此生故有能隨順起身輕安。風大偏增",
    "T30n1579_032:0464c23": "眾多大種來入身中。因此大種入身中故。",
    "T30n1579_032:0464c24": "能障樂斷。諸煩惱品身麁重性。皆得除遣。",
    "T30n1579_032:0464c25": "能對治彼。身調柔性身輕安性。遍滿身中",
    "T30n1579_032:0464c26": "狀如充溢。彼初起時令心踊躍令心悅豫。",
    "T30n1579_032:0464c27": "歡喜俱行令心喜樂。所緣境性於心中現。",
    "T30n1579_032:0464c28": "從此已後彼初所起輕安勢力漸漸舒緩有",
    "T30n1579_032:0464c29": "妙輕安隨身而行在身中轉。由是因緣",
    "T30n1579_032:0465a01": "心踊躍性漸次退減。由奢摩他所攝持故。",
    "T30n1579_032:0465a02": "心於所緣寂靜行轉。從是已後於瑜伽行。",
    "T30n1579_032:0465a03": "初修業者名有作意。始得墮在有作意數。",
    "T30n1579_032:0465a04": "何以故。由此最初獲得色界定地所攝少分",
    "T30n1579_032:0465a05": "微妙正作意故。由是因緣名有作意。得此",
    "T30n1579_032:0465a06": "作意初修業者有是相狀。謂已獲得色界所",
    "T30n1579_032:0465a07": "攝少分定心。獲得少分身心輕安心一境性。",
    "T30n1579_032:0465a08": "有力有能善修淨惑所緣加行。令心相",
    "T30n1579_032:0465a09": "續滋潤而轉。為奢摩他之所攝護能淨諸",
    "T30n1579_032:0465a10": "行。雖行種種可愛境中。猛利貪纏亦不生",
    "T30n1579_032:0465a11": "起。雖少生起依止少分微劣對治。暫作意",
    "T30n1579_032:0465a12": "時即能除遣。如可愛境。可憎可愚可生憍慢",
    "T30n1579_032:0465a13": "可尋思境。當知亦爾。宴坐靜室暫持其心。",
    "T30n1579_032:0465a14": "身心輕安疾疾生起。不極為諸身麁重性",
    "T30n1579_032:0465a15": "之所逼惱。不極數起諸蓋現行。不極現",
    "T30n1579_032:0465a16": "行思慕。不樂憂慮俱行諸想作意。雖從定",
    "T30n1579_032:0465a17": "起出外經行。而有少分輕安餘勢隨身心",
    "T30n1579_032:0465a18": "轉。如是等類當知是名有作意者清淨相",
    "T30n1579_032:0465a19": "狀。",
    "T30n1579_032:0465a20": "瑜伽師地論卷第三十二"
}