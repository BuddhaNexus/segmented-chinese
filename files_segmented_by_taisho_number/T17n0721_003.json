{
    "T17n0721_003:0012a12": "正法念處經卷第三",
    "T17n0721_003:0012a14": "元魏婆羅門瞿曇般若流支譯",
    "T17n0721_003:0012a15": "生死品第二",
    "T17n0721_003:0012a16": "「又修行者內心思惟——隨順正法觀察法行——云",
    "T17n0721_003:0012a17": "何比丘次第捨漏，初捨不善法，次修行善法，",
    "T17n0721_003:0012a18": "正觀思惟修心正住？彼見聞知或天眼見：彼",
    "T17n0721_003:0012a19": "比丘初如是觀根塵相對、迭相因緣，一切世",
    "T17n0721_003:0012a20": "界無始以來生死輪轉。彼如是觀：此生因",
    "T17n0721_003:0012a21": "緣，境界大海，皆悉無我，唯有內心境界因",
    "T17n0721_003:0012a22": "緣，世間流轉。如是最初修遠離行，離憒閙",
    "T17n0721_003:0012a23": "處，樂空閑處、阿蘭若處、山野林中、稻穰[卄/積]",
    "T17n0721_003:0012a24": "等，樹下露地、塚間處住，則能繫縛心之猨",
    "T17n0721_003:0012a25": "猴。以修習故，心則寂靜，不樂聚落、歌舞戲",
    "T17n0721_003:0012a26": "笑憒閙之處，亦不樂見長幼婦女，不樂多",
    "T17n0721_003:0012a27": "語。有二犍尼皆壞梵行：一是婬女，二、多言",
    "T17n0721_003:0012a28": "說，皆悉捨離；既捨離已，心一寂靜，彼人之",
    "T17n0721_003:0012a29": "心，能如是住。「云何正觀？初觀何法？彼人初",
    "T17n0721_003:0012b01": "心，如是觀察十八意行，能起善根、起不善",
    "T17n0721_003:0012b02": "根、起無記根。何等十八？所謂比丘正觀察",
    "T17n0721_003:0012b03": "意：眼見色已，若喜意染，得不善報；若起憂",
    "T17n0721_003:0012b04": "意、離染欲意，則得善報；若起捨意，得無記",
    "T17n0721_003:0012b05": "報。又復如是，耳聞聲已，若喜意染，得不善",
    "T17n0721_003:0012b06": "報；若起憂意、離染欲意，則得善報；若起捨",
    "T17n0721_003:0012b07": "意，得無記報。又復如是，鼻聞香已，若喜意",
    "T17n0721_003:0012b08": "染，得不善報；若起憂意、離染欲意，則得善",
    "T17n0721_003:0012b09": "報；若起捨意，得無記報。又復如是，舌知味",
    "T17n0721_003:0012b10": "已，若喜意染，得不善報；若起憂意、離染欲",
    "T17n0721_003:0012b11": "意，則得善報；若起捨意，得無記報。又復如",
    "T17n0721_003:0012b12": "是，身覺觸已，若喜意染，得不善報；若起憂",
    "T17n0721_003:0012b13": "意、離染欲意，則得善報；若起捨意，得無記",
    "T17n0721_003:0012b14": "報。又復如是，意知法已，若喜意染，得不善",
    "T17n0721_003:0012b15": "報；若起憂意、離染欲意，則得善報；若起捨",
    "T17n0721_003:0012b16": "意，得無記報。以如是等十八意行三報因緣，",
    "T17n0721_003:0012b17": "世間生退。「若彼比丘如是觀察十八意行，得",
    "T17n0721_003:0012b18": "上初地，彼地夜叉見如是已，轉復歡喜，次第",
    "T17n0721_003:0012b19": "傳聞虛空夜叉。彼地夜叉、虛空夜叉，彼二夜",
    "T17n0721_003:0012b20": "叉向四大王歡喜心說。彼四大王向四天王，",
    "T17n0721_003:0012b21": "歡喜說言：『閻浮提中，某國某村某聚落中某",
    "T17n0721_003:0012b22": "善男子，如是種姓，如是名字，剃除鬚髮被",
    "T17n0721_003:0012b23": "服法衣，正信出家；既出家已，離憒閙處，在寂",
    "T17n0721_003:0012b24": "靜處，今復觀察十八意行，已證彼法。』彼四大",
    "T17n0721_003:0012b25": "王如是說已，四天王聞，轉復增上歡喜心曰：",
    "T17n0721_003:0012b26": "『魔分損減，正法朋長。』彼四天王如是復向三",
    "T17n0721_003:0012b27": "十三天帝釋天王歡喜說言：『閻浮提中，次第",
    "T17n0721_003:0012b28": "乃至某善男子，某甲種姓，名字某甲，剃除鬚",
    "T17n0721_003:0012b29": "髮被服法衣，正信出家，離憒閙處乃至塚",
    "T17n0721_003:0012c01": "間，如法觀察十八意行，已證彼法，如法正",
    "T17n0721_003:0012c02": "住。』彼四天王向帝釋王如是說已，彼憍尸迦",
    "T17n0721_003:0012c03": "三十三天帝釋王聞，心大歡喜。「又修行者內",
    "T17n0721_003:0012c04": "心思惟——隨順正法觀察法行——如是比丘已",
    "T17n0721_003:0012c05": "如法觀十八意行得初地已，後復更證何者",
    "T17n0721_003:0012c06": "異地？彼見聞知或天眼見：彼復次第觀察",
    "T17n0721_003:0012c07": "四家，四者所謂慧家、諦家、捨家、出家。云何比",
    "T17n0721_003:0012c08": "丘住於慧家？謂：彼比丘如是觀察自身正法，",
    "T17n0721_003:0012c09": "如是如實分分善知，此身中有地界、水界、火",
    "T17n0721_003:0012c10": "界、風界、空界、識界。「何者地界？地界二種：一、",
    "T17n0721_003:0012c11": "內；二、外。何者為內？身中所有諸分名內，是內",
    "T17n0721_003:0012c12": "有覺。彼何者覺？與皮肉等和合則覺，所謂",
    "T17n0721_003:0012c13": "髮毛、爪齒等根，堅澁所攝，入內名覺。彼復何",
    "T17n0721_003:0012c14": "者？所謂髮毛、爪齒皮肉、筋脈骨髓、脾腎心",
    "T17n0721_003:0012c15": "肺、涕唾等處，生藏、熟藏，小腸大腸、肚胃頭",
    "T17n0721_003:0012c16": "腦，如是身中一切內分，堅澁有覺，名內地",
    "T17n0721_003:0012c17": "界。何者名為外地界耶？所有外地，堅澁不",
    "T17n0721_003:0012c18": "覺，名外地界。若內地界、若外地界，彼一和",
    "T17n0721_003:0012c19": "合，此界唯界。觀此地界：無有作者、無有受",
    "T17n0721_003:0012c20": "者，非無因緣，無常、無樂、無我、無淨。比丘如",
    "T17n0721_003:0012c21": "是觀察慧家則得解脫，一切非我，亦無我所，",
    "T17n0721_003:0012c22": "亦無所我。如是地界如實正知，如實見已，",
    "T17n0721_003:0012c23": "心得離欲。如是比丘則於慧家而得解脫。「何",
    "T17n0721_003:0012c24": "者水界？水界二種：一、內；二、外。何者為內？所",
    "T17n0721_003:0012c25": "有水數，皆水界相，所謂爛相；體中津潤、涕",
    "T17n0721_003:0012c26": "淚涎唾、腦血脂汁、凝脂髓膽、小便汗等，如",
    "T17n0721_003:0012c27": "是身中，有內水數，覺分所攝，名內水界。何",
    "T17n0721_003:0012c28": "者名為外水界耶？諸外水數濕潤所攝，所謂",
    "T17n0721_003:0012c29": "不覺；不覺所攝，以不覺故，名外水界。若外",
    "T17n0721_003:0013a01": "水界、若內水界，彼一和合，此界唯界。觀此",
    "T17n0721_003:0013a02": "水界，一切非我，亦非我所，亦非所我。如是",
    "T17n0721_003:0013a03": "水界，如實正知，如實見已，心得離欲。如是",
    "T17n0721_003:0013a04": "比丘住於慧家。「何者火界？火界二種：一、內；二、",
    "T17n0721_003:0013a05": "外。何者為內？身內所有種種分分。若火火",
    "T17n0721_003:0013a06": "攝，是內有覺，所謂身煖而不燒燃；所謂能",
    "T17n0721_003:0013a07": "消。何者能消？謂噉飲食，得味正樂，迴轉消",
    "T17n0721_003:0013a08": "化。如是身中，內及內分，若火火攝，是內有",
    "T17n0721_003:0013a09": "覺，名內火界。何者名為外火界耶？所有一",
    "T17n0721_003:0013a10": "切外火火數，若煖煖攝，不覺所攝，以不覺",
    "T17n0721_003:0013a11": "故，名外火界。若內火界、若外火界，彼一和",
    "T17n0721_003:0013a12": "合，此界唯界。觀此火界，一切非我，亦非我",
    "T17n0721_003:0013a13": "所，亦非所我。如是火界，如實正知，如實見",
    "T17n0721_003:0013a14": "已，心得離欲。如是火界，非有作者、非有受",
    "T17n0721_003:0013a15": "者。「何者風界？風界二種：一、內；二、外。何者為",
    "T17n0721_003:0013a16": "內？身中所有，若內內分，風數所攝，若輕輕",
    "T17n0721_003:0013a17": "動，覺分所攝。彼復何者？謂：上行風、若下行",
    "T17n0721_003:0013a18": "風、若傍行風、若產等風，若如針刺、如刀所",
    "T17n0721_003:0013a19": "斫，邪分別風、有旋轉風，如是等風有八十",
    "T17n0721_003:0013a20": "種，動如虫行。如是等風，如是八十，於八十",
    "T17n0721_003:0013a21": "處分分行風；如是身內分分處處，風數所",
    "T17n0721_003:0013a22": "攝，輕動成熟，有覺所攝，名內風界。何者名",
    "T17n0721_003:0013a23": "為外風界耶？所有外風輕動數攝，和合無覺，",
    "T17n0721_003:0013a24": "名外風界。若內風界、若外風界，彼一和合，此",
    "T17n0721_003:0013a25": "界唯界。觀此風界，一切非我，亦非我所，亦非",
    "T17n0721_003:0013a26": "所我。如是風界，無有作者、無有受者。如是",
    "T17n0721_003:0013a27": "如是，如實正知，如實見已，心得離欲。如是",
    "T17n0721_003:0013a28": "比丘證於慧家。",
    "T17n0721_003:0013a29": "「何者名為虛空界耶？虛空界者，亦有二種：一、",
    "T17n0721_003:0013b01": "內；二、外。何者為內？謂此身中所有內分，內分",
    "T17n0721_003:0013b02": "虛空，虛空所攝，有覺知處，不普、不遍，色動",
    "T17n0721_003:0013b03": "轉處，飲食眾味轉下消化，開張之處；又咽",
    "T17n0721_003:0013b04": "喉中、耳中、眼中、鼻中虛空、舌處虛空、口內",
    "T17n0721_003:0013b05": "等空，口中舌動行處虛空，此等名為內虛空",
    "T17n0721_003:0013b06": "界。何者名為外虛空界？所有虛空覺處不",
    "T17n0721_003:0013b07": "攝，不一切滿、不一切遍，所謂樹枝條葉間",
    "T17n0721_003:0013b08": "空，一切窟中諸所有空，山谷河澗，如是等中",
    "T17n0721_003:0013b09": "所有虛空，若外孔穴，如是名為外虛空界。若",
    "T17n0721_003:0013b10": "內色中攝虛空界、若外色中攝虛空界，彼一",
    "T17n0721_003:0013b11": "和合，此界唯界。觀此空界，一切非我，亦非",
    "T17n0721_003:0013b12": "我所，亦非所我、如是如是觀虛空界，如實",
    "T17n0721_003:0013b13": "正知，如實見已，心得離欲。如是觀已，則不",
    "T17n0721_003:0013b14": "放逸，此虛空界一切非我，亦非我所，亦非",
    "T17n0721_003:0013b15": "所我，無有作者、無有受者。如是知已，心得",
    "T17n0721_003:0013b16": "離欲。",
    "T17n0721_003:0013b17": "「何者識界？謂：十二入內外和合，眼識見物，意",
    "T17n0721_003:0013b18": "識了別；如是耳、鼻、舌、身、意識，如是識界，意是",
    "T17n0721_003:0013b19": "根本，皆意識知。」爾時，世尊而說偈言：",
    "T17n0721_003:0013b20": "「行法意在前，　　意有力速疾，",
    "T17n0721_003:0013b21": "　先意動轉已，　　則能說能行。",
    "T17n0721_003:0013b22": "　抖擻諸惡業，　　則能知退生；",
    "T17n0721_003:0013b23": "　諦知業果報，　　則得不死處。",
    "T17n0721_003:0013b24": "　能制一切根，　　樂利益眾生，",
    "T17n0721_003:0013b25": "　諸根調寂靜，　　是安隱比丘。",
    "T17n0721_003:0013b26": "　乘駕六根輦，　　能殺欲心怨，",
    "T17n0721_003:0013b27": "　勇智行蘭若，　　能到寂靜處。",
    "T17n0721_003:0013b28": "　阿蘭若知足，　　臥地心安隱，",
    "T17n0721_003:0013b29": "　能抖擻惡法，　　如風散重雲。",
    "T17n0721_003:0013c01": "　身業口業善，　　喜樂行善行，",
    "T17n0721_003:0013c02": "　諦見行恭敬，　　能破壞魔軍。",
    "T17n0721_003:0013c03": "　欲等不能縛，　　心善而不貪，",
    "T17n0721_003:0013c04": "　多有慈悲意，　　出道住比丘。",
    "T17n0721_003:0013c05": "　境界是縛因，　　若不愛色等，",
    "T17n0721_003:0013c06": "　彼至勝寂靜，　　到不苦惱處。",
    "T17n0721_003:0013c07": "「又修行者內心思惟——隨順正法觀察法行，如",
    "T17n0721_003:0013c08": "是思惟：比丘觀察十八意行，成就初地，諦知",
    "T17n0721_003:0013c09": "六界，得第二地；復念何法得第三地？彼見",
    "T17n0721_003:0013c10": "聞知或天眼見：如實諦知五受根故，得第",
    "T17n0721_003:0013c11": "三地。云何諦知樂受欲生？彼如實知如是次",
    "T17n0721_003:0013c12": "第知苦受生、知喜受生、知憂受生、知捨受",
    "T17n0721_003:0013c13": "生，有樂皆知，知觸因緣而生樂受。知樂受",
    "T17n0721_003:0013c14": "已，彼如實知：『我知樂受。』若彼比丘知觸因",
    "T17n0721_003:0013c15": "緣而生樂受，於樂受觸，不生貪樂。知樂受觸，",
    "T17n0721_003:0013c16": "生樂受已，則樂受滅；彼樂受滅，則如實知：『我",
    "T17n0721_003:0013c17": "樂受滅。』彼如是念：『我苦受生，因緣而生。』彼",
    "T17n0721_003:0013c18": "知苦受如樂受生，彼如是知，如說樂受觸",
    "T17n0721_003:0013c19": "緣生等，此苦受中。如是廣說：云何比丘知",
    "T17n0721_003:0013c20": "於喜受？共觸因緣生於喜受。云何比丘知",
    "T17n0721_003:0013c21": "於憂受？共觸因緣生於憂受。若隨順觀彼喜",
    "T17n0721_003:0013c22": "受已，喜受則滅；見其滅已，離喜受欲：『若我",
    "T17n0721_003:0013c23": "喜受初生則滅，見其滅已，如實知受，心得",
    "T17n0721_003:0013c24": "離欲。』如是憂受，如是廣說，捨亦如是。「彼如",
    "T17n0721_003:0013c25": "是知，得第三地。彼地夜叉知已歡喜，次第",
    "T17n0721_003:0013c26": "上聞虛空夜叉，虛空夜叉聞四大王，彼四大",
    "T17n0721_003:0013c27": "王聞四天王，彼四天王向憍尸迦帝釋王說：",
    "T17n0721_003:0013c28": "『閻浮提中，某國某村某聚落中某善男子，如",
    "T17n0721_003:0013c29": "是種姓，如是名字，剃除鬚髮被服法衣，正",
    "T17n0721_003:0014a01": "信出家，得第三地。欲共魔戰，減損魔分，長",
    "T17n0721_003:0014a02": "正法朋。』彼既聞已，轉復歡喜。彼憍尸迦帝",
    "T17n0721_003:0014a03": "釋天王，即乘大象，其象名曰堙羅槃那，從大",
    "T17n0721_003:0014a04": "神通第一天眾，到炎摩天歡喜說言：『閻浮提",
    "T17n0721_003:0014a05": "中，次第乃至某善男子，廣說乃至得第三地。",
    "T17n0721_003:0014a06": "欲共魔戰，損減魔分，長正法朋。』彼炎摩天",
    "T17n0721_003:0014a07": "從帝釋王如是聞已，轉復歡喜。",
    "T17n0721_003:0014a08": "「又修行者內心思惟——隨順正法觀察法行——",
    "T17n0721_003:0014a09": "云何比丘得第三地，次第更修得第四地？彼",
    "T17n0721_003:0014a10": "見聞知或天眼見：比丘欲得第四地者，如",
    "T17n0721_003:0014a11": "是觀察：『以觸因緣，我樂受生；若彼樂因、樂",
    "T17n0721_003:0014a12": "因緣滅，寂靜失沒，則無樂受。以觸因緣，我",
    "T17n0721_003:0014a13": "苦受生。』如是捨離苦觸、苦受、苦集、苦等諸苦",
    "T17n0721_003:0014a14": "因緣。「彼如是知觸因緣受：『我受念念，共觸",
    "T17n0721_003:0014a15": "而生，因觸而生。』彼於樂受心不生喜、不生",
    "T17n0721_003:0014a16": "喜樂、不讚彼受，亦不多作、不生味著，如是",
    "T17n0721_003:0014a17": "苦受不能逼迮，不惱不亂，如是行捨，憶念",
    "T17n0721_003:0014a18": "正知。如是三受，自餘諸心皆悉無染，一",
    "T17n0721_003:0014a19": "切捨離。如是捨者，清淨鮮白。「彼比丘如是",
    "T17n0721_003:0014a20": "心念：『我今此捨，如是清淨，如是鮮白，我今",
    "T17n0721_003:0014a21": "云何得虛空處？』彼人如是悕望欲得虛空處",
    "T17n0721_003:0014a22": "行：『如彼處心我云何得？我已證捨，究竟堅",
    "T17n0721_003:0014a23": "固。我今此捨畢竟喜樂，常攝不離，我以此",
    "T17n0721_003:0014a24": "捨取虛空處。又我此捨，如是清淨，如是鮮",
    "T17n0721_003:0014a25": "白，用取識處、無所有處，用取非想非非想",
    "T17n0721_003:0014a26": "處，我悕彼處，如是正行。』彼人如是正行非",
    "T17n0721_003:0014a27": "想非非想處，作如是念：『我今此捨，依於彼",
    "T17n0721_003:0014a28": "處，如彼處法，令我得之。我以此捨，憙樂彼",
    "T17n0721_003:0014a29": "處，用取彼處，正行非想非非想處。』「譬如世",
    "T17n0721_003:0014b01": "間善巧金師若其弟子，以生色金置於火中，",
    "T17n0721_003:0014b02": "以筒吹之，以手執鉗並[打-丁+毛]並吹，極令善調。彼",
    "T17n0721_003:0014b03": "生色金，調柔真淨、光色明好，隨所須用，一",
    "T17n0721_003:0014b04": "切造作皆可讚歎，一切方土隨所至處，無",
    "T17n0721_003:0014b05": "說過者；磨之無垢，不雜、不澁，第一柔軟，所",
    "T17n0721_003:0014b06": "作皆妙，光明淨勝映蔽餘寶。然此巧師若",
    "T17n0721_003:0014b07": "其弟子，知彼真金善巧能治，知是真寶；如",
    "T17n0721_003:0014b08": "是知已，隨所憶念：『欲作何等，令見之者皆",
    "T17n0721_003:0014b09": "生歡喜？』即以作鈴，若莊嚴身，若不見處、若",
    "T17n0721_003:0014b10": "眼見處；若作耳鐺用莊嚴耳；若作瓔珞用",
    "T17n0721_003:0014b11": "莊嚴咽；若以莊嚴供養經論；若作指環，環",
    "T17n0721_003:0014b12": "有印文用莊嚴指；若作金鬘、若作髻冠以",
    "T17n0721_003:0014b13": "莊嚴髻。何處何處用以莊嚴，彼彼如是相",
    "T17n0721_003:0014b14": "應善成。「如是有智善戒比丘生如是心：『我",
    "T17n0721_003:0014b15": "今此捨，如是清淨，如是鮮白，如是正行，取",
    "T17n0721_003:0014b16": "虛空處，我則相應。我依此捨，繫念彼處，憙",
    "T17n0721_003:0014b17": "樂彼處，用取彼處。我以此捨，行虛空處，如",
    "T17n0721_003:0014b18": "是識處、無所有處，如是非想非非想處。』如是",
    "T17n0721_003:0014b19": "憶念：『我今此捨，云何得常不動不壞、不念",
    "T17n0721_003:0014b20": "念滅？』彼思惟已，次復攀緣四無色處。彼捨",
    "T17n0721_003:0014b21": "非常，非是無常，非動不動，非常無常。彼如",
    "T17n0721_003:0014b22": "是知：『彼虛空處，如是識處、無所有處，如是",
    "T17n0721_003:0014b23": "非想非非想處，緣於彼處，非常無常。』則於",
    "T17n0721_003:0014b24": "彼處心不憙樂，知不寂靜無常動轉。「彼復觀",
    "T17n0721_003:0014b25": "受，知受欲生；知受生已，知受欲滅；知受滅",
    "T17n0721_003:0014b26": "已，知眼觸生，如是次第知耳觸生，知鼻觸",
    "T17n0721_003:0014b27": "生，知舌、身、意觸受之生。彼既如是證知受",
    "T17n0721_003:0014b28": "已，復於此受更深觀察：『眼觸生受、欲生、已",
    "T17n0721_003:0014b29": "生，及此受住，我悉知之，知我受滅、欲滅、已",
    "T17n0721_003:0014c01": "滅。",
    "T17n0721_003:0014c02": "又復知我耳觸生受，我眼觸受已滅、已沒、已",
    "T17n0721_003:0014c03": "厭、已棄，更不復來，此受滅已，次第復觀耳",
    "T17n0721_003:0014c04": "觸生受：緣苦、緣樂、不苦不樂。』耳觸生受，如",
    "T17n0721_003:0014c05": "是如是隨順觀察，如是知已，則於耳受不",
    "T17n0721_003:0014c06": "生喜樂，知彼受已，離欲解脫。",
    "T17n0721_003:0014c07": "「耳觸生受，如是滅已，觀鼻生受，知鼻生受，鼻",
    "T17n0721_003:0014c08": "觸因緣：『我此受生，樂緣生樂，苦緣生苦，不",
    "T17n0721_003:0014c09": "苦不樂因緣故生不苦不樂。』如是如是隨順",
    "T17n0721_003:0014c10": "觀察，鼻觸生受，如實正知，受則滅沒，知受",
    "T17n0721_003:0014c11": "滅沒。彼既滅已，知鼻緣生苦受、樂受、不苦不",
    "T17n0721_003:0014c12": "樂受：『我若後時，鼻緣生受，如是觀察亦如",
    "T17n0721_003:0014c13": "是生，生已復滅。』",
    "T17n0721_003:0014c14": "「彼既滅已，觀舌生受，後時生受，亦有三種，",
    "T17n0721_003:0014c15": "如前所說；次第乃至觀意生受，亦有三種。彼",
    "T17n0721_003:0014c16": "既如是如實知受，得第四地，勤發精進，欲",
    "T17n0721_003:0014c17": "脫魔縛。彼地夜叉知已歡喜，如是復向虛",
    "T17n0721_003:0014c18": "空夜叉歡喜心說，虛空夜叉向四大王亦如",
    "T17n0721_003:0014c19": "是說，彼四大王向四天王亦如是說，彼四",
    "T17n0721_003:0014c20": "天王向帝釋王亦如是說。彼帝釋王向炎摩",
    "T17n0721_003:0014c21": "天，如是說言：『閻浮提中，某國某村某聚落",
    "T17n0721_003:0014c22": "中某善男子，如是種姓，如是名字，剃除鬚",
    "T17n0721_003:0014c23": "髮被服法衣，正信出家，持戒精勤，如是次",
    "T17n0721_003:0014c24": "第如實知受，得第四地。如我今者向天所",
    "T17n0721_003:0014c25": "說，魔分損減，正法朋長。』彼炎摩天見帝釋",
    "T17n0721_003:0014c26": "王乘彼白象堙羅槃那，彼炎摩天如是見已，",
    "T17n0721_003:0014c27": "心生歡喜，向帝釋王如是說言：『汝今，帝釋！閻",
    "T17n0721_003:0014c28": "浮提人，隨順法行，能生愛念，是汝所應。』",
    "T17n0721_003:0014c29": "「又修行者內心思惟——隨順正法觀察法行——",
    "T17n0721_003:0015a01": "云何彼比丘捨魔縛已，觀察捨受？彼見聞知",
    "T17n0721_003:0015a02": "或天眼見：彼比丘如是諦觀察受，眼識因緣，",
    "T17n0721_003:0015a03": "生不善受；彼受欲起第二善緣，不善受滅，善",
    "T17n0721_003:0015a04": "受得生；彼記緣滅，記受則滅，無記受生；如",
    "T17n0721_003:0015a05": "是次第耳觸生受、鼻觸生受、舌觸生受、身",
    "T17n0721_003:0015a06": "觸生受、意觸生受，如是知受，善法滿足，煩",
    "T17n0721_003:0015a07": "惱微薄。「彼如是修，復細觀受。彼觀法受，法",
    "T17n0721_003:0015a08": "受共障，如燈光明，日光能障；如是二受，障",
    "T17n0721_003:0015a09": "亦如是，善受既生，障不善受，應如是知。譬",
    "T17n0721_003:0015a10": "如燈明，第二燈明不能相障。又思量受：『若",
    "T17n0721_003:0015a11": "以何受共何等受，畢竟相障？』彼見善受，共",
    "T17n0721_003:0015a12": "不善受畢竟相障，譬如燈明、星宿光明，二",
    "T17n0721_003:0015a13": "不相障。",
    "T17n0721_003:0015a14": "「又彼比丘思量觀察：何受何受，何者何者，",
    "T17n0721_003:0015a15": "如是能壞？彼如是觀無漏緣受、壞漏緣受，譬",
    "T17n0721_003:0015a16": "如火光能障雪光。又何者受？何者受勝？如",
    "T17n0721_003:0015a17": "是復起如是觀察：彼不善受障於善受，後時",
    "T17n0721_003:0015a18": "復起。譬如晝日覆月光明，彼月光明於夜",
    "T17n0721_003:0015a19": "闇中無能障覆。「又彼比丘正思量受：『多受和",
    "T17n0721_003:0015a20": "合，一受能障，勝彼多受。』觀彼多受，是世間",
    "T17n0721_003:0015a21": "受；彼一受者，是出世間無漏心受，此受為",
    "T17n0721_003:0015a22": "勝能障漏受。譬如夜中眾多星宿，一月光明",
    "T17n0721_003:0015a23": "能障眾星。「又彼比丘隨順觀察彼微細受：何",
    "T17n0721_003:0015a24": "者多受？謂眼耳鼻舌身所起，此是漏受。何",
    "T17n0721_003:0015a25": "者善發？彼觀世間有漏受多，復非無漏，世",
    "T17n0721_003:0015a26": "間無力，如夜闇中星宿光明，於有月時不能",
    "T17n0721_003:0015a27": "善照。又彼比丘觀察彼受：『我此受者幾許",
    "T17n0721_003:0015a28": "時住？』彼觀我受生滅相住，譬如電光。「又彼",
    "T17n0721_003:0015a29": "比丘如是觀察：此義云何？眼受因緣生鼻受",
    "T17n0721_003:0015b01": "不？彼正觀察意根攀緣，其受則壞一切根",
    "T17n0721_003:0015b02": "受；譬如牛馬駝驢水牛各各壞相，非一因緣。",
    "T17n0721_003:0015b03": "如是如是，五根所起，無始以來憙樂攀緣，非",
    "T17n0721_003:0015b04": "一境界，壞相境界境界根壞，譬如牛馬駝驢",
    "T17n0721_003:0015b05": "猪等。彼比丘如是觀受，得微細智。",
    "T17n0721_003:0015b06": "彼比丘能於彼智，樂修多作，觀樂受已，隨",
    "T17n0721_003:0015b07": "順觀受；隨順觀盡，如是憶念：『我此受者，眼",
    "T17n0721_003:0015b08": "耳鼻舌身意所起，生從何來，滅何所至？』彼",
    "T17n0721_003:0015b09": "比丘隨順觀察，見受盡滅，思惟道理；如是",
    "T17n0721_003:0015b10": "觀已，則知眼受生無處來，滅無所至：『我此眼",
    "T17n0721_003:0015b11": "受，本無今有，已有還無。我此眼者，無有來",
    "T17n0721_003:0015b12": "處，如海中水；滅無所至，如河下行到於大",
    "T17n0721_003:0015b13": "海。我此眼受，本無今有，已有還無，因緣而",
    "T17n0721_003:0015b14": "生，耳鼻舌身意受皆爾。』「譬如陶師若其弟子，",
    "T17n0721_003:0015b15": "因輪泥團、人功勢力，緣水、緣杖而生於瓶。如",
    "T17n0721_003:0015b16": "是瓶者，非有處來，滅無所至，而此瓶者因緣",
    "T17n0721_003:0015b17": "而生。如是如是，因眼緣色，緣明緣空，緣於",
    "T17n0721_003:0015b18": "憶念而生眼受，所謂苦、樂、不苦不樂，猶如",
    "T17n0721_003:0015b19": "彼瓶，若好因緣則生好瓶，若惡因緣則生",
    "T17n0721_003:0015b20": "惡瓶。如是如是，若緣善緣，生善眼受，耳、鼻、",
    "T17n0721_003:0015b21": "舌、身、意等皆爾；若合善受，次第順行則到",
    "T17n0721_003:0015b22": "涅槃；若不善因緣，不善眼受生緣欲、瞋、癡，",
    "T17n0721_003:0015b23": "於生死中墮於地獄、畜生、餓鬼惡道境界。「彼",
    "T17n0721_003:0015b24": "比丘一切所有善行善果，隨順縛思觀察彼",
    "T17n0721_003:0015b25": "受無所依止，非有作者、非有因起、非無因",
    "T17n0721_003:0015b26": "起亦非聚集，非常、非色、非不念念、非顛倒",
    "T17n0721_003:0015b27": "法。比丘如是見此受陰則滅有愛，共憙樂生，",
    "T17n0721_003:0015b28": "垢惡之愛一切生死皆見無常，則於出道樂",
    "T17n0721_003:0015b29": "修多作。「彼比丘如是修已，一切結斷，遠離",
    "T17n0721_003:0015c01": "諸使。何者為結？所謂愛結、障礙結、無明結、",
    "T17n0721_003:0015c02": "見結、生結、慢結，斷此諸結。何者為使？謂：欲",
    "T17n0721_003:0015c03": "染使及有染使、見使、障礙使、慢使、無明使、",
    "T17n0721_003:0015c04": "思量結疑結妬結嫉結疑使。以此因緣，三有",
    "T17n0721_003:0015c05": "流轉，行於三地，輪轉三惡，三時隨行，於三",
    "T17n0721_003:0015c06": "品中隨三受熏，隨三生轉生死因緣。",
    "T17n0721_003:0015c07": "「又修行者內心思惟——隨順正法觀察法行——云",
    "T17n0721_003:0015c08": "何彼比丘覺知如是眼之因緣？彼如是觀：眼",
    "T17n0721_003:0015c09": "者何因、何緣而生？彼見聞知或天眼見：業為",
    "T17n0721_003:0015c10": "眼因，眼因業生，如是轉行。譬如世間尼居陀",
    "T17n0721_003:0015c11": "子，從子出生尼居陀樹，樹復生子，因緣繫",
    "T17n0721_003:0015c12": "縛。如是如是，知因業生，業復轉生，若生則",
    "T17n0721_003:0015c13": "有老死憂悲啼哭苦惱。如是業因，愛羂所",
    "T17n0721_003:0015c14": "縛，一切愚癡凡夫之人生死海中，如是輪轉。",
    "T17n0721_003:0015c15": "以此因緣，一切愛想，若不作業，以無業故則",
    "T17n0721_003:0015c16": "無有愛；以無愛故則無有受。彼因緣者，譬",
    "T17n0721_003:0015c17": "如炷爐，油火因緣則有燈焰念念出生。比丘",
    "T17n0721_003:0015c18": "如是觀察受因，諦觀業因、業法業力，生一",
    "T17n0721_003:0015c19": "切受；爐者喻身，油者喻根，炷者喻受，欲瞋",
    "T17n0721_003:0015c20": "癡火念念生焰喻念念智，明喻智慧。「彼修",
    "T17n0721_003:0015c21": "行者，如是見知一切三界皆有此受，譬如金",
    "T17n0721_003:0015c22": "師若其弟子，得好真金則能造成妙莊嚴具。",
    "T17n0721_003:0015c23": "如是如是，彼巧作師喻修行者，彼真金者",
    "T17n0721_003:0015c24": "喻善攀緣。若善攀緣則有善業，得涅槃道；不",
    "T17n0721_003:0015c25": "善攀緣得不善業。」爾時，世尊而說偈言：",
    "T17n0721_003:0015c26": "「諦知因與緣，　　決定微細義，",
    "T17n0721_003:0015c27": "　喜樂解脫流，　　愛所不能使。",
    "T17n0721_003:0015c28": "　眾生隨業流，　　一切業中生，",
    "T17n0721_003:0015c29": "　業果繫縛已，　　有中隘處行。",
    "T17n0721_003:0016a01": "　若離不善業，　　常憙樂善業，",
    "T17n0721_003:0016a02": "　如是修行者，　　如無垢月光。",
    "T17n0721_003:0016a03": "　彼能燒惡業，　　如火焚乾草，",
    "T17n0721_003:0016a04": "　三界之光明，　　解脫諸惡法。",
    "T17n0721_003:0016a05": "　若人悕解脫，　　心不樂生死，",
    "T17n0721_003:0016a06": "　生死不能縛，　　如鳥飛虛空。",
    "T17n0721_003:0016a07": "　諦知受所從，　　善知受果報，",
    "T17n0721_003:0016a08": "　則得於解脫。　　彼諦知三界，",
    "T17n0721_003:0016a09": "　苦樂不能動，　　善惡不經心，",
    "T17n0721_003:0016a10": "　見世間如焰。　　彼修者普愛，",
    "T17n0721_003:0016a11": "　意常不錯謬，　　恒樂於法行，",
    "T17n0721_003:0016a12": "　心樂比丘法，　　如是名比丘。",
    "T17n0721_003:0016a13": "　不樂數見親，　　樂見於善人，",
    "T17n0721_003:0016a14": "　出家離舍垢，　　如是名比丘。",
    "T17n0721_003:0016a15": "　寂靜於諸根，　　不貪著境界，",
    "T17n0721_003:0016a16": "　行視一尋地，　　如是名比丘。",
    "T17n0721_003:0016a17": "　不行他罵家，　　一向不販賣，",
    "T17n0721_003:0016a18": "　不樂四出巷，　　如是名比丘。",
    "T17n0721_003:0016a19": "　不樂觀歌舞，　　不樂饒人處，",
    "T17n0721_003:0016a20": "　樂住於塚間，　　如是名比丘。",
    "T17n0721_003:0016a21": "　唯取當日食，　　不取明日食，",
    "T17n0721_003:0016a22": "　食二分便罷，　　如是名比丘。",
    "T17n0721_003:0016a23": "　捨離妙好服，　　憙樂塵土衣，",
    "T17n0721_003:0016a24": "　食行俱相應，　　如是名比丘。",
    "T17n0721_003:0016a25": "　若不作世業，　　不望世業果，",
    "T17n0721_003:0016a26": "　不苦求所須，　　如是名比丘。",
    "T17n0721_003:0016a27": "　解脫於欲瞋，　　捨離癡心泥，",
    "T17n0721_003:0016a28": "　惡法不能污，　　如是名比丘。",
    "T17n0721_003:0016a29": "　已過一切結，　　捨離一切使，",
    "T17n0721_003:0016b01": "　解脫一切縛，　　如是名比丘。",
    "T17n0721_003:0016b02": "　遊八分聖道，　　趣向涅槃城，",
    "T17n0721_003:0016b03": "　離惡意煩惱，　　如是名比丘。",
    "T17n0721_003:0016b04": "　堅意寂靜根，　　捨離欲淤泥，",
    "T17n0721_003:0016b05": "　常一意正住，　　如是名比丘。",
    "T17n0721_003:0016b06": "　若已得地智，　　寂靜心諦見，",
    "T17n0721_003:0016b07": "　知諸地善惡，　　如是名比丘。",
    "T17n0721_003:0016b08": "　漏法無漏法，　　皆因緣而生，",
    "T17n0721_003:0016b09": "　一切種種知，　　如是名比丘。",
    "T17n0721_003:0016b10": "　正直修梵行，　　寂靜離懈怠，",
    "T17n0721_003:0016b11": "　早起淨恭敬，　　如是名比丘。",
    "T17n0721_003:0016b12": "　樂修於定慧，　　復樂於四禪，",
    "T17n0721_003:0016b13": "　亦樂阿蘭若，　　如是名比丘。",
    "T17n0721_003:0016b14": "　如鳥飛虛空，　　影則常相隨，",
    "T17n0721_003:0016b15": "　若意順正法，　　如是名比丘。",
    "T17n0721_003:0016b16": "　能殺諸煩惱，　　平等善意觀，",
    "T17n0721_003:0016b17": "　善知出入息，　　如是名比丘。",
    "T17n0721_003:0016b18": "　若能次第知，　　諦見所修法，",
    "T17n0721_003:0016b19": "　善知道非道，　　如是名比丘。",
    "T17n0721_003:0016b20": "　得樂心不喜，　　遇苦則不憂，",
    "T17n0721_003:0016b21": "　憂喜心平等，　　如是名比丘。",
    "T17n0721_003:0016b22": "　若諦知老死，　　天修羅禮敬，",
    "T17n0721_003:0016b23": "　知眾生善惡，　　如是名比丘。",
    "T17n0721_003:0016b24": "　衣鉢常知足，　　不聚積財寶，",
    "T17n0721_003:0016b25": "　少欲而梵行，　　如是名比丘。",
    "T17n0721_003:0016b26": "　一食而離垢，　　不貪著諸味，",
    "T17n0721_003:0016b27": "　能捨於利養，　　如是名比丘。",
    "T17n0721_003:0016b28": "　行捨心悲心，　　捨離妬嫉惡，",
    "T17n0721_003:0016b29": "　已燒一切過，　　如是名比丘。",
    "T17n0721_003:0016c01": "「彼比丘內心思惟——隨順正法，如是觀受；既",
    "T17n0721_003:0016c02": "觀受已，得微細智，更深觀察，眼觸生受，攀",
    "T17n0721_003:0016c03": "緣順行，如是觀眼第二攀緣，相與共滅：『我眼",
    "T17n0721_003:0016c04": "觸受，攀緣已滅，聲共攀緣，我生愛受，若不",
    "T17n0721_003:0016c05": "愛受生，心莫共滅。』彼比丘以不愁繩繫縛",
    "T17n0721_003:0016c06": "彼心在攀緣柱，彼受滅已，彼聲攀緣共耳",
    "T17n0721_003:0016c07": "受滅。「鼻緣於香而生鼻受，彼比丘復觀鼻受，",
    "T17n0721_003:0016c08": "如是思惟：『我鼻共香而生鼻受，若善不善，若",
    "T17n0721_003:0016c09": "記無記；我此鼻受，心莫共滅。』彼比丘若觀",
    "T17n0721_003:0016c10": "心壞，如是攀緣，數數習行，修取調心，善法",
    "T17n0721_003:0016c11": "熏心，無漏善法爾時不動。「舌攀緣味，此之",
    "T17n0721_003:0016c12": "攀緣，若善不善，若記無記。彼比丘證攀緣",
    "T17n0721_003:0016c13": "已，次觀察受若苦、若樂、不苦不樂。如是觀",
    "T17n0721_003:0016c14": "已，思惟憶念：『我此心者，為壞不壞？』又復觀",
    "T17n0721_003:0016c15": "察彼味攀緣所生之受，能破壞心。如是觀已，",
    "T17n0721_003:0016c16": "以不愁繩繫縛彼心在攀緣柱，如行修取，心",
    "T17n0721_003:0016c17": "若如是，舌受味愛所不能劫。「又彼比丘觀",
    "T17n0721_003:0016c18": "彼身觸，如是身觸，共彼觸受縛攀緣柱，若",
    "T17n0721_003:0016c19": "善不善，若記無記。觀彼觸受：若心動壞復",
    "T17n0721_003:0016c20": "以縛於攀緣柱已，而調伏之，不復破壞。",
    "T17n0721_003:0016c21": "「又彼比丘次觀察意：意縛法受，若善不善，若",
    "T17n0721_003:0016c22": "記無記，見受意壞。彼比丘以不愁繩繫縛",
    "T17n0721_003:0016c23": "彼心在攀緣柱而調伏之，則不破壞。「彼比丘",
    "T17n0721_003:0016c24": "觀六境界身入受已，諦知五受，得不盡處；彼",
    "T17n0721_003:0016c25": "以智燈，觀眼觸受，覺何者受？彼觀意識：緣",
    "T17n0721_003:0016c26": "生此受，意縛心取，一切世間愚癡凡夫，以",
    "T17n0721_003:0016c27": "分別火而自燒燃。此無受者，唯行聚生、唯行",
    "T17n0721_003:0016c28": "聚滅，因緣所縛。眼觸生受隨順觀已，隨順",
    "T17n0721_003:0016c29": "而行，彼不能取，心不動轉，不死不亂。「又彼",
    "T17n0721_003:0017a01": "比丘觀察耳受。何者耳受？誰覺此受？彼見",
    "T17n0721_003:0017a02": "意識隨順繫縛：如此耳受，意共繫縛，依止",
    "T17n0721_003:0017a03": "彼意，此無作者亦無受者，因緣而生。如是",
    "T17n0721_003:0017a04": "耳受，非有作者、非有受者，唯有行聚因緣",
    "T17n0721_003:0017a05": "勢力，若生若滅。「又彼比丘觀察鼻受，誰覺",
    "T17n0721_003:0017a06": "此受？彼觀察受：意識共縛，攀緣彼意，依止",
    "T17n0721_003:0017a07": "彼意，因彼因緣，隨順而生，唯有行聚，非有",
    "T17n0721_003:0017a08": "作者、非有受者，相續轉縛。觀鼻受已，離於",
    "T17n0721_003:0017a09": "受者。",
    "T17n0721_003:0017a10": "「又彼比丘次觀舌受，誰覺舌受？觀察此受，意",
    "T17n0721_003:0017a11": "識繫縛：如是舌受，依止彼意，彼縛攀緣，彼",
    "T17n0721_003:0017a12": "因緣生，非有作者、非有受者，更無別物，唯",
    "T17n0721_003:0017a13": "有行聚因緣力生。「又彼比丘觀身觸受，誰覺",
    "T17n0721_003:0017a14": "此受？此何誰受？如是觀察意識繫縛：如此",
    "T17n0721_003:0017a15": "身受，非有作者、非有受者，更無別物，唯有",
    "T17n0721_003:0017a16": "行聚因緣力轉。",
    "T17n0721_003:0017a17": "「又彼比丘觀察意受，誰覺意受？觀察意受：意",
    "T17n0721_003:0017a18": "緣於法而生意識，三和合觸，觸共受生。譬如",
    "T17n0721_003:0017a19": "種種無量香物，眾多和合則生善香，此善香",
    "T17n0721_003:0017a20": "生，非是一因。此亦如是因緣和合，生一切受，",
    "T17n0721_003:0017a21": "非有作者、非有受者。譬如莖葉鬚馞等緣，",
    "T17n0721_003:0017a22": "蓮華名生，彼非一因。如是依眼，緣色、緣空、緣",
    "T17n0721_003:0017a23": "念、緣明，生眼觸受，依眼而生。如是受者，不",
    "T17n0721_003:0017a24": "從一生，非一物生，非一合生，非一相生，非",
    "T17n0721_003:0017a25": "聚集生，非應化生。彼比丘如是如是諦求",
    "T17n0721_003:0017a26": "此受，如是如是生白淨法，如甘蔗汁，器中",
    "T17n0721_003:0017a27": "火煎，彼初離垢，名頗尼多；次第二煎則漸",
    "T17n0721_003:0017a28": "微重，名曰巨呂；更第三煎，其色則白，名白",
    "T17n0721_003:0017a29": "石蜜。此甘蔗汁，如是如是煎復更煎，離垢",
    "T17n0721_003:0017b01": "漸重，乃至色白。比丘如是緣器智火，以煎",
    "T17n0721_003:0017b02": "相續心甘蔗汁，初始禪觀，如頗尼多；次復",
    "T17n0721_003:0017b03": "第二，則如巨呂；次復第三，如白石蜜。如是",
    "T17n0721_003:0017b04": "比丘心相續法，以智火煎，則成無漏鮮白之",
    "T17n0721_003:0017b05": "法，離垢不雜，出世法生，出於生死，鮮白離",
    "T17n0721_003:0017b06": "垢，猶如洗衣。",
    "T17n0721_003:0017b07": "「又彼比丘更以異法，微細觀受：眼觸生受，有",
    "T17n0721_003:0017b08": "麁有細，垢重不輕，與癡相隨，某眾生受，彼",
    "T17n0721_003:0017b09": "某甲受，勝故能壞，餘殘少在，彼不依止。如",
    "T17n0721_003:0017b10": "是耳受、鼻受、舌受、身受、意受，彼比丘如是修",
    "T17n0721_003:0017b11": "已，受觀成就，魔軍欲壞。彼地夜叉轉復歡",
    "T17n0721_003:0017b12": "喜，如是上聞虛空夜叉；彼地夜叉、虛空夜叉",
    "T17n0721_003:0017b13": "聞四大王；彼地夜叉、虛空夜叉、彼四大王聞",
    "T17n0721_003:0017b14": "四天王；彼地夜叉、虛空夜叉及四大王，并四",
    "T17n0721_003:0017b15": "天王向帝釋說。時，帝釋王即乘白象堙羅",
    "T17n0721_003:0017b16": "槃那，向炎摩天歡喜心說，具足如前。彼炎",
    "T17n0721_003:0017b17": "摩天聞帝釋說，心生歡喜，以種種色天寶妙",
    "T17n0721_003:0017b18": "鬘莊嚴之具香莊嚴身，乘種種乘，可愛聲觸",
    "T17n0721_003:0017b19": "味色香等，種種可愛不可說樂，心大歡喜。",
    "T17n0721_003:0017b20": "「炎摩天眾向兜率天四萬由旬，七寶殿舍勝",
    "T17n0721_003:0017b21": "妙光明種種宮室，意分別城一萬由旬，名",
    "T17n0721_003:0017b22": "無漏樂菩薩坊巷，彌勒世尊住在彼處，有諸",
    "T17n0721_003:0017b23": "菩薩五百人俱。彼炎摩天到世尊所，心大歡",
    "T17n0721_003:0017b24": "喜，正天衣服在於一肩，右膝著地合掌禮已，",
    "T17n0721_003:0017b25": "合掌於額而作是言：『天今當知：閻浮提中業",
    "T17n0721_003:0017b26": "地之處，依閻浮提某國某村某聚落中某善",
    "T17n0721_003:0017b27": "男子，如是種姓，如是名字，剃除鬚髮被服",
    "T17n0721_003:0017b28": "法衣，正信出家，持戒修行，恭敬尊長，獲得",
    "T17n0721_003:0017b29": "第四求無漏善，諦見受地，破壞魔眾，堅牢",
    "T17n0721_003:0017c01": "善作正法橋梁，開顯白法，令彼魔分無有威",
    "T17n0721_003:0017c02": "力，天朋增長，有大勢力。如我今者向天所",
    "T17n0721_003:0017c03": "說。』「彌勒世尊如是聞已，向炎摩天如是說",
    "T17n0721_003:0017c04": "言：『天朋有力，魔分劣弱，正法朋長，煩惱縛",
    "T17n0721_003:0017c05": "緩，魔軍戰動，我聞歡喜。』",
    "T17n0721_003:0017c06": "正法念處經卷第三"
}