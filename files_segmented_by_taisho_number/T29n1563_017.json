{
    "T29n1563_017:0854b08": "6阿毘達磨藏顯宗論卷第十七",
    "T29n1563_017:0854b10": "尊者眾賢造",
    "T29n1563_017:0854b11": "三藏法師玄奘奉　詔譯",
    "T29n1563_017:0854b12": "辯緣起品第四之六",
    "T29n1563_017:0854b13": "如外器量別，身量亦爾耶？亦爾。云何？頌曰：",
    "T29n1563_017:0854b14": "贍部洲人量，　　三肘半四肘，",
    "T29n1563_017:0854b15": "東西北洲人，　　倍倍增如次；",
    "T29n1563_017:0854b16": "欲天俱盧舍，　　四分一一增；",
    "T29n1563_017:0854b17": "色天踰繕那，　　初四增半半，",
    "T29n1563_017:0854b18": "此上增倍倍，　　唯無雲減三。",
    "T29n1563_017:0854b19": "論曰：贍部洲人身多長三肘半，於中少分有",
    "T29n1563_017:0854b20": "長四肘。東勝身人身長八肘。西牛貨人長十",
    "T29n1563_017:0854b21": "六肘。北俱盧人三十二肘。欲界六天最下身",
    "T29n1563_017:0854b22": "量一俱盧舍四分之一，如是後後一一分增，",
    "T29n1563_017:0854b23": "至第六天身一俱盧舍半。色天身量初梵眾",
    "T29n1563_017:0854b24": "天半踰繕那，梵輔全一，大梵一半，少光二",
    "T29n1563_017:0854b25": "全，此上餘天皆增倍倍，唯無雲減三踰繕",
    "T29n1563_017:0854b26": "那。謂無量光天倍增二至四，乃至色究竟增",
    "T29n1563_017:0854b27": "滿萬六千。身量既殊，壽命別不？亦有。云何？頌",
    "T29n1563_017:0854b28": "曰：",
    "T29n1563_017:0854b29": "北洲定千年，　　西東半半減，",
    "T29n1563_017:0854c01": "此洲壽不定，　　後十初叵量。",
    "T29n1563_017:0854c02": "人間五十年，　　下天一晝夜，",
    "T29n1563_017:0854c03": "乘斯壽五百，　　上五倍倍增；",
    "T29n1563_017:0854c04": "色無晝夜殊，　　劫數等身量；",
    "T29n1563_017:0854c05": "無色初二萬，　　後後二二增，",
    "T29n1563_017:0854c06": "少光上下天，　　大全半為劫。",
    "T29n1563_017:0854c07": "論曰：北俱盧人定壽千歲，西牛貨人壽五百",
    "T29n1563_017:0854c08": "歲，東勝身人壽二百五十歲，南贍部人壽無",
    "T29n1563_017:0854c09": "定限，劫後增減或少或多，少極十年，多極八",
    "T29n1563_017:0854c10": "萬。於劫初位人壽叵量，非百千等所能計故。",
    "T29n1563_017:0854c11": "已說人間壽量長短。要先建立天上晝夜，方",
    "T29n1563_017:0854c12": "可算計天壽短長。天上云何建立晝夜？人五",
    "T29n1563_017:0854c13": "十歲為六天中最在下天一晝一夜，乘斯晝",
    "T29n1563_017:0854c14": "夜，三十日為月，十二月為歲，彼壽五百年。",
    "T29n1563_017:0854c15": "上五欲天漸俱增倍，謂人百歲為第二天一",
    "T29n1563_017:0854c16": "晝一夜，乘斯晝夜成月及年，彼壽千歲。夜摩",
    "T29n1563_017:0854c17": "等四隨次如人，二、四、八百、千六百歲為一晝",
    "T29n1563_017:0854c18": "夜，乘斯晝夜成月及年，如次彼壽二、四、八千、",
    "T29n1563_017:0854c19": "萬六千歲。已說六天壽量長短。色天無有晝",
    "T29n1563_017:0854c20": "夜差別，但以劫數知壽短長。彼劫壽短長與",
    "T29n1563_017:0854c21": "身量數等，謂若身量半踰繕那，壽量半劫；若",
    "T29n1563_017:0854c22": "彼身量一踰繕那，壽量一劫；乃至身量長萬",
    "T29n1563_017:0854c23": "六千，壽量亦同萬六千劫。已說色界天壽短",
    "T29n1563_017:0854c24": "長。無色四天從下如次，壽量二、四、六、八萬劫。",
    "T29n1563_017:0854c25": "上所說劫，為定依何？為壞為成、為中為大？少",
    "T29n1563_017:0854c26": "光已上大全為劫，自下諸天大半為劫，即",
    "T29n1563_017:0854c27": "由此故說大梵王過梵輔天壽一劫半，空成",
    "T29n1563_017:0854c28": "住壞各二十中，總八十中為一大劫。取成住",
    "T29n1563_017:0854c29": "壞總六十中，為大梵王一劫半壽。故以大半",
    "T29n1563_017:0855a01": "四十中劫，為下三天所壽劫量。已說善趣壽",
    "T29n1563_017:0855a02": "量短長。惡趣云何？頌曰：",
    "T29n1563_017:0855a03": "等活等上六，　　如次以欲天，",
    "T29n1563_017:0855a04": "壽為一晝夜，　　壽量亦同彼，",
    "T29n1563_017:0855a05": "極熱半中劫，　　無間中劫全，",
    "T29n1563_017:0855a06": "傍生極一中，　　鬼月日五百，",
    "T29n1563_017:0855a07": "頞部陀壽量，　　如一婆訶麻，",
    "T29n1563_017:0855a08": "百年除一盡，　　後後倍二十。",
    "T29n1563_017:0855a09": "論曰：惡趣亦無如人晝夜，然其壽量比況可",
    "T29n1563_017:0855a10": "知。四大王等六欲天壽，如其次第為等活等",
    "T29n1563_017:0855a11": "六㮈落迦一晝一夜，壽量如次亦同彼天。謂",
    "T29n1563_017:0855a12": "四大王壽量五百，於等活地獄為一晝一夜，",
    "T29n1563_017:0855a13": "乘此晝夜成月及年，以如是年彼壽五百。乃",
    "T29n1563_017:0855a14": "至他化壽萬六千，於炎熱地獄為一晝一夜，",
    "T29n1563_017:0855a15": "乘此晝夜成月及年，彼壽如斯萬六千歲。極",
    "T29n1563_017:0855a16": "熱地獄壽半中劫，無間地獄壽一中劫。傍生",
    "T29n1563_017:0855a17": "壽量多無定限，若壽極長亦一中劫，謂難陀",
    "T29n1563_017:0855a18": "等諸大龍王。故世尊言：大龍有八，皆住一劫，",
    "T29n1563_017:0855a19": "能持大地。鬼以人間一月為一日，乘此成月",
    "T29n1563_017:0855a20": "歲，壽五百年。寒那落迦云何壽量？世尊寄喻",
    "T29n1563_017:0855a21": "顯彼壽言：如此人間佉梨二十，成摩竭陀",
    "T29n1563_017:0855a22": "國一麻婆訶量，有置苣蕂平滿其中。設復",
    "T29n1563_017:0855a23": "有能百年除一，如是苣蕂易有盡期，生頞",
    "T29n1563_017:0855a24": "部陀壽量難盡。此二十倍為第二壽，如是後",
    "T29n1563_017:0855a25": "後二十倍增，是謂八寒地獄壽量。此諸壽量",
    "T29n1563_017:0855a26": "有中夭耶？頌曰：",
    "T29n1563_017:0855a27": "諸處有中夭，　　除北俱盧洲。",
    "T29n1563_017:0855a28": "論曰：諸處壽量皆有中夭，唯北俱盧定壽千",
    "T29n1563_017:0855a29": "歲。此約處說，非別有情，有別有情不中夭故，",
    "T29n1563_017:0855b01": "如《順正理》舉彼有情。如是已就踰繕那等辯",
    "T29n1563_017:0855b02": "器世間身量差別、就年等辯壽量有殊。二量",
    "T29n1563_017:0855b03": "不同，未說應說。建立此等無不依名，前二及",
    "T29n1563_017:0855b04": "名未詳極少，今應先辯三極少量。頌曰：",
    "T29n1563_017:0855b05": "極微字剎那，　　色名時極少。",
    "T29n1563_017:0855b06": "論曰：以勝覺慧分析諸色至一極微，故一極",
    "T29n1563_017:0855b07": "微為色極少，不可析故。如是分析諸名及時，",
    "T29n1563_017:0855b08": "至一字剎那，為名時極少。一字名者，如說掉",
    "T29n1563_017:0855b09": "名。一剎那量，如《順正理》。如是已辯三極少量，",
    "T29n1563_017:0855b10": "前二量殊今次應辯。踰繕那等其量云何？頌",
    "T29n1563_017:0855b11": "曰：",
    "T29n1563_017:0855b12": "極微微金水，　　兔羊牛隙塵，",
    "T29n1563_017:0855b13": "蟣虱麥指節，　　後後增七倍，",
    "T29n1563_017:0855b14": "二十四指肘，　　四肘為弓量，",
    "T29n1563_017:0855b15": "五百俱盧舍，　　此八踰繕那。",
    "T29n1563_017:0855b16": "論曰：極微為初，指節為後，應知後後皆七",
    "T29n1563_017:0855b17": "倍增。謂七極微為一微量，積微至七為一金",
    "T29n1563_017:0855b18": "塵，積七金塵為水塵量，水塵積至七為一兔",
    "T29n1563_017:0855b19": "毛塵，積七兔毛塵為羊毛塵量，積羊毛塵",
    "T29n1563_017:0855b20": "七為一牛毛塵，積七牛毛塵為隙遊塵量，隙",
    "T29n1563_017:0855b21": "塵七為蟣，七蟣為一虱，七虱為穬麥，七麥",
    "T29n1563_017:0855b22": "為指節，三節為指。世所極成，是故於頌中不",
    "T29n1563_017:0855b23": "別分別。二十四指橫布為肘，竪積四肘為弓，",
    "T29n1563_017:0855b24": "謂尋竪積五百弓為一俱盧舍。毘奈耶說：此",
    "T29n1563_017:0855b25": "是從村至阿練若中間道量。八俱盧舍為踰",
    "T29n1563_017:0855b26": "繕那。已說極微漸次積集成微，乃至一踰繕",
    "T29n1563_017:0855b27": "那。然許極微略有二種，一實、二假。其相云何？",
    "T29n1563_017:0855b28": "實謂極成色等自相，於和集位現量所得。假",
    "T29n1563_017:0855b29": "由分析比量所知，謂聚色中以慧漸析至最",
    "T29n1563_017:0855c01": "極位，然後於中辯色聲等極微差別。此析所",
    "T29n1563_017:0855c02": "至名假極微，令慧尋思極生喜故。此微即極，",
    "T29n1563_017:0855c03": "故名極微。極謂色中析至究竟，微謂唯是慧",
    "T29n1563_017:0855c04": "眼所行，故極微言顯微極義。以何為證知有",
    "T29n1563_017:0855c05": "極微？以阿笈摩及理為證。阿笈摩者，謂契經",
    "T29n1563_017:0855c06": "說：諸所有色或細或麁。細者謂極微，更不可",
    "T29n1563_017:0855c07": "析故。餘有對色，說名為麁。又伽他言：",
    "T29n1563_017:0855c08": "「黑白等諸色，　　皆有細有麁，",
    "T29n1563_017:0855c09": "細者謂最微，　　麁者謂對色。」",
    "T29n1563_017:0855c10": "由此誠證定有極微。又毘奈耶作如是說：七",
    "T29n1563_017:0855c11": "極微集名一微等。如是名教。其理者何？謂如",
    "T29n1563_017:0855c12": "積集有情身色，至色究竟有量最麁。准此亦",
    "T29n1563_017:0855c13": "應分析諸色，有究竟處名一極微。云何知爾？",
    "T29n1563_017:0855c14": "以何析法？分析至窮，猶有餘故。謂世現見，",
    "T29n1563_017:0855c15": "以餘聚色析餘聚色，有細聚生析析至窮猶",
    "T29n1563_017:0855c16": "有餘分，可為眼見更不可析。如是聚色不能",
    "T29n1563_017:0855c17": "析處，亦如麁聚有可析理，謂彼可以覺慧分",
    "T29n1563_017:0855c18": "析。如以聚色析聚至窮，慧析至窮應有餘在，",
    "T29n1563_017:0855c19": "可為慧見更不可析，此餘在者即是極微，是",
    "T29n1563_017:0855c20": "故極微其體定有。此若無者，聚色應無，聚色",
    "T29n1563_017:0855c21": "必由此所成故。如是已說踰繕那等。應辯年",
    "T29n1563_017:0855c22": "等其量云何？頌曰：",
    "T29n1563_017:0855c23": "百二十剎那，　　為怛剎那量，",
    "T29n1563_017:0855c24": "臘縛此六十，　　此三十須臾，",
    "T29n1563_017:0855c25": "此三十晝夜，　　三十晝夜月，",
    "T29n1563_017:0855c26": "十二月為年，　　於中半減夜。",
    "T29n1563_017:0855c27": "論曰：剎那百二十為一怛剎那，六十怛剎",
    "T29n1563_017:0855c28": "那為一臘縛，三十臘縛為一牟呼栗多，三十",
    "T29n1563_017:0855c29": "牟呼栗多為一晝夜。此晝夜有時增、有時減、",
    "T29n1563_017:0856a01": "有時等。三十晝夜為一月，總十二月為一年。",
    "T29n1563_017:0856a02": "於一年中分為三際，謂寒、熱、雨，各有四月。",
    "T29n1563_017:0856a03": "十二月中六月減夜，以一年內夜總減六。如",
    "T29n1563_017:0856a04": "是已辯剎那至年。劫量不同，今次當辯。頌",
    "T29n1563_017:0856a05": "曰：",
    "T29n1563_017:0856a06": "應知有四劫，　　謂壞成中大。",
    "T29n1563_017:0856a07": "壞從獄不生，　　至外器都盡；",
    "T29n1563_017:0856a08": "成劫從風起，　　至地獄初生。",
    "T29n1563_017:0856a09": "中劫從無量，　　減至壽唯十，",
    "T29n1563_017:0856a10": "次增減十八，　　後增至八萬。",
    "T29n1563_017:0856a11": "如是成已住，　　名中二十劫。",
    "T29n1563_017:0856a12": "成壞壞已空，　　時皆等住劫，",
    "T29n1563_017:0856a13": "八十中大劫，　　大劫三無數。",
    "T29n1563_017:0856a14": "論曰：言壞劫者，謂從地獄有情不復生至外",
    "T29n1563_017:0856a15": "器都盡。壞有二種，一趣壞、二界壞。復有二",
    "T29n1563_017:0856a16": "種，一有情壞、二外器壞。然壞與成總分四品，",
    "T29n1563_017:0856a17": "一者正壞、二壞已空、三者正成、四成已住。言",
    "T29n1563_017:0856a18": "正壞者，謂此世間過於二十中劫住已，從此",
    "T29n1563_017:0856a19": "復有等住二十壞劫便至。壞劫將起，住此洲",
    "T29n1563_017:0856a20": "人壽量八萬。若時地獄有情命終，無復新生，",
    "T29n1563_017:0856a21": "為壞劫始。乃至地獄無一有情，爾時名為地",
    "T29n1563_017:0856a22": "獄已壞。諸有地獄定受業者，業力引置他方",
    "T29n1563_017:0856a23": "獄中。由此准知傍生鬼趣。時人身內無有諸",
    "T29n1563_017:0856a24": "蟲，與佛身同，傍生壞故。有說二趣，於人益者",
    "T29n1563_017:0856a25": "壞與人俱，餘者先壞。如是二說，前說為善。若",
    "T29n1563_017:0856a26": "時人趣，此洲一人無師法然得初靜慮，從靜",
    "T29n1563_017:0856a27": "慮起唱如是言：離生喜樂，甚樂甚靜。餘人",
    "T29n1563_017:0856a28": "聞已皆入靜慮，命終並得生梵世中。乃至此",
    "T29n1563_017:0856a29": "洲有情都盡，是名已壞贍部洲人。東西二",
    "T29n1563_017:0856b01": "洲例此應說。北洲命盡生欲界天，由彼鈍根",
    "T29n1563_017:0856b02": "無離欲故。生欲天已靜慮現前，轉得勝依方",
    "T29n1563_017:0856b03": "能離欲。乃至人趣無一有情，爾時名為人趣",
    "T29n1563_017:0856b04": "已壞。若時天趣欲界六天，隨一法然得初靜",
    "T29n1563_017:0856b05": "慮，乃至並得生梵世中，爾時名為欲天已",
    "T29n1563_017:0856b06": "壞。如是欲界無一有情，名欲界中有情已壞。",
    "T29n1563_017:0856b07": "若時梵世隨一有情，無師法然得二靜慮，從",
    "T29n1563_017:0856b08": "彼定起唱如是言：定生喜樂，甚樂甚靜。餘天",
    "T29n1563_017:0856b09": "聞已皆入彼靜慮，命終並得生極光淨天。乃",
    "T29n1563_017:0856b10": "至梵世中有情都盡，如是名已壞有情世間，",
    "T29n1563_017:0856b11": "唯器世間空曠而住。餘方世界一切有情，感",
    "T29n1563_017:0856b12": "此三千世界業盡。此邊漸有七日輪現，諸",
    "T29n1563_017:0856b13": "海乾竭眾山洞燃，洲渚三輪並從焚燎，風",
    "T29n1563_017:0856b14": "吹猛焰燒上天宮，乃至梵宮無遺灰燼。自",
    "T29n1563_017:0856b15": "地火焰燒自地宮，非他地災能壞他地，由",
    "T29n1563_017:0856b16": "相引起故作是言：下火風飄焚燒上地。謂",
    "T29n1563_017:0856b17": "欲界火猛焰上昇，為緣引生色界火焰。餘",
    "T29n1563_017:0856b18": "災亦爾，如應當知。如是始從地獄漸減乃至",
    "T29n1563_017:0856b19": "器盡，總名壞劫。所言成劫，謂從風起，乃至",
    "T29n1563_017:0856b20": "地獄始有情生。謂此世間災所壞已，二十中",
    "T29n1563_017:0856b21": "劫唯有虛空，過此長時，次應復有等住二十",
    "T29n1563_017:0856b22": "成劫便至。一切有情業增上力，空中漸有微",
    "T29n1563_017:0856b23": "細風生，是器世間將成前相。風漸增盛，成立",
    "T29n1563_017:0856b24": "如前所說風輪水金輪等。然初成立大梵天",
    "T29n1563_017:0856b25": "宮，乃至夜摩宮，後起風輪等，是謂成立外器",
    "T29n1563_017:0856b26": "世間。器有壞成由有情力，若有情類久集上",
    "T29n1563_017:0856b27": "天，此器世間必應漸起，令福減者散下居故。",
    "T29n1563_017:0856b28": "謂極光淨久集有情，天眾既多居處迫迮，諸",
    "T29n1563_017:0856b29": "福減者應散下居，此器世間理應先起，故",
    "T29n1563_017:0856c01": "劫壞位有情上集，於劫成時有情下散。由罪",
    "T29n1563_017:0856c02": "福減及福罪增集散旋環，理應如是。既已",
    "T29n1563_017:0856c03": "成立此器世間，初一有情極光淨歿生大梵處",
    "T29n1563_017:0856c04": "空宮殿中，後諸有情亦從彼歿，有生梵輔、有",
    "T29n1563_017:0856c05": "生梵眾、有生他化自在天宮，漸漸下生乃至",
    "T29n1563_017:0856c06": "人趣俱盧、牛貨、勝身、贍部，後生餓鬼、傍生、地",
    "T29n1563_017:0856c07": "獄。法爾後壞，必最初成。若初一有情生無間",
    "T29n1563_017:0856c08": "獄，二十中成劫應知已滿。此後復有二十中",
    "T29n1563_017:0856c09": "劫，名成已住次第而起，謂從風起造器世間，",
    "T29n1563_017:0856c10": "乃至後後有情漸住。初一有情極光淨歿生",
    "T29n1563_017:0856c11": "大梵宮者即為大梵王，諸大梵王必異生攝，",
    "T29n1563_017:0856c12": "以無聖者還生下故，上二界無入見道故。即",
    "T29n1563_017:0856c13": "由此故，無一有情無間二生為大梵義。既說",
    "T29n1563_017:0856c14": "大梵最後命終，極光淨天壽八大劫，二十中",
    "T29n1563_017:0856c15": "劫世界還成，如何梵王生極光淨受少壽量",
    "T29n1563_017:0856c16": "還從彼歿？雖彼非無有中夭義，而廣大福方",
    "T29n1563_017:0856c17": "生彼天，八大劫壽中始經少分，二十中劫頃",
    "T29n1563_017:0856c18": "寧即命終？以此觀知餘來生此。此洲人壽經",
    "T29n1563_017:0856c19": "無量時，至住劫初壽方漸減，從無量減至極",
    "T29n1563_017:0856c20": "十年，即名為初一住中劫。此後十八皆有增",
    "T29n1563_017:0856c21": "減，謂從十年增至八萬，復從八萬減至十",
    "T29n1563_017:0856c22": "年，爾乃名為第二中劫。次後十七例皆如",
    "T29n1563_017:0856c23": "是。於十八後，從十歲增至極八萬歲，名第二",
    "T29n1563_017:0856c24": "十劫。一切劫增無過八萬，一切劫減唯極十",
    "T29n1563_017:0856c25": "年。十八劫中一增一減，時量方等初減後增，",
    "T29n1563_017:0856c26": "故二十劫時量皆等，此總名為成已住劫。所",
    "T29n1563_017:0856c27": "餘成劫及壞已空，雖無減增二十差別，然由",
    "T29n1563_017:0856c28": "時量與住劫同，准住各成二十中劫。成中初",
    "T29n1563_017:0856c29": "劫起器世間，後十九中有情漸住。壞中後劫",
    "T29n1563_017:0857a01": "滅器世間，前十九中有情漸捨。如是所說成",
    "T29n1563_017:0857a02": "住壞空，各二十中積成八十，總此八十成大",
    "T29n1563_017:0857a03": "劫量。諸劫唯用五蘊為體，除此時體不可得",
    "T29n1563_017:0857a04": "故。經說三劫阿僧企耶精進修行得成佛者，",
    "T29n1563_017:0857a05": "於前所說四種劫中，積大劫成三劫無數。謂",
    "T29n1563_017:0857a06": "從初種大菩提種，經三大劫阿僧企耶，方乃",
    "T29n1563_017:0857a07": "得成大菩提果。既稱無數，何復言三？有釋",
    "T29n1563_017:0857a08": "此言：諸善算者依算計論，算至數窮初不能",
    "T29n1563_017:0857a09": "知，名一無數，如是無數積至第三。餘復釋",
    "T29n1563_017:0857a10": "言：六十數內別有一數，立無數名。謂有經",
    "T29n1563_017:0857a11": "中說六十數，此言無數當彼一名，積此至三",
    "T29n1563_017:0857a12": "名三無數，非諸算計不能數知。菩薩經斯三",
    "T29n1563_017:0857a13": "劫無數，方乃證得無上菩提。如是已辯劫量",
    "T29n1563_017:0857a14": "差別。諸佛獨覺出現世間，為劫增時、為劫減",
    "T29n1563_017:0857a15": "位？頌曰：",
    "T29n1563_017:0857a16": "減八萬至百，　　諸佛現世間，",
    "T29n1563_017:0857a17": "獨覺增減時，　　麟角喻百劫。",
    "T29n1563_017:0857a18": "論曰：從此洲人壽八萬歲，漸減乃至壽極百",
    "T29n1563_017:0857a19": "年，於此中間諸佛出現。何緣增位無佛出耶？",
    "T29n1563_017:0857a20": "有情樂增難教厭故。多行妙行故，少有墮三",
    "T29n1563_017:0857a21": "塗。減百年時何故無佛？見於如是壽短促時，",
    "T29n1563_017:0857a22": "不能具成佛所作故。謂一切佛出現世間，決",
    "T29n1563_017:0857a23": "定捨於第五分壽，從定所起命行依身，非於",
    "T29n1563_017:0857a24": "爾時所化樂見，以設出世為佛事少，故於爾",
    "T29n1563_017:0857a25": "時佛不出世。經主於此作是釋言：五濁極增",
    "T29n1563_017:0857a26": "難可化故。豈不今世人減百年，五濁雖增",
    "T29n1563_017:0857a27": "而有能辦入正決定離欲得果，佛唯為此",
    "T29n1563_017:0857a28": "出現世間？故彼所言非為善釋。非百年位佛",
    "T29n1563_017:0857a29": "出世時，一切皆能遵崇聖教入正決定離欲",
    "T29n1563_017:0857b01": "得果。可言減百一分不能辦斯佛事，故無",
    "T29n1563_017:0857b02": "佛出。然於減百設佛出世，亦有一分能遵教",
    "T29n1563_017:0857b03": "等如百年時，佛何不出？若謂減百堪化有情",
    "T29n1563_017:0857b04": "以極少故佛不出者，是則應說前所立因，不",
    "T29n1563_017:0857b05": "能具成佛所作故。雖於減百五濁極增，不能",
    "T29n1563_017:0857b06": "具成佛所作事，由斯故佛不出世間。不出",
    "T29n1563_017:0857b07": "親因，非彼所說。言五濁者，一壽濁、二劫",
    "T29n1563_017:0857b08": "濁、三煩惱濁、四見濁、五有情濁。云何濁義？",
    "T29n1563_017:0857b09": "極鄙下故、應棄捨故、如滓穢故。豈不壽、劫、有",
    "T29n1563_017:0857b10": "情濁三互不相離，見濁即用煩惱為體，五",
    "T29n1563_017:0857b11": "應不成？理實應然，但為次第顯五衰損極增",
    "T29n1563_017:0857b12": "盛時。何等名為五種衰損？一壽命衰損，時",
    "T29n1563_017:0857b13": "極短故。二資具衰損，少光澤故。三善品衰損，",
    "T29n1563_017:0857b14": "欣惡行故。四寂靜衰損，展轉相違成諠諍故。",
    "T29n1563_017:0857b15": "五自體衰損，非出世間功德器故。為欲次",
    "T29n1563_017:0857b16": "第顯此五種衰損不同，故分五濁。獨覺出現",
    "T29n1563_017:0857b17": "通劫增減。然諸獨覺有二種殊，一者部行、",
    "T29n1563_017:0857b18": "二麟角喻。部行獨覺先是聲聞，得勝果時轉",
    "T29n1563_017:0857b19": "名獨勝。有餘說彼先是異生，曾修聲聞順決",
    "T29n1563_017:0857b20": "擇分，今自證道得獨勝名。麟角喻者，謂必",
    "T29n1563_017:0857b21": "獨出。二獨覺中麟角喻者，要百大劫修菩提",
    "T29n1563_017:0857b22": "資糧，然後方成麟角喻獨覺。部行獨覺，",
    "T29n1563_017:0857b23": "修因時量減百大劫，時無定限。言獨覺者，",
    "T29n1563_017:0857b24": "謂現身中離稟至教唯自悟道，以能自調不",
    "T29n1563_017:0857b25": "調他故。何緣獨覺言不調他？非彼無能演說",
    "T29n1563_017:0857b26": "正法，以彼亦得無礙解故。又能憶念過去所",
    "T29n1563_017:0857b27": "聞諸佛言詞堪為他說，得極遠境宿住智故。",
    "T29n1563_017:0857b28": "又不可說彼無慈悲，為攝有情現神通故。又",
    "T29n1563_017:0857b29": "不可說無受教機，爾時有情亦有能起世間",
    "T29n1563_017:0857c01": "離欲對治道故。雖有此理，而今測量彼知爾",
    "T29n1563_017:0857c02": "時有情根欲入見諦等，不藉他教，故不說法",
    "T29n1563_017:0857c03": "以調伏他。除此所餘攝有情事，無勞設教現",
    "T29n1563_017:0857c04": "通即成。又諸獨覺闕力、無畏，對於我論堅執",
    "T29n1563_017:0857c05": "眾中，欲說無我心便怯劣，故不說教以調伏",
    "T29n1563_017:0857c06": "他。輪王出世為在何時？幾種幾俱何威何相？",
    "T29n1563_017:0857c07": "頌曰：",
    "T29n1563_017:0857c08": "輪王八萬上，　　金銀銅鐵輪，",
    "T29n1563_017:0857c09": "一二三四洲，　　逆次獨如佛，",
    "T29n1563_017:0857c10": "他迎自往伏，　　諍陣勝無害，",
    "T29n1563_017:0857c11": "相不正明圓，　　故與佛非等。",
    "T29n1563_017:0857c12": "論曰：從此洲人壽無量歲乃至八萬歲，有轉",
    "T29n1563_017:0857c13": "輪王生。減八萬時，有情富樂壽量損減，非其",
    "T29n1563_017:0857c14": "器故。王由輪寶旋轉應導威伏一切，名",
    "T29n1563_017:0857c15": "轉輪王。《施設足》中說有四種，金，銀，銅，鐵輪",
    "T29n1563_017:0857c16": "應別故，如其次第勝上中下。逆次能王領一",
    "T29n1563_017:0857c17": "二三四洲，謂鐵輪王王一洲界，銅輪王二，銀",
    "T29n1563_017:0857c18": "輪王三，若金輪王王四洲界。契經就勝但說",
    "T29n1563_017:0857c19": "金輪，故契經言：若王生在剎帝利種紹灑頂",
    "T29n1563_017:0857c20": "位，於十五日受齋戒時，沐浴首身受勝齋戒，",
    "T29n1563_017:0857c21": "昇高堂殿臣僚轂翼，東方欻有金輪寶現。",
    "T29n1563_017:0857c22": "其輪千輻具足轂輞，眾相圓淨非匠所，成",
    "T29n1563_017:0857c23": "舒妙光明來應王所，此王定是轉金輪王。轉",
    "T29n1563_017:0857c24": "餘輪王，應知亦爾。輪王如佛無二俱生，故",
    "T29n1563_017:0857c25": "契經言：無處無位非前非後有二如來、應、正",
    "T29n1563_017:0857c26": "等覺出現於世，有處有位唯一如來。如說如",
    "T29n1563_017:0857c27": "來，輪王亦爾。應審思擇此唯一言，為據",
    "T29n1563_017:0857c28": "一三千、為約一切界？應說一切界無差別",
    "T29n1563_017:0857c29": "言故謂無。經說唯此世間，又無經言唯一世",
    "T29n1563_017:0858a01": "界。如何不說而能定知唯據一三千，非約一",
    "T29n1563_017:0858a02": "切界？若爾，何故《梵王經》說：我今於此三千大",
    "T29n1563_017:0858a03": "千諸世界中得自在轉。彼有密意，謂若世尊",
    "T29n1563_017:0858a04": "不起加行，唯能觀此三千大千。若時世尊發",
    "T29n1563_017:0858a05": "起加行，無邊世界皆天眼境，天耳通等例此",
    "T29n1563_017:0858a06": "應知。若不許然，佛於餘界何緣無有自在化",
    "T29n1563_017:0858a07": "能，為闕大悲、為智有礙？闕大悲者，經不應言：",
    "T29n1563_017:0858a08": "如來悲心普覆一切。智有礙者，經不應言：無",
    "T29n1563_017:0858a09": "一爾焰佛智不轉。若佛智悲遍於一切無礙",
    "T29n1563_017:0858a10": "無闕，則應說法普能濟度一切有情，無邊",
    "T29n1563_017:0858a11": "界中如來皆有不思議力能普化故。餘廣決",
    "T29n1563_017:0858a12": "擇如《順正理》。如是所說四種輪王，威定諸方",
    "T29n1563_017:0858a13": "亦有差別。謂金輪者，諸小國王各自來迎，作",
    "T29n1563_017:0858a14": "如是請：我等國土寬廣豐饒，安隱富樂多諸",
    "T29n1563_017:0858a15": "人眾。唯願天尊親垂教勅，我等皆是天尊",
    "T29n1563_017:0858a16": "翼從。若銀輪王，自往彼土，威嚴近至彼方",
    "T29n1563_017:0858a17": "臣伏。若銅輪王，至彼國已宣威競德，彼方",
    "T29n1563_017:0858a18": "推勝。若鐵輪王，亦至彼國現威列陣，剋勝便",
    "T29n1563_017:0858a19": "止。一切輪王皆無傷害，令伏得勝已，各安其",
    "T29n1563_017:0858a20": "所居，勸化令修十善業道，故輪王死多得生",
    "T29n1563_017:0858a21": "天。經說：輪王出現於世，便有七寶出現世間。",
    "T29n1563_017:0858a22": "如是輪王，非唯有七寶與餘王別，亦有三十",
    "T29n1563_017:0858a23": "二大士相殊。若爾，輪王與佛何異？佛大士相",
    "T29n1563_017:0858a24": "處正明圓，王相不然，故有差別。言處正者，",
    "T29n1563_017:0858a25": "謂於佛身眾相無偏，得其所故。言明了者，謂",
    "T29n1563_017:0858a26": "於佛身相極分明，能奪意故。言圓滿者，謂於",
    "T29n1563_017:0858a27": "佛身眾相周圓，無缺減故。劫初人眾為有王",
    "T29n1563_017:0858a28": "無？頌曰：",
    "T29n1563_017:0858a29": "劫初如色天，　　後漸增貪味，",
    "T29n1563_017:0858b01": "由惰貯賊起，　　為防雇守田。",
    "T29n1563_017:0858b02": "論曰：劫初時人皆如色界極光淨沒來生",
    "T29n1563_017:0858b03": "人間，經於久時漸有王出。故契經說：劫初",
    "T29n1563_017:0858b04": "時人有色意成，支體圓滿諸根無缺，形色",
    "T29n1563_017:0858b05": "端嚴身帶光明，騰空自在飲食喜樂。長時久",
    "T29n1563_017:0858b06": "住，有如是類地味漸生，其味甘美、其香欝馥。",
    "T29n1563_017:0858b07": "時有一人稟性耽味，嗅香起愛取嘗便食，餘",
    "T29n1563_017:0858b08": "人隨學競取食之。爾時方名初受段食。資段",
    "T29n1563_017:0858b09": "食故身漸堅重，光明隱沒黑闇便生，日月眾",
    "T29n1563_017:0858b10": "星從茲出現。由漸耽味地味便隱，從斯復有",
    "T29n1563_017:0858b11": "地皮餅生。競耽食之，地餅復隱。爾時復有林",
    "T29n1563_017:0858b12": "藤出現，競耽食故林藤復隱。有非耕種香",
    "T29n1563_017:0858b13": "稻自生，眾共取之以充所食。此食麁故殘穢",
    "T29n1563_017:0858b14": "在身，為欲蠲除便生二道，因斯遂有男女根",
    "T29n1563_017:0858b15": "生。由二根殊形相亦異，宿習力故，相視遂生",
    "T29n1563_017:0858b16": "非理作意行非梵行，人中欲鬼初發此時。爾",
    "T29n1563_017:0858b17": "時諸人隨食早晚隨取香稻，無所貯積。後時",
    "T29n1563_017:0858b18": "有人稟性󰝬墮，長取香稻貯擬後食，餘人隨",
    "T29n1563_017:0858b19": "學漸多停貯。由此於稻生我所心，各縱貪",
    "T29n1563_017:0858b20": "情多收無厭，故隨收處無復再生，遂共分田",
    "T29n1563_017:0858b21": "慮防遠盡。於己田分生悋護心，於他分田有",
    "T29n1563_017:0858b22": "懷侵奪，劫盜過起始於此時。為欲遮防共聚",
    "T29n1563_017:0858b23": "詳議，銓量眾內一有德人，各以所收六分之",
    "T29n1563_017:0858b24": "一雇令防護封為田主，因斯故立剎帝利名。",
    "T29n1563_017:0858b25": "大眾欽承恩流率土，故復名大三末多王。自",
    "T29n1563_017:0858b26": "後諸王此王為首。時人或有情厭居家，樂在",
    "T29n1563_017:0858b27": "空閑精修戒行，因斯故得婆羅門名。後時有",
    "T29n1563_017:0858b28": "王貪悋財物，不能均給國土人民，故貧匱人",
    "T29n1563_017:0858b29": "多行賊事。王為禁止行輕重罰，為殺害業始",
    "T29n1563_017:0858b30": "於此時。時有罪人心怖刑罰，覆藏其過異想",
    "T29n1563_017:0858c01": "發言，虛誑語生此時為首。於劫減位有小三",
    "T29n1563_017:0858c02": "災。其相云何？頌曰：",
    "T29n1563_017:0858c03": "業道增壽減，　　至十三災現，",
    "T29n1563_017:0858c04": "刀疾飢如次，　　七日月年止。",
    "T29n1563_017:0858c05": "論曰：從諸有情起虛誑語，諸惡業道後後轉",
    "T29n1563_017:0858c06": "增，故此洲人壽量漸減，乃至極十小三災現。",
    "T29n1563_017:0858c07": "故諸災患二法為本，一貪美食、二性󰝬墮。",
    "T29n1563_017:0858c08": "此小三災，中劫未起。三災者，一刀兵、二疾",
    "T29n1563_017:0858c09": "疫、三饑饉。謂中劫末十歲時人，為非法貪",
    "T29n1563_017:0858c10": "染污相續，不平等愛映蔽其心，邪法縈縛瞋",
    "T29n1563_017:0858c11": "恚增上，相見便起猛利害心。如今獵師見野",
    "T29n1563_017:0858c12": "禽獸，隨手所執皆成利刀，各騁凶狂互相殘",
    "T29n1563_017:0858c13": "害。又中劫末十歲時人，由具如前諸過失故，",
    "T29n1563_017:0858c14": "非人吐毒疾疫流行，遇輒命終難可救療。又",
    "T29n1563_017:0858c15": "中劫末十歲時人，亦具如前諸過失故，天龍",
    "T29n1563_017:0858c16": "忿責不降甘雨，由是世間久遭饑饉，既無支",
    "T29n1563_017:0858c17": "濟多分命終。若有人能一日一夜持不殺戒，",
    "T29n1563_017:0858c18": "以一藥物起慇淨心奉施僧眾，以一摶食奉",
    "T29n1563_017:0858c19": "施眾僧，決定不逢此三災起。此三災起各經",
    "T29n1563_017:0858c20": "幾時？刀兵災起極唯七日，疾疫災起七月",
    "T29n1563_017:0858c21": "七日，饑饉七年七月七日，度此便止人壽漸",
    "T29n1563_017:0858c22": "增。東西二洲有似災起，謂瞋增盛，身力羸劣",
    "T29n1563_017:0858c23": "數加飢渴。北洲總無。何等名為大三災相？頌",
    "T29n1563_017:0858c24": "曰：",
    "T29n1563_017:0858c25": "三災火水風，　　上三定為頂，",
    "T29n1563_017:0858c26": "如次內災等，　　四無不動故。",
    "T29n1563_017:0858c27": "然彼器非常，　　情俱生滅故，",
    "T29n1563_017:0858c28": "要七火一水，　　七水火後風。",
    "T29n1563_017:0858c29": "論曰：此大三災逼有情類，令捨下地集上",
    "T29n1563_017:0859a01": "天中。初火災興由七日現。有說如是七日輪",
    "T29n1563_017:0859a02": "行，猶如鴈行分路旋運。有說如是七日輪行，",
    "T29n1563_017:0859a03": "上下為行分路旋運，中間各相去五千踰繕",
    "T29n1563_017:0859a04": "那。次水災興由降瀑雨。有作是說：從三定",
    "T29n1563_017:0859a05": "邊空中欻然雨熱灰水。有餘復說：從下水輪",
    "T29n1563_017:0859a06": "起沸湧水上騰漂浸。如實義者，即此邊生後",
    "T29n1563_017:0859a07": "風災興，由風相擊。有作是說：從四定邊空中",
    "T29n1563_017:0859a08": "欻然飄擊風起。有餘復說：從下風輪起衝擊",
    "T29n1563_017:0859a09": "風上騰飄鼓。此如實義，准前應知。若此三",
    "T29n1563_017:0859a10": "災壞器世界，乃至無有細分為餘，後麁物生",
    "T29n1563_017:0859a11": "誰為種子？豈不即以前災頂風為緣，引生風",
    "T29n1563_017:0859a12": "為種子。或先所說，由諸有情業所生風能為",
    "T29n1563_017:0859a13": "種子。風中具有種種細物，為同類因引麁物",
    "T29n1563_017:0859a14": "起。或諸世界壞非一時，有他方風具種種德",
    "T29n1563_017:0859a15": "來此為種，亦無有過。故化地部契經中言：",
    "T29n1563_017:0859a16": "風從他方飄種來此。如先所說前災頂風，此",
    "T29n1563_017:0859a17": "中何災以何為頂？火水風如次，上三定為頂。",
    "T29n1563_017:0859a18": "故世尊說：災頂有三，若時火災焚燒世界，",
    "T29n1563_017:0859a19": "以極光淨為此災頂。若時水災浸爛世界，以",
    "T29n1563_017:0859a20": "遍淨天為此災頂。若時風災飄散世界，以廣",
    "T29n1563_017:0859a21": "果天為此災頂。隨何災力所不及處，即說名",
    "T29n1563_017:0859a22": "為此災之頂。何緣下三定遭火水風災？初二",
    "T29n1563_017:0859a23": "三定中，內災等彼故。謂初靜慮尋伺為內",
    "T29n1563_017:0859a24": "災，能燒惱心等外火災。故第二靜慮喜受為",
    "T29n1563_017:0859a25": "內災，與輕安俱潤澤如水故，遍身麁重由此",
    "T29n1563_017:0859a26": "皆除故。經說苦根第二靜慮滅，以說內心喜",
    "T29n1563_017:0859a27": "得身輕安故。此地喜盛，餘地所無，故外水",
    "T29n1563_017:0859a28": "災極至於此。第三靜慮動息為內災，息亦",
    "T29n1563_017:0859a29": "是風等外風災。故若入此靜慮，有如是內災",
    "T29n1563_017:0859b01": "生，此靜慮中遭是外災壞。故初靜慮內具",
    "T29n1563_017:0859b02": "三災，外亦具遭三災所壞。第二靜慮內有二",
    "T29n1563_017:0859b03": "災，故外亦遭二災所壞。第三靜慮內唯一災，",
    "T29n1563_017:0859b04": "故外但遭一災所壞。第四靜慮無有外災，以",
    "T29n1563_017:0859b05": "彼定無內災患故。由此佛說：彼名不動，內",
    "T29n1563_017:0859b06": "外三災所不及故。若爾，彼地器應是常。不爾，",
    "T29n1563_017:0859b07": "與有情俱生俱滅故。謂彼天處無總地形，但",
    "T29n1563_017:0859b08": "如眾星居處各別。有情於彼生時死時，所在",
    "T29n1563_017:0859b09": "天宮隨起隨滅，是故彼器體亦非常。所說",
    "T29n1563_017:0859b10": "三災云何次第？要先無間起七火災，其次定",
    "T29n1563_017:0859b11": "應一水災起，此後無間復七火災，度七火災",
    "T29n1563_017:0859b12": "還有一水，如是乃至滿七水災復七火災",
    "T29n1563_017:0859b13": "後風災起。如是總有八七火災、一七水災，一",
    "T29n1563_017:0859b14": "風災起。水風災起皆從火災，從水風災必火",
    "T29n1563_017:0859b15": "災起，故災次第理必應然。何緣七火方一水",
    "T29n1563_017:0859b16": "災？極光淨天壽勢力故。謂彼壽量極八大劫，",
    "T29n1563_017:0859b17": "故至第八方一水災。由此應知，要度七水八",
    "T29n1563_017:0859b18": "七火後乃一風災，由遍淨天壽勢力故。謂彼",
    "T29n1563_017:0859b19": "壽量六十四劫，故第八火方一風災。如諸",
    "T29n1563_017:0859b20": "有情修定漸勝，所感異熟身壽漸長，由是所",
    "T29n1563_017:0859b21": "居亦漸久住，外由內感理必應然。",
    "T29n1563_017:0859b22": "說一切有部顯宗論卷第十七"
}