{
    "X71n1412_005:0255b01": "古林和尚語錄卷第五",
    "X71n1412_005:0255b03": "真讚",
    "X71n1412_005:0255b04": "釋迦文佛出山相讚",
    "X71n1412_005:0255b05": "麻麥無功。金輪失位。入山出山。自倒自起。碧螺旋髮",
    "X71n1412_005:0255b06": "具萬德之莊嚴。彩電橫眸運四生之悲智。名不得狀",
    "X71n1412_005:0255b07": "不得。強而言之曰天人師佛世尊。取亦非捨亦非。然",
    "X71n1412_005:0255b08": "燈佛無法可傳。是真實語。",
    "X71n1412_005:0255b09": "無量壽佛像讚",
    "X71n1412_005:0255b10": "瞻禮無忘十二時。故鄉端可與心期。彌天相好清涼",
    "X71n1412_005:0255b11": "月。映日蓮開白玉池。為一切人垂隻手。現無邊界展",
    "X71n1412_005:0255b12": "雙眉。眾生念念皆相似。空盡塵勞不用疑。",
    "X71n1412_005:0255b13": "維摩居士贊",
    "X71n1412_005:0255b14": "搏大千界如針鋒。置三萬座于方丈。謂其實有墮見",
    "X71n1412_005:0255b15": "聞。謂其實無著妄想。是故大士不二門。於一切處超",
    "X71n1412_005:0255b16": "限量。我聞三十二菩薩。神通光明各自具。雖有言說",
    "X71n1412_005:0255b17": "徧剎塵。其實無有法可說。我此大士默無語。自然脗",
    "X71n1412_005:0255b18": "合諸知見。譬如大城有四門。殊方來者悉得入。是故",
    "X71n1412_005:0255b19": "三十二菩薩。各各皆證第一義。若言一默具眾智。演",
    "X71n1412_005:0255b20": "說無礙亦超越。佛子當作如是觀。毗耶離城即此地。",
    "X71n1412_005:0255b21": "又",
    "X71n1412_005:0255b22": "文殊有口成饒舌。居士無言計較生。兩處意根俱不",
    "X71n1412_005:0255b23": "墮。大千捏聚話方行。",
    "X71n1412_005:0255b24": "初祖菩提達磨大師讚",
    "X71n1412_005:0255c01": "碧雙眼。穿雙耳。膽有盖毛。唇無板齒。逾沙越漠。望真",
    "X71n1412_005:0255c02": "丹盡是大乘。跨水逢羊。起竺乾式符懸記。達大道兮",
    "X71n1412_005:0255c03": "非言非默。肅萬派于滄溟。超佛心兮亘古亘今。回陽",
    "X71n1412_005:0255c04": "春於大地。",
    "X71n1412_005:0255c05": "九年面壁喫茶多。斷臂師僧沒奈何。賴有雲門言念",
    "X71n1412_005:0255c06": "七。不妨山月照松蘿。",
    "X71n1412_005:0255c07": "唐宣宗皇帝畫像。嘉禾資聖言可長老請讚",
    "X71n1412_005:0255c08": "大法顛危。聖賢隱伏。時當會昌。教罹其毒。夙于靈山。",
    "X71n1412_005:0255c09": "密受付囑。曆數在躬。萬邦賓服。龍章鳳姿。紺眉電目。",
    "X71n1412_005:0255c10": "痛掌未施。妄情桎梏。三際既除。一機不觸。佛日昭回。",
    "X71n1412_005:0255c11": "卿雲斯郁。秀水之西。爽溪之曲。遺像再瞻。春融百谷。",
    "X71n1412_005:0255c12": "六代祖師遺像。雲南禪講主請贊",
    "X71n1412_005:0255c13": "渺渺長江。飄飄蘆葦。踏著便行。風高浪起。達大道兮",
    "X71n1412_005:0255c14": "過量。項佩圓光。不與凡聖同躔。環穿兩耳。斥相排名。",
    "X71n1412_005:0255c15": "分皮列髓。大振玄風。普施法雨。夫是謂之東震旦傳",
    "X71n1412_005:0255c16": "佛心印之師。南天竺香至王第三之子。姓剎帝利也。",
    "X71n1412_005:0255c17": "法無可求。心無可覓。庭際夜寒。雪深三尺。歷勤苦日",
    "X71n1412_005:0255c18": "在斯須。紹真燈劫逾百億。刀不自割。臂不自完。碎虗",
    "X71n1412_005:0255c19": "空之逼塞。擲大地于毫端。三拜起來依位立。果然不",
    "X71n1412_005:0255c20": "受老胡瞞。",
    "X71n1412_005:0255c21": "將罪來吾為汝懺。性虗凝而朗然自鑑。究其病也無",
    "X71n1412_005:0255c22": "根。即其法而荷擔。法佛無二。討甚巴鼻。僧寶亦然。此",
    "X71n1412_005:0255c23": "土西天。皖公山下灊溪水。一滴渾無遍大千。",
    "X71n1412_005:0255c24": "無人縛求解脫。鼻尖頭活鱍鱍。雙峰峭翠壁之高寒。",
    "X71n1412_005:0256a01": "牛首鬱紫雲之磅礴。三詔不起非我非誰。引頸受刑",
    "X71n1412_005:0256a02": "將錯就錯。接得黃梅路上兒。笑倒松頭千歲鶴。",
    "X71n1412_005:0256a03": "姓即有。非常姓。達諸法空。當傳正命。闕如來七種德",
    "X71n1412_005:0256a04": "相之端嚴。具鶖子百萬辯才之殊勝。前身後身。何老",
    "X71n1412_005:0256a05": "何少。濁港江頭。波聲浩浩。三更半夜唱巴歌。盧公也",
    "X71n1412_005:0256a06": "解隨顛倒。",
    "X71n1412_005:0256a07": "八十一生擔板。三十三代傳衣。碓下米舂未白。壁間",
    "X71n1412_005:0256a08": "之偈先書。起七百僧阿修羅之嗔怒。耿二千年甘蔗",
    "X71n1412_005:0256a09": "種之餘輝。無繩自縛也顯葉落歸根之旨。有口無舌",
    "X71n1412_005:0256a10": "也示風旛不動之機。誰道嶺南無佛性。從來鼻孔大",
    "X71n1412_005:0256a11": "頭埀。",
    "X71n1412_005:0256a12": "龐居士贊",
    "X71n1412_005:0256a13": "彈沒絃琴。唱無生曲。從茲鼻直眼橫。勘驗諸方瞎禿。",
    "X71n1412_005:0256a14": "被人捋下幞頭。大小渾家不睦。一口吸盡西江。唵摩",
    "X71n1412_005:0256a15": "尼達哩悉唎蘇嚧。",
    "X71n1412_005:0256a16": "百丈大智祖師贊",
    "X71n1412_005:0256a17": "野鴨飛來。何曾飛去。杻得鼻頭。無出氣處。竪拂掛拂。",
    "X71n1412_005:0256a18": "看樓打樓。直下耳聾三日。不妨賣弄風流。",
    "X71n1412_005:0256a19": "趙州和尚贊",
    "X71n1412_005:0256a20": "禪在口皮邊。道在鼻尖上。只有眼與眉。渾不涉限量。",
    "X71n1412_005:0256a21": "無三十二應之色身。有八十種好之妙相。語其機也",
    "X71n1412_005:0256a22": "琢雪鏤氷。言其用也敲空取響。打破趙州關。十方無",
    "X71n1412_005:0256a23": "影像。糞掃堆頭輥出來。七百甲子老和尚。",
    "X71n1412_005:0256a24": "臨濟祖師贊(并序)",
    "X71n1412_005:0256b01": "臨濟祖師遺像。予嘗見浙中衲子所藏。率皆黧面努",
    "X71n1412_005:0256b02": "目張眉奮拳。若不可近者。其意不過以祖師尋常機",
    "X71n1412_005:0256b03": "用險絕。棒喝交馳。如雷轟電奔。致人於神飛膽顫之",
    "X71n1412_005:0256b04": "間。而彷彿之也。洎來鄱陽。獲瞻濟寧路所傳真本於",
    "X71n1412_005:0256b05": "北山安國方丈。其豐頤廣顙。珂齒丹唇。日精月華。儼",
    "X71n1412_005:0256b06": "若天人之表。此故知其荷擔大法。建立綱宗。使天下",
    "X71n1412_005:0256b07": "後世。知有靈山正傳綿綿不絕者也。由是衲子爭相",
    "X71n1412_005:0256b08": "摹寫。求贊於予。迅筆為書。成若干首。",
    "X71n1412_005:0256b09": "懸百千日為一照。闡三玄三要。聚十數雷為一喝。發",
    "X71n1412_005:0256b10": "大用大機。黃檗棒頭。痛入骨髓。再思一頓。愛討便宜。",
    "X71n1412_005:0256b11": "天下橫行小廝兒。",
    "X71n1412_005:0256b12": "無位真人。生鐵面具。掣風掣顛。無巴無鼻。據虎頭收",
    "X71n1412_005:0256b13": "虎尾。難瞞小釋迦。不看經不坐禪。嚇殺王常侍。",
    "X71n1412_005:0256b14": "黃檗腮邊奮掌。大愚肋下揮拳。兩處牢關把斷。至今",
    "X71n1412_005:0256b15": "骨露皮穿。打殺煑與狗喫。方契靈山正傳。",
    "X71n1412_005:0256b16": "百丈大機。黃檗大用。土塊泥團。拈來賣弄。千峰到嶽。",
    "X71n1412_005:0256b17": "萬派朝宗。在途中不離家舍。在家舍不離途中。",
    "X71n1412_005:0256b18": "棒喝交馳。照用同時。聖凡罔測。是白拈賊。定龍蛇眼。",
    "X71n1412_005:0256b19": "焚燒禪板。將此幾件事。驗天下衲子。夫是謂之臨濟",
    "X71n1412_005:0256b20": "正宗。熨斗煎茶銚不同。",
    "X71n1412_005:0256b21": "金牛昨夜遭塗炭。直至如今不見蹤。驚起三峰頭倒",
    "X71n1412_005:0256b22": "卓。橫吹玉管向秋風。",
    "X71n1412_005:0256b23": "口似磉盤。頭如木杓。遭黃檗六十主丈。傍若無人。問",
    "X71n1412_005:0256b24": "趙州祖意西來。恰值洗脚。踏翻大海。踢倒須彌。喫盡",
    "X71n1412_005:0256c01": "野狐涎唾。從教不動唇皮。",
    "X71n1412_005:0256c02": "三玄三要四料揀。無位真人百草頭。兒孫箇箇眼卓",
    "X71n1412_005:0256c03": "朔。到底不辨金與鍮。",
    "X71n1412_005:0256c04": "師黃檗不師大愚。據虎頭兼收虎尾。從茲四海橫行。",
    "X71n1412_005:0256c05": "攪得無風浪起。普化掣風顛。相共立宗旨。合眼跳黃",
    "X71n1412_005:0256c06": "河。扶過三千里。",
    "X71n1412_005:0256c07": "六十烏藤錯怨誰。輕如山嶽重蒿枝。不辭膝下黃金",
    "X71n1412_005:0256c08": "貴。又向高安見大愚。",
    "X71n1412_005:0256c09": "面門上突出無位真人。瞎驢邊滅却正法眼藏。十字",
    "X71n1412_005:0256c10": "街頭石敢當。肩擔手挈睦州板。",
    "X71n1412_005:0256c11": "法昌遇禪師贊",
    "X71n1412_005:0256c12": "屋倒籬坍。東撐西拄。赤骨律窮。掀天富貴。十八高人",
    "X71n1412_005:0256c13": "到來。且共圍爐打睡。葫蘆棚上掛冬瓜。嚇殺南匾頭。",
    "X71n1412_005:0256c14": "方纔是作家。",
    "X71n1412_005:0256c15": "大惠禪師贊",
    "X71n1412_005:0256c16": "握竹篦不分背觸。肆一舌惟要罵天。到底難逃夙債。",
    "X71n1412_005:0256c17": "木弓重續因緣。蠻煙瘴雨。嘿照邪禪。掃蕩不留毫末。",
    "X71n1412_005:0256c18": "重光濟北之傳。鞭起象龍千七百。免教死在瞎驢邊。",
    "X71n1412_005:0256c19": "先育王和尚贊",
    "X71n1412_005:0256c20": "二千年前滅佛種。一十七世臨濟孫。塞壑填溝乾屎",
    "X71n1412_005:0256c21": "橛。七穿八穴破砂盆。",
    "X71n1412_005:0256c22": "天目中峰和尚壽像贊",
    "X71n1412_005:0256c23": "道契　　　主上。名落天下。以此讚中峰。中峯謂吾",
    "X71n1412_005:0256c24": "罵。滿肚無明。通身擔板。以此罵中峯。中峰謂吾贊。也",
    "X71n1412_005:0257a01": "不罵也不贊。從渠天目山中孤峰頂上。破生死牢關。",
    "X71n1412_005:0257a02": "出塵勞妄想。顯無師智自然智。寫九江三峽之倒流。",
    "X71n1412_005:0257a03": "用劈箭機陷虎機。走四海五湖之龍象。鍾之應聲。谷",
    "X71n1412_005:0257a04": "之答響。夫是謂之堅不住山。而能耿佛祖百世之光",
    "X71n1412_005:0257a05": "幻住和尚。",
    "X71n1412_005:0257a06": "自讚",
    "X71n1412_005:0257a07": "妙果南楚和尚。寫師真同幀請贊",
    "X71n1412_005:0257a08": "行不在前。立不在後。輔車相依。通塞相守。扶起破砂",
    "X71n1412_005:0257a09": "盆。各自出隻手。長松樹下。瀑布巖前。獅子哮吼。象王",
    "X71n1412_005:0257a10": "迴旋。",
    "X71n1412_005:0257a11": "營藏主請贊",
    "X71n1412_005:0257a12": "不跳金剛圈。不吞栗棘蓬。一味喚鍾作甕。從教凌滅",
    "X71n1412_005:0257a13": "宗風。當軒大坐。毫髮不容。昨夜南山。虎咬大虫。",
    "X71n1412_005:0257a14": "猷首座寫山行請贊",
    "X71n1412_005:0257a15": "壞松源門風。滅育王宗旨。全不肯諸方。有甚麼巴鼻。",
    "X71n1412_005:0257a16": "撥萬象於塵中。窮大千於一指。主丈頭邊。綽有餘地。",
    "X71n1412_005:0257a17": "西山崇報槐長老請贊",
    "X71n1412_005:0257a18": "佛法無寸長。應機有千變。驀直顯全提。縱橫看手面。",
    "X71n1412_005:0257a19": "重關把斷。一線聊通。簾捲西山白晝。門開少室真風。",
    "X71n1412_005:0257a20": "茂首座請讚",
    "X71n1412_005:0257a21": "是亦剗非亦剗。併蕩三要三玄。[翟*支]瞎摩醯正眼。箇是",
    "X71n1412_005:0257a22": "楊岐栗蓬。不比睦州擔板。",
    "X71n1412_005:0257a23": "小師元浩首座請讚",
    "X71n1412_005:0257a24": "萬仞峯前理釣車。三千里外摘楊花。祖翁一片閑田",
    "X71n1412_005:0257b01": "地。留與兒孫弄土沙。",
    "X71n1412_005:0257b02": "悟理都寺。寫澤山和尚遺像。與師同幀。請贊",
    "X71n1412_005:0257b03": "四十年前道伴。三千里外相逢。話盡山雲海月。分開",
    "X71n1412_005:0257b04": "南北西東。梢金雞拂玉兔。打白鳳羅獰龍。廓太虗之",
    "X71n1412_005:0257b05": "寬廣。悟至理之圓融。兩鏡高懸一照中。",
    "X71n1412_005:0257b06": "澤藏主請贊",
    "X71n1412_005:0257b07": "氷稜上走馬。針眼裏[跳-兆+孛]跳。渾不涉孤危。用本分草料。",
    "X71n1412_005:0257b08": "澤廣藏山。理能伏豹。撥轉如來藏裏珠。萬別千差都",
    "X71n1412_005:0257b09": "一照。",
    "X71n1412_005:0257b10": "思侍侍者請讚",
    "X71n1412_005:0257b11": "覩面隔山河。東西沒分付。塞却兩耳根。試聽塗毒鼓。",
    "X71n1412_005:0257b12": "昔人有言兮。大丈夫先天為心祖。",
    "X71n1412_005:0257b13": "蕭藏主請讚",
    "X71n1412_005:0257b14": "三關把斷雲門旨。兩喝商量濟北宗。不獨咽喉都併",
    "X71n1412_005:0257b15": "却。又兼雙耳十分聾。",
    "X71n1412_005:0257b16": "頌古",
    "X71n1412_005:0257b17": "德山小參示眾云。老僧今夜不答話。問話者",
    "X71n1412_005:0257b18": "三十棒。時有僧出禮拜。山便打。僧云。某甲話",
    "X71n1412_005:0257b19": "也未問。因甚便打。山云。你是甚處人。僧云。新",
    "X71n1412_005:0257b20": "羅人。山云。未跨船舷。好與三十棒。頌云。",
    "X71n1412_005:0257b21": "纔出禮拜也好打。未跨船舷也好打。卷舒出沒更由",
    "X71n1412_005:0257b22": "誰。銅頭鐵額俱擒下。山僧與麼道。莫是扶他德山麼。",
    "X71n1412_005:0257b23": "五祖和尚示眾云。一即三。三即七。牧羊海畔",
    "X71n1412_005:0257b24": "女貞花。拒馬河邊望夫石。石擊赤。赤土畫簸",
    "X71n1412_005:0257c01": "箕。從教眼[目*荅]眵。頌云。",
    "X71n1412_005:0257c02": "水闊魚蹤少。天高鳥跡稀。移舟過別浦。沙岸夕陽微。",
    "X71n1412_005:0257c03": "僧問古德。如何是善知識眼。德云。紙撚無油。",
    "X71n1412_005:0257c04": "頌云。",
    "X71n1412_005:0257c05": "紙撚無油不用愁。百川還是向東流。因看月掛松梢",
    "X71n1412_005:0257c06": "上。不覺青天在屋頭。",
    "X71n1412_005:0257c07": "僧問香林。如何是衲衣下事。林云。臘月火燒",
    "X71n1412_005:0257c08": "山。頌云。",
    "X71n1412_005:0257c09": "臘月火燒山。一身天地間。昨朝愁已遣。今日且歡顏。",
    "X71n1412_005:0257c10": "五祖演和尚云。牛角長三寸。兔角長八尺。四",
    "X71n1412_005:0257c11": "溟東海流。般若波羅蜜。頌云。",
    "X71n1412_005:0257c12": "蛇無頭不行。虎有脚方走。大盡三十日。小盡二十九。",
    "X71n1412_005:0257c13": "洞山和尚示眾云。兄弟。秋初夏末。東去西去。",
    "X71n1412_005:0257c14": "直須向萬里無寸草處去始得。只如萬里無",
    "X71n1412_005:0257c15": "寸草處。作麼生去。後僧舉似劉陽石霜和尚。",
    "X71n1412_005:0257c16": "霜云。出門便是草。頌云。",
    "X71n1412_005:0257c17": "萬里無寸草。出門便是草。瀏陽與洞山。一老一不老。",
    "X71n1412_005:0257c18": "君不見。寒山子。十年歸不得。忘却來時道。",
    "X71n1412_005:0257c19": "雲門大師示眾云。釋迦如來見明星悟道。時",
    "X71n1412_005:0257c20": "有僧出問云。釋迦如來見明星悟道時如何。",
    "X71n1412_005:0257c21": "門便打。先育王舉了。竪起拂子云。者箇是毛",
    "X71n1412_005:0257c22": "頭星。頌云。",
    "X71n1412_005:0257c23": "死店活人開。自買還自賣。斤兩甚分明。鐵鎚打不壞。",
    "X71n1412_005:0257c24": "僧問汾陽。如何是接初機句。陽云。汝是行脚",
    "X71n1412_005:0258a01": "僧。又問如何是辨衲僧句。陽云。西方日出卯。",
    "X71n1412_005:0258a02": "又問如何是正令行句。陽云。千里持來呈舊",
    "X71n1412_005:0258a03": "面。又問如何是定乾坤句。陽云。北俱盧州長",
    "X71n1412_005:0258a04": "粳米。食者無嗔亦無喜。遂云。只將此四轉語。",
    "X71n1412_005:0258a05": "驗天下衲僧。纔見你出來。驗得了也。頌云。",
    "X71n1412_005:0258a06": "舉手攀南極。擡眸望北辰。橫身天地外。誰是我般人。",
    "X71n1412_005:0258a07": "雲門有時云。宗門七縱八橫。殺活臨時。時有",
    "X71n1412_005:0258a08": "僧便問。如何是殺。門云。冬去春來。僧云。冬去",
    "X71n1412_005:0258a09": "春來時如何。門云。橫擔主丈。南北東西打野",
    "X71n1412_005:0258a10": "榸。頌云。",
    "X71n1412_005:0258a11": "冬去春來。陰陽消長。殺活臨時。當機不讓。縱橫妙用",
    "X71n1412_005:0258a12": "兮草偃風行。就下平高兮拋三放兩。南北東西打野",
    "X71n1412_005:0258a13": "榸。橫擔主丈千峯上。",
    "X71n1412_005:0258a14": "仰山示眾云。一二二三子。平目復仰視。兩口",
    "X71n1412_005:0258a15": "無一舌。此是吾宗旨。頌云。",
    "X71n1412_005:0258a16": "兔馬有角。牛羊無角。石臼翻空。須彌倒卓。",
    "X71n1412_005:0258a17": "僧問古德。年窮歲盡時如何。德云。東村王老",
    "X71n1412_005:0258a18": "夜燒錢。頌云。",
    "X71n1412_005:0258a19": "東村王老夜燒錢。迎取新年換舊年。無角鐵牛眠少",
    "X71n1412_005:0258a20": "室。拽來露地更加鞭。",
    "X71n1412_005:0258a21": "黃龍三關語。頌云。",
    "X71n1412_005:0258a22": "我手何似佛手。拈起糞箕苕箒。掃開碧落煙雲。撞倒",
    "X71n1412_005:0258a23": "南辰北斗。",
    "X71n1412_005:0258a24": "我脚何似驢脚。萬仞峰前失却。羚羊掛角無蹤。獵犬",
    "X71n1412_005:0258b01": "尋他不著。",
    "X71n1412_005:0258b02": "人人盡有生緣。休論者邊那邊。達磨不來東土。二祖",
    "X71n1412_005:0258b03": "不往西天。",
    "X71n1412_005:0258b04": "僧問雲門。如何是透法身句。門云。北斗裏藏",
    "X71n1412_005:0258b05": "身。頌云。",
    "X71n1412_005:0258b06": "舉不顧。即差互。北斗裏藏身。手脚已全露。笑倒老韶",
    "X71n1412_005:0258b07": "陽。邯鄲學唐步。",
    "X71n1412_005:0258b08": "偈頌",
    "X71n1412_005:0258b09": "送供萬佛會化主",
    "X71n1412_005:0258b10": "與麼與麼。得之於心。伊蘭作旃檀之樹。不與麼不與",
    "X71n1412_005:0258b11": "麼。失之於旨。甘露乃蒺[卄/梨]之園。當頭坐斷祖師意。信",
    "X71n1412_005:0258b12": "脚踏著如來禪。普化建法幢於紅塵堆裏。玄沙立宗",
    "X71n1412_005:0258b13": "旨於釣魚之船。所謂道人行處。如火燒氷。如箭離弦。",
    "X71n1412_005:0258b14": "不拘東土。豈隔西天。撞著吾家種草。問渠覓一文錢。",
    "X71n1412_005:0258b15": "送堯禪人之永嘉",
    "X71n1412_005:0258b16": "不見一法。是大過患。逼塞虗空。滿耳滿眼。無端瞥轉",
    "X71n1412_005:0258b17": "一機。直得星移斗換。擘開臨濟三玄。風動蘆花兩岸。",
    "X71n1412_005:0258b18": "突出金剛眼睛。海底鯨魚生卵。老僧與麼提持。一火",
    "X71n1412_005:0258b19": "鑄成金彈。拋來擲去自由。且不受人呼喚。將歸鴈宕",
    "X71n1412_005:0258b20": "峰前。打鼓普請試看。",
    "X71n1412_005:0258b21": "送淨慈侍者再參",
    "X71n1412_005:0258b22": "百丈參馬師。伎倆俱已盡。一喝三日聾。當機須猛省。",
    "X71n1412_005:0258b23": "若謂大冶金。正是佛祖病。所以無盡公。掩卷未肯信。",
    "X71n1412_005:0258b24": "妙喜天人師。今古眼目正。雲菴與死心。提掇事已定。",
    "X71n1412_005:0258c01": "敲唱既雙行。節拍頗相應。一舉便知音。撫膝始加敬。",
    "X71n1412_005:0258c02": "堂堂臨濟宗。壁立千萬仞。三玄建法幢。千聖不敢近。",
    "X71n1412_005:0258c03": "踏著上頭關。坐斷毗盧頂。廓然如虗空。赫爾日月並。",
    "X71n1412_005:0258c04": "二三與四七。寧免弄光影。上人根性聰。囊錐方脫頴。",
    "X71n1412_005:0258c05": "昔年登南屏。不枉事馳騁。如救頭上然。直與寸陰競。",
    "X71n1412_005:0258c06": "喝下既承當。棒頭亦深證。有禮復有樂。有呼即有應。",
    "X71n1412_005:0258c07": "彼此不相辜。總入大圓鏡。此行宜再參。續佛祖惠命。",
    "X71n1412_005:0258c08": "示檗禪人",
    "X71n1412_005:0258c09": "黃檗老婆。大愚饒舌。雖然佛法無多。直是斬釘截鐵。",
    "X71n1412_005:0258c10": "果然直下承當。便是紅爐片雪。表裏純淨一如。上下",
    "X71n1412_005:0258c11": "四維通。徹他年倒捋虎鬚。定是雷轟電掣。跨鐵牛機",
    "X71n1412_005:0258c12": "兮。祖師心印印泥印水印空。作獅子吼兮。旃檀林中",
    "X71n1412_005:0258c13": "翫月話月指月。",
    "X71n1412_005:0258c14": "寄淨慈斷江首座",
    "X71n1412_005:0258c15": "南屏山中第一座。頂[寧*頁]一著超諸方。恰如韶陽見靈",
    "X71n1412_005:0258c16": "樹。任以大法提宗綱。有時借得上方座。更不作禮須",
    "X71n1412_005:0258c17": "彌王。拈來拂子正在手。對揚又擬懸繩床。風之來兮",
    "X71n1412_005:0258c18": "草必偃。箭不發時機自忘。瞎驢滅却正法眼。寶劒凜",
    "X71n1412_005:0258c19": "凜生寒光。驚羣駭眾難廻避。忽然坐却南泉位。王老",
    "X71n1412_005:0258c20": "機鋒沒奈何。不如下地巡堂去。",
    "X71n1412_005:0258c21": "寄淨慈笑隱書記",
    "X71n1412_005:0258c22": "夫子不識字。達磨不會禪。吞底栗棘蓬。透底金剛圈。",
    "X71n1412_005:0258c23": "不吞復不透。一著尤當先。如書暗中字。字義雖不全。",
    "X71n1412_005:0258c24": "縱橫得自在。文彩已燦然。昔日老黃龍。荷負智力堅。",
    "X71n1412_005:0259a01": "泐潭死水中。浸得鼻孔穿。怒枕擲老悅。未即忘正偏。",
    "X71n1412_005:0259a02": "倐來見慈明。一語脫蓋躔。譬如百煉金。遶指顏色鮮。",
    "X71n1412_005:0259a03": "照耀大千界。心月常孤圓。丈夫事探索。舉措思齊賢。",
    "X71n1412_005:0259a04": "況炳智慧炬。行當拍其肩。三關不用立。直造威音前。",
    "X71n1412_005:0259a05": "送雲藏主歸舊隱",
    "X71n1412_005:0259a06": "雲無心而出岫。水盈科而或流。遇高山而必止。至大",
    "X71n1412_005:0259a07": "海而方休。知止乃為貴。不止將焉求。脚頭脚尾。橫三",
    "X71n1412_005:0259a08": "竪四。東去西去。萬里無寸草。秦不管漢不收。突出雲",
    "X71n1412_005:0259a09": "門主丈頭。五千餘卷對一說。語默豈可窮其由。若不",
    "X71n1412_005:0259a10": "然也。臨濟三玄要四料揀。與夫向上直指之奧。又何",
    "X71n1412_005:0259a11": "上遇大風而止。直得窮天地亘萬古。大行此話於赤",
    "X71n1412_005:0259a12": "縣神州。山悠悠水悠悠。百千年滯貨。何處不風流。",
    "X71n1412_005:0259a13": "示禪人",
    "X71n1412_005:0259a14": "言凡即全凡。舉聖即全聖。頂門眼未開。何處分邪正。",
    "X71n1412_005:0259a15": "西天老比丘。或定或不定。",
    "X71n1412_005:0259a16": "送源禪人之江西",
    "X71n1412_005:0259a17": "十方無虗空。大地無寸土。不是李將軍。誰識南山虎。",
    "X71n1412_005:0259a18": "任運分身百草頭。隨機一二三四五。線去絲來驗作",
    "X71n1412_005:0259a19": "家。銅頭鐵額河沙數。神機互換兮石鞏張弓。節拍相",
    "X71n1412_005:0259a20": "酬兮禾山打鼓。驚起嵯峨五老峰。看取機關木人舞。",
    "X71n1412_005:0259a21": "送懋侍書之徑山",
    "X71n1412_005:0259a22": "金色頭陀論劫打坐。爾來扣門覓箇什麼。又言上徑",
    "X71n1412_005:0259a23": "山。開口早話墮。胷襟流出尚等閑。向外馳求誠不可。",
    "X71n1412_005:0259a24": "豈不見。毫釐繫念三塗業因。瞥爾情生萬劫覊鎖。一",
    "X71n1412_005:0259b01": "塵不立。歸家更與從頭注破。達磨未來時。何曾有者",
    "X71n1412_005:0259b02": "箇。佛祖不能窺。古今成滯貨。貼秤麻三斤。賊是小人",
    "X71n1412_005:0259b03": "做。當頭坐斷沒商量。雪曲巴歌有人和。",
    "X71n1412_005:0259b04": "送禪人",
    "X71n1412_005:0259b05": "丹鳳舞青霄。烏龜鑽破壁。抹過兩重關。忍死吞栗棘。",
    "X71n1412_005:0259b06": "虗空包不過。萬象明歷歷。全提與半提。綿綿復密密。",
    "X71n1412_005:0259b07": "鐵壁銀山萬仞高。看取日從東畔出。",
    "X71n1412_005:0259b08": "題一擊軒",
    "X71n1412_005:0259b09": "香嚴一擊傳來久。遺響至今獅子吼。達者雖云上上",
    "X71n1412_005:0259b10": "機。小根終謂虗開口。多聞學道固所難。知覺頓忘從",
    "X71n1412_005:0259b11": "古有。體寂塵鎖性自圓。根境法中何足守。道人當軒",
    "X71n1412_005:0259b12": "種脩竹。不種此君人謂俗。何年除礫打空梢。擘窠大",
    "X71n1412_005:0259b13": "榜追芳躅。滴雨鮫珠點點圓。搖風鳳尾叢叢綠。人生",
    "X71n1412_005:0259b14": "行脚貴眼正。我識道人心自足。話頭不特愛南陽。臨",
    "X71n1412_005:0259b15": "機又欲超多福。客來見榜須見人。見人會見真規復。",
    "X71n1412_005:0259b16": "送旨首座",
    "X71n1412_005:0259b17": "佛祖未生前。太虗何逼塞。憑誰盡力推。三九二十七。",
    "X71n1412_005:0259b18": "日月輪弗齊。海水謾盈尺。楊岐跛脚驢。踢踏無蹤跡。",
    "X71n1412_005:0259b19": "聲前沒商量。句後愈綿密。行行躡寒霜。主丈生兩翼。",
    "X71n1412_005:0259b20": "贈宣藏主",
    "X71n1412_005:0259b21": "衲子英靈。渥洼之種。道本無言。名還可重。學海波澄。",
    "X71n1412_005:0259b22": "靈源水湧。萬象自沈。一塵不動。有主有賓。有奪有縱。",
    "X71n1412_005:0259b23": "放兩拋三。單提獨弄。石上[栽-木+土]花。空中覓縫。前三後三。",
    "X71n1412_005:0259b24": "眼睛鼻孔。倒捋虎鬚。百發百中。滅正法眼。破塵勞夢。",
    "X71n1412_005:0259c01": "大施門開。十八不共。平等無涯。廓徹空洞。從教德山",
    "X71n1412_005:0259c02": "棒頭滴水滴凍。忽然捩轉面皮。接住也與一送。佛祖",
    "X71n1412_005:0259c03": "低頭。人天膽聳。金剛圈栗棘蓬。三脚驢子弄蹄行。踏",
    "X71n1412_005:0259c04": "殺湖南凍膿。",
    "X71n1412_005:0259c05": "送則侍者歸江西",
    "X71n1412_005:0259c06": "侍者參得禪。烝砂不成飯。紙襖上抄來。何時能了辨。",
    "X71n1412_005:0259c07": "磊落自天真。光明常燦爛。舉一不得舉二。截斷江西",
    "X71n1412_005:0259c08": "十八灘。放過一著落在第二。免被廬山葛藤絆。歸去",
    "X71n1412_005:0259c09": "來歸去來。行看平地風雷。",
    "X71n1412_005:0259c10": "示億維那",
    "X71n1412_005:0259c11": "水上葫蘆捺不住。空中石臼推不去。剎竿頭上舞三",
    "X71n1412_005:0259c12": "臺。黑漆崑崙遭指註。稀復稀少復少。四七二三無處",
    "X71n1412_005:0259c13": "討。忽然突出主丈頭。把定教渠道道道。拋出袖裏金",
    "X71n1412_005:0259c14": "槌。撒下衣中至寶。津濟九有四生。使夫敗善根非器",
    "X71n1412_005:0259c15": "眾生。知有吾門單傳直指之妙妙也不好。",
    "X71n1412_005:0259c16": "送堅知客之永嘉",
    "X71n1412_005:0259c17": "保福有願不撒沙。趙州見僧惟喫茶。德山之棒臨濟",
    "X71n1412_005:0259c18": "喝。雲門俱字猶堪誇。塵塵自己光明藏。眼正便可分",
    "X71n1412_005:0259c19": "龍蛇。涼風西來入我牗。江月夜照禪人家。還鄉曲子",
    "X71n1412_005:0259c20": "調自別。問佛莫答三斤麻。",
    "X71n1412_005:0259c21": "哲藏主。請益圓悟問東山佛身無為不墮諸",
    "X71n1412_005:0259c22": "數。示以偈",
    "X71n1412_005:0259c23": "佛身無為。不墮諸數。二三既分。七六俱露。譬如摩尼。",
    "X71n1412_005:0259c24": "映於五色。照用失宗。動靜自得。道人行處。如金與金。",
    "X71n1412_005:0260a01": "輝天鑑地。耀古騰今。碎三玄不勞鉗鍵。穿九曲豈用",
    "X71n1412_005:0260a02": "金針。懸曹溪不拂之鏡。碎龐老無絃之琴。多多和和",
    "X71n1412_005:0260a03": "時眼橫鼻直。磊磊落落處山高水深。",
    "X71n1412_005:0260a04": "送仲侍者再參徑山",
    "X71n1412_005:0260a05": "坐斷毗盧頂。踏著凌霄峰。不稟釋迦文。拈却第一句。",
    "X71n1412_005:0260a06": "道人行處湯銷氷。千里萬里搏鵬程。龍門無波白日",
    "X71n1412_005:0260a07": "黑。鯉魚躍出風雷驚。精金百鍊色須失。耳根何止聾",
    "X71n1412_005:0260a08": "三日。",
    "X71n1412_005:0260a09": "送靜侍者省師",
    "X71n1412_005:0260a10": "道人來雲巖。未久即言別。將歸阿師傍。早晚侍巾鉢。",
    "X71n1412_005:0260a11": "揩背機未諳。袖紙請予說。援筆直為書。更不慙蕪拙。",
    "X71n1412_005:0260a12": "佛道本現成。參尋貴猛烈。先秉智慧刀。盡把愛網裂。",
    "X71n1412_005:0260a13": "次握金剛槌。打破生死穴。休於一法中。便謂攀緣絕。",
    "X71n1412_005:0260a14": "休於一門中。妄自生途轍。一知與一解。爭得疑情決。",
    "X71n1412_005:0260a15": "多知復多解。重增煩惱結。一念頓忘懷。天無第二月。",
    "X71n1412_005:0260a16": "縱橫妙用時。臨岐看施設。倒捉虎尾收。平將驪頷擇。",
    "X71n1412_005:0260a17": "炎炎六月天。處處飄霜雪。洞山麻三斤。雲門乾屎橛。",
    "X71n1412_005:0260a18": "法法本無差。頭頭自超越。更問如何是古靈。不出于",
    "X71n1412_005:0260a19": "今者時節。",
    "X71n1412_005:0260a20": "贈芳藏主",
    "X71n1412_005:0260a21": "一句合頭語。萬劫擊驢橛。舉步踏南辰。超過鬱單越。",
    "X71n1412_005:0260a22": "頂門眼盖乾坤。手面機如電掣。大梅悟心於馬祖言",
    "X71n1412_005:0260a23": "下。即心即佛。細不通風。臨濟契證於黃檗棒頭。佛法",
    "X71n1412_005:0260a24": "無多。大通車轍。東敲西擊兮社舞村歌。暗合明投兮",
    "X71n1412_005:0260b01": "陽春白雪。",
    "X71n1412_005:0260b02": "送懷藏主省親游湘潭福建歸台溫",
    "X71n1412_005:0260b03": "閻浮提人苦為樂。日用現行都不覺。果然一念證圓",
    "X71n1412_005:0260b04": "明。頓解多生煩惱縛。父母非我親。靈機洞照廓。諸佛",
    "X71n1412_005:0260b05": "非我道。頂門眼三角。騰騰任運福建章泉。稱性優游",
    "X71n1412_005:0260b06": "天台南嶽。永嘉不到曹溪。爭得無為絕學。燒尾雲雷",
    "X71n1412_005:0260b07": "震一聲。等閑驚起遼天鶚。",
    "X71n1412_005:0260b08": "送天童瑞首座之仰山",
    "X71n1412_005:0260b09": "有句無句。如藤倚樹。百匝千重。經天緯地。忽然樹倒",
    "X71n1412_005:0260b10": "藤枯。畢竟句歸何處。纔聞大白來。又往仰山去。三千",
    "X71n1412_005:0260b11": "年桃樹花開。九萬里鵬程逸翥。一拽石二搬土。信脚",
    "X71n1412_005:0260b12": "踏著須彌山。離四句絕百非。一口吸盡西江水。咄咄",
    "X71n1412_005:0260b13": "咄力韋希。上士勤而行之。中下聞之不喜。看取珠回",
    "X71n1412_005:0260b14": "玉轉時。正偏兼帶雙雙舉。",
    "X71n1412_005:0260b15": "示禪人",
    "X71n1412_005:0260b16": "咄何物。上上人剛受屈。旱地遭釘。青天霹靂。佛祖不",
    "X71n1412_005:0260b17": "同途。古今何得失。頭頭海月山雲。處處青紅間碧。拈",
    "X71n1412_005:0260b18": "却南山鱉鼻蛇。一二三四五六七。",
    "X71n1412_005:0260b19": "送禪之台鴈",
    "X71n1412_005:0260b20": "主丈雲生。鉢囊花綻。抹過百城。去游台鴈。石鑿鑿兮",
    "X71n1412_005:0260b21": "白水漫漫。花片片兮錦霞爛爛。吞楊岐之栗蓬。笑睦",
    "X71n1412_005:0260b22": "州之擔板。續少室之真燈。開人天之正眼。君不見。應",
    "X71n1412_005:0260b23": "化寒山松門獨掃兮。啟大溈三生宿習之既忘。吾祖",
    "X71n1412_005:0260b24": "曹溪大坐當軒兮。摧永嘉振錫繞床之我慢。",
    "X71n1412_005:0260c01": "自牧歌示謙禪人",
    "X71n1412_005:0260c02": "道人名謙號自牧。牧之以道無不足。當知此道出天",
    "X71n1412_005:0260c03": "然。受用何嘗不純熟。溈山水牯牛。東觸復西觸。如是",
    "X71n1412_005:0260c04": "三十年。年年溪草綠。岸南岸北春風吹。山前山後日",
    "X71n1412_005:0260c05": "遲遲。橫眠倒臥實快活。此意豈許他人知。明朝放出",
    "X71n1412_005:0260c06": "去。依舊牽將歸。索頭拋下背上坐。看取鼻孔遼天時。",
    "X71n1412_005:0260c07": "送超侍者歸鄉",
    "X71n1412_005:0260c08": "侍者參得禪。臨機少方便。千人萬人中。是誰看不見。",
    "X71n1412_005:0260c09": "三更月到窻。日午風吹面。滅却少林宗。何妨通一線。",
    "X71n1412_005:0260c10": "早晚即歸來。光陰急如電。",
    "X71n1412_005:0260c11": "次韻送照禪人再參仰山虗谷和尚",
    "X71n1412_005:0260c12": "江西諸老阿漉漉。八十四人數不足。較得些些是仰",
    "X71n1412_005:0260c13": "山。見說年來舌還禿。子今歸去追再參。到門為我伸",
    "X71n1412_005:0260c14": "和南。百衲袈裟剪裁罷。屋頭賸種青松杉。",
    "X71n1412_005:0260c15": "示東禪道禪人",
    "X71n1412_005:0260c16": "少室真機日午變。黑月即隱白月現。鎮海明珠總不",
    "X71n1412_005:0260c17": "如。頂上金烏急如箭。道禪得之猶等閑。信手拽脫須",
    "X71n1412_005:0260c18": "彌山。黃河奔騰大華裂。獅子踞地雲濤翻。東禪老人",
    "X71n1412_005:0260c19": "眠三角。識得渠儂誠不錯。壁觀空逾九度春。一花五",
    "X71n1412_005:0260c20": "葉開還落。",
    "X71n1412_005:0260c21": "送宜首座西川省母",
    "X71n1412_005:0260c22": "狗子無佛性。有問即便應。一句恰相當。拈却佛祖病。",
    "X71n1412_005:0260c23": "此是禪流頂門眼。照地照天光燦爛。迢迢萬里出南",
    "X71n1412_005:0260c24": "來。不動脚頭俱了辨。洞山得之。列而為五位君臣。臨",
    "X71n1412_005:0261a01": "濟用之。分而為四種料揀。楊岐金剛圈栗棘蓬。白雲",
    "X71n1412_005:0261a02": "多處添少處減。及至老東山。咬破鐵酸饀。貼秤麻三",
    "X71n1412_005:0261a03": "斤。賤賣擔板漢。變通逸格。千差萬別。固有多途。妙圓",
    "X71n1412_005:0261a04": "超悟。直下現成。毫髮無間。只將此箇獻尊堂。利益人",
    "X71n1412_005:0261a05": "天有何限。",
    "X71n1412_005:0261a06": "送嘉藏主歸永嘉",
    "X71n1412_005:0261a07": "曹溪心印誰傳得。一宿曾聞造其極。扣其所以識其",
    "X71n1412_005:0261a08": "端。三繞禪床振金錫。死生大事沒奈何。開口即喪閑",
    "X71n1412_005:0261a09": "口失。三千威儀八萬行。六十小劫風雨疾。休休休。筭",
    "X71n1412_005:0261a10": "沙入海徒悠悠。歸去松風閣上看江月。休居老人口",
    "X71n1412_005:0261a11": "無舌。",
    "X71n1412_005:0261a12": "送圓通瑞藏主",
    "X71n1412_005:0261a13": "五祖和尚云。說禪是惡口。若是真道流。此語宜堅守。",
    "X71n1412_005:0261a14": "祖師不西來。諸佛豈知有。盡力為提持。寧免空兩手。",
    "X71n1412_005:0261a15": "臨機應用時。著著離窠臼。謂是圓通門。何曾立戶牗。",
    "X71n1412_005:0261a16": "謂非圓通門。此語亦不受。生過彌勒前。死落瞿曇後。",
    "X71n1412_005:0261a17": "今日又明朝。明明三八九。",
    "X71n1412_005:0261a18": "送雲居祐藏主",
    "X71n1412_005:0261a19": "集雲峰下四藤條。天下大禪佛。雲居山中安樂公。何",
    "X71n1412_005:0261a20": "人敢輕忽。兩處牢關一擊開。梢空背日遼天鶻。虗空",
    "X71n1412_005:0261a21": "解失笑。萬象爭突兀。石人腰帶寬。露出脊梁骨。豈不",
    "X71n1412_005:0261a22": "見老雪峰。對人落落提綱宗。南山鱉鼻噴毒氣。嚇得",
    "X71n1412_005:0261a23": "韶陽無處避。如今藏在獨龍橋。來者教渠著眼覷。",
    "X71n1412_005:0261a24": "演福仕座主號行可求偈",
    "X71n1412_005:0261b01": "可行則行止則止。此是如來中道義。即空即假即三",
    "X71n1412_005:0261b02": "千。我觀初不從緣起。昔日靈山三百會。果亦不修因",
    "X71n1412_005:0261b03": "不昧。未離兜率降王宮。天上人間實為最。舌底青蓮",
    "X71n1412_005:0261b04": "香馥馥。眉上白毫光奪目。妙中之妙玄中玄。愛河慾",
    "X71n1412_005:0261b05": "火同烹煎。白牛露地載不起。拋向雪山香草裏。歸去",
    "X71n1412_005:0261b06": "南天竺國前。眼覷不透耳可傳。不然。更聽休居仔細",
    "X71n1412_005:0261b07": "說。截斷聖凡途路轍。",
    "X71n1412_005:0261b08": "送坡禪人之南山",
    "X71n1412_005:0261b09": "下坡不走。快便難逢。高提佛祖。開發盲聾。自己神通",
    "X71n1412_005:0261b10": "三昧。頭頭應用無窮。分太華連天之秀。搏扶搖九萬",
    "X71n1412_005:0261b11": "之風。竭苦海奔騰之浪。屏稠林異類之蹤。踏倒跛驢",
    "X71n1412_005:0261b12": "何處去。南山燒炭北山紅。",
    "X71n1412_005:0261b13": "送湛禪人",
    "X71n1412_005:0261b14": "湛然常寂。兀爾忘緣。虗空有柄&#;。無手能行拳。臨濟",
    "X71n1412_005:0261b15": "正法眼。楊岐金剛圈。瞎驢邊滅却。不直半文錢。蘇州",
    "X71n1412_005:0261b16": "有常州有。江東西湖南北。頂後神光萬里。眼前秋水",
    "X71n1412_005:0261b17": "連天。分開五位。突出三玄。有問如何是佛。雖然不答。",
    "X71n1412_005:0261b18": "也須潄口三年。",
    "X71n1412_005:0261b19": "送安侍者再參徑山",
    "X71n1412_005:0261b20": "我心未安。乞師安心。如山之固。似海之深。無一毫而",
    "X71n1412_005:0261b21": "可擬。致萬法以平沈。頂門上堂堂顯露。脚跟下密密",
    "X71n1412_005:0261b22": "推尋。盖天盖地。亘古亘今。大丈夫大丈夫。直是當陽",
    "X71n1412_005:0261b23": "坐斷。休教歷涉程途。仰山手裏藤條通身是眼。雙徑",
    "X71n1412_005:0261b24": "龍淵一滴透頂醍醐。既是親承記莂。何妨再捋虎鬚。",
    "X71n1412_005:0261c01": "相逢有問如何也。兩載相從在澹湖。",
    "X71n1412_005:0261c02": "飯不足歌四首",
    "X71n1412_005:0261c03": "澹湖山中飯不足。衲子往往如雲奔。鉢盂無口但掛",
    "X71n1412_005:0261c04": "壁。栗棘擲出渾侖吞。萬法紜紜自生滅。誰道飢腸曾",
    "X71n1412_005:0261c05": "百結。跣足肩檐老更癡。爐邊鑄錯從人說。",
    "X71n1412_005:0261c06": "澹湖山中飯不足。眼盻東西手摩腹。遶屋松聲入座",
    "X71n1412_005:0261c07": "寒。一奩春水當門綠。撈波無魚摝鰕蜆。釣竿不用重",
    "X71n1412_005:0261c08": "添線。見說巖頭打渡時。江邊日日風吹面。",
    "X71n1412_005:0261c09": "澹湖山中飯不足。早禾晚禾俱不熟。床頭短拂去年",
    "X71n1412_005:0261c10": "椶。壁角一尋霜後竹。家貧著脚自古難。瞻風撥草須",
    "X71n1412_005:0261c11": "加飡。黃梅七百肚正飽。夜半衣盂付盧老。",
    "X71n1412_005:0261c12": "澹湖山中飯不足。衲子遠來唯一粥。免教坐折舊禪",
    "X71n1412_005:0261c13": "床。勞他侍者將薪續。浙右門庭盡知識。一舸須流消",
    "X71n1412_005:0261c14": "七日。有問休居事若何。道箇渾侖黑如漆。",
    "X71n1412_005:0261c15": "示小師道綱",
    "X71n1412_005:0261c16": "我有一句語。不敢望汝會。突出口皮邊。虗空百雜碎。",
    "X71n1412_005:0261c17": "趙州古佛牙齒踈。解道狗子佛性無。東山老漢心膽",
    "X71n1412_005:0261c18": "鹿。釋迦彌勒渠之奴。神機出沒有如此。快若駿馬奔",
    "X71n1412_005:0261c19": "長途。又如千丈崖頭攧下一塊石。驚起草裏戴角之",
    "X71n1412_005:0261c20": "菸菟。若不然也。又何必紹玄風於鷲峰孤頂。發智照",
    "X71n1412_005:0261c21": "於旃檀林中。顯自己衣單下之工夫。坐重圍標赤幟。",
    "X71n1412_005:0261c22": "排偃月佩靈符。山形主丈。東壁葫蘆。拈來便用。叱咤",
    "X71n1412_005:0261c23": "暗鳴。黃河澄清四大海。白日照耀須彌盧。晏安六國。",
    "X71n1412_005:0261c24": "端坐團蒲。呼童取茗。煑瀑拾枯。踏倒門前古松樹。聽",
    "X71n1412_005:0262a01": "教千載鶴來扶。",
    "X71n1412_005:0262a02": "送性首座",
    "X71n1412_005:0262a03": "鍾樓上念讚。床脚下種菜。僧堂裏坐禪。後園驢喫草。",
    "X71n1412_005:0262a04": "此語誠合頭。且免別尋討。皇皇祖道無復論。世上竊",
    "X71n1412_005:0262a05": "服徒紛紛。趙州八十眼目正。豈意行脚登人門。本空",
    "X71n1412_005:0262a06": "胷中有天地。日用現行根本智。百步曾投輥芥針。纖",
    "X71n1412_005:0262a07": "塵不動遼天鼻。不墮靈樹機。不坐南泉位。不探諸方",
    "X71n1412_005:0262a08": "淺與深。一條主丈隨緣住。海上橫行正此時。高秋獨",
    "X71n1412_005:0262a09": "鶚搏空飛。",
    "X71n1412_005:0262a10": "送梵藏主之南華禮祖",
    "X71n1412_005:0262a11": "新州城中賣柴漢。八十一生擔片板。黃梅衣鉢是渠",
    "X71n1412_005:0262a12": "傳。緯地經天有何限。又云從前不識字。黑底是墨白",
    "X71n1412_005:0262a13": "底紙。三千威儀八萬行。鐵作脊梁金作齒。後學但嘈",
    "X71n1412_005:0262a14": "嘈。有如風過耳。南嶽與青原。所得良有以。至今曹溪",
    "X71n1412_005:0262a15": "流。竭底無滴水。子今獨往休問人。問人便見波濤起。",
    "X71n1412_005:0262a16": "更言突出一馬駒。踏殺天下人。何曾有自己。",
    "X71n1412_005:0262a17": "悟首座扁所居之室曰真照。求偈并序",
    "X71n1412_005:0262a18": "真照現前。幻境俱寂。幻境既寂。真照亦空。真幻既無。",
    "X71n1412_005:0262a19": "佛祖之道可得而近矣。是故妙在體前。寂而常照。不",
    "X71n1412_005:0262a20": "動本際。徧塵勞中。此所以虗巖之新構。南楚之立名。",
    "X71n1412_005:0262a21": "不徒作也。休居叟美其所稱。為說偈云。",
    "X71n1412_005:0262a22": "太虗空中。具含眾象。性智妙圓。無分別相。觀察十方。",
    "X71n1412_005:0262a23": "如珠在掌。能緣所緣。超越格量。真照無邊。人間天上。",
    "X71n1412_005:0262a24": "送學侍者歸受業",
    "X71n1412_005:0262b01": "什麼魔魅教出家。什麼魔魅教學道。男兒出處須自",
    "X71n1412_005:0262b02": "強。慎勿將身入荒草。侍者參得禪。一拳即便了。三千",
    "X71n1412_005:0262b03": "剎海空。百億須彌小。虗空既消殞。萬象無處討。開摩",
    "X71n1412_005:0262b04": "醯頂上之眸。顯自己衣中之寶。寬廓非外兮。靈山密",
    "X71n1412_005:0262b05": "付觸處光輝。寂寥非內兮。祖父田園勉力可紹。",
    "X71n1412_005:0262b06": "送丹侍者省師",
    "X71n1412_005:0262b07": "行脚一千餘里。何曾賣却布單。留得通身煖氣。歸來",
    "X71n1412_005:0262b08": "重禮師顏。是我好兒打不殺。是他人馬騎即難。梢金",
    "X71n1412_005:0262b09": "雞拂玉兔。轉地軸迴天關。直下痛施三頓。方知虎體",
    "X71n1412_005:0262b10": "元斑。",
    "X71n1412_005:0262b11": "送全侍者省師(四人同行)",
    "X71n1412_005:0262b12": "四人同一船。兄弟添十字。彼彼不相知。佛祖亦如此。",
    "X71n1412_005:0262b13": "況是三年在澹湖。拈匙放筯渾相似。全機應用時。何",
    "X71n1412_005:0262b14": "曾有宗旨。擘太華謾逞其威。透龍門孰燒其尾。歸去",
    "X71n1412_005:0262b15": "師前試展看。千里百匝難廻避。",
    "X71n1412_005:0262b16": "送因侍者歸淛",
    "X71n1412_005:0262b17": "老病既相仍。無心弄筆墨。袖紙立吾前。覓偈贈行色。",
    "X71n1412_005:0262b18": "幸有從前劈箭機。等閑拈出當頭疾。我不如你兮。劒",
    "X71n1412_005:0262b19": "去久矣。刻舟奚為。敢保未徹兮。曳尾靈龜。徒彰影迹。",
    "X71n1412_005:0262b20": "昨夜三更失却牛。天明起來捉得賊。咄。",
    "X71n1412_005:0262b21": "題船子和尚圖",
    "X71n1412_005:0262b22": "萬古清風。一橈活計。水面無魚。釣頭有餌。住則不似。",
    "X71n1412_005:0262b23": "似則不住。點頭三下欠商量。船子踏翻何處去。",
    "X71n1412_005:0262b24": "贈則明陳居士(扁所居室曰水月道場)",
    "X71n1412_005:0262c01": "則明居士求真宗。歲月既久忘其功。一塵飛來翳天",
    "X71n1412_005:0262c02": "黑。撥出萬象分西東。有時宴坐水月裏。解使六用塵",
    "X71n1412_005:0262c03": "勞空。治生產業乃餘事。左顧右盻開盲聾。山頭天明",
    "X71n1412_005:0262c04": "玉兔出。海底夜半金烏紅。無孔笛沒絃琴。調高自有",
    "X71n1412_005:0262c05": "人知音。迦葉聆笋曾起舞。習氣未除繼吾祖。",
    "X71n1412_005:0262c06": "示觀侍者",
    "X71n1412_005:0262c07": "觀身實相。觀佛亦然。窮盡大千沙界。方明入理深淵。",
    "X71n1412_005:0262c08": "風動塵飛海底。雲開月在中天。離名離相。三要三玄。",
    "X71n1412_005:0262c09": "非言非默。顯實顯權。拈出犀牛扇子。清風頭角完全。",
    "X71n1412_005:0262c10": "何處長江無白浪。誰家竈裏沒青煙。",
    "X71n1412_005:0262c11": "贈祿首座",
    "X71n1412_005:0262c12": "金剛圈栗棘蓬。拈來嚇殺東村翁。四明山中祿首座。",
    "X71n1412_005:0262c13": "見處不與尋常同。依天長劒握在手。忽然倒挂雙眉",
    "X71n1412_005:0262c14": "中。斷肱求法笑二祖。不解善用藏其鋒。",
    "X71n1412_005:0262c15": "送宜首座之仰山(號自然)",
    "X71n1412_005:0262c16": "把手上高山。騎牛入閙市。各自討便宜。初不涉泥水。",
    "X71n1412_005:0262c17": "人天眼目親。佛祖玄關秘。珠穿九曲針。玉解聯環鋸。",
    "X71n1412_005:0262c18": "君看四藤條。機用孰可比。天下大禪佛。點頭還自許。",
    "X71n1412_005:0262c19": "梵僧從何來。露出醜舉止。擎拳復翹足。脗合第一義。",
    "X71n1412_005:0262c20": "兩口無一舌。剛道有宗旨。何由及自然。不奪亦不與。",
    "X71n1412_005:0262c21": "正如韶陽師。行脚到靈樹。一句恰相當。千古播人耳。",
    "X71n1412_005:0262c22": "巋然光明幢。指日看扶竪。",
    "X71n1412_005:0262c23": "送箎首座回浙",
    "X71n1412_005:0262c24": "相別相別。此事如何可說。三千里外逢渠。笑倒山雲",
    "X71n1412_005:0263a01": "海月。佛法不論有無。只貴當頭直截。自然流出萬端。",
    "X71n1412_005:0263a02": "毫髮曾無差別。雪峰九上洞山。踏著秤槌似鐵。又云",
    "X71n1412_005:0263a03": "三到投子。未免虗空釘橛。金剛脚下崑崙。烈焰爐中",
    "X71n1412_005:0263a04": "片雪。子今兩到鄱陽。不墮古今途轍。相別相別。此事",
    "X71n1412_005:0263a05": "如何可說。不如買箇扁舟。送汝先回兩浙。",
    "X71n1412_005:0263a06": "送營藏主回浙",
    "X71n1412_005:0263a07": "相別相別。此事如何不說。相逢只貴知音。直下分明",
    "X71n1412_005:0263a08": "便決。祖師門戶宏開。凡聖同途共轍。靈符肘後高懸。",
    "X71n1412_005:0263a09": "寶劒當頭直截。較之臨濟德山。棒喝輸他饒舌。非干",
    "X71n1412_005:0263a10": "句後聲前。豈在眉毛廝結。一塵不立歸家。便是心空",
    "X71n1412_005:0263a11": "時節。相別相別。此事如何不說。明朝大罵出門。管取",
    "X71n1412_005:0263a12": "人天歡悅。",
    "X71n1412_005:0263a13": "贈舟山此堂長老",
    "X71n1412_005:0263a14": "本色住山人。且無刀斧痕。拈出箇一着。摵碎破砂盆。",
    "X71n1412_005:0263a15": "青天無雲霹靂吼。大海有底波濤渾。全那吒勇徤之",
    "X71n1412_005:0263a16": "力。瀉鶖子辯慧之文。言如春溫。機如電奔。休居拾得",
    "X71n1412_005:0263a17": "口喫飯。不解細嚼渾侖吞。半夜捉得賊。早起牢關門。",
    "X71n1412_005:0263a18": "說與山前王大伯。聽教含笑入深村。",
    "X71n1412_005:0263a19": "示教禪人",
    "X71n1412_005:0263a20": "參禪學道教即會。古佛傳來此三昧。拈花豈不是求",
    "X71n1412_005:0263a21": "人。面壁九年終有待。我聞子往南山回。南山白額誠",
    "X71n1412_005:0263a22": "俊哉。磨牙嚙嚙戴兩角。四面颯颯腥風來。虗空落地",
    "X71n1412_005:0263a23": "日月黑。鐵壁銀山何偪[仁-二+仄]。忽然一踏天宇寬。玲瓏八",
    "X71n1412_005:0263a24": "面胡為難。",
    "X71n1412_005:0263b01": "示李居士并序",
    "X71n1412_005:0263b02": "庭佐居士。在家學般若菩薩也。與長江湛長老。訪予",
    "X71n1412_005:0263b03": "鄱陽永福。求法語為進修之逕。然佛祖之道。非假外",
    "X71n1412_005:0263b04": "求。在塵勞中。貴要猛利把得定作得主。至千難殊對",
    "X71n1412_005:0263b05": "萬境交侵。能以空理洞照。則妙淨圓明之性。於一切",
    "X71n1412_005:0263b06": "處自然廓徹融通。威德自在矣。復說偈曰。",
    "X71n1412_005:0263b07": "塵勞之中。遍是空性。一念不生。本來清淨。無法可求。",
    "X71n1412_005:0263b08": "無心可證。語默起居。中虗外順。透脫死生。調伏邪正。",
    "X71n1412_005:0263b09": "是故龐公。超凡入聖。我知庭佐。根性猛利。在火宅中。",
    "X71n1412_005:0263b10": "不沽名譽。豈不婚男。亦行嫁女。世緒萬端。身心廓爾。",
    "X71n1412_005:0263b11": "觀法性空。悟根本智。昔日維摩。非一非二。南閻浮提。",
    "X71n1412_005:0263b12": "西瞿耶尼。祖師心印。如鐵牛機。垂範後世。惟證乃知。",
    "X71n1412_005:0263b13": "作無所作。為無所為。脫窠裂臼。只有須臾。斯言或忘。",
    "X71n1412_005:0263b14": "紳亦可書。",
    "X71n1412_005:0263b15": "示與禪人",
    "X71n1412_005:0263b16": "不慕諸聖。不重己靈。萬機俱罷盡。方顯本來人。巍巍",
    "X71n1412_005:0263b17": "堂堂頂後相。磊磊落落天麒麟。雞不啗無功之食。左",
    "X71n1412_005:0263b18": "眼八兩。鷂不打籬邊之兔。右眼半斤。摘楊花。摘楊花。",
    "X71n1412_005:0263b19": "三千里外休輕舉。有願從來不撒沙。",
    "X71n1412_005:0263b20": "示小師永元維那",
    "X71n1412_005:0263b21": "言發非聲。梵音清雅無人聽。色前不物。五濁界中虗",
    "X71n1412_005:0263b22": "出沒。拈出袖裏金槌。擊碎是非窠窟。興化打克賓。山",
    "X71n1412_005:0263b23": "鬼捉住天麒麟。罰錢趂出院。釋尊不坐空王殿。也不",
    "X71n1412_005:0263b24": "打也不罰。辛苦年深須著襪。一言道出未生前。萬里",
    "X71n1412_005:0263c01": "清風起天末。千峰到嶽兮勢不重廻。百步穿楊兮箭",
    "X71n1412_005:0263c02": "不虗發。笑倒當來佛下生。正是和盲勃窣瞎。咄。",
    "X71n1412_005:0263c03": "悼嶽林栯堂和尚并序",
    "X71n1412_005:0263c04": "嶽林栯堂和尚訃至。臨終遺偈有云。八十三年。什麼",
    "X71n1412_005:0263c05": "巴鼻。栢樹成佛。虗空落地。火葬。牙齒數殊不壞。舍利",
    "X71n1412_005:0263c06": "瑩然。因說偈以悼云。",
    "X71n1412_005:0263c07": "虗空落地日已久。柏樹子超彌勒前。長汀水邊崖石",
    "X71n1412_005:0263c08": "上。大火聚綻黃金蓮。平生不露風骨句。敲磕齒牙無",
    "X71n1412_005:0263c09": "覓處。忽然迸出設利羅。八斛四斗何其多。",
    "X71n1412_005:0263c10": "送溈山材藏主歸四明",
    "X71n1412_005:0263c11": "大藏與小藏。總向者裏出。和底盡掀翻。直往問彌勒。",
    "X71n1412_005:0263c12": "來不涉程途。去亦沒蹤跡。一句定綱宗。超過百千億。",
    "X71n1412_005:0263c13": "溈山水牯牛。打殺狗不喫。",
    "X71n1412_005:0263c14": "禪人擕澤山和尚閑人歌求和",
    "X71n1412_005:0263c15": "閑也好忙也好。看來總不干懷抱。閑去還同水上波。",
    "X71n1412_005:0263c16": "忙時屢獲衣中寶。未全頭角謾隨流。纔入荒田誰揀",
    "X71n1412_005:0263c17": "草。是非二字起無根。善惡一言都識了。閑也好忙也",
    "X71n1412_005:0263c18": "好。閑人說與忙人道。奔奔逐逐早回頭。看盡五湖山",
    "X71n1412_005:0263c19": "海島。鼻孔從來向下垂。摸不著時休別討。",
    "X71n1412_005:0263c20": "贈興藏主",
    "X71n1412_005:0263c21": "興也三年在吾側。日用現行渠自得。酧僧問字不尋",
    "X71n1412_005:0263c22": "常。電卷星馳惟一點。曉來瞬目江之東。夏雲舒卷多",
    "X71n1412_005:0263c23": "奇峰。庭前栢樹子成佛。撲碎虗空高突兀。",
    "X71n1412_005:0263c24": "送禪人之南華禮祖",
    "X71n1412_005:0264a01": "祖師靈跡徧人間。何獨南華與嶽山。草裏撥來金襴",
    "X71n1412_005:0264a02": "爛。石中敲出王珊珊。山形杖瘦龍生角。竇八衫穿虎",
    "X71n1412_005:0264a03": "有斑。他日歸來倚庭樹。笑看千嶂起波瀾。",
    "X71n1412_005:0264a04": "送禪人之永嘉禮師塔",
    "X71n1412_005:0264a05": "赤手擕來鈍鐵鍬。豈知脚下有波濤。擬尋靈骨埋頭",
    "X71n1412_005:0264a06": "入。已是全身被火燒。臥聽松風吹屋角。坐看江月轉",
    "X71n1412_005:0264a07": "山腰。盤山會裏翻筋斗。千古輸他普化高。",
    "X71n1412_005:0264a08": "次虎丘東州和尚韻贈陳居士建接待",
    "X71n1412_005:0264a09": "五鄉橋北水雲家。凡聖憧憧似稻麻。平等既炊無米",
    "X71n1412_005:0264a10": "飯。慇懃須點驗人茶。宗師指示宜經始。長者圓成在",
    "X71n1412_005:0264a11": "咄嗟。彈指便登香積界。大施甘雨沃焦芽。",
    "X71n1412_005:0264a12": "寄斷江西堂",
    "X71n1412_005:0264a13": "何時獨上千峰閣。幾日重游十里湖。南宕近來知識",
    "X71n1412_005:0264a14": "好。西丘終見話行無。乾坤老我三間屋。明舊踈他半",
    "X71n1412_005:0264a15": "幅書。昨夜北風連地起。一堆黃葉擁寒爐。",
    "X71n1412_005:0264a16": "題一色軒",
    "X71n1412_005:0264a17": "萬里晴空浸玉壺。不知何處是平蕪。飛來白鳥明邊",
    "X71n1412_005:0264a18": "沒。望去青天盡處無。眼底乾坤如許大。人間今古未",
    "X71n1412_005:0264a19": "分初。迢迢生佛已前事。一曲漁歌落澱湖。",
    "X71n1412_005:0264a20": "悼東州和尚二首",
    "X71n1412_005:0264a21": "癸丑三月十九日。雲巖全示法王身。面前指出菩提",
    "X71n1412_005:0264a22": "路。頂上飛來熱鐵輪。自對波旬雙足露。不消迦葉兩",
    "X71n1412_005:0264a23": "眉顰。翻然又欲昇忉利。去作摩耶說法人。",
    "X71n1412_005:0264a24": "雲巖活葬大火聚。靠倒勝熱婆羅門。話到法身無住",
    "X71n1412_005:0264b01": "處。方知萬象獨稱尊。戲波老蚌千年孕。出窟菸菟七",
    "X71n1412_005:0264b02": "世孫。撩撥春風更何物。糝花枯木鐵崑崘。",
    "X71n1412_005:0264b03": "送禪人之徑山",
    "X71n1412_005:0264b04": "蘇州有與常州有。更有凌霄在上頭。嚙鏃一機猶是",
    "X71n1412_005:0264b05": "鈍。為人三頓亦輕酬。青天黯黯開圖畫。洞水滔滔瀉",
    "X71n1412_005:0264b06": "逆流。總是眼前成現底。拈來塞斷幾咽喉。",
    "X71n1412_005:0264b07": "送禪人游江西禮祖",
    "X71n1412_005:0264b08": "祖師靈跡在江西。誰道江東道不齊。盡力吸乾嫌口",
    "X71n1412_005:0264b09": "窄。潑天漲去放頭低。山高豈礙鸞鳳集。林密唯便鳥",
    "X71n1412_005:0264b10": "雀棲。漿水草鞋錢納了。却來相聚喫莖虀。",
    "X71n1412_005:0264b11": "楊提舉見訪",
    "X71n1412_005:0264b12": "聽法何年別鷲山。又乘悲願到人間。却將整頓頹綱",
    "X71n1412_005:0264b13": "手。對我提持向上關。喜有大年家世在。合追龐老古",
    "X71n1412_005:0264b14": "風還。自緣知識門庭少。相見何辤指一彈。",
    "X71n1412_005:0264b15": "送禪人歸永嘉省親",
    "X71n1412_005:0264b16": "堂上雙親盡白頭。逝波拍拍向東流。潮生野渡思黃",
    "X71n1412_005:0264b17": "檗。蒲長春風想睦州。此日劬勞終可報。多坐心地更",
    "X71n1412_005:0264b18": "須修。永嘉未唱還鄉曲。曾向曹溪一宿留。",
    "X71n1412_005:0264b19": "送實禪人之徑山",
    "X71n1412_005:0264b20": "真實工夫做得成。三千里外古風清。本無堦級何曾",
    "X71n1412_005:0264b21": "落。縱有機鋒不用呈。馬祖寄來圓相密。欽師點出意",
    "X71n1412_005:0264b22": "非輕。不知被惑如何也。莫是重敲火裏氷。",
    "X71n1412_005:0264b23": "送逢維那之東林",
    "X71n1412_005:0264b24": "三千里外忽相逢。拈起當年栗棘蓬。少亦不添多不",
    "X71n1412_005:0264c01": "減。南山燒炭北山紅。鄱江載月千尋浪。廬阜看雲五",
    "X71n1412_005:0264c02": "老峰。見說遠公曾結社。一池香散白蓮風。",
    "X71n1412_005:0264c03": "送道侍者再參徑山",
    "X71n1412_005:0264c04": "湖外霜寒雨乍收。與誰同買浙江舟。萬般總有衣單",
    "X71n1412_005:0264c05": "下。一物全無主丈頭。百丈耳聾因挂拂。鹽官扇破却",
    "X71n1412_005:0264c06": "需牛。二途不涉曾知否。千古龍淵水倒流。",
    "X71n1412_005:0264c07": "寄商隱西堂",
    "X71n1412_005:0264c08": "先師口吃不解語。意氣孰謂吞諸方。虗空落地自成",
    "X71n1412_005:0264c09": "佛。柏樹子燒還有香。",
    "X71n1412_005:0264c10": "高麗送藏經至",
    "X71n1412_005:0264c11": "玉殿珠樓盡豁開。高麗王子送經來。最初一句無人",
    "X71n1412_005:0264c12": "會。何事相傳遍九垓。",
    "X71n1412_005:0264c13": "懷諸路化主",
    "X71n1412_005:0264c14": "化洽毗耶事若何。好將得失付維摩。無心施也無心",
    "X71n1412_005:0264c15": "受。千古風流不可磨。",
    "X71n1412_005:0264c16": "黃梅石老眉間劒。竇八衫穿肘後符。我亦為人無一",
    "X71n1412_005:0264c17": "法。壁間挂箇醋葫蘆。",
    "X71n1412_005:0264c18": "煑砂合供如來飯。香積誰云在上方。拈却毗耶佛祖",
    "X71n1412_005:0264c19": "病。一塵一剎是津梁。",
    "X71n1412_005:0264c20": "化緣纔了合歸休。路滑何須到石頭。世上罕逢穿耳",
    "X71n1412_005:0264c21": "客。對人難舉過牕牛。",
    "X71n1412_005:0264c22": "觀僧坐化",
    "X71n1412_005:0264c23": "旋拾枯柴聚作堆。坐看紅焰四邊來。果然瞎一城人",
    "X71n1412_005:0264c24": "眼。收取莖茅石上[栽-木+土]。",
    "X71n1412_005:0265a01": "承天虎巖和尚臥疾",
    "X71n1412_005:0265a02": "病無起處身還愈。藥有靈時忌自忘。何日獨擕三萬",
    "X71n1412_005:0265a03": "眾。散花來繞阿師床。",
    "X71n1412_005:0265a04": "擬汾陽十偈。并序",
    "X71n1412_005:0265a05": "予寓鳳山客櫩。重閱汾陽和尚偈語。有辨邪正至讚",
    "X71n1412_005:0265a06": "師機前後十首。皆各立標目。觀其措意。實宗師方便。",
    "X71n1412_005:0265a07": "誘掖糅雜三玄。參綴五位。能使學者。剪除菑翳。洞徹",
    "X71n1412_005:0265a08": "本源。超越格量。無間然也。嗟乎運固季矣。人根益微。",
    "X71n1412_005:0265a09": "非惟不能覈其旨歸。使其深信從上佛祖。垂慈弘濟。",
    "X71n1412_005:0265a10": "有大利益者鮮矣。因不顧荒陋。妄擬前脩。亦述十偈。",
    "X71n1412_005:0265a11": "仍總頌一首。以遺二三子。庶有所勉焉。",
    "X71n1412_005:0265a12": "辨邪正",
    "X71n1412_005:0265a13": "提唱宗師切要知。好分邪正驗來機。頂門眼在眉毛",
    "X71n1412_005:0265a14": "上。看到眉毛早已遲。",
    "X71n1412_005:0265a15": "恐瞞頇",
    "X71n1412_005:0265a16": "石中一片玉玲瓏。剖出方知匠者功。不觸當機須道",
    "X71n1412_005:0265a17": "著。教君休昧主人翁。",
    "X71n1412_005:0265a18": "巧辯不真",
    "X71n1412_005:0265a19": "舌底波濤滾萬千。須知不在口皮邊。剎竿倒却明真",
    "X71n1412_005:0265a20": "諦。方信西來別有傳。",
    "X71n1412_005:0265a21": "得用全",
    "X71n1412_005:0265a22": "凡聖賢愚一道分。德山臨濟下兒孫。絲來線去全生",
    "X71n1412_005:0265a23": "殺。滴滴醍醐透頂門。",
    "X71n1412_005:0265a24": "擬將來",
    "X71n1412_005:0265b01": "兩手持來一物無。棺材頭上挂葫蘆。定知不是神仙",
    "X71n1412_005:0265b02": "術。肘後徒誇奪命符。",
    "X71n1412_005:0265b03": "辨作家",
    "X71n1412_005:0265b04": "物物頭頭顯正宗。目前端可驗來風。不妨伸出那吒",
    "X71n1412_005:0265b05": "手。同上須彌撲帝鍾。",
    "X71n1412_005:0265b06": "識機鋒",
    "X71n1412_005:0265b07": "電光石火不容伊。覿面須明向上機。透匣七星光燦",
    "X71n1412_005:0265b08": "爛。得來那許甑人知。",
    "X71n1412_005:0265b09": "句內明真",
    "X71n1412_005:0265b10": "才涉言詮早已差。更從言外覓還乖。眼親手辨分緇",
    "X71n1412_005:0265b11": "素。日用何嘗不偶諧。",
    "X71n1412_005:0265b12": "顯宗用",
    "X71n1412_005:0265b13": "挂拂遭呵示的傳。眼睛纔動墮深淵。不惟吐舌驚黃",
    "X71n1412_005:0265b14": "檗。出窟金毛鼻孔穿。",
    "X71n1412_005:0265b15": "贊師機",
    "X71n1412_005:0265b16": "發揮祖道稱全提。功大難將造化齊。腦後一錐猶閃",
    "X71n1412_005:0265b17": "電。七金山外日輪低。",
    "X71n1412_005:0265b18": "總頌",
    "X71n1412_005:0265b19": "十偈深明佛祖機。一輪紅日耀昏衢。汾陽昔日開天",
    "X71n1412_005:0265b20": "路。浮佛今朝舉要樞。濕性不移元是水。情塵纔鎖竟",
    "X71n1412_005:0265b21": "亡珠。拋綸擲釣緣何事。要覓雙雙樹上魚。",
    "X71n1412_005:0265b22": "悼承天庸叟和尚",
    "X71n1412_005:0265b23": "世尊涅槃無法說。老子坐脫留伽陀。髑髏打破不打",
    "X71n1412_005:0265b24": "破奈此虗空落地何。",
    "X71n1412_005:0265c01": "無明業識成灰燼。定慧圓明百草頭。無量劫來明此",
    "X71n1412_005:0265c02": "義。未應今日是熏修。",
    "X71n1412_005:0265c03": "雙峨峰頭日杲杲。涅槃城外空勞勞。活埋未免沾泥",
    "X71n1412_005:0265c04": "水。不若山翁火葬高。",
    "X71n1412_005:0265c05": "重寫伽陀話死生。一甌春茗對爐烹。看渠來日元無",
    "X71n1412_005:0265c06": "伴。此去依然獨自行。",
    "X71n1412_005:0265c07": "送小師元浩參方",
    "X71n1412_005:0265c08": "侍吾左右聽吾言。一句何曾到汝邊。老大不辭心力",
    "X71n1412_005:0265c09": "倦。嚇兒偏要奮空拳。",
    "X71n1412_005:0265c10": "辭天平檀越",
    "X71n1412_005:0265c11": "來結高平石上緣。嘉聲何獨遠公傳。他年有會重相",
    "X71n1412_005:0265c12": "見。脩竹蒼松在目前。",
    "X71n1412_005:0265c13": "覺鐵觜與趙州和尚同祖堂",
    "X71n1412_005:0265c14": "先師有語也不錯。口硬如鐵瞞清涼。灰寒火冷數百",
    "X71n1412_005:0265c15": "載。尊像忽聞安息香。",
    "X71n1412_005:0265c16": "禮翠峰明覺顯禪師遺像",
    "X71n1412_005:0265c17": "地闊天高仰祖風。水光山色石屏峰。不辭二十年辛",
    "X71n1412_005:0265c18": "苦。扶得韶陽已墜宗。",
    "X71n1412_005:0265c19": "路轉峰回橘滿林。碧天明月下波心。定乾坤句知多",
    "X71n1412_005:0265c20": "少。作境商量古到今。",
    "X71n1412_005:0265c21": "堂前說法井不湧。嶺上白雲相對閑。樹影霞光提祖",
    "X71n1412_005:0265c22": "令。舌端無處着波瀾。",
    "X71n1412_005:0265c23": "樹號應真無兩耳。當年聽法亦神通。着他合出雲門",
    "X71n1412_005:0265c24": "調。脫華鳴枝浩浩風。",
    "X71n1412_005:0266a01": "寄密菴大師遺像與天平斷江和尚",
    "X71n1412_005:0266a02": "一句投機廓頂門。當陽提起破砂盆。七穿八穴重拈",
    "X71n1412_005:0266a03": "掇。千古從教累子孫。",
    "X71n1412_005:0266a04": "寄鳳山別流和尚",
    "X71n1412_005:0266a05": "鳳山今年無顆粒。解使一眾毛孔香。癡兒認作上方",
    "X71n1412_005:0266a06": "飯。兀兀坐守長連床。",
    "X71n1412_005:0266a07": "贈達心陳星學",
    "X71n1412_005:0266a08": "達心須達自家心。造化窮通古到今。昨夜南辰移向",
    "X71n1412_005:0266a09": "北。曉來紅日又西沈。",
    "X71n1412_005:0266a10": "白雲松下",
    "X71n1412_005:0266a11": "借得雲邊屋半間。老來容我看青山。因嫌積翠談禪",
    "X71n1412_005:0266a12": "病。又把柴門緊着關。",
    "X71n1412_005:0266a13": "悼崇福良巖和尚(辭世頌云。萬象森羅。聽吾說頌。寂滅無聲。大眾珍重)",
    "X71n1412_005:0266a14": "萬象森羅聽說頌。字字句句皆朝宗。阿師無口又無",
    "X71n1412_005:0266a15": "舌。六十九年生死中。",
    "X71n1412_005:0266a16": "撒開兩手言珍重。超出三途示死生。不是從前腕頭",
    "X71n1412_005:0266a17": "力。如何日午打三更。",
    "X71n1412_005:0266a18": "臨行無語手揶揄。唵字中藏殺活機。海底金烏夜來",
    "X71n1412_005:0266a19": "出。照天照地幾人知。",
    "X71n1412_005:0266a20": "入滅無聲強主張。虗空無口自傳揚。試看嶽頂雲收",
    "X71n1412_005:0266a21": "夜。落月依然照屋梁。",
    "X71n1412_005:0266a22": "空花無蒂樹無根。三世如來總滅門。六十九年如幻",
    "X71n1412_005:0266a23": "住。百千三昧與誰論。",
    "X71n1412_005:0266a24": "強將生滅示無常。火後莖茅幾許長。再轉法輪今已",
    "X71n1412_005:0266b01": "矣。散花無復到禪床。",
    "X71n1412_005:0266b02": "幻住老人口無舌。今日即死明日活。二邊不立中道",
    "X71n1412_005:0266b03": "空。三界上下佛與法。",
    "X71n1412_005:0266b04": "來時無我去無人。一曲還鄉調自新。風度漁歌來嶽",
    "X71n1412_005:0266b05": "頂。月移松影到湖津。",
    "X71n1412_005:0266b06": "幻住不死我不哭。日面月面常現前。露地白牛能活",
    "X71n1412_005:0266b07": "脫。載行無復痛加鞭。",
    "X71n1412_005:0266b08": "了知萬法皆如幻。去住自生煩惱因。垢衣不脫便辭",
    "X71n1412_005:0266b09": "眾。大火聚中金色身。",
    "X71n1412_005:0266b10": "析仰山晦機和尚送僧歸永福偈四首",
    "X71n1412_005:0266b11": "夢中截斷天機錦。醒後來看壁上梭。吞却乾坤化龍",
    "X71n1412_005:0266b12": "去。眼中留得舊山河。",
    "X71n1412_005:0266b13": "句外掀翻人語春。頂門一着驗如神。此時直下分緇",
    "X71n1412_005:0266b14": "素。八十翁翁解笑人。",
    "X71n1412_005:0266b15": "自與澹湖兩平展。終有一機藏手面。無牙老虎合隄",
    "X71n1412_005:0266b16": "防。藤條倒握看方便。",
    "X71n1412_005:0266b17": "不知誰是不平人。到底還他大仰親。兩口果然無一",
    "X71n1412_005:0266b18": "舌。驗人端的眼中筋。",
    "X71n1412_005:0266b19": "示禪人",
    "X71n1412_005:0266b20": "山前虎趂大虫走。門外雨滴芭蕉聲。眾生顛倒不解",
    "X71n1412_005:0266b21": "聽。巖畔老龍長自鳴。",
    "X71n1412_005:0266b23": "古林和尚語錄卷第五(終)",
    "X71n1412_005:0266c04": "佛性和尚。於大元泰定丙寅間。住保寧府。仲謀猷公",
    "X71n1412_005:0266c05": "首座。以師提唱。四方學者。爭相謄寫。烏焉迭謬為病。",
    "X71n1412_005:0266c06": "諸耆德檀越。共相勠力。姑取吳之天平前後開元并",
    "X71n1412_005:0266c07": "饒之永福。凡四會錄。以先繡梓。便其觀覽。然保寧之",
    "X71n1412_005:0266c08": "語益富。特未遑編次也。茲本既已流通。往往南詢衲",
    "X71n1412_005:0266c09": "子。携來不一。海內勝流。咸羨慕之。而卒不能獲為恨。",
    "X71n1412_005:0266c10": "辛巳夏。森禪人必欲幹募刊版。以結眾緣。等持古先",
    "X71n1412_005:0266c11": "元禪師。聞而慨然喜曰。昔甞居其座下。諸彥欲倩為",
    "X71n1412_005:0266c12": "書。時迫東歸不果。今當以森公之志。以補所欠。由是",
    "X71n1412_005:0266c13": "為之勸緣。與森共成其事。明年秋事未畢。森復南詢。",
    "X71n1412_005:0266c14": "堂中第二座葩公。先既一力施版。至是復幹募。以畢",
    "X71n1412_005:0266c15": "其事焉。",
    "X71n1412_005:0266c16": "康永改元歲在壬午。南禪嗣法比丘　梵僊誌。"
}