{
    "X26n0534_001:0802a03": "般若波羅蜜多心經注",
    "X26n0534_001:0802a05": "大宋國　沙門　道隆蘭溪　述",
    "X26n0534_001:0802a06": "摩訶。",
    "X26n0534_001:0802a07": "摩訶者梵語此曰大諸佛眾生平等之自性也日",
    "X26n0534_001:0802a08": "月不能照虗空無容亘十方無涯際徹三世無際",
    "X26n0534_001:0802a09": "限欲知此可盡已小心小心者妄想識情又有無",
    "X26n0534_001:0802a10": "取捨空不空生佛迷悟等二致也若無小心即大",
    "X26n0534_001:0802a11": "心也在眼曰見在耳曰聞小心眾生漆桶不會可",
    "X26n0534_001:0802a12": "憐生向外求咄眉毛本在眼上。",
    "X26n0534_001:0802a13": "般若。",
    "X26n0534_001:0802a14": "般若者梵語此曰智慧逐諸境界心背真故不知",
    "X26n0534_001:0802a15": "無我我即愚癡全體也離愚癡謂智有其方便謂",
    "X26n0534_001:0802a16": "慧智者慧之體慧者智之用也眾生本來具足矣",
    "X26n0534_001:0802a17": "三世諸佛歷代祖師天下老和尚繇之施妙用現",
    "X26n0534_001:0802a18": "神通下喝行棒真般若非文字蠢動含靈本來真",
    "X26n0534_001:0802a19": "性也即今且道那箇是般若良久曰日面佛月面",
    "X26n0534_001:0802a20": "佛。",
    "X26n0534_001:0802a21": "波羅蜜多。",
    "X26n0534_001:0802a22": "波羅蜜多者梵語此曰彼岸到無生死是彼岸有",
    "X26n0534_001:0802a23": "涅槃是此岸離生死出涅槃即清淨本覺也故曰",
    "X26n0534_001:0802a24": "淨極光通達寂照含虗空却來觀世間猶如夢中",
    "X26n0534_001:0802b01": "事即今見聞覺知起居動靜歷歷分明是夢耶是",
    "X26n0534_001:0802b02": "覺耶是生死耶是涅槃耶是垢穢耶是清淨耶諸",
    "X26n0534_001:0802b03": "人向自己命脉上自辨別看良久曰白鳥入蘆華。",
    "X26n0534_001:0802b04": "心經。",
    "X26n0534_001:0802b05": "心經者大道也無小礙無差路又無小法可得故",
    "X26n0534_001:0802b06": "無心謂道眾生不知隨境分名相增長我見是故",
    "X26n0534_001:0802b07": "不行大道古人曰大道透長安到長安了當知王",
    "X26n0534_001:0802b08": "知了豈有他哉且道即今起居動靜得誰恩力野",
    "X26n0534_001:0802b09": "老不知堯舜力鼕鼕擊鼓祭江神。",
    "X26n0534_001:0802b10": "觀自在菩薩。",
    "X26n0534_001:0802b11": "司空山本淨禪師曰若會應處本無心始得名為",
    "X26n0534_001:0802b12": "觀自在。",
    "X26n0534_001:0802b13": "行深般若波羅蜜多時。",
    "X26n0534_001:0802b14": "行者不行一切是佛行也深者佛乘也不見一法",
    "X26n0534_001:0802b15": "即如來也淺者聲聞緣覺乃至著文字行般若人",
    "X26n0534_001:0802b16": "等也故大般若魔事品云或依文字執有般若波",
    "X26n0534_001:0802b17": "羅蜜多菩薩當知是為魔事又功德品云於此般",
    "X26n0534_001:0802b18": "若波羅蜜多受持讀誦不為毒藥所害刀兵所傷",
    "X26n0534_001:0802b19": "火所焚燒水所漂溺乃至不為四百四病之所夭",
    "X26n0534_001:0802b20": "歿云云外離諸緣內不住根本眾魔難窺六賊無",
    "X26n0534_001:0802b21": "破離四句絕百非無蹤跡可求故曰深般若般若",
    "X26n0534_001:0802b22": "鋒不立一塵即是行也。",
    "X26n0534_001:0802b23": "照見五蘊皆空度一切苦厄。",
    "X26n0534_001:0802b24": "五蘊者色受想行識也起心見境故曰色希望色",
    "X26n0534_001:0802c01": "故曰受記憶不休故曰想心妄不止故曰行行不",
    "X26n0534_001:0802c02": "休輪迴不免故曰識照見者返照也不染境緣退",
    "X26n0534_001:0802c03": "步見性謂返照般若真空也度者盡也應五蘊空",
    "X26n0534_001:0802c04": "苦厄盡紅日三竿伸脚眠。",
    "X26n0534_001:0802c05": "舍利子色不異空。",
    "X26n0534_001:0802c06": "色本自空生迷人向真空外見色了得從心起心",
    "X26n0534_001:0802c07": "無色相歸根得旨隨照失宗任他灰頭土面。",
    "X26n0534_001:0802c08": "空不異色。",
    "X26n0534_001:0802c09": "空依色現色即歸空心起故色也心無所依故空",
    "X26n0534_001:0802c10": "也了悟心空諸法自空真空端的作麼生道山上",
    "X26n0534_001:0802c11": "鯉魚水底蓬塵。",
    "X26n0534_001:0802c12": "色即是空。",
    "X26n0534_001:0802c13": "色即空用空即色體萬波不離水喝一喝云賓主",
    "X26n0534_001:0802c14": "歷然。",
    "X26n0534_001:0802c15": "空即是色。",
    "X26n0534_001:0802c16": "空即色體色即空用咄云事從叮嚀起。",
    "X26n0534_001:0802c17": "受想行識亦復如是舍利子是諸法空相。",
    "X26n0534_001:0802c18": "五蘊者了得心源自空覺心空不滯覺空所空滅",
    "X26n0534_001:0802c19": "佛藏經曰一切法空無我無人無眾生無壽命此",
    "X26n0534_001:0802c20": "之謂也諸法者色受想行識六根等之十八界也。",
    "X26n0534_001:0802c21": "不生不滅不垢不淨不增不減。",
    "X26n0534_001:0802c22": "心空則諸法亦空也有甚麼生滅垢淨增減哉畢",
    "X26n0534_001:0802c23": "竟空不立一塵一法打禪床云還聞麼。",
    "X26n0534_001:0802c24": "是故空中無色無受想行識。",
    "X26n0534_001:0803a01": "空本無相不得求色不會底人元來不疑。",
    "X26n0534_001:0803a02": "無眼耳鼻舌身意。",
    "X26n0534_001:0803a03": "六根者諸善惡業窟宅也六賊堅城也愚人謂毀",
    "X26n0534_001:0803a04": "堅城殺六賊心地穩密無孔鐵鎚現前打禪床云",
    "X26n0534_001:0803a05": "百雜碎。",
    "X26n0534_001:0803a06": "無色聲香味觸法。",
    "X26n0534_001:0803a07": "元依一精明分成六和合一處成休復六用皆不",
    "X26n0534_001:0803a08": "成塵垢應念消成圓明淨妙餘塵尚諸學明極即",
    "X26n0534_001:0803a09": "如來大智還同愚。",
    "X26n0534_001:0803a10": "無眼界乃至無意識界。",
    "X26n0534_001:0803a11": "總無十八界也舉眼界與意識界餘準之可知六",
    "X26n0534_001:0803a12": "根無主塵境自亡通身是眼見不到通身是耳聞",
    "X26n0534_001:0803a13": "不及通身是心監不出通身是舌說不得芭蕉無",
    "X26n0534_001:0803a14": "耳聞雷開葵華無眼向日轉且道是有眼耶是無",
    "X26n0534_001:0803a15": "眼耶石虎吞却木羊兒。",
    "X26n0534_001:0803a16": "無無明。",
    "X26n0534_001:0803a17": "凡夫迷雲被掩不知本地風光但偏逐境迷己故",
    "X26n0534_001:0803a18": "却物為上逐物為下直了心源則光明現故云無",
    "X26n0534_001:0803a19": "無明那箇是諸人本地風光新羅夜半日頭明。",
    "X26n0534_001:0803a20": "亦無無明盡。",
    "X26n0534_001:0803a21": "塵勞本無不加了知盡此什麼靈臺一點不揩磨。",
    "X26n0534_001:0803a22": "乃至無老死。",
    "X26n0534_001:0803a23": "生死之二法一心妙用有無之二法自性真德也",
    "X26n0534_001:0803a24": "施一心用則六根現前迷用則生也迷體則死也",
    "X26n0534_001:0803b01": "存生死無明也了生死無無明也兩箇泥牛鬪入",
    "X26n0534_001:0803b02": "海不知何人引得來。",
    "X26n0534_001:0803b03": "亦無老死盡。",
    "X26n0534_001:0803b04": "生死老病本來無也夢裡明明有六趣覺後空空",
    "X26n0534_001:0803b05": "無大千毫釐有差天地懸隔證實相理一切眾生",
    "X26n0534_001:0803b06": "同一清淨實相也盡是什麼良久曰張公喫酒李",
    "X26n0534_001:0803b07": "公醉。",
    "X26n0534_001:0803b08": "無苦集滅道。",
    "X26n0534_001:0803b09": "無此四聖諦法也苦諦者貪著世間相無間歇也",
    "X26n0534_001:0803b10": "集諦者向經論之中求妙理也滅諦者厭諸善惡",
    "X26n0534_001:0803b11": "求寂滅也道諦者真寂也諸佛眾生具足無欠餘",
    "X26n0534_001:0803b12": "咦恁麼會易不恁麼會難具衲僧眼目試甄別看。",
    "X26n0534_001:0803b13": "無智亦無得。",
    "X26n0534_001:0803b14": "道不在見聞覺知而不離見聞覺知中諸法從本",
    "X26n0534_001:0803b15": "無可得東西不辨南北不別心法并亡未夢見在",
    "X26n0534_001:0803b16": "諸人要會麼鐵蒺莉。",
    "X26n0534_001:0803b17": "以無所得故菩提薩埵。",
    "X26n0534_001:0803b18": "普照寂滅無一法可得菩提也了得諸法不可得",
    "X26n0534_001:0803b19": "名菩提薩埵故古人曰一如體玄兀爾忘緣。",
    "X26n0534_001:0803b20": "依般若波羅蜜多故心無罣礙。",
    "X26n0534_001:0803b21": "色空不二淨穢并亡境依心起有心空寂境自不",
    "X26n0534_001:0803b22": "存心境自空迴然無事有何罣礙要知麼八角磨",
    "X26n0534_001:0803b23": "盤空裡走。",
    "X26n0534_001:0803b24": "無罣礙故無有恐怖。",
    "X26n0534_001:0803c01": "心心無所依亦不可得不礙於生死間鑊湯爐炭",
    "X26n0534_001:0803c02": "吹教滅劍樹刀山喝便摧。",
    "X26n0534_001:0803c03": "遠離一切顛倒夢想。",
    "X26n0534_001:0803c04": "心迷謂顛堅執我凡夫謂倒四大假和合體為我",
    "X26n0534_001:0803c05": "六根境界為心故云夢想智者醒夢靜也迷人信",
    "X26n0534_001:0803c06": "夢忙也直了心源無一心可得是遠離也即今誰",
    "X26n0534_001:0803c07": "是遠離顛倒夢想纔有言語是揀擇是明白不在",
    "X26n0534_001:0803c08": "揀擇明白底是何人暗裡抽橫骨明中坐舌頭若",
    "X26n0534_001:0803c09": "知此人有何顛倒夢想佛法不現前不得成佛道。",
    "X26n0534_001:0803c10": "究竟涅槃。",
    "X26n0534_001:0803c11": "究竟窮極之義也佛祖言不及故云究竟是云理",
    "X26n0534_001:0803c12": "極忘情謂如何得喻齊當頭霜夜月任運落前溪。",
    "X26n0534_001:0803c13": "三世諸佛依般若波羅蜜多故得阿耨多羅三藐三",
    "X26n0534_001:0803c14": "菩提。",
    "X26n0534_001:0803c15": "阿者無也耨多羅者上也三藐者正也三菩提者",
    "X26n0534_001:0803c16": "真道也合云無上正真道深行般若即得菩提是",
    "X26n0534_001:0803c17": "真解脫也佛言知即身有佛性故今得成阿耨菩",
    "X26n0534_001:0803c18": "提云云。",
    "X26n0534_001:0803c19": "故知般若波羅蜜多是大神呪是大明呪是無上呪",
    "X26n0534_001:0803c20": "是無等等呪。",
    "X26n0534_001:0803c21": "呪者是契當句也心與行相應之謂契亦呪云心",
    "X26n0534_001:0803c22": "故云神呪眾生一心無有涯際十方虗空皆在心",
    "X26n0534_001:0803c23": "性中如空中有一片雲故云大神呪淘然明白無",
    "X26n0534_001:0803c24": "變易在眾生不變在佛祖不變故云本分又云心",
    "X26n0534_001:0804a01": "地唯此一事實餘二則非真故云大明呪萬法從",
    "X26n0534_001:0804a02": "一心生無始無終輭如金剛堅似兜羅綿誰分限",
    "X26n0534_001:0804a03": "量故云無上呪直行直用與佛祖無差別故云無",
    "X26n0534_001:0804a04": "等等呪要見此呪麼良久曰鎮州蘿蔔從來大也。",
    "X26n0534_001:0804a05": "能除一切苦真實不虗。",
    "X26n0534_001:0804a06": "諸佛依此呪得菩提故云不虗也君臣道合街頭",
    "X26n0534_001:0804a07": "孤峰自在受用家舍途中自由現成現成端的誰",
    "X26n0534_001:0804a08": "知長憶江南三月裡鷓鴣啼處百華香。",
    "X26n0534_001:0804a09": "故說般若波羅蜜多呪即說呪曰。",
    "X26n0534_001:0804a10": "羯諦羯諦",
    "X26n0534_001:0804a11": "始羯諦無妄想可除次羯諦無真可求真妄俱寂",
    "X26n0534_001:0804a12": "無有二法今夜一輪滿清光何處無。",
    "X26n0534_001:0804a13": "波羅羯諦",
    "X26n0534_001:0804a14": "此心元來清淨無塵垢可染珊瑚枝上撐著月。",
    "X26n0534_001:0804a15": "波羅僧羯諦",
    "X26n0534_001:0804a16": "清淨與塵垢雙對言也若離塵垢清淨因何立看",
    "X26n0534_001:0804a17": "看破鏡不重照。",
    "X26n0534_001:0804a18": "菩提",
    "X26n0534_001:0804a19": "即是道也道者無依也日午打三更。",
    "X26n0534_001:0804a20": "娑婆訶",
    "X26n0534_001:0804a21": "畢竟空亦無依空相亦無三人稱龜作鼈。",
    "X26n0534_001:0804a22": "般若心經。",
    "X26n0534_001:0804a23": "再犯不許。",
    "X26n0534_001:0804a24": "般若波羅蜜多心經注(終)"
}