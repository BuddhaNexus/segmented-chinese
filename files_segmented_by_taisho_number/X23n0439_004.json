{
    "X23n0439_004:0560a20": "大毗盧遮那成佛神變加持經義釋演密鈔卷第四",
    "X23n0439_004:0560a21": "燕京圓福寺崇祿大夫檢校太保行崇",
    "X23n0439_004:0560a22": "祿卿總秘大師賜紫沙門　覺苑　撰",
    "X23n0439_004:0560a23": "【疏】以此中十喻等者初劫第二劫十種譬喻乃成戲",
    "X23n0439_004:0560a24": "論今此中十喻復為對治前劫心沒實際欲令離有",
    "X23n0439_004:0560b01": "為無為界故觀此十喻亦成戲論今時等虗空性俱",
    "X23n0439_004:0560b02": "不可得故云越諸戲論言諸法法爾如是住者一切",
    "X23n0439_004:0560b03": "諸法住在阿字本不生中若佛出世若不出世其性",
    "X23n0439_004:0560b04": "常住離於造作故曰諸法法爾等言一切法趣眼等",
    "X23n0439_004:0560b05": "者一切法者般若中從色等歷法是也趣即歸趣謂",
    "X23n0439_004:0560b06": "一切法皆歸趣於眼處即法界也是趣不過者無有",
    "X23n0439_004:0560b07": "出過是處者也大品云云何菩薩摩訶薩為世間趣",
    "X23n0439_004:0560b08": "故發阿耨菩提心須菩提菩薩摩訶薩得阿耨多羅",
    "X23n0439_004:0560b09": "三藐三菩提時為眾生說色趣空說受想行識趣空",
    "X23n0439_004:0560b10": "乃至說一切種智趣空等何以故是色空相非趣非",
    "X23n0439_004:0560b11": "不趣乃至云一切法趣空是趣不過何以故空中趣",
    "X23n0439_004:0560b12": "非趣不可得故又論問曰般若波羅蜜非趣非不趣",
    "X23n0439_004:0560b13": "須菩提何以故問行般若者趣至何處佛何以答言",
    "X23n0439_004:0560b14": "趣薩婆若答曰外道言諸法從因趣果從先世入今",
    "X23n0439_004:0560b15": "世從今世趣後世破是常顛倒故言無趣不趣此中",
    "X23n0439_004:0560b16": "須菩提以著心問佛以無著心答等。",
    "X23n0439_004:0560b17": "【疏】此心望前三劫等者三字悞書謂此心屬第三劫",
    "X23n0439_004:0560b18": "故言猶如蓮華者謂初劫中初離我倒如蓮華雖離",
    "X23n0439_004:0560b19": "濁泥猶未出水次以五種譬喻從無性門達諸法即",
    "X23n0439_004:0560b20": "空得離一重法倒漸過二乘境界如蓮華雖未開敷",
    "X23n0439_004:0560b21": "稍出清流之上今第三劫極無自性心生時如蓮華",
    "X23n0439_004:0560b22": "盛敷故云望前二劫等言若望後二心等者此心屬",
    "X23n0439_004:0560b23": "八心中第五華種心第六成果心後二心者第七名",
    "X23n0439_004:0560b24": "受用種子第八孾童心也望此二心名果復成種復",
    "X23n0439_004:0560c01": "能與彼後心而為種故又於業煩惱解脫即是如蓮",
    "X23n0439_004:0560c02": "開敷而業煩惱具依即是果復成種也又解此心即",
    "X23n0439_004:0560c03": "是三心中菩提心望前來三劫論時當第三劫如蓮",
    "X23n0439_004:0560c04": "華盛敷望後二心即根與究竟此菩提心却為因故",
    "X23n0439_004:0560c05": "云如是初心佛說成佛因也。",
    "X23n0439_004:0560c06": "【疏】知一切業煩惱等者據事則凡情謂之塵勞聖智",
    "X23n0439_004:0560c07": "達為功德約理則本離塵染然與一切煩惱為依故",
    "X23n0439_004:0560c08": "以變毒虗空二喻而相況爾。",
    "X23n0439_004:0560c09": "【疏】一切世間應受廣大供養者謂阿羅漢是應義應",
    "X23n0439_004:0560c10": "受世間廣大供養故又智度論云何故諸天世間歡",
    "X23n0439_004:0560c11": "喜供養是菩薩謂以此菩薩故減損阿脩羅種增益",
    "X23n0439_004:0560c12": "諸天眾等所以諸天世間歡喜供養也。",
    "X23n0439_004:0560c13": "【疏】此經宗從淨菩提等者即下文虗空無垢菩提心",
    "X23n0439_004:0560c14": "也謂虗空體離一切垢障菩提心亦爾故上第一疏",
    "X23n0439_004:0560c15": "曰猶如虗空畢竟淨故一切色像無能染污心性亦",
    "X23n0439_004:0560c16": "爾一切分別無能染污故以為名言已上十住地者",
    "X23n0439_004:0560c17": "初總釋名住謂依持地謂住生依持住生名為住地",
    "X23n0439_004:0560c18": "仁王經曰入理般若名為住住生德行名為地彼疏",
    "X23n0439_004:0560c19": "釋云入者證也般若者無分別智證實相理俱名般",
    "X23n0439_004:0560c20": "若住者不動名住依持義也住生德行名為地者智",
    "X23n0439_004:0560c21": "冥真理即能生顯為無為德有為功德因此而生無",
    "X23n0439_004:0560c22": "為功德因此而顯互相顯發住生之義故名為地住",
    "X23n0439_004:0560c23": "與地別住地有十名十住地後別解義具如華嚴釋",
    "X23n0439_004:0560c24": "又當瑜伽十三住中之十住也彼云第一種性住即",
    "X23n0439_004:0561a01": "本性住種性未入僧祇謂諸菩薩性自仁賢性自成",
    "X23n0439_004:0561a02": "就菩薩功德由性仁賢逼遣方便令於善轉非由思",
    "X23n0439_004:0561a03": "擇有所制約有所防護住此住中住持一切佛法種",
    "X23n0439_004:0561a04": "子即當此經愚童凡夫順世八心也二勝解行住謂",
    "X23n0439_004:0561a05": "從發深固大菩提心乃至未入初地所有一切諸菩",
    "X23n0439_004:0561a06": "薩行資粮加行二種善根為此住體即當此經從初",
    "X23n0439_004:0561a07": "發道意迄至拔業煩惱根本生十二因緣乃至雙離",
    "X23n0439_004:0561a08": "違順八心我蘊二種業煩惱網皆是此住也三極歡",
    "X23n0439_004:0561a09": "喜住亦名淨勝意樂住謂自了知我今親證大菩提",
    "X23n0439_004:0561a10": "故自勝意樂已得清淨故即是此經初歡喜地四增",
    "X23n0439_004:0561a11": "上戒住由意樂淨性遮二戒得具足故即是第二離",
    "X23n0439_004:0561a12": "垢地五增上心住由內心淨能發無邊妙慧光故即",
    "X23n0439_004:0561a13": "是第三發光地六覺分相應增上慧住三十七菩提",
    "X23n0439_004:0561a14": "分法實智光燄燒煩惱薪能成正法發慧照明故即",
    "X23n0439_004:0561a15": "是第四燄慧地七諸諦相應增上慧住於諸聖諦決",
    "X23n0439_004:0561a16": "定妙智極難可勝故即是第五難勝地八緣起流轉",
    "X23n0439_004:0561a17": "止息相應增上慧住無明緣行名流行支得生名轉",
    "X23n0439_004:0561a18": "言止息者即是還滅觀也於緣起法無著現前故即",
    "X23n0439_004:0561a19": "是第六現前地九無相有功用住即是七地有加行",
    "X23n0439_004:0561a20": "有功用無相住也十無相無功用住於此八地捨先",
    "X23n0439_004:0561a21": "所有加行有功用道其心勝進無加行無功用任運",
    "X23n0439_004:0561a22": "而轉故十一無礙解住九地菩薩得四無礙解能說",
    "X23n0439_004:0561a23": "正法為大法師故十二最上成滿菩薩住即第十地",
    "X23n0439_004:0561a24": "諸菩薩道皆得清淨菩提資粮極善圓滿故十三最",
    "X23n0439_004:0561b01": "極如來住因滿果圓即果位也即是此經如來究竟",
    "X23n0439_004:0561b02": "一切智地也言信解中行者信謂忍可樂欲解謂了",
    "X23n0439_004:0561b03": "悟證達各有淺深淺即地前深即地上此是地上行",
    "X23n0439_004:0561b04": "即進修故下第三疏曰復當思惟幻喻如藥物和合",
    "X23n0439_004:0561b05": "而得昇空住壽亦非利根智慧所能思議但令妙解",
    "X23n0439_004:0561b06": "其術無不成者以此深心淨信離疑惑故漸得法驗",
    "X23n0439_004:0561b07": "現前復由法驗現前故信解轉增不可俎壞又釋論",
    "X23n0439_004:0561b08": "云譬如穿井已見濕泥轉加精進必望得水又如鑽",
    "X23n0439_004:0561b09": "火已得見煙倍復勵力必望得火故曰信解中行也。",
    "X23n0439_004:0561b10": "【疏】生十大願等者如華嚴經云菩薩住此歡喜地能",
    "X23n0439_004:0561b11": "成就如是大誓願如是大勇猛如是大作用所謂生",
    "X23n0439_004:0561b12": "廣大清淨決定解以一切供養之具恭敬供養一切",
    "X23n0439_004:0561b13": "諸佛令無有餘廣大如法界究竟如虗空盡未來際",
    "X23n0439_004:0561b14": "一切劫數無有休息又發大願願受一切佛法輪願",
    "X23n0439_004:0561b15": "攝一切佛菩提願護一切佛教願持一切諸佛法等",
    "X23n0439_004:0561b16": "又發大願願一切世界佛興於世從兜率天宮歿入",
    "X23n0439_004:0561b17": "胎住胎初生出家成道說法示現涅槃皆悉往詣親",
    "X23n0439_004:0561b18": "近供養為眾上首受行正法於一切處一時而轉又",
    "X23n0439_004:0561b19": "發大願願一切菩薩行廣大無量不壞不雜攝諸波",
    "X23n0439_004:0561b20": "羅蜜淨持諸地總相別相同相異相成相壞相所有",
    "X23n0439_004:0561b21": "菩薩行皆如實說教化一切令其受行心得增長又",
    "X23n0439_004:0561b22": "發大願願一切眾生界有色無色有想無想非有想",
    "X23n0439_004:0561b23": "非無想卵生胎生濕生化生三界所繫入於六趣一",
    "X23n0439_004:0561b24": "切生處名色所攝如是等類我皆教化令入佛法令",
    "X23n0439_004:0561c01": "永斷一切世間趣令安住一切智智道又發大願願",
    "X23n0439_004:0561c02": "一切世界廣大無量麤細亂住倒住正住若入若行",
    "X23n0439_004:0561c03": "若去如帝網差別十方無量種種不同智皆明了現",
    "X23n0439_004:0561c04": "前知見又發大願願一切國土入一國土一國土入",
    "X23n0439_004:0561c05": "一切國土無量佛土普皆清淨光明眾具以為莊嚴",
    "X23n0439_004:0561c06": "離一切煩惱成就清淨道無量智慧眾生充滿其中",
    "X23n0439_004:0561c07": "普入廣大諸佛境界隨眾生心而為示現皆令歡喜",
    "X23n0439_004:0561c08": "又發大願願與一切菩薩同一志行無有怨嫉集諸",
    "X23n0439_004:0561c09": "善根一切菩薩平等一緣常共集會不相捨離隨意",
    "X23n0439_004:0561c10": "能現種種佛身任其自心能知一切如來境界威力",
    "X23n0439_004:0561c11": "智慧得不退如意神通遊行一切世界現形一切眾",
    "X23n0439_004:0561c12": "會普入一切生處成就不思議大乘修菩薩行又發",
    "X23n0439_004:0561c13": "大願願乘不退輪行菩薩行身語意業悉不唐捐若",
    "X23n0439_004:0561c14": "暫見者則必定佛法暫聞意聲則得實智慧纔生淨",
    "X23n0439_004:0561c15": "信則永斷煩惱得如大藥王樹身得如如意寶身修",
    "X23n0439_004:0561c16": "行一切菩薩行又發大願願於一切世界成阿耨多",
    "X23n0439_004:0561c17": "羅三藐三菩提不離一毛端處於一切毛端處皆悉",
    "X23n0439_004:0561c18": "示現初生出家詣道場成正覺轉法輪入涅槃得佛",
    "X23n0439_004:0561c19": "境界大智慧力於念念中隨一切眾生心示現成佛",
    "X23n0439_004:0561c20": "令得寂滅以一三菩提知一切法界即涅槃相以一",
    "X23n0439_004:0561c21": "音說法令一切眾生心皆歡喜示入大涅槃而不斷",
    "X23n0439_004:0561c22": "菩薩行示大智慧地安立一切法以法智通神足通",
    "X23n0439_004:0561c23": "幻通自在變化充滿一切法界已上諸願皆亦有廣",
    "X23n0439_004:0561c24": "大如法界究竟如虗空盡未來際一切劫數無有休",
    "X23n0439_004:0562a01": "息等言佛子菩薩住歡喜地發如是大誓願如是大",
    "X23n0439_004:0562a02": "勇猛如是大作用以此十願門為首滿足百萬阿僧",
    "X23n0439_004:0562a03": "祇大願佛子此大願以十盡句而得成就何等為十",
    "X23n0439_004:0562a04": "所謂眾生界盡世界盡虗空界盡法界盡涅槃界盡",
    "X23n0439_004:0562a05": "佛出現界盡如來智界盡心所緣界盡佛智所入境",
    "X23n0439_004:0562a06": "界界盡世間轉法轉智轉界盡若眾生界盡我願乃",
    "X23n0439_004:0562a07": "盡若世界乃至世間轉法轉智轉界盡我願乃盡而",
    "X23n0439_004:0562a08": "眾生界不可盡乃至世間轉法轉智轉界不可盡故",
    "X23n0439_004:0562a09": "我此大願善根無有窮盡。",
    "X23n0439_004:0562a10": "【疏】於十界生根者謂於前十無盡界中所修悲願能",
    "X23n0439_004:0562a11": "引起後地方便名之為根。",
    "X23n0439_004:0562a12": "【疏】八地已上者謂後三地境界皆同以無相為境故",
    "X23n0439_004:0562a13": "言但約方便等者對治惑障有階差故佛性論云無",
    "X23n0439_004:0562a14": "相無功用道者即八地已上無相者即真如境乃至",
    "X23n0439_004:0562a15": "云言究竟者八地已上見境皆同更無別境所未見",
    "X23n0439_004:0562a16": "者故名究竟但方便猶有淺深耳。",
    "X23n0439_004:0562a17": "【疏】所謂信等者信解行地菩薩已能發起十種大願",
    "X23n0439_004:0562a18": "又已得十種心次又成就十種淨治諸地法謂即能",
    "X23n0439_004:0562a19": "信如來本行所入乃至信成就果即信也菩薩乃至",
    "X23n0439_004:0562a20": "見諸眾生不免諸苦即生大悲此乃悲也是諸眾生",
    "X23n0439_004:0562a21": "我應救護令住畢竟佛道之樂慈也菩薩隨順如是",
    "X23n0439_004:0562a22": "大慈悲法於一切物無所貪惜學行大施喜捨也是",
    "X23n0439_004:0562a23": "菩薩以大悲心大施心救一切眾生心無疲懈即無",
    "X23n0439_004:0562a24": "有疲厭也菩薩生無疲倦功德於諸經盡能自開解",
    "X23n0439_004:0562b01": "即知諸經論也由是功德善能籌量應作不應作於",
    "X23n0439_004:0562b02": "上中下眾生隨宜利益功德即善解世法也由是功",
    "X23n0439_004:0562b03": "德則知時知量慚愧莊嚴修治自利利他之道功德",
    "X23n0439_004:0562b04": "即慚愧也如是功德精勤修行心不懈退是精進不",
    "X23n0439_004:0562b05": "退功德即得堪受力即堅固力也得堪受力已勤行",
    "X23n0439_004:0562b06": "供養一切諸佛即是第十供養諸佛也言復次住是",
    "X23n0439_004:0562b07": "等者謂此地菩薩已具十種淨諸地法更於諸佛菩",
    "X23n0439_004:0562b08": "薩善知識所諮受請問成就是地之法故華嚴經云",
    "X23n0439_004:0562b09": "諸佛子是菩薩於初地中行果相貌從諸佛菩薩善",
    "X23n0439_004:0562b10": "知識所諮受請問成地之法無有厭倦乃至十地亦",
    "X23n0439_004:0562b11": "如是諮受無有厭倦所謂善知諸地障者入初地時",
    "X23n0439_004:0562b12": "由觀解故知障有十障十地故知智有十治十障故",
    "X23n0439_004:0562b13": "立十地別善知地成壞者攬行成位能集諸行即成",
    "X23n0439_004:0562b14": "相也解位無體住自行故即壞相也善知地相果者",
    "X23n0439_004:0562b15": "謂方便智帶相觀終故名相果善知地得修者謂得",
    "X23n0439_004:0562b16": "入時即根本智顯是證修非緣修故善知地法清淨",
    "X23n0439_004:0562b17": "者謂勝進位後得智信等淨地之法離障清淨故善",
    "X23n0439_004:0562b18": "知地地轉行者依前起後地背相捨故善知地地處",
    "X23n0439_004:0562b19": "非處者二執名非處二空為住處亦是相應不相應",
    "X23n0439_004:0562b20": "也善知地地殊勝智者以後勝前增長善巧名殊勝",
    "X23n0439_004:0562b21": "智善知地地不退轉者謂具方便不退轉故善知淨",
    "X23n0439_004:0562b22": "治一切菩薩地乃至入如來地者能治障盡得解脫",
    "X23n0439_004:0562b23": "故等。",
    "X23n0439_004:0562b24": "【疏】更約前三心作十心等者謂前菩提大悲方便等",
    "X23n0439_004:0562c01": "三心及種子芽疱等十心於眾多十法門次第說之",
    "X23n0439_004:0562c02": "則展轉無盡也。",
    "X23n0439_004:0562c03": "【疏】若解金剛頂十六大菩薩生等者謂金剛瑜伽頂",
    "X23n0439_004:0562c04": "經中說十六大菩薩出生之事若解了彼中十六之",
    "X23n0439_004:0562c05": "義即知此中淺略深秘二種成佛之旨此有二譯一",
    "X23n0439_004:0562c06": "名金剛頂瑜伽中念誦法四卷金剛智譯一名略述",
    "X23n0439_004:0562c07": "金剛頂瑜伽分別聖位修證法門一卷乃不空所譯",
    "X23n0439_004:0562c08": "此之二譯雖文勢稍異而修證無殊今依修證法門",
    "X23n0439_004:0562c09": "略示方隅彼云爾時金剛界毗盧遮那佛在色界頂",
    "X23n0439_004:0562c10": "阿迦尼吒天宮初受用身成等正覺證自受用四智",
    "X23n0439_004:0562c11": "外令十地滿足菩薩他受用故從四智中流出四佛",
    "X23n0439_004:0562c12": "各住本方毗盧遮那佛內心證得金剛薩埵勇猛菩",
    "X23n0439_004:0562c13": "提心三摩地智自受用故從此三摩地智流出五峯",
    "X23n0439_004:0562c14": "金剛(五智杵也)光明遍照十方世界令一切眾生頓證普",
    "X23n0439_004:0562c15": "賢行還來收一聚為令一切菩薩受用故成金剛薩",
    "X23n0439_004:0562c16": "埵菩薩形住阿閦如來前月輪毗盧遮那內心證得",
    "X23n0439_004:0562c17": "金剛鈎四攝三摩地智自受用故從此地智流出金",
    "X23n0439_004:0562c18": "剛鈎光明遍照十方世界以四攝攝一切眾生安於",
    "X23n0439_004:0562c19": "無上菩提還來收一聚為令一切菩薩受用三摩地",
    "X23n0439_004:0562c20": "智故成金剛王菩薩形住阿閦佛右邊月輪毗盧遮",
    "X23n0439_004:0562c21": "那佛內心證得金剛箭大悲三摩地智從此智中流",
    "X23n0439_004:0562c22": "出金剛箭光明遍照十方世界射害一切眾生於無",
    "X23n0439_004:0562c23": "上菩提厭離心者住阿閦如來左月輪毗盧遮那內",
    "X23n0439_004:0562c24": "心證得金剛善哉歡喜王踊躍三摩地智從此智中",
    "X23n0439_004:0563a01": "流出金剛善哉印時一切眾生憂戚於普賢行生下",
    "X23n0439_004:0563a02": "劣意者令得身心踊躍乃至住於阿閦如來後月輪",
    "X23n0439_004:0563a03": "已上四菩薩屬東方毗盧遮那佛內心證得金剛寶",
    "X23n0439_004:0563a04": "灌頂三摩地智自受用故從此智中流出金剛寶光",
    "X23n0439_004:0563a05": "明灌灑一切眾生頂獲得不退轉軄位乃至住寶生",
    "X23n0439_004:0563a06": "如來前月輪毗盧遮那佛內心證得金剛威光三摩",
    "X23n0439_004:0563a07": "地智從是智中流出金剛日光破一切眾生無明愚",
    "X23n0439_004:0563a08": "暗發大智光乃至住寶生右月輪毗盧遮那內心證",
    "X23n0439_004:0563a09": "得金剛寶幢三摩地智從此流出金剛幢光明滿一",
    "X23n0439_004:0563a10": "切眾生意願乃至住寶生左月輪毗盧遮那內心證",
    "X23n0439_004:0563a11": "得金剛笑印授記三摩地智流出金剛笑印光明照",
    "X23n0439_004:0563a12": "不定性眾生授與平等無上菩提記乃至住寶生後",
    "X23n0439_004:0563a13": "月輪已上四菩薩屬南方毗盧遮那內心證得金剛",
    "X23n0439_004:0563a14": "清淨無染三摩地智流出金剛法光明淨除一切眾",
    "X23n0439_004:0563a15": "生五欲身心清淨猶如蓮華不染塵垢乃至住觀自",
    "X23n0439_004:0563a16": "在王如來前月輪毗盧遮那內心證得金剛利釰般",
    "X23n0439_004:0563a17": "若波羅蜜三摩地智流出金剛釰光明能斷除一切",
    "X23n0439_004:0563a18": "眾生結使離諸苦惱乃至住觀自在右邊月輪毗盧",
    "X23n0439_004:0563a19": "遮那內心證得金剛因轉法輪三摩地智流出金剛",
    "X23n0439_004:0563a20": "輪光明能除一切眾生惡業種子乃至住觀自在左",
    "X23n0439_004:0563a21": "邊月輪毗盧遮那內心證得金剛密語離言說三摩",
    "X23n0439_004:0563a22": "地智流出金剛舌相光明能除一切眾生惡業令得",
    "X23n0439_004:0563a23": "四無礙解樂說辨才乃至住觀自在後邊月輪上四",
    "X23n0439_004:0563a24": "菩薩屬西方毗盧遮那內心證得金剛業虗空庫三",
    "X23n0439_004:0563b01": "摩地智流出金剛業光明令一切眾生於一切如來",
    "X23n0439_004:0563b02": "諸菩薩所成廣大供養乃至住不空成就如來前月",
    "X23n0439_004:0563b03": "輪毗盧遮那內心證得金剛護大慈莊嚴甲冑三摩",
    "X23n0439_004:0563b04": "地智流出金剛甲冑光明能除暴惡眾生恚怒速獲",
    "X23n0439_004:0563b05": "慈心乃至住不空如來右月輪毗盧遮那內心證得",
    "X23n0439_004:0563b06": "金剛藥叉方便恐怖三摩地智流出金剛牙光明降",
    "X23n0439_004:0563b07": "伏剛強難化眾生安置菩提道中乃至住不空如來",
    "X23n0439_004:0563b08": "左月輪毗盧遮那內心證得金剛奉印威靈感應三",
    "X23n0439_004:0563b09": "摩地智流出金剛奉光明令除一切眾生業障獲世",
    "X23n0439_004:0563b10": "出世間悉地圓滿乃至住不空後月輪上四菩薩屬",
    "X23n0439_004:0563b11": "北方如是十六大菩薩前四是菩提心後十二是大",
    "X23n0439_004:0563b12": "悲又十二中前四福德中四智慧後四精進雖具福",
    "X23n0439_004:0563b13": "智二種資粮若不精進不得超速譬如鑽火數息終",
    "X23n0439_004:0563b14": "無果證故瑜伽禮懺云菩提心金剛薩埵菩薩等福",
    "X23n0439_004:0563b15": "德聚金剛寶菩薩等智慧護金剛法菩薩等大精進",
    "X23n0439_004:0563b16": "金剛業菩薩等若修真言行者上此十六位時以十",
    "X23n0439_004:0563b17": "緣生句方便證得暗字大空三昧即是解了金剛頂",
    "X23n0439_004:0563b18": "十六大菩薩生成等正覺又此十六大菩薩生若一",
    "X23n0439_004:0563b19": "一從菩薩說時有其十六行者未度此時未得成佛",
    "X23n0439_004:0563b20": "若能一生度此即是一生成佛都名一生則無十六",
    "X23n0439_004:0563b21": "之異故云十六大菩薩生也又以此十六菩薩皆從",
    "X23n0439_004:0563b22": "普賢薩埵心生故念誦法云爾時金剛界如來以持",
    "X23n0439_004:0563b23": "一切如來身以為同體一切如來普賢摩訶菩提薩",
    "X23n0439_004:0563b24": "埵三摩耶所生名攝一切薩埵名金剛加持三摩地",
    "X23n0439_004:0563c01": "入已此一切如來大乘阿毗三摩耶(此云等現)心名一切",
    "X23n0439_004:0563c02": "如來心從自心而出即說呪曰嚩[日/囉]薩埵等下十五",
    "X23n0439_004:0563c03": "菩薩出生大意同此已上義當深秘之釋若淺略釋",
    "X23n0439_004:0563c04": "者如有偈言。",
    "X23n0439_004:0563c05": "　弟子堅固菩提心　　從師受得灌頂位",
    "X23n0439_004:0563c06": "　妙修定慧恒觀察　　深入業用善巧門(普賢菩薩)",
    "X23n0439_004:0563c07": "　導諸有情勝菩提(金剛薩埵菩薩)　　以四攝法而攝取(金剛王菩薩)",
    "X23n0439_004:0563c08": "　無厭大悲未曾捨(金剛愛菩薩)　　見行少善便稱美(金剛善哉菩薩)",
    "X23n0439_004:0563c09": "　無盡檀施等虗空(金剛寶菩薩)　　以能慧光破愚冥(金剛光菩薩)",
    "X23n0439_004:0563c10": "　有所樂求恒不逆(金剛幢菩薩)　　發言先笑令心喜(金剛笑菩薩)",
    "X23n0439_004:0563c11": "　能於妙法無染中(金剛法菩薩)　　善用般若斷諸使(金剛利菩薩)",
    "X23n0439_004:0563c12": "　無上法輪恒不退(金剛目菩薩)　　四辨演說無所畏(金剛語菩薩)",
    "X23n0439_004:0563c13": "　諸佛眾生事業中(金剛業菩薩)　　恒住堅誓慈悲甲(金剛護菩薩)",
    "X23n0439_004:0563c14": "　摧破魔羅勝軍眾(金剛牙菩薩)　　堅持諸佛所秘門(金剛拳菩薩)",
    "X23n0439_004:0563c15": "又金剛頂瑜伽修習毗盧三摩地法云若有眾生遇",
    "X23n0439_004:0563c16": "此教晝夜四時精進修現世證居歡喜地後十六生",
    "X23n0439_004:0563c17": "成正覺即此是也。",
    "X23n0439_004:0563c18": "【疏】是故餘經等者謂餘經多分廣歎娑羅樹王(娑羅堅固",
    "X23n0439_004:0563c19": "也)莖葉華果即枝末法輪豈知根種若何今此經則",
    "X23n0439_004:0563c20": "不如是唯明彼樹王種子及生育因緣謂種子芽疱",
    "X23n0439_004:0563c21": "等八心長養因緣即根本法輪也。",
    "X23n0439_004:0563c22": "【疏】復越一劫昇住此地者此地即指一切智地也下",
    "X23n0439_004:0563c23": "疏云就前三句中更開佛地為上上方便心至此心",
    "X23n0439_004:0563c24": "時名度於信解地由前三劫信解行地復越一劫昇",
    "X23n0439_004:0564a01": "住佛地此言一劫非更一阿僧祗劫時分但越佛地",
    "X23n0439_004:0564a02": "一障便名一劫為此宗以妄執為一阿僧祇故前疏",
    "X23n0439_004:0564a03": "云若一生度此三妄執則一生成佛何論時分前言",
    "X23n0439_004:0564a04": "三劫不說四者令佛地一障在十地故又解言復越",
    "X23n0439_004:0564a05": "一劫者即是越此第三一劫昇住佛地故曰復越一",
    "X23n0439_004:0564a06": "劫也。",
    "X23n0439_004:0564a07": "【疏】初觀空性時等者謂觀此畢竟空性時覺知一切",
    "X23n0439_004:0564a08": "諸法皆入心之實際言心實際者即是入無相海身",
    "X23n0439_004:0564a09": "心寂滅也。",
    "X23n0439_004:0564a10": "【疏】十方諸佛同時現前而勸喻之者十方諸佛皆悉",
    "X23n0439_004:0564a11": "現前申其七勸依華嚴經明七勸者一者應趣果德",
    "X23n0439_004:0564a12": "勸經云善哉善哉善男子此忍第一順諸佛之法然",
    "X23n0439_004:0564a13": "善男子我等所有十力無畏十八不共諸佛之法汝",
    "X23n0439_004:0564a14": "今未得勿復放捨於此忍門勸進求故二者愍念眾",
    "X23n0439_004:0564a15": "生勸經云又善男子汝雖得寂滅解脫然諸凡夫未",
    "X23n0439_004:0564a16": "能證得乃至汝當悲念如是眾生勸令化故三者令",
    "X23n0439_004:0564a17": "憶本誓勸經云又善男子汝當憶念本所誓願普大",
    "X23n0439_004:0564a18": "饒益一切眾生皆令得入不可思議智慧之門勸滿",
    "X23n0439_004:0564a19": "本願故四者呵同二乘勸經云又善男子此諸法性",
    "X23n0439_004:0564a20": "若佛出世若不出世常住不異諸佛不以得此法故",
    "X23n0439_004:0564a21": "名為如來一切二乘亦能得此無分別法勸雙修故",
    "X23n0439_004:0564a22": "五者指事令成勸經云又善男子汝觀我等身相無",
    "X23n0439_004:0564a23": "量智慧無量國土無量方便光明清淨音聲亦無有",
    "X23n0439_004:0564a24": "量汝今宜應成就此法勸修成故六者勿生止足勸",
    "X23n0439_004:0564b01": "經云又善男子汝今適得此一法明善男子如來法",
    "X23n0439_004:0564b02": "明無量入無量作無量轉乃至百千萬億那由他不",
    "X23n0439_004:0564b03": "可得知汝應修行成就此法勸令遍修故十地論云",
    "X23n0439_004:0564b04": "無量入者法門無差別故無量作者作事差別故無",
    "X23n0439_004:0564b05": "量轉者依上上不斷差別故七者悉應通達勸經云",
    "X23n0439_004:0564b06": "又善男子汝觀十方無量國土無量眾生無量法門",
    "X23n0439_004:0564b07": "種種差別悉應如實通達其事勸遍知故說七勸已",
    "X23n0439_004:0564b08": "彼經結云若諸佛不與此起智門者彼時即入究竟",
    "X23n0439_004:0564b09": "涅槃棄捨一切利益眾生業等言轉生極無自性心",
    "X23n0439_004:0564b10": "者前劫發無緣乘心以六種譬喻作唯識觀了知三",
    "X23n0439_004:0564b11": "性雜染等法皆無自性故唯識云初即相無性次無",
    "X23n0439_004:0564b12": "自然性後由遠離前所執我法性雖作此觀未得稱",
    "X23n0439_004:0564b13": "極今以十緣生句觀自心畢竟空性我之與薀法及",
    "X23n0439_004:0564b14": "無緣皆同一性所謂無性名極無自性此空智生名",
    "X23n0439_004:0564b15": "極無自性心生也言雖解脫一切業煩惱者行者得",
    "X23n0439_004:0564b16": "此心時即名之為明明來暗謝故即是無明滅則行",
    "X23n0439_004:0564b17": "滅乃至生滅則老死滅等名為業煩惱解脫言而業",
    "X23n0439_004:0564b18": "煩惱具存者淨名經云不斷無明而具明脫之智又",
    "X23n0439_004:0564b19": "云眾生未成佛以菩提為煩惱菩薩成佛時以煩惱",
    "X23n0439_004:0564b20": "為菩提故故華嚴疏顯三毒相普有正法彼有五義",
    "X23n0439_004:0564b21": "一當相即空空故是道非謂此三即是佛法諸部般",
    "X23n0439_004:0564b22": "若其文非一二約幻用攝生亦非即是如淨名云行",
    "X23n0439_004:0564b23": "於非道先以欲勾牽後令入佛道等三在惑用心如",
    "X23n0439_004:0564b24": "俗流輩此在觀心為道亦非即道四留惑潤生長菩",
    "X23n0439_004:0564c01": "薩道亦非即是如淨名云不入生死大海則不能得",
    "X23n0439_004:0564c02": "一切智寶等五當相即道不同前四不思議故今第",
    "X23n0439_004:0564c03": "五義正與此同故無行經云婬慾即是道恚癡亦復",
    "X23n0439_004:0564c04": "然如是三法中具一切佛法即斯義矣又如虗空出",
    "X23n0439_004:0564c05": "過眾相而萬像具依故下經云虗空無垢無自性能",
    "X23n0439_004:0564c06": "授種種諸巧智由本自性常空故緣起甚深難可見",
    "X23n0439_004:0564c07": "於長恒時殊勝進隨念施與無上果等若真言行者",
    "X23n0439_004:0564c08": "以阿字門見一切從緣生法皆是毗盧遮那法界身",
    "X23n0439_004:0564c09": "同於虗空爾時十方通同為一佛國是名畢竟淨菩",
    "X23n0439_004:0564c10": "提心以此畢竟淨菩提心隨無盡法界無餘眾生界",
    "X23n0439_004:0564c11": "感應因緣一時普現色身行菩薩道於念念中供養",
    "X23n0439_004:0564c12": "無量善知識悟入無量諸度門如是於無量阿僧祇",
    "X23n0439_004:0564c13": "劫中恒殊勝進嚴淨一切佛剎成就一切眾生所作",
    "X23n0439_004:0564c14": "佛事未曾休息是名普賢行願也又有人疑云云何",
    "X23n0439_004:0564c15": "實相心中能作如是不思議有為事耶故下經云譬",
    "X23n0439_004:0564c16": "如一切起宮室雖依虗空無著行此清淨法亦如是",
    "X23n0439_004:0564c17": "三有無餘清淨生等謂如世間一切諸趣及彼依報",
    "X23n0439_004:0564c18": "住處皆悉依空而住因空得成而虗空適無所依亦",
    "X23n0439_004:0564c19": "無念著起作之行今此清淨法身亦復如是雖常寂",
    "X23n0439_004:0564c20": "然不示諸法之相而遍無餘世界無所不為以從慈",
    "X23n0439_004:0564c21": "善根力因緣生不由惑業因緣故云清淨生。",
    "X23n0439_004:0564c22": "【疏】佛還約前三劫作差降對明者謂佛說此六無畏",
    "X23n0439_004:0564c23": "意明從淺至深從凡向聖堦降位次悟證不同也第",
    "X23n0439_004:0564c24": "一善無畏即當愚童凡天修十善道常生人天得免",
    "X23n0439_004:0565a01": "三塗劇苦逼惱名最初穌息處即當十信已前第二",
    "X23n0439_004:0565a02": "身無畏謂觀身三十六物之所集成作五種不淨觀",
    "X23n0439_004:0565a03": "次觀受心法得離四種顛倒於身扼縛得穌息處即",
    "X23n0439_004:0565a04": "當十信位也第三無我無畏謂觀五薀十二處十八",
    "X23n0439_004:0565a05": "界悉從緣生都無自性何處有我是於我之扼縛得",
    "X23n0439_004:0565a06": "穌息處即當十信十行位也第四法無畏謂行者心",
    "X23n0439_004:0565a07": "住法中約幻燄等五喻達諸法即空證寂然界即離",
    "X23n0439_004:0565a08": "薀之扼縛得穌息處即當十迴向四加行位也第五",
    "X23n0439_004:0565a09": "法無我無畏謂行者發無緣乘心觀法無我性心得",
    "X23n0439_004:0565a10": "自在於法無我得穌息處即當初地至八地已前位",
    "X23n0439_004:0565a11": "也第六一切法自性平等無畏謂觀實際空性時於",
    "X23n0439_004:0565a12": "有為無為界二種扼縛得穌息處即當八地已去位",
    "X23n0439_004:0565a13": "也故曰佛還約前三劫作差別對明或開住行即以",
    "X23n0439_004:0565a14": "信位初當善無畏也。",
    "X23n0439_004:0565a15": "【疏】見此身三十六物等者謂修四念住觀時先作身",
    "X23n0439_004:0565a16": "念住觀見三十六物之所集成脫體不淨終不於身",
    "X23n0439_004:0565a17": "而起貪愛三十六者涅槃經聖行品云善男子菩薩",
    "X23n0439_004:0565a18": "摩訶薩聖行者觀察是身從頭至足其中唯有髮毛",
    "X23n0439_004:0565a19": "爪齒不淨垢穢皮肉筋骨脾腎心肺肝膽腹胃生熟",
    "X23n0439_004:0565a20": "二臟大小便利涕唾目淚肪膏腦膜骨髓膿血腦胲",
    "X23n0439_004:0565a21": "諸脉是故頌云髮毛爪齒及塵垢皮肉筋骨兼脾腎",
    "X23n0439_004:0565a22": "心肺肝膽并腹胃生熟二臟大小便洟淚肪膏腦膜",
    "X23n0439_004:0565a23": "骨髓膿血腦胲諸脉是名三十六物行者應當速求",
    "X23n0439_004:0565a24": "厭離菩薩如是專念觀時誰有是我我為屬誰住在",
    "X23n0439_004:0565b01": "何處誰屬於我復作是念骨是我耶離骨是乎菩薩",
    "X23n0439_004:0565b02": "爾時除去皮肉唯觀白骨復作是念骨色相異所謂",
    "X23n0439_004:0565b03": "青黃白鴿色如是骨相亦復非我何以故我者亦非",
    "X23n0439_004:0565b04": "青黃白色及以鴿色菩薩繫心作是觀時即得斷除",
    "X23n0439_004:0565b05": "一切色慾等言五種不淨者一種子不淨謂攬父母",
    "X23n0439_004:0565b06": "精血業因識種以成身分故二住處不淨於父母胎",
    "X23n0439_004:0565b07": "中生臟之下熟臟之上故三自體不淨三十六物以",
    "X23n0439_004:0565b08": "成身故四自相不淨亦名外相不淨九孔常流眼出",
    "X23n0439_004:0565b09": "眵淚耳出結聹鼻中流洟口出涎唾大小便道常出",
    "X23n0439_004:0565b10": "不淨五究竟不淨氣絕已後[月*夆]脹爛臰如是不淨甚",
    "X23n0439_004:0565b11": "成可惡此上是身念處觀次受心法即是受心法念",
    "X23n0439_004:0565b12": "處觀也應視受是苦觀心無常觀法無我如是觀時",
    "X23n0439_004:0565b13": "離我性四倒謂觀身不淨得離淨倒乃至觀法無我",
    "X23n0439_004:0565b14": "得離我倒故下結云於身之扼縛得穌息處也又准",
    "X23n0439_004:0565b15": "起信疏曰一無常觀修習觀者當觀一切世間有為",
    "X23n0439_004:0565b16": "之法無得少停須臾變壞二苦觀觀一切有漏逼迫",
    "X23n0439_004:0565b17": "心行念念生滅以是故苦三無我觀應觀過去所念",
    "X23n0439_004:0565b18": "諸法恍惚如夢(無體難追)應觀現在所念諸法猶如電光",
    "X23n0439_004:0565b19": "(剎那不住)應觀未來所念諸法猶如於雲欻爾而起(本無積聚",
    "X23n0439_004:0565b20": "但緣集故有不從十方來)四不淨觀應觀世間一切有身悉皆不",
    "X23n0439_004:0565b21": "淨種種穢污無一可樂如是觀時即得遠離不於我",
    "X23n0439_004:0565b22": "等四種法性而成顛倒等。",
    "X23n0439_004:0565b23": "【疏】若於取薀所集等者薀者積聚而為體故取謂執",
    "X23n0439_004:0565b24": "取凡夫執取以為我故身者依止我所依故言捨自",
    "X23n0439_004:0565c01": "色像觀者自色薀也像即我也雙離稱捨謂自五薀",
    "X23n0439_004:0565c02": "尚自從因緣生都無自性何況我也證此寂然名穌",
    "X23n0439_004:0565c03": "息處。",
    "X23n0439_004:0565c04": "【疏】一切分段中等者一分一段名為分段所謂從緣",
    "X23n0439_004:0565c05": "生法待因緣成必有分段差別之相上疏云即是摩",
    "X23n0439_004:0565c06": "訶般若中歷法廣明者是也如於陰界入分析求心",
    "X23n0439_004:0565c07": "不可得當知六度萬行乃至一切總持三昧門中種",
    "X23n0439_004:0565c08": "種求心亦不可得等由此觀故所有一切我愛慢等",
    "X23n0439_004:0565c09": "皆永不生故云一切分段中等也。",
    "X23n0439_004:0565c10": "【疏】以如來五眼等者虗空無垢菩提心畢竟無相離",
    "X23n0439_004:0565c11": "諸根境越諸戲論以如來五眼尚不觀其相皃故原",
    "X23n0439_004:0565c12": "曉云非象表也五目不能覩其容況餘生滅中人今",
    "X23n0439_004:0565c13": "所以明三劫六無畏者若不作如此對辨恐常情各",
    "X23n0439_004:0565c14": "翫先習不能覺其微妙但擬度外事之形迹以顯修",
    "X23n0439_004:0565c15": "證之淺深也。",
    "X23n0439_004:0565c16": "【經】深修觀察者對前二劫故名為深謂第一劫中行",
    "X23n0439_004:0565c17": "者心沒薀中欲對治執有實法故觀此十緣生句如",
    "X23n0439_004:0565c18": "前所說即空之幻是名為淺第二劫中對治境界攀",
    "X23n0439_004:0565c19": "緣觀此十緣生句如前所說薀阿賴耶即心之幻亦",
    "X23n0439_004:0565c20": "名為淺今第三劫中欲離有為無為界說不思議幻",
    "X23n0439_004:0565c21": "故名深觀也又深修者下疏云謂得淨心已去乃至",
    "X23n0439_004:0565c22": "由所證轉深故名深也。",
    "X23n0439_004:0565c23": "【疏】即幻論遍一切等者如來金剛三業之幻即是遍",
    "X23n0439_004:0565c24": "一切法界圓壇謂彼法界大漫荼羅中一一本尊皆",
    "X23n0439_004:0566a01": "是法界幖幟一遍一切名遍一切處遍一切處論幻",
    "X23n0439_004:0566a02": "者謂遍一切處法界漫荼羅即是如來三密之幻皆",
    "X23n0439_004:0566a03": "本不生四句求之俱不可得即不思議之幻也。",
    "X23n0439_004:0566a04": "【疏】且如四諦等者且者不盡之辭如即指斥之語也",
    "X23n0439_004:0566a05": "法數誠多但舉四諦世界無量直示娑婆蓋取一隅",
    "X23n0439_004:0566a06": "耳故華嚴四聖諦品云爾時文殊師利菩薩摩訶薩",
    "X23n0439_004:0566a07": "告諸菩薩言諸佛子苦聖諦此娑婆世界中或名罪",
    "X23n0439_004:0566a08": "或名逼迫或名變異或名攀緣等諸佛子苦集聖諦",
    "X23n0439_004:0566a09": "此娑婆世界中或名繫縛或名滅壞或名愛著或名",
    "X23n0439_004:0566a10": "妄覺念等諸佛子苦滅聖諦此娑婆世界或名無諍",
    "X23n0439_004:0566a11": "或名離塵或名寂靜等諸佛子苦滅道聖諦此娑婆",
    "X23n0439_004:0566a12": "世界中或名一乘或名趣寂等諸佛子此娑婆世界",
    "X23n0439_004:0566a13": "說四聖諦有如是等四百億十千名隨眾生心悉令",
    "X23n0439_004:0566a14": "調伏諸佛子此娑婆世界所言苦聖諦者彼密訓世",
    "X23n0439_004:0566a15": "界中或名縈求根或名不出離乃至十方無量世界",
    "X23n0439_004:0566a16": "各有無量名不可備舉如彼廣說故云且如等。",
    "X23n0439_004:0566a17": "【疏】如幻陽燄等者幻者化也無而忽有之謂也先無",
    "X23n0439_004:0566a18": "形質假因緣有名為幻化又幻者詐或以不實事惑",
    "X23n0439_004:0566a19": "人眼目故曰幻也言夢者寐中神游也凡人寢寐神",
    "X23n0439_004:0566a20": "識不定說文云寐而有覺周禮夢有六種見其凶吉",
    "X23n0439_004:0566a21": "一曰正夢平安自夢二曰愕夢驚愕而夢三曰思夢",
    "X23n0439_004:0566a22": "由覺時思念而夢四曰寤夢覺時所道而夢五曰喜",
    "X23n0439_004:0566a23": "夢喜悅而夢六曰懼夢恐懼而夢故言乾闥婆城者",
    "X23n0439_004:0566a24": "疏解如文又准義景鈔云梵語乾闥婆此云尋香乾",
    "X23n0439_004:0566b01": "闥名香婆名為尋西土樂人尋香求乞造作戲城從",
    "X23n0439_004:0566b02": "人為名名尋香城等。",
    "X23n0439_004:0566b03": "【疏】四句求之了不可得者謂以自他共無因四句尋",
    "X23n0439_004:0566b04": "求此夢事終不可得如莊周夢化為蝴蝶四句求時",
    "X23n0439_004:0566b05": "此夢中之蝶為從自生耶若無夢蝶自不能生故若",
    "X23n0439_004:0566b06": "自不生從他夢生耶若無蝶他夢不能生故若他不",
    "X23n0439_004:0566b07": "生為共生耶共亦不生何以故無眠法故若無眠則",
    "X23n0439_004:0566b08": "蝶夢亦無是則因緣之夢都不可得也。",
    "X23n0439_004:0566b09": "【疏】有十四變化者故智度論第十七云諸法如化者",
    "X23n0439_004:0566b10": "十四變化心初禪二欲界初禪二禪三欲界初禪二",
    "X23n0439_004:0566b11": "禪三禪四欲界初禪二禪三禪四禪五欲界初禪二",
    "X23n0439_004:0566b12": "禪三禪四禪是十四變化心作八種變化一者能作",
    "X23n0439_004:0566b13": "小乃至微塵二者能作大乃至滿虗空三者能作輕",
    "X23n0439_004:0566b14": "乃至如鴻毛四者能作自在能以大為小以長為短",
    "X23n0439_004:0566b15": "如是種種五者能有主力(有大力人無所下故故言有主力)六者能",
    "X23n0439_004:0566b16": "遠到七者能動地八者隨意所欲盡能得一身能作",
    "X23n0439_004:0566b17": "多多身能作一石壁皆過履氷蹈虗手捫日月能轉",
    "X23n0439_004:0566b18": "四大地作水水作地火作風風作火石作金金作石",
    "X23n0439_004:0566b19": "等。",
    "X23n0439_004:0566b20": "【疏】城郭者釋名云城盛也盛受國都也郭廓也廓落",
    "X23n0439_004:0566b21": "在城外也又郭謂郛也左氏傳曰鄭人入其郛杜預",
    "X23n0439_004:0566b22": "曰郛郭也又按淮南子鮌(音縣)作城吳越春秋曰鮌築",
    "X23n0439_004:0566b23": "城以衛君(即堭城也)造墎以守民此城郭之始也。",
    "X23n0439_004:0566b24": "【疏】故曰無等者上一等字是所等下一等字是能等",
    "X23n0439_004:0566c01": "謂如來智慧一切法中無可譬喻亦無過上故名無",
    "X23n0439_004:0566c02": "等即所等也心之實相與彼智慧猶如函蓋是無等",
    "X23n0439_004:0566c03": "之等故曰無等等。",
    "X23n0439_004:0566c04": "【疏】一切諸魔皆化身作佛等者智度論云復有魔作",
    "X23n0439_004:0566c05": "比丘被服來語菩薩汝先從小師聞修六波羅蜜法",
    "X23n0439_004:0566c06": "皆是虗妄所集隨喜心功德亦是虗妄汝先所聞皆",
    "X23n0439_004:0566c07": "是虗誑文飾不真非佛口說今我為汝真示佛法乃",
    "X23n0439_004:0566c08": "至魔作佛身來所說異於法相者亦不信受譬如狗",
    "X23n0439_004:0566c09": "著師子皮諸獸見之雖怖聞聲則知是狗何況變作",
    "X23n0439_004:0566c10": "餘身等能令行者變易其心哉。",
    "X23n0439_004:0566c11": "【疏】自然有緣起智生者即法界不思議秘密緣起之",
    "X23n0439_004:0566c12": "智生也謂行者以內自觀行力為因外感佛神通加",
    "X23n0439_004:0566c13": "持力為緣由斯二力故自然而有秘密法界緣起智",
    "X23n0439_004:0566c14": "生即能得見不思議加持境界是故不同尋常耳。",
    "X23n0439_004:0566c15": "【經】入漫荼羅具緣真言品第二之一者如上已明入",
    "X23n0439_004:0566c16": "真言門中住心之事但是入漫荼羅真言行者所住",
    "X23n0439_004:0566c17": "境界若有眾生欲入此門應須先入大悲胎藏漫荼",
    "X23n0439_004:0566c18": "羅從真言傳教阿闍梨發菩提心及受三昧耶或蒙",
    "X23n0439_004:0566c19": "師許可方乃得入若不入漫荼羅專壇自恣設爾精",
    "X23n0439_004:0566c20": "進非徒終無果利亦招越法重罪何以故且如顯教",
    "X23n0439_004:0566c21": "大乘小乘無不詮說輕重戒法然須師受何況金剛",
    "X23n0439_004:0566c22": "一乘諸佛自誓輙便行之招越法愆故次住心即說",
    "X23n0439_004:0566c23": "此品今此品題具淺深二義且淺釋者入者趣向遊",
    "X23n0439_004:0566c24": "履引入之義謂阿闍梨見有眾生堪為法器有大",
    "X23n0439_004:0567a01": "信解方便勸誨引入大悲漫荼羅中漫荼羅者此云",
    "X23n0439_004:0567a02": "道場是與弟子發心得道之處謂之道場即漫荼羅",
    "X23n0439_004:0567a03": "是所入入為能入是入之漫荼羅作依主釋又入此",
    "X23n0439_004:0567a04": "漫荼羅要具多緣即是須得具多支分謂擇地治地",
    "X23n0439_004:0567a05": "擇時定日築壇畫像結界等然後引入復為請召供",
    "X23n0439_004:0567a06": "養方始次第受發心法大體同常乃至為作護摩灌",
    "X23n0439_004:0567a07": "頂等俱屬入漫荼羅所具支分大略言之廣如經說",
    "X23n0439_004:0567a08": "即入漫荼羅是總具緣是別別從總以立名作依主",
    "X23n0439_004:0567a09": "釋又此一一緣皆有真言具緣之真言亦依主釋上",
    "X23n0439_004:0567a10": "來淺釋深釋者入謂體達悟證之義漫荼羅是一切",
    "X23n0439_004:0567a11": "眾生本覺自心即此心漫荼羅中各各常有無量諸",
    "X23n0439_004:0567a12": "佛菩薩緣覺聲聞天龍八部無量眷屬之所集會但",
    "X23n0439_004:0567a13": "以無始無明之所覆閇不自知見譬如貧家寶藏常",
    "X23n0439_004:0567a14": "在自家由處地下不知不覺知識告語方始知覺眾",
    "X23n0439_004:0567a15": "生自心漫荼寶藏亦復如是雖有不覺諸佛知識方",
    "X23n0439_004:0567a16": "便示語即得知之名之為入漫荼羅即本覺之體入",
    "X23n0439_004:0567a17": "是始覺之智具緣等言乃功德之相如擇地者擇去",
    "X23n0439_004:0567a18": "心地諸煩惱故餘皆密釋例此可知故曰入漫荼羅",
    "X23n0439_004:0567a19": "具緣真言也品第二之一者此品文勢長遠為隔次",
    "X23n0439_004:0567a20": "卷故置一之言品次如常。",
    "X23n0439_004:0567a21": "【疏】已知乳酪有醍醐性者即喻眾生心中皆有佛性",
    "X23n0439_004:0567a22": "乳中醍醐假因緣成眾生佛性亦復如是若離於乳",
    "X23n0439_004:0567a23": "有醍醐者無有是處涅槃經曰如因乳生酪因酪得",
    "X23n0439_004:0567a24": "生酥因生酥得熟酥因熟酥得醍醐乃至云雪山有",
    "X23n0439_004:0567b01": "草名曰肥膩牛若食者即成醍醐佛性亦爾善男子",
    "X23n0439_004:0567b02": "眾生薄福不見是草佛性亦爾煩惱覆故眾生不見",
    "X23n0439_004:0567b03": "等今既已知則令具諸器物方便攢搖醍醐可得法",
    "X23n0439_004:0567b04": "合易解。",
    "X23n0439_004:0567b05": "【疏】如世人慈育等者猶如世間之人慈心撫育稚小",
    "X23n0439_004:0567b06": "之子其子凡有所希父母撫愛之情無所恡惜若索",
    "X23n0439_004:0567b07": "干將鏌鎁必不與之何以故以不知運用方便必傷",
    "X23n0439_004:0567b08": "其體故言干將鏌鎁者即釰名也如大阿秋水龍泉",
    "X23n0439_004:0567b09": "之類按吳越春秋云干將吳人(吳時之人)與漚冶子同師",
    "X23n0439_004:0567b10": "闔閭使造釰二牧一曰干將二曰鏌鎁鏌鎁者干將",
    "X23n0439_004:0567b11": "之妻名干將作釰金鐵之精未肯鎔流干將夫妻乃",
    "X23n0439_004:0567b12": "斷髮剪指指投之鑪中金鐵乃濡遂以成釰陽曰干",
    "X23n0439_004:0567b13": "將而作龜文陰曰鏌鎁而作漫理干將匿其陽而出",
    "X23n0439_004:0567b14": "其陰獻之闔閭故曰干將等法合易解。",
    "X23n0439_004:0567b15": "【疏】如來已度此微細等者謂如來已得越度第三重",
    "X23n0439_004:0567b16": "極細妄執至佛地故曰如來已度等。",
    "X23n0439_004:0567b17": "【疏】此領解中文等者疏主指此金剛領解文唯二行",
    "X23n0439_004:0567b18": "雖則揀省少略而提控摽舉一部宗要通途微妙旨",
    "X23n0439_004:0567b19": "趣無不周足耳。",
    "X23n0439_004:0567b20": "【疏】如父母和合至託胎中者此中云父母者漫荼羅",
    "X23n0439_004:0567b21": "諸佛為父明妃真言為母眾生菩提心識種子託生",
    "X23n0439_004:0567b22": "故下疏云如男女交會因緣識種子託於胎藏如是",
    "X23n0439_004:0567b23": "諸佛國王明妃為夫人和會毗富羅種子於大悲胎",
    "X23n0439_004:0567b24": "藏法界漫荼羅中初生故曰如父母和合等。",
    "X23n0439_004:0567c01": "【疏】無明父母等者謂一念無明一切煩惱無不從生",
    "X23n0439_004:0567c02": "故十二因緣貫之在首補處菩薩但有微細無明除",
    "X23n0439_004:0567c03": "此垢時餘障必盡故曰父母又有偈云煞害於父母",
    "X23n0439_004:0567c04": "王及二多聞極煩惱所惱得最上菩提今取上一句",
    "X23n0439_004:0567c05": "准慈恩法苑釋云以愛為母以業為父今補處菩薩",
    "X23n0439_004:0567c06": "永斷貪愛及業俱生無明種子更無後有之生故云",
    "X23n0439_004:0567c07": "無明父母極細之垢。",
    "X23n0439_004:0567c08": "【疏】離法界無別等者應云離法界無別眾生界眾生",
    "X23n0439_004:0567c09": "界即法界故離心界無別法界法界即是心界故疏",
    "X23n0439_004:0567c10": "中言略爾。",
    "X23n0439_004:0567c11": "【疏】如初無畏時以聲字等者謂第一無畏以聲字觀",
    "X23n0439_004:0567c12": "者真言行人依三密供養修行觀真言之聲及真言",
    "X23n0439_004:0567c13": "之字而作修行如下世間成就品中經云如真言教",
    "X23n0439_004:0567c14": "法成就於彼果當字字相應句句亦如是初字菩提",
    "X23n0439_004:0567c15": "心第二名為聲句想為本尊而於自處作等第二無",
    "X23n0439_004:0567c16": "畏有相觀者謂四念處觀即真言行者本尊三昧眾",
    "X23n0439_004:0567c17": "相現前故第三無畏唯薀無我心者觀陰界入分析",
    "X23n0439_004:0567c18": "求之了不可得即真言行者觀瑜伽境心不可得也",
    "X23n0439_004:0567c19": "第四無畏法緣心者觀諸薀法如幻燄等即真言行",
    "X23n0439_004:0567c20": "者觀瑜伽境界如鏡像等第五無畏無緣心者觀法",
    "X23n0439_004:0567c21": "無我性心外都無即真言行者於瑜伽道心自在故",
    "X23n0439_004:0567c22": "第六無畏平等心者觀心空性法及無緣皆一性故",
    "X23n0439_004:0567c23": "真言行者即是虗空無垢菩提心也。",
    "X23n0439_004:0567c24": "【疏】離垢地已去各於自地觀心中修漫荼羅者以初",
    "X23n0439_004:0568a01": "地菩薩入三世平等與第六平等無畏無異故取二",
    "X23n0439_004:0568a02": "地已去乃至佛地足前六種無畏故成十六重玄義",
    "X23n0439_004:0568a03": "也今第七重玄依離垢地正直柔輭堪能等十種深",
    "X23n0439_004:0568a04": "心為門而入修漫荼羅行他皆倣此第八重玄即以",
    "X23n0439_004:0568a05": "發光地清淨安住厭捨等十種深心為門而入第九",
    "X23n0439_004:0568a06": "重玄即以焰慧地觀察眾生界法界世界等十法明",
    "X23n0439_004:0568a07": "門為門而入第十重玄依難勝地過去未來現在等",
    "X23n0439_004:0568a08": "十種清淨心為門修行第十一重玄依現前地一切",
    "X23n0439_004:0568a09": "法無相無體無生一平等法為門修行第十二重玄",
    "X23n0439_004:0568a10": "依遠行地雖修三空而慈悲不捨眾生等十種方便",
    "X23n0439_004:0568a11": "慧起殊勝道為門修行第十三重玄依不動地無生",
    "X23n0439_004:0568a12": "法忍為門修行第十四重玄依善慧地淨諸陀羅尼",
    "X23n0439_004:0568a13": "三昧為門修行第十五重玄依法雲地菩薩離垢等",
    "X23n0439_004:0568a14": "百萬三昧乃至最後受一切智勝軄位三昧為門修",
    "X23n0439_004:0568a15": "行第十六重玄依如來地十地之行相次第現前總",
    "X23n0439_004:0568a16": "此因相而為其門修漫荼行究竟歸於一切智智福",
    "X23n0439_004:0568a17": "智大海華嚴經云十方國土碎為塵可於一念知其",
    "X23n0439_004:0568a18": "數毫末度空可知量億劫說此不可盡問十六行位",
    "X23n0439_004:0568a19": "歷然可觀重玄之義行相云何答有二門初當位因",
    "X23n0439_004:0568a20": "果後異位因果今初如第一重玄以聲字觀修漫荼",
    "X23n0439_004:0568a21": "行聲字為門即當其因觀行圓明即當其根增長不",
    "X23n0439_004:0568a22": "已入法界壇即當究竟一位既爾餘位皆然故次疏",
    "X23n0439_004:0568a23": "云此一一位自有菩提種子心有大悲胎藏增長因",
    "X23n0439_004:0568a24": "緣有慧方便業受用之果即一一位各具此三句義",
    "X23n0439_004:0568b01": "也後異位因果者謂三劫瑜祇六種無畏三賢十地",
    "X23n0439_004:0568b02": "始本智明初後更收聖凡互即況行者用心自在了",
    "X23n0439_004:0568b03": "本不生神解虗中奮迅遊戲以十種緣生句不可思",
    "X23n0439_004:0568b04": "議幻作鎔融以見心成正覺證心大涅槃為悟入故",
    "X23n0439_004:0568b05": "十六行位境智皆然豈非重玄耶故金剛頂瑜伽十",
    "X23n0439_004:0568b06": "六大菩薩生即斯義矣又解謂漸次證入而有二種",
    "X23n0439_004:0568b07": "初約六無畏從因至果以為漸次後約十地從因至",
    "X23n0439_004:0568b08": "果以為漸次二門併彰總有十六非次第修行經十",
    "X23n0439_004:0568b09": "六位也。",
    "X23n0439_004:0568b10": "【疏】如菩薩修禪時於九次第定等者謂前所明漸次",
    "X23n0439_004:0568b11": "證入觀行之事恐人難解故以此況之九次第定者",
    "X23n0439_004:0568b12": "即四禪四無色及滅盡定為從下至上次第修得勝",
    "X23n0439_004:0568b13": "劣異故名九次第定故大般若云善男子菩薩摩訶",
    "X23n0439_004:0568b14": "薩九次第定若順若逆入出自在乃至從離生喜樂",
    "X23n0439_004:0568b15": "地復入第二靜慮從定生喜樂地復入第三禪從離",
    "X23n0439_004:0568b16": "喜妙樂地入第四禪從捨念清淨地乃至入非想非",
    "X23n0439_004:0568b17": "非想定從非想非非想定起復入滅盡定從滅盡定",
    "X23n0439_004:0568b18": "出還入非想非非想定從非想非非想定起入無所",
    "X23n0439_004:0568b19": "有處定乃至從第二禪起入初靜慮是為菩薩摩訶",
    "X23n0439_004:0568b20": "薩師子頻伸三摩地。",
    "X23n0439_004:0568b21": "【疏】或觀無盡法界等者由定自在緣境度生旋轉無",
    "X23n0439_004:0568b22": "盡且略作句而有十六約無盡法界而有八句以一",
    "X23n0439_004:0568b23": "切心為一心一心為一切心一心為一心一切心為",
    "X23n0439_004:0568b24": "一切心門亦有四一切門為一門一門為一切門一",
    "X23n0439_004:0568c01": "門為一門一切門為一切門約無餘眾生界亦有八",
    "X23n0439_004:0568c02": "句以一心為一切心一切心為一心一心為一心一",
    "X23n0439_004:0568c03": "切心為一切心門亦有四以一門為一切門一切門",
    "X23n0439_004:0568c04": "為一門一門為一門一切門為一切門且作十六者",
    "X23n0439_004:0568c05": "為順十六重玄義故理應更有二二相合等心門相",
    "X23n0439_004:0568c06": "望逆順超間旋轉無盡如理應思。",
    "X23n0439_004:0568c07": "【疏】若以此十六等者十六如上謂以十六重深玄之",
    "X23n0439_004:0568c08": "義理橫竪統攝十二部經次第別收曰橫統上下總",
    "X23n0439_004:0568c09": "融曰竪攝又法門相當曰橫統一收一切曰竪攝十",
    "X23n0439_004:0568c10": "二部者所謂一契經二應頌三記別四諷誦五自說",
    "X23n0439_004:0568c11": "六緣起七譬喻八本事九本生十方廣十一希法十",
    "X23n0439_004:0568c12": "二論議一契經者對法第十一謂以長行綴緝略說",
    "X23n0439_004:0568c13": "所應說義即諸經中長行略說所應說法名為契經",
    "X23n0439_004:0568c14": "瑜伽顯揚不說長行但總相云佛於彼彼方所為彼",
    "X23n0439_004:0568c15": "彼有情依彼彼行宣說無量蘊相應語乃至結集者",
    "X23n0439_004:0568c16": "以妙名等次第安布真善妙義名為契經二應頌者",
    "X23n0439_004:0568c17": "對法等論同說即諸經內或中或後以頌重頌前長",
    "X23n0439_004:0568c18": "行義又云不了義經應更頌釋長行雖說義猶未盡",
    "X23n0439_004:0568c19": "須更頌之即為二義故說應頌一者為益利根後來",
    "X23n0439_004:0568c20": "二者為顯前不了義令聽法者解明淨故三記別者",
    "X23n0439_004:0568c21": "謂世尊記諸弟子未來生事記因果也又諸論云了",
    "X23n0439_004:0568c22": "義經說名為記別記別開示深密意故餘處所言不",
    "X23n0439_004:0568c23": "了義經名記別者謂以少言略記別故名不了義不",
    "X23n0439_004:0568c24": "據分明說深義故又總以三義名為記別一記弟子",
    "X23n0439_004:0569a01": "生死因果二分明說記深密之義三記菩薩當成佛",
    "X23n0439_004:0569a02": "事等四諷誦者顯揚等云謂諸經中非長行重說或",
    "X23n0439_004:0569a03": "以二句三句四五六句等說並為諷誦涅槃經言除",
    "X23n0439_004:0569a04": "修多羅及諸戒律其餘有說四句之偈諸惡莫作眾",
    "X23n0439_004:0569a05": "善奉行自淨其意是諸佛教是名伽陀經五自說者",
    "X23n0439_004:0569a06": "瑜伽等云謂於是中不顯請者為令當來正法久住",
    "X23n0439_004:0569a07": "不請而說名為自說涅槃經說如佛晡時入於禪定",
    "X23n0439_004:0569a08": "乃至明旦從禪定起無問自說是名優陀那等六緣",
    "X23n0439_004:0569a09": "起者一因請而說二因犯制戒三因事說法對法等",
    "X23n0439_004:0569a10": "言因緣者謂因請而說又有因緣制立學處涅槃經",
    "X23n0439_004:0569a11": "言如諸經偈所因根本如舍衛國有一丈夫羅網捕",
    "X23n0439_004:0569a12": "鳥得已還放世尊知其本末因緣而說偈言莫輕小",
    "X23n0439_004:0569a13": "罪以為無殃水滴雖微漸盈大器是名尼陀那經七",
    "X23n0439_004:0569a14": "譬喻者涅槃經云如戒律中所說譬喻是名阿波陀",
    "X23n0439_004:0569a15": "那經對法等言謂諸經中有此況說為令本義得明",
    "X23n0439_004:0569a16": "淨故二十五云謂於是中有譬喻說對法唯言經中",
    "X23n0439_004:0569a17": "譬喻涅槃但說律中譬喻瑜伽總說經律論譬喻並",
    "X23n0439_004:0569a18": "此所攝八本事者謂除本生宣說前際諸所有事除",
    "X23n0439_004:0569a19": "佛本生餘說一切前際之事是名伊帝目多伽九本",
    "X23n0439_004:0569a20": "生者謂說世尊往世於某方所有生死身所行菩薩",
    "X23n0439_004:0569a21": "行所有難行是名本生對法八十一云所謂宣說諸",
    "X23n0439_004:0569a22": "菩薩行本相應事涅槃言如佛世尊本為菩薩作鹿",
    "X23n0439_004:0569a23": "作羆乃至作金翅等所可受身是名闍陀伽經十方",
    "X23n0439_004:0569a24": "廣者說菩薩道不共佛法二空之理包福慧滿名為",
    "X23n0439_004:0569b01": "方廣唯在大乘不通小教涅槃名毗佛略經對法亦",
    "X23n0439_004:0569b02": "名廣破無比一切有情利益安樂所依處故宣說廣",
    "X23n0439_004:0569b03": "大甚深法故名為方廣十一希法謂諸經中宣說諸",
    "X23n0439_004:0569b04": "佛及諸弟子所有共不共德及餘最勝殊特驚異甚",
    "X23n0439_004:0569b05": "深之法是名希法涅槃言菩薩初生即行七步放大",
    "X23n0439_004:0569b06": "光明遍照十方乃至如佛初生入天廟時令彼天像",
    "X23n0439_004:0569b07": "起下禮敬名未曾有此說佛等殊特之事名為希法",
    "X23n0439_004:0569b08": "十二論議者謂諸經典循環研覈摩呾理迦涅槃經",
    "X23n0439_004:0569b09": "說如佛世尊說諸經若依論議分別廣說辨其相貌",
    "X23n0439_004:0569b10": "是名優波提舍經謂若以此中十六重玄之義理橫",
    "X23n0439_004:0569b11": "統竪攝十二部經則旋轉無盡又上疏曰如此經者",
    "X23n0439_004:0569b12": "當知一切修多羅意皆在此如釋迦如來所說法者",
    "X23n0439_004:0569b13": "當知十方三世一切如來種種因緣隨宜演說無非",
    "X23n0439_004:0569b14": "為此三句法門究竟同歸本無異轍故曰以此十六",
    "X23n0439_004:0569b15": "等。",
    "X23n0439_004:0569b16": "【疏】六體者謂齊已下(一)齊已上(二)心已下(三)心已上",
    "X23n0439_004:0569b17": "(四)咽以上(五)頂即六體也。",
    "X23n0439_004:0569b18": "【疏】自齊已下等者從如來齊輪已下示現生於釋宮",
    "X23n0439_004:0569b19": "之身出胎襁褓童子納娶耶輸出家苦行樹下成道",
    "X23n0439_004:0569b20": "一切示現同於世人之法示現如是之身及三乘六",
    "X23n0439_004:0569b21": "趣種種形類種種色像(青黃赤白男女大小)各各言音壇座(金剛",
    "X23n0439_004:0569b22": "蓮華方圓三角半目等)眷屬三轉不同如下備載皆依大悲胎",
    "X23n0439_004:0569b23": "藏漫荼羅第三院中次第而住。",
    "X23n0439_004:0569b24": "【疏】四智四三昧者有說四智是四波羅蜜菩薩四三",
    "X23n0439_004:0569c01": "昧是四方如來三昧之身今此中四智即四如來四",
    "X23n0439_004:0569c02": "三昧即四菩薩謂表所居八葉蓮華四方四葉即是",
    "X23n0439_004:0569c03": "寶幢開敷華無量壽天皷音四如來四隅四葉即是",
    "X23n0439_004:0569c04": "普賢文殊慈氏觀音四菩薩如是東南西南西北東",
    "X23n0439_004:0569c05": "北次第而住。",
    "X23n0439_004:0569c06": "【疏】於自法界門等者對上三重漫荼羅中所現三乘",
    "X23n0439_004:0569c07": "六趣乃至四智果德佛身各各形像乃至壇座各各",
    "X23n0439_004:0569c08": "無不成法界門隨彼各各法界門施作真言事業對",
    "X23n0439_004:0569c09": "他法界門故稱自也若深釋時如是種種法界門皆",
    "X23n0439_004:0569c10": "從遮那法界自心流出故稱自法界言下文所說等",
    "X23n0439_004:0569c11": "者謂向下經文雖說四重漫荼本尊真言手印無量",
    "X23n0439_004:0569c12": "差別不同然究其根本但從心王開出為逗根故作",
    "X23n0439_004:0569c13": "種種名言字句流通耳。",
    "X23n0439_004:0569c14": "【疏】下不令普現隨類等者謂有疑云經言皆悉出現",
    "X23n0439_004:0569c15": "如來之身疏中却約如來六體現出種種三乘六趣",
    "X23n0439_004:0569c16": "色像威儀等諸法界門豈不違經故疏自通云經中",
    "X23n0439_004:0569c17": "不令普現隨類而但言悉現如來身者牒彼疑難也",
    "X23n0439_004:0569c18": "故下文云經中意明本迹俱是法界不可思議加持",
    "X23n0439_004:0569c19": "之德畢竟不二故豈欲令獨一法界如來之身作三",
    "X23n0439_004:0569c20": "乘六道種種形像耶譬如真金匠成眾像其金體豈",
    "X23n0439_004:0569c21": "是種種耶故次疏云毗盧與鬼畜等平等無二是故",
    "X23n0439_004:0569c22": "從一為門即見心王爾。",
    "X23n0439_004:0569c23": "【疏】是故作佛事等者上來為彼從初發心乃至十地",
    "X23n0439_004:0569c24": "諸眾生故遍至十方而作佛事今既作佛事已還却",
    "X23n0439_004:0570a01": "收歸佛身本位(三重各各本位)中住住已而復還入還復入",
    "X23n0439_004:0570a02": "於一切支分中即表法界無二無不從於法界流無",
    "X23n0439_004:0570a03": "不還歸於法界也。",
    "X23n0439_004:0570a04": "【疏】若無明師則所傳無寄者謂此經是諸佛如來秘",
    "X23n0439_004:0570a05": "要之藏不得輙爾披翫須從師受如欲度嶮難惡道",
    "X23n0439_004:0570a06": "須依導師若無引導之師則無所達今此亦爾欲發",
    "X23n0439_004:0570a07": "菩提心修真言秘要之行須依明解之師所傳有寄",
    "X23n0439_004:0570a08": "寄者憑也託也若無明師則所傳無可憑託故須明",
    "X23n0439_004:0570a09": "師也。",
    "X23n0439_004:0570a10": "【疏】得傳教灌頂者灌頂之言有二種別一傳教灌頂",
    "X23n0439_004:0570a11": "二結緣灌頂結緣者准下疏明若人因遇道場便云",
    "X23n0439_004:0570a12": "法緣難值乞兼為濟者為作灌頂得灌頂已於一切",
    "X23n0439_004:0570a13": "真言門本尊法中求受真言印法隨分修行故名結",
    "X23n0439_004:0570a14": "緣二者傳教灌頂從初發心求阿闍梨為欲紹襲阿",
    "X23n0439_004:0570a15": "闍梨位故師許可已為造立漫荼羅具足儀軌而與",
    "X23n0439_004:0570a16": "灌頂得灌頂已堪紹師位故名得傳教灌頂名阿闍",
    "X23n0439_004:0570a17": "梨也言若度違順八心證寂然界者即初劫中所說",
    "X23n0439_004:0570a18": "種子根疱等及歸依三寶等名順世八心若三乘初",
    "X23n0439_004:0570a19": "發道意迄至拔業煩惱根本無明種子名違世八心",
    "X23n0439_004:0570a20": "以五種譬喻從無性門達諸法即空不為薀界處能",
    "X23n0439_004:0570a21": "執所執之所動搖證寂然界名阿闍梨言若以心王",
    "X23n0439_004:0570a22": "自在等者此是第二劫中真言行者觀如幻等六種",
    "X23n0439_004:0570a23": "喻得心王自在超度人法有無二障覺自心本不生",
    "X23n0439_004:0570a24": "故上疏曰謂以如幻等門照有空不二而人法二空",
    "X23n0439_004:0570b01": "之相亦不當心乃名真入法空悟唯識性不滯有為",
    "X23n0439_004:0570b02": "無為心無罣礙等名阿闍梨言若生極無相自性心",
    "X23n0439_004:0570b03": "者即是第三劫中真言行者觀察自心畢竟不生我",
    "X23n0439_004:0570b04": "之與薀皆同一性此空智生名極無相自性心生故",
    "X23n0439_004:0570b05": "上疏曰行者得此心時觀一切染淨諸法無不從緣",
    "X23n0439_004:0570b06": "生者若從緣生即無自性若無自性即是心之本不",
    "X23n0439_004:0570b07": "生心本不生即心之實際心之實際亦復不可得故",
    "X23n0439_004:0570b08": "曰極無自性心生是名阿闍梨如是次第從下至上",
    "X23n0439_004:0570b09": "皆得名為阿闍梨也。",
    "X23n0439_004:0570b10": "【疏】從此復有十重等者十重深行即十地也言於解",
    "X23n0439_004:0570b11": "三密至上首者謂得傳教灌頂阿闍梨從師次第受",
    "X23n0439_004:0570b12": "得秘密之法於修行三密傳教人中最為上首此人",
    "X23n0439_004:0570b13": "以眾德兼備故能流通密教不斷佛種是名佛之真",
    "X23n0439_004:0570b14": "子常為眾聖之所稱歎故名上首言如金剛薩埵者",
    "X23n0439_004:0570b15": "是人於大悲胎藏漫荼羅中發菩提心受三昧耶諸",
    "X23n0439_004:0570b16": "佛印可位同普賢金剛薩埵以冠十六菩薩之首故",
    "X23n0439_004:0570b17": "云如金剛薩埵言毗盧等者此阿闍梨行阿闍梨事",
    "X23n0439_004:0570b18": "時凡所加持先觀自身作毗盧遮那何以故若不自",
    "X23n0439_004:0570b19": "得令他得者無有是處言作最初至同於薩埵者前",
    "X23n0439_004:0570b20": "雖想身同於遮那但取加持至臨事時即觀自身復",
    "X23n0439_004:0570b21": "為金剛薩埵遮那不應自作事故故下疏云次觀自",
    "X23n0439_004:0570b22": "身毗盧遮那所以然者以大日如來是此大悲胎藏",
    "X23n0439_004:0570b23": "阿闍梨故是故行者若行阿闍梨事時即應以自身",
    "X23n0439_004:0570b24": "而作本尊若作漫荼羅諸作務時即以自身作金剛",
    "X23n0439_004:0570c01": "薩埵也。",
    "X23n0439_004:0570c02": "【疏】若同毗盧遮那智業圓滿者智即是觀自身為大",
    "X23n0439_004:0570c03": "日身業即觀自身同於薩埵若如是者乃名深行阿",
    "X23n0439_004:0570c04": "闍梨也。",
    "X23n0439_004:0570c05": "【疏】兼綜眾藝等者不但發菩提心妙慧慈悲抑亦博",
    "X23n0439_004:0570c06": "綜世間種種伎藝等。",
    "X23n0439_004:0570c07": "【疏】謂聲論等者聲論聲明也因論因明也十八明處",
    "X23n0439_004:0570c08": "六十四能者總標也算數方藥觀相工巧等者略指",
    "X23n0439_004:0570c09": "也故華嚴經第五地云菩薩為利益眾生故世間技",
    "X23n0439_004:0570c10": "藝靡不該習所謂文字算數聲明也圖書印璽地水",
    "X23n0439_004:0570c11": "火風種種諸論咸所通達因明也又善方藥治諸病",
    "X23n0439_004:0570c12": "癲狂蠱毒悉能除斷醫方明也文筆讚詠歌舞妓樂",
    "X23n0439_004:0570c13": "悉善其事國城村邑宮宅園苑泉流陂池草樹華藥",
    "X23n0439_004:0570c14": "凡所布列咸得其宜金銀摩尼真珠瑠璃珊瑚等藏",
    "X23n0439_004:0570c15": "悉知其處出以示人日月星宿鳥鳴地震夜夢吉凶",
    "X23n0439_004:0570c16": "身相休咎咸善觀察一無錯謬工巧明也持戒入禪",
    "X23n0439_004:0570c17": "神通無量四無色等餘一切世間之事但於眾生不",
    "X23n0439_004:0570c18": "為損惱利益故咸悉開示漸令安住無上佛法等內",
    "X23n0439_004:0570c19": "明也言緣漫荼羅所要等者即眾多支分且如第六",
    "X23n0439_004:0570c20": "疏云奏攝意樂樂謂獻塗香時即有獻塗香曲花燈",
    "X23n0439_004:0570c21": "飲食等皆亦如是一一歌詠皆是真言一一舞獻無",
    "X23n0439_004:0570c22": "非密印乃至無人解者阿闍梨當自奏之若不能爾",
    "X23n0439_004:0570c23": "不得名為麤綜眾藝也。",
    "X23n0439_004:0570c24": "【疏】於一切總持者謂法總持等如前已明言三昧門",
    "X23n0439_004:0571a01": "者謂以三昧而為門故或三或四乃至百八三昧等",
    "X23n0439_004:0571a02": "言道品者道即入聖道品即三十七品故諸度者六",
    "X23n0439_004:0571a03": "度十度等故四辯者一迅辯懸河[泳-永+疌]泠故二捷辯隨",
    "X23n0439_004:0571a04": "難隨答故三應辯應根巧說故四無礙辯四無礙解",
    "X23n0439_004:0571a05": "故四攝者布施愛語利行同事菩薩以此四法攝眾",
    "X23n0439_004:0571a06": "生故力者十力也智度論云一者是處不是處智力",
    "X23n0439_004:0571a07": "分別籌量眾生是可度是不可度二業報智力分別",
    "X23n0439_004:0571a08": "籌量是人業障是人報是人無障三禪定解脫三昧",
    "X23n0439_004:0571a09": "智力分別籌量是人着味是人不着味四上下根智",
    "X23n0439_004:0571a10": "力分別籌量眾生智力多少五種種欲智力分別籌",
    "X23n0439_004:0571a11": "量眾生所樂六種種性智力分別籌量眾生深心所",
    "X23n0439_004:0571a12": "趣七一切至處道智力分別籌量眾生解脫門八宿",
    "X23n0439_004:0571a13": "命智力分別籌量眾生先所從來九生死智力分別",
    "X23n0439_004:0571a14": "眾生生處好醜十漏盡智力分別籌量眾生得涅槃",
    "X23n0439_004:0571a15": "佛用是十種力度脫眾生審諦不錯皆得具足以是",
    "X23n0439_004:0571a16": "故佛雖有無量力但說此十力言無畏者一一切智",
    "X23n0439_004:0571a17": "無畏佛於大眾中而自唱言我具一切智心無怯懼",
    "X23n0439_004:0571a18": "故二漏盡無畏佛自說言一切煩惱種現俱盡故三",
    "X23n0439_004:0571a19": "障道無畏佛自說言我識知一切貪欲能障聖道故",
    "X23n0439_004:0571a20": "以無怯懼四出苦道無畏佛言我知無漏聖道能出",
    "X23n0439_004:0571a21": "生死苦名出苦道無畏說此四法心無怯懼名四無",
    "X23n0439_004:0571a22": "畏今此經復有六無畏如前已明言等者等彼十八",
    "X23n0439_004:0571a23": "不共等故。",
    "X23n0439_004:0571a24": "【疏】即是深修觀察等者此即正明甚深般若也何以",
    "X23n0439_004:0571b01": "知之以第三劫觀十緣生故亦可具三種般若謂觀",
    "X23n0439_004:0571b02": "察十緣生句即是觀照般若見甚深中道即實相般",
    "X23n0439_004:0571b03": "若詮說言教皆文字般若也言照不可得空者今以",
    "X23n0439_004:0571b04": "前劫為所觀故。",
    "X23n0439_004:0571b05": "【疏】復次初劫智慧等者謂此菩薩於初劫中與通教",
    "X23n0439_004:0571b06": "聲聞共行至於二劫猶與廣慧之人共聞以須菩提",
    "X23n0439_004:0571b07": "於般若會中猶能承佛威神說人法俱空若離佛之",
    "X23n0439_004:0571b08": "威神則不能也是故皆非甚深今此劫中無邊智慧",
    "X23n0439_004:0571b09": "所對二乘皆不知故名曰甚深也。",
    "X23n0439_004:0571b10": "【疏】堪可匠成者匠謂師匠成即成就由通達三乘故",
    "X23n0439_004:0571b11": "堪能為人師匠成就弟子三學等故又匠是工匠如",
    "X23n0439_004:0571b12": "世工匠能匠成諸器阿闍梨法匠能匠成三乘三學",
    "X23n0439_004:0571b13": "法器又匠將也即將作少府秦官掌理宮室也今言",
    "X23n0439_004:0571b14": "匠者蓋從彼為稱也。",
    "X23n0439_004:0571b15": "【疏】即攝諸經八識等者即解深密等經唯識等論也",
    "X23n0439_004:0571b16": "言無性義者如唯識論云謂依初遍計所執立相無",
    "X23n0439_004:0571b17": "性由此體相畢竟非有如空華故依次依他立生無",
    "X23n0439_004:0571b18": "性此如幻事託眾緣生無如妄執自然性故假說無",
    "X23n0439_004:0571b19": "性非性全無依後圓成實立勝義無性謂即勝義由",
    "X23n0439_004:0571b20": "遠離前遍計所執我法性故假說無性非性全無等",
    "X23n0439_004:0571b21": "言佛性一乘等者涅槃勝鬘如來藏等經也問今第",
    "X23n0439_004:0571b22": "三義已該圓宗第四立如實知自心別收秘藏豈華",
    "X23n0439_004:0571b23": "嚴般若劣於如來秘藏耶答此乃宗果是同但顯密",
    "X23n0439_004:0571b24": "為異前約教相圓極攝諸了義後約威靈呪驗屬以",
    "X23n0439_004:0571c01": "秘宗復何疑哉。",
    "X23n0439_004:0571c02": "【疏】隨事分別識其性類者若真言中有那那(興也)烏乳",
    "X23n0439_004:0571c03": "(威德)字者當知是增益相應性類若真言中有麼囉野",
    "X23n0439_004:0571c04": "鉢吒野等者當知是降伏性類若真言中有扇多微",
    "X23n0439_004:0571c05": "戍陀等者當知是息灾性類若本尊作熈怡相及黃",
    "X23n0439_004:0571c06": "色者是息灾性類若作喜怒相及黃白色是增益性",
    "X23n0439_004:0571c07": "類若作忿怒相及青黑等色當知是降伏性類供物",
    "X23n0439_004:0571c08": "顏色聒淡辛酸等以類准知。",
    "X23n0439_004:0571c09": "【疏】右手是三昧等者興善印關云左羽右羽右左手",
    "X23n0439_004:0571c10": "左止右觀亦復然言十指等者興善云右羽慧方願",
    "X23n0439_004:0571c11": "力智左手檀戒忍進禪左小為頭終右指十波羅蜜",
    "X23n0439_004:0571c12": "對相連言亦是一切智五輪譬喻義者如來一切智",
    "X23n0439_004:0571c13": "難可識知以五輪譬之五輪者地水火風虗空也故",
    "X23n0439_004:0571c14": "興善云五輪左小為頭數便是地水火風空又如上",
    "X23n0439_004:0571c15": "經云譬如大地一切眾生依如是一切智智天人阿",
    "X23n0439_004:0571c16": "脩羅等依譬如火界燒一切薪無厭足如是一切智",
    "X23n0439_004:0571c17": "智燒一切無智薪無厭足等今此亦爾言一切緣中",
    "X23n0439_004:0571c18": "皆有第一實際者如上所說一切因緣事相之中皆",
    "X23n0439_004:0571c19": "以四句觀之畢竟不生名為皆有第一實際也。",
    "X23n0439_004:0571c20": "【疏】及於漫荼羅中觀至器非器者阿闍梨引弟子入",
    "X23n0439_004:0571c21": "漫荼羅拋華之時觀所擲華所至之處隨上中下類",
    "X23n0439_004:0571c22": "可能知彼是器非器如擲華時華墮在佛首當知彼",
    "X23n0439_004:0571c23": "人於佛頂真言中易得成就若墮佛身中分當知於",
    "X23n0439_004:0571c24": "佛心真言中易得成就若墮佛身下分於使者真言",
    "X23n0439_004:0572a01": "中求悉地時易得成就於餘真言中成就較難又是",
    "X23n0439_004:0572a02": "器非器者華所至處表器餘不至處表非器如世供",
    "X23n0439_004:0572a03": "器隨色受名謂若盛香者名為香器非華果等若盛",
    "X23n0439_004:0572a04": "華者於華名器於香食等名為非器若華至佛頂於",
    "X23n0439_004:0572a05": "佛頂名器於佛心等名為非器或可至尊上是器全",
    "X23n0439_004:0572a06": "不至者名非器。",
    "X23n0439_004:0572a07": "【疏】信諸佛菩薩者者謂阿闍梨應當信知眾生一念",
    "X23n0439_004:0572a08": "心中皆有諸佛壽量之身乃至不退諸菩薩等以無",
    "X23n0439_004:0572a09": "明所覆未得顯現但當於此三密加持諦信勤行乃",
    "X23n0439_004:0572a10": "名深行阿闍梨也。",
    "X23n0439_004:0572a11": "【疏】寂光海會等者寂光土也海會眾也即是能寂光",
    "X23n0439_004:0572a12": "明土中塵沙之眾此通真應故普賢菩薩行法經云",
    "X23n0439_004:0572a13": "釋迦牟尼毗盧遮那遍一切處其佛住處名常寂光",
    "X23n0439_004:0572a14": "常波羅蜜所攝成處我波羅蜜所安立處淨波羅蜜",
    "X23n0439_004:0572a15": "滅有相處樂波羅蜜不作身心相處等又第二疏云",
    "X23n0439_004:0572a16": "行者得此心時即知釋迦牟尼淨土不毀見佛壽量",
    "X23n0439_004:0572a17": "長遠本地之身與上行等從地踊出諸菩薩同會一",
    "X23n0439_004:0572a18": "處修對治道雖位隣補處不識一人如是甚深之境",
    "X23n0439_004:0572a19": "乃至不退菩薩尚不能知豈況下凡是故難信言補",
    "X23n0439_004:0572a20": "處三請等者補處即彌勒菩薩也三請者法華壽量",
    "X23n0439_004:0572a21": "品云彌勒菩薩因見從地踊出諸大菩薩又聞世尊",
    "X23n0439_004:0572a22": "言是我化遂說偈言佛昔從釋種出家近伽耶坐於",
    "X23n0439_004:0572a23": "菩提樹爾來尚未久乃至云云何於少時教化令發",
    "X23n0439_004:0572a24": "心願佛為未來演說令開解如是說已爾時佛告諸",
    "X23n0439_004:0572b01": "菩薩及一切大眾諸善男子汝等當信解如來誠諦",
    "X23n0439_004:0572b02": "之語如是三說已彌勒合掌白佛言世尊唯願說之",
    "X23n0439_004:0572b03": "我等當信受佛語如是三白已此即三請也復言唯",
    "X23n0439_004:0572b04": "願說之我等當信受佛語爾時世尊知諸菩薩三請",
    "X23n0439_004:0572b05": "不止既云三請不止次垂誡云而告之言汝等諦聽",
    "X23n0439_004:0572b06": "足前三說故云四誡問此豈不違法華疏云如來三",
    "X23n0439_004:0572b07": "勑補處四請耶答彼言三勑者但取三告名為三勑",
    "X23n0439_004:0572b08": "彌勒四請者謂經云如是三白已復言唯願說之即",
    "X23n0439_004:0572b09": "四請也各據一義故不相違。",
    "X23n0439_004:0572b10": "【疏】到於住地等者住地即十住此十住地通名信解",
    "X23n0439_004:0572b11": "行地或度於信解者即至佛地也謂於前三句義中",
    "X23n0439_004:0572b12": "開出佛地為上上方便心至此第四心時名究竟一",
    "X23n0439_004:0572b13": "切智地故經云四分之一度於信解也。",
    "X23n0439_004:0572b14": "【疏】乃至諸賢聖眾亦稱歎者是人得傳教灌頂已得",
    "X23n0439_004:0572b15": "諸賢聖之所稱歎故下經云當知彼善男子善女人",
    "X23n0439_004:0572b16": "從如來口生佛心之子在所遊方即為有佛施作佛",
    "X23n0439_004:0572b17": "事是故秘密主若樂欲供養佛者當供養此善男子",
    "X23n0439_004:0572b18": "善女人若欲見佛即當觀彼時金剛手普賢等上首",
    "X23n0439_004:0572b19": "諸菩薩同聲說言我等從今已後當恭敬供養是善",
    "X23n0439_004:0572b20": "男子善女人何以故同見佛世尊故。",
    "X23n0439_004:0572b21": "【疏】為作心漫荼羅等者謂內心瑜伽與彼外壇無異",
    "X23n0439_004:0572b22": "也然彼皆是內心法門一切眾生同有此性而不能",
    "X23n0439_004:0572b23": "自信不自了知如來明了自證而為一切眾生普開",
    "X23n0439_004:0572b24": "覺之亦令同得今深行阿闍梨為作此心漫荼羅漫",
    "X23n0439_004:0572c01": "荼羅行相如住秘密漫荼羅品具明言慈悲水作心",
    "X23n0439_004:0572c02": "灌頂者又彼品疏云師當住瑜伽之座觀於阿字加",
    "X23n0439_004:0572c03": "點置弟子頂十字縫中當知此上有點即是甘露法",
    "X23n0439_004:0572c04": "水用灌其頂此與佛初受軄皆傳教灌頂也。",
    "X23n0439_004:0572c05": "【疏】不應作最後等者即是阿闍梨教誡受法之者自",
    "X23n0439_004:0572c06": "今已後當如所得廣作利他勤而行之勿得作最後",
    "X23n0439_004:0572c07": "斷種人即是教令應紹繼先師所作事業也故智度",
    "X23n0439_004:0572c08": "論佛屬累阿難云我滅度後好守護般若乃至當教",
    "X23n0439_004:0572c09": "化弟子弟子復教餘人展轉相教譬如一燈復燃餘",
    "X23n0439_004:0572c10": "燈莫作最後斷種人彼自釋云如世人有子若不紹",
    "X23n0439_004:0572c11": "繼則名斷種最為可耻佛以此喻告阿難汝莫於汝",
    "X23n0439_004:0572c12": "身上令般若斷絕今亦如是師誡弟子莫於汝身上",
    "X23n0439_004:0572c13": "令此道不行故曰不應等。",
    "X23n0439_004:0572c14": "【疏】以如是諸法畢竟等者應以字門顯之且如灑",
    "X23n0439_004:0572c15": "字門詮一切法性鈍義夫自性鈍者即是無分別心",
    "X23n0439_004:0572c16": "不愚不慧無妄無覺乃至一切諸法不能動搖所以",
    "X23n0439_004:0572c17": "然者如世間人以取捨不亡故尚智慧而棄愚癡尊",
    "X23n0439_004:0572c18": "涅槃而賤生死而今觀灑字門心無分別則心無高",
    "X23n0439_004:0572c19": "下故名調柔也。",
    "X23n0439_004:0572c20": "【疏】隨有所作皆與三昧相應者謂若本尊作慈悲之",
    "X23n0439_004:0572c21": "容或身白色應供白華名三昧相應若獻黃赤名不",
    "X23n0439_004:0572c22": "相應香等類此言一一緣至入法界門者若作如是",
    "X23n0439_004:0572c23": "三昧等應當一一四句求之皆不可得名入法界門",
    "X23n0439_004:0572c24": "也。",
    "X23n0439_004:0573a01": "【疏】謂於三部等者三部者佛部蓮華部金剛部且如",
    "X23n0439_004:0573a02": "於佛部真言作成就時取彼所成之物或安膳那或",
    "X23n0439_004:0573a03": "雄黃朱砂之類而置本尊壇中依法作之悉地成時",
    "X23n0439_004:0573a04": "前上中下三相不同上成有三相謂初夜煖生中夜",
    "X23n0439_004:0573a05": "煙起五更燄出中成有二相謂除燄下成有一相謂",
    "X23n0439_004:0573a06": "但煖生等真言行者須善通達言皆與正理相應者",
    "X23n0439_004:0573a07": "謂雖作種種成就而不取著不異於如故言又於息",
    "X23n0439_004:0573a08": "灾法中等者即下云若入普門世界能以一念中具",
    "X23n0439_004:0573a09": "足相應也。",
    "X23n0439_004:0573a11": "大毗盧遮那成佛神變加持經義釋演密鈔卷第四"
}