{
    "T25n1509_014:0162a02": "大智度論釋初品中尸羅波羅蜜",
    "T25n1509_014:0162a03": "義之餘卷第十四",
    "T25n1509_014:0162a05": "龍樹菩薩造",
    "T25n1509_014:0162a06": "後秦龜茲國三藏鳩摩羅什",
    "T25n1509_014:0162a07": "奉　詔譯",
    "T25n1509_014:0162a08": "問曰：已知尸羅相，云何為尸羅波羅蜜？答",
    "T25n1509_014:0162a09": "曰：有人言：菩薩持戒，寧自失身，不毀小戒，",
    "T25n1509_014:0162a10": "是為尸羅波羅蜜。如上《蘇陀蘇摩王經》中",
    "T25n1509_014:0162a11": "說，不惜身命以全禁戒。如菩薩本身，曾",
    "T25n1509_014:0162a12": "作大力毒龍。若眾生在前，身力弱者，眼視便",
    "T25n1509_014:0162a13": "死；身力強者，氣往而死。是龍受一日戒，出",
    "T25n1509_014:0162a14": "家求靜，入林樹間思惟；坐久，疲懈而睡。龍法，",
    "T25n1509_014:0162a15": "睡時形狀如蛇，身有文章，七寶雜色。獵者",
    "T25n1509_014:0162a16": "見之驚喜，言曰：「以此希有難得之皮，獻上",
    "T25n1509_014:0162a17": "國王以為服飾，不亦宜乎？」便以杖按其",
    "T25n1509_014:0162a18": "頭，以刀剝其皮。龍自念言：「我力如意，傾覆",
    "T25n1509_014:0162a19": "此國，其如反掌；此人小物，豈能困我？我今",
    "T25n1509_014:0162a20": "以持戒故，不計此身，當從佛語！」於是自",
    "T25n1509_014:0162a21": "忍，眠目不視，閉氣不息；憐愍此人，為持",
    "T25n1509_014:0162a22": "戒故，一心受剝，不生悔意。既以失皮，赤肉",
    "T25n1509_014:0162a23": "在地，時日大熱，宛轉土中；欲趣大水，見諸",
    "T25n1509_014:0162a24": "小蟲來食其身，為持戒故，不復敢動。自思",
    "T25n1509_014:0162a25": "惟言：「今我此身以施諸蟲，為佛道故，今以",
    "T25n1509_014:0162a26": "肉施，以充其身；後成佛時，當以法施，以益",
    "T25n1509_014:0162a27": "其心。」如是誓已，身乾命絕，即生第二忉利",
    "T25n1509_014:0162a28": "天上。爾時毒龍，釋迦文佛是；是時獵者，提婆",
    "T25n1509_014:0162a29": "達等六師是也；諸小蟲輩，釋迦文佛初轉法",
    "T25n1509_014:0162b01": "輪，八萬諸天得道者是。菩薩護戒，不惜身",
    "T25n1509_014:0162b02": "命，決定不悔，其事如是，是名尸羅波羅蜜。",
    "T25n1509_014:0162b03": "復次，菩薩持戒，為佛道故，作大要誓，必度",
    "T25n1509_014:0162b04": "眾生！不求今世、後世之樂，不為名聞虛譽",
    "T25n1509_014:0162b05": "法故，亦不自為早求涅槃，但為眾生沒",
    "T25n1509_014:0162b06": "在長流，恩愛所欺，愚惑所誤，我當度之令",
    "T25n1509_014:0162b07": "到彼岸。一心持戒，為生善處，生善處故",
    "T25n1509_014:0162b08": "見善人，見善人故生智慧，生智慧故得",
    "T25n1509_014:0162b09": "行六波羅蜜，得行六波羅蜜故得佛道。",
    "T25n1509_014:0162b10": "如是持戒名為尸羅波羅蜜。復次，菩薩持戒，",
    "T25n1509_014:0162b11": "心樂善清淨，不為畏惡道，亦不為生天，但",
    "T25n1509_014:0162b12": "求善淨；以戒熏心，令心樂善，是為尸羅",
    "T25n1509_014:0162b13": "波羅蜜。復次，菩薩以大悲心持戒，得至佛",
    "T25n1509_014:0162b14": "道，是名尸羅波羅蜜。復次，菩薩持戒，能生",
    "T25n1509_014:0162b15": "六波羅蜜，是則名為尸羅波羅蜜。云何持戒",
    "T25n1509_014:0162b16": "能生戒？因五戒得沙彌戒，因沙彌戒得",
    "T25n1509_014:0162b17": "律儀戒，因律儀戒得禪定戒，因禪定戒",
    "T25n1509_014:0162b18": "得無漏戒，是為戒生戒。云何持戒能生於",
    "T25n1509_014:0162b19": "檀？檀有三種：一者、財施，二者、法施，三者、無畏",
    "T25n1509_014:0162b20": "施。持戒自撿，不侵一切眾生財物，是名財",
    "T25n1509_014:0162b21": "施。眾生見者，慕其所行，又為說法，令其開",
    "T25n1509_014:0162b22": "悟。又自思惟：我當堅持淨戒，與一切眾生",
    "T25n1509_014:0162b23": "作供養福田，令諸眾生得無量福。如是種",
    "T25n1509_014:0162b24": "種，名為法施。一切眾生皆畏於死，持戒不",
    "T25n1509_014:0162b25": "害，是則無畏施。復次，菩薩自念：「我當持戒，",
    "T25n1509_014:0162b26": "以此戒報，為諸眾生作轉輪聖王、或作閻",
    "T25n1509_014:0162b27": "浮提王、若作天王，令諸眾生滿足於財，無",
    "T25n1509_014:0162b28": "所乏短；然後坐佛樹下，降伏魔王，破諸",
    "T25n1509_014:0162b29": "魔軍，成無上道，為諸眾生說清淨法，令無",
    "T25n1509_014:0162c01": "量眾生度老、病、死海。」是為持戒因緣生檀波",
    "T25n1509_014:0162c02": "羅蜜。云何持戒生忍辱？持戒之人心自念言：",
    "T25n1509_014:0162c03": "「我今持戒為持心故。若持戒無忍，當墮地",
    "T25n1509_014:0162c04": "獄；雖不破戒，以無忍故，不免惡道；何可",
    "T25n1509_014:0162c05": "縱忿不自制心？但以心故入三惡趣。是故",
    "T25n1509_014:0162c06": "應當好自勉強，懃修忍辱。」復次，行者欲令",
    "T25n1509_014:0162c07": "戒德堅強，當修忍辱。所以者何？忍為大力，",
    "T25n1509_014:0162c08": "能牢固戒，令不動搖。復自思惟：「我今出家，",
    "T25n1509_014:0162c09": "形與俗別，豈可縱心如世人法？宜自勉勵，",
    "T25n1509_014:0162c10": "以忍調心。以身、口忍，心亦得忍；若心不忍，",
    "T25n1509_014:0162c11": "身、口亦爾。」是故行者當令身、口、心忍，絕諸忿",
    "T25n1509_014:0162c12": "恨。復次，是戒略說則有八萬，廣說則無量，我",
    "T25n1509_014:0162c13": "當云何能具持此無量戒法？唯當忍辱，眾",
    "T25n1509_014:0162c14": "戒自得。譬如有人得罪於王，王以罪人載",
    "T25n1509_014:0162c15": "之刀車，六邊利刃，間不容間，奔逸馳走，行",
    "T25n1509_014:0162c16": "不擇路；若能持身，不為刀傷，是則殺而不",
    "T25n1509_014:0162c17": "死。持戒之人，亦復如是，戒為利刀，忍為持",
    "T25n1509_014:0162c18": "身，若忍心不固，戒亦傷人。又復譬如老人",
    "T25n1509_014:0162c19": "夜行，無杖則蹶；忍為戒杖，扶人至道，福",
    "T25n1509_014:0162c20": "樂因緣，不能動搖。如是種種，名為持戒生",
    "T25n1509_014:0162c21": "羼提波羅蜜。云何持戒而生精進？持戒之人",
    "T25n1509_014:0162c22": "除去放逸，自力懃修，習無上法，捨世間樂，",
    "T25n1509_014:0162c23": "入於善道，志求涅槃，以度一切，大心不懈，",
    "T25n1509_014:0162c24": "以求佛為本，是為持戒能生精進。復次，持",
    "T25n1509_014:0162c25": "戒之人，疲厭世苦老、病、死患，心生精進，必",
    "T25n1509_014:0162c26": "求自脫，亦以度人。譬如野干在林樹間，",
    "T25n1509_014:0162c27": "依隨師子及諸虎豹，求其殘肉以自存活。",
    "T25n1509_014:0162c28": "有時空乏，夜半踰城，深入人舍，求肉不得，",
    "T25n1509_014:0162c29": "屏處睡息，不覺夜竟；惶怖無計，走則慮不",
    "T25n1509_014:0163a01": "自免，住則懼畏死痛；便自定心，詐死在地。",
    "T25n1509_014:0163a02": "眾人來見，有一人言：「我須野干耳。」即便截",
    "T25n1509_014:0163a03": "取。野干自念：「截耳雖痛，但令身在。」次有一",
    "T25n1509_014:0163a04": "人言：「我須野干尾。」便復截去。野干復念：「截",
    "T25n1509_014:0163a05": "尾雖痛猶是小事。」次有一人言：「我須野",
    "T25n1509_014:0163a06": "干牙。」野干心念：「取者轉多，儻取我頭，則無",
    "T25n1509_014:0163a07": "活路。」即從地起奮其智力，絕踊間關，徑",
    "T25n1509_014:0163a08": "得自濟。行者之心，求脫苦難，亦復如是：若",
    "T25n1509_014:0163a09": "老至時，猶故自寬，不能慇懃決斷精進；病亦",
    "T25n1509_014:0163a10": "如是，以有差期，未能決計；死欲至時，自",
    "T25n1509_014:0163a11": "知無冀，便能自勉，果敢慇懃，大修精進，從",
    "T25n1509_014:0163a12": "死地中畢至涅槃。復次，持戒之法，譬如人",
    "T25n1509_014:0163a13": "射，先得平地，地平然後心安，心安然後挽滿，",
    "T25n1509_014:0163a14": "挽滿然後陷深。戒為平地，定意為弓，挽滿",
    "T25n1509_014:0163a15": "為精進，箭為智慧，賊是無明。若能如是展",
    "T25n1509_014:0163a16": "力精進，必至大道，以度眾生。復次，持戒之",
    "T25n1509_014:0163a17": "人，能以精進自制五情，不受五欲；若心已",
    "T25n1509_014:0163a18": "去，能攝令還；是為持戒能護諸根。護諸",
    "T25n1509_014:0163a19": "根則生禪定，生禪定則生智慧，生智慧",
    "T25n1509_014:0163a20": "得至佛道。是為持戒生毘梨耶波羅蜜。云",
    "T25n1509_014:0163a21": "何持戒生禪？人有三業作諸善，若身、口業",
    "T25n1509_014:0163a22": "善，意業自然入善；譬如曲草生於麻中，不",
    "T25n1509_014:0163a23": "扶自直。持戒之力，能羸諸結使。云何能羸？",
    "T25n1509_014:0163a24": "若不持戒，瞋恚事來，殺心即生；若欲事至，婬",
    "T25n1509_014:0163a25": "心即成。若持戒者，雖有微瞋，不生殺心；雖",
    "T25n1509_014:0163a26": "有婬念，婬事不成，是為持戒能令諸結使",
    "T25n1509_014:0163a27": "羸。諸結使羸，禪定易得。譬如老病失力，死",
    "T25n1509_014:0163a28": "事易得；結使羸故，禪定易得。復次，人心未",
    "T25n1509_014:0163a29": "息，常求逸樂；行者持戒，棄捨世福，心不",
    "T25n1509_014:0163b01": "放逸，是故易得禪定。復次，持戒之人，得生",
    "T25n1509_014:0163b02": "人中，次生六欲天上，次至色界，若破色",
    "T25n1509_014:0163b03": "相生無色界；持戒清淨，斷諸結使，得阿羅",
    "T25n1509_014:0163b04": "漢道；大心持戒，愍念眾生，是為菩薩。復次，",
    "T25n1509_014:0163b05": "戒為撿麁，禪為攝細。復次，戒攝身、口，禪止",
    "T25n1509_014:0163b06": "亂心；如人上屋，非梯不昇，不得戒梯，禪",
    "T25n1509_014:0163b07": "亦不立。復次，破戒之人，結使風強，散亂其",
    "T25n1509_014:0163b08": "心；其心散亂，則禪不可得。持戒之人，煩惱風",
    "T25n1509_014:0163b09": "軟，心不大散，禪定易得。如是等種種因緣，",
    "T25n1509_014:0163b10": "是為持戒生禪波羅蜜。云何持戒能生智",
    "T25n1509_014:0163b11": "慧？持戒之人，觀此戒相從何而有，知從眾",
    "T25n1509_014:0163b12": "罪而生；若無眾罪，則亦無戒。戒相如是，",
    "T25n1509_014:0163b13": "從因緣有，何故生著？譬如蓮華出自污",
    "T25n1509_014:0163b14": "泥，色雖鮮好，出處不淨；以是悟心，不令生",
    "T25n1509_014:0163b15": "著，是為持戒生般若波羅蜜。復次，持戒之",
    "T25n1509_014:0163b16": "人，心自思惟：若我以持戒貴而可取，破戒",
    "T25n1509_014:0163b17": "賤而可捨者，若有此心不應般若。以智",
    "T25n1509_014:0163b18": "慧籌量，心不著戒，無取、無捨，是為持戒生",
    "T25n1509_014:0163b19": "般若波羅蜜。復次，不持戒人，雖有利智，以",
    "T25n1509_014:0163b20": "營世務，種種欲求生業之事，慧根漸鈍；譬",
    "T25n1509_014:0163b21": "如利刀以割泥土，遂成鈍器。若出家持戒，",
    "T25n1509_014:0163b22": "不營世業，常觀諸法實相無相；先雖鈍根，",
    "T25n1509_014:0163b23": "以漸轉利。如是等種種因緣，名為持戒生",
    "T25n1509_014:0163b24": "般若波羅蜜。如是名為尸羅波羅蜜生六",
    "T25n1509_014:0163b25": "波羅蜜。復次，菩薩持戒不以畏故，亦非愚",
    "T25n1509_014:0163b26": "癡，非疑、非惑，亦不自為涅槃故持戒；但",
    "T25n1509_014:0163b27": "為一切眾生故，為得佛道故，為得一切",
    "T25n1509_014:0163b28": "佛法故。如是相名為尸羅波羅蜜。復次，若",
    "T25n1509_014:0163b29": "菩薩於罪、不罪不可得故，是時，名為尸羅",
    "T25n1509_014:0163c01": "波羅蜜。問曰：若捨惡行善，是為持戒，云何",
    "T25n1509_014:0163c02": "言「罪、不罪不可得」？答曰：非謂邪見、麁心",
    "T25n1509_014:0163c03": "言「不可得」也；若深入諸法相，行空三昧，",
    "T25n1509_014:0163c04": "慧眼觀故，罪不可得；罪無故，不罪亦不可得。",
    "T25n1509_014:0163c05": "復次，眾生不可得故，殺罪亦不可得；罪不可",
    "T25n1509_014:0163c06": "得故，戒亦不可得。何以故？以有殺罪故，則",
    "T25n1509_014:0163c07": "有戒；若無殺罪，則亦無戒。問曰：今眾生",
    "T25n1509_014:0163c08": "現有，云何言「眾生不可得」？答曰：肉眼所見，是",
    "T25n1509_014:0163c09": "為非見；若以慧眼觀，則不得眾生。如上檀",
    "T25n1509_014:0163c10": "中說無施者、無受者、無財物，此亦如是。",
    "T25n1509_014:0163c11": "復次，若有眾生，是五眾耶？離五眾耶？若是",
    "T25n1509_014:0163c12": "五眾，五眾有五，眾生為一；如是者，五可為",
    "T25n1509_014:0163c13": "一，一可為五。譬如市易物直五匹，以一",
    "T25n1509_014:0163c14": "匹取之，則不可得。何以故？一不得作五",
    "T25n1509_014:0163c15": "故。以是故，知五眾不得作一眾生。復次，五",
    "T25n1509_014:0163c16": "眾生滅無常相；眾生法，從先世來、至後世，",
    "T25n1509_014:0163c17": "受罪、福於三界。若五眾是眾生，譬如草木自",
    "T25n1509_014:0163c18": "生自滅，如是則無罪縛，亦無解脫。以是故，",
    "T25n1509_014:0163c19": "知非五眾是眾生。若離五眾有眾生，如先",
    "T25n1509_014:0163c20": "說神常遍中已破。復次，離五眾則我見心不",
    "T25n1509_014:0163c21": "生，若離五眾有眾生，是為墮常；若墮常",
    "T25n1509_014:0163c22": "者，是則無生、無死。何以故？生名先無今有，",
    "T25n1509_014:0163c23": "死名已生便滅。若眾生常者，應遍滿五道",
    "T25n1509_014:0163c24": "中，先已常有，云何今復來生？若不有生，則",
    "T25n1509_014:0163c25": "無有死。問曰：定有眾生，何以故言無？五眾",
    "T25n1509_014:0163c26": "因緣，有眾生法；譬如五指因緣，拳法生。答",
    "T25n1509_014:0163c27": "曰：此言非也！若五眾因緣有眾生法者，除",
    "T25n1509_014:0163c28": "五眾，則別有眾生法，然不可得；眼自見色，",
    "T25n1509_014:0163c29": "耳自聞聲，鼻嗅香，舌知味，身知觸，意知法，",
    "T25n1509_014:0164a01": "空無我法；離此六事，更無眾生。諸外道輩",
    "T25n1509_014:0164a02": "倒見故，言眼能見色，是為眾生；乃至意能",
    "T25n1509_014:0164a03": "知法，是為眾生；又能憶念，能受苦樂，是為",
    "T25n1509_014:0164a04": "眾生；但作是見，不知眾生實。譬如一長老",
    "T25n1509_014:0164a05": "大德比丘，人謂是阿羅漢，多致供養。其後",
    "T25n1509_014:0164a06": "病死，諸弟子懼失供養故，夜盜出之；於其",
    "T25n1509_014:0164a07": "臥處安施被枕，令如師在，其狀如臥。人",
    "T25n1509_014:0164a08": "來問疾：「師在何許？」諸弟子言：「汝不見床上",
    "T25n1509_014:0164a09": "被枕耶？」愚者不審察之，謂師病臥，大送",
    "T25n1509_014:0164a10": "供養而去，如是非一。復有智人來而問",
    "T25n1509_014:0164a11": "之，諸弟子亦如是答。智人言：「我不問被枕、",
    "T25n1509_014:0164a12": "床褥，我自求人。」發被求之，竟無人可得。除",
    "T25n1509_014:0164a13": "六事相，更無我人；知者、見者，亦復如是。復",
    "T25n1509_014:0164a14": "次，若眾生於五眾因緣有者，五眾無常，眾生",
    "T25n1509_014:0164a15": "亦應無常。何以故？因果相似故；若眾生無",
    "T25n1509_014:0164a16": "常，則不至後世。復次，若如汝言「眾生從本",
    "T25n1509_014:0164a17": "已來常有」，若爾者，眾生應生五眾，五眾不",
    "T25n1509_014:0164a18": "應生眾生；今五眾因緣生眾生名字，無智",
    "T25n1509_014:0164a19": "之人逐名求實。以是故，眾生實無；若無眾",
    "T25n1509_014:0164a20": "生，亦無殺罪；無殺罪故，亦無持戒。復次，是",
    "T25n1509_014:0164a21": "五眾深入觀之，分別知空，如夢所見，如",
    "T25n1509_014:0164a22": "鏡中像；若殺夢中所見及鏡中像，無有殺",
    "T25n1509_014:0164a23": "罪。殺五陰空相眾生，亦復如是。復次，若人",
    "T25n1509_014:0164a24": "不樂罪、貪著無罪，是人見破戒罪人則",
    "T25n1509_014:0164a25": "輕慢，見持戒善人則愛敬；如是持戒，則是",
    "T25n1509_014:0164a26": "起罪因緣。以是故言「於罪、不罪不可得故，",
    "T25n1509_014:0164a27": "應具足尸羅波羅蜜」。",
    "T25n1509_014:0164a28": "24 羼提波羅蜜義大智度論釋初品中羼提波羅蜜義第",
    "T25n1509_014:0164a29": "二十四",
    "T25n1509_014:0164b01": "【經】「心不動故，應具足羼提波羅蜜。」【論】問曰：",
    "T25n1509_014:0164b02": "云何名羼提？答曰：羼提，秦言「忍辱」。忍辱有",
    "T25n1509_014:0164b03": "二種：生忍、法忍。菩薩行生忍，得無量福德；",
    "T25n1509_014:0164b04": "行法忍，得無量智慧。福德、智慧二事具足故，",
    "T25n1509_014:0164b05": "得如所願；譬如人有目、有足，隨意能到。菩",
    "T25n1509_014:0164b06": "薩若遇惡口罵詈，若刀杖所加，思惟知罪、",
    "T25n1509_014:0164b07": "福業因緣諸法，內、外畢竟空，無我、無我所，以",
    "T25n1509_014:0164b08": "三法印印諸法故，力雖能報，不生惡心，",
    "T25n1509_014:0164b09": "不起惡口業；爾時，心數法生，名為忍。得是",
    "T25n1509_014:0164b10": "忍法故，忍智牢固；譬如畫彩，得膠則堅著。有",
    "T25n1509_014:0164b11": "人言：「善心有二種：有麁，有細；麁名忍辱，細",
    "T25n1509_014:0164b12": "名禪定。未得禪定心樂，能遮眾惡，是名忍",
    "T25n1509_014:0164b13": "辱；心得禪定樂，不為眾惡，是名禪定。」是忍，",
    "T25n1509_014:0164b14": "是心數法，與心相應，隨心行。非業，非業報，",
    "T25n1509_014:0164b15": "隨業行。有人言：「二界繫。」有人言：「但欲界繫，",
    "T25n1509_014:0164b16": "或不繫。色界無外惡可忍故。」亦有漏、亦無漏，",
    "T25n1509_014:0164b17": "凡夫、聖人俱得故。障「己心、他心不善法」，故名",
    "T25n1509_014:0164b18": "為善。善故，或思惟斷，或不斷。如是等種種，",
    "T25n1509_014:0164b19": "阿毘曇廣分別。問曰：云何名生忍？答曰：有",
    "T25n1509_014:0164b20": "二種眾生來向菩薩：一者、恭敬供養，二者、瞋",
    "T25n1509_014:0164b21": "罵打害。爾時，菩薩其心能忍，不愛敬養眾",
    "T25n1509_014:0164b22": "生，不瞋加惡眾生。是名生忍。問曰：云何恭",
    "T25n1509_014:0164b23": "敬、供養名之為忍？答曰：有二種結使：一者、",
    "T25n1509_014:0164b24": "屬愛結使，二者、屬恚結使。恭敬、供養雖不生",
    "T25n1509_014:0164b25": "恚，令心愛著，是名軟賊。是故於此應當",
    "T25n1509_014:0164b26": "自忍，不著不愛。云何能忍？觀其無常，是結使",
    "T25n1509_014:0164b27": "生處。如佛所說：「利養瘡深，譬如斷皮至",
    "T25n1509_014:0164b28": "肉，斷肉至骨，斷骨至髓。人著利養，則破",
    "T25n1509_014:0164b29": "持戒皮，斷禪定肉，破智慧骨，失微妙善心",
    "T25n1509_014:0164c01": "髓。」如佛初遊迦毘羅婆國，與千二百五十",
    "T25n1509_014:0164c02": "比丘俱，悉是梵志之身。供養火故，形容憔",
    "T25n1509_014:0164c03": "悴；絕食苦行故，膚體瘦黑。淨飯王心念言：",
    "T25n1509_014:0164c04": "「我子侍從，雖復心淨清潔，竝無容貌，我當",
    "T25n1509_014:0164c05": "擇取累重多子孫者，家出一人，為佛弟",
    "T25n1509_014:0164c06": "子。」如是思惟已，勅下國中：簡擇諸釋貴",
    "T25n1509_014:0164c07": "戚子弟，應書之身，皆令出家。是時，斛飯王",
    "T25n1509_014:0164c08": "子提婆達多，出家學道，誦六萬法聚，精進修",
    "T25n1509_014:0164c09": "行，滿十二年。其後為供養利故，來至佛所，",
    "T25n1509_014:0164c10": "求學神通。佛告憍曇：「汝觀五陰無常，可",
    "T25n1509_014:0164c11": "以得道，亦得神通。」而不為說取通之法。出",
    "T25n1509_014:0164c12": "求舍利弗、目揵連，乃至五百阿羅漢，皆不為",
    "T25n1509_014:0164c13": "說；言：「汝當觀五陰無常，可以得道，可以得",
    "T25n1509_014:0164c14": "通。」不得所求，涕泣不樂；到阿難所，求學",
    "T25n1509_014:0164c15": "神通；是時阿難未得他心智，敬其兄故，",
    "T25n1509_014:0164c16": "如佛所言以授。提婆達多受學通法，入",
    "T25n1509_014:0164c17": "山不久，便得五神通。得五神通已，自念：「誰",
    "T25n1509_014:0164c18": "當與我作檀越者？」如王子阿闍世，有大王",
    "T25n1509_014:0164c19": "相。欲與為親厚，到天上取天食；還到欝",
    "T25n1509_014:0164c20": "旦羅越，取自然粳米；至閻浮林中，取閻浮",
    "T25n1509_014:0164c21": "果，與王子阿闍世。或時自變其身，作象寶、",
    "T25n1509_014:0164c22": "馬寶，以惑其心；或作嬰孩坐其膝上，王",
    "T25n1509_014:0164c23": "子抱之，嗚唼與唾；時時自說己名，令太子",
    "T25n1509_014:0164c24": "知之，種種變態以動其心。王子意惑，於奈",
    "T25n1509_014:0164c25": "園中大立精舍，四種供養，并種種雜供，無",
    "T25n1509_014:0164c26": "物不備，以給提婆達多；日日率諸大臣，自",
    "T25n1509_014:0164c27": "為送五百釜羹飯。提婆達多大得供養，而徒",
    "T25n1509_014:0164c28": "眾尠少，自念：「我有三十相，減佛未幾，直以",
    "T25n1509_014:0164c29": "弟子未集；若大眾圍繞，與佛何異？」如是思",
    "T25n1509_014:0165a01": "惟已，生心破僧，得五百弟子；舍利弗、目犍連",
    "T25n1509_014:0165a02": "說法教化，僧還和合。爾時，提婆達多便生惡",
    "T25n1509_014:0165a03": "心，推山壓佛，金剛力士以金剛杵而遙擲",
    "T25n1509_014:0165a04": "之，碎石迸來，傷佛足指。華色比丘尼呵之，",
    "T25n1509_014:0165a05": "復以拳打尼，尼即時眼出而死，作三逆罪。",
    "T25n1509_014:0165a06": "與惡邪師富蘭那外道等為親厚，斷諸善",
    "T25n1509_014:0165a07": "根，心無愧悔。復以惡毒著指爪中，欲因",
    "T25n1509_014:0165a08": "禮佛以中傷佛；欲去未到王舍城中，地",
    "T25n1509_014:0165a09": "自然破裂，火車來迎，生入地獄。提婆達多身",
    "T25n1509_014:0165a10": "有三十相，而不能忍伏其心，為供養利故，",
    "T25n1509_014:0165a11": "而作大罪，生入地獄。以是故言利養瘡",
    "T25n1509_014:0165a12": "深，破皮至髓，應當除却愛供養人心。是",
    "T25n1509_014:0165a13": "為菩薩忍，心不愛著供養、恭敬人。復次，供養",
    "T25n1509_014:0165a14": "有三種：一者、先世因緣福德故；二者、今世功",
    "T25n1509_014:0165a15": "德，修戒、禪定、智慧故，為人敬養；三者、虛妄",
    "T25n1509_014:0165a16": "欺惑，內無實德，外如清白，以誑時人而得",
    "T25n1509_014:0165a17": "供養。於此三種供養中，心自思惟：「若先世因",
    "T25n1509_014:0165a18": "緣懃修福德，今得供養，是為懃身作之而",
    "T25n1509_014:0165a19": "自得耳，何為於此而生貢高？譬如春種秋",
    "T25n1509_014:0165a20": "穫，自以力得，何足自憍？」如是思惟已，忍伏",
    "T25n1509_014:0165a21": "其心，不著、不憍。若今世功德故而得供養，當",
    "T25n1509_014:0165a22": "自思惟：「我以智慧，若知諸法實相，若能斷",
    "T25n1509_014:0165a23": "結，以此功德故，是人供養，於我無事。」如",
    "T25n1509_014:0165a24": "是思惟已，自伏其心，不自憍高；此實愛樂",
    "T25n1509_014:0165a25": "功德，不愛我也。譬如罽賓三藏比丘，行阿",
    "T25n1509_014:0165a26": "蘭若法，至一王寺，寺設大會，守門人見其",
    "T25n1509_014:0165a27": "衣服麁弊，遮門不前。如是數數，以衣服弊",
    "T25n1509_014:0165a28": "故，每不得前，便作方便，假借好衣而來，門",
    "T25n1509_014:0165a29": "家見之，聽前不禁；既至會坐，得種種好食，",
    "T25n1509_014:0165b01": "先以與衣。眾人問言：「何以爾也？」答言：「我比",
    "T25n1509_014:0165b02": "數來，每不得入，今以衣故得在此坐，得種",
    "T25n1509_014:0165b03": "種好食，實是衣故得之，故以與衣。」行者以",
    "T25n1509_014:0165b04": "修行功德，持戒智慧故而得供養，自念：「此為",
    "T25n1509_014:0165b05": "功德，非為我也。」如是思惟，能自伏心，是名",
    "T25n1509_014:0165b06": "為忍。若虛妄欺偽而得供養，是為自害，不",
    "T25n1509_014:0165b07": "可近也！當自思惟：「若我以此虛妄而得供",
    "T25n1509_014:0165b08": "養，與惡賊劫盜得食無異，是為墮欺妄罪。」",
    "T25n1509_014:0165b09": "如是於三種供養人中，心不愛著，亦不自",
    "T25n1509_014:0165b10": "高，是名生忍。問曰：人未得道，衣食為急，",
    "T25n1509_014:0165b11": "云何方便能得忍，心不著、不愛給施之人？",
    "T25n1509_014:0165b12": "答曰：以智慧力，觀無常相、苦相、無我相，心",
    "T25n1509_014:0165b13": "常厭患。譬如罪人臨當受戮，雖復美味",
    "T25n1509_014:0165b14": "在前，家室勸喻，以憂死故，雖飲食餚膳，",
    "T25n1509_014:0165b15": "不覺滋味；行者亦爾，常觀無常相、苦相，",
    "T25n1509_014:0165b16": "雖得供養，心亦不著。又如麞鹿為虎搏逐，",
    "T25n1509_014:0165b17": "追之不捨，雖得好草、美水飲食，心無染",
    "T25n1509_014:0165b18": "著；行者亦爾，常為無常虎逐不捨須臾，思",
    "T25n1509_014:0165b19": "惟厭患，雖得美味，亦不染著。是故行者",
    "T25n1509_014:0165b20": "於供養人中，心得自忍。復次，若有女人來",
    "T25n1509_014:0165b21": "欲娛樂，誑惑菩薩，菩薩是時當自伏心，忍",
    "T25n1509_014:0165b22": "不令起。如釋迦文尼佛在菩提樹下，魔王",
    "T25n1509_014:0165b23": "憂愁，遣三玉女：一名樂見，二名悅彼，三",
    "T25n1509_014:0165b24": "名渴愛；來現其身，作種種姿態，欲壞菩",
    "T25n1509_014:0165b25": "薩。菩薩是時心不傾動，目不暫視。三女念",
    "T25n1509_014:0165b26": "言：「人心不同，好愛各異；或有好少，或愛中",
    "T25n1509_014:0165b27": "年，或好長好短，好黑好白，如是眾好，各",
    "T25n1509_014:0165b28": "有所愛。」是時三女，各各化作五百美女，一",
    "T25n1509_014:0165b29": "一化女作無量變態，從林中出。譬如黑雲，",
    "T25n1509_014:0165c01": "電光暫現，或揚眉頓睫，嫈嫇細視，作眾伎",
    "T25n1509_014:0165c02": "樂，種種姿媚，來近菩薩，欲以態身觸逼",
    "T25n1509_014:0165c03": "菩薩。爾時，密迹金剛力士瞋目叱之：「此是何",
    "T25n1509_014:0165c04": "人？而汝妖媚敢來觸嬈！」爾時，密迹說偈呵之：",
    "T25n1509_014:0165c05": "「汝不知天命，　　失好而黃髯；",
    "T25n1509_014:0165c06": "大海水清美，　　今日盡苦醎。",
    "T25n1509_014:0165c07": "汝不知日減，　　婆藪諸天墮；",
    "T25n1509_014:0165c08": "火本為天口，　　而今一切噉。」",
    "T25n1509_014:0165c09": "「汝不知此事，敢輕此聖人！」是時，眾女逡巡",
    "T25n1509_014:0165c10": "小退，語菩薩言：「今此眾女端嚴無比，可自",
    "T25n1509_014:0165c11": "娛意，端坐何為？」菩薩言：「汝等不淨，臭穢可",
    "T25n1509_014:0165c12": "惡。去！勿妄談！」菩薩是時，即說偈言：",
    "T25n1509_014:0165c13": "「是身為穢藪，　　不淨物腐積，",
    "T25n1509_014:0165c14": "是實為行廁，　　何足以樂意！」",
    "T25n1509_014:0165c15": "女聞此偈，自念：「此人不知我等清淨天身",
    "T25n1509_014:0165c16": "而說此偈。」即自變身，還復本形，光曜昱爍，",
    "T25n1509_014:0165c17": "照林樹間，作天伎樂，語菩薩言：「我身如是，",
    "T25n1509_014:0165c18": "有何可呵？」菩薩答言：「時至自知！」問曰：「此言",
    "T25n1509_014:0165c19": "何謂？」以偈答言：",
    "T25n1509_014:0165c20": "「諸天園林中，　　七寶蓮華池，",
    "T25n1509_014:0165c21": "天人相娛樂，　　失時汝自知！",
    "T25n1509_014:0165c22": "是時見無常，　　天人樂皆苦，",
    "T25n1509_014:0165c23": "汝當厭欲樂，　　愛樂正真道！」",
    "T25n1509_014:0165c24": "女聞偈已，心念：「此人大智無量，天樂清淨，猶",
    "T25n1509_014:0165c25": "知其惡，不可當也！」即時滅去。菩薩如是觀",
    "T25n1509_014:0165c26": "婬欲樂，能自制心，忍不傾動。復次，菩薩觀",
    "T25n1509_014:0165c27": "欲，種種不淨，於諸衰中，女衰最重。刀火、雷",
    "T25n1509_014:0165c28": "電、霹靂、怨家、毒蛇之屬，猶可暫近；女人慳妬、",
    "T25n1509_014:0165c29": "瞋諂、妖穢、鬪諍、貪嫉，不可親近。何以故？女子",
    "T25n1509_014:0166a01": "小人，心淺智薄，唯欲是視，不觀富貴、智德、",
    "T25n1509_014:0166a02": "名聞，專行欲惡，破人善根。桎梏、枷鎖，閉繫、",
    "T25n1509_014:0166a03": "囹圄，雖曰難解，是猶易開；女鎖繫人，染",
    "T25n1509_014:0166a04": "固根深，無智沒之，難可得脫。眾病之中，女",
    "T25n1509_014:0166a05": "病最重。如佛偈言：",
    "T25n1509_014:0166a06": "「寧以赤鐵，　　宛轉眼中；　　不以散心，",
    "T25n1509_014:0166a07": "邪視女色。　　含笑作姿，　　憍慢羞恥；",
    "T25n1509_014:0166a08": "迴面攝眼，　　美言妬瞋。　　行步妖穢，",
    "T25n1509_014:0166a09": "以惑於人；　　婬羅彌網，　　人皆沒身。",
    "T25n1509_014:0166a10": "坐臥行立，　　迴眄巧媚；　　薄智愚人，",
    "T25n1509_014:0166a11": "為之心醉。　　執劍向敵，　　是猶可勝；",
    "T25n1509_014:0166a12": "女賊害人，　　是不可禁。　　蚖蛇含毒，",
    "T25n1509_014:0166a13": "猶可手捉；　　女情惑人，　　是不可觸。",
    "T25n1509_014:0166a14": "有智之人，　　所應不視；　　若欲觀之，",
    "T25n1509_014:0166a15": "當如母姊。　　諦視觀之，　　不淨填積；",
    "T25n1509_014:0166a16": "婬火不除，　　為之燒滅！」",
    "T25n1509_014:0166a17": "復次，女人相者，若得敬待，則令夫心高；若",
    "T25n1509_014:0166a18": "敬待情捨，則令夫心怖。女人如是，恒以煩",
    "T25n1509_014:0166a19": "惱、憂怖與人，云何可近？親好乖離，女人之",
    "T25n1509_014:0166a20": "罪；巧察人要，女人之智。大火燒人，是猶可",
    "T25n1509_014:0166a21": "近；清風無形，是亦可捉；蚖蛇含毒，猶亦可",
    "T25n1509_014:0166a22": "觸；女人之心，不可得實。何以故？女人之",
    "T25n1509_014:0166a23": "相：不觀富貴、端政、名聞，智德、族姓，技藝、辯",
    "T25n1509_014:0166a24": "言，親厚、愛重，都不在心，唯欲是視；譬如蛟",
    "T25n1509_014:0166a25": "龍，不擇好醜，唯欲殺人。又復女人不瞻",
    "T25n1509_014:0166a26": "視，憂苦憔悴；給養敬待，憍奢叵制。復次，若在",
    "T25n1509_014:0166a27": "善人之中，則自畜心高；無智人中，視之如",
    "T25n1509_014:0166a28": "怨；富貴人中，追之敬愛；貧賤人中，視之如",
    "T25n1509_014:0166a29": "狗。常隨欲心，不隨功德。如說：國王有女，",
    "T25n1509_014:0166b01": "名曰拘牟頭。有捕魚師，名述婆伽，隨道",
    "T25n1509_014:0166b02": "而行，遙見王女在高樓上。窓中見面，想像",
    "T25n1509_014:0166b03": "染著，心不暫捨，彌歷日月，不能飲食。母問",
    "T25n1509_014:0166b04": "其故，以情答母：「我見王女，心不能忘！」母",
    "T25n1509_014:0166b05": "諭兒言：「汝是小人，王女尊貴，不可得也！」兒",
    "T25n1509_014:0166b06": "言：「我心願樂，不能暫忘；若不如意，不能活",
    "T25n1509_014:0166b07": "也！」母為子故，入王宮中，常送肥魚美肉，以",
    "T25n1509_014:0166b08": "遺王女而不取價。王女怪而問之：「欲求何",
    "T25n1509_014:0166b09": "願？」母白王女：「願却左右，當以情告。我唯",
    "T25n1509_014:0166b10": "有一子，敬慕王女，情結成病，命不云遠；願",
    "T25n1509_014:0166b11": "垂愍念，賜其生命！」王女言：「汝去！月十五日，",
    "T25n1509_014:0166b12": "於某甲天祠中，住天像後。」母還語子：「汝願",
    "T25n1509_014:0166b13": "已得！」告之如上。沐浴新衣，在天像後住。王",
    "T25n1509_014:0166b14": "女至時，白其父王：「我有不吉，須至天祠以",
    "T25n1509_014:0166b15": "求吉福。」王言：「大善！」即嚴車五百乘，出至天",
    "T25n1509_014:0166b16": "祠；既到，勅諸從者齊門而止，獨入天祠。天",
    "T25n1509_014:0166b17": "神思惟：「此不應爾！王為世主，不可令此",
    "T25n1509_014:0166b18": "小人毀辱王女！」即厭此人，令睡不覺。王女",
    "T25n1509_014:0166b19": "既入，見其睡重，推之不悟，即以瓔珞直十",
    "T25n1509_014:0166b20": "萬兩金，遺之而去。去後，此人得覺，見有瓔",
    "T25n1509_014:0166b21": "珞，又問眾人，知王女來；情願不遂，憂恨懊",
    "T25n1509_014:0166b22": "惱，婬火內發，自燒而死。以是證故，知女人",
    "T25n1509_014:0166b23": "之心不擇貴賤，唯欲是從。復次，昔有國王",
    "T25n1509_014:0166b24": "女，逐旃陀羅，共為不淨。又有仙人女，隨逐",
    "T25n1509_014:0166b25": "師子。如是等種種，女人之心無所選擇。以",
    "T25n1509_014:0166b26": "是種種因緣，於女人中除去情欲，忍不愛",
    "T25n1509_014:0166b27": "著。云何瞋惱人中而得忍辱？當自思惟：「一",
    "T25n1509_014:0166b28": "切眾生有罪因緣，更相侵害。我今受惱，亦本",
    "T25n1509_014:0166b29": "行因緣，雖非今世所作，是我先世惡報，我",
    "T25n1509_014:0166c01": "今償之，應當甘受，何可逆也！譬如負債，債",
    "T25n1509_014:0166c02": "主索之，應當歡喜償債，不可瞋也。」復次，行",
    "T25n1509_014:0166c03": "者常行慈心，雖有惱亂逼身，必能忍受。譬",
    "T25n1509_014:0166c04": "如羼提仙人在大林中修忍行慈。時，迦利",
    "T25n1509_014:0166c05": "王將諸婇女，入林遊戲；飲食既訖，王小睡",
    "T25n1509_014:0166c06": "息。諸婇女輩遊花林間，見此仙人，加敬禮",
    "T25n1509_014:0166c07": "拜，在一面立。仙人爾時為諸婇女讚說慈",
    "T25n1509_014:0166c08": "忍，其言美妙，聽者無厭，久而不去。迦利王",
    "T25n1509_014:0166c09": "覺，不見婇女，拔劍追蹤；見在仙人前立，",
    "T25n1509_014:0166c10": "憍妬隆盛，瞋目奮劍而問仙人：「汝作何物？」",
    "T25n1509_014:0166c11": "仙人答言：「我今在此修忍、行慈。」王言：「我今",
    "T25n1509_014:0166c12": "試汝，當以利劍截汝耳鼻，斬汝手足，若",
    "T25n1509_014:0166c13": "不瞋者，知汝修忍！」仙人言：「任意！」王即拔劍",
    "T25n1509_014:0166c14": "截其耳鼻，斬其手足，而問之言：「汝心動不？」",
    "T25n1509_014:0166c15": "答言：「我修慈忍，心不動也。」王言：「汝一身在",
    "T25n1509_014:0166c16": "此，無有勢力，雖口言不動，誰當信者？」是",
    "T25n1509_014:0166c17": "時仙人即作誓言：「若我實修慈忍，血當為",
    "T25n1509_014:0166c18": "乳！」即時血變為乳。王大驚喜，將諸婇女而",
    "T25n1509_014:0166c19": "去。是時林中龍神，為此仙人雷電、霹靂，王",
    "T25n1509_014:0166c20": "被毒害，沒不還宮。以是故言「於惱亂中",
    "T25n1509_014:0166c21": "能行忍辱」。復次，菩薩修行悲心，一切眾生",
    "T25n1509_014:0166c22": "常有眾苦：處胎迫隘，受諸苦痛；生時迫迮，",
    "T25n1509_014:0166c23": "骨肉如破，冷風觸身，甚於劍戟。是故佛言：",
    "T25n1509_014:0166c24": "「一切苦中，生苦最重。」如是老、病、死苦，種種困",
    "T25n1509_014:0166c25": "厄，云何行人復加其苦？是為瘡中復加刀",
    "T25n1509_014:0166c26": "破！復次，菩薩自念：「我不應如諸餘人常隨",
    "T25n1509_014:0166c27": "生死水流，我當逆流以求盡源，入泥洹道。",
    "T25n1509_014:0166c28": "一切凡人，侵至則瞋，益至則喜，怖處則畏。我",
    "T25n1509_014:0166c29": "為菩薩，不可如彼，雖未斷結，當自抑制，",
    "T25n1509_014:0167a01": "修行忍辱，惱害不瞋，敬養不喜，眾苦艱難",
    "T25n1509_014:0167a02": "不應怖畏；當為眾生興大悲心！」復次，菩",
    "T25n1509_014:0167a03": "薩若見眾生來為惱亂，當自念言：「是為我",
    "T25n1509_014:0167a04": "之親厚，亦是我師，益加親愛，敬心待之。何",
    "T25n1509_014:0167a05": "以故？彼若不加眾惱惱我，則我不成忍",
    "T25n1509_014:0167a06": "辱；以是故言是我親厚，亦是我師。」復次，菩",
    "T25n1509_014:0167a07": "薩心知：「如佛所說：『眾生無始，世界無際，往",
    "T25n1509_014:0167a08": "來五道，輪轉無量。』我亦曾為眾生父母、兄",
    "T25n1509_014:0167a09": "弟，眾生亦皆曾為我父母、兄弟；當來亦爾。」以",
    "T25n1509_014:0167a10": "是推之，不應惡心而懷瞋害。復次，思惟：「眾",
    "T25n1509_014:0167a11": "生之中，佛種甚多，若我瞋意向之，則為瞋佛；",
    "T25n1509_014:0167a12": "若我瞋佛，則為已了！如說鴿鳥當得作佛，",
    "T25n1509_014:0167a13": "今雖是鳥，不可輕也。」復次，諸煩惱中，瞋為",
    "T25n1509_014:0167a14": "最重，不善報中，瞋報最大；餘結無此重罪。",
    "T25n1509_014:0167a15": "如釋提婆那民問佛偈言：",
    "T25n1509_014:0167a16": "「何物殺安隱？　　何物殺不悔？",
    "T25n1509_014:0167a17": "何物毒之根，　　吞滅一切善？",
    "T25n1509_014:0167a18": "何物殺而讚？　　何物殺無憂？」",
    "T25n1509_014:0167a19": "佛答偈言：",
    "T25n1509_014:0167a20": "「殺瞋心安隱，　　殺瞋心不悔；",
    "T25n1509_014:0167a21": "瞋為毒之根，　　瞋滅一切善；",
    "T25n1509_014:0167a22": "殺瞋諸佛讚，　　殺瞋則無憂！」",
    "T25n1509_014:0167a23": "菩薩思惟：「我今行悲，欲令眾生得樂。瞋為",
    "T25n1509_014:0167a24": "吞滅諸善，毒害一切，我當云何行此重罪？",
    "T25n1509_014:0167a25": "若有瞋恚，自失樂利，云何能令眾生得",
    "T25n1509_014:0167a26": "樂？」復次，諸佛菩薩以大悲為本，從悲而出；",
    "T25n1509_014:0167a27": "瞋為滅悲之毒，特不相宜。若壞悲本，何",
    "T25n1509_014:0167a28": "名菩薩？菩薩從何而出？以是之故，應修",
    "T25n1509_014:0167a29": "忍辱。若眾生加諸瞋惱，當念其功德；今此",
    "T25n1509_014:0167b01": "眾生雖有一罪，更自別有諸妙功德；以其",
    "T25n1509_014:0167b02": "功德故，不應瞋。復次，此人若罵若打，是為",
    "T25n1509_014:0167b03": "治我；譬如金師煉金，垢隨火去，真金獨",
    "T25n1509_014:0167b04": "在；此亦如是。若我有罪，是從先世因緣，今",
    "T25n1509_014:0167b05": "當償之，不應瞋也，當修忍辱！復次，菩薩",
    "T25n1509_014:0167b06": "慈念眾生，猶如赤子。閻浮提人多諸憂愁，",
    "T25n1509_014:0167b07": "少有歡日；若來罵詈，或加讒賊，心得歡樂。",
    "T25n1509_014:0167b08": "此樂難得，恣汝罵之！何以故？我本發心，欲",
    "T25n1509_014:0167b09": "令眾生得歡喜故。復次，世間眾生，常為眾",
    "T25n1509_014:0167b10": "病所惱，又為死賊常隨伺之，譬如怨家恒",
    "T25n1509_014:0167b11": "伺人便；云何善人而不慈愍復欲加苦？苦",
    "T25n1509_014:0167b12": "未及彼，先自受害。如是思惟，不應瞋彼，當",
    "T25n1509_014:0167b13": "修忍辱。復次，當觀瞋恚，其咎最深。三毒之",
    "T25n1509_014:0167b14": "中，無重此者；九十八使中，此為最堅；諸心病",
    "T25n1509_014:0167b15": "中，第一難治。瞋恚之人，不知善，不知非善；",
    "T25n1509_014:0167b16": "不觀罪福，不知利害；不自憶念，當墮惡",
    "T25n1509_014:0167b17": "道！善言忘失，不惜名稱；不知他惱，亦不",
    "T25n1509_014:0167b18": "自計身心疲惱；瞋覆慧眼，專行惱他。如一",
    "T25n1509_014:0167b19": "五通仙人，以瞋恚故，雖修淨行，殺害一國，",
    "T25n1509_014:0167b20": "如旃陀羅。復次，瞋恚之人，譬如虎狼，難可",
    "T25n1509_014:0167b21": "共止；又如惡瘡，易發、易壞。瞋恚之人，譬如",
    "T25n1509_014:0167b22": "毒蛇，人不憙見。積瞋之人，惡心漸大，至不",
    "T25n1509_014:0167b23": "可至，殺父、殺君，惡意向佛。如拘睒彌國比",
    "T25n1509_014:0167b24": "丘，以小因緣，瞋心轉大，分為二部。若欲斷",
    "T25n1509_014:0167b25": "當，終竟三月，猶不可了。佛來在眾，舉相",
    "T25n1509_014:0167b26": "輪手，遮而告言：",
    "T25n1509_014:0167b27": "「汝諸比丘，　　勿起鬪諍！　　惡心相續，",
    "T25n1509_014:0167b28": "苦報甚重！",
    "T25n1509_014:0167b29": "汝求涅槃，　　棄捨世利，　　在善法中，",
    "T25n1509_014:0167c01": "云何瞋諍？　　世人忿諍，　　是猶可恕，",
    "T25n1509_014:0167c02": "出家之人，　　何可諍鬪？　　出家心中，",
    "T25n1509_014:0167c03": "懷毒自害；　　如冷雲中，　　火出燒身！」",
    "T25n1509_014:0167c04": "諸比丘白佛言：「佛為法王，願小默然！是輩",
    "T25n1509_014:0167c05": "侵我，不可不答！」佛念是人不可度也，於",
    "T25n1509_014:0167c06": "眾僧中凌虛而去，入林樹間寂然三昧。瞋",
    "T25n1509_014:0167c07": "罪如是，乃至不受佛語。以是之故，應當除",
    "T25n1509_014:0167c08": "瞋，修行忍辱。復次，能修忍辱，慈悲易得；",
    "T25n1509_014:0167c09": "得慈悲者，則至佛道。問曰：忍辱法皆好，而",
    "T25n1509_014:0167c10": "有一事不可：小人輕慢，謂為怖畏；以是之",
    "T25n1509_014:0167c11": "故，不應皆忍。答曰：若以小人輕慢，謂為怖",
    "T25n1509_014:0167c12": "畏而欲不忍，不忍之罪甚於此也！何以故？",
    "T25n1509_014:0167c13": "不忍之人，賢聖善人之所輕賤；忍辱之人，為",
    "T25n1509_014:0167c14": "小人所慢；二輕之中，寧為無智所慢，不",
    "T25n1509_014:0167c15": "為賢聖所賤。何以故？無智之人，輕所不",
    "T25n1509_014:0167c16": "輕；賢聖之人，賤所可賤。以是之故，當修",
    "T25n1509_014:0167c17": "忍辱。復次，忍辱之人，雖不行布施、禪定，而",
    "T25n1509_014:0167c18": "常得微妙功德，生天上、人中，後得佛道。何",
    "T25n1509_014:0167c19": "以故？心柔軟故。復次，菩薩思惟：「若人今世惱",
    "T25n1509_014:0167c20": "我，毀辱、奪利，輕罵、繫縛，且當含忍。若我不",
    "T25n1509_014:0167c21": "忍，當墮地獄鐵垣熱地，受無量苦，燒炙",
    "T25n1509_014:0167c22": "燔煮，不可具說！」以是故，知小人無智，雖輕",
    "T25n1509_014:0167c23": "而貴；不忍用威，雖快而賤。是故菩薩應當",
    "T25n1509_014:0167c24": "忍辱。復次，菩薩思惟：「我初發心，誓為眾生",
    "T25n1509_014:0167c25": "治其心病。今此眾生為瞋恚結使所病，我",
    "T25n1509_014:0167c26": "當治之，云何而復以之自病？應當忍辱！」譬",
    "T25n1509_014:0167c27": "如藥師療治眾病，若鬼狂病，拔刀罵詈，不",
    "T25n1509_014:0167c28": "識好醜，醫知鬼病，但為治之而不瞋恚；",
    "T25n1509_014:0167c29": "菩薩若為眾生瞋惱罵詈，知其為瞋恚者",
    "T25n1509_014:0168a01": "煩惱所病，狂心所使，方便治之，無所嫌責，",
    "T25n1509_014:0168a02": "亦復如是。復次，菩薩育養一切，愛之如子；",
    "T25n1509_014:0168a03": "若眾生瞋惱菩薩，菩薩愍之，不瞋、不責。譬",
    "T25n1509_014:0168a04": "如慈父撫育子孫，子孫幼稚未有所識，或",
    "T25n1509_014:0168a05": "時罵詈、打擲，不敬、不畏，其父愍其愚小，愛",
    "T25n1509_014:0168a06": "之愈至，雖有過罪，不瞋、不恚；菩薩忍辱，",
    "T25n1509_014:0168a07": "亦復如是。復次，菩薩思惟：「若眾生瞋惱加我，",
    "T25n1509_014:0168a08": "我當忍辱。若我不忍，今世心悔，後入地獄，",
    "T25n1509_014:0168a09": "受苦無量；若在畜生，作毒龍、惡蛇、師子、虎、",
    "T25n1509_014:0168a10": "狼；若為餓鬼，火從口出。譬如人被火燒，燒",
    "T25n1509_014:0168a11": "時痛輕，後痛轉重。」復次，菩薩思惟：「我為菩薩，",
    "T25n1509_014:0168a12": "欲為眾生益利；若我不能忍辱，不名菩",
    "T25n1509_014:0168a13": "薩，名為惡人。」復次，菩薩思惟：「世有二種：一",
    "T25n1509_014:0168a14": "者、眾生數，二者、非眾生數。我初發心，誓為一",
    "T25n1509_014:0168a15": "切眾生。若有非眾生數：山石、樹木、風寒、冷熱、",
    "T25n1509_014:0168a16": "水雨侵害，但求䘘之，初不瞋恚。今此眾生",
    "T25n1509_014:0168a17": "是我所為，加惡於我，我當受之，云何而瞋？」",
    "T25n1509_014:0168a18": "復次，菩薩知從久遠已來，因緣和合，假名為",
    "T25n1509_014:0168a19": "人，無實人法，誰可瞋者？是中但有骨血、皮",
    "T25n1509_014:0168a20": "肉，譬如累墼；又如木人，機關動作，有去",
    "T25n1509_014:0168a21": "有來。知其如此，不應有瞋！若我瞋者，是則",
    "T25n1509_014:0168a22": "愚癡，自受罪苦。以是之故，應修忍辱。復次，",
    "T25n1509_014:0168a23": "菩薩思惟：「過去無量恒河沙等諸佛，本行菩",
    "T25n1509_014:0168a24": "薩道時，皆先行生忍，然後修行法忍。我今",
    "T25n1509_014:0168a25": "求學佛道，當如諸佛法；不應起瞋恚，如",
    "T25n1509_014:0168a26": "魔界法。」以是故，應當忍辱。如是等種種無",
    "T25n1509_014:0168a27": "量因緣故能忍，是名生忍。",
    "T25n1509_014:0168a28": "大智度論卷第十四"
}