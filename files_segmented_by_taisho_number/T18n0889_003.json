{
    "T18n0889_003:0550a02": "一切如來大祕密王未曾有最上",
    "T18n0889_003:0550a03": "微妙大曼拏羅經卷第三",
    "T18n0889_003:0550a05": "西天譯經三藏朝散大夫",
    "T18n0889_003:0550a06": "試鴻臚少卿明教大師臣",
    "T18n0889_003:0550a07": "天息災奉　詔譯",
    "T18n0889_003:0550a08": "護摩法品第四",
    "T18n0889_003:0550a09": "爾時觀自在菩薩摩訶薩。知彼大眾心之所",
    "T18n0889_003:0550a10": "念。乃為毘盧遮那如來作禮。禮已復禮世尊",
    "T18n0889_003:0550a11": "釋迦牟尼佛足。作禮旋遶伸其恭敬。合十指",
    "T18n0889_003:0550a12": "掌瞻仰世尊。作如是言。",
    "T18n0889_003:0550a13": "世尊云何息災增益敬愛調伏等作護摩法。云",
    "T18n0889_003:0550a14": "何火法及爐儀則。又云何真言成就劍成就。",
    "T18n0889_003:0550a15": "及入修羅窟乃至眼藥等成就之法。云何息",
    "T18n0889_003:0550a16": "災增益敬愛調伏成就之法護摩爐數。云何",
    "T18n0889_003:0550a17": "護摩爐賢聖之數。云何護摩杓大小尺寸之",
    "T18n0889_003:0550a18": "量。云何護摩爐隨法各各之相。云何諸護摩",
    "T18n0889_003:0550a19": "中成就火焰相。及顏色香氣等。又護摩法所",
    "T18n0889_003:0550a20": "用何物。云何出食供養。時觀自在菩薩。以大",
    "T18n0889_003:0550a21": "自在智為悲愍有情而作是說。",
    "T18n0889_003:0550a22": "爾時在會天龍夜叉緊曩羅必里多毘舍左阿",
    "T18n0889_003:0550a23": "鉢娑摩羅羅剎等。異口同音讚言。善哉善哉",
    "T18n0889_003:0550a24": "聖觀自在菩薩。汝大悲愍為欲利樂一切有",
    "T18n0889_003:0550a25": "情請問此義。",
    "T18n0889_003:0550a26": "爾時世尊如師子王示大無畏相。觀察是會",
    "T18n0889_003:0550a27": "諸大眾已。告觀自在菩薩言。善哉善哉汝為",
    "T18n0889_003:0550a28": "悲愍一切有情欲利樂故。問於如來真言成",
    "T18n0889_003:0550a29": "就護摩之法一切儀則。汝當諦聽為汝宣說。",
    "T18n0889_003:0550b01": "時觀自在菩薩承。",
    "T18n0889_003:0550b02": "如來勅一心聽受。",
    "T18n0889_003:0550b03": "爾時世尊以梵音聲。為一切有情說微妙言。",
    "T18n0889_003:0550b04": "如降甘雨潤澤一切。使諸有情各各受潤。佛",
    "T18n0889_003:0550b05": "言一切息災增益敬愛降伏護摩之法。及以",
    "T18n0889_003:0550b06": "護摩中一切賢聖之數。乃至所用之物大小",
    "T18n0889_003:0550b07": "杓等。及彼火焰色聲香等。乃至火頂一切吉",
    "T18n0889_003:0550b08": "不吉相。一切真言法成就不成就相。我今分",
    "T18n0889_003:0550b09": "別。觀自在彼護摩爐數有五百。悉能成就一",
    "T18n0889_003:0550b10": "切事業。若息災法其護摩爐作圓相。如食盤",
    "T18n0889_003:0550b11": "及如蓮花相。或作吉祥果相。或如槌相。若為",
    "T18n0889_003:0550b12": "息災及增益者。作六角或四方。或如吉祥果。",
    "T18n0889_003:0550b13": "或如金剛杵。或如寶相。若為敬愛及降伏者。",
    "T18n0889_003:0550b14": "其爐如輪如鉤。或如三頂或如槌相。若為調",
    "T18n0889_003:0550b15": "伏及殺怨者。當作三角及如三股叉。",
    "T18n0889_003:0550b16": "若為星曜臨照者。可用白色息災爐。若為擁",
    "T18n0889_003:0550b17": "護地天。用黃白色或深黃色增益爐。若為敬",
    "T18n0889_003:0550b18": "愛用赤白色爐。若為降伏以風天為本尊。當",
    "T18n0889_003:0550b19": "用淡黑有煙赤黑色爐。若為調伏以忿怒焰",
    "T18n0889_003:0550b20": "曼德迦明王為本尊。若於爐內四維及彼中",
    "T18n0889_003:0550b21": "間安焰曼德迦明王得一切成就。觀自在菩",
    "T18n0889_003:0550b22": "薩白言。護摩爐其量云何。用何莊嚴用何印",
    "T18n0889_003:0550b23": "相。其本尊位及與界道云何擘畫。",
    "T18n0889_003:0550b24": "佛言其護摩爐。量高一肘廣闊一肘或半肘。",
    "T18n0889_003:0550b25": "此為定量不得增減。其息災爐中安蓮華。其",
    "T18n0889_003:0550b26": "增益爐中安金剛鬘。其敬愛降伏爐中作風",
    "T18n0889_003:0550b27": "輪上安花鬘。其調伏爐中作臺安印。高四指",
    "T18n0889_003:0550b28": "廣闊亦四指。或八指廣闊亦等。其爐裏面分",
    "T18n0889_003:0550b29": "五亭。以半亭作界道。若護摩爐大小一肘量。",
    "T18n0889_003:0550c01": "其外面脣闊四指高二指。若闊八指高四指",
    "T18n0889_003:0550c02": "作界道。於界道內作隨法本尊位。亦隨法作",
    "T18n0889_003:0550c03": "光焰。又於界道外作脣。緣道高一指。界道內",
    "T18n0889_003:0550c04": "本尊位隨界道。或八指高或四指高皆方亭。",
    "T18n0889_003:0550c05": "其本尊身量亦高八指或四指。然此本尊身",
    "T18n0889_003:0550c06": "顏色及印相。皆觀想現前坐於本位。若為作",
    "T18n0889_003:0550c07": "息災法。觀想頂相寶瓶寶輪。及八葉蓮華等",
    "T18n0889_003:0550c08": "印。安於本位。若作增益法。觀想金剛吉相菓",
    "T18n0889_003:0550c09": "羯磨杵。及幢蓋劍等印相安於本位。若作敬",
    "T18n0889_003:0550c10": "愛降伏法。即觀想金剛鉤金剛弓箭等印安",
    "T18n0889_003:0550c11": "於本位。若於怨家作極惡調伏法。即觀想金",
    "T18n0889_003:0550c12": "剛羯磨杵。及槍戟叉等印安於本位。其護摩",
    "T18n0889_003:0550c13": "爐亦有四門。門中各有事相。東門內安五股",
    "T18n0889_003:0550c14": "金剛杵印。南門安寶印光焰四照。西門安",
    "T18n0889_003:0550c15": "鉤印。北門安槍或安輪。或安羯磨杵等印。如",
    "T18n0889_003:0550c16": "上息災增益及敬愛降伏。乃至成藥成黃丹",
    "T18n0889_003:0550c17": "法。成劍入修羅窟等。諸成就護摩等法。一",
    "T18n0889_003:0550c18": "切各用本所成就相應行相。真言法護摩儀",
    "T18n0889_003:0550c19": "則及護摩爐等。復次阿闍梨欲作息災增益",
    "T18n0889_003:0550c20": "敬愛降伏等一切護摩者。宜預前備辦種種",
    "T18n0889_003:0550c21": "護摩所用之物。皆悉了畢。然阿闍梨於爐外",
    "T18n0889_003:0550c22": "相應方位。寂靜安坐。觀想護摩爐內縱廣十",
    "T18n0889_003:0550c23": "二指。指作安本尊位。若作息災增益法。先觀",
    "T18n0889_003:0550c24": "本尊位上有毘盧遮那如來。頂戴寶冠髮髻",
    "T18n0889_003:0550c25": "下垂。於金剛蓮花上結跏趺坐。作入三摩地",
    "T18n0889_003:0550c26": "相。種種莊嚴一切殊妙。於本尊左右邊。想佛",
    "T18n0889_003:0550c27": "母般若波羅蜜多菩薩。及無能勝菩薩。觀音",
    "T18n0889_003:0550c28": "菩薩。佛眼菩薩。又於爐內左右。想安二淨光",
    "T18n0889_003:0550c29": "天子。一名妙眼二名妙臂。著白赤衣手執白",
    "T18n0889_003:0551a01": "花。顏貌端嚴熙怡之相。其誦人想自身并眷",
    "T18n0889_003:0551a02": "屬。於爐外左右跪膝。手執金剛蓮花而為供",
    "T18n0889_003:0551a03": "養。此唯息災法儀。若為增益復於本尊左邊。",
    "T18n0889_003:0551a04": "想有地天從地涌出現半身相。其身白色手",
    "T18n0889_003:0551a05": "持寶罌。儀容圓滿背月輪光。頭有寶冠髮髻",
    "T18n0889_003:0551a06": "嚴好。又復想佛母金剛界菩薩。或佛母祖那",
    "T18n0889_003:0551a07": "菩薩。於如來毫相而出。又復想最勝佛頂明",
    "T18n0889_003:0551a08": "王。身作靘色。其面貌或作大青色或黃色。",
    "T18n0889_003:0551a09": "如花開敷手執金剛杵。有大力勢光明晃耀。",
    "T18n0889_003:0551a10": "於本位上。坐師子寶座。復想佛母祖那有八",
    "T18n0889_003:0551a11": "臂莊嚴。在右邊而坐。次祖那右邊。想宿吉祥",
    "T18n0889_003:0551a12": "菩薩。想彼菩薩執閼伽瓶。與持誦行人灌頂。",
    "T18n0889_003:0551a13": "復想左邊有佛母金剛界菩薩。四臂身如寶",
    "T18n0889_003:0551a14": "花色光淨圓滿。持金剛杵有大力勢。其次左",
    "T18n0889_003:0551a15": "邊有持世菩薩。右手持寶作施願左手執寶",
    "T18n0889_003:0551a16": "幢。次左想有淨光天子。一手持閼伽瓶一手",
    "T18n0889_003:0551a17": "持寶輪。又於本尊後想有帝釋及輪王。坐蓮",
    "T18n0889_003:0551a18": "華師子之座種種莊嚴。手持金剛杵及蓮華",
    "T18n0889_003:0551a19": "等。身有光明如大火聚。具大威力自在無比。",
    "T18n0889_003:0551a20": "其貌端嚴面有三目。能於一切施與無畏。若",
    "T18n0889_003:0551a21": "有阿闍梨依如上儀。為人作增益護摩者。彼",
    "T18n0889_003:0551a22": "人獲富貴吉祥永無退敗。後當證得真如菩",
    "T18n0889_003:0551a23": "提。",
    "T18n0889_003:0551a24": "又復觀想彼欲天一切莊嚴。身如紅蓮華色",
    "T18n0889_003:0551a25": "坐紅蓮華。有二臂手執弓箭坐於本位。又兩",
    "T18n0889_003:0551a26": "邊有女形明王能施成就。右邊名金剛欲左",
    "T18n0889_003:0551a27": "邊名金剛鉤。色相端嚴如紅蓮華。有二臂或",
    "T18n0889_003:0551a28": "手執金剛杵或時執箭。威德自在目視於箭。",
    "T18n0889_003:0551a29": "又復想火天如金剛薩埵。安於爐內。次以其",
    "T18n0889_003:0551b01": "族內外眷屬。或以其名或以真言。與其本尊",
    "T18n0889_003:0551b02": "同作護摩令得成就。",
    "T18n0889_003:0551b03": "又復大力金剛光菩薩在於本位。其相大惡",
    "T18n0889_003:0551b04": "身靘色。其面如鐵色。目赤作大瞋相。所著",
    "T18n0889_003:0551b05": "衣亦作青色。莊嚴具足光焰熾盛如處劫火。",
    "T18n0889_003:0551b06": "手執三股叉或執金剛杵。右邊有一神。二臂",
    "T18n0889_003:0551b07": "身赤黑色。其眼如煙色。莊嚴具足其聲妙",
    "T18n0889_003:0551b08": "好。左手持髑髏滿盛其血。右手執劍遍有光",
    "T18n0889_003:0551b09": "焰。左邊想有焰曼德迦明王。現大惡相色如",
    "T18n0889_003:0551b10": "黑雲。有六面作大醜相。面有三目狗牙上出。",
    "T18n0889_003:0551b11": "莊嚴具足乘水牛之座。手中各各執大猛惡",
    "T18n0889_003:0551b12": "器仗。此焰曼德迦明王。從大無畏妙吉祥心",
    "T18n0889_003:0551b13": "中化出。又想於護摩爐兩邊。安焰魔王。身皆",
    "T18n0889_003:0551b14": "黑色二臂現大惡相。如焰曼德迦。如是護摩",
    "T18n0889_003:0551b15": "法賢聖儀則。若有阿闍梨及持誦行人。能如",
    "T18n0889_003:0551b16": "是依法修行者。得一切天人阿修羅及世間",
    "T18n0889_003:0551b17": "一切恭敬供養。能為是等作大吉祥滅一切",
    "T18n0889_003:0551b18": "罪。",
    "T18n0889_003:0551b19": "復次護摩所用柴。其柴須濕潤。所謂吉祥",
    "T18n0889_003:0551b20": "果木迦俱婆木。阿摩囉木奔曩誐木。曩誐計",
    "T18n0889_003:0551b21": "婆囉木尸里沙木。囉努迦木閻浮木。誐里婆",
    "T18n0889_003:0551b22": "里木阿里迦木。如上諸木為增益法用。",
    "T18n0889_003:0551b23": "又優曇鉢羅木菩提樹木。尼俱陀木鉢羅叉",
    "T18n0889_003:0551b24": "木。舍彌木乳木白檀木。如上諸木為息災法",
    "T18n0889_003:0551b25": "用。",
    "T18n0889_003:0551b26": "又盎俱羅木佉儞囉木。簟母迦木酸棗木石",
    "T18n0889_003:0551b27": "榴木。如上諸木並須有刺不乾枯者。為降伏",
    "T18n0889_003:0551b28": "法用。",
    "T18n0889_003:0551b29": "又以如上之木。各各依法為杓隨本法用。所",
    "T18n0889_003:0551c01": "作護摩速得成就。",
    "T18n0889_003:0551c02": "復次觀自在菩薩。白佛言。世尊我今已聞護",
    "T18n0889_003:0551c03": "摩之儀。其護摩杓未知儀則。唯願為我分別",
    "T18n0889_003:0551c04": "解說。大小長短深淺麁細。乃至色相及安印",
    "T18n0889_003:0551c05": "契法則云何。佛言善男子護摩之杓大約四",
    "T18n0889_003:0551c06": "等。四等之義我今說之。所造杓時分上中下。",
    "T18n0889_003:0551c07": "又將中等分為上下。若為增益用最上等。若",
    "T18n0889_003:0551c08": "為息災用中上等。若為敬愛降伏用中下等。",
    "T18n0889_003:0551c09": "若為怨家作極惡法及忿怒法者。用最下等。",
    "T18n0889_003:0551c10": "若依此法皆悉成就。",
    "T18n0889_003:0551c11": "復次善男子我今一一分別造護摩杓大小儀",
    "T18n0889_003:0551c12": "則。大杓頭廣闊四指深二指。作師面相中安",
    "T18n0889_003:0551c13": "印。柄長二十四指麁六指。作團圓相。低脣",
    "T18n0889_003:0551c14": "半指安柄。嘴長八指。初四指闊漸銳如錐。此",
    "T18n0889_003:0551c15": "是中上等於增益用。",
    "T18n0889_003:0551c16": "復次杓頭方四指深二指。作虎面相安印。柄",
    "T18n0889_003:0551c17": "長二十指麁五指。低脣半指安柄。嘴長七指。",
    "T18n0889_003:0551c18": "初闊四指漸銳如錐。此是中次等作息災用。",
    "T18n0889_003:0551c19": "復次杓頭廣闊四指深二指。如蛇頭相中安",
    "T18n0889_003:0551c20": "印。低脣半指安柄。柄麁四指作團圓相。嘴",
    "T18n0889_003:0551c21": "長六指。初闊四指漸銳如錐。此第三等作敬",
    "T18n0889_003:0551c22": "愛降伏法用。",
    "T18n0889_003:0551c23": "復次最上法杓頭廣闊八指深四指。內作鳳",
    "T18n0889_003:0551c24": "嘴相。低脣半指安柄。柄長三十二指麁細可",
    "T18n0889_003:0551c25": "執。嘴長十二指。初闊次細漸銳如錐。其杓",
    "T18n0889_003:0551c26": "頭四緣刻羯磨金剛杵。微細殊妙而為莊嚴。",
    "T18n0889_003:0551c27": "於一切法皆悉成就。",
    "T18n0889_003:0551c28": "復次作護摩時。所有火焰相及香氣聲音分",
    "T18n0889_003:0551c29": "其好惡。善男子其火焰或如繖蓋或如閼伽",
    "T18n0889_003:0552a01": "瓶。或如象耳或如金剛杵。或如幢幡或如劍",
    "T18n0889_003:0552a02": "等。乃至如菩提樹如蓮華敷如吉祥果。如是",
    "T18n0889_003:0552a03": "之相皆是吉祥成就之相。",
    "T18n0889_003:0552a04": "次說火焰之色。或白如新酥。或如金色或如",
    "T18n0889_003:0552a05": "大青寶色。",
    "T18n0889_003:0552a06": "又復護摩所有香氣。如最上蓮花香軍那花",
    "T18n0889_003:0552a07": "香。優鉢羅花香沈香檀香。若作如是香氣是",
    "T18n0889_003:0552a08": "最上吉祥。復說火聲。其聲如雲雷或如天鼓。",
    "T18n0889_003:0552a09": "火焰右旋斯為大吉祥相。若是煙多難著。焰",
    "T18n0889_003:0552a10": "赤黑色左旋。復如槍如蛇頭及如有牙。焰頂",
    "T18n0889_003:0552a11": "破散或如驢脣。及作惡聲又如屍臭。如是之",
    "T18n0889_003:0552a12": "相皆為不吉。若為調伏此却是吉必見成就。",
    "T18n0889_003:0552a13": "若為敬愛降伏。其焰或赤或黃黑。及如鉤相。",
    "T18n0889_003:0552a14": "或如醉香或如花香或如鉢吒羅香者。其阿",
    "T18n0889_003:0552a15": "闍梨誦人等。以圓滿音頻念吽字者。其法決",
    "T18n0889_003:0552a16": "定當得成就。",
    "T18n0889_003:0552a17": "復次息災法中火天護摩法所用物等。烏曇",
    "T18n0889_003:0552a18": "鉢木菩提木。尼俱陀木阿末羅木。馬鞭草脂",
    "T18n0889_003:0552a19": "麻兜羅綿稻穀花等。搵酥蜜作護摩者為最",
    "T18n0889_003:0552a20": "上吉祥。",
    "T18n0889_003:0552a21": "復次為增益作火天護摩法者。用吉祥果吉",
    "T18n0889_003:0552a22": "祥木葉。及蓮華有圓滿吉祥相。復以團食脂",
    "T18n0889_003:0552a23": "麻粳米。并白花蜜酪等和合。復用白檀松柏。",
    "T18n0889_003:0552a24": "及羯俱婆木阿里迦木。波羅舍木檜木等如",
    "T18n0889_003:0552a25": "是諸木者必獲最上吉祥。",
    "T18n0889_003:0552a26": "復次為降伏敬愛作火天護摩法者。當用鹽",
    "T18n0889_003:0552a27": "及白芥子。諸有刺木濕潤者必獲最上如願",
    "T18n0889_003:0552a28": "成就。",
    "T18n0889_003:0552a29": "復次為調伏作火天護摩法者。當用阿俱羅",
    "T18n0889_003:0552b01": "木佉儞羅木。蘖里木曼陀羅木。沒里賀帝木",
    "T18n0889_003:0552b02": "白檀木柏木。以如是等諸苦澁木及藥物等",
    "T18n0889_003:0552b03": "者。必得如願成就。",
    "T18n0889_003:0552b04": "復次有諸護摩觀想火天。身手顏色各各不",
    "T18n0889_003:0552b05": "同法。所有增益法觀彼火天如憍釋迦。身深",
    "T18n0889_003:0552b06": "黃色手執金剛杵。住本天宮作自在相。",
    "T18n0889_003:0552b07": "又復息災護摩法觀彼火天。身白色著白天",
    "T18n0889_003:0552b08": "衣。手持閼伽瓶自在而住。",
    "T18n0889_003:0552b09": "又復敬愛降伏護摩法觀彼火天。身作赤色。",
    "T18n0889_003:0552b10": "左手放光住風天位。",
    "T18n0889_003:0552b11": "又復調伏護摩法觀彼火天。身黑及如煙等",
    "T18n0889_003:0552b12": "色。住在天宮。",
    "T18n0889_003:0552b13": "復有法觀想火天。有四面四臂有大力勢。手",
    "T18n0889_003:0552b14": "執輪槍弓箭及鉤等。此為一切護摩成就法。",
    "T18n0889_003:0552b15": "爾時觀自在菩薩摩訶薩。讚世尊言。善哉善",
    "T18n0889_003:0552b16": "哉如來於三界中。為最上離欲三密之主大",
    "T18n0889_003:0552b17": "自在牟尼三界之尊。我今歸依我今歸命。如",
    "T18n0889_003:0552b18": "是讚已禮佛而退復坐一面。",
    "T18n0889_003:0552b19": "一切如來大祕密王未曾有最上微妙大曼拏",
    "T18n0889_003:0552b20": "羅經卷第三"
}