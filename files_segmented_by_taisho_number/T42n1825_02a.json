{
    "T42n1825_02a:0194a02": "folio_2a 十二門論疏卷中之本",
    "T42n1825_02a:0194a04": "釋吉藏撰",
    "T42n1825_02a:0194a05": "3 觀緣門(中本)觀緣門第三",
    "T42n1825_02a:0194a06": "所以有此門來者凡有八義。一者因緣一門",
    "T42n1825_02a:0194a07": "略破生義。第二門廣破生義。今此一門凡有",
    "T42n1825_02a:0194a08": "二義。一者結上略廣無生。二者舉非緣決破",
    "T42n1825_02a:0194a09": "生義。具此四義破生乃周。是故要須三門。問",
    "T42n1825_02a:0194a10": "初上二門云何略廣。答初門長行與偈俱略。",
    "T42n1825_02a:0194a11": "偈略者但明無自性門以破於生。長行略者",
    "T42n1825_02a:0194a12": "以文略故。次門偈與長行二種俱廣。偈備開",
    "T42n1825_02a:0194a13": "三門。長行即有三十四門。故名為廣。略廣求",
    "T42n1825_02a:0194a14": "既無蹤故。此門初雙結二義。上求已無若必",
    "T42n1825_02a:0194a15": "謂有生者故舉非緣決之。所以須備四義。故",
    "T42n1825_02a:0194a16": "有三門。二者因緣門總就因緣中求果無蹤。",
    "T42n1825_02a:0194a17": "次門別就因中撿果不得。今門別就緣中求",
    "T42n1825_02a:0194a18": "果無生。則要須備三門方具總別觀也。三者",
    "T42n1825_02a:0194a19": "經有二說。一者但作因名不作緣名。如六因",
    "T42n1825_02a:0194a20": "十因。二者但作緣名不作因名。如四緣十緣。",
    "T42n1825_02a:0194a21": "三者因緣兩說。如十二因緣。眾生隨名著名",
    "T42n1825_02a:0194a22": "隨相著相。故初品具破因緣。次品破其因義。",
    "T42n1825_02a:0194a23": "今門次破其緣。要窮此三病義乃圓。是故有",
    "T42n1825_02a:0194a24": "三門也。四者因緣義總。預是佛法無非因緣。",
    "T42n1825_02a:0194a25": "從第二門至於生門。此是因緣中別義。以因",
    "T42n1825_02a:0194a26": "緣義總故貫在論初。但因緣中別出因果義",
    "T42n1825_02a:0194a27": "故有第二第三兩門。所以別相明因果義者。",
    "T42n1825_02a:0194a28": "因果是眾義綱維立信根本。故諸佛菩薩敷",
    "T42n1825_02a:0194a29": "經說論。但為顯於因果。是故就總義中別明",
    "T42n1825_02a:0194b01": "因果。所以有後二門。五者上有果無果門通",
    "T42n1825_02a:0194b02": "破內外。今破四緣。正為破內。六者上二門",
    "T42n1825_02a:0194b03": "撿無所生果。今撿無能生緣。七者為釋疑故",
    "T42n1825_02a:0194b04": "來。初門略求生不得。次門廣撿生無蹤。或",
    "T42n1825_02a:0194b05": "者云。若二門求生無蹤。何故佛說四緣生法。",
    "T42n1825_02a:0194b06": "若四緣生諸法云何言畢竟無生。是故今明。",
    "T42n1825_02a:0194b07": "佛所以說四緣生者。為明無生故說四緣生。",
    "T42n1825_02a:0194b08": "如為令深識第一義故說世諦耳。汝聞四緣",
    "T42n1825_02a:0194b09": "生不知無生。豈識生耶。既不識佛意豈識佛",
    "T42n1825_02a:0194b10": "語。又四緣生只是無生。汝計四緣生則無生",
    "T42n1825_02a:0194b11": "四緣於汝成生。非是四緣義也。今言破四緣",
    "T42n1825_02a:0194b12": "者。無汝所計四緣。何時無佛因緣無生四緣。",
    "T42n1825_02a:0194b13": "又此是外道迷權實義。論主為其開方便門",
    "T42n1825_02a:0194b14": "示真實相。佛說四緣為表不四。不四為實四",
    "T42n1825_02a:0194b15": "是方便。汝但知權四為實不知不四。既不知",
    "T42n1825_02a:0194b16": "不四亦不識四。故權實俱迷則無二智。今示",
    "T42n1825_02a:0194b17": "不四四為方便。四不四為實令外人生二智。",
    "T42n1825_02a:0194b18": "即有自然無師智故得入佛知見得成佛。問",
    "T42n1825_02a:0194b19": "論中何處有此意。答中論云。如諸佛所說真",
    "T42n1825_02a:0194b20": "實微妙法。於此無緣法。云何有緣緣。下釋",
    "T42n1825_02a:0194b21": "云。佛隨凡夫分別故說。實法可信隨宜之言",
    "T42n1825_02a:0194b22": "不可為實也。又論主今欲攝用歸體即明從",
    "T42n1825_02a:0194b23": "體起用。攝用歸體者明四緣畢竟空。即辨四",
    "T42n1825_02a:0194b24": "不四義。既知四不四即明不四四。故是從體",
    "T42n1825_02a:0194b25": "起用。三世佛唯有體用。故收入出生。故論",
    "T42n1825_02a:0194b26": "主申此二條則一切義盡。問何故就四緣明",
    "T42n1825_02a:0194b27": "收入出生耶。答四緣攝一切義盡故就此明",
    "T42n1825_02a:0194b28": "之。問論文何處有此收入出生意耶。答觀性",
    "T42n1825_02a:0194b29": "門中明有二諦。因世諦故有第一義。即收入",
    "T42n1825_02a:0194c01": "義。因第一義故有世諦。即出生義也。外人",
    "T42n1825_02a:0194c02": "聞四緣但住四不得收入。如窮子住立門外",
    "T42n1825_02a:0194c03": "不肯入門。既不知收入豈悟出生。如長者往",
    "T42n1825_02a:0194c04": "就窮子辨出生義也。又此論正申一乘。如叡",
    "T42n1825_02a:0194c05": "師序令六道迴宗三乘改跡。今明四緣生六",
    "T42n1825_02a:0194c06": "道三乘。若有六道果三乘果必從四緣生。四",
    "T42n1825_02a:0194c07": "緣是能生。今求四緣生不得則無復六道三",
    "T42n1825_02a:0194c08": "乘因。終歸於空常寂滅相。即整歸駕於道場",
    "T42n1825_02a:0194c09": "畢趣心於佛地。八者上二門末結言一切法",
    "T42n1825_02a:0194c10": "空。然四緣攝一切法。外人疑云。若一切法",
    "T42n1825_02a:0194c11": "空佛何故說一切法為四緣生耶。論破若是。",
    "T42n1825_02a:0194c12": "經說應非。經說若是。論破應非。今請。論主",
    "T42n1825_02a:0194c13": "會通經論是非。故今明。佛說空者明一切法",
    "T42n1825_02a:0194c14": "畢竟空不言一切法自是有。畢竟空自是空。",
    "T42n1825_02a:0194c15": "汝起空有二見。故謂經論相違。今論還申佛",
    "T42n1825_02a:0194c16": "說一切法即是畢竟空意。故經論相成不相",
    "T42n1825_02a:0194c17": "違也。問破四緣與破有果無果何異。答有同",
    "T42n1825_02a:0194c18": "有異。所言同者。上破外人橫計有無。今破橫",
    "T42n1825_02a:0194c19": "計四緣。此二但破而不取。是故言同。所言",
    "T42n1825_02a:0194c20": "異者有無但出謂情。故破而不取。四緣既是",
    "T42n1825_02a:0194c21": "佛教。則有收取之義。故與前異也。問此門為",
    "T42n1825_02a:0194c22": "從能破立名。為以所破立名。答以所破立名。",
    "T42n1825_02a:0194c23": "外人立有四緣。今以略廣二門求緣無蹤。從",
    "T42n1825_02a:0194c24": "所破立名。故云觀緣門也。",
    "T42n1825_02a:0194c25": "就文亦三。初長行發起。第二偈正明門體。第",
    "T42n1825_02a:0194c26": "三長行末總結齊法。",
    "T42n1825_02a:0194c27": "略廣眾緣法者第二明門體。凡三偈。開為二",
    "T42n1825_02a:0194c28": "章。前二偈正就四緣中求果無生。第二偈舉",
    "T42n1825_02a:0194c29": "非緣決破也。又初二偈破四緣中求果無蹤。",
    "T42n1825_02a:0195a01": "後偈就非緣中撿果不得。故一切法無生。初",
    "T42n1825_02a:0195a02": "又二。第一偈正標章門。次長行與偈釋章門。",
    "T42n1825_02a:0195a03": "初偈又二。上半正破。下半呵責。釋略廣備如",
    "T42n1825_02a:0195a04": "中論。有人言。總為因緣名之為略。離為四緣",
    "T42n1825_02a:0195a05": "名之為廣。故中論題觀因緣品而後破於四",
    "T42n1825_02a:0195a06": "緣。即是斯意。二者初門名之為略。次門目之",
    "T42n1825_02a:0195a07": "為廣。今雙牒上略廣題示外人。上略廣二門",
    "T42n1825_02a:0195a08": "就眾緣中求果無蹤。汝云何言果從四緣生。",
    "T42n1825_02a:0195a09": "即是用前二門破今因緣生義。三者第二門",
    "T42n1825_02a:0195a10": "名之為廣。此品撿之為略。故名略廣。四者開",
    "T42n1825_02a:0195a11": "中云。前門會因。推之曰略。此品列緣。推之",
    "T42n1825_02a:0195a12": "曰廣。此意明從所破立名。前品直作因名而",
    "T42n1825_02a:0195a13": "就因中推之。故名為略。今品離為四緣。推",
    "T42n1825_02a:0195a14": "果無從。故名為廣。五者直就此品自有廣略。",
    "T42n1825_02a:0195a15": "因緣合推為略。因緣別撿為廣。下半呵責。可",
    "T42n1825_02a:0195a16": "解。",
    "T42n1825_02a:0195a17": "瓶等下第二長行與偈解釋。就解釋為二。第",
    "T42n1825_02a:0195a18": "一略釋。第二廣釋。略中初釋上半。若於二門",
    "T42n1825_02a:0195a19": "中下次釋下半。問曰下第二廣釋。亦二。第一",
    "T42n1825_02a:0195a20": "釋上半。次釋下半。釋上半為二。第一前釋初",
    "T42n1825_02a:0195a21": "句中眾緣法三字。次釋略廣及第二句。所以",
    "T42n1825_02a:0195a22": "不依偈次第釋者。欲明破立次第故前明於",
    "T42n1825_02a:0195a23": "立。即是所觀。次辨於破。即是能觀。初又二。",
    "T42n1825_02a:0195a24": "前問次答。外人所以作此問者。既聞上略廣",
    "T42n1825_02a:0195a25": "眾緣無生。未知破何物緣意。謂破外道緣不",
    "T42n1825_02a:0195a26": "破佛法四緣。以內外未分是故致問。而意謂",
    "T42n1825_02a:0195a27": "有內法四緣生果不被破。故致斯問。又作論",
    "T42n1825_02a:0195a28": "之體假問發起於答。亦不須作餘意。答曰四",
    "T42n1825_02a:0195a29": "緣生諸法者第二答也。答意云。我上言略廣",
    "T42n1825_02a:0195b01": "眾緣求生不得者。此是汝所計四緣耳。外道",
    "T42n1825_02a:0195b02": "所計不足破也。就答為二。初偈本次長行。初",
    "T42n1825_02a:0195b03": "偈為三。初句明四緣用。次句辨四緣體。下半",
    "T42n1825_02a:0195b04": "列四緣名。問此偈與中論何故顛倒耶。答二",
    "T42n1825_02a:0195b05": "論互舉一義。中論從名辨用後辨其體。此自",
    "T42n1825_02a:0195b06": "末至本也。今前明其用。次辨其體。後列其",
    "T42n1825_02a:0195b07": "名。從本至末也。長行但釋下半則兼釋上半。",
    "T42n1825_02a:0195b08": "前牒下半四緣名。因緣者下釋四緣名。則釋",
    "T42n1825_02a:0195b09": "上半四緣義。中論已出。餘未盡者今略明之。",
    "T42n1825_02a:0195b10": "四緣六因能生所生體無廣狹。而有六因者",
    "T42n1825_02a:0195b11": "作物不同故也。四緣得名有三。增上從果受",
    "T42n1825_02a:0195b12": "名。以果是增上為增上作緣名增上緣。因緣",
    "T42n1825_02a:0195b13": "當體立名。以攝五因為緣故名因緣。餘二因",
    "T42n1825_02a:0195b14": "果通稱。心心法是詮次之法。故名次第。為",
    "T42n1825_02a:0195b15": "次第作緣名次第緣。則從果立名。又云。用次",
    "T42n1825_02a:0195b16": "第法為緣。從因立名。論文用前釋。緣緣者初",
    "T42n1825_02a:0195b17": "緣字是心。謂心體是能緣之法。萬法為緣作",
    "T42n1825_02a:0195b18": "緣名緣緣。從果立名。集師舊用。又解。一切",
    "T42n1825_02a:0195b19": "法皆是所緣法。故名緣。此法能生心緣。故名",
    "T42n1825_02a:0195b20": "緣緣。從境立名。論文用前。數論異者成論",
    "T42n1825_02a:0195b21": "次第緣果。唯是心法。數通二聚。萬法境是緣。",
    "T42n1825_02a:0195b22": "心又詫之復為一緣。從緣立名謂緣緣也。成",
    "T42n1825_02a:0195b23": "論過去業及習因依因。此二力強。又從緣立",
    "T42n1825_02a:0195b24": "名謂因緣也。六根生識勝於前境。亦從勝立",
    "T42n1825_02a:0195b25": "名謂增上緣也。問四緣通三聚耶。答次第緣",
    "T42n1825_02a:0195b26": "但是心。果通二聚謂滅盡定及無想定。定上",
    "T42n1825_02a:0195b27": "四相遂定而來。雖與定俱不為心所求。非次",
    "T42n1825_02a:0195b28": "第緣果也。雜心四句釋之。一無間而次第。初",
    "T42n1825_02a:0195b29": "念定也。二無間非次第。初念定上四相也。三",
    "T42n1825_02a:0195c01": "次第非無間。第二念定也。四非次第復非無",
    "T42n1825_02a:0195c02": "間。第二念定上四相也。二定既非心法。乃是",
    "T42n1825_02a:0195c03": "次第。不能開發後心故非緣也。後心果者故",
    "T42n1825_02a:0195c04": "是定前心為緣。無想天非心所要。但任運而",
    "T42n1825_02a:0195c05": "來。前心雖滅彼非次第也。前心乃非次第緣。",
    "T42n1825_02a:0195c06": "是無想天增上緣也。心盡得無餘涅槃亦爾。",
    "T42n1825_02a:0195c07": "但前心非是涅槃增上緣。所以然者無為是",
    "T42n1825_02a:0195c08": "緣緣。不從四緣生也。次第緣最難解。有二十",
    "T42n1825_02a:0195c09": "心不出四句。一非緣非次第。二亦緣亦次第。",
    "T42n1825_02a:0195c10": "三緣而非次第。四次第而非緣。方便．生得．",
    "T42n1825_02a:0195c11": "報生．威儀。此四心備四句。二煩惱心與工巧",
    "T42n1825_02a:0195c12": "心此二心備三句。變化心唯備二句。無有一",
    "T42n1825_02a:0195c13": "句也。現親心廣心章。問四緣幾通三性。答",
    "T42n1825_02a:0195c14": "次第緣緣緣增上緣緣果並通三性。因緣中",
    "T42n1825_02a:0195c15": "有五因。須簡別之。四緣並通漏無漏。而遍報",
    "T42n1825_02a:0195c16": "二因但有漏。四緣中凡聖備有。但因緣有具",
    "T42n1825_02a:0195c17": "不具。如五因中說。四緣中次第緣。緣果隔",
    "T42n1825_02a:0195c18": "世。緣緣增上緣亦隔不隔。四緣中心法能作",
    "T42n1825_02a:0195c19": "四緣。色及不相應能作三緣。無為能作二緣。",
    "T42n1825_02a:0195c20": "問法既具從四緣生。何故不具從六因生。答",
    "T42n1825_02a:0195c21": "緣門是疎。又是總相明義故得云具從四緣",
    "T42n1825_02a:0195c22": "生。因門是親。又別相明義則分別染淨法。如",
    "T42n1825_02a:0195c23": "煩惱是染法必不從報因生。如無記等是淨",
    "T42n1825_02a:0195c24": "法必不從遍因生。故無有一法備從因緣中",
    "T42n1825_02a:0195c25": "五因生。問攝五因為緣名因緣者。亦攝三緣",
    "T42n1825_02a:0195c26": "為所作因何故不名緣因。答若言緣因即濫",
    "T42n1825_02a:0195c27": "恐謂四緣並為因。故不言緣因。問若言因緣",
    "T42n1825_02a:0195c28": "亦謂六因並為因緣。答緣門是疎。可得爾也。",
    "T42n1825_02a:0195c29": "因門是親。所以非類。問云何開所作因為三",
    "T42n1825_02a:0196a01": "緣。答取一切法別生心義為緣緣。別取前後",
    "T42n1825_02a:0196a02": "相生義為次第緣。取不障義為增上緣。增上",
    "T42n1825_02a:0196a03": "緣與緣緣二果異者。緣緣果但心。增上緣果",
    "T42n1825_02a:0196a04": "通三聚。又增上緣亂生果。緣緣生果不亂。如",
    "T42n1825_02a:0196a05": "色是眼識緣緣一切法是意識緣緣。問幾義",
    "T42n1825_02a:0196a06": "非次第緣。答有三種法。一無學最後心。二隔",
    "T42n1825_02a:0196a07": "念心。三未來心。此三非次第緣。如雜心說",
    "T42n1825_02a:0196a08": "也。文釋四緣即四別。易知也。",
    "T42n1825_02a:0196a09": "如是四緣皆因中無果下。自上以來釋偈本",
    "T42n1825_02a:0196a10": "眾緣法三字竟。今釋略廣求果不可得。又開",
    "T42n1825_02a:0196a11": "二。前釋廣求不可得。次釋略求不可得。此中",
    "T42n1825_02a:0196a12": "以因緣別推名之為廣。因緣總推為略。所以",
    "T42n1825_02a:0196a13": "作略廣者。一為根有利鈍。鈍者具須略廣方",
    "T42n1825_02a:0196a14": "悟。利者開一便了也。又欲窮法邊底故備作",
    "T42n1825_02a:0196a15": "二門。有人言。總五因為一因緣。將因緣望",
    "T42n1825_02a:0196a16": "餘三緣。若因緣有果應離餘三緣。三緣有果",
    "T42n1825_02a:0196a17": "應離一因緣。今謂。穀是牙正因。地水人功是",
    "T42n1825_02a:0196a18": "其外緣。若穀子中先有牙者。應離地水人功",
    "T42n1825_02a:0196a19": "等緣而有。若地水等緣中有者應離穀因而",
    "T42n1825_02a:0196a20": "有。又如眼識以過去行業為因現在空明為",
    "T42n1825_02a:0196a21": "緣。亦作此破。若於緣及因下第二次釋略義。",
    "T42n1825_02a:0196a22": "即以總為略。謂總就穀子之因地水之緣求",
    "T42n1825_02a:0196a23": "果不得也。如是一一中下廣釋前偈下半呵",
    "T42n1825_02a:0196a24": "責門。",
    "T42n1825_02a:0196a25": "若果緣中無下。自上以來就四緣中求果無",
    "T42n1825_02a:0196a26": "生。今第二偈舉非緣決之。上半牒下半決。決",
    "T42n1825_02a:0196a27": "有四意。一者緣非緣俱無則應俱生。二俱應",
    "T42n1825_02a:0196a28": "不生。三非緣應生。緣不生。四非緣不生。而",
    "T42n1825_02a:0196a29": "緣生者非緣可無。緣應有也。問此中以何為",
    "T42n1825_02a:0196b01": "非緣。答有三義。一者如泥是瓶緣乳非緣。二",
    "T42n1825_02a:0196b02": "四緣為緣。微塵世性名為非緣。三責外四緣",
    "T42n1825_02a:0196b03": "則成非緣。此三備得作前四難。望前三乘六",
    "T42n1825_02a:0196b04": "道意者六道因無六道果而生六道。亦無三",
    "T42n1825_02a:0196b05": "乘果應生三乘。三乘因中無三乘果而生三",
    "T42n1825_02a:0196b06": "乘。亦無六道應生六道。而實不爾。故畢竟無",
    "T42n1825_02a:0196b07": "三乘六道因果。故終當畢竟空盡成佛也。",
    "T42n1825_02a:0196b08": "長行云緣果空故下。品第三舉三空以齊法",
    "T42n1825_02a:0196b09": "也。",
    "T42n1825_02a:0196b10": "十二門論疏卷中之本"
}