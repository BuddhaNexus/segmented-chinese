{
    "T08n0226_005:0531b03": "摩訶般若鈔經卷第五",
    "T08n0226_005:0531b05": "秦天竺沙門曇摩蜱共竺佛念譯",
    "T08n0226_005:0531b06": "10 守空品守空品第十",
    "T08n0226_005:0531b07": "須菩提白佛言：「云何為空所作不貪？云何守",
    "T08n0226_005:0531b08": "空即是三昧？」佛語須菩提：「菩薩摩訶薩行般",
    "T08n0226_005:0531b09": "若波羅蜜者，觀色空，觀痛痒思想生死識空。",
    "T08n0226_005:0531b10": "作是觀者為一心。如所觀，於法亦為無所見，",
    "T08n0226_005:0531b11": "於法中而不作證。」須菩提白佛言：「佛所說者，",
    "T08n0226_005:0531b12": "不以空作證。云何菩薩摩訶薩於三昧不以",
    "T08n0226_005:0531b13": "空作證耶？」佛語須菩提：「是菩薩摩訶薩觀一",
    "T08n0226_005:0531b14": "切色所有皆空，亦不作證。作是觀者為不取",
    "T08n0226_005:0531b15": "證，不作證觀即無所貪。是者為觀，以無所貪",
    "T08n0226_005:0531b16": "是即為觀。欲向是時而不證不貪，其時心不",
    "T08n0226_005:0531b17": "念三昧因緣，是者為念。爾時為不失菩薩本",
    "T08n0226_005:0531b18": "法，不中道得證。何以故？所作功德法甚深，不",
    "T08n0226_005:0531b19": "貪是時，故不取證。以從般若波羅蜜得護。譬",
    "T08n0226_005:0531b20": "如人若勇若捍能却敵者，為人端正猛健，無",
    "T08n0226_005:0531b21": "所不能，悉知兵法六十四變，悉索五曉，為眾",
    "T08n0226_005:0531b22": "所敬。在所致處無不得利，從是所得轉分布",
    "T08n0226_005:0531b23": "與人，其心人俱莫不歡喜。若有他事與父母",
    "T08n0226_005:0531b24": "妻子俱過大劇難之中，其人便自安其父母",
    "T08n0226_005:0531b25": "妻子言：『莫恐莫怖，今當俱出是難之中。』若於",
    "T08n0226_005:0531b26": "其中怨家卒來，其人慧𭶑，應時出其父母妻",
    "T08n0226_005:0531b27": "子送歸鄉里，皆得完具亦無有惡，及於怨家",
    "T08n0226_005:0531b28": "亦無所中傷。何以故？用無所不曉，其人勇健",
    "T08n0226_005:0531b29": "為變化，勝於怨家。怨家見者，莫不恐怖而皆",
    "T08n0226_005:0531c01": "走去。其父母妻子得出難中，歸其處所無不",
    "T08n0226_005:0531c02": "歡喜。如是，須菩提！菩薩摩訶薩於一切人極",
    "T08n0226_005:0531c03": "大慈心。是時菩薩摩訶薩持慈心悉施於人，",
    "T08n0226_005:0531c04": "過諸垢濁魔之所部，復出聲聞、辟支佛道地",
    "T08n0226_005:0531c05": "上。菩薩於三昧中立而無所盡，用波羅蜜故",
    "T08n0226_005:0531c06": "於空為無所貪。作是行時，是菩薩摩訶薩為",
    "T08n0226_005:0531c07": "行空三昧向脫門，亦不以有相不以無相，故",
    "T08n0226_005:0531c08": "不取證。譬若飛鳥，須菩提！飛行空中無所觸",
    "T08n0226_005:0531c09": "礙。是菩薩摩訶薩為行空至空，向無相至無",
    "T08n0226_005:0531c10": "相，向無願至無願，不以空、無相、無願故墮、悉",
    "T08n0226_005:0531c11": "欲具足佛諸法。譬如工射之人，須菩提！射空，",
    "T08n0226_005:0531c12": "其箭在空中，復以一箭中前，箭後復射前，各",
    "T08n0226_005:0531c13": "各中之而不墮地，其人欲令前箭墮爾乃墮",
    "T08n0226_005:0531c14": "之。如是，須菩提！菩薩摩訶薩行般若波羅蜜",
    "T08n0226_005:0531c15": "者，以為漚和拘舍羅之所護持，自於本際不",
    "T08n0226_005:0531c16": "中道取證，成滿其功德，悉逮得阿耨多羅三",
    "T08n0226_005:0531c17": "耶三菩，於功德以成滿者得佛，能為本際作",
    "T08n0226_005:0531c18": "證。是菩薩摩訶薩為行般若波羅蜜，是法於",
    "T08n0226_005:0531c19": "法有生。」須菩提白佛言：「菩薩摩訶薩實慊苦",
    "T08n0226_005:0531c20": "作是學，而不中道取證。大哉！天中天從本行",
    "T08n0226_005:0531c21": "是安隱，自致得成佛。」佛語須菩提：「菩薩摩訶",
    "T08n0226_005:0531c22": "薩欲護一切人故，是為本願之所致故，能護於",
    "T08n0226_005:0531c23": "一切而得度脫，是為守空三昧向脫門心念",
    "T08n0226_005:0531c24": "分別。何等為分別？守空三昧為分別，無相三",
    "T08n0226_005:0531c25": "昧為分別，無願三昧為分別，而不中道為本",
    "T08n0226_005:0531c26": "際取證。何以故？為漚和拘舍羅之所護，初發",
    "T08n0226_005:0531c27": "心時念欲護一切故。持是所念，得入漚和拘",
    "T08n0226_005:0531c28": "舍羅，故不中道取證。「復次，須菩提！若菩薩摩",
    "T08n0226_005:0531c29": "訶薩深入處脫者，若空三昧向脫門，無相三",
    "T08n0226_005:0532a01": "昧向脫門，無願三昧向脫門。用是故，其心分",
    "T08n0226_005:0532a02": "別之。是人已來久遠，所因其行令棄所因，是",
    "T08n0226_005:0532a03": "為阿耨多羅三耶三菩之所說法，是為守空",
    "T08n0226_005:0532a04": "三昧向脫門，守無相三昧向脫門，守無願三",
    "T08n0226_005:0532a05": "昧向脫門，是為無願三昧向脫門，本心所發",
    "T08n0226_005:0532a06": "蒙漚和拘舍羅，不中道為本際作證，是為於",
    "T08n0226_005:0532a07": "慈無所損，是為護等哀三昧。所以者何？用漚",
    "T08n0226_005:0532a08": "和拘舍羅故。是菩薩摩訶薩為益於法，便得",
    "T08n0226_005:0532a09": "多智，成於力，無所不覺。「復次，須菩提！菩薩摩",
    "T08n0226_005:0532a10": "訶薩之所念，是人已來從久遠而有益於法，",
    "T08n0226_005:0532a11": "得所知，成其力，無所不覺。「復次，須菩提！是為",
    "T08n0226_005:0532a12": "菩薩摩訶薩之所念，知人從久遠有想識，呼",
    "T08n0226_005:0532a13": "為有我。作阿耨多羅三耶三菩時，用一切人",
    "T08n0226_005:0532a14": "故，為說其法，令作無相三昧向脫門發心念。",
    "T08n0226_005:0532a15": "是為漚和拘舍羅。用是故，不中道為本際作",
    "T08n0226_005:0532a16": "證，是為於慈無所損，是為護等哀三昧，是為",
    "T08n0226_005:0532a17": "菩薩摩訶薩益於法，得所知，成其力，無所不",
    "T08n0226_005:0532a18": "覺。「復次，須菩提！是為菩薩摩訶薩之所念，念",
    "T08n0226_005:0532a19": "人從久遠已來，想無常想，其苦想，其空想現",
    "T08n0226_005:0532a20": "在。菩薩自念言：『我作阿耨多羅三耶三菩時，",
    "T08n0226_005:0532a21": "用一切人故，為說其法。無常者為從樂，其空",
    "T08n0226_005:0532a22": "者為從有，無我皆從我。』用是念故，得漚和拘",
    "T08n0226_005:0532a23": "舍羅，是為行般若波羅蜜。知佛不三昧而坐",
    "T08n0226_005:0532a24": "三昧，但欲具足佛諸法，是為無願向脫門而",
    "T08n0226_005:0532a25": "不作證。菩薩摩訶薩當作是知，何所阿耨多",
    "T08n0226_005:0532a26": "羅三耶三菩發心之所發者，是人所發者，是",
    "T08n0226_005:0532a27": "人為從久遠已來，其所行者而無所行，於其",
    "T08n0226_005:0532a28": "想行而不想行，於其想行求而不行想，於其",
    "T08n0226_005:0532a29": "行想聚而不行想聚，於其所行有而不行所",
    "T08n0226_005:0532b01": "有，於其行不正而不行不正。念使一切人皆",
    "T08n0226_005:0532b02": "令無。是菩薩摩訶薩念是時，為以明於一切",
    "T08n0226_005:0532b03": "人。作是念時，是為漚和拘舍羅，是為甚深微",
    "T08n0226_005:0532b04": "妙觀視其法。是者為空，即為無相、無願，是為",
    "T08n0226_005:0532b05": "無生死，即為無所生、即為無所有。是者，須菩",
    "T08n0226_005:0532b06": "提！為菩薩摩訶薩慧。法為無所生，其於三界",
    "T08n0226_005:0532b07": "而不知者，來有所問。是菩薩摩訶薩欲成阿",
    "T08n0226_005:0532b08": "耨多羅三耶三菩故，以是故欲知其法。當云",
    "T08n0226_005:0532b09": "何發珍寶心？於菩薩摩訶薩不以空而作證，",
    "T08n0226_005:0532b10": "亦不無相、亦不無願，亦不生死、亦不有所生，",
    "T08n0226_005:0532b11": "亦不以無念作證，是為念般若波羅蜜。是者，",
    "T08n0226_005:0532b12": "須菩提！菩薩摩訶薩為已受決，所念如空、無",
    "T08n0226_005:0532b13": "相、無願、無生死、無所從生，念如無所有其本",
    "T08n0226_005:0532b14": "無。不發善心者不能知是。其能解者。是菩薩",
    "T08n0226_005:0532b15": "摩訶薩為從過去佛所聞阿耨多羅三耶三菩",
    "T08n0226_005:0532b16": "事。其心以不轉已。何以故？復有菩薩摩訶薩",
    "T08n0226_005:0532b17": "念法而不能明。其有問者，亦不能解遣知。是",
    "T08n0226_005:0532b18": "未在菩薩道地，不應阿惟越致其界。」佛語須",
    "T08n0226_005:0532b19": "菩提：「若不聞波羅蜜之所言，其有聞者、若不",
    "T08n0226_005:0532b20": "聞者能解其慧，是菩薩摩訶薩為阿惟越致。」",
    "T08n0226_005:0532b21": "須菩提言：「其為菩薩者甚多，天中天！少有能",
    "T08n0226_005:0532b22": "解者。」佛語須菩提：「少有菩薩在阿惟越致慧",
    "T08n0226_005:0532b23": "地，其受決者乃能解之。是菩薩摩訶薩其功",
    "T08n0226_005:0532b24": "德為甚大，非是諸天及人、阿須倫世間之所",
    "T08n0226_005:0532b25": "知。",
    "T08n0226_005:0532b26": "11 遠離品",
    "T08n0226_005:0532b27": "「復次，須菩提！其諦者，菩薩摩訶薩於夢中不",
    "T08n0226_005:0532b28": "入聲聞、辟支佛道地，於三界不念有所求，亦",
    "T08n0226_005:0532b29": "不那中有所索，視諸法若夢，不那中作證。是",
    "T08n0226_005:0532c01": "者，須菩提！當知菩薩摩訶薩是為阿惟越致",
    "T08n0226_005:0532c02": "相。",
    "T08n0226_005:0532c03": "「復次，須菩提！菩薩摩訶薩於夢中，與若干百",
    "T08n0226_005:0532c04": "若干千若干億千弟子共會，在其中坐，為",
    "T08n0226_005:0532c05": "諸比丘僧說法，如怛薩阿竭阿羅訶三耶三",
    "T08n0226_005:0532c06": "佛之所說法。是者，須菩提！阿惟越致菩薩摩",
    "T08n0226_005:0532c07": "訶薩。當知是為阿惟越致相。「復次，須菩提！菩",
    "T08n0226_005:0532c08": "薩摩訶薩於夢中，飛在空中坐，為比丘僧說",
    "T08n0226_005:0532c09": "法，還自見七尺光，自在所變化於餘處，其所",
    "T08n0226_005:0532c10": "作為如佛之所說法。其於夢見是者，當知菩",
    "T08n0226_005:0532c11": "薩摩訶薩是為阿惟越致相。「復次，須菩提！菩",
    "T08n0226_005:0532c12": "薩摩訶薩於夢中，不恐不怖不難不畏，若見",
    "T08n0226_005:0532c13": "郡縣其中兵起展轉相攻伐，若火起，若見虎",
    "T08n0226_005:0532c14": "狼師子及餘獸，若見斷人頭者，如是餘變",
    "T08n0226_005:0532c15": "甚大劇苦多有困窮，若飢渴者見其厄難，心",
    "T08n0226_005:0532c16": "中不恐不畏不驚不動搖。夜於夢中所見，覺",
    "T08n0226_005:0532c17": "即起坐，作是念：『世界所有，譬若如夢。我作佛",
    "T08n0226_005:0532c18": "時，悉為說法而遍教之。』當知菩薩摩訶薩是",
    "T08n0226_005:0532c19": "為阿惟越致相。「復次，須菩提！云何知是菩薩",
    "T08n0226_005:0532c20": "摩訶薩當得阿耨多羅三耶三菩？成阿惟三佛",
    "T08n0226_005:0532c21": "時，其境內一切無有惡。正是菩薩摩訶薩，須",
    "T08n0226_005:0532c22": "菩提！於夢中，若畜生相食、人民疾疫。其心稍",
    "T08n0226_005:0532c23": "稍有念：『願我作佛時，使我境界中一切無有",
    "T08n0226_005:0532c24": "惡。』用是故，知其相為清淨，當知菩薩摩訶薩",
    "T08n0226_005:0532c25": "是為阿惟越致相。「復次，須菩提！菩薩摩訶薩",
    "T08n0226_005:0532c26": "於夢中得覺，若見灾邪火起，便作是念：『我於",
    "T08n0226_005:0532c27": "夢中所見，其心等無異。』持是比用是相具足，",
    "T08n0226_005:0532c28": "知是菩薩摩訶薩阿惟越致，若菩薩摩訶薩作",
    "T08n0226_005:0532c29": "是念：『如我審應相行者，當如所言無異。今是",
    "T08n0226_005:0533a01": "城郭所起火者，當為悉滅消去不復見。』」佛言：",
    "T08n0226_005:0533a02": "「若火悉為消滅去者，知是菩薩摩訶薩受決，",
    "T08n0226_005:0533a03": "以為過去怛薩阿竭阿羅訶三耶三佛之所，受",
    "T08n0226_005:0533a04": "阿耨多羅三耶三菩，知是為阿惟越致。令火",
    "T08n0226_005:0533a05": "不滅消去者，知是菩薩未受決。設火焚燒",
    "T08n0226_005:0533a06": "一舍，置一舍。復越燒一里，置一里。是，須菩提！",
    "T08n0226_005:0533a07": "當知某家居人前世時為斷法罪之所致。覺",
    "T08n0226_005:0533a08": "是輩人所作，皆是宿命。念以見在所更惡令",
    "T08n0226_005:0533a09": "悉除。其所斷法殃，因是皆得消盡。用是故，須",
    "T08n0226_005:0533a10": "菩提！當知是菩薩摩訶薩即阿惟越致阿耨多",
    "T08n0226_005:0533a11": "羅三耶三菩。「復次，須菩提！用是比相其行具",
    "T08n0226_005:0533a12": "足，當視是菩薩摩訶薩如阿惟越致。用是故，",
    "T08n0226_005:0533a13": "說其比相行當令知之。或時，須菩提！若男子、",
    "T08n0226_005:0533a14": "女人為鬼神所下，若為所持。是彼菩薩若作",
    "T08n0226_005:0533a15": "是念：『設我受決以，過去怛薩阿竭阿羅訶三",
    "T08n0226_005:0533a16": "耶三佛授我阿耨多羅三耶三菩者，實慊苦",
    "T08n0226_005:0533a17": "有異，當得阿耨多羅三耶三菩阿惟三佛。若",
    "T08n0226_005:0533a18": "於阿耨多羅三耶三菩阿惟三佛所念皆清淨",
    "T08n0226_005:0533a19": "者，為却羅漢、辟支佛心。設以却羅漢、辟支佛",
    "T08n0226_005:0533a20": "心者，會當作阿耨多羅三耶三菩，不得不成",
    "T08n0226_005:0533a21": "自致阿惟三佛。若當得佛為阿耨多羅三耶",
    "T08n0226_005:0533a22": "三菩者，阿僧祇剎土現在諸佛無不見者、無",
    "T08n0226_005:0533a23": "不證者。今怛薩阿竭阿羅訶三耶三佛悉知",
    "T08n0226_005:0533a24": "我所念無有異，我審作阿耨多羅三耶三菩",
    "T08n0226_005:0533a25": "阿惟三佛者，審如我之所言，是鬼神即當去。』",
    "T08n0226_005:0533a26": "便告言：『是男子女人為何鬼神所持？』鬼神聞",
    "T08n0226_005:0533a27": "其所言即去。說是語時，設不去者，是菩薩為",
    "T08n0226_005:0533a28": "未受決，過去怛薩阿竭阿羅訶三耶三菩不",
    "T08n0226_005:0533a29": "授阿耨多羅三耶三菩。若說是言邪即去者，",
    "T08n0226_005:0533b01": "知是菩薩為以受決，過去怛薩阿竭阿羅訶",
    "T08n0226_005:0533b02": "三耶三菩所授阿耨多羅三耶三菩。」佛語須",
    "T08n0226_005:0533b03": "菩提：「其人審至誠者，弊魔往到菩薩摩訶薩",
    "T08n0226_005:0533b04": "所。若菩薩言：『我審至誠者已受決為阿耨多",
    "T08n0226_005:0533b05": "羅三耶三菩，是邪鬼神即當去。』弊魔用是故",
    "T08n0226_005:0533b06": "作好心，化令邪鬼神悉去。所以者何？弊魔極",
    "T08n0226_005:0533b07": "尊，有威神故，諸邪鬼神不敢當之。是皆魔威",
    "T08n0226_005:0533b08": "神之所辟。用是故，悉為除去。若菩薩自念：『用",
    "T08n0226_005:0533b09": "我威神故。』是彼菩薩摩訶薩以自謂是，便反",
    "T08n0226_005:0533b10": "自貢高，輕易於人、形笑他人而無所錄。語人",
    "T08n0226_005:0533b11": "言：『我從過去怛薩阿竭阿羅訶三耶三佛所授",
    "T08n0226_005:0533b12": "決以，其餘人者悉未受決。為阿耨多羅三耶",
    "T08n0226_005:0533b13": "三佛所授決以，其餘人者悉未受決為阿耨",
    "T08n0226_005:0533b14": "多羅三耶三菩。』用是故，自可自高、恚怒稍增，",
    "T08n0226_005:0533b15": "即離薩芸若大遠，失阿耨多羅三耶三佛慧。知",
    "T08n0226_005:0533b16": "是輩菩薩無漚和拘舍羅而自貢高，便在二",
    "T08n0226_005:0533b17": "道地墮聲聞、辟支佛地。是輩菩薩，須菩提！持",
    "T08n0226_005:0533b18": "不成作成，不知魔為，反捨善師而去，亦不與",
    "T08n0226_005:0533b19": "從事亦不錄視。用是故，為魔所困。是菩薩摩",
    "T08n0226_005:0533b20": "訶薩當覺知魔為。以何占之？覺知魔來在菩",
    "T08n0226_005:0533b21": "薩前，魔作變化為異被服往來，作是言語：『菩",
    "T08n0226_005:0533b22": "薩摩訶薩若從過去怛薩阿竭阿羅訶三耶三",
    "T08n0226_005:0533b23": "佛之所授決阿耨多羅三耶三菩，若本字某、",
    "T08n0226_005:0533b24": "若母字某、若父字某、若兄字某、若姊字某、若",
    "T08n0226_005:0533b25": "弟字某，親厚知識字某，若父兄字某、若七世",
    "T08n0226_005:0533b26": "祖父字某、若母外家字某、若父外家字某、",
    "T08n0226_005:0533b27": "若在某城生、若在某國生、若在某郡生、若在",
    "T08n0226_005:0533b28": "某縣生、若在某鄉生。若常軟語，若令作是",
    "T08n0226_005:0533b29": "語者，皆乃前世之所致，亦復作是軟語。』或時",
    "T08n0226_005:0533c01": "高才者，便復隨形言：『若前世時亦復高明。』或",
    "T08n0226_005:0533c02": "見自守、或見乞食、或時一處飯、或時就飯",
    "T08n0226_005:0533c03": "者、或時先食果菜却食飯、或時在丘墓間、",
    "T08n0226_005:0533c04": "或時寂寞處、或時樹間止、或時受請者、或時",
    "T08n0226_005:0533c05": "不受請、或時多少取足、或時一處止、或時麻",
    "T08n0226_005:0533c06": "油不塗身、或時聲好、或時互談。何以故？魔復",
    "T08n0226_005:0533c07": "言：『是因緣者，皆前世時德之所致，令逮得是。",
    "T08n0226_005:0533c08": "若前世時某家子，若剎利姓，若復字某，前世",
    "T08n0226_005:0533c09": "有是德，今故亦爾。』彼菩薩心便作是念想：『我",
    "T08n0226_005:0533c10": "且爾。』是弊魔便復作是言：『若以受決，過去",
    "T08n0226_005:0533c11": "怛薩阿竭阿羅訶三耶三佛授若阿耨多羅三",
    "T08n0226_005:0533c12": "耶三菩。用是因緣功德故，若是阿惟越致。』」佛",
    "T08n0226_005:0533c13": "語須菩提：「我所說阿惟越致菩薩摩訶薩不",
    "T08n0226_005:0533c14": "爾。持是比相行占之，如我所說者不具足得，",
    "T08n0226_005:0533c15": "反自用者，當知是菩薩輩終不成，為魔所壞。",
    "T08n0226_005:0533c16": "何以故？用是比觀其相行，知是即非阿惟越",
    "T08n0226_005:0533c17": "致。菩薩摩訶薩者終不有是意。是輩菩薩聞",
    "T08n0226_005:0533c18": "魔乃語名字心大歡喜，自謂審然，便自貢高",
    "T08n0226_005:0533c19": "行形笑人，輕易同學而反自用。是彼菩薩摩",
    "T08n0226_005:0533c20": "訶薩，須菩提！用受是字，因失其本，便墮魔網。",
    "T08n0226_005:0533c21": "「復次，須菩提！用受字故，是菩薩摩訶薩不覺",
    "T08n0226_005:0533c22": "魔為，反自呼得阿耨多羅三耶三菩。魔復作",
    "T08n0226_005:0533c23": "是言：『若當作阿耨多羅三耶三菩，若作佛時",
    "T08n0226_005:0533c24": "當字某。』是菩薩聞是字，心中作是念：『我將得",
    "T08n0226_005:0533c25": "無然，我亦先時念復如是。』」佛言：「是菩薩於知",
    "T08n0226_005:0533c26": "為甚少，無漚和拘舍羅，反作是念，希望名字，",
    "T08n0226_005:0533c27": "自我作阿耨多羅三耶三菩，字當如是。」佛言：",
    "T08n0226_005:0533c28": "「如魔所教者為從魔天。今作比丘為魔所迷，",
    "T08n0226_005:0533c29": "自念：『是我本發心之所致，今得是字。為如所",
    "T08n0226_005:0534a01": "言：「過去怛薩阿竭阿羅呵三耶三佛受我決",
    "T08n0226_005:0534a02": "以，為阿耨多羅三耶三菩。」』」佛語須菩提：「我所",
    "T08n0226_005:0534a03": "說阿惟越致菩薩摩訶薩。用是比相行而不",
    "T08n0226_005:0534a04": "為是，其以字自念我是，便輕餘菩薩摩訶薩。",
    "T08n0226_005:0534a05": "用是輕故，離薩芸若阿耨多羅佛慧，遠漚和",
    "T08n0226_005:0534a06": "拘舍羅，以為離般若波羅蜜，以為離善師，以",
    "T08n0226_005:0534a07": "為得惡師，是菩薩會墮二道，若聲聞、辟支佛",
    "T08n0226_005:0534a08": "道地。若大久遠勤苦以後乃復求佛者，用般",
    "T08n0226_005:0534a09": "若波羅蜜恩故，當復得阿耨多羅三耶三菩，",
    "T08n0226_005:0534a10": "自致成阿惟三佛。」佛言：「爾時發意受是字時，",
    "T08n0226_005:0534a11": "不即覺改悔者，如是當墮聲聞、辟支佛道地。」",
    "T08n0226_005:0534a12": "佛言：「比丘有四重事禁，若復他事所犯故，",
    "T08n0226_005:0534a13": "不復成沙門，不復為佛子。是壞菩薩之罪，重",
    "T08n0226_005:0534a14": "於比丘四事禁。是菩薩言：『我字某，生於某",
    "T08n0226_005:0534a15": "國。』心作是念，其罪最重於四事禁，復過五逆",
    "T08n0226_005:0534a16": "惡。所以罪重者何？為受字故，不知魔事之所",
    "T08n0226_005:0534a17": "為微妙。「復次，須菩提！遠離之德。菩薩摩訶薩，",
    "T08n0226_005:0534a18": "弊魔須於前作是言：『遠離之法，正當如是，怛",
    "T08n0226_005:0534a19": "薩阿竭阿羅呵三耶三佛之所稱譽。』」佛語須",
    "T08n0226_005:0534a20": "菩提：「我不作是說遠離，教菩薩摩訶薩止",
    "T08n0226_005:0534a21": "於獨處樹間閑處。」須菩提白佛：「云何，天中",
    "T08n0226_005:0534a22": "天！菩薩摩訶薩有異遠離？」佛語須菩提：「正使",
    "T08n0226_005:0534a23": "菩薩摩訶薩念恍忽，是為聲聞之所念。念",
    "T08n0226_005:0534a24": "恍忽者，為是辟支佛之所念。行恍忽者是",
    "T08n0226_005:0534a25": "菩薩摩訶薩，雖在城郭，續為行遠離。行恍忽",
    "T08n0226_005:0534a26": "是菩薩摩訶薩，於一切惡法而無所起。行恍",
    "T08n0226_005:0534a27": "忽者是菩薩摩訶薩，若獨處樹間閑處止，是",
    "T08n0226_005:0534a28": "菩薩摩訶薩續行遠離。是者我樂使菩薩摩",
    "T08n0226_005:0534a29": "訶薩作是行，是遠離之行，當晝夜念之，是為",
    "T08n0226_005:0534b01": "菩薩摩訶薩遠離行，菩薩摩訶薩遠離行。菩",
    "T08n0226_005:0534b02": "薩摩訶薩行遠離者，雖在城傍續行恍忽，",
    "T08n0226_005:0534b03": "若在獨處樹間閑處止者恍忽，若在獨處樹",
    "T08n0226_005:0534b04": "間閑處止者行恍忽。是菩薩摩訶薩自念：『我",
    "T08n0226_005:0534b05": "以知遠離。』爾時弊魔便往教之，令行遠離，言：",
    "T08n0226_005:0534b06": "『若當於獨處樹間閑處止，當作是行。』是菩薩",
    "T08n0226_005:0534b07": "隨魔所教，便亡遠離。魔復言：『道為悉等，聲聞、",
    "T08n0226_005:0534b08": "辟支佛道皆作是念無有異。其作是者，為具",
    "T08n0226_005:0534b09": "足般若波羅蜜以，當作是行。』」佛言：「是菩薩摩",
    "T08n0226_005:0534b10": "訶薩所念法非清淨，謂以隨行，而反自用輕",
    "T08n0226_005:0534b11": "餘菩薩，自念：『誰能過我！』輕易城傍行菩薩清",
    "T08n0226_005:0534b12": "淨者——其心所念，不入聲聞、辟支佛法、所有惡",
    "T08n0226_005:0534b13": "心，不受禪悅三昧三摩越，悉逮得所願、悉具",
    "T08n0226_005:0534b14": "足度。」佛言：「無漚和拘舍羅菩薩者，正使在四",
    "T08n0226_005:0534b15": "千里空澤之中，禽獸所不至處，賊所不至、羅",
    "T08n0226_005:0534b16": "剎不至處。雖在彼間，若一歲、若百歲、若千歲、",
    "T08n0226_005:0534b17": "若百千歲、若百千萬歲、若百千萬億歲，正使",
    "T08n0226_005:0534b18": "復過是者，不知遠離，會無所益，不能具足為",
    "T08n0226_005:0534b19": "菩薩摩訶薩遠離。自念謂：『悉得已。悉明已。』弊",
    "T08n0226_005:0534b20": "魔便往飛在空中作是言：『善哉，善哉！善男子！",
    "T08n0226_005:0534b21": "是真遠離，怛薩阿竭阿羅呵三耶三菩所說，",
    "T08n0226_005:0534b22": "正當隨是遠離行，如是者疾得阿耨多羅三",
    "T08n0226_005:0534b23": "耶三菩阿惟三佛。』是菩薩摩訶薩聞是，便從",
    "T08n0226_005:0534b24": "遠離起去，往到城傍遠離菩薩所、若比丘成",
    "T08n0226_005:0534b25": "就有道人所，而自貢高，反往輕言：『若所行法，",
    "T08n0226_005:0534b26": "是即為非。』」佛言：「其隨恍忽之行，是菩薩摩",
    "T08n0226_005:0534b27": "訶薩為正，反呼言非。中有反行，反呼為是。不",
    "T08n0226_005:0534b28": "當敬者而反敬之，當所敬者反瞋向之。言：『我",
    "T08n0226_005:0534b29": "所行遠離。用是故，有非人來語我言：「善哉，善",
    "T08n0226_005:0534c01": "哉！若所行審是遠離。」若在城傍行者，誰當來",
    "T08n0226_005:0534c02": "語若？誰當告若者？』」佛言：「是菩薩有德人而反",
    "T08n0226_005:0534c03": "輕之。如是，須菩提！菩薩當知，是人如擔死人",
    "T08n0226_005:0534c04": "種，無所復中。反呼菩薩有短，是為菩薩怨家，",
    "T08n0226_005:0534c05": "其為厭菩薩者，以是天上天下之為大賊，正",
    "T08n0226_005:0534c06": "使如沙門被服亦復是賊，於菩薩有德人中",
    "T08n0226_005:0534c07": "亦復是賊。是曹輩者，須菩提！不當與共從事，",
    "T08n0226_005:0534c08": "不當與共語言，亦不當恭敬視之。何以故？當",
    "T08n0226_005:0534c09": "知是輩，多瞋怒起，敗人好心。何所，須菩提！是",
    "T08n0226_005:0534c10": "菩薩摩訶薩不釋薩芸若不捨阿耨多羅三",
    "T08n0226_005:0534c11": "耶三菩？若菩薩摩訶薩不釋薩芸若者，是故",
    "T08n0226_005:0534c12": "阿耨多羅三耶三菩阿惟三佛為一切人故",
    "T08n0226_005:0534c13": "作依。是輩菩薩不當與壞人者從事不敬之。",
    "T08n0226_005:0534c14": "不當與會所當護法。當自堅持當念之，常畏",
    "T08n0226_005:0534c15": "怖生死勤苦之處不當入中，於三界而不與",
    "T08n0226_005:0534c16": "交。是彼壞菩薩輩在所止處，常當慈心哀愍",
    "T08n0226_005:0534c17": "護之。自念：『使我無得生是惡心，令有所𠎝。設",
    "T08n0226_005:0534c18": "有不善，疾使我棄之。當用學故。』是者，須菩提！",
    "T08n0226_005:0534c19": "菩薩摩訶薩之為上知。",
    "T08n0226_005:0534c20": "12 善知識品",
    "T08n0226_005:0534c21": "「復次，須菩提！其諸菩薩摩訶薩欲得阿耨多",
    "T08n0226_005:0534c22": "羅三耶三菩阿惟三佛者，當親近善師，與共",
    "T08n0226_005:0534c23": "從事，恭敬承事。」須菩提白佛言：「何所是，天中",
    "T08n0226_005:0534c24": "天！菩薩摩訶薩善師？當何以知？」佛語須菩提：",
    "T08n0226_005:0534c25": "「天中天者是菩薩摩訶薩善師。有說般若波",
    "T08n0226_005:0534c26": "羅蜜者，從其所聞般若波羅蜜，是即為度，教",
    "T08n0226_005:0534c27": "人入中當作，是知為是菩薩摩訶薩善師。六",
    "T08n0226_005:0534c28": "波羅蜜者是菩薩善師。六波羅蜜是舍怛羅，",
    "T08n0226_005:0534c29": "六波羅蜜者是道，六波羅蜜者是為去冥，六",
    "T08n0226_005:0535a01": "波羅蜜者是即為臺，六波羅蜜者是即為明。",
    "T08n0226_005:0535a02": "以過去怛薩阿竭阿羅訶三耶三佛皆從六波",
    "T08n0226_005:0535a03": "羅蜜出，甫當來怛薩阿竭阿羅訶三耶三佛",
    "T08n0226_005:0535a04": "皆從六波羅蜜出，今現在阿僧祇諸剎土怛",
    "T08n0226_005:0535a05": "薩阿竭阿羅訶三耶三佛皆從六波羅蜜出，",
    "T08n0226_005:0535a06": "成薩芸若，皆從四事雜施於人：一者布施，二者",
    "T08n0226_005:0535a07": "歡樂，三者饒益，四者等與。是者，須菩提！菩薩",
    "T08n0226_005:0535a08": "摩訶薩舍怛羅，是即為母，是即為父，是即為",
    "T08n0226_005:0535a09": "舍，是即為臺，是即為護，是即為歸，是即為導，",
    "T08n0226_005:0535a10": "是皆六波羅蜜，是為益於一切人者。菩薩摩訶",
    "T08n0226_005:0535a11": "薩學六波羅蜜者，用無有極故，欲斷人之狐",
    "T08n0226_005:0535a12": "疑，以是故當學般若波羅蜜。」須菩提白佛：「何",
    "T08n0226_005:0535a13": "所是，天中天！般若波羅蜜相？」佛語須菩提：「無",
    "T08n0226_005:0535a14": "所罣礙是般若波羅蜜相。」須菩提言：「如天中",
    "T08n0226_005:0535a15": "天所說，是相實般若波羅蜜。如是相者，為得",
    "T08n0226_005:0535a16": "諸法。」佛言：「如是。須菩提！其如相為得般若波",
    "T08n0226_005:0535a17": "羅蜜，如是相者為得諸法。何以故？須菩提！諸",
    "T08n0226_005:0535a18": "法皆是恍忽，諸法皆是空。以是故，須菩提！恍",
    "T08n0226_005:0535a19": "忽與空是為般若波羅蜜相。諸法之相亦恍",
    "T08n0226_005:0535a20": "忽，是空亦恍忽。須菩提！天中天說諸法悉",
    "T08n0226_005:0535a21": "恍忽是空。何然？人欲有生無有盡時，其恍忽",
    "T08n0226_005:0535a22": "者無欲，其恍忽者而無生。其空者無欲，其",
    "T08n0226_005:0535a23": "空者無所生。恍忽與空無阿耨多羅三耶三",
    "T08n0226_005:0535a24": "菩阿惟三佛，亦不從異法恍忽空得阿耨多",
    "T08n0226_005:0535a25": "羅三耶三菩阿惟三佛。」「云何，天中天所說而",
    "T08n0226_005:0535a26": "可得知？」佛語須菩提：「人從久遠念言：『是我所",
    "T08n0226_005:0535a27": "有，非我所有。』用是故，因致是。」須菩提言：「如是，",
    "T08n0226_005:0535a28": "天中天！所說人，實從久遠念言：『是我所有，非",
    "T08n0226_005:0535a29": "我所有。』」佛言：「云何，須菩提！是我所有為空不？」",
    "T08n0226_005:0535b01": "須菩提言：「是為空。天中天！」佛言：「云何，須菩提！",
    "T08n0226_005:0535b02": "非我所有為空不？」須菩提言：「是為空。天中天！」",
    "T08n0226_005:0535b03": "佛語須菩提：「人用是故，自念言：『是我所，非我",
    "T08n0226_005:0535b04": "所。』用是故，在於生死無有已時。」須菩提言：「如",
    "T08n0226_005:0535b05": "是。天中天！人用是故，在於生死無有休時。」佛",
    "T08n0226_005:0535b06": "言：「是者，須菩提！人從欲，便著於人之中。當作",
    "T08n0226_005:0535b07": "是知。不當有所求，後便不復著其諦者。須菩",
    "T08n0226_005:0535b08": "提！有所增益，不當念：『是我所有，非我所有。』是為",
    "T08n0226_005:0535b09": "行般若波羅蜜。是者，須菩提！其所生者，後不",
    "T08n0226_005:0535b10": "作是生，是菩薩摩訶薩為行般若波羅蜜。」須",
    "T08n0226_005:0535b11": "菩提白佛：「作是行者，天中天！為不行色，不行",
    "T08n0226_005:0535b12": "痛痒思想生死識。是所行者，天中天！菩薩摩",
    "T08n0226_005:0535b13": "訶薩所念為隨俗，是為菩薩摩訶薩行。天中",
    "T08n0226_005:0535b14": "天！諸聲聞、辟支佛所不及，一切人之所行。是",
    "T08n0226_005:0535b15": "彼極過去，以是所得處無能逮者，是為菩薩",
    "T08n0226_005:0535b16": "摩訶薩之極上。天中天！是所念者為般若波",
    "T08n0226_005:0535b17": "羅蜜。菩薩摩訶薩晝夜作是行，如所行者，疾",
    "T08n0226_005:0535b18": "近阿耨多羅三耶三菩阿惟三佛坐。」佛言：「云",
    "T08n0226_005:0535b19": "何，須菩提！若閻浮利人及一切菩薩悉令作",
    "T08n0226_005:0535b20": "人，皆行阿耨多羅三耶三菩發心索佛，各各",
    "T08n0226_005:0535b21": "盡壽作布施，持是施與作阿耨多羅三耶三",
    "T08n0226_005:0535b22": "菩。於須菩提意云何，是菩薩摩訶薩作是布",
    "T08n0226_005:0535b23": "施，其福寧多不？」須菩提言：「甚多，甚多！天中天！」",
    "T08n0226_005:0535b24": "佛言：「不如菩薩摩訶薩專念般若波羅蜜一",
    "T08n0226_005:0535b25": "日之行，其福以過彼上。或是菩薩所專念",
    "T08n0226_005:0535b26": "般若波羅蜜，如其所行，是者都於眾中為極",
    "T08n0226_005:0535b27": "上尊。何以故？其餘人無有是慈，除諸佛無有",
    "T08n0226_005:0535b28": "與摩訶薩等者。是善男子所入為甚深，曉",
    "T08n0226_005:0535b29": "了悉知見於世間，是即大憫。其眼徹視，見",
    "T08n0226_005:0535c01": "不可計人，悉欲見之無有懈時。念於一切人",
    "T08n0226_005:0535c02": "而不作想，亦無有異。是者，須菩提！即菩薩摩",
    "T08n0226_005:0535c03": "訶薩之大明。雖未作阿耨多羅三耶三菩阿",
    "T08n0226_005:0535c04": "惟三佛者，是即所行。其行極尊，出於世間之",
    "T08n0226_005:0535c05": "上，於阿耨多羅三耶三菩終不復還。受人衣被、",
    "T08n0226_005:0535c06": "飯食、床臥、醫藥悉具，心住於般若波羅蜜",
    "T08n0226_005:0535c07": "者，雖受施與其德已淨，所作福德令近薩芸",
    "T08n0226_005:0535c08": "若坐。是故，須菩提！菩薩摩訶薩有所食無有",
    "T08n0226_005:0535c09": "罪，欲益於一切人，悉欲示人道徑。其有照明，",
    "T08n0226_005:0535c10": "欲甚度大無有極，諸在牢獄之中悉欲度脫，",
    "T08n0226_005:0535c11": "欲使一切人眼皆悉清淨，是為般若波羅蜜",
    "T08n0226_005:0535c12": "之所念。行隨是教，念般若波羅蜜者，有是即",
    "T08n0226_005:0535c13": "為不動搖。何以故？其作動者所念有想，即非",
    "T08n0226_005:0535c14": "般若波羅蜜，是即非護。當作如般若波羅蜜",
    "T08n0226_005:0535c15": "行晝夜念之。譬如男子，須菩提！摩尼珠，前所",
    "T08n0226_005:0535c16": "不得，却後得之，歡喜踊躍。得摩尼珠以，復亡",
    "T08n0226_005:0535c17": "之。用亡是故，便大愁毒。坐起有憂而無有解",
    "T08n0226_005:0535c18": "已。如是，須菩提！菩薩摩訶薩欲索珍寶者，常",
    "T08n0226_005:0535c19": "堅持心無得失薩芸若念。」須菩提白佛：「一切",
    "T08n0226_005:0535c20": "所念，為離自然。云何菩薩摩訶薩念薩芸若",
    "T08n0226_005:0535c21": "不離於念？」佛語須菩提：「設是菩薩摩訶薩作",
    "T08n0226_005:0535c22": "是知，為不失般若波羅蜜。何以故？須菩提！般",
    "T08n0226_005:0535c23": "若波羅蜜者是空，不增不減。」須菩提言：「般若",
    "T08n0226_005:0535c24": "波羅蜜者，天中天！實為是空。云何是菩薩摩",
    "T08n0226_005:0535c25": "訶薩增於般若波羅蜜，成就其行，近阿耨多",
    "T08n0226_005:0535c26": "羅三耶三菩坐？」佛語須菩提：「菩薩摩訶薩亦",
    "T08n0226_005:0535c27": "不有增亦不有減。說是法時，聞之不恐不怖。",
    "T08n0226_005:0535c28": "當知是善男子為行般若波羅蜜以。」須菩提",
    "T08n0226_005:0535c29": "白佛：「般若波羅蜜者是為空行？」報言：「不。須菩",
    "T08n0226_005:0536a01": "提！」「能有異空而行般若波羅蜜者？」報言：「不。須",
    "T08n0226_005:0536a02": "菩提！」「為是色行？」報言：「不。須菩提！」「為痛痒思想",
    "T08n0226_005:0536a03": "生死識行？」報言：「不。須菩提！」「能有異色所行？」報",
    "T08n0226_005:0536a04": "言：「不。須菩提！」「能有異痛痒思想生死識行？」報",
    "T08n0226_005:0536a05": "言：「不。須菩提！」「云何，天中天！菩薩摩訶薩行般",
    "T08n0226_005:0536a06": "若波羅蜜？」佛言：「云何，須菩提！為自見法、法之",
    "T08n0226_005:0536a07": "所行般若波羅蜜？」須菩提言：「不見。天中天！」佛",
    "T08n0226_005:0536a08": "言：「云何，須菩提！菩薩摩訶薩能自見行般若",
    "T08n0226_005:0536a09": "波羅蜜者？」須菩提言：「不見。天中天！」佛言：「云何，",
    "T08n0226_005:0536a10": "須菩提！能見法有所生處不？」須菩提言：「不見。",
    "T08n0226_005:0536a11": "天中天！」佛語須菩提：「是為菩薩摩訶薩無所",
    "T08n0226_005:0536a12": "從生法樂忍。如是者即為受決阿耨多羅三",
    "T08n0226_005:0536a13": "耶三菩，是怛薩阿竭阿羅呵三耶三佛無所",
    "T08n0226_005:0536a14": "畏，是菩薩摩訶薩所作行是力者為逮佛慧，",
    "T08n0226_005:0536a15": "是即大慧。而自在慧、薩芸若慧、怛薩阿竭",
    "T08n0226_005:0536a16": "慧，其不為是，不能自能是處。」須菩提白佛：「諸",
    "T08n0226_005:0536a17": "法為從無所生受決為阿耨多羅三耶三菩？」",
    "T08n0226_005:0536a18": "佛語須菩提：「不。」須菩提白佛：「云何，天中天！授",
    "T08n0226_005:0536a19": "菩薩摩訶薩決，得阿耨多羅三耶三菩？」佛語",
    "T08n0226_005:0536a20": "須菩提：「能自見法法授決為阿耨多羅三耶",
    "T08n0226_005:0536a21": "三菩。」須菩提言：「我不見法，當作阿耨多羅三",
    "T08n0226_005:0536a22": "耶三菩？」佛語須菩提：「諸法不可得。作是念者，",
    "T08n0226_005:0536a23": "是法成阿惟三佛。其不作是，不自致阿惟三",
    "T08n0226_005:0536a24": "佛。」",
    "T08n0226_005:0536a25": "13 釋提桓因品",
    "T08n0226_005:0536a26": "釋提桓因從眾會中白佛言：「甚深甚深者，般",
    "T08n0226_005:0536a27": "若波羅蜜，天中天！難了。菩薩事之為恍忽。",
    "T08n0226_005:0536a28": "其有德人聞般若波羅蜜者，便書持學，其福",
    "T08n0226_005:0536a29": "不小。」佛語拘翼：「若閻浮利人都皆持十善，其",
    "T08n0226_005:0536b01": "功德百倍千倍萬倍萬億倍巨億倍，若復過",
    "T08n0226_005:0536b02": "是不啻，不如善男子、善女人聞般若波羅蜜",
    "T08n0226_005:0536b03": "書持學者。」坐中有一比丘，語釋提桓因：「是為",
    "T08n0226_005:0536b04": "以出拘翼上去。」釋提桓因報是比丘：「持心一",
    "T08n0226_005:0536b05": "反念者出我上去，何況聞般若波羅蜜以書",
    "T08n0226_005:0536b06": "持學者，聞以隨是教立，都出諸天、阿須倫、世",
    "T08n0226_005:0536b07": "間人上。若菩薩摩訶薩行般若波羅蜜者，不",
    "T08n0226_005:0536b08": "獨過諸天、阿須倫、世間人上，乃至須陀洹、斯",
    "T08n0226_005:0536b09": "陀含、阿那含、阿羅漢、辟支佛都悉過是。若菩",
    "T08n0226_005:0536b10": "薩摩訶薩行般若波羅蜜者，不獨過辟支佛",
    "T08n0226_005:0536b11": "上，亦復至菩薩行檀波羅蜜無漚和拘舍羅",
    "T08n0226_005:0536b12": "離波羅蜜上去。是菩薩摩訶薩行般若波羅",
    "T08n0226_005:0536b13": "蜜者，不獨過檀波羅蜜，亦復及行尸波羅蜜、",
    "T08n0226_005:0536b14": "羼波羅蜜、惟逮波羅蜜、禪波羅蜜無漚和拘舍",
    "T08n0226_005:0536b15": "羅離般若波羅蜜上去。若菩薩摩訶薩復諷",
    "T08n0226_005:0536b16": "起行般若波羅蜜者，都合會諸天、阿須倫、世間",
    "T08n0226_005:0536b17": "人，終不能勝行般若波羅蜜菩薩摩訶薩，用",
    "T08n0226_005:0536b18": "為極尊、親近般若波羅蜜故。是菩薩摩訶薩",
    "T08n0226_005:0536b19": "為隨薩芸若，言無所斷。是菩薩摩訶薩不離",
    "T08n0226_005:0536b20": "怛薩阿竭字，是為菩薩摩訶薩獲不離佛坐。",
    "T08n0226_005:0536b21": "是菩薩摩訶薩所有懈怠不復生，是菩薩摩",
    "T08n0226_005:0536b22": "訶薩所學為學尊，不學聲聞、辟支佛學，是學",
    "T08n0226_005:0536b23": "為菩薩摩訶薩學。四天王當往問訊，令樂得",
    "T08n0226_005:0536b24": "疾學是學。當坐佛坐，自致阿耨多羅成阿惟",
    "T08n0226_005:0536b25": "三佛，當度四部弟子。菩薩摩訶薩作是學者，",
    "T08n0226_005:0536b26": "四天王當往問訊，何況餘天子。是菩薩摩訶",
    "T08n0226_005:0536b27": "薩行般若波羅蜜者，常為怛薩阿竭阿羅呵三",
    "T08n0226_005:0536b28": "耶三佛之所念。般若波羅蜜者是菩薩行，若",
    "T08n0226_005:0536b29": "於世間有勤苦之疾，是身會無此惡，是為菩",
    "T08n0226_005:0536c01": "薩摩訶薩行般若波羅蜜之所致，便得現在",
    "T08n0226_005:0536c02": "法福。」阿難作是念：「釋提桓因自以智說耶？",
    "T08n0226_005:0536c03": "持佛威神說？」釋提桓因知阿難心所念，即語",
    "T08n0226_005:0536c04": "阿難：「我所說者，持佛威神。」佛言：「如是，如是！阿",
    "T08n0226_005:0536c05": "難！是釋提桓因所說，悉佛威神之所致。或時，",
    "T08n0226_005:0536c06": "阿難！菩薩摩訶薩於是深念般若波羅蜜行，",
    "T08n0226_005:0536c07": "便念學般若波羅蜜。爾時三千大千剎土中",
    "T08n0226_005:0536c08": "弊魔，一切皆為愁毒，欲使菩薩摩訶薩中道",
    "T08n0226_005:0536c09": "以本際作證，令得聲聞若辟支佛道。若使得",
    "T08n0226_005:0536c10": "阿耨多羅三耶三菩，疾成阿惟三佛。」",
    "T08n0226_005:0536c11": "摩訶般若鈔經卷第五"
}