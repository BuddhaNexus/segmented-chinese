{
    "T12n0352_005:0214c14": "佛說大迦葉問大寶積正法經卷",
    "T12n0352_005:0214c15": "第五",
    "T12n0352_005:0214c17": "西天譯經三藏朝散大夫試鴻臚少卿",
    "T12n0352_005:0214c18": "傳法大師臣施護奉　詔譯",
    "T12n0352_005:0214c19": "爾時世尊說此伽他法時，八百苾芻漏盡意",
    "T12n0352_005:0214c20": "解心得解脫，三十億人遠塵離垢得法眼淨。",
    "T12n0352_005:0214c21": "五百苾芻得三摩地，聞此甚深微妙戒法，難",
    "T12n0352_005:0214c22": "解難入不信不學，從座而起速離佛會。是時",
    "T12n0352_005:0214c23": "尊者大迦葉白世尊言：「此五百苾芻雖得三",
    "T12n0352_005:0214c24": "摩地，云何聞此甚深之法，難解難入，不信不",
    "T12n0352_005:0214c25": "學，即從座起速便而退？」佛言：「迦葉！彼等五百",
    "T12n0352_005:0214c26": "苾芻我見未除，於此無漏清淨戒法聞已難",
    "T12n0352_005:0214c27": "解難入，心生驚怖所以不信不行。迦葉！此伽",
    "T12n0352_005:0214c28": "他戒法甚深微妙，三佛菩提皆從此出，彼等",
    "T12n0352_005:0214c29": "罪友於此解脫妙善而不能入。」復次告言：",
    "T12n0352_005:0215a01": "「迦葉！彼五百苾芻，於如來教中是外道聲聞。",
    "T12n0352_005:0215a02": "如是迦葉！彼於如來本意執求一事法故，若",
    "T12n0352_005:0215a03": "聞一法決定信受，依教修學如是伽他之法，",
    "T12n0352_005:0215a04": "言教玄妙是故驚怖。」",
    "T12n0352_005:0215a05": "又復告言：「迦葉！彼比丘意，於如來、應供、正遍",
    "T12n0352_005:0215a06": "知覺為求一法發心修行，於命終後求生忉",
    "T12n0352_005:0215a07": "利天宮，為如是事於佛教中而求出家。迦葉！",
    "T12n0352_005:0215a08": "此五百苾芻身見未捨，聞甚深法而生驚怖",
    "T12n0352_005:0215a09": "不信不學，此等命終必墮惡趣。」",
    "T12n0352_005:0215a10": "是時世尊告尊者須菩提言：「汝往五百苾芻",
    "T12n0352_005:0215a11": "所，以善方便而為教導。」須菩提言：「世尊如",
    "T12n0352_005:0215a12": "是說法誨喻，聞已不信不行。我自小智言論",
    "T12n0352_005:0215a13": "寡識，云何化彼？」是時五百苾芻已在中路，",
    "T12n0352_005:0215a14": "爾時世尊即以神力化二苾芻，於中路中逆往",
    "T12n0352_005:0215a15": "五百苾芻，而即問言：「尊者！欲往何處？」苾芻答",
    "T12n0352_005:0215a16": "言：「我等今者欲詣林間，彼處寂靜自得定樂",
    "T12n0352_005:0215a17": "而當住處。」化苾芻問言：「欲住林野於意云",
    "T12n0352_005:0215a18": "何？」彼等苾芻而即答言：「世尊說法我昔未聞，",
    "T12n0352_005:0215a19": "今既聞已難解難入，心生驚怖不可信學，是",
    "T12n0352_005:0215a20": "以樂歸林野安處禪定而取安樂。」化苾芻言：",
    "T12n0352_005:0215a21": "「尊者！世尊說法而為難解，心生驚怖不信不",
    "T12n0352_005:0215a22": "學不行，而歸林野以定為涅槃，是彼所執汝",
    "T12n0352_005:0215a23": "等不知。尊者！沙門之法非合論詰。今問尊",
    "T12n0352_005:0215a24": "者！云何名涅槃法？若於自身得涅槃者，則得",
    "T12n0352_005:0215a25": "補特伽羅、我、人、眾生、壽者，何得涅槃？夫涅槃",
    "T12n0352_005:0215a26": "法，非相非非相。」彼苾芻言：「涅槃既爾，云何證",
    "T12n0352_005:0215a27": "得？」化苾芻言：「除斷貪瞋癡法。」彼苾芻言：「貪瞋",
    "T12n0352_005:0215a28": "癡法云何除斷。」化苾芻言：「貪瞋癡法，非在內",
    "T12n0352_005:0215a29": "非在外非在中間，本自無生今亦非滅。」化苾",
    "T12n0352_005:0215b01": "芻言：「尊者！不得執亦不得疑。若尊者不執不",
    "T12n0352_005:0215b02": "疑，即非護非不護、非樂非不樂，彼說為涅槃。",
    "T12n0352_005:0215b03": "尊者！此清淨戒相不生不滅，從三摩地生、從",
    "T12n0352_005:0215b04": "智慧生、從解脫生、從解脫知見生，離有離無，",
    "T12n0352_005:0215b05": "非相非無相。尊者！如是戒相即真涅槃。如是",
    "T12n0352_005:0215b06": "涅槃，無解脫可得、無煩惱可捨。尊者！汝以情",
    "T12n0352_005:0215b07": "想求圓寂者，此得妄想非涅槃也。若想中生",
    "T12n0352_005:0215b08": "想，非是涅槃，被想纏縛。如是若滅受想，得真",
    "T12n0352_005:0215b09": "三摩鉢底。尊者！行者若行更無有上。」是時",
    "T12n0352_005:0215b10": "化者說此正法之時，彼五百苾芻聞此法已",
    "T12n0352_005:0215b11": "漏盡意解心得解脫。如是五百苾芻復詣佛",
    "T12n0352_005:0215b12": "所到已頭面禮足，遶佛三匝於一面坐。",
    "T12n0352_005:0215b13": "爾時長老須菩提即從座起，問彼苾芻：「尊者！",
    "T12n0352_005:0215b14": "汝於何去？今從何來？」彼言：「本非所去，今亦不",
    "T12n0352_005:0215b15": "來。」長老須菩提即以問佛：「世尊！此所說法其",
    "T12n0352_005:0215b16": "義云何？」佛言：「無生無滅。」須菩提言：「汝等尊者",
    "T12n0352_005:0215b17": "云何聞法？」彼苾芻言：「無縛無脫。」須菩提言：「誰",
    "T12n0352_005:0215b18": "化汝等？」彼苾芻言：「無身無心。」須菩提言：「汝等",
    "T12n0352_005:0215b19": "云何修行？」彼苾芻言：「無無明滅亦無無明生。」",
    "T12n0352_005:0215b20": "須菩提言：「云何汝為聲聞？」彼苾芻言：「不得聲",
    "T12n0352_005:0215b21": "聞亦不成佛。」須菩提言：「云何汝之梵行？」彼苾",
    "T12n0352_005:0215b22": "芻言：「不住三界。」須菩提言：「汝於何時而入涅",
    "T12n0352_005:0215b23": "槃？」彼苾芻言：「如來入涅槃時我即涅槃。」須菩",
    "T12n0352_005:0215b24": "提言：「汝等所作已辦。」彼苾芻言：「了知我人。」",
    "T12n0352_005:0215b25": "須菩提言：「汝煩惱已盡。」彼苾芻言：「一切法亦",
    "T12n0352_005:0215b26": "盡。」須菩提言：「汝等善破魔王。」彼苾芻言：「蘊",
    "T12n0352_005:0215b27": "身尚不得，何有魔王破？」須菩提言：「汝知師耶？」",
    "T12n0352_005:0215b28": "彼苾芻言：「非身非口非心。」須菩提言：「汝得清",
    "T12n0352_005:0215b29": "淨勝地。」彼苾芻言：「無取無捨。」須菩提言：「汝",
    "T12n0352_005:0215c01": "出輪迴今到彼岸。」彼苾芻言：「不到彼岸亦不",
    "T12n0352_005:0215c02": "得輪迴。」須菩提言：「汝信勝地。」彼苾芻言：「一",
    "T12n0352_005:0215c03": "切執解脫。」須菩提言：「汝何所去？」彼苾芻言：「如",
    "T12n0352_005:0215c04": "來去處去。」化苾芻言：「尊者！須菩提汝令彼去。」",
    "T12n0352_005:0215c05": "說是法時，眾中有八百苾芻發聲聞意心得解",
    "T12n0352_005:0215c06": "脫，三十二億眾生遠塵離垢得法眼淨。",
    "T12n0352_005:0215c07": "爾時會中有菩薩摩訶薩名曰普光，即從座",
    "T12n0352_005:0215c08": "起合掌向佛而白佛言：「世尊！此大寶積正法，",
    "T12n0352_005:0215c09": "令諸菩薩應云何學？應云何住？」佛告：「善男子！",
    "T12n0352_005:0215c10": "所說正法真實戒行，汝等受持應如是住，於",
    "T12n0352_005:0215c11": "此正法得大善利。善男子！譬如有人乘彼土",
    "T12n0352_005:0215c12": "船欲過深廣大河。善男子！於意云何？彼人",
    "T12n0352_005:0215c13": "乘此土船，作何方便速得到於彼岸？」普光言：",
    "T12n0352_005:0215c14": "「世尊！須是用大氣力勇猛精進方達彼岸。」佛",
    "T12n0352_005:0215c15": "言：「普光！有何所以要施勤力？」「世尊！彼河中流",
    "T12n0352_005:0215c16": "深而復廣令人憂怕，若不勤力必見沈沒。」佛",
    "T12n0352_005:0215c17": "告普光菩薩：「如是，若諸菩薩修學正法，欲度生",
    "T12n0352_005:0215c18": "死四流大河，須發勇猛精進之力通達佛法，",
    "T12n0352_005:0215c19": "若不精進修學決定退墮。又復思惟，此身無強",
    "T12n0352_005:0215c20": "無常速朽之法，四流浩渺云何得度？彼諸眾",
    "T12n0352_005:0215c21": "生恒處此岸，汝等今者受持妙法大船，運度",
    "T12n0352_005:0215c22": "一切眾生過輪迴河至菩提岸。」普光菩薩復",
    "T12n0352_005:0215c23": "白佛言：「世尊！菩薩云何受持妙法大船？」「善男",
    "T12n0352_005:0215c24": "子！所有布施、持戒、忍辱、慈心，所集無邊福德，",
    "T12n0352_005:0215c25": "起平等心莊嚴一切眾生。於七菩提分善而",
    "T12n0352_005:0215c26": "不忘失，精進受持心生決定，以巧方便深達",
    "T12n0352_005:0215c27": "實相，以大悲心拔眾生苦，以四攝法護諸有",
    "T12n0352_005:0215c28": "情，以四無量饒益眾生，以四念處恒自思惟，",
    "T12n0352_005:0215c29": "以四正斷勤斷勤修，以四神足奮迅神通，以",
    "T12n0352_005:0216a01": "其五根令生眾善，以其五力堅固不退，以八",
    "T12n0352_005:0216a02": "聖道遠離魔怨不住邪道，於奢摩他、毘鉢舍",
    "T12n0352_005:0216a03": "那無相無著。菩薩令此廣大法行名聞十方，",
    "T12n0352_005:0216a04": "使諸眾生來入微妙正法大船，過彼生死四",
    "T12n0352_005:0216a05": "流大河，得至涅槃安樂彼岸，得無所畏永離",
    "T12n0352_005:0216a06": "諸見。善男子！汝等當知，如是菩薩以妙法大",
    "T12n0352_005:0216a07": "船，經無量百千俱胝那由他劫，運度一切眾",
    "T12n0352_005:0216a08": "生過彼四流大河不得疲苦。汝如是受持應",
    "T12n0352_005:0216a09": "如是住。」",
    "T12n0352_005:0216a10": "佛告普光菩薩：「汝今速運真實方便起大悲",
    "T12n0352_005:0216a11": "心，令一切眾生心意清淨勇猛精進，種諸善",
    "T12n0352_005:0216a12": "根令生不退，恒樂出家聞法無倦，植眾德本",
    "T12n0352_005:0216a13": "求最上道，圓滿智慧身心寂靜，安處林野遠",
    "T12n0352_005:0216a14": "離惡友，於第一義明了通達，行正方便，於真",
    "T12n0352_005:0216a15": "俗諦理智無二，平等一空息諸妄念。善男子！",
    "T12n0352_005:0216a16": "菩薩為諸有情應如是受持應如是住。」",
    "T12n0352_005:0216a17": "爾時尊者大迦葉聞是法已而白佛言：「世尊！",
    "T12n0352_005:0216a18": "如是大寶積正法，為求大乘者說，昔未曾有。",
    "T12n0352_005:0216a19": "世尊！若善男子善女人，於此大寶積正法，受",
    "T12n0352_005:0216a20": "持解說一句一偈，所得福德其義云何？」",
    "T12n0352_005:0216a21": "佛告迦葉：「應如是知。若有善男子善女人，於",
    "T12n0352_005:0216a22": "此大寶積正法，受持一句一偈所得福德。善",
    "T12n0352_005:0216a23": "男子！譬如有人以恒河沙數世界滿中七寶",
    "T12n0352_005:0216a24": "供養恒河沙等如來，每一一如來而各以一",
    "T12n0352_005:0216a25": "恒河沙數世界七寶布施，又每一一如來各",
    "T12n0352_005:0216a26": "造一恒河沙佛寺精舍，又一一如來各有無",
    "T12n0352_005:0216a27": "量聲聞之眾，以一切樂具經一恒河沙劫而以",
    "T12n0352_005:0216a28": "供養。又彼諸如來及聲聞弟子入涅槃後，復",
    "T12n0352_005:0216a29": "以七寶各起塔廟。善男子，如是福德無量無",
    "T12n0352_005:0216b01": "邊。不如有人於此寶積正法受持解說一句",
    "T12n0352_005:0216b02": "一偈，功德勝彼。若復有人為其父母解說此",
    "T12n0352_005:0216b03": "經，彼人命終不墮惡趣，其母後身轉成男子。」",
    "T12n0352_005:0216b04": "佛言：「所在之處，若復有人於此大寶積經典",
    "T12n0352_005:0216b05": "書寫受持讀誦解說，而於此處一切世間天",
    "T12n0352_005:0216b06": "人阿修羅恭敬供養如佛塔廟。若有法師聞",
    "T12n0352_005:0216b07": "此寶積正法經典，發尊重心受持讀誦書寫",
    "T12n0352_005:0216b08": "供養。若有善男子善女人，於彼法師如佛供",
    "T12n0352_005:0216b09": "養尊重恭敬頂禮讚歎，彼人現世佛與授記，",
    "T12n0352_005:0216b10": "當得阿耨多羅三藐三菩提，臨命終時得見如",
    "T12n0352_005:0216b11": "來。又彼法師復得十種身業清淨。何等為十？",
    "T12n0352_005:0216b12": "一者臨命終時不受眾苦；二者眼識明朗不",
    "T12n0352_005:0216b13": "覩惡相；三者手臂安定不摸虛空；四者腳",
    "T12n0352_005:0216b14": "足安隱而不蹴踏；五者大小便利而不漏失；",
    "T12n0352_005:0216b15": "六者身體諸根而不臭穢；七者腹腸宛然而",
    "T12n0352_005:0216b16": "不胮脹；八者舌相舒展而不彎縮；九者眼目",
    "T12n0352_005:0216b17": "儼然而不醜惡；十者身雖入滅形色如生。如",
    "T12n0352_005:0216b18": "是得此十種身業清淨。「復有十種口業清淨。",
    "T12n0352_005:0216b19": "何等為十？",
    "T12n0352_005:0216b20": "一者言音美好；二者所言慈善；三者言說殊",
    "T12n0352_005:0216b21": "妙；四者言發愛語；五者其言柔軟；六者所言",
    "T12n0352_005:0216b22": "誠諦；七者先言問訊；八者言堪聽受；九者天",
    "T12n0352_005:0216b23": "人愛樂；十者如佛說言。如是十種口業清淨。",
    "T12n0352_005:0216b24": "「復有十種意業清淨。何等為十？",
    "T12n0352_005:0216b25": "一者意無瞋恚；二者不生嫉妬；三者不自恃",
    "T12n0352_005:0216b26": "怙；四者無諸冤惱；五者離其過失；六者無顛",
    "T12n0352_005:0216b27": "倒想；七者無下劣想；八者無犯戒想；九者正",
    "T12n0352_005:0216b28": "意繫心思惟佛土；十者遠離我人得三摩地",
    "T12n0352_005:0216b29": "成就諸佛教法。如是得十種意業清淨。我今",
    "T12n0352_005:0216c01": "於此而說頌曰：",
    "T12n0352_005:0216c02": "「臨終不受苦，　　非見諸惡相，",
    "T12n0352_005:0216c03": "手不摸虛空，　　腳足無蹴踏，",
    "T12n0352_005:0216c04": "便利絕漏失，　　身根不臭穢，",
    "T12n0352_005:0216c05": "腹藏無胮脹，　　舌紅不彎縮，",
    "T12n0352_005:0216c06": "眼目相儼然，　　命終顏不改，",
    "T12n0352_005:0216c07": "如是身十種，　　福善清淨相。",
    "T12n0352_005:0216c08": "言音得美妙，　　出語而慈善，",
    "T12n0352_005:0216c09": "所說自殊常，　　發語人愛樂，",
    "T12n0352_005:0216c10": "復有柔軟聲，　　所言而誠諦，",
    "T12n0352_005:0216c11": "方便能問訊，　　堪令人聽受，",
    "T12n0352_005:0216c12": "天龍眾亦欽，　　清響如佛語，",
    "T12n0352_005:0216c13": "如是口十種，　　口業得清淨。",
    "T12n0352_005:0216c14": "心意雖瞋恚，　　嫉妬而不生，",
    "T12n0352_005:0216c15": "於自無恃怙，　　冤惱亦自除，",
    "T12n0352_005:0216c16": "得離眾過失，　　顛倒想不生，",
    "T12n0352_005:0216c17": "不作於下劣，　　禁戒勿令虧，",
    "T12n0352_005:0216c18": "正意而繫念，　　遠離於我人，",
    "T12n0352_005:0216c19": "復得三摩地，　　通達諸佛法，",
    "T12n0352_005:0216c20": "如是意十種，　　心業清淨相。」",
    "T12n0352_005:0216c21": "佛告大迦葉：「若善男子善女人，汝等應以香",
    "T12n0352_005:0216c22": "花伎樂繒蓋幢幡飲食衣服一切樂具，供養",
    "T12n0352_005:0216c23": "此大寶積正法，志心歸命受持讀誦。所以者",
    "T12n0352_005:0216c24": "何？迦葉！如是一切諸佛如來、應、正等覺，皆從",
    "T12n0352_005:0216c25": "此出，應以最上供養而供養之。」",
    "T12n0352_005:0216c26": "佛說此經已，尊者大迦葉一心頂戴，菩薩摩",
    "T12n0352_005:0216c27": "訶薩及諸比丘、天、龍、藥叉、乾闥婆、阿修羅等，一",
    "T12n0352_005:0216c28": "切大眾皆大歡喜信受奉行。",
    "T12n0352_005:0216c29": "佛說大迦葉問大寶積正法經卷第五"
}