{
    "X72n1435_010:0280b14": "無異禪師廣錄卷第十",
    "X72n1435_010:0280b16": "住博山法孫　弘瀚　彚編",
    "X72n1435_010:0280b17": "首座法孫　弘裕　同集",
    "X72n1435_010:0280b18": "　　拈古下",
    "X72n1435_010:0280b19": "舉。洞山供養雲巖真。僧問洞山。雲巖祇者是。意旨如",
    "X72n1435_010:0280b20": "何。山云。我當時幾錯會先師意。僧云。未審。雲巖還知",
    "X72n1435_010:0280b21": "有也無。山云。若不知有。爭解恁麼道。若知有。爭肯恁",
    "X72n1435_010:0280b22": "麼道。",
    "X72n1435_010:0280b23": "拈云。語步安詳。紐機圓活。三玄五位。盡在其中。肯解",
    "X72n1435_010:0280b24": "二字。披寶鏡之精光。彰兼到之赤幟。洞上宗風。於斯",
    "X72n1435_010:0280c01": "可究矣。",
    "X72n1435_010:0280c02": "舉。雪峯住菴。二僧來拜。峯見。兩手托門。放身出云。是",
    "X72n1435_010:0280c03": "什麼。僧云。是什麼。峯低頭歸菴。僧到巖頭。頭問。什麼",
    "X72n1435_010:0280c04": "處來。僧云。嶺南來。頭云。曾到雪峯麼。僧云。曾到。頭云。",
    "X72n1435_010:0280c05": "有何言句。僧舉前話。頭云。他道甚麼。僧云。他無語低",
    "X72n1435_010:0280c06": "頭歸菴。頭云。噫我當初悔不向他道末後句。若向他",
    "X72n1435_010:0280c07": "道。天下人不柰雪老何。僧至夏末。再舉前話請益。頭",
    "X72n1435_010:0280c08": "云。何不早問。僧云。未敢容易。頭云。雪峯與我同條生。",
    "X72n1435_010:0280c09": "不與我同死。要識末後句。祇者是。",
    "X72n1435_010:0280c10": "拈云。莫道無語。其聲如雷。佛事門中。商量不下。巖頭",
    "X72n1435_010:0280c11": "寶燄吐華。雪峯金針露鼻。固是難兄難弟也。若論生",
    "X72n1435_010:0280c12": "死同條。待別時來。抹過一著。",
    "X72n1435_010:0280c13": "舉。法眼問覺上座。船來陸來。覺云。船來。眼云。船在甚",
    "X72n1435_010:0280c14": "麼處。覺云。船在河裏。眼後復問傍僧云。你道。適來者",
    "X72n1435_010:0280c15": "僧。具眼不具眼。",
    "X72n1435_010:0280c16": "拈云。虗空無彩色。大海有波瀾。",
    "X72n1435_010:0280c17": "舉。曹山問德上座。佛真法身。猶若虗空。應物現形。如",
    "X72n1435_010:0280c18": "水中月。作麼生說箇應底道理。德云。如驢覷井。山云。",
    "X72n1435_010:0281a01": "道則太煞道。只道得八成。德云。和尚又如何。山云。如",
    "X72n1435_010:0281a02": "井覷驢。",
    "X72n1435_010:0281a03": "拈云。豪士之鋒。詩人之態。貫恊精華。斯無餘蘊。曹山",
    "X72n1435_010:0281a04": "提挈過人。如萬仞巖頭打筋斗。下來扳仰不得。非但",
    "X72n1435_010:0281a05": "三玄五位。直是佛祖。髑髏悉穿下過。咦。",
    "X72n1435_010:0281a06": "舉。黃蘗示眾云。汝等諸人。盡是噇酒糟漢。與麼行脚。",
    "X72n1435_010:0281a07": "何處有今日。還知大唐國裏無禪師麼。僧云。只如諸",
    "X72n1435_010:0281a08": "方匡徒領眾。又作麼生。蘗云。不道無禪。只是無師。",
    "X72n1435_010:0281a09": "拈云。大唐國裏。果無禪師麼。品暢清奇。不留朕兆。開",
    "X72n1435_010:0281a10": "眼作夢。淨地迷人。",
    "X72n1435_010:0281a11": "舉。雲巖問道吾。大悲菩薩用許多手眼作麼吾云。如",
    "X72n1435_010:0281a12": "人夜中背手摸枕子。巖云。我會也。吾云。汝作麼生會。",
    "X72n1435_010:0281a13": "巖云。遍身是手眼。吾云。道即太煞道。只道得八成。巖",
    "X72n1435_010:0281a14": "云。師兄作麼生。吾云。通身是手眼。",
    "X72n1435_010:0281a15": "拈云。遍身是手眼。汎寶舟而登彼岸。通身是手眼。搜",
    "X72n1435_010:0281a16": "要徑而起重玄。大丈夫。橫身當宇宙。要用便用。只饒",
    "X72n1435_010:0281a17": "八萬四千。沒處安著。然雖如是。人出是非難。",
    "X72n1435_010:0281a18": "舉。雪峯在德山作飯頭。一日飯遲。德山托鉢至法堂。",
    "X72n1435_010:0281a19": "峯云。者老漢。鐘未鳴。鼓未響。托鉢向甚麼處去。山便",
    "X72n1435_010:0281a20": "歸方丈。峯舉似巖頭。頭云。大小德山不會末後句。山",
    "X72n1435_010:0281a21": "聞。令侍者喚巖頭。問汝不肯老僧那。巖密啟其意。山",
    "X72n1435_010:0281a22": "乃休去。至明日陞堂。果與尋常不同。巖撫掌笑云。且",
    "X72n1435_010:0281a23": "喜老漢。會末後句。他後天下人。不柰伊何。",
    "X72n1435_010:0281a24": "拈云。權衡在手。藻鑑凌空。別錙銖分妍醜。絲毫隱諱",
    "X72n1435_010:0281b01": "不得。德山呵佛罵祖為快意。被巖頭一拶。忍氣吞聲。",
    "X72n1435_010:0281b02": "密啟底意。作麼生道。電舌雷聲。宣揚不及。",
    "X72n1435_010:0281b03": "舉。密師伯與洞山行。見白兔子面前走過。密云。俊哉。",
    "X72n1435_010:0281b04": "山云。作麼生。密云。如白衣拜相。山云。老老大大。作者",
    "X72n1435_010:0281b05": "箇語話。密云。你作麼生。山云。積代簪纓。暫時落寞。",
    "X72n1435_010:0281b06": "拈云。任緣而施。隨流得妙。雲蘿舒卷。峯嶽凝然。白衣",
    "X72n1435_010:0281b07": "拜相。雖則異地生苗。猶是功勳邊事。簪纓落寞之談。",
    "X72n1435_010:0281b08": "不無補於密師也。",
    "X72n1435_010:0281b09": "舉。嚴陽尊者問趙州。一物不將來如何。州云。放下著。",
    "X72n1435_010:0281b10": "嚴云。一物不將來。放下箇甚麼。州云。恁麼則擔取去。",
    "X72n1435_010:0281b11": "拈云。一言安邦。一機破的。乃趙州之通變。提得起。放",
    "X72n1435_010:0281b12": "得下。尊者固是果位中人。一往看來。灼然靴裏動指",
    "X72n1435_010:0281b13": "頭。",
    "X72n1435_010:0281b14": "舉。金剛經云。若為人輕賤。是人先世罪業。應墮惡道。",
    "X72n1435_010:0281b15": "以今世人輕賤故。先世罪業。則為消滅。",
    "X72n1435_010:0281b16": "拈云。者般說話。縛殺多少人。解脫多少人。兼雌帶黃。",
    "X72n1435_010:0281b17": "滅胡種族。若以因果評。入地獄如箭射。",
    "X72n1435_010:0281b18": "舉。僧問青林虔禪師。學人徑往時如何。林云。死蛇當",
    "X72n1435_010:0281b19": "大路。勸子莫當頭。僧云。當頭時如何。林云。喪子性命。",
    "X72n1435_010:0281b20": "僧云。不當頭時如何。林云。亦無回避。僧云。正當恁麼",
    "X72n1435_010:0281b21": "時如何。林云。失却了也。僧云。未審。向甚麼處去。林云。",
    "X72n1435_010:0281b22": "草深無覓處。僧云。和尚也須隄防始得。林撫掌云。一",
    "X72n1435_010:0281b23": "等是箇毒氣。",
    "X72n1435_010:0281b24": "拈云。青林棒喝不施。針錐在舌根上。何曾放過。者僧",
    "X72n1435_010:0281c01": "爛泥中有刺。縱得便宜。不知早入行舖了也。當時若",
    "X72n1435_010:0281c02": "問博山。但咄云沒去處。看他道箇甚麼。雖然。在今之",
    "X72n1435_010:0281c03": "日。討箇師僧。也難得。",
    "X72n1435_010:0281c04": "舉。劉鐵磨到溈山。山云。老牸牛汝來也。磨云。來日臺",
    "X72n1435_010:0281c05": "山大會齋。和尚還去麼。山放身臥。磨便出。",
    "X72n1435_010:0281c06": "拈云。案山起雲。主山下雨。杓卜聽虗聲。熟睡饒譫語。",
    "X72n1435_010:0281c07": "只饒弓折箭盡。未是作家。要得同氣相求。同聲相應。",
    "X72n1435_010:0281c08": "看者一隊水牯牛。復笑云。鼻頭總在博山手裏。",
    "X72n1435_010:0281c09": "舉。僧問乾峯。十方婆伽梵。一路涅槃門。未審。路頭在",
    "X72n1435_010:0281c10": "甚麼處。峯以杖一畫云。在者裏。僧問雲門。門云。扇子",
    "X72n1435_010:0281c11": "[跳兆+孛]跳上三十三天。築著帝釋鼻孔。東海鯉魚打一棒。",
    "X72n1435_010:0281c12": "雨似盆傾。會麼。",
    "X72n1435_010:0281c13": "拈云。問處太親。智眼成障。傾出雲門七珍八寶。天童",
    "X72n1435_010:0281c14": "喚作返魂香。諸人還嗅著也未。乾峯者一畫。大地百",
    "X72n1435_010:0281c15": "雜碎。非但路頭。者僧脚跟下。七華八裂了也。",
    "X72n1435_010:0281c16": "舉。米胡和尚。令僧問仰山。今時人還假悟否。山云。悟",
    "X72n1435_010:0281c17": "即不無。爭柰落第二頭何。胡深肯之。",
    "X72n1435_010:0281c18": "拈云。米胡酌其菁華。仰山碎彼璘玳。自非大方家問",
    "X72n1435_010:0282a01": "答。不及此。祇如肯諾不得全。米胡又且如何。",
    "X72n1435_010:0282a02": "舉。趙州問投子。大死底人却活時如何。子云。不許夜",
    "X72n1435_010:0282a03": "行。投明須到。",
    "X72n1435_010:0282a04": "拈云。趙州投子。果能跨逐日之蹄。截奔匯之水。但要",
    "X72n1435_010:0282a05": "與博山相見。尚須向鐵圍城裏。穿下過來。",
    "X72n1435_010:0282a06": "舉。子方上座問法眼。和尚開堂。承嗣何人。眼云。地藏。",
    "X72n1435_010:0282a07": "方云。太辜負長慶先師。眼云。某甲不會長慶一轉語。",
    "X72n1435_010:0282a08": "方云。何不問。眼云。萬象之中獨露身。意作麼生。方竪",
    "X72n1435_010:0282a09": "拂子。眼云。此是長慶學得底。上座分上作麼生。方無",
    "X72n1435_010:0282a10": "對。眼云。只如萬象之中獨露身。是撥萬象。不撥萬象。",
    "X72n1435_010:0282a11": "方云。不撥。眼云。兩箇。參隨左右皆云。撥萬象。眼云。萬",
    "X72n1435_010:0282a12": "象之中獨露身。[吃乙+小]。",
    "X72n1435_010:0282a13": "拈云。法眼嗣地藏。冤有頭債有主。子方為長慶。風不",
    "X72n1435_010:0282a14": "動浪不移。豈可以人情污佛事耶。當時待問獨露身",
    "X72n1435_010:0282a15": "與萬象撥不撥。但云是何言歟。管取法眼如瘂子作",
    "X72n1435_010:0282a16": "通使。吐露不出。",
    "X72n1435_010:0282a17": "舉。僧問首山。如何是佛。山云。新婦騎驢阿家牽。",
    "X72n1435_010:0282a18": "拈云。首山佛話。雖俚語。猶堪入俗。然老將不談兵。較",
    "X72n1435_010:0282a19": "之似乎真金璞玉。烹之刻之。則喪淳矣。",
    "X72n1435_010:0282a20": "舉。僧問九峯。如何是頭。峯云。開眼不覺曉。僧云。如何",
    "X72n1435_010:0282a21": "是尾。峯云。不坐萬年床。僧云。有頭無尾時如何。峯云。",
    "X72n1435_010:0282a22": "終是不貴。僧云。有尾無頭時如何。峯云。雖飽無力。僧",
    "X72n1435_010:0282a23": "云。頭尾相稱時如何。峯云。兒孫得力。室內不知。",
    "X72n1435_010:0282a24": "拈云。指活路于廛中。舌頭不粘著肉。披全提於向上。",
    "X72n1435_010:0282b01": "額顱不拄著天。九峯口齒。若梭腸。自有巧婦針線也。",
    "X72n1435_010:0282b02": "所貴者。兒孫得力。室內不知。且道。不知底是何事。",
    "X72n1435_010:0282b03": "舉。華嚴經云。我今普見一切眾生。具有如來智慧德",
    "X72n1435_010:0282b04": "相。但以妄想執著。而不證得。",
    "X72n1435_010:0282b05": "拈云。根本無明。即是諸佛不動智。不動智即是根本",
    "X72n1435_010:0282b06": "無明。者裏別具一隻眼。老瞿曇氷消瓦解。",
    "X72n1435_010:0282b07": "舉。僧問夾山。撥塵見佛時如何。山云直須揮劍。若不",
    "X72n1435_010:0282b08": "揮劍。漁父棲巢。僧問石霜。撥塵見佛時如何。霜云。渠",
    "X72n1435_010:0282b09": "無國土。何處逢渠。僧後舉似夾山。山乃上堂舉了云。",
    "X72n1435_010:0282b10": "門庭施設。不如老僧。入理深談。猶較石霜百步。",
    "X72n1435_010:0282b11": "拈云。門庭施設。入理深談。孤鴈羣飛。缺一不可。一句",
    "X72n1435_010:0282b12": "則玄景未移。而天機獨運。一句則神柯未伐。而靈樹",
    "X72n1435_010:0282b13": "絕依。二大士氣宇如王。識得渠語者。便好作罷參齋。",
    "X72n1435_010:0282b14": "舉。南泉示眾云。三世諸佛不知有。黧奴白牯却知有。",
    "X72n1435_010:0282b15": "拈云。手把地。尾連天。王老師異類中行也。三世諸佛",
    "X72n1435_010:0282b16": "不知有。掬明月於無影樹頭。黧奴白牯却知有。剪白",
    "X72n1435_010:0282b17": "雲于不應山谷。何人知此意。除是長嘯者。",
    "X72n1435_010:0282b18": "舉。進山主問脩山主云。明知生是不生性。為甚麼為",
    "X72n1435_010:0282b19": "生死流轉。脩云。笋畢竟成竹。如今作篾。使還得麼。進",
    "X72n1435_010:0282b20": "云。汝向後自悟去在。脩云。某只如此。上座如何。進云。",
    "X72n1435_010:0282b21": "者箇是監院房。那箇是典座房。脩禮拜。",
    "X72n1435_010:0282b22": "拈云。拈轉鼻頭。披翻唇齒。裁長補短。自有機宜。此語",
    "X72n1435_010:0282b23": "非但為脩公截舌。亦為後人點眼。可謂。絆斷葛藤。而",
    "X72n1435_010:0282b24": "遊象徑。芟除荊棘。以露瓊枝。其活句如此。",
    "X72n1435_010:0282c01": "舉。翠巖示眾云。一夏已來。為兄弟說話。看翠巖眉毛",
    "X72n1435_010:0282c02": "在麼。保福云。作賊人心虗。長慶云。生也。雲門云。關。",
    "X72n1435_010:0282c03": "拈云。吐輕[糸*系]于春蠶。豐毳毛于冬狸。諸大師各出隻",
    "X72n1435_010:0282c04": "手。且道。當得甚麼邊事。惜取眉毛好。",
    "X72n1435_010:0282c05": "舉。仰山問中邑。如何是佛性義。邑云。我與你說箇譬",
    "X72n1435_010:0282c06": "喻。如室有六窻。中安一獼猴。外獼猴從東邊喚猩猩。",
    "X72n1435_010:0282c07": "獼猴即應。如是六窻俱喚俱應。仰云。只如內獼猴睡",
    "X72n1435_010:0282c08": "著。外獼猴欲與相見。又且如何。邑下禪床。把仰山手",
    "X72n1435_010:0282c09": "作舞云。猩猩與汝相見了。",
    "X72n1435_010:0282c10": "拈云。中邑鋪文演義。譬喻得精。仰山讓老推尊。何曾",
    "X72n1435_010:0282c11": "放過。且道。還有佛性義也無。滿頭霜雪棲岩谷。半夜",
    "X72n1435_010:0282c12": "穿靴入市鄽。",
    "X72n1435_010:0282c13": "舉。僧問曹山。靈衣不挂時如何。山云。曹山今日孝滿。",
    "X72n1435_010:0282c14": "僧云。孝滿後如何。山云。曹山好顛酒。",
    "X72n1435_010:0282c15": "拈云。松回千古之風。靈衣脫體。露濕中宵之月。散步",
    "X72n1435_010:0282c16": "狂歌。須是者顛酒翁乃爾。若夫混沌乾坤。逢人不認。",
    "X72n1435_010:0282c17": "曹山脚跟。猶沾泥水在。",
    "X72n1435_010:0282c18": "舉。僧問法眼。承教有言。從無住本。立一切法。如何是",
    "X72n1435_010:0283a01": "無住本。眼云。形興未質。名起未名。",
    "X72n1435_010:0283a02": "拈云。形未興名未起。且道。森羅萬象。從何處得來。者",
    "X72n1435_010:0283a03": "裏放過即不可。",
    "X72n1435_010:0283a04": "舉。瑞巖問巖頭。如何是本常理。頭云。動也。巖云。動時",
    "X72n1435_010:0283a05": "如何。頭云。不識本常理。巖佇思。頭云。肯即未脫根塵。",
    "X72n1435_010:0283a06": "不肯永沉生死。",
    "X72n1435_010:0283a07": "拈云。德音震響。土裂河分。不勞神用。變化鯤鯨。則不",
    "X72n1435_010:0283a08": "無巖頭。但博山要問伊。既是本常理。因甚有肯不肯。",
    "X72n1435_010:0283a09": "依稀越國。彷彿楊州。",
    "X72n1435_010:0283a10": "舉。首山示眾云。第一句薦得。與佛祖為師。第二句薦",
    "X72n1435_010:0283a11": "得。與人天為師。第三句薦得。自救不了。僧云。和尚是",
    "X72n1435_010:0283a12": "第幾句薦得。山云。月落三更穿市過。",
    "X72n1435_010:0283a13": "拈云。吞盡佛祖。佛祖為師。號令人天。人天作則。向沒",
    "X72n1435_010:0283a14": "蹤跡處。立名題分數目。喚作第一第二。早是蛇足矣。",
    "X72n1435_010:0283a15": "然其鋪舒展演。與奪臨時。首山舌上有鋒。咽喉若海",
    "X72n1435_010:0283a16": "也。還知月落三更句麼。無為無事人。別有閒家具。",
    "X72n1435_010:0283a17": "舉。僧問仰山。和尚還識字否。山云。隨分。僧乃右旋一",
    "X72n1435_010:0283a18": "匝云。是什麼字。山於地上書一十字。僧左旋一匝云。",
    "X72n1435_010:0283a19": "是什麼字。山改十字為卍字。僧畵一箇圓相。以兩手",
    "X72n1435_010:0283a20": "托。如脩羅掌日月勢云。是什麼字。山畵一圓相。圍却",
    "X72n1435_010:0283a21": "卍字。僧作樓至勢。山云。如是如是。善自護持。",
    "X72n1435_010:0283a22": "拈云。者僧旋身。撥無煙之火。仰山畫地。挑海底之燈。",
    "X72n1435_010:0283a23": "義天燦爛。彼此作家。六書中收不住。且道。是甚麼字。",
    "X72n1435_010:0283a24": "大地無盲人。誰是賞鑑者。",
    "X72n1435_010:0283b01": "舉。僧問雲門。如何是超佛越祖之談。門云。餬餅。",
    "X72n1435_010:0283b02": "拈云。運劫外之香糜。興現前之供養。餬餅之談。塞斷",
    "X72n1435_010:0283b03": "人口也。其清音如玉。只饒辯似懸河。話會不下。何也。",
    "X72n1435_010:0283b04": "如野饑麥飯一飽即休。若論超佛越祖之談。待別時",
    "X72n1435_010:0283b05": "來。與汝註解始得。",
    "X72n1435_010:0283b06": "舉。長沙令僧問會和尚。未見南泉時如何。會良久。僧",
    "X72n1435_010:0283b07": "云。見後如何。會云。不可別有。僧回舉似長沙。沙云。百",
    "X72n1435_010:0283b08": "尺竿頭坐底人。雖然得入未為真。百尺竿頭須進步。",
    "X72n1435_010:0283b09": "十方沙界是全身。僧云。百尺竿頭如何進步。沙云。朗",
    "X72n1435_010:0283b10": "州山。澧州水。僧云。不會。沙云。四海五湖王化裏。",
    "X72n1435_010:0283b11": "拈云。會公坐殺法身。不通凡聖。岑老碧天雲外。更鬬",
    "X72n1435_010:0283b12": "精華。白牛牯觸牧多方。死猫兒解弄也活。與盲人點",
    "X72n1435_010:0283b13": "眼。聾者開聰。會公還識痛癢麼。",
    "X72n1435_010:0283b14": "舉。龍牙問翠微。如何是祖師西來意。微云。與我過禪",
    "X72n1435_010:0283b15": "板來。牙取禪板與微。微接得便打。牙云。打即任打。要",
    "X72n1435_010:0283b16": "且無祖師西來意。又問臨濟。如何是祖師西來意。濟",
    "X72n1435_010:0283b17": "云。與我過蒲團來。牙取蒲團與濟。濟接得便打。牙云。",
    "X72n1435_010:0283b18": "打即任打。要且無祖師西來意。",
    "X72n1435_010:0283b19": "拈云。龍牙者漢。一副鐵脊梁。直硬到底。打破大唐國。",
    "X72n1435_010:0283b20": "討箇頭正尾正底難得。",
    "X72n1435_010:0283b21": "舉。玄沙到蒲田。百戲迎之。次日問小塘長老。昨日許",
    "X72n1435_010:0283b22": "多喧閙。向甚麼處去。小塘提起袈裟角。沙云。料掉沒",
    "X72n1435_010:0283b23": "交涉。",
    "X72n1435_010:0283b24": "拈云。人將語探。水將杖探。烈火裏辯真金。閙市裏識",
    "X72n1435_010:0283c01": "天子。袈裟下認取老僧。玄沙小塘斯人也。縱然葢覆",
    "X72n1435_010:0283c02": "將來。口苦心甜。更有事在。",
    "X72n1435_010:0283c03": "舉。雲門云。聞聲悟道。見色明心。觀音菩薩將錢來買",
    "X72n1435_010:0283c04": "餬餅。放下却是饅頭。",
    "X72n1435_010:0283c05": "拈云。聞聲悟道。虗空敲不響。又作麼生。見色明心。清",
    "X72n1435_010:0283c06": "風無形質。又作麼生。胡言漢語即不無。觀音菩薩入",
    "X72n1435_010:0283c07": "普門三昧。雲門者漢。向甚處摸索。",
    "X72n1435_010:0283c08": "舉。溈山問道吾。甚處來。吾云。看病來。山云。有幾人病。",
    "X72n1435_010:0283c09": "吾云。有病者有不病者。山云。不病者莫是智頭陀麼。",
    "X72n1435_010:0283c10": "吾云。病與不病。總不干他事。山曰。不干一句。速道速",
    "X72n1435_010:0283c11": "道。吾云。道得也與他沒交涉。",
    "X72n1435_010:0283c12": "拈云。溈山懷仁。道吾尚義。二老雖則不露針鋒。也太",
    "X72n1435_010:0283c13": "煞俊俏。且道。誰是病者。誰是不病者。誰是不干者。試",
    "X72n1435_010:0283c14": "指出看。",
    "X72n1435_010:0283c15": "舉。俱胝和尚。凡有所問。只竪一指。",
    "X72n1435_010:0283c16": "拈云。藏而愈露。拙而愈巧。放開揑聚。虗空逼塞。且道。",
    "X72n1435_010:0283c17": "是箇甚麼。復竪一指云。十目所視。",
    "X72n1435_010:0283c18": "舉。肅宗問忠國師。百年後所須何物。師云。與老僧作",
    "X72n1435_010:0284a01": "箇無縫墖。帝曰。請師墖樣。師良久云。會麼。帝曰。不會。",
    "X72n1435_010:0284a02": "師云。吾有付法弟子躭源。却諳此事。請詔問之。師化",
    "X72n1435_010:0284a03": "後。帝詔躭源。問此意如何。源云。湘之南。潭之北。中有",
    "X72n1435_010:0284a04": "黃金充一國。無影樹下合同船。琉璃殿上無知識。",
    "X72n1435_010:0284a05": "拈云。古殿苔封。逢人不到。白雲深鎻。有路猶迷。青山",
    "X72n1435_010:0284a06": "逼近見巍峩。萬仞崖頭不露頂。古今多少人。向墖影",
    "X72n1435_010:0284a07": "邊。描寫不出。惟天童雪竇。較些子。",
    "X72n1435_010:0284a08": "舉。臨濟問黃蘗。如何是佛法的的大意。蘗便打。如是",
    "X72n1435_010:0284a09": "三度。乃辭蘗見大愚。愚問。什麼處來。濟云。黃蘗來。愚",
    "X72n1435_010:0284a10": "云。黃蘗有何言句。濟云。某三問佛法的的大意。三度",
    "X72n1435_010:0284a11": "喫棒。不知有過無過。愚云。黃蘗恁麼老婆。為你得徹",
    "X72n1435_010:0284a12": "困在。更來問有過無過。濟於言下大悟。",
    "X72n1435_010:0284a13": "拈云。三年不開口。毒氣噴人。三遭喫痛棒。拂蒿枝相",
    "X72n1435_010:0284a14": "似。黃蘗處喫交。大愚邊拔本。末後逢人胡喝亂喝。是",
    "X72n1435_010:0284a15": "何道理。不向紫羅帳裏撒真珠。畢竟是鰕跳不出斗。",
    "X72n1435_010:0284a16": "舉。疎山到溈山。便問。承師有言。有句無句。如藤倚樹。",
    "X72n1435_010:0284a17": "忽然樹倒藤枯。句歸何處。山呵呵大笑。疎云。某四千",
    "X72n1435_010:0284a18": "里賣布單來。和尚何得相弄。溈喚侍者。取錢還者上",
    "X72n1435_010:0284a19": "座。囑云。向後有獨眼龍。為子點破去在。後到明招。舉",
    "X72n1435_010:0284a20": "前話。招云。溈山可謂頭正尾正。只是不遇知音。疎復",
    "X72n1435_010:0284a21": "問。樹倒藤枯。句歸何處。招云。更使溈山笑轉新。疎方",
    "X72n1435_010:0284a22": "有悟云。溈山元來笑裏有刀。",
    "X72n1435_010:0284a23": "拈云。獨眼龍。共資玄化。矮師叔。撞破疑團。且道。畢竟",
    "X72n1435_010:0284a24": "句歸何處。謾使溈山笑轉新。",
    "X72n1435_010:0284b01": "舉。楞嚴經云。吾不見時。何不見吾不見之處。若見不",
    "X72n1435_010:0284b02": "見。自然非彼不見之相。若不見吾不見之地。自然非",
    "X72n1435_010:0284b03": "物。云何非汝。",
    "X72n1435_010:0284b04": "拈云。盡大地是箇釋迦。阿難[祝/土]著釋迦鼻孔。盡大地",
    "X72n1435_010:0284b05": "是箇阿難。世尊裂破阿難胸襟。且道。向甚麼處見。甚",
    "X72n1435_010:0284b06": "麼處不見。者裏著得一隻眼。黃面瞿曇。非但瞞人。亦",
    "X72n1435_010:0284b07": "乃自瞞。",
    "X72n1435_010:0284b08": "舉。洞山解夏上堂云。初秋夏末。兄弟或東或西。直須",
    "X72n1435_010:0284b09": "向萬里無寸草處去。良久云。祇如萬里無寸草處。又",
    "X72n1435_010:0284b10": "作麼生。顧視左右云。欲知此事。直須枯木上生花。方",
    "X72n1435_010:0284b11": "與他合。石霜云。出門便是草。明安云。直得不出門。亦",
    "X72n1435_010:0284b12": "是草漫漫。",
    "X72n1435_010:0284b13": "拈云。洞山一具牙齒。敲得鳴。打得響。胡言漢語。撒得",
    "X72n1435_010:0284b14": "開。收得聚。可謂曖曖玄提也。二老漢。騎虎頭把虎尾。",
    "X72n1435_010:0284b15": "口似蜜甜。心如鴆毒。還知彼落處麼。",
    "X72n1435_010:0284b16": "舉。仰山夢往彌勒所。居第二座。尊者白云。今日當第",
    "X72n1435_010:0284b17": "二座說法。山起白椎云。摩訶衍法。離四句絕百非。謹",
    "X72n1435_010:0284b18": "白。",
    "X72n1435_010:0284b19": "拈云。仰山夢裏惺惺。驚羣動眾。說摩訶衍法。離四句",
    "X72n1435_010:0284b20": "絕百非。曾透徹也未。快須拋却楗椎始得。",
    "X72n1435_010:0284b21": "舉。陸亘大夫語南泉云。肇法師也甚奇恠。解道。天地",
    "X72n1435_010:0284b22": "與我同根。萬物與我一體。泉指庭前牡丹花云。大夫。",
    "X72n1435_010:0284b23": "時人見此一株花。如夢相似。",
    "X72n1435_010:0284b24": "拈云。大夫遡流窮源。南泉雲行雨施。正眼觀來。總是",
    "X72n1435_010:0284c01": "夢中說夢。",
    "X72n1435_010:0284c02": "舉。雲門垂語云。乾坤之內。宇宙之間。中有一寶。秘在",
    "X72n1435_010:0284c03": "形山。拈燈籠來佛殿裏。將三門來燈籠上。",
    "X72n1435_010:0284c04": "拈云。歷諸心。指諸掌。顯諸仁。藏諸用。開發性源。其至",
    "X72n1435_010:0284c05": "矣夫。拈燈籠來佛殿裏。將三門來燈籠上。雲門大師",
    "X72n1435_010:0284c06": "來。也放過一著。",
    "X72n1435_010:0284c07": "舉。師祖問南泉。摩尼珠人不識。如來藏裏親收得。如",
    "X72n1435_010:0284c08": "何是藏。泉云。王老師與汝往來者是。祖云。不往來者",
    "X72n1435_010:0284c09": "如何。泉云。亦是藏。祖云。如何是珠。泉召祖。祖應諾。泉",
    "X72n1435_010:0284c10": "云。去。汝不會我語。",
    "X72n1435_010:0284c11": "拈云。南泉老漢。幸遇師祖。博山當時若在。待伊召聲",
    "X72n1435_010:0284c12": "未絕。即應云。瓦礫不勞拈出。管教南泉結舌有分。",
    "X72n1435_010:0284c13": "舉。洞山不安。僧問。和尚病。還有不病者麼。山云。有。僧",
    "X72n1435_010:0284c14": "云。不病者還看和尚否。山云。老僧看他有分。僧云。和",
    "X72n1435_010:0284c15": "尚看他時如何。山云。則不見病。",
    "X72n1435_010:0284c16": "拈云。不二門開。日面月面。總不似洞山癖病。混之弗",
    "X72n1435_010:0284c17": "得。類之弗齊。病中善看病也。者僧眼裏有筋。皮下有",
    "X72n1435_010:0284c18": "血。要見洞山。也不難。",
    "X72n1435_010:0285a01": "舉。臨濟問院主。甚處來。主云。州中糶黃米來。濟云。糶",
    "X72n1435_010:0285a02": "得盡麼。主云。糶得盡。濟以拄杖一畫云。還糶得者箇",
    "X72n1435_010:0285a03": "麼。主便喝。濟便打。次典座至。濟舉前話。座云。院主不",
    "X72n1435_010:0285a04": "會和尚意。濟云。你又作麼生。座便禮拜。濟亦打。",
    "X72n1435_010:0285a05": "拈云。臨濟棒頭有眼。善察來機。不是不知來處。要院",
    "X72n1435_010:0285a06": "主識痛棒始得。院主便喝。典座禮拜。門裏出身。剛柔",
    "X72n1435_010:0285a07": "相濟。若徹困去。可謂一點水墨。兩處成龍矣。",
    "X72n1435_010:0285a08": "舉。石霜遷化。眾請堂中首座。接續住持。九峯不肯。乃",
    "X72n1435_010:0285a09": "云。待某問過。若會先師意。如先師侍奉。問首座云。先",
    "X72n1435_010:0285a10": "師道。休去歇去。一念萬年去。寒灰枯木去。古廟香爐",
    "X72n1435_010:0285a11": "去。一條白練去。且道。明什麼邊事。座云。明一色邊事。",
    "X72n1435_010:0285a12": "峯云。恁麼則未會先師意在。座云。你不肯我那。裝香",
    "X72n1435_010:0285a13": "來。座乃燒香云。我若不會先師意。香煙起處。脫去不",
    "X72n1435_010:0285a14": "得。言訖便坐脫。峯乃撫背云。坐脫立亡則不無。先師",
    "X72n1435_010:0285a15": "意未會在。",
    "X72n1435_010:0285a16": "拈云。善建者不拔。善辯者若訥。首座損其花。填其實。",
    "X72n1435_010:0285a17": "潔其操。楷其式。住持事業。豈其然乎。九峯太煞剄挺。",
    "X72n1435_010:0285a18": "不近人情。還會石霜意也未。總好與三十笤帚。",
    "X72n1435_010:0285a19": "舉。同光帝謂興化云。寡人收得中原一寶。只是無人",
    "X72n1435_010:0285a20": "詶價。化云。借陛下寶看。帝以兩手捧幞頭。化云。君王",
    "X72n1435_010:0285a21": "之寶。誰敢詶價。",
    "X72n1435_010:0285a22": "拈云。徑寸之璧。照乘之珠。望中原光影。萬一不得為",
    "X72n1435_010:0285a23": "比。文殊寶冠。隱諱不得。淨名方丈。說示不來。興化畢",
    "X72n1435_010:0285a24": "竟詶價不可得。然雖如是。誰道黃金如糞土。",
    "X72n1435_010:0285b01": "舉。僧問洞山。三身中那身不墮諸數。山云。吾甞於此",
    "X72n1435_010:0285b02": "切。",
    "X72n1435_010:0285b03": "拈云。近不得倚。遠不得携。推之弗前。約之弗後。洞山",
    "X72n1435_010:0285b04": "於此若鐵橛也。若夫辯奇貨。採驪珠。求華璞。追藍琰。",
    "X72n1435_010:0285b05": "安可以語於此哉。離乎言句。親之可矣。",
    "X72n1435_010:0285b06": "舉。僧問雲門。如何是塵塵三昧。門云。鉢裏飯。桶裏水。",
    "X72n1435_010:0285b07": "拈云。博山尋常受用。腐柴為爨。野菜和羮。或有問如",
    "X72n1435_010:0285b08": "何是塵塵三昧。但向道。切忌鉢裏尋飯。桶裏覓水。且",
    "X72n1435_010:0285b09": "道。與雲門相去多少。",
    "X72n1435_010:0285b10": "舉。僧問瑯琊覺和尚。清淨本然。云何忽生山河大地。",
    "X72n1435_010:0285b11": "覺云。清淨本然。云何忽生山河大地。",
    "X72n1435_010:0285b12": "拈云。清淨本然。山河大地從甚處得來。云何忽生。又",
    "X72n1435_010:0285b13": "一重也。有眚者。不可以語其純素。碧眼者。不可以眩",
    "X72n1435_010:0285b14": "其玄黃。天童所謂見有不有也。於瑯琊答處。便恁麼",
    "X72n1435_010:0285b15": "悟去。不知誰是其人。",
    "X72n1435_010:0285b17": "無異禪師廣錄卷第十"
}