{
    "X82n1571_065:0297b06": "五燈全書卷第六十五",
    "X82n1571_065:0297b08": "京都聖感禪寺住持(臣)僧　(超永)　編輯",
    "X82n1571_065:0297b09": "京都古華嚴寺住持(臣)僧　(超揆)　較閱　進",
    "X82n1571_065:0297b10": "呈",
    "X82n1571_065:0297b11": "　　臨濟宗",
    "X82n1571_065:0297b12": "南嶽下三十四世",
    "X82n1571_065:0297b13": "天童悟禪師法嗣",
    "X82n1571_065:0297b14": "長沙府溈山五峰如學禪師臨潼任氏子。丱歲失怙。",
    "X82n1571_065:0297b15": "從五臺天齊薙髮。圓具于澄律師。遂徧歷諸方。參天",
    "X82n1571_065:0297b16": "童悟于金粟。一夕話次。悟驀伸脚曰。你作麼生。師以",
    "X82n1571_065:0297b17": "脚踢之。悟笑曰未在。師曰。和尚道看。悟倒臥。師曰。也",
    "X82n1571_065:0297b18": "只是困。悟曰。又與麼去也。師乃禮拜。悟舉師為西堂。",
    "X82n1571_065:0297b19": "一日辭行。悟握拂曰。喚作拂子則觸。不喚作拂子則",
    "X82n1571_065:0297b20": "背。不得拈起。不得放下。不得不語。不得無語。不得錯",
    "X82n1571_065:0297b21": "舉。若不錯舉。即分付汝。師連跳曰。不要不要。悟曰。猶",
    "X82n1571_065:0297b22": "是亂呌亂跳。更試舉看。師轉身曰。某甲去也。悟乃以",
    "X82n1571_065:0297b23": "源流拂子付之　後掩關弘濟寺。僧問。如何是關中",
    "X82n1571_065:0297b24": "境。師曰。案上凝塵三尺厚。庭中芳草幾生花。如何是",
    "X82n1571_065:0297c01": "境中人。師曰。相逢不遇真師子。閒我憨憨枕石頭。如",
    "X82n1571_065:0297c02": "何是人中意。師便打　僧明我問。三祖云。至道無難",
    "X82n1571_065:0297c03": "惟嫌揀擇。意旨如何。語未絕。師劈脊便打。僧擬議。師",
    "X82n1571_065:0297c04": "曰。要會便會。用擬議作麼。以杖當喉直觸。僧忍痛失",
    "X82n1571_065:0297c05": "聲。師曰。是甚麼。僧當下釋然。遽歎曰。奇哉奇哉。師曰。",
    "X82n1571_065:0297c06": "汝見箇甚麼。僧便高聲說偈曰。攔喉直觸。欲語無口。",
    "X82n1571_065:0297c07": "三月湖南。桃紅柳綠。師肯之　問。如何是烏龍潭中",
    "X82n1571_065:0297c08": "一滴水。師曰。虗涵萬象。僧擬議。師以杖趂曰。不宿死",
    "X82n1571_065:0297c09": "屍　問。如何是佛。師曰。你是頭驢。曰意旨如何。師拈",
    "X82n1571_065:0297c10": "起筆曰。者是湖州來底　問。釋迦出世。端為何事。師",
    "X82n1571_065:0297c11": "曰。貧兒思舊債。僧禮拜。師曰。何不再申一問。僧拂坐",
    "X82n1571_065:0297c12": "具便出。師曰。者癡漢。又恁麼去　士問。大師在關中",
    "X82n1571_065:0297c13": "作甚麼。師曰。竹床高臥待雲來。曰豈不閒殺人也。師",
    "X82n1571_065:0297c14": "曰。五枚白鼠五更鳴　問。臨濟無位真人話。作麼生。",
    "X82n1571_065:0297c15": "聲未絕。師便擒住曰。速道速道。僧擬議。師與一掌曰。",
    "X82n1571_065:0297c16": "會取去　師方開關門。見僧來便喝。僧亦喝。師便打。",
    "X82n1571_065:0297c17": "僧又喝。師曰亂喝。僧擬議。師便打。僧無語。師曰。落魄",
    "X82n1571_065:0297c18": "鬼子　僧參。師敲門一下。僧將開口。師閉却關門",
    "X82n1571_065:0297c19": "　侍者病目。一日奉茶次。師曰。汝見空中鳥飛麼。者擡",
    "X82n1571_065:0297c20": "頭。師以茶驀面潑。者禮拜曰。謝和尚慈悲。師曰。未夢",
    "X82n1571_065:0297c21": "見在。者無語　淑之參。師作搏物勢。之便禮拜。師復",
    "X82n1571_065:0297c22": "翹兩手。之打一圓相。師于中點一點。之擬議。師曰。念",
    "X82n1571_065:0297c23": "子遠來。且放汝三十棒　師問淑之。臨濟三頓棒意",
    "X82n1571_065:0297c24": "旨如何。之曰。龜毛拂子兩頭搖。師曰。因甚手長衫袖",
    "X82n1571_065:0298a01": "短。之應對稍遲。師勵聲曰。耳目之學。終立門外。若徹",
    "X82n1571_065:0298a02": "自心。名為到家。故行脚衲子。須是真參實悟。始不被",
    "X82n1571_065:0298a03": "境緣擾動。六道輪迴。閻羅老子。豈懼伶牙俐齒舌覆",
    "X82n1571_065:0298a04": "三千哉。之肅然拜退　問。文殊起佛見法見。聲未絕。",
    "X82n1571_065:0298a05": "師曰。闍黎當受山僧頂禮。僧擬開口。師以手掩却",
    "X82n1571_065:0298a06": "　問。如何是衲僧眼。師曰。瞞上座一點不得。僧擬議。師",
    "X82n1571_065:0298a07": "曰。元來不是屋裏人　師一日午齋畢。僧問。如何是",
    "X82n1571_065:0298a08": "溈山宗。師曰。為我過楊枝來。僧過楊枝。師復指盌中",
    "X82n1571_065:0298a09": "水。僧取水稍遲。師曰。鈍置殺人　問。躭源授仰山九",
    "X82n1571_065:0298a10": "十七種圓相。那一種為至要。師以手作塗抹勢。僧禮",
    "X82n1571_065:0298a11": "拜起。師遂于地上畫[○@人]相。顧眎其僧。僧亦畫一○相。",
    "X82n1571_065:0298a12": "師以兩手捧起。復作拋後勢。僧罔措。師便喝。僧拂袖。",
    "X82n1571_065:0298a13": "師直打出。回顧傍僧。于地上畫一○相。僧便坐于○",
    "X82n1571_065:0298a14": "相中。師又以拄杖。畫一大○相圍之。僧起傍立。師微",
    "X82n1571_065:0298a15": "笑　問。如何是函葢乾坤句。師曰。徧界黑漫漫。如何",
    "X82n1571_065:0298a16": "是截斷眾流句。師曰。無汝開口處。如何是隨波逐浪",
    "X82n1571_065:0298a17": "句。師曰。闍黎從甚處來。曰弁山。師打曰。分明舉似",
    "X82n1571_065:0298a18": "　師至大溈同慶寺祖塔坐次。明維那禮塔來。師曰。禮",
    "X82n1571_065:0298a19": "者枯骨作麼。明曰。將謂忘却。便禮拜。師遂起去　一",
    "X82n1571_065:0298a20": "日普請擇菜。明維那曰。我要止靜去。師曰。那裏不是",
    "X82n1571_065:0298a21": "靜。明打師一掌。師曰。作麼明曰。那裏不是靜。師大笑",
    "X82n1571_065:0298a22": "　一日擇菜。師喚旁僧。其僧不來。師曰。你不來。我要",
    "X82n1571_065:0298a23": "打你。明維那即打師一掌。師曰。只說今行早。更有早",
    "X82n1571_065:0298a24": "行人。明便歸禪堂　師將入滅。預知時至。于崇禎癸",
    "X82n1571_065:0298b01": "酉六月三十日。自敘行由。嗣後不飲不食。危坐終日。",
    "X82n1571_065:0298b02": "脇不至席。凡見僧。便拈拄杖曰。道道。僧擬議。師便打。",
    "X82n1571_065:0298b03": "復加詬罵。有遠菴吳居士來。訊尊候如何。師垂一足",
    "X82n1571_065:0298b04": "士曰。弟子會也。師曰。莫錯會去。士畫一圓相。師踢倒",
    "X82n1571_065:0298b05": "曰。正未知山僧脚跟在。至七月二十一日。師拈拄杖",
    "X82n1571_065:0298b06": "示眾曰。道得即與衣盋。眾下語不契。師歎曰。得人之",
    "X82n1571_065:0298b07": "難。亦至如此。乃命侍僧智隆。持來源拂子至大溈。付",
    "X82n1571_065:0298b08": "養拙明監院。越明日正午浴畢。書偈示眾曰。痛舉鉗",
    "X82n1571_065:0298b09": "鎚為阿誰。可憐漆桶自狐疑。為伊結下來生債。五夜",
    "X82n1571_065:0298b10": "霜花開玉墀。擲筆斂目。怡然而逝。建窣堵波于大溈",
    "X82n1571_065:0298b11": "之麓。所著五宗派敘。示衡州僧谷應。後黃龍牧夫。付",
    "X82n1571_065:0298b12": "梓行世。",
    "X82n1571_065:0298b13": "蘇州府鄧尉山漢月法藏禪師梁溪蘇氏子。幼圓顱",
    "X82n1571_065:0298b14": "于本邑德慶。及長讀高峰錄有疑。歷十餘秋。至三峰",
    "X82n1571_065:0298b15": "掩死關。聞折竹聲。忽然大徹。天啟甲子秋。時天童悟。",
    "X82n1571_065:0298b16": "旺化金粟。師往謁焉。值悟上堂。舉黃檗參百丈。丈舉",
    "X82n1571_065:0298b17": "再參因緣。黃檗不覺吐舌。丈曰。子已後莫承嗣馬祖",
    "X82n1571_065:0298b18": "去麼。檗曰不然。因師得見馬祖大機之用。然且不識",
    "X82n1571_065:0298b19": "馬祖。若嗣馬祖。已後喪我兒孫。丈曰。如是如是。見與",
    "X82n1571_065:0298b20": "師齊。減師半德。見過于師。方堪傳授。子甚有超師之",
    "X82n1571_065:0298b21": "見。故臨濟三度問佛法大意。三度被打。濟後出世。惟",
    "X82n1571_065:0298b22": "以棒喝接人。不得如何若何。祇貴單刀直入。師出眾",
    "X82n1571_065:0298b23": "便喝。悟曰好喝。師又喝。悟曰。汝試更喝一喝看。師禮",
    "X82n1571_065:0298b24": "拜歸位。悟復舉僧問古德。朗月當空時如何。德曰。猶",
    "X82n1571_065:0298c01": "是階下漢。僧曰。請師接上階。德曰。月落後相見。悟乃",
    "X82n1571_065:0298c02": "顧師曰。且道月落後又如何相見。師便出堂開爐。即",
    "X82n1571_065:0298c03": "命首眾。未幾辭行。悟手書源流。併信拂授之。時天啟",
    "X82n1571_065:0298c04": "甲子十二月八日也　住後。上堂。即心即佛。將謂猴",
    "X82n1571_065:0298c05": "白。非心非佛。更有猴黑。不是心不是佛不是物。斬斷",
    "X82n1571_065:0298c06": "葛藤窠。勘破維摩詰。咄。互換機鋒。神出鬼沒　上堂。",
    "X82n1571_065:0298c07": "國師三喚。當陽明皎皎。侍者三應。徧界黑漫漫。最喜",
    "X82n1571_065:0298c08": "是生死煩惱。可惡是菩提涅槃。人間月半。天上月圓。",
    "X82n1571_065:0298c09": "咄咄。鼻孔撩天不著穿　上堂。爛炒銕釘盛滿盋。夜",
    "X82n1571_065:0298c10": "來托出新羅國。遠來人師非等閒。祇許供僧莫供佛。",
    "X82n1571_065:0298c11": "指天指地自稱尊。撞倒雲門無折合　上堂。從上來",
    "X82n1571_065:0298c12": "事。匪從人得。截下左臂。天地懸隔。擬欲安心。紛然打",
    "X82n1571_065:0298c13": "失。捉摸至今。空無所得。咄。休去歇去。眉橫鼻直。誰恁",
    "X82n1571_065:0298c14": "麼道。白拈老賊　晚參。此事如蘇州一座城。總有六",
    "X82n1571_065:0298c15": "門。門門有路。通達往來。若閉塞五門。教人總向一門",
    "X82n1571_065:0298c16": "出入。途路中不免反添之遶。不若隨方來者。隨入一",
    "X82n1571_065:0298c17": "門。翻得徑捷。然雖如是。饒你得到蘇州城裏。要來北",
    "X82n1571_065:0298c18": "禪寺參見老僧。更須問過地頭人始得。不然十箇五",
    "X82n1571_065:0298c19": "雙。往往錯路在　上堂。胡亂三十年。不曾少鹽醬。到",
    "X82n1571_065:0298c20": "處行脚。也須帶眼。古今盡道得大機。北禪看來全不",
    "X82n1571_065:0298c21": "像。若論百丈門風。豈有預搔待癢。拈起拄杖曰。看看。",
    "X82n1571_065:0298c22": "用時便用絕商量。方信臨機原不讓　上堂。僧問。佛",
    "X82n1571_065:0298c23": "祖公案。只是一箇道理。因甚有明與不明。師曰。昨日",
    "X82n1571_065:0298c24": "開元石佛放光。有者道青。有者道黃。有者道黑。道白",
    "X82n1571_065:0299a01": "道赤。一總不定。曰和尚也是熟處難忘。師呵呵大笑。",
    "X82n1571_065:0299a02": "良久乃曰。于心所生。即名為色。知色空故。生即不生。",
    "X82n1571_065:0299a03": "盡大地是正法眼藏。盡大地是涅槃妙心。實相無相。",
    "X82n1571_065:0299a04": "微妙法門。從甚處入。喝一喝曰。更須買草鞋行脚始",
    "X82n1571_065:0299a05": "得　上堂。有佛處不得住。百歲翁翁失却父。無佛處",
    "X82n1571_065:0299a06": "急走過。海壇馬子似驢大。三千里外逢人不得錯舉。",
    "X82n1571_065:0299a07": "一字是一字。一句是一句。恁麼則不去也。世情無真。",
    "X82n1571_065:0299a08": "佛法無假。摘楊花摘楊花。攪得身心亂若麻。老趙州",
    "X82n1571_065:0299a09": "沒來由。輸贏豈在東司頭　上堂。無法可說。是名說",
    "X82n1571_065:0299a10": "法。烈焰堆中。試請下脚。三世諸佛一脚。歷代祖師一",
    "X82n1571_065:0299a11": "脚。北禪今日也是一脚。現前大眾。還有不惜娘生脚",
    "X82n1571_065:0299a12": "版者麼。一僧纔出。師連棒打退曰。是甚麼所在。你也",
    "X82n1571_065:0299a13": "要插隻脚　上堂。年年冬寒夏熱。朝朝夜暗晝明。使",
    "X82n1571_065:0299a14": "得十二時辰。看看能有幾人。喝一喝曰。太平本是將",
    "X82n1571_065:0299a15": "軍致。不許將軍見太平　上堂。釋迦已滅。彌勒未來。",
    "X82n1571_065:0299a16": "北禪三門。早閉晏開。但見頻出入。知他才不才。莫怪",
    "X82n1571_065:0299a17": "老僧閒管事。要須分辨墨和煤　上堂。森羅及萬象。",
    "X82n1571_065:0299a18": "一法之所印。凡所見色。皆是見心。澄潭月影。靜夜鐘",
    "X82n1571_065:0299a19": "聲。一處真。千處萬處一時真。喝一喝曰。幾多癡男女。",
    "X82n1571_065:0299a20": "茫茫古到今　上堂。以口說法。口有時歇。以身說法。",
    "X82n1571_065:0299a21": "身有時滅。拈起拄杖曰。祇有者箇菩薩生。辣辣一例",
    "X82n1571_065:0299a22": "橫該抹。不管你眼裏無筋。祇要你皮下有血　上堂。",
    "X82n1571_065:0299a23": "僧纔出。師驀頭與一踏。僧起身曰。好一踏。師曰。你從",
    "X82n1571_065:0299a24": "甚處來。僧擬議。師又與一踏曰。自己來處尚不知。也",
    "X82n1571_065:0299b01": "要說好說歉。乃曰。山僧今日不能與者僧斬絕。未免",
    "X82n1571_065:0299b02": "勞而無功。還有赤心片片底衲子。與老僧倒斷。不致",
    "X82n1571_065:0299b03": "兩相辜負。良久曰。者一踏非惟踏破釋迦腦葢。抑且",
    "X82n1571_065:0299b04": "為千古龜鑑　晚參。問不與萬法為侶者。是甚麼人。",
    "X82n1571_065:0299b05": "師曰。老僧遭你鈍置。曰一口吸盡西江水。又作麼生。",
    "X82n1571_065:0299b06": "師曰。闍黎遭我鈍置。僧一喝。師擲下拄杖曰。為他閒",
    "X82n1571_065:0299b07": "事長無明　上堂。問寶劒未出匣時如何。師曰。天下",
    "X82n1571_065:0299b08": "太平。曰出匣後如何。師曰。何患天下不太平。問臨機",
    "X82n1571_065:0299b09": "一句。請師速道。師曰。緩緩著。曰甚麼時節。放在無事",
    "X82n1571_065:0299b10": "甲裏。師曰。幾人得似上座性燥。僧拂袖便行。師隨後",
    "X82n1571_065:0299b11": "打曰。怕爛却。問如何是古佛心。師曰。不異今人。曰如",
    "X82n1571_065:0299b12": "何是今人心。師曰。不異古佛。僧一喝曰。某甲是甚麼",
    "X82n1571_065:0299b13": "心。師曰。狼心虎心。曰錯。師笑曰。錯則不錯。承當不下。",
    "X82n1571_065:0299b14": "乃曰。夫行脚道流。要得不落于惡道。甚為易事。但說",
    "X82n1571_065:0299b15": "佛時。不被佛謾。說法時。不被法障。自然到處通變。雖",
    "X82n1571_065:0299b16": "遇鑊湯爐炭諸般厄難。行為佛事。坐是道場。障礙他",
    "X82n1571_065:0299b17": "絲毫不得。隨喝一喝曰。大眾一時聞麼。便下座　上",
    "X82n1571_065:0299b18": "堂。拈拄杖曰。當人分上。各有與麼事。卓一卓曰。為甚",
    "X82n1571_065:0299b19": "不承當。放下拄杖曰。莫是有疑麼。良久曰。咳[口*敕]得一",
    "X82n1571_065:0299b20": "聲。許他是金毛獅子　上堂。西來之旨。經久事變。未",
    "X82n1571_065:0299b21": "及幾代。早差一線。日過一日。豈止一線。未審今日有",
    "X82n1571_065:0299b22": "何方便。不致此道湮沒如線。良久喝一喝曰。祇有一",
    "X82n1571_065:0299b23": "法。防微杜漸　上堂。尖頭茆屋草根香。活計全憑折",
    "X82n1571_065:0299b24": "脚鐺。野菜和根同喫了。盋盂洗刮再商量。大眾且道。",
    "X82n1571_065:0299c01": "商量箇甚麼。近年茶價貴。客至點蒿湯　西來羅漢",
    "X82n1571_065:0299c02": "請上堂。十萬里來。不說一字。依稀像達磨。彷彿同真",
    "X82n1571_065:0299c03": "諦。芭蕉柄上書梵字。蝌蚪虫文不相似。拈起○相問",
    "X82n1571_065:0299c04": "伊。义手睜睛。直視老僧。點頭道。從前不是。者回恰是。",
    "X82n1571_065:0299c05": "問大眾。是不是。良久曰。寧說阿羅漢有三毒。不說如",
    "X82n1571_065:0299c06": "來有二語　上堂。穿窬墻壁。盜竊金珠。雖然。兩手擎",
    "X82n1571_065:0299c07": "來。其奈人前難用。卓拄杖一下曰。老僧今日將諸人",
    "X82n1571_065:0299c08": "自家寶藏。直下打開。眾寶爛然。光彩奪目。逴得便行。",
    "X82n1571_065:0299c09": "更須照顧脚下。躊躇不進。真成蹉過。目前不消。滿面",
    "X82n1571_065:0299c10": "添慙。只貴通身是膽。至若懷寶迷邦。他鄉醉臥。總之",
    "X82n1571_065:0299c11": "自甘餓殍。又爭怪得老僧。靠拄杖下座　上堂。問過",
    "X82n1571_065:0299c12": "去未來則不問。如何是現在一句。師曰。舌頭不出口。",
    "X82n1571_065:0299c13": "曰而今出口也。師曰。此是過去事。曰再請和尚道。師",
    "X82n1571_065:0299c14": "曰。未來莫妄想。良久乃曰。現在與麼道。未來莫妄想。",
    "X82n1571_065:0299c15": "過去已過去。更討甚伎倆。要踏向上關。喝一喝曰。即",
    "X82n1571_065:0299c16": "此樣無別樣　小參。七尺絲綸八尺竿。年年月月釣",
    "X82n1571_065:0299c17": "清寒。魚龍蝦蟹無尋處。半夜寥寥月一團。卓拄杖。休",
    "X82n1571_065:0299c18": "去　小參。以拄杖畫一畫曰。畫水成乾路。飛虹駕石",
    "X82n1571_065:0299c19": "橋。不勞些子力。廿一是今朝。步步踏著。處處逍遙。添",
    "X82n1571_065:0299c20": "取銀膏徹夜燒　解制上堂。牛在山中。水足草足。牛",
    "X82n1571_065:0299c21": "出山中。東觸西觸。山僧則不然。牛出山中。東城西郭。",
    "X82n1571_065:0299c22": "牛在山中。南谷北谷。若人會得兩轉語。則禮拜如菩",
    "X82n1571_065:0299c23": "薩。踐踏如糞土。不妨隨人起見。處處為緣。良久曰。會",
    "X82n1571_065:0299c24": "麼。嫋嫋長鞭著地拖。半肩疎雨挂春簑。自從赤脚騎",
    "X82n1571_065:0300a01": "牛去。只唱山中放牧歌　上堂。問如何是一句底主。",
    "X82n1571_065:0300a02": "師曰。春色滿園關不住。曰如何是一句底賓。師曰。一",
    "X82n1571_065:0300a03": "枝紅杏出墻來。曰如何是照師曰。燈籠挂露柱。曰如",
    "X82n1571_065:0300a04": "何是用。師曰。拍板合門槌。曰謝師答話。師曰。有甚虧",
    "X82n1571_065:0300a05": "缺。上座及早說。良久乃曰。菩薩行于非道。是名通達",
    "X82n1571_065:0300a06": "佛道。如三峰。今日隨機赴感。不肯露布風規。建立宗",
    "X82n1571_065:0300a07": "綱。務須脗合法印。欲冀諸方玉帛從事。如對桓文而",
    "X82n1571_065:0300a08": "談堯舜。夢也不敢望你做。卓拄杖下座　上堂。一人",
    "X82n1571_065:0300a09": "所在須到。半人所在須到。但得針芥相投。自然隨緣",
    "X82n1571_065:0300a10": "得妙。因地而起。原因地倒。果然踏著向上關。爭肯沿",
    "X82n1571_065:0300a11": "途入荒草　上堂。剔起燈來。是火力用。須知徧普變",
    "X82n1571_065:0300a12": "生作熟。只些些續燄。聯芳殊可可。花總是一。葉分其",
    "X82n1571_065:0300a13": "五。跨聖凌凡。超佛越祖。釣竿仍藉百尺絲。發機必假",
    "X82n1571_065:0300a14": "千鈞弩。喝一喝　上堂。終日忙忙那事無妨。冬至日",
    "X82n1571_065:0300a15": "短。夏至日長。山門頭合掌。佛殿前燒香。晝夜精勤恐",
    "X82n1571_065:0300a16": "緣錯。將錯就錯且承當。主人公大顛狂。懊恨當年傅",
    "X82n1571_065:0300a17": "大士。閒將文字誑心王　上堂。汝等諸人。盡是祖師",
    "X82n1571_065:0300a18": "門下客。也不用作麼生。喝一喝曰。家醜不可外揚",
    "X82n1571_065:0300a19": "　上堂。踞虎頭収虎尾。第一句下明宗旨。祇如第二第",
    "X82n1571_065:0300a20": "三句下。明箇甚麼。乃呵呵大笑曰。有頭無尾。終是不",
    "X82n1571_065:0300a21": "貴。有尾無頭。雖飽無力。是甚麼人語。良久喝一喝曰。",
    "X82n1571_065:0300a22": "明破則不堪　上堂。繞四天下行脚底人。有口堪喫",
    "X82n1571_065:0300a23": "飯擡脚不起底。人也有張口喫箇甚。麼良久曰。問取",
    "X82n1571_065:0300a24": "諸方。僧出曰。即今咨和尚。師以棒拄其口曰。喫喫。僧",
    "X82n1571_065:0300b01": "一喝。師曰。黃連未是苦　上堂。盡乾坤是箇解脫門。",
    "X82n1571_065:0300b02": "把手拽不肯入。不如歇去好。良久曰。靈利漢子。捉敗",
    "X82n1571_065:0300b03": "老僧。非甚難事。有麼有麼。點得頭下。我且作死馬醫。",
    "X82n1571_065:0300b04": "以拄杖打散　上堂。從緣有者。始終而成壞。非從緣",
    "X82n1571_065:0300b05": "得者。歷劫而甞堅。老僧一期借水獻花。唯諸人善知",
    "X82n1571_065:0300b06": "時節。不致兩相辜負。喝一喝曰。敗闕不止今日　上",
    "X82n1571_065:0300b07": "堂。長慶有願不撒沙。萬峰終日口吒吒。宗門若不拖",
    "X82n1571_065:0300b08": "泥水。後代如何得當家。有不被人欺底。出來對眾道",
    "X82n1571_065:0300b09": "看。良久曰。地獄老僧下。與爾不相干　示眾。師舉百",
    "X82n1571_065:0300b10": "丈再參馬祖。被祖一喝。丈直得三日耳聾。頌曰。盡道",
    "X82n1571_065:0300b11": "英雄志可伸。長驅席捲見精神。葫蘆谷斷燎天火。一",
    "X82n1571_065:0300b12": "馬為龍得幾人　問。如何是安隱境。師曰。石幢倒卓",
    "X82n1571_065:0300b13": "門前水。樹骨橫撐殿後山。曰如何是安隱家風。師曰。",
    "X82n1571_065:0300b14": "黑袈裟下雲承座。白楖[木*栗]邊風逗人。曰如何是安隱",
    "X82n1571_065:0300b15": "禪。師曰。坐到月圓香未過。臥教日出粥方粘。曰如何",
    "X82n1571_065:0300b16": "是安隱事。師曰。鐘聲過後催厨板。經韻消時接夜香。",
    "X82n1571_065:0300b17": "曰無眼耳鼻舌身意。意旨如何。師曰。床下龍眠雲半",
    "X82n1571_065:0300b18": "夜。石邊鳥宿露初更　問。未雨已前時如何。師曰。凍",
    "X82n1571_065:0300b19": "草帶殘雪。寒花夾野雲。曰正雨時如何。師曰。陰陰烟",
    "X82n1571_065:0300b20": "霧裏。落落數家村。曰忽然傾倒時如何。師曰。大江初",
    "X82n1571_065:0300b21": "漲白。孤嶼不停雲。曰雨收雲散。又作麼生。師曰。芒鞵",
    "X82n1571_065:0300b22": "攜短杖。隨意過橋東　師室中。甞舉竹篦子話。勘驗",
    "X82n1571_065:0300b23": "學者。稍或擬議。便痛打出。更垂三問。一曰。宅破家亡",
    "X82n1571_065:0300b24": "阿誰是主。二曰。縫開楔棒是何意旨。三曰。卷席挂拂",
    "X82n1571_065:0300c01": "因甚不住。鮮有契其機者。崇禎乙亥七月示疾。侍者",
    "X82n1571_065:0300c02": "問。如何是身後事。師曰。床頭老鼠偷殘藥。壁上孤燈",
    "X82n1571_065:0300c03": "照舊衣。者擬復問。師舉手曰。放下幔子著。遂酣睡至",
    "X82n1571_065:0300c04": "中夜。索浴更衣而逝。塔建本山。",
    "X82n1571_065:0300c05": "西蜀蘷州雙桂破山海明禪師西蜀蹇氏子也。年十",
    "X82n1571_065:0300c06": "九得度。從慧法主聽楞嚴。咨疑不決。遂出蜀。住破頭",
    "X82n1571_065:0300c07": "山。單丁三載。忽于經行之際。見一平世界。不覺墮巖",
    "X82n1571_065:0300c08": "損足。至半夜翻身痛劇。忽省呌曰。屈屈。一士曰。師脚",
    "X82n1571_065:0300c09": "痛耶。師劈面掌曰。非汝境界。尋參博山雲門。後謁天",
    "X82n1571_065:0300c10": "童悟。悟問。那裏來。師曰雲門。悟曰。幾時起身。師曰。東",
    "X82n1571_065:0300c11": "山紅日出。悟曰。東山紅日出。于汝甚麼事。師曰。老老",
    "X82n1571_065:0300c12": "大大。猶作者箇語話。悟曰。你者些絡索。從那裏得來。",
    "X82n1571_065:0300c13": "師震威一喝便出。次日。同僧入方丈。悟命裏首坐。師",
    "X82n1571_065:0300c14": "曰。昨日走得。今日走不得也。悟曰。作賊人心虗。師曰。",
    "X82n1571_065:0300c15": "是賊識賊。悟頷之。命蒞第二座。入室次。悟問。內不放",
    "X82n1571_065:0300c16": "出。外不放入。正恁麼時。以何為界。師曰。竿頭絲綫從",
    "X82n1571_065:0300c17": "師弄。不犯清波意自殊。便出　崇禎己巳。出世嘉禾",
    "X82n1571_065:0300c18": "之東塔。開爐上堂。問大悲千隻手。那隻是正手。師曰。",
    "X82n1571_065:0300c19": "四稜著地。曰大悲千隻眼。那隻是正眼。師曰。八面玲",
    "X82n1571_065:0300c20": "瓏。曰手眼不勞重舉似。單傳意旨事如何。師震威一",
    "X82n1571_065:0300c21": "喝曰。雙手劈開生死路。一眼覰破是非關。便拜。師便",
    "X82n1571_065:0300c22": "打曰瞎。師曰瞎瞎。乃曰。新開爐鞲辣鉗鎚。正打旁敲",
    "X82n1571_065:0300c23": "下下隨。本是幾團零落銕。一回入火一回奇。大眾還",
    "X82n1571_065:0300c24": "有一回奇底也未。一僧出。喝一喝。師曰好喝。僧無語。",
    "X82n1571_065:0301a01": "師曰。此奇未足盡善。看木上座。為汝諸人。弄奇去也。",
    "X82n1571_065:0301a02": "擲下拄杖。復鼓掌呵呵曰。也大奇。也大奇　上堂。今",
    "X82n1571_065:0301a03": "朝正值臘月八。釋迦原是小悉達。經行忽地仰面天。",
    "X82n1571_065:0301a04": "撞著明星刺眼瞎。阿耶阿耶。相救相救。驀拈拄杖曰。",
    "X82n1571_065:0301a05": "幸爾還有者箇在。不然。終是扶籬傍壁漢　師誕日",
    "X82n1571_065:0301a06": "上堂。三十五前一著子。本無生也本無死。釋迦狼藉",
    "X82n1571_065:0301a07": "雪山頭。彌勒收歸布袋裏。驀拈拄杖曰。今日落在山",
    "X82n1571_065:0301a08": "僧手裏。逢人切莫錯舉　上堂。昨夜梅花香宇宙。今",
    "X82n1571_065:0301a09": "朝雪子攂長空。就中一點真消息。拈向諸人鼻孔中。",
    "X82n1571_065:0301a10": "驀呈拄杖曰。未證據者。向此嗅嗅看。一僧作舞而出。",
    "X82n1571_065:0301a11": "師擲拄杖曰。穿過髑髏　上堂。酸醯甕裏多蚊蚋。破",
    "X82n1571_065:0301a12": "驢脊上足蒼蠅。我者裏沒唼噉。沒棲泊。有扇打。有烟",
    "X82n1571_065:0301a13": "熏。貪生怕死漢。不用上吾門。卓拄杖下座　上堂。年",
    "X82n1571_065:0301a14": "年七月十五。惟有今年最苦。田禾又被天收。人物盡",
    "X82n1571_065:0301a15": "遭賊擄。太平寺裏。今朝解制。明上座不妨隨例顛倒。",
    "X82n1571_065:0301a16": "以拄杖一時打散。歸方丈　砌丹墀畢上堂。復古太",
    "X82n1571_065:0301a17": "平寺。凄然感廢興。寒灰八百載。破衲兩三僧。黠鼠居",
    "X82n1571_065:0301a18": "香積。妖狐吹佛燈。黃金重布地。不識有誰能　成道",
    "X82n1571_065:0301a19": "日上堂。天上明星突出。釋迦打失一目。回觀六道四",
    "X82n1571_065:0301a20": "生。箇箇如虫禦木　上堂。如何是諸佛出身處。東山",
    "X82n1571_065:0301a21": "水上行。如何是諸佛出身處。西河火裏坐。如何是諸",
    "X82n1571_065:0301a22": "佛出身處。熏風自南來。殿閣生微凉。咄。也是三人證",
    "X82n1571_065:0301a23": "龜成鼈　病愈上堂。問元徹生平。不參禪。不學道。祇",
    "X82n1571_065:0301a24": "拾得一把金剛劒。能截斷天下老和尚舌頭。今日舉",
    "X82n1571_065:0301b01": "向和尚前。未審如何抵敵。師合掌曰。善哉善哉。曰不",
    "X82n1571_065:0301b02": "露鋒鋩時如何。師曰。白鐵漢。僧一喝。師曰。再喝一喝",
    "X82n1571_065:0301b03": "看。僧擬議。師曰灼然。乃曰。病僧為病極。說法乖法式。",
    "X82n1571_065:0301b04": "靜地念摩訶。尋聲入福慧。所以道。我本無病。為眾生",
    "X82n1571_065:0301b05": "病。眾生病除。我病亦無。未審眾中還有病不病者麼。",
    "X82n1571_065:0301b06": "良久曰。二十年來經藥餌。不知此疾是膏肓　上堂。",
    "X82n1571_065:0301b07": "潛水年年秀。宕山歲歲青。只因人不覺。剛自見遷。更",
    "X82n1571_065:0301b08": "以拄杖卓一下曰。擊碎蟠桃核。分明露本仁。圓成清",
    "X82n1571_065:0301b09": "淨智。即此是無生　追嚴上堂。元宵正月半。日月燈",
    "X82n1571_065:0301b10": "明現。即此為亡靈。本光破諸暗。盞子撲落地。碟子成",
    "X82n1571_065:0301b11": "七片。露柱撞燈籠。山門騎佛殿。此意是如何。吾道一",
    "X82n1571_065:0301b12": "以貫　上堂。止止不須說。葛藤徧野。我法妙難思。絆",
    "X82n1571_065:0301b13": "著幾箇。諸憎上慢者。冬瓜直儱侗。瓠子曲彎彎。聞必",
    "X82n1571_065:0301b14": "不敬信。只緣無眼耳鼻舌身意。山僧恁麼判斷。且道",
    "X82n1571_065:0301b15": "釋迦老子。還有轉身吐氣處也無。只怕眾生不是佛。",
    "X82n1571_065:0301b16": "是佛何愁不解語　上堂。值驢鳴。師曰。平地起骨堆。",
    "X82n1571_065:0301b17": "虗空墮地走。撞著瞎驢鳴。將謂師子吼。震威一喝。下",
    "X82n1571_065:0301b18": "座　上堂。如何是祖師西來意。庭前柏樹子。覰著則",
    "X82n1571_065:0301b19": "眼瞎。如何是祖師西來意。神前酒臺盤。喫著則口啞。",
    "X82n1571_065:0301b20": "如何是祖師西來意。簷前雨滴聲。聽著則耳聾。大眾",
    "X82n1571_065:0301b21": "會字。字經三寫。烏焉成馬　上堂。問如何是金城境。",
    "X82n1571_065:0301b22": "師曰。寨小規模大。曰如何是境中人。師曰。僧卑世界",
    "X82n1571_065:0301b23": "寬。曰人境相去多少。師卓拄杖曰。直下薦取。一僧以",
    "X82n1571_065:0301b24": "手掩師口。師打一拂。僧遂走曰。休揑怪。師拈拄杖打",
    "X82n1571_065:0301c01": "出。乃曰。棲鳳今朝散水雲。縱橫逆順任教行。破沙盆",
    "X82n1571_065:0301c02": "是正法眼。恐逐腥羶污却盆。震威一喝。下座　示眾。",
    "X82n1571_065:0301c03": "問如何是悟中迷。師曰。錢串井繩。曰如何是迷中悟。",
    "X82n1571_065:0301c04": "師曰。笊籬木杓。僧禮拜。師乃曰。錢串井繩。笊籬木杓。",
    "X82n1571_065:0301c05": "迷悟兩關。聖凡一著。驀呈拄杖曰。莫是者一著麼。不",
    "X82n1571_065:0301c06": "遇春風花不開。花開又被風吹落　示眾。風也大。雨",
    "X82n1571_065:0301c07": "也大。嚴寒施主請說法。不說如何併若何。人人薦取",
    "X82n1571_065:0301c08": "脚跟下。大眾且道。脚跟下作麼生薦取。平地喫交。石",
    "X82n1571_065:0301c09": "頭路滑　石帆岳司馬問。法臘多少。師豎一拳。岳勃",
    "X82n1571_065:0301c10": "然變色曰。我東南水窟地方。人民老實。莫在者裏惑",
    "X82n1571_065:0301c11": "亂人。師曰。貧道行脚十五年。今日惑亂者一箇。岳曰。",
    "X82n1571_065:0301c12": "惑亂我則可。只恐惑亂愚人。師曰。阿誰是愚人。岳瞪",
    "X82n1571_065:0301c13": "目視之曰。我也是路見不平。見你年幼。未是你做底",
    "X82n1571_065:0301c14": "時節。師曰。釋迦老子。初出母胎。指天指地。難道也是",
    "X82n1571_065:0301c15": "年幼。未是時節麼。岳曰。所以雲門要一棒打殺。我今",
    "X82n1571_065:0301c16": "日一棒打殺。你且作麼生。師作怕勢曰。貧道性命幾",
    "X82n1571_065:0301c17": "乎喪在門下。岳躍然拜別　僧問。如何是一六開天。",
    "X82n1571_065:0301c18": "師曰。竹密山齋冷。曰如何是二五成性。師曰。荷開水",
    "X82n1571_065:0301c19": "殿香　問。迷者迷。醒者醒。如何是獨脫一句。師曰。八",
    "X82n1571_065:0301c20": "角磨盤空裏走。曰不會。師曰。不會別參。曰參箇甚麼。",
    "X82n1571_065:0301c21": "師曰。八角磨盤空裏走　問。學人終日喫飯。不曾齩",
    "X82n1571_065:0301c22": "著一粒米時如何。師曰。一箇斑鳩九隻鳥　月潭法",
    "X82n1571_065:0301c23": "主問。還是悟有悟無。師曰。放下有無來。向汝道。主作",
    "X82n1571_065:0301c24": "聽勢。師曰。慣會裝聾害啞。主曰。我是真聾。師曰。真龍",
    "X82n1571_065:0302a01": "何不上天去　師不安。維那問曰。和尚尊候如何。師",
    "X82n1571_065:0302a02": "曰。七七八八。曰七七八八。還是好耶不好耶。師曰。一",
    "X82n1571_065:0302a03": "任卜度　師住東塔三載。旋應銅梁之請。歷主岊岳",
    "X82n1571_065:0302a04": "大峩萬峰中慶鳳山棲靈祥符無際蟠龍佛恩雙桂",
    "X82n1571_065:0302a05": "十剎。宗風遐播。後當蜀變。師以化導。不辭腥穢羣魔。",
    "X82n1571_065:0302a06": "救免僇殺者。億萬萬計　師無疾。坐逝于康熈丙午",
    "X82n1571_065:0302a07": "三月十六日。是夕。夔太守。夢師授一扇。守展讀其偈",
    "X82n1571_065:0302a08": "曰。屣聲滑滑響蒼苔。老去尋山一快哉。回首五雲堪",
    "X82n1571_065:0302a09": "一笑。澹然瀟灑出塵埃。覺即遣候而師已化去矣。郡",
    "X82n1571_065:0302a10": "守驚異。刊布其偈。世壽七十一。僧臘四十四。有語錄",
    "X82n1571_065:0302a11": "十二卷。行世。",
    "X82n1571_065:0302a12": "杭州府徑山費隱通容禪師閩之福清何氏子。年十",
    "X82n1571_065:0302a13": "四。依鎮東慧山落[髟/采]。首參壽昌。提無字話。工夫純切。",
    "X82n1571_065:0302a14": "遽忘寢食。一日見經上堂。問答次。忽覺身世俱空。話",
    "X82n1571_065:0302a15": "頭脫落。目前虗逼逼地。問昌曰。今日看破和尚家風",
    "X82n1571_065:0302a16": "了也。昌曰。汝有甚麼見處。師便喝。次參雲門博山。往",
    "X82n1571_065:0302a17": "返至再。不能了手。天啟壬戌。聞天童悟寓吼山。師冐",
    "X82n1571_065:0302a18": "雨往謁。問覿面相提事若何。悟便打。師曰錯。悟又打。",
    "X82n1571_065:0302a19": "師震威一喝。悟復打。師又喝。至第七棒。平生伎倆知",
    "X82n1571_065:0302a20": "見。泮然冰釋。悟問。薰風自南來。殿閣生微凉。汝作麼",
    "X82n1571_065:0302a21": "生會。師曰。水向石邊流出冷。風從花裏過來香。悟曰。",
    "X82n1571_065:0302a22": "離此又如何。師曰。放和尚三十棒。悟曰。除却棒又作",
    "X82n1571_065:0302a23": "麼生。師便喝。悟曰。喝後聻。師曰。更要重說偈言。悟休",
    "X82n1571_065:0302a24": "去。既而隨悟赴黃檗。未幾命師繼席焉　結制上堂。",
    "X82n1571_065:0302b01": "紅爐猛燄。當前不可湊泊。鉗錘運動。貴乎直下翻身。",
    "X82n1571_065:0302b02": "透出威音那畔。甞在鬧市門前。問著劈頭便棒。徹底",
    "X82n1571_065:0302b03": "更無廉纖。因甚致得金烹。大冶玉出藍田　春日上",
    "X82n1571_065:0302b04": "堂。問物有榮枯。歲有新舊。如何是不遷變境界。師曰。",
    "X82n1571_065:0302b05": "八八六十四。問等閒識得東風面。萬紫千紅總是春。",
    "X82n1571_065:0302b06": "如何是春。師曰。百草頭上見端倪。乃曰。溪河解凍。草",
    "X82n1571_065:0302b07": "木初醒。四野燒痕漸綠。滿園麥色遂青。路上游人作",
    "X82n1571_065:0302b08": "舞。林間好鳥弄音。拂拂和風襲面。融融旭日鋪金。會",
    "X82n1571_065:0302b09": "則途中受用。不會世諦傳新。如何是途中受用底意。",
    "X82n1571_065:0302b10": "驀豎拳曰。不知是箇甚麼　上堂。良久曰。聲前一句",
    "X82n1571_065:0302b11": "子。欲要大家知。便下座　上堂。僧舉坐具曰。覿面離",
    "X82n1571_065:0302b12": "披。無過者意。當陽殺活。不外此機。和尚還見麼。師曰。",
    "X82n1571_065:0302b13": "放下著。問舉一不得舉二。今朝是一。便請和尚舉。師",
    "X82n1571_065:0302b14": "拈拄杖曰。會麼。曰慣得其便。師便打。乃曰。今朝初一。",
    "X82n1571_065:0302b15": "好箇消息。若還不會。又是明日。所以道。舉一不得舉",
    "X82n1571_065:0302b16": "二。放過一著。落在第二。山僧舉一了也。是汝諸人如",
    "X82n1571_065:0302b17": "何委悉。便下座　天晴上堂。問細草抽芽。萬物發生。",
    "X82n1571_065:0302b18": "當人笑顏不開。和尚作麼生道。師曰。旭日發生鋪地",
    "X82n1571_065:0302b19": "錦。曰某甲未見在。師便打曰。嬰兒垂髮白如絲。乃曰。",
    "X82n1571_065:0302b20": "廓然天地清如洗。散盡陰雲見古臺。物物頭頭全體",
    "X82n1571_065:0302b21": "露。衲僧正眼自應開　久雨上堂。淫雨不晴。大地黯",
    "X82n1571_065:0302b22": "黑。衲僧無處摶量。且學維摩一默。直待天宮正驗來。",
    "X82n1571_065:0302b23": "徧界明明是者賊。咄　冬至上堂。今年此日是冬至。",
    "X82n1571_065:0302b24": "衲子須當明祖意。柏樹庭前翠又青。歷盡陰陽無變",
    "X82n1571_065:0302c01": "異。以拂子畫十字相。下座　上堂。箇事人人自現成。",
    "X82n1571_065:0302c02": "無勞肯綮動修因。波吒路上多差互。覿體承當是本",
    "X82n1571_065:0302c03": "人　上堂。西來祖意不涉繁端。當機了悟無可盤桓。",
    "X82n1571_065:0302c04": "苟悟也。歷歷風前開正眼。頭頭物物不遮瞞　元旦",
    "X82n1571_065:0302c05": "上堂。一年三百六十日。今日分明是初一。會得一兮",
    "X82n1571_065:0302c06": "萬事周。世間出世從茲立　上堂。世尊拈花。迦葉微",
    "X82n1571_065:0302c07": "笑。雖則覿面提持。未知向上一竅。欲知向上一竅。須",
    "X82n1571_065:0302c08": "是衲僧自透。且作麼生透。一莖草上解安身。百億須",
    "X82n1571_065:0302c09": "彌翻筋斗　上堂。今朝正是十五。箇事本來獨露。普",
    "X82n1571_065:0302c10": "請諸人自觀。管取頓超佛祖　開爐上堂。盡道今日",
    "X82n1571_065:0302c11": "開爐。誰知柴炭俱無。骨髓都教凍裂。更討甚麼分疎。",
    "X82n1571_065:0302c12": "直得吒吒沙沙。歷歷落落。佛見法見。無從起覓。殘言",
    "X82n1571_065:0302c13": "剩語。不挂嘴頭。卓卓丁丁行大步。眼空四海若為儔",
    "X82n1571_065:0302c14": "　誕辰上堂。窮和尚慶壽日。裸形國裏贈服飾。諸君",
    "X82n1571_065:0302c15": "太煞不知情。帶累山僧面俱赤。何故。葢者老漢五十",
    "X82n1571_065:0302c16": "年來。赤條條地。更無福利人天。亦無元妙巴鼻。四眾",
    "X82n1571_065:0302c17": "雖然橫逆來。終不拖泥帶水濕　天童密老和尚訃",
    "X82n1571_065:0302c18": "至。挂真舉哀。對真曰。佛祖源流。曹溪正脈。綿遠相傳。",
    "X82n1571_065:0302c19": "至我老和尚。三十四世。六興巨剎。海眾同居。以一條",
    "X82n1571_065:0302c20": "白棒。撐天拄地。直指當人本元命脈。契其旨者既多。",
    "X82n1571_065:0302c21": "會其元者亦盛。三十年來。道滿天下。一代化儀。周全",
    "X82n1571_065:0302c22": "完備。本懷既慶。遽爾歸真。誰謂法眼滅。法河乾。法梁",
    "X82n1571_065:0302c23": "折。直得超古越今。光前裕後。眼目爍破四天下。百世",
    "X82n1571_065:0302c24": "無能踰之者。既爾今日又要一場特地作甚麼。拘尸",
    "X82n1571_065:0303a01": "城畔聊通信。要與人天普共知。便舉哀　臘八上堂。",
    "X82n1571_065:0303a02": "凍餓雪山欲斷腰。明星忽現便成妖。當時我若同斯",
    "X82n1571_065:0303a03": "會。劈脊攔腮定不饒。何以。家無白澤之圖。必無如是",
    "X82n1571_065:0303a04": "妖怪。雖然如是。還有為釋迦老漢出氣者麼。有則不",
    "X82n1571_065:0303a05": "負今日供養。其或未然。莫怪山僧揩死蛇頭好。遂以",
    "X82n1571_065:0303a06": "拄杖。一時打散　嚴[車*度]轢居士請上堂。今日諸人莫",
    "X82n1571_065:0303a07": "撒沙。聊聽山僧一指迷。嘉禾有箇老鼠子。偷喫上天",
    "X82n1571_065:0303a08": "一粒粟。慣到諸方弄爪牙。動得清風多拂拂。獨是山",
    "X82n1571_065:0303a09": "僧不近情。白棒掀天與打出。翻身見得沒禪師。好向",
    "X82n1571_065:0303a10": "人前罵老禿。遂喚嚴居士曰。翻身一句。作麼生道。居",
    "X82n1571_065:0303a11": "士便出法堂。師曰。恁麼去也。下座　福嚴寺上堂。山",
    "X82n1571_065:0303a12": "僧來到此寺。了無一法可示。只憑佛祖真宗。普為諸",
    "X82n1571_065:0303a13": "人授記。遂以拄杖旋指曰。我不敢輕於汝等。汝等皆",
    "X82n1571_065:0303a14": "當作佛。復舉古德云。高在絕頂。富在福嚴。樂在天堂。",
    "X82n1571_065:0303a15": "苦在地獄。山僧則不然。若不在地獄。富不在福嚴。衲",
    "X82n1571_065:0303a16": "僧如委悉。鼻孔任遼天。喝一喝　老和尚三週忌日",
    "X82n1571_065:0303a17": "拈香曰。一二三三二一。鉄馬嘶空沒踪跡。憶得當年",
    "X82n1571_065:0303a18": "騰踏時。一回飲水一回噎。雖然如是。心不負人。面無",
    "X82n1571_065:0303a19": "慙色　上堂。僧出禮拜擬問。師曰。今日不答話。問話",
    "X82n1571_065:0303a20": "者三十棒。曰恁麼則信受奉行去也。師曰。且道說箇",
    "X82n1571_065:0303a21": "甚麼。僧以坐具拂一拂。師曰。少賣弄。乃曰。啟期已半",
    "X82n1571_065:0303a22": "月。底事如何說。鼻孔若拈得。眼睛又失却。大地黑漫",
    "X82n1571_065:0303a23": "漫。路頭豈不錯。金剛手裏八稜棒。敲折須彌一額角。",
    "X82n1571_065:0303a24": "問諸人覺不覺。萬里長天飛一鶚　小參。刀不自割。",
    "X82n1571_065:0303b01": "鏡不自照。瞥爾知歸。當下便了。若是靈利衲僧。聞恁",
    "X82n1571_065:0303b02": "麼道。便乃呵呵大笑。却許他有些俊俏。何以到處逢",
    "X82n1571_065:0303b03": "場。驀面欺萬人。頭上翻筋斗。不為分外。有麼。眾無對。",
    "X82n1571_065:0303b04": "師曰。元來一隊漆桶。以拄杖打趂　小參。當人箇事。",
    "X82n1571_065:0303b05": "描固不真。便爾翻身。畵亦難象。塞斷人天路頭。佛祖",
    "X82n1571_065:0303b06": "不敢近傍。不須曠劫修因。直下千了百當。喝一喝。便",
    "X82n1571_065:0303b07": "歸方丈　小參。舉雪峰示眾曰。南山有一條鼈鼻蛇。",
    "X82n1571_065:0303b08": "汝等諸人切須好看。師曰。蛇無頭不行。長慶曰。今日",
    "X82n1571_065:0303b09": "堂中大有人。喪身失命。師曰。張開蛇口。雲門以拄杖",
    "X82n1571_065:0303b10": "攛向面前作怕勢。師曰。露出蛇斑。僧舉似玄沙。沙曰",
    "X82n1571_065:0303b11": "須是我稜兄始得。師曰。與蛇揩癢。雖然如是。我却不",
    "X82n1571_065:0303b12": "與麼。僧曰和尚作麼生。沙曰用南山作麼。師曰。跳出",
    "X82n1571_065:0303b13": "蛇窠。乃曰。當時雪峰會裏。者一羣蛇。今日被山僧挑",
    "X82n1571_065:0303b14": "向拄杖頭上。要教他生也得。要教他死也得。要教他",
    "X82n1571_065:0303b15": "不生也得。要教他不死也得。所謂把住則四方無路。",
    "X82n1571_065:0303b16": "放行則草叢裏輥。現前兄弟。還有與古人出氣者麼。",
    "X82n1571_065:0303b17": "有則出來。為蛇畫足。無則山僧放者一羣蛇。齩殺汝",
    "X82n1571_065:0303b18": "諸人去也。以拄杖一時打退　問。者樣沒頭沒腦事。",
    "X82n1571_065:0303b19": "如何得明。師曰。汝未到沒頭沒腦田地在。僧作禮。師",
    "X82n1571_065:0303b20": "曰。頭腦生也　問。說似一物即不中。還許學人商量",
    "X82n1571_065:0303b21": "否。師驀豎拳曰。者箇喚作甚麼。曰恁麼則商量已竟。",
    "X82n1571_065:0303b22": "師劈脊便打　問。碓嘴生花。意旨如何。師曰。烏龜向",
    "X82n1571_065:0303b23": "火。曰如何是佛面百醜。師曰。是汝無面目　問。凡所",
    "X82n1571_065:0303b24": "有相。皆是虗妄。和尚為甚麼拄杖子不離左右。師驀",
    "X82n1571_065:0303c01": "拈拄杖曰。喚作拄杖子。入地獄如箭射。曰畢竟喚作",
    "X82n1571_065:0303c02": "甚麼。師與一棒曰。灼然喚作甚麼。僧一喝。師又與一",
    "X82n1571_065:0303c03": "棒　師問田頭曰。菜栽完麼。頭曰。栽完了。師曰。無根",
    "X82n1571_065:0303c04": "菜又作麼生栽。頭笑。師曰。開花了也　師一晚問斷",
    "X82n1571_065:0303c05": "眉敏曰。如何是大機。敏驀豎拳。師曰。如何是大用。敏",
    "X82n1571_065:0303c06": "便喝。師曰。機用向上。還有事也無。敏曰有。師曰。如何",
    "X82n1571_065:0303c07": "是向上事。敏轉身曰。拍拍是令。師曰。放汝三十棒",
    "X82n1571_065:0303c08": "　問。如何是舊年燈。師曰。門前火把子。如何是新年頭",
    "X82n1571_065:0303c09": "佛法。師曰。東家敲鑼。西家擊鼓　師問靈機觀曰。興",
    "X82n1571_065:0303c10": "化打克賓。意旨如何。觀曰。憐兒不覺醜。師曰。既打趂。",
    "X82n1571_065:0303c11": "何謂憐兒。觀曰。也要和尚具隻眼。師便掌曰。要我具",
    "X82n1571_065:0303c12": "隻眼那。觀曰。不是某甲恁麼道。爭見得和尚　又一",
    "X82n1571_065:0303c13": "日問觀曰。世尊拈花。意旨如何。觀驀豎一拳。師曰。不",
    "X82n1571_065:0303c14": "得喚作拳頭。又作麼生。觀打師一拳。師打觀一棒曰。",
    "X82n1571_065:0303c15": "且道是賞是罰。觀曰。少賣弄。師頷之　順治庚子二",
    "X82n1571_065:0303c16": "月十九日。示寂于福嚴。壽六十九。臘五十五。依法闍",
    "X82n1571_065:0303c17": "維。得舍利如豆大。五色光燦者無數。嗣法弟子輩。分",
    "X82n1571_065:0303c18": "散舍利。建塔金粟福嚴黃檗諸處。晦山顯著有舍利",
    "X82n1571_065:0303c19": "記。語錄二十卷。五燈嚴統二十五卷。行世。",
    "X82n1571_065:0303c20": "嘉興府金粟石車通乘禪師金華朱氏子。依天真海",
    "X82n1571_065:0303c21": "藏脫白。稟具顯聖。徧參諸方。終不自肯。後謁天童悟",
    "X82n1571_065:0303c22": "於金粟。頓契元旨。呈偈曰。我手何似佛手。赤脚蓬頭",
    "X82n1571_065:0303c23": "便走。直透向上元關。管教合取狗口。悟肯之。執侍七",
    "X82n1571_065:0303c24": "載。先出世杭之隆慶。次繼席金粟。上堂。問人天交接",
    "X82n1571_065:0304a01": "兩得相見。如何是相見底事。師曰。相逢不相識。曰如",
    "X82n1571_065:0304a02": "何是賓中主。師曰。對面未相許。曰如何是主中賓。師",
    "X82n1571_065:0304a03": "曰。一棒沒疎親。曰如何是主中主。師曰。腦後掇乾坤。",
    "X82n1571_065:0304a04": "曰。賓主已蒙師指示。頂[寧*頁]一著事如何。師曰。穿過鼻",
    "X82n1571_065:0304a05": "孔。僧禮拜。乃曰。問在答處。互作主賓。答在問處。同氣",
    "X82n1571_065:0304a06": "相親。且問諸人。無問無答。合作麼生。直饒神光不昧。",
    "X82n1571_065:0304a07": "萬古唯真。若恁麼會。驢年未夢見在。大眾畢竟作麼",
    "X82n1571_065:0304a08": "生道。驀拈拄杖。畫一畫曰。畫斷多年爛葛藤。括地清",
    "X82n1571_065:0304a09": "風赤骨[骨*歷]。卓拄杖　冬至上堂。問冬至陽生。為甚滴",
    "X82n1571_065:0304a10": "水成冰。師曰。烏龜水底深藏六。曰恁麼則一句流通",
    "X82n1571_065:0304a11": "去也。師曰。截斷脚跟。乃曰。六陰滅盡。滴水滴凍。一陽",
    "X82n1571_065:0304a12": "復生。羣靈彰用。遂卓拄杖曰。拄杖子。吞却山河大地。",
    "X82n1571_065:0304a13": "草木昆蟲。正恁麼時。作麼生是化育之本。喝一喝曰。",
    "X82n1571_065:0304a14": "箇裏點開天地眼。一氣無私豁古今。復喝一喝　開",
    "X82n1571_065:0304a15": "爐上堂。二十餘年火種。全副爐鞴在手。九旬衲子安",
    "X82n1571_065:0304a16": "居。烹得通身爛朽。驀卓拄杖一下曰。者是火。復卓一",
    "X82n1571_065:0304a17": "下曰。者是爐。若也透此重關。管教獨露常光。觸處離",
    "X82n1571_065:0304a18": "名離相。頭頭日用全彰。其或未然。山僧更與諸人露",
    "X82n1571_065:0304a19": "箇消息。擲拄杖曰。燎却門前無一物。萬人叢裏奪高",
    "X82n1571_065:0304a20": "標　上堂。元機透徹。左右逢原。以心契心。流通正脈。",
    "X82n1571_065:0304a21": "統三界以為家。作四生之依怙。宏開不二之門。揭示",
    "X82n1571_065:0304a22": "項門正眼。放出陝府銕牛。踏殺嘉州大象。正當恁麼",
    "X82n1571_065:0304a23": "時。且道什麼人證據。還會麼。顧左右曰。任從滄海變。",
    "X82n1571_065:0304a24": "終不與君通　上堂。諸佛出世。為一大事因緣。達磨",
    "X82n1571_065:0304b01": "西來。指人見性成佛。金粟不諳老婆禪。祇要諸人棒",
    "X82n1571_065:0304b02": "下見血。若也恁麼會得。觸處逢渠。纖塵不立。既然觸",
    "X82n1571_065:0304b03": "處逢渠。且道渠是阿誰。毫釐有差。天地懸隔　上堂。",
    "X82n1571_065:0304b04": "少室真機。人天普育。直指父母未生面目。大眾。有眼",
    "X82n1571_065:0304b05": "皆見。有耳普聞。且作麼生是未生前面目。良久曰。牆",
    "X82n1571_065:0304b06": "外鳥啼聲已碎。盡在搖頭不語中。喝一喝　上堂。不",
    "X82n1571_065:0304b07": "寒不熱火柴頭。撥動些兒爆地流。從此一番親煆煉。",
    "X82n1571_065:0304b08": "縱橫無礙任悠悠。若也見得。不須畫地為牢。其或未",
    "X82n1571_065:0304b09": "然。燒却眉毛有幾莖　解制上堂。拄杖本無彼此。趂",
    "X82n1571_065:0304b10": "出一羣獅子。驀然擲地翻身。休得人前露齒。騰騰獨",
    "X82n1571_065:0304b11": "步大方。不涉和泥合水。正當恁麼時。還有翻擲底麼。",
    "X82n1571_065:0304b12": "擲拄杖曰。橫身芳草綠。回顧落花紅　小參。扶揚宗",
    "X82n1571_065:0304b13": "乘。須恁麼人。知恁麼事。具格外眼。透頂透機。敲骨取",
    "X82n1571_065:0304b14": "髓。不落窠臼。如奔流度刃。石火電光。非真獅子。那堪",
    "X82n1571_065:0304b15": "翻擲。豈不見。臨濟初至河北住院時。對普化克符二",
    "X82n1571_065:0304b16": "上座曰。我欲于此建立黃檗宗旨。汝二人可成褫我。",
    "X82n1571_065:0304b17": "二人便珍重下去。三日後。普化問曰。和尚三日前說",
    "X82n1571_065:0304b18": "甚麼。師便打。又三日後。克符問曰。和尚打普化作甚",
    "X82n1571_065:0304b19": "麼。師亦打。三尊宿。一挨一拶。摩觸家風。威神凜凜。天",
    "X82n1571_065:0304b20": "魔膽喪。文殊普賢削迹吞聲。天下老和尚聞風結舌。",
    "X82n1571_065:0304b21": "正恁麼時。且道還有建立宗旨底麼。良久喚侍者。者",
    "X82n1571_065:0304b22": "應諾。師打曰。普請喫茶　問。如何是父母未生前。師",
    "X82n1571_065:0304b23": "曰。無孔銕錘。曰生後如何。師曰。髑髏粉碎　問。向上",
    "X82n1571_065:0304b24": "一句即不問。歷代相傳事若何。師曰。鼻孔拖地。曰如",
    "X82n1571_065:0304c01": "何是無得無傳底句。師便掌　問。如何塵中能作主。",
    "X82n1571_065:0304c02": "師曰。撒手見青天。曰如何是化外自來賓。師曰。一棒",
    "X82n1571_065:0304c03": "一條痕　崇禎戊寅春示疾。僧問。此後向甚處與和",
    "X82n1571_065:0304c04": "尚相見。師曰。徧界不曾藏。僧作禮曰。恁麼則向者裏",
    "X82n1571_065:0304c05": "相見去也。師曰。莫錯認。遂泊然而逝。世壽四十有六",
    "X82n1571_065:0304c06": "塔于本山之左。",
    "X82n1571_065:0304c08": "五燈全書卷第六十五"
}