{
    "T14n0506_001:0774a06": "No. 506",
    "T14n0506_001:0774a07": "犍陀國王經",
    "T14n0506_001:0774a09": "後漢安息國三藏安世高譯",
    "T14n0506_001:0774a10": "聞如是：一時，佛在舍衛國祇樹給孤獨園，與",
    "T14n0506_001:0774a11": "千二百五十比丘俱。時有國王，號名犍陀，",
    "T14n0506_001:0774a12": "奉事婆羅門。婆羅門居在山中，多種果樹。時",
    "T14n0506_001:0774a13": "有採樵人，毀敗其果樹，婆羅門時見之，便",
    "T14n0506_001:0774a14": "將詣王所，言：「是人無狀，殘敗我果樹，王當",
    "T14n0506_001:0774a15": "治殺之。」王敬事婆羅門，不敢違之，即為殺",
    "T14n0506_001:0774a16": "敗樹者。自後未久，有牛食人稻，其主逐捶",
    "T14n0506_001:0774a17": "牛，折其一角，血流被面，痛不可忍。牛徑到",
    "T14n0506_001:0774a18": "王所白言：「我實無狀，食此人少稻，今為其",
    "T14n0506_001:0774a19": "見捶、折我角。」稻主亦追到王所。王曉鳥獸語，",
    "T14n0506_001:0774a20": "告牛言：「我當為汝治殺之。」牛即報言：「今雖",
    "T14n0506_001:0774a21": "殺此人，亦不能令我不痛，但當約勅，後莫",
    "T14n0506_001:0774a22": "取人如我耳。」王便感念言：「我事婆羅門，但",
    "T14n0506_001:0774a23": "坐果樹，令我殺人，不如此牛也。」便呼婆羅",
    "T14n0506_001:0774a24": "門問言：「今事此道，有何福乎？」婆羅門報言：",
    "T14n0506_001:0774a25": "「可得攘災致福、富貴長壽。」王復問言：「可得",
    "T14n0506_001:0774a26": "免於生死不？」報言：「不得免於生死也。」王獨念",
    "T14n0506_001:0774a27": "言：「當用此道為事？」便勅群臣嚴駕。往到佛",
    "T14n0506_001:0774a28": "所，五體投地，為佛作禮，白言：「我聞佛道至",
    "T14n0506_001:0774a29": "尊，巍巍教化，天下所度無數。願受法言，以",
    "T14n0506_001:0774b01": "自改操。」佛即授王五戒十善，為說一切天地",
    "T14n0506_001:0774b02": "人物無生不死者。王以頭面著地為禮，白佛",
    "T14n0506_001:0774b03": "言：「今奉尊法戒，當得何福？」佛言：「布施持戒，",
    "T14n0506_001:0774b04": "現世得福；忍辱、精進、一心、智慧者，其德無",
    "T14n0506_001:0774b05": "量，後上天上，亦可得作遮迦越王，亦可得",
    "T14n0506_001:0774b06": "無為度世之道。」佛即為王現相好、威神光耀，",
    "T14n0506_001:0774b07": "王即歡喜意解，便得須陀洹道。阿難正衣",
    "T14n0506_001:0774b08": "服，頭面著地，為佛作禮，白佛言：「此王與牛",
    "T14n0506_001:0774b09": "本何因緣？牛語，意便解，捨婆羅門而事佛",
    "T14n0506_001:0774b10": "道，見佛聞法即得道迹。」佛言：「乃昔拘那含",
    "T14n0506_001:0774b11": "牟尼佛時，王與牛為兄弟，作優婆塞，俱持",
    "T14n0506_001:0774b12": "齋一日一夜。王守法精進不懈怠，壽終昇",
    "T14n0506_001:0774b13": "天上，壽盡下為國王；牛時犯齋夜食，後受",
    "T14n0506_001:0774b14": "其罪，罪畢復作牛，百世尚有宿識，故來開",
    "T14n0506_001:0774b15": "悟王意。牛後七日，壽終上生天上。」佛言：「四",
    "T14n0506_001:0774b16": "輩弟子！受持齋戒，不可犯也。」諸比丘僧、比",
    "T14n0506_001:0774b17": "丘尼、優婆塞、優婆夷、天、龍、鬼神，聞經歡喜，",
    "T14n0506_001:0774b18": "前為佛作禮而去。",
    "T14n0506_001:0774b19": "犍陀國王經"
}