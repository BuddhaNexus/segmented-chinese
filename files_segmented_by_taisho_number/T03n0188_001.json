{
    "T03n0188_001:0617b14": "No. 188",
    "T03n0188_001:0617b15": "異出菩薩本起經一卷",
    "T03n0188_001:0617b17": "西晉居士聶道真譯",
    "T03n0188_001:0617b18": "釋迦文佛前世宿命為人時，在夫婁多摩國，",
    "T03n0188_001:0617b19": "世世為善，無數世乃得為佛。佛為菩薩時，名",
    "T03n0188_001:0617b20": "摩納，居山中，衣鹿皮衣。時入城，城名鉢摩",
    "T03n0188_001:0617b21": "訶，王名耆耶。菩薩見城中怱怱，因問道中",
    "T03n0188_001:0617b22": "行者言：「今日城中，何以怱怱？」行人對言：「佛今",
    "T03n0188_001:0617b23": "日當來！」菩薩聞佛當來到，內獨心喜，口言：「今",
    "T03n0188_001:0617b24": "日見佛來者，欲從佛求我心中所欲願者。」須",
    "T03n0188_001:0617b25": "臾，有一女人名曰俱夷，持應水瓶，有華七枚，",
    "T03n0188_001:0617b26": "華名優鉢。菩薩隨而呼之曰：「大姊且止。」俱夷",
    "T03n0188_001:0617b27": "即止待之。菩薩言：「請夫人手中優鉢華。」俱夷",
    "T03n0188_001:0617b28": "言：「今日佛當來到，大王在浴室，我當以華上",
    "T03n0188_001:0617b29": "之。華不可得。」菩薩言：「雇華百錢。」俱夷曰：「華",
    "T03n0188_001:0617c01": "不可得。」菩薩曰：「可自更取。」俱夷曰：「不可得。」",
    "T03n0188_001:0617c02": "菩薩復言：「雇華五百錢。」俱夷心自念：「此華",
    "T03n0188_001:0617c03": "纔直兩、三錢，今乃雇五百錢。」便以優鉢華",
    "T03n0188_001:0617c04": "五枚與之，俱夷自留二枚。菩薩探懷中齎錢，",
    "T03n0188_001:0617c05": "適得五百，盡以與之，各自別去。俱夷心念言：",
    "T03n0188_001:0617c06": "「此道人衣鹿皮衣耳，適有五百銀錢，盡用雇",
    "T03n0188_001:0617c07": "華，疑此非恒人也。」即隨而呼之曰：「男子，男",
    "T03n0188_001:0617c08": "子！且止！」菩薩即止待之。俱夷曰：「卿以誠告我，",
    "T03n0188_001:0617c09": "我以華與卿；不者，我奪卿華去。」菩薩言：「我",
    "T03n0188_001:0617c10": "買華從百錢上至五百，何故奪我華？」俱夷",
    "T03n0188_001:0617c11": "曰：「此華王家華，我力勢能奪卿。」菩薩即以誠",
    "T03n0188_001:0617c12": "告之：「我聞佛今日當來到，欲以華上之，從佛",
    "T03n0188_001:0617c13": "求心中所欲願者。」俱夷曰：「大善！願我後生",
    "T03n0188_001:0617c14": "為卿作婦，卿後生好惡者，我當為卿作婦。必",
    "T03n0188_001:0617c15": "置我心令佛知之。」菩薩曰：「可！」便以手中華二",
    "T03n0188_001:0617c16": "枚與菩薩，令上佛。俱夷言：「婦人不能得前，願",
    "T03n0188_001:0617c17": "以華累卿。」菩薩便受之，各自別去。須臾佛來",
    "T03n0188_001:0617c18": "到，國王以下至萬民，皆以百種雜華散佛頭",
    "T03n0188_001:0617c19": "上，華皆墮地。菩薩持華五枚散佛頭上，華皆",
    "T03n0188_001:0617c20": "留止，上向成行，如根生不墮地；菩薩持俱夷",
    "T03n0188_001:0617c21": "華散佛頭上，華復留止，上向成行，在兩肩不",
    "T03n0188_001:0617c22": "墮地，佛知菩薩至心。佛言：「令汝得心中所欲",
    "T03n0188_001:0617c23": "願者，却後九十劫，劫名拔羅，汝當為釋迦",
    "T03n0188_001:0617c24": "文佛。」菩薩聞佛語，心中大歡喜，即布髮令佛",
    "T03n0188_001:0617c25": "足蹈之，故立於佛前踊躍。佛以神接之，即",
    "T03n0188_001:0617c26": "去地四丈九尺，無所播持，從上來下。佛復言：",
    "T03n0188_001:0617c27": "「令汝後世得道度世，亦當如我作佛。」是時佛",
    "T03n0188_001:0617c28": "者先世佛，號曰題惒竭羅佛。佛般泥洹去，菩",
    "T03n0188_001:0617c29": "薩還入山中，壽終以後，即上生第二忉利天",
    "T03n0188_001:0618a01": "上，諸天皆共護視；天上壽盡，即復來下生鳩",
    "T03n0188_001:0618a02": "夷那竭國，為飛行皇帝，主四天下；壽終即復",
    "T03n0188_001:0618a03": "上生第二忉利天上，作帝釋。如是終而復始，",
    "T03n0188_001:0618a04": "凡三十六為天帝釋，八萬四千世為飛行",
    "T03n0188_001:0618a05": "皇帝。如是壽終以後，即上生第四兜率天上，",
    "T03n0188_001:0618a06": "即復下生迦維羅衛國——迦維羅衛國者，天地",
    "T03n0188_001:0618a07": "之中央也！佛生者，不可邊土餘國，地為之",
    "T03n0188_001:0618a08": "傾側。迦維羅衛國王為人仁賢，即下入",
    "T03n0188_001:0618a09": "王夫人腹中，但有不淨故，無所附近。左右群",
    "T03n0188_001:0618a10": "臣及隣國請可屬迦維羅衛國者，聞王夫人",
    "T03n0188_001:0618a11": "有娠，皆來賀大王，前為夫人作禮。太子從腹",
    "T03n0188_001:0618a12": "中見外人，如蒙羅縠中視見外人。外人作禮，",
    "T03n0188_001:0618a13": "太子於腹中，以手攘之。所以攘之者何？不欲",
    "T03n0188_001:0618a14": "煩擾天下人也。夫人懷抱太子時，天上諸神",
    "T03n0188_001:0618a15": "日持天上飯食來置夫人前。夫人不知飯食",
    "T03n0188_001:0618a16": "所從來？不能復食王家飯食，王家飯食苦",
    "T03n0188_001:0618a17": "且辛。太子以四月八日夜半時生，從母右脇",
    "T03n0188_001:0618a18": "生墮地，行七步之中，舉足高四寸，足不蹈",
    "T03n0188_001:0618a19": "地，即復舉右手言：「天上天下，尊無過我者！」四",
    "T03n0188_001:0618a20": "天王即來下作禮，抱持太子置黃金机上，和",
    "T03n0188_001:0618a21": "湯浴形，王與夫人、左右皆驚。太子生時，上",
    "T03n0188_001:0618a22": "至三十三天下至十六泥犁，傍行八極，萬",
    "T03n0188_001:0618a23": "二千天地，皆為大明，天地為之振動，乃下",
    "T03n0188_001:0618a24": "為兒。其乳母，以㲲布囊授其母，即亦自乳養。",
    "T03n0188_001:0618a25": "名為悉達，悉達生身，有三十二相。明日，王",
    "T03n0188_001:0618a26": "與夫人議：「吾子生不與人同，國中有大道",
    "T03n0188_001:0618a27": "人，年百餘歲，大工相人，字為阿夷。寧可俱",
    "T03n0188_001:0618a28": "行相太子。」夫人曰：「大善！」王與夫人，共行到道",
    "T03n0188_001:0618a29": "人所。王以黃金一囊、白銀一囊，以上道人，道",
    "T03n0188_001:0618b01": "人不受金銀，即開㲲布而視之。太子有三十",
    "T03n0188_001:0618b02": "二相，神光表現，道人即垂泣而悲。王夫人問：",
    "T03n0188_001:0618b03": "「道人！吾子將有何不善耶？王今日故相太子，",
    "T03n0188_001:0618b04": "欲知善惡，何以故悲泣？」道人曰：「昨日天地",
    "T03n0188_001:0618b05": "振動，正為太子！我傷年老，今我當去世，恨不",
    "T03n0188_001:0618b06": "待此人，恨不聞是人經戒，以故悲泣。」王聞",
    "T03n0188_001:0618b07": "道人所言，即為太子選擇國中名倡妓，得四",
    "T03n0188_001:0618b08": "千人，令千人一番歌樂，晝夜不休息。又欲宿",
    "T03n0188_001:0618b09": "衛太子，王深知道人工相人，王即為太子更",
    "T03n0188_001:0618b10": "治宮室門戶垣墻，皆令完堅，若欲開之，持",
    "T03n0188_001:0618b11": "門戶者其聲當聞四十里中。太子生時，殿",
    "T03n0188_001:0618b12": "中有倉頭亦生，有一白馬亦生，倉頭名車匿，",
    "T03n0188_001:0618b13": "馬名曰鞬德。王令倉頭侍太子馬，為太子養",
    "T03n0188_001:0618b14": "護，當乘騎之。太子生七日，其母終矣。太子年",
    "T03n0188_001:0618b15": "十歲，前白大王：「為王太子，未曾出遊。」王曰：「大",
    "T03n0188_001:0618b16": "善！」即令左右百官，隨太子行遊。太子乘車",
    "T03n0188_001:0618b17": "出東城門，第二忉利天王釋，即化作病疾",
    "T03n0188_001:0618b18": "人在前，腹大身腫，肌肉盡索，著壁而息。太子",
    "T03n0188_001:0618b19": "問其馭者：「是何等人？」馭者對曰：「是病疾人。」太",
    "T03n0188_001:0618b20": "子曰：「何如為病疾人？」馭者對曰：「是人宿命",
    "T03n0188_001:0618b21": "為惡，今生為人，食飲不節，臥起無常，中得為",
    "T03n0188_001:0618b22": "病。」太子曰：「吾國王之子，飲食不節，臥起無",
    "T03n0188_001:0618b23": "常，當復得是病？」馭者曰：「人皆當得是。」太子即",
    "T03n0188_001:0618b24": "迴車而還，愁憂不樂，念：「天下人悉當病，今我",
    "T03n0188_001:0618b25": "當復病，不復飲食。」大王悔令太子出遊，復閉",
    "T03n0188_001:0618b26": "宮門不復使出，還作倡妓樂之。太子甫愁憂",
    "T03n0188_001:0618b27": "益劇，不能飲食，至後稍稍差。復數年所，太子",
    "T03n0188_001:0618b28": "復報大王：「今在宮中閉日久，思樂復一出遊。」",
    "T03n0188_001:0618b29": "大王不忍逆太子意，復可之，豫令國中：「太子",
    "T03n0188_001:0618c01": "當出，勿令病人諸不淨潔在道傍。」皆勅令太",
    "T03n0188_001:0618c02": "子復乘車出南城門。天王釋復化作熱病人，",
    "T03n0188_001:0618c03": "頭面不理，屎尿相塗，還自臥其上，命在呼",
    "T03n0188_001:0618c04": "吸。太子問馭者：「是何等人？」馭者對曰：「是人宿",
    "T03n0188_001:0618c05": "命為惡，不肯自剋，飲食不節，臥起無常，中得",
    "T03n0188_001:0618c06": "是病，命在須臾。」太子曰：「吾亦飲食不節，臥",
    "T03n0188_001:0618c07": "起無常，當得此病？」馭者曰：「人皆當病。」太子即",
    "T03n0188_001:0618c08": "復迴車而還，太子復愁憂，不肯飲食。大王曰：",
    "T03n0188_001:0618c09": "「傍臣左右，故先勅令國中，勿令病人諸不淨",
    "T03n0188_001:0618c10": "潔者當太子，何故令病人見太子？」後為作倡",
    "T03n0188_001:0618c11": "妓樂太子，太子愁不解，不以樂為樂，後稍差。",
    "T03n0188_001:0618c12": "稍差後，復數年所，太子復報大王：「閉其宮中",
    "T03n0188_001:0618c13": "不樂，復欲出遊。」王曰：「汝一出來，還常愁憂不",
    "T03n0188_001:0618c14": "樂，不欲復飲食，何為復出遊耶？」太子曰：「我不",
    "T03n0188_001:0618c15": "復爾。」王復令國中：「太子欲出遊，勿令病人諸",
    "T03n0188_001:0618c16": "不淨潔當道見。」太子乘車出西城門。天王",
    "T03n0188_001:0618c17": "釋，復化作一老人，羸瘦背傴，拄杖而行。太子",
    "T03n0188_001:0618c18": "問馭者：「是何等人？」馭者曰：「是老人。」太子曰：",
    "T03n0188_001:0618c19": "「何如為老人？」馭者曰：「人生地上，從年一至",
    "T03n0188_001:0618c20": "竟，壽命欲盡，氣力衰微，飲食不能，故曰老",
    "T03n0188_001:0618c21": "人。」太子曰：「吾亦當復老耶？」馭者曰：「人生皆當",
    "T03n0188_001:0618c22": "老。」太子曰：「迴車而還，吾亦不久居世間。」便復",
    "T03n0188_001:0618c23": "大憂：「人皆當復老衰微，飲食消盡，當終亡，我",
    "T03n0188_001:0618c24": "何為久於世間？」不肯復飲食，愁憂低頭。大王",
    "T03n0188_001:0618c25": "復誘恤諫曉：「我獨有汝一子耳，當持國付",
    "T03n0188_001:0618c26": "汝，奈何一出，還輙愁憂，不肯飲食。」王大為",
    "T03n0188_001:0618c27": "作樂樂之，後復稍稍解。如是久久後，復報",
    "T03n0188_001:0618c28": "王：「我欲出遊。」王答言：「汝一出來，還輙愁憂不",
    "T03n0188_001:0618c29": "樂，不肯飲食，發痟瘦，從死還，何為復欲出",
    "T03n0188_001:0619a01": "遊？」太子曰：「我年長大當老。」王復遣出北城",
    "T03n0188_001:0619a02": "門，天王釋，復化作喪車，中外男女，持幡啼",
    "T03n0188_001:0619a03": "哭，隨車而送之。太子問其馭者：「是何等人聲？」",
    "T03n0188_001:0619a04": "馭者曰：「是哭聲。」太子曰：「何如為哭聲？」馭者",
    "T03n0188_001:0619a05": "曰：「有人死者。」太子曰：「何如為死？」馭者曰：「人",
    "T03n0188_001:0619a06": "生地上，懸命在天，壽有長短，故曰死。死者無",
    "T03n0188_001:0619a07": "所復知，身體皆消盡，終無有期，家室哀痛，隨",
    "T03n0188_001:0619a08": "而送之。」太子曰：「吾亦當死耶？」馭者曰：「人皆當",
    "T03n0188_001:0619a09": "歸死。」太子曰：「吾不能久居天地之間，吾當",
    "T03n0188_001:0619a10": "復是死。」遂迴車而還。王問馭者：「太子還何",
    "T03n0188_001:0619a11": "以疾？」左右白言：「太子出遊，道見喪車，心為不",
    "T03n0188_001:0619a12": "樂，故還疾。」王曰：「吾亦不欲令太子出遊。」太子",
    "T03n0188_001:0619a13": "年二十，王欲為太子娶婦。太子曰：「我不娶",
    "T03n0188_001:0619a14": "婦。」王為太子閱一國中女，得數十萬女，令太",
    "T03n0188_001:0619a15": "子目閱。視之訖，無有可太子意者。最後一",
    "T03n0188_001:0619a16": "女名曰俱夷，太子曰：「吾欲娶是女。」王即為太",
    "T03n0188_001:0619a17": "子娶之。為太子娶婦，是女平生可持華賣",
    "T03n0188_001:0619a18": "與菩薩者，宿命時字俱夷，今生續字俱夷。太",
    "T03n0188_001:0619a19": "子謂婦曰：「我兩人同床併首，願得好華，置我",
    "T03n0188_001:0619a20": "兩人間共視，亦好耶？」其婦曰：「華可得。」即取華",
    "T03n0188_001:0619a21": "置中央，夫妻俠之臥。婦人之意欲附太子，",
    "T03n0188_001:0619a22": "太子固謂婦言：「若來附我，必迫此華，此華有",
    "T03n0188_001:0619a23": "汁，流污床席。」其婦即自却。久久復謂婦言：「我",
    "T03n0188_001:0619a24": "兩人同床併首，願欲得好㲲布，置我兩人中",
    "T03n0188_001:0619a25": "央顧視之，不亦好耶？」婦曰：「㲲布可得。」即取㲲",
    "T03n0188_001:0619a26": "布置中央。婦人之意，意欲身前近太子，太",
    "T03n0188_001:0619a27": "子曰：「若來附我，必有汗垢污㲲布。」其婦即却，",
    "T03n0188_001:0619a28": "不敢大親太子，意疑太子，坐起常隨太子。夜",
    "T03n0188_001:0619a29": "半時，四天王從天窓中來，呼太子曰：「時到可",
    "T03n0188_001:0619b01": "去。」太子曰：「我欲去，不能得去。」四天王即令舞",
    "T03n0188_001:0619b02": "歌者伏鞞瞑，無所復知。其婦臥出，太子徐據",
    "T03n0188_001:0619b03": "床，起視其婦，恐婦覺知，太子遂下床而起得",
    "T03n0188_001:0619b04": "去。徐呼同日所生倉頭車匿，令鞴白馬鞬德",
    "T03n0188_001:0619b05": "於中庭。車匿即鞴馬，太子上馬欲去，恐門",
    "T03n0188_001:0619b06": "有聲故，徘徊中庭。太子馬行蹄聲常聞二十",
    "T03n0188_001:0619b07": "里，是門聲聞四十里，故太子不敢開門。四天",
    "T03n0188_001:0619b08": "王即使諸鬼神抱持馬足，踰屋出城，自到",
    "T03n0188_001:0619b09": "王家佃上，止樹下。明日，王不知太子所在，宮",
    "T03n0188_001:0619b10": "中騷動，王曰：「吾子未曾出遊，今且在佃舍耳。」",
    "T03n0188_001:0619b11": "王即自到佃舍，遙見太子坐樹下。日光欲照",
    "T03n0188_001:0619b12": "太子，樹曲其枝葉扇之，不得令日光照太子。",
    "T03n0188_001:0619b13": "王恐心且惶，下馬為太子作禮，太子亦為王",
    "T03n0188_001:0619b14": "作禮，太子曰：「我為王作子未曾出遊，今一出",
    "T03n0188_001:0619b15": "遊，今王復追我。我馬與奴續在一傍，願大",
    "T03n0188_001:0619b16": "王歸宮，我數日自歸。」王即上馬而歸，謂其婦",
    "T03n0188_001:0619b17": "俱夷：「太子今在佃上，數日來歸。」太子在樹",
    "T03n0188_001:0619b18": "下，專精長思惟累劫之事，上至三十三天，",
    "T03n0188_001:0619b19": "下至十六泥犁，無一可者；見田中犁者，出土",
    "T03n0188_001:0619b20": "中蟲，或有傷者，或有死者，烏復隨而食之。太",
    "T03n0188_001:0619b21": "子歎曰：「人生地上，死當入泥犁，不亦苦乎！",
    "T03n0188_001:0619b22": "吾不能久居世間。」即上馬而去。行十數里，",
    "T03n0188_001:0619b23": "見一男子，名曰賁識——賁識者，鬼神中大神，為",
    "T03n0188_001:0619b24": "人剛憋——左手持弓，右手持箭，腰帶利劍，當道",
    "T03n0188_001:0619b25": "而立。賁識所立處者有三道：一者、天道，二",
    "T03n0188_001:0619b26": "者、人道，三者、泥犁惡人之道。太子遙見，心為",
    "T03n0188_001:0619b27": "不樂，直以馬前趣之。賁識即惶怖戰慄，解",
    "T03n0188_001:0619b28": "劍持弓箭，却路而立。太子問曰：「何道可從？」賁",
    "T03n0188_001:0619b29": "識即以天道示之：「此道可從。」太子行數十里，",
    "T03n0188_001:0619c01": "道逢獵者，太子曰：「我欲從卿有所債，寧可",
    "T03n0188_001:0619c02": "得耶？」獵者言：「所索者可得。」太子曰：「欲得君",
    "T03n0188_001:0619c03": "鹿皮。」獵者即以皮與太子，太子亦以珍物與",
    "T03n0188_001:0619c04": "之。太子行數十里，駐馬而下，謂車匿：「若從是",
    "T03n0188_001:0619c05": "而還。」車匿言：「我隨大天，不可還。」太子曰：「歸",
    "T03n0188_001:0619c06": "謝大王及我舍妻，言我欲入山為道，終身不",
    "T03n0188_001:0619c07": "復還。」太子取頭上寶冠無利著身珍衣，授與",
    "T03n0188_001:0619c08": "車匿，車匿啼哭受之；其白馬，前屈膝垂淚，",
    "T03n0188_001:0619c09": "而舐太子足。車匿步牽馬而還，車匿亦啼，白",
    "T03n0188_001:0619c10": "馬亦啼，從後望太子，取麏鹿皮著之，欲變其",
    "T03n0188_001:0619c11": "服。婦日望太子當歸，反見空馬，啼哭自投",
    "T03n0188_001:0619c12": "殿下，前抱馬頸，謂車匿：「太子所在？」車匿曰：「太",
    "T03n0188_001:0619c13": "子上謝大王及我舍妻，言『我入山為道，終身",
    "T03n0188_001:0619c14": "不復還。』」俱夷曰：「我何薄命！如亡我夫，我當",
    "T03n0188_001:0619c15": "於何所求？我夫，我夫！在天上、地下、人間耶？我",
    "T03n0188_001:0619c16": "當行求之！」謂白馬言：「太子與汝俱出，若反空",
    "T03n0188_001:0619c17": "還？」左右皆為感動。王聞太子去，泣下交",
    "T03n0188_001:0619c18": "橫，謂俱夷：「人生地上，皆當歸死，吾子學道度",
    "T03n0188_001:0619c19": "世，不亦善耶！」欲以解俱夷意。王亦念太子無",
    "T03n0188_001:0619c20": "已，王即請國中賢智之士，得數千人，王復選",
    "T03n0188_001:0619c21": "數千人得數百人，復於數百人中得數十人，",
    "T03n0188_001:0619c22": "復於數十人中選擇得五人。王呼五人問言：",
    "T03n0188_001:0619c23": "「卿等日夜於家抱子持孫，亦獨樂乎？今吾",
    "T03n0188_001:0619c24": "有一子，未曾出遊，不知天下白黑，一旦捨",
    "T03n0188_001:0619c25": "吾，遠處行入名山，涉歷窈林，趣度溪谷，寒",
    "T03n0188_001:0619c26": "暑飢渴，誰當知之？或有虎狼猛獸吉凶之事，",
    "T03n0188_001:0619c27": "誰當見者？今卿等五人各遣一子，追求吾子，",
    "T03n0188_001:0619c28": "得者便隨侍之。吾子終身不復還，卿等五人",
    "T03n0188_001:0619c29": "有中道捨吾子去之，吾滅卿等家族。」五人",
    "T03n0188_001:0620a01": "即遣五子追求太子，得之於名山，隨而侍之。",
    "T03n0188_001:0620a02": "如是數歲，太子亦不問五人所從來。太子所",
    "T03n0188_001:0620a03": "行者，皆窈林之處，五人患而苦之，自相謂言：",
    "T03n0188_001:0620a04": "「是王太子不行學道，病狂癡耳，行不擇道，",
    "T03n0188_001:0620a05": "我五人不能隨，還者王滅吾家，不如於此而",
    "T03n0188_001:0620a06": "止。」五人皆言：「可！」五人所止處者，大水上，其水",
    "T03n0188_001:0620a07": "上有果蓏異類之物，冬夏常有所噉，故不飢。",
    "T03n0188_001:0620a08": "五人止留，太子亦不問也。太子遂入深山無",
    "T03n0188_001:0620a09": "人之處，取地高草，於樹下正坐，一心自念",
    "T03n0188_001:0620a10": "言：「今日肌骨筋髓皆枯腐，於此不得佛不起。」",
    "T03n0188_001:0620a11": "太子便得一禪，復得二禪，復得三禪，復得",
    "T03n0188_001:0620a12": "四禪。便於一夜中，得阿術闍，自知所從何生，",
    "T03n0188_001:0620a13": "無數世時宿命。二夜時，得第二術闍，得天眼，",
    "T03n0188_001:0620a14": "徹視洞見無極，知人生死所行，趣善惡之道。",
    "T03n0188_001:0620a15": "向明時，便得佛。佛自念：「我以得佛矣！難得、",
    "T03n0188_001:0620a16": "難知、難了。」得佛道，便到龍水所，龍名文隣。",
    "T03n0188_001:0620a17": "文隣者所止水邊有樹，佛便正坐自念言：「昔",
    "T03n0188_001:0620a18": "往無數劫時，有題和竭羅佛言，我當為釋迦",
    "T03n0188_001:0620a19": "文佛，我今日已得佛矣！我從無數劫以來",
    "T03n0188_001:0620a20": "求佛，適今得佛耳！我從無數劫以來所施，",
    "T03n0188_001:0620a21": "為入六波羅蜜，不忘我功德也，今皆得之。」佛",
    "T03n0188_001:0620a22": "適念是，便入禪波羅蜜。佛在水邊樹下坐禪，",
    "T03n0188_001:0620a23": "光景入水，徹照龍所居處。龍見佛光大驚，",
    "T03n0188_001:0620a24": "毛甲為竪。文隣龍曾已更見三佛：一者、名拘",
    "T03n0188_001:0620a25": "婁孫佛，二者、名拘那含牟尼佛，三者、名迦葉",
    "T03n0188_001:0620a26": "佛。皆在樹下坐，光景皆入水中，徹照龍所",
    "T03n0188_001:0620a27": "居處。龍見佛光景如前，三佛光景世間得，",
    "T03n0188_001:0620a28": "無復有佛。龍便大喜，出水左右顧視，見佛",
    "T03n0188_001:0620a29": "坐樹下，身有三十二相，正金色，端正如日",
    "T03n0188_001:0620b01": "月。佛三十二相，遙見如樹有華。文隣龍便",
    "T03n0188_001:0620b02": "前趣佛，繞佛七匝。龍有七頭，便以覆佛上。龍",
    "T03n0188_001:0620b03": "出水侍佛，便風雨七日，佛禪七日不動不",
    "T03n0188_001:0620b04": "搖，不喘不息，佛意快無極。過七日後，風雨",
    "T03n0188_001:0620b05": "便止。佛用初得道故，歡喜不食七日，龍見",
    "T03n0188_001:0620b06": "佛歡喜，侍佛亦不食七日。七日竟，佛自覺，",
    "T03n0188_001:0620b07": "龍便以作年少婆羅門，長跪叉手，問佛言：「得",
    "T03n0188_001:0620b08": "無寒？得無熱？得無為蟲蛾蚊虻所嬈？」佛報",
    "T03n0188_001:0620b09": "言：「經說言：『人在屏處快。』昔者所聞，今我皆",
    "T03n0188_001:0620b10": "以更見之是快。居世間不為人所嬈亦快；不",
    "T03n0188_001:0620b11": "嬈世間人及蜎飛蠕動之類亦快；過度，不復",
    "T03n0188_001:0620b12": "作世間人、不復作天亦快；無有瞋、恚、婬泆亦",
    "T03n0188_001:0620b13": "快；於世間得佛泥洹之道亦快。」龍白佛言：",
    "T03n0188_001:0620b14": "「從今以去，我自歸佛，自歸經。」佛語龍言：「比",
    "T03n0188_001:0620b15": "後當有眾阿羅漢、比丘僧，汝亦當復務自歸",
    "T03n0188_001:0620b16": "之。」畜生中，文隣為於前自歸佛，佛神通洞",
    "T03n0188_001:0620b17": "達，諸天集會，皆稽首前謁。佛閑居實處，精",
    "T03n0188_001:0620b18": "念：「天下眾善悼哀萬民，意欲教之，當先教",
    "T03n0188_001:0620b19": "誰？吾王遣五人侍我，五人不能及我，今在",
    "T03n0188_001:0620b20": "水上，吾當先教之。」佛即復故道而還。五人",
    "T03n0188_001:0620b21": "遙見佛來，不知何人，自相謂：「是人來者，慎",
    "T03n0188_001:0620b22": "無作禮，慎無與語。」五人皆言：「可！」佛遙聞五人",
    "T03n0188_001:0620b23": "所道者。佛至，五人皆惶怖，前為佛作禮。佛言：",
    "T03n0188_001:0620b24": "「卿等五人，何故無堅心耶？屬自相謂：『是人",
    "T03n0188_001:0620b25": "來者，慎無作禮。』今何故作禮？」五人不敢復",
    "T03n0188_001:0620b26": "語。佛將五人俱去，行數日，佛以手摩五人頭",
    "T03n0188_001:0620b27": "鬚，皆為沙門。有三道人，各教授弟子，一道",
    "T03n0188_001:0620b28": "人教五百弟子；一道人者，教三百弟子；一道",
    "T03n0188_001:0620b29": "人者，教二百弟子，凡為千人。佛將五沙門，到",
    "T03n0188_001:0620c01": "三道人所，諸弟子皆大喜，皆隨佛而去。佛將",
    "T03n0188_001:0620c02": "諸弟子，行至諸國，到城門，鐘鼓自作聲，琴瑟",
    "T03n0188_001:0620c03": "自鳴；病者得愈，老更少，盲者得視，聾者得",
    "T03n0188_001:0620c04": "聽，傴者得伸，跛者得行；百獸相和悲鳴；諸",
    "T03n0188_001:0620c05": "天飛來散花，作樂其上。佛光照無數天，其領",
    "T03n0188_001:0620c06": "三千日月，萬二千天地皆屬焉。前後教授",
    "T03n0188_001:0620c07": "弟子、教數千萬億人，皆得道度世。",
    "T03n0188_001:0620c08": "異出菩薩本起經"
}