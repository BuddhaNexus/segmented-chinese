{
    "T01n0081_001:0895b24": "No. 81 [No. 26(170), Nos. 78-80]",
    "T01n0081_001:0895b25": "分別善惡報應經卷上",
    "T01n0081_001:0895b27": "西天中印度惹爛駄囉國密林寺",
    "T01n0081_001:0895b28": "三藏明教大師賜紫沙門臣天息",
    "T01n0081_001:0895b29": "災奉　詔譯",
    "T01n0081_001:0895c01": "如是我聞：一時，世尊在舍衛國祇樹給孤獨",
    "T01n0081_001:0895c02": "園。爾時，世尊食時著衣持鉢，入舍衛城次第",
    "T01n0081_001:0895c03": "乞食，至兜儞野子輸迦長者舍，在門外立。是",
    "T01n0081_001:0895c04": "時，輸迦長者家有一犬，名曰商佉，常在門首。",
    "T01n0081_001:0895c05": "於是，長者常用銅器盛以美飯，與商佉食。犬",
    "T01n0081_001:0895c06": "見世尊瞋恚而吠。爾時，世尊謂商佉言：「汝由",
    "T01n0081_001:0895c07": "未悟，見我乃吠。」作是語時，商佉轉惡心生瞋",
    "T01n0081_001:0895c08": "恨，即離本處往旃檀座下。是時輸迦長者出",
    "T01n0081_001:0895c09": "舍門外，見犬在於旃檀座下，長者問言：「誰",
    "T01n0081_001:0895c10": "瞋於汝？」商佉默然。是時輸迦長者又復問言：",
    "T01n0081_001:0895c11": "「賢子！誰人瞋汝商佉？」對曰：「沙門瞿曇而來在",
    "T01n0081_001:0895c12": "此，於門下立，我見乃吠。彼沙門瞿曇作如是",
    "T01n0081_001:0895c13": "言：『汝由未悟，今乃更吠。』我聞此語心生瞋怒，",
    "T01n0081_001:0895c14": "起離本處來栴檀座下。」是時輸迦聞是語",
    "T01n0081_001:0895c15": "已，發大瞋怒出舍衛城，往彼祇樹給孤獨園。",
    "T01n0081_001:0895c16": "爾時世尊與無量百千諸比丘眾，前後圍遶",
    "T01n0081_001:0895c17": "在座說法。於是世尊遙見輸迦長者遠路而",
    "T01n0081_001:0895c18": "來，告諸比丘：「汝等見此輸迦長者遠來已",
    "T01n0081_001:0895c19": "不？」諸比丘言：「唯然已見。」世尊告言：「此長者",
    "T01n0081_001:0895c20": "子，向於佛所而發瞋心，命終之後如箭剎那",
    "T01n0081_001:0895c21": "墮大地獄。何以故？虛妄計執分別彼我，起瞋",
    "T01n0081_001:0895c22": "煩惱毀謗於佛，墮諸惡趣受苦無量。又復於",
    "T01n0081_001:0895c23": "我心生輕謗，一切眾生亦復如是。」",
    "T01n0081_001:0895c24": "爾時世尊告諸比丘，而說頌曰：",
    "T01n0081_001:0895c25": "「於佛起惡心，　　毀謗生輕慢，",
    "T01n0081_001:0895c26": "入大地獄中，　　受苦無窮盡。",
    "T01n0081_001:0895c27": "有諸數取趣，　　於師及比丘，",
    "T01n0081_001:0895c28": "暫時起惡心，　　命終墮地獄。",
    "T01n0081_001:0895c29": "若於如來處，　　起大瞋恨心，",
    "T01n0081_001:0896a01": "皆墮惡道中，　　輪迴恒受苦。」",
    "T01n0081_001:0896a02": "是時兜儞野子來詣佛所，頂禮佛足，於世尊",
    "T01n0081_001:0896a03": "前種種語言，柔和善順稱歎如來。說是語已，",
    "T01n0081_001:0896a04": "在一面立而白佛言：「世尊！以何因緣到於我",
    "T01n0081_001:0896a05": "舍？」佛告輸迦長者言：「食時已至，吾乃著衣持",
    "T01n0081_001:0896a06": "鉢入舍衛城，次第乞食，遂至汝舍在門下立。",
    "T01n0081_001:0896a07": "是時商佉處於門首，銅器之內飲食之次，商",
    "T01n0081_001:0896a08": "佉見吾在門下立，纔見乃吠。我言：『商佉！汝由",
    "T01n0081_001:0896a09": "未悟，何故見吠？』犬聞是語，遂生瞋怒往詣別",
    "T01n0081_001:0896a10": "處。」是時長者白世尊言：「此犬商佉，過去宿因",
    "T01n0081_001:0896a11": "不知云何？願佛演說。」佛言：「且止！勿問斯事！",
    "T01n0081_001:0896a12": "汝若聞此，倍生懊惱，不可忍矣。」輸迦長者如",
    "T01n0081_001:0896a13": "是三請，白佛言：「世尊！唯願為我演說斯事我",
    "T01n0081_001:0896a14": "等樂聞。」",
    "T01n0081_001:0896a15": "爾時世尊告長者言：「汝今諦聽，善思念之，吾",
    "T01n0081_001:0896a16": "今為汝分別演說。此犬汝父兜儞野身，於過",
    "T01n0081_001:0896a17": "去生妄計此身無我計我，慳貪嫉妬不行惠",
    "T01n0081_001:0896a18": "施，貪惜財物不信三寶，墮畜生中，今犬商佉",
    "T01n0081_001:0896a19": "是長者父。」輸迦長者復白世尊：「我父兜儞野，",
    "T01n0081_001:0896a20": "在生之日常行布施，祭祀火天及諸鬼神，彼",
    "T01n0081_001:0896a21": "身決定得生梵天受大富樂，何故復墮畜類",
    "T01n0081_001:0896a22": "之中？此事難信。」佛告長者言：「汝父兜儞野，由",
    "T01n0081_001:0896a23": "是分別妄生計執，不行惠捨不信三寶，以此",
    "T01n0081_001:0896a24": "因緣墮此類中。」復告長者：「吾今所說恐汝難",
    "T01n0081_001:0896a25": "信，當自還家問於商佉。」是時長者辭佛歸家，",
    "T01n0081_001:0896a26": "到已告言：「商佉！汝實我父是兜儞野！」此犬却",
    "T01n0081_001:0896a27": "坐栴檀之座。長者復言：「商佉！實是我父兜",
    "T01n0081_001:0896a28": "儞野不？可就銅盤食此肉飯。」商佉即食。食已",
    "T01n0081_001:0896a29": "又復告言：「若實我父是兜儞野，當何所表為",
    "T01n0081_001:0896b01": "顯奇異？」於時商佉聞是語已，從座而起詣本",
    "T01n0081_001:0896b02": "住處，於栴檀座下以鼻齅地，以足攫出四大",
    "T01n0081_001:0896b03": "鐵甕，滿中盛金瓶盤雜器。是時輸迦長者見",
    "T01n0081_001:0896b04": "此希奇金銀珍寶，踊躍歡喜愛護覆藏。於是",
    "T01n0081_001:0896b05": "長者，出舍衛城，往詣佛所，一心歸依。",
    "T01n0081_001:0896b06": "爾時世尊，與無量百千比丘眾等，在座說法。",
    "T01n0081_001:0896b07": "於是世尊告諸比丘：「汝見兜儞野子鸚鵡長",
    "T01n0081_001:0896b08": "者遠來已不？」諸比丘言：「唯然已見。」佛告比",
    "T01n0081_001:0896b09": "丘：「今此長者身謝命終，如捨重擔往生天上，",
    "T01n0081_001:0896b10": "因於我所歡喜踊躍，發誠諦心獲報如是。」爾",
    "T01n0081_001:0896b11": "時世尊告諸比丘，而說頌曰：",
    "T01n0081_001:0896b12": "「此一數取趣，　　發心見我喜，",
    "T01n0081_001:0896b13": "命終往生天，　　如捨於重擔。",
    "T01n0081_001:0896b14": "若於說法師，　　如來及比丘，",
    "T01n0081_001:0896b15": "暫時心歡喜，　　獲果亦如是。」",
    "T01n0081_001:0896b16": "爾時世尊說此偈已，於是輸迦長者往詣佛",
    "T01n0081_001:0896b17": "所，頭面禮足歡喜無量，種種稱讚歎未曾有。",
    "T01n0081_001:0896b18": "說是語已，在一面立。於是世尊告輸迦言：「此",
    "T01n0081_001:0896b19": "商佉犬，實是汝父。」長者白言：「唯然，世尊！如佛",
    "T01n0081_001:0896b20": "所說真實不虛，所有疑惑皆悉除斷。」爾時輸",
    "T01n0081_001:0896b21": "迦長者白世尊言：「一切有情夭壽長命、有病",
    "T01n0081_001:0896b22": "無病、端嚴醜陋、貴賤種族、聰明愚鈍、柔和麁",
    "T01n0081_001:0896b23": "獷，其事非一，因果善惡報應云何？」佛告輸迦",
    "T01n0081_001:0896b24": "長者子言：「善哉善哉！汝應諦聽，善思念之，今",
    "T01n0081_001:0896b25": "為汝說。一切有情，作業修因善惡不等，所獲",
    "T01n0081_001:0896b26": "報應貴賤上下，種族高低差別亦殊，我今略",
    "T01n0081_001:0896b27": "說如斯之事，若廣分別其義甚深。」是時長者",
    "T01n0081_001:0896b28": "重白佛言：「願佛演說。」",
    "T01n0081_001:0896b29": "爾時佛告長者言：「汝應善聽！一切有情造種",
    "T01n0081_001:0896c01": "種業，起種種惑。眾生業有黑白，果報乃分善",
    "T01n0081_001:0896c02": "惡，黑業三塗受報，白業定感人天。又業有",
    "T01n0081_001:0896c03": "分限，命乃短長。復次補特伽羅有業，多病",
    "T01n0081_001:0896c04": "少病、端嚴醜陋。或復有業，補特伽羅，富貴貧",
    "T01n0081_001:0896c05": "窮、聰明智慧、根鈍愚闇。或復有業，補特伽羅，",
    "T01n0081_001:0896c06": "生三惡趣。或復有業，生欲界人天乃至有頂。",
    "T01n0081_001:0896c07": "或復有業，補特伽羅，遠遊及近，或復有業，補",
    "T01n0081_001:0896c08": "特伽羅，所求不遂；或復有業，不求自至。或復",
    "T01n0081_001:0896c09": "有業，補特伽羅，成就難易有成不成。或復有",
    "T01n0081_001:0896c10": "業，補特伽羅，地獄壽命圓滿中夭輕重不等。",
    "T01n0081_001:0896c11": "或復有業，補特伽羅，富貴貧窮先後不定。或",
    "T01n0081_001:0896c12": "復有業，補特伽羅，富貴貧窮、布施愛樂慳悋",
    "T01n0081_001:0896c13": "不定。或復有業，補特伽羅，壽命長短於中不",
    "T01n0081_001:0896c14": "定。或復有業，補特伽羅，身心快樂苦惱不定。",
    "T01n0081_001:0896c15": "或復有業，補特伽羅，形貌端嚴光潤愛樂，或",
    "T01n0081_001:0896c16": "復醜陋麁澁嫌厭。或復有業，補特伽羅，諸根",
    "T01n0081_001:0896c17": "具足不具足等。」",
    "T01n0081_001:0896c18": "爾時佛告長者子言：「有十善業應當修習，若",
    "T01n0081_001:0896c19": "十惡業汝應除斷。」於是長者白佛言：「世尊！有",
    "T01n0081_001:0896c20": "情短命，何業所獲？」佛告長者子言：「殺生所獲。",
    "T01n0081_001:0896c21": "復次殺業，然有十種：一自手殺，二勸他殺，三",
    "T01n0081_001:0896c22": "慶快殺，四隨喜殺，五懷胎殺，六勸墮胎殺，七",
    "T01n0081_001:0896c23": "酬冤殺，八斷男根殺，九方便殺，十役他殺；如",
    "T01n0081_001:0896c24": "是十種獲短命報。「復云何業獲報長命？有十",
    "T01n0081_001:0896c25": "種業。何等為十？一離自手殺，二離勸他殺，",
    "T01n0081_001:0896c26": "三離慶快殺，四離隨喜殺，五救刑獄殺，六放",
    "T01n0081_001:0896c27": "生命，七施他無畏，八慈恤病人，九惠施飲",
    "T01n0081_001:0896c28": "食，十幡燈供養；如是十種獲長命報。「復云何",
    "T01n0081_001:0896c29": "業獲報多病？有十種業。何等為十？一自壞有",
    "T01n0081_001:0897a01": "情，二勸他令壞，三隨喜壞，四讚歎壞，五不孝",
    "T01n0081_001:0897a02": "父母，六多結宿冤，七毒心行藥，八慳悋飲",
    "T01n0081_001:0897a03": "食，九輕慢聖賢，十毀謗師法；如是十種獲報",
    "T01n0081_001:0897a04": "多病。「復云何業獲報少病？有十種業。何等為",
    "T01n0081_001:0897a05": "十？一不損有情，二勸他不損，三不隨喜損，四",
    "T01n0081_001:0897a06": "不讚歎損，五離慶快損，六孝養父母，七尊重",
    "T01n0081_001:0897a07": "師長，八不結宿冤，九施僧安樂，十施藥飲",
    "T01n0081_001:0897a08": "食；如是十種獲少病報。「復云何業獲報醜陋？",
    "T01n0081_001:0897a09": "有十種業。何等為十？一恒起瞋忿，二恣縱慢",
    "T01n0081_001:0897a10": "心，三不孝父母，四恒恣貪癡，五毀謗聖賢，六",
    "T01n0081_001:0897a11": "侵奪𣣋逼，七盜佛光明，八戲弄他醜，九壞佛",
    "T01n0081_001:0897a12": "光明，十行非梵行；如是十種獲報醜陋。「復云",
    "T01n0081_001:0897a13": "何業獲報端嚴？有十種業。云何十業？一修慈",
    "T01n0081_001:0897a14": "忍，二惠施佛塔，三塗掃塔寺，四修嚴精舍，五",
    "T01n0081_001:0897a15": "莊嚴佛像，六孝養父母，七信重聖賢，八謙卑",
    "T01n0081_001:0897a16": "離慢，九梵行無缺，十遠離損害；如是十種獲",
    "T01n0081_001:0897a17": "報端嚴。「復云何業獲種族卑賤？有十種業。云",
    "T01n0081_001:0897a18": "何十種？一貪愛名利不修施行，二嫉妬他榮，",
    "T01n0081_001:0897a19": "三輕毀父母，四不遵師法，五譏謗賢善，六親",
    "T01n0081_001:0897a20": "近惡友，七勸他作惡，八破壞他善，九貨易經",
    "T01n0081_001:0897a21": "像，十不信三寶；如是十種獲報卑賤。「復云何",
    "T01n0081_001:0897a22": "業得豪族富貴？有十種業。何等為十？一離嫉",
    "T01n0081_001:0897a23": "妬慶他名利，二尊重父母，三信崇師法，",
    "T01n0081_001:0897a24": "四發菩提心，五施佛傘蓋，六修嚴塔寺，七懺",
    "T01n0081_001:0897a25": "悔惡業，八廣修施行，九勸修十善，十信崇三",
    "T01n0081_001:0897a26": "寶；如是十種獲報豪貴。「復云何業獲人間惡",
    "T01n0081_001:0897a27": "報？有十種業。云何十種？一恣縱我慢，二輕慢",
    "T01n0081_001:0897a28": "父母，三輕慢沙門，四輕慢婆羅門，五輕毀賢",
    "T01n0081_001:0897a29": "善，六輕慢親族，七不信因果，八輕厭自身，九",
    "T01n0081_001:0897b01": "憎嫌他人，十不信三寶；如是十種獲人間惡",
    "T01n0081_001:0897b02": "報。「復云何業獲人中勝報？有十種業。云何十",
    "T01n0081_001:0897b03": "種？一謙卑離慢，二尊重父母，三尊重沙門，四",
    "T01n0081_001:0897b04": "信崇婆羅門，五愛護親族，六尊重賢聖，七修",
    "T01n0081_001:0897b05": "行十善，八不輕慢補特伽羅，九尊重師法，十",
    "T01n0081_001:0897b06": "諦信三寶；如是十種獲人中勝報。「復云何業",
    "T01n0081_001:0897b07": "獲報孤貧？有十種業。云何十種？一恒行劫",
    "T01n0081_001:0897b08": "盜，二勸他劫盜，三讚歎劫盜，四隨喜劫盜，五",
    "T01n0081_001:0897b09": "毀謗父母，六謗讟聖賢，七障礙他施，八嫉他",
    "T01n0081_001:0897b10": "名利，九慳悋財物，十輕毀三寶願常飢饉；如",
    "T01n0081_001:0897b11": "是十種獲報孤貧。「復云何業獲大福德？有十",
    "T01n0081_001:0897b12": "種業。云何十種？一離劫盜，二離勸他非，三",
    "T01n0081_001:0897b13": "離隨喜盜，四孝養父母，五信崇聖賢，六慶他",
    "T01n0081_001:0897b14": "名利，七廣行惠施，八不嫉名利，九不慳財寶",
    "T01n0081_001:0897b15": "愛恤孤貧，十供養三寶；如是十種獲福廣大。",
    "T01n0081_001:0897b16": "「復云何業獲報愚鈍？有十種業。云何十業？一",
    "T01n0081_001:0897b17": "謂此補特伽羅不信沙門亦不親近，二不信",
    "T01n0081_001:0897b18": "婆羅門，三不信師法亦非親近，四隱法不傳，",
    "T01n0081_001:0897b19": "五伺師法短，六遠離正法，七斷滅善法，八",
    "T01n0081_001:0897b20": "謗毀賢智，九習學非法，十毀謗正見稱揚邪",
    "T01n0081_001:0897b21": "見；如是十法獲報愚鈍。「復云何業獲大智慧？",
    "T01n0081_001:0897b22": "有十種法。云何十法？一謂此補特伽羅親近",
    "T01n0081_001:0897b23": "沙門深信求法，二信婆羅門，三親近師法求",
    "T01n0081_001:0897b24": "解深義，四尊重三寶，五遠離愚癡，六不謗師",
    "T01n0081_001:0897b25": "法，七求於深智，八傳法利生令不斷滅，九遠",
    "T01n0081_001:0897b26": "離非法，十稱揚正見離諸邪見；如是十法獲",
    "T01n0081_001:0897b27": "大智慧。「復云何業獲地獄報？有十種法。云何",
    "T01n0081_001:0897b28": "十種？一不善身業，二不善口業，三不善意",
    "T01n0081_001:0897b29": "業，四恒起身見，五恒起邊見，六邪見不息，七",
    "T01n0081_001:0897c01": "作惡不懺，八婬欲邪行，九毀謗聖賢，十壞滅",
    "T01n0081_001:0897c02": "正法；如是十業獲地獄報。「復云何業獲畜生",
    "T01n0081_001:0897c03": "報？有十種業。云何為十？一中品惡身業，二中",
    "T01n0081_001:0897c04": "品惡語業，三中品惡意業，四起種種貪，五起",
    "T01n0081_001:0897c05": "種種瞋，六起種種癡，七布施非法，八禁呪厭",
    "T01n0081_001:0897c06": "術，九毀菩薩梵行，十起常邊見人死為人；如",
    "T01n0081_001:0897c07": "是十業獲報畜生。「復云何業獲報餓鬼？有十",
    "T01n0081_001:0897c08": "種業。云何十業？一耎惡身業，二耎惡口業，三",
    "T01n0081_001:0897c09": "耎惡意業，四貪悋財物不行惠施，五起大邪",
    "T01n0081_001:0897c10": "見謗佛因果，六我慢自恃輕毀賢良，七障礙",
    "T01n0081_001:0897c11": "他施，八不恤飢渴，九慳惜飲食不施佛僧，十",
    "T01n0081_001:0897c12": "他獲名利方便離隔；如是十業獲報餓鬼。「復",
    "T01n0081_001:0897c13": "云何業獲報人間？有十種業。何等十業？一離",
    "T01n0081_001:0897c14": "殺生，二離不與取，三離非梵行，四離虛誑",
    "T01n0081_001:0897c15": "語，五離雜穢語，六無離間語，七離麁惡語，八",
    "T01n0081_001:0897c16": "離飲酒食肉，九離癡闇，十離邪見諦信三寶；",
    "T01n0081_001:0897c17": "修如是等十種耎業，獲報人間。「復次，修習何",
    "T01n0081_001:0897c18": "業得生欲天？修十善業得生彼天。復修何業",
    "T01n0081_001:0897c19": "得生色界？修十定善得生彼天。復修何業得",
    "T01n0081_001:0897c20": "生於彼四無色界？修習三摩鉢底為因，得生",
    "T01n0081_001:0897c21": "彼天。何等為四？遠離一切色，作無邊空想，復",
    "T01n0081_001:0897c22": "修彼定伏除彼障，命終之後生彼空無邊處。",
    "T01n0081_001:0897c23": "遠離麁識細識現前，作無邊想伏除彼障，復",
    "T01n0081_001:0897c24": "修彼定後生彼天。遠離無所有處障染，復修",
    "T01n0081_001:0897c25": "彼定後生彼天。遠離彼障復修彼定，命終之",
    "T01n0081_001:0897c26": "後得生非想非非想處。「復次，修習何業不生",
    "T01n0081_001:0897c27": "無間？修諸善業迴向所求，決定得生諸善趣",
    "T01n0081_001:0897c28": "中不入無間。復次，修習何業感得何果？若修",
    "T01n0081_001:0897c29": "善業感可愛果，若造惡業感非愛果；若遠離",
    "T01n0081_001:0898a01": "此善不善業，愛非愛果終不可得，譬如慈女",
    "T01n0081_001:0898a02": "商主遠行，久不歸家子無由得。「復云何業而",
    "T01n0081_001:0898a03": "不得果？所修惡業迴心發露，省悟前非思惟",
    "T01n0081_001:0898a04": "嫌厭，心念口言作意專注重重懺悔，此業雖",
    "T01n0081_001:0898a05": "作而不受果；善業亦然。「復云何業得身心圓",
    "T01n0081_001:0898a06": "滿？修習忍辱得身相圓滿，修習聞思得心圓",
    "T01n0081_001:0898a07": "滿，此業修習必定得果。「復云何業，修作已後",
    "T01n0081_001:0898a08": "而非散失？若有善業已作不悔亦不嫌厭，而",
    "T01n0081_001:0898a09": "非擾惱又非撥無，不說是非而不遠離，亦非",
    "T01n0081_001:0898a10": "躁撓作如是行，此業修習終非散失定受於",
    "T01n0081_001:0898a11": "果。「復云何業而不得果？修無記業不得其",
    "T01n0081_001:0898a12": "果。「復云何業，補特伽羅，地獄壽命而無中夭？",
    "T01n0081_001:0898a13": "此一補特伽羅作彼業已，而不悔恨亦不嫌厭，",
    "T01n0081_001:0898a14": "又不撥無心不擾惱，不說是非又不躁撓，行",
    "T01n0081_001:0898a15": "如此行天受當知，作彼彼業補特伽羅，處地",
    "T01n0081_001:0898a16": "獄生，圓滿壽命而非中夭。「復云何業，有補特",
    "T01n0081_001:0898a17": "伽羅，處地獄中壽量不滿？此一補特伽羅，作彼",
    "T01n0081_001:0898a18": "業已而乃嫌悔，煩惱自毀省悟前非，遠離彼",
    "T01n0081_001:0898a19": "業而不躁撓，行如是行，此補特伽羅作彼業",
    "T01n0081_001:0898a20": "已，地獄中生不滿壽命。「復云何業，有補特伽",
    "T01n0081_001:0898a21": "羅，地獄中生即便命終？此一補特伽羅作彼",
    "T01n0081_001:0898a22": "業已，悔嫌躁擾說言撥無，解除遠離煩惱鋒",
    "T01n0081_001:0898a23": "利，不可愛樂我更不作。如阿闍世王，作殺父",
    "T01n0081_001:0898a24": "罪已悔過發露：『我作惡業應當自受。』對佛懺",
    "T01n0081_001:0898a25": "悔解說前非。佛愍彼王令觀罪性，從緣幻有",
    "T01n0081_001:0898a26": "了不可得。故此補特伽羅，處地獄中即便命",
    "T01n0081_001:0898a27": "終。「復云何業，有補特伽羅，先受快樂後受苦",
    "T01n0081_001:0898a28": "惱？此一補特伽羅，初行布施愛樂歡喜，施已",
    "T01n0081_001:0898a29": "心悔。故此補特伽羅，生在人中處上種族，金",
    "T01n0081_001:0898b01": "銀珍寶象馬車乘，悉皆具足，父母妻子吏民",
    "T01n0081_001:0898b02": "知識，圓滿無缺，乃至庫藏亦復如是；故得果",
    "T01n0081_001:0898b03": "時，先受快樂後乃苦惱。「復云何業，有補特伽",
    "T01n0081_001:0898b04": "羅，先受貧苦後乃快樂？此一補特伽羅，由昔",
    "T01n0081_001:0898b05": "因時用下品心微分布施，捨已不悔後乃歡",
    "T01n0081_001:0898b06": "喜。故此補特伽羅，生在人中種族卑下，飲食",
    "T01n0081_001:0898b07": "珍寶悉皆乏少亦不自在，後漸增長財物廣",
    "T01n0081_001:0898b08": "大，乃至種種資具無有乏少，故此補特伽羅，",
    "T01n0081_001:0898b09": "後得果時，先乃貧苦後受快樂。「復云何業，有",
    "T01n0081_001:0898b10": "補特伽羅，先受快樂後亦快樂？此一補特伽",
    "T01n0081_001:0898b11": "羅，未施歡喜，正施、施已歡喜，三時無悔。此一",
    "T01n0081_001:0898b12": "補特伽羅，生在人中於富貴家上種族中，父",
    "T01n0081_001:0898b13": "母妻子吏民親友圓滿具足，庫藏珍寶象馬",
    "T01n0081_001:0898b14": "牛羊，乃至園林田宅，無不具足自在受用，故",
    "T01n0081_001:0898b15": "此補特伽羅，先受快樂後亦快樂。「復云何業，",
    "T01n0081_001:0898b16": "有補特伽羅，先無快樂後無快樂常受苦惱？",
    "T01n0081_001:0898b17": "此一補特伽羅，先無施心，亦無良友勸令布施，",
    "T01n0081_001:0898b18": "又無信心貪惜珍寶，從始至終絕施纖毫。故",
    "T01n0081_001:0898b19": "此補特伽羅，若生人中，處下種族貧窮困苦，",
    "T01n0081_001:0898b20": "財寶飲食田宅資具，乃至眷屬悉皆乏少，先",
    "T01n0081_001:0898b21": "無快樂後無快樂，故此補特伽羅，先受苦惱，",
    "T01n0081_001:0898b22": "後亦苦惱。「復云何業，有補特伽羅得大富貴，",
    "T01n0081_001:0898b23": "貪惜財物無纖毫施？此一補特伽羅於過去",
    "T01n0081_001:0898b24": "世，向三寶處曾行布施，不曾發願於當來世",
    "T01n0081_001:0898b25": "更修施行，故此補特伽羅命終已後，若生人",
    "T01n0081_001:0898b26": "間得大富貴，居上種族珍寶廣大，象馬奴婢",
    "T01n0081_001:0898b27": "牛羊田宅，亦皆廣大受用自在，於其財物慳",
    "T01n0081_001:0898b28": "惜愛護不行惠施，故此補特伽羅，富貴多財，",
    "T01n0081_001:0898b29": "愛護慳貪亦無信心。「復云何業，有補特伽羅，",
    "T01n0081_001:0898c01": "一生貧苦愛樂布施？此一補特伽羅，於過去",
    "T01n0081_001:0898c02": "世三寶勝處，曾修布施又復發願，而於未來",
    "T01n0081_001:0898c03": "施心不斷，命終之後生在人天受福往來，彼",
    "T01n0081_001:0898c04": "後福盡又生人間貧窮愛施，故此補特伽羅",
    "T01n0081_001:0898c05": "貧窮愛施信心不斷。「復云何業，有補特伽羅，",
    "T01n0081_001:0898c06": "一生貧苦又復慳貪，不行少施？此一補特伽",
    "T01n0081_001:0898c07": "羅，於過去世不遇善友，又復愚闇不信因果，",
    "T01n0081_001:0898c08": "於其施度微分不修，故此補特伽羅，命終之",
    "T01n0081_001:0898c09": "後生在人間種族貧窮，財物飲食、田業資具",
    "T01n0081_001:0898c10": "一切乏少，故此補特伽羅，貧窮困苦不樂布",
    "T01n0081_001:0898c11": "施。「復云何業，得身心快樂譬如輪王又樂作",
    "T01n0081_001:0898c12": "福？此一補特伽羅，於過去世修不殺戒施他",
    "T01n0081_001:0898c13": "無畏，又復發願施心不昧，故此有情，命終之",
    "T01n0081_001:0898c14": "後生在人間，得身心快樂常愛惠施。「復云何",
    "T01n0081_001:0898c15": "業，有補特伽羅身心快樂，如極老人家務久",
    "T01n0081_001:0898c16": "棄不樂作福？此一補特伽羅，於過去世施他",
    "T01n0081_001:0898c17": "無畏，不損有情不發勝願，故此補特伽羅，命",
    "T01n0081_001:0898c18": "終已後生在人間，而得身心悉皆快樂，不愛",
    "T01n0081_001:0898c19": "修福。",
    "T01n0081_001:0898c20": "分別善惡報應經卷上"
}