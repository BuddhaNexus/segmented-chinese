{
    "X39n0709_002:0331c17": "毗尼止持會集卷第二",
    "X39n0709_002:0331c19": "金陵寶華山弘律沙門　讀體　集",
    "X39n0709_002:0331c20": "七別解戒相者。葢前五門是推演教義。第六門是",
    "X39n0709_002:0331c21": "分別題目。教義題目既已朗然。則當正解戒相。凡",
    "X39n0709_002:0331c22": "諸沙彌受持十戒。以為具戒之基本。已登壇近圓",
    "X39n0709_002:0331c23": "時。重在白四羯磨。感發戒體。次乃為說戒相。保護",
    "X39n0709_002:0331c24": "其體。故今將釋戒相明持。先出無作戒體。無作者。",
    "X39n0709_002:0332a01": "天台大師云。戒體者不起而已。起則性無作假色。",
    "X39n0709_002:0332a02": "磐公釋云。謂此戒體不起則已。起則全性。而性修",
    "X39n0709_002:0332a03": "交成。必有無作假色。無作一發。任運止惡。任運行",
    "X39n0709_002:0332a04": "善。一作之後不俟再作。故云無作。(文)言無作假色",
    "X39n0709_002:0332a05": "者。十一色法各有假實。就法處所攝色中。唯定果",
    "X39n0709_002:0332a06": "色名為實色。表無表色並名假色。善惡二戒各有",
    "X39n0709_002:0332a07": "表及無表。表即名作。無表即名無作。今且釋善戒。",
    "X39n0709_002:0332a08": "互跪翹勤。名為身表。三說乞戒。名為語表。眾僧和",
    "X39n0709_002:0332a09": "合。同集戒場。亦名身表。白四羯磨亦名語表。由此",
    "X39n0709_002:0332a10": "作法。受得清淨戒體。成比丘性。為意家所緣。任運",
    "X39n0709_002:0332a11": "恒得止行二善。故云一作之後不俟再作。名為無",
    "X39n0709_002:0332a12": "作假色也。此無作戒體。從第三羯磨畢時便得。於",
    "X39n0709_002:0332a13": "一切男女邊。得不婬色。於一切情非情邊。得不盜",
    "X39n0709_002:0332a14": "色。於一切有情邊。得不殺色。於一切有情邊。得不",
    "X39n0709_002:0332a15": "欺誑色。乃至於一切地。得不掘色。於一切草木。得",
    "X39n0709_002:0332a16": "不壞色。於一切酒。得不飲色。如是二百五十戒法。",
    "X39n0709_002:0332a17": "一一各周法界。故出家功德經明一日一夜持戒",
    "X39n0709_002:0332a18": "功德不可窮盡。正由此妙善戒法。徧以法界為所",
    "X39n0709_002:0332a19": "緣故。是則無作戒體。是法處色。是無漏色。有漏五",
    "X39n0709_002:0332a20": "蘊色身為依。無漏五蘊戒身為依。有漏色身從父",
    "X39n0709_002:0332a21": "精母血和合而生。是色處假色。無漏戒身從三師",
    "X39n0709_002:0332a22": "七證羯磨而得。是法處假色。所以和尚名為力生。",
    "X39n0709_002:0332a23": "正從能生戒身以得名耳。得此戒身。便同僧寶。能",
    "X39n0709_002:0332a24": "使天龍尊奉。神鬼欽承。邇來授受。體則迷而莫知。",
    "X39n0709_002:0332b01": "相則晦而罔諳。欲企道基堅固梵行精瑩。何可得",
    "X39n0709_002:0332b02": "焉。故今先出戒體。而令授受不虗保護清淨也。",
    "X39n0709_002:0332b03": "次正解戒相。准律分八。初波羅夷法。二僧伽婆尸",
    "X39n0709_002:0332b04": "沙法。三不定法。四尼薩耆波逸提法。五波逸提法。",
    "X39n0709_002:0332b05": "六波羅提提舍尼法。七眾學戒法。八滅諍法。",
    "X39n0709_002:0332b06": "初波羅夷法",
    "X39n0709_002:0332b07": "共有四條。僧祗律云。波羅夷者義當極惡。謂更無",
    "X39n0709_002:0332b08": "事重於此者。總以三義釋之。一退沒。由犯此戒。道",
    "X39n0709_002:0332b09": "果無分故。二不共住。非但失道果而已。不得於說",
    "X39n0709_002:0332b10": "戒羯磨二種僧中住故。三墮落。捨此身已墮阿鼻",
    "X39n0709_002:0332b11": "地獄故。",
    "X39n0709_002:0332b12": "律云。犯波羅夷者。譬如有人截其頭。終不能還活。",
    "X39n0709_002:0332b13": "斷多羅樹心。終不復更生長。如針鼻缺。不堪復用。",
    "X39n0709_002:0332b14": "如大石破為二分。終不可還合(多羅此云岸形。直而且高。葉可書經。",
    "X39n0709_002:0332b15": "此樹若斷其心。即便枯死。永不發生)。",
    "X39n0709_002:0332b16": "根本律云。波羅市迦者。是極重罪。極可厭惡。嫌棄",
    "X39n0709_002:0332b17": "不可愛。若苾芻亦纔犯時。即非沙門。非釋迦子。失",
    "X39n0709_002:0332b18": "苾芻性。乖涅槃性。墮落崩倒。被他所勝。不可救濟。",
    "X39n0709_002:0332b19": "如截多羅樹頭。更不復生。不能鬱茂增長廣大。故",
    "X39n0709_002:0332b20": "名波羅市迦。",
    "X39n0709_002:0332b21": "律攝云。波羅市迦者。是極惡義。是他勝義。纔犯之",
    "X39n0709_002:0332b22": "時。被梵行者所欺勝。出家近圓。為除煩惱。今破禁",
    "X39n0709_002:0332b23": "戒。反被降伏。又能害善品使消滅故。又復能生惡",
    "X39n0709_002:0332b24": "趣之罪。故名波羅市迦。又被非法軍而來降。法王",
    "X39n0709_002:0332c01": "之子。受敗於他。既失所尊。故名他勝(近圓者。圓謂涅槃。受比丘",
    "X39n0709_002:0332c02": "戒。則能親近涅槃。故名近圓)。",
    "X39n0709_002:0332c03": "薩婆多論云。波羅夷者。名墮不如意處。如二人共",
    "X39n0709_002:0332c04": "鬬。一勝一負。犯此戒者不聽懺悔。畢竟永墮負處。",
    "X39n0709_002:0332c05": "又如焦穀種。雖種良田勤加溉灌。不生苗實。犯戒",
    "X39n0709_002:0332c06": "亦爾。雖勤加精進。終不能生道果苗實故。",
    "X39n0709_002:0332c07": "佛說犯罪輕重經云。犯波羅夷罪。如他化自在天",
    "X39n0709_002:0332c08": "壽十六千歲墮泥犁中(按論云。人間一千六百年為彼天一晝夜)於人",
    "X39n0709_002:0332c09": "間數九十二萬一千六百萬年(此年數必譯悞。音義中辨)此泥",
    "X39n0709_002:0332c10": "犁即焰熱地獄。謂獄卒置罪人鐵城中。火然燋爛。",
    "X39n0709_002:0332c11": "燒炙眾生故。此但名其有間。若謗三寶五逆等罪。",
    "X39n0709_002:0332c12": "壽一大劫。墮八無間獄也。",
    "X39n0709_002:0332c13": "第一婬戒",
    "X39n0709_002:0332c14": "婬者。污穢交遘鄙陋不堪之事。名非梵行。亦名不",
    "X39n0709_002:0332c15": "淨行。准善見云。此是性罪。不受佛戒。世間法爾有",
    "X39n0709_002:0332c16": "罪。以犯佛戒則重。犯國禁則輕。輕者。國制強奸者",
    "X39n0709_002:0332c17": "斬。和奸者笞。婬男者杖。重者。佛制不論男女等。一",
    "X39n0709_002:0332c18": "有樂欲心行婬。則墮三塗。窮劫極苦。非同世刑。不",
    "X39n0709_002:0332c19": "可言喻。",
    "X39n0709_002:0332c20": "若比丘。共比丘同戒。若不還戒。戒羸。不自悔。犯不淨",
    "X39n0709_002:0332c21": "行。乃至共畜生。是比丘波羅夷。不共住。",
    "X39n0709_002:0332c22": "緣起　葢心隨境轉。戒依事制。若境幻心空。則情",
    "X39n0709_002:0332c23": "忘理顯。所以戒結五篇。皆由有漏生起。而大聖乘",
    "X39n0709_002:0332c24": "時制為學處。故善見律云。未有漏者。如來結戒。眾生",
    "X39n0709_002:0333a01": "生誹謗想。云何瞿曇沙門如諸聲聞弟子。悉是貴",
    "X39n0709_002:0333a02": "姓。或是王位。捨於財物宮殿妻子眷屬。不惜身命。",
    "X39n0709_002:0333a03": "皆是知足。無所希求。云何瞿曇反以波羅提木叉",
    "X39n0709_002:0333a04": "繫之。是瞿曇未善別世人。故言如此。若結戒者。世",
    "X39n0709_002:0333a05": "人亦不生敬重之心。譬如醫師未善治病。見人始",
    "X39n0709_002:0333a06": "欲生癰。未大成就。輙為破之。破已血出。受大苦痛。",
    "X39n0709_002:0333a07": "以藥塗之。瘡即還復。醫謂曰。我為汝治病。當與我",
    "X39n0709_002:0333a08": "直。病人答曰。此癡醫師。若是我病。可為我治。我本",
    "X39n0709_002:0333a09": "無病。強為破肉令血流出。生大苦痛。反責我直。詎",
    "X39n0709_002:0333a10": "非誑耶。聲聞弟子亦復如是。若先結戒而生誹謗。",
    "X39n0709_002:0333a11": "我自無罪。強為結戒。是故如來不先結戒。若有漏",
    "X39n0709_002:0333a12": "者。是時如來當為諸弟子結戒。(文)以是義故。每戒",
    "X39n0709_002:0333a13": "之下。先出緣起。又制戒之後。復有緣起而加制者。",
    "X39n0709_002:0333a14": "亦有緣起而開制者。故五篇之內有一制數制之",
    "X39n0709_002:0333a15": "不同。今此婬戒有三制。律云。佛在毗舍離時。迦蘭",
    "X39n0709_002:0333a16": "陀村須提那子。持信堅固。出家為道。時世穀貴。乞",
    "X39n0709_002:0333a17": "食難得。須提那子將諸比丘。詣迦蘭陀村乞食。母",
    "X39n0709_002:0333a18": "聞子歸。往勸捨道還家。再三不允。乃令與婦安子",
    "X39n0709_002:0333a19": "使種不斷。便捉婦臂。將至園中。三行不淨。時須提",
    "X39n0709_002:0333a20": "那子行不淨已。常懷愁憂。同學問知其故。具白世",
    "X39n0709_002:0333a21": "尊。世尊集諸比丘。以無數方便訶責言。汝所為非。",
    "X39n0709_002:0333a22": "非威儀。非沙門。非淨行。非隨順行。所不應為。汝須",
    "X39n0709_002:0333a23": "提那。云何於此清淨法中。乃至愛盡涅槃。與故二",
    "X39n0709_002:0333a24": "行不淨耶。告諸比丘。寧以男根著毒蛇口中。不持",
    "X39n0709_002:0333b01": "著女根中。何以故。不以此緣墮於惡道。若犯女人。",
    "X39n0709_002:0333b02": "身壞命終墮三惡道。何以故。我無數方便說斷欲",
    "X39n0709_002:0333b03": "法。斷於欲想。滅欲念。除散欲熱。越度愛結。我說欲",
    "X39n0709_002:0333b04": "如火。如把草炬。亦如樹果。又如假借。猶如枯骨。亦",
    "X39n0709_002:0333b05": "如段肉。如夢所見。如履鋒刃。如新瓦器盛水著於",
    "X39n0709_002:0333b06": "日中。如毒蛇頭。如轉輪刀。如在尖標。如利戟刺。甚",
    "X39n0709_002:0333b07": "可穢惡。佛訶責已。與諸比丘結戒。集十句義。一攝",
    "X39n0709_002:0333b08": "取於僧。二令僧歡喜。三令僧安樂。四令未信者信。",
    "X39n0709_002:0333b09": "五已信者令增長。六難調者令調順。七慚愧者得",
    "X39n0709_002:0333b10": "安樂。八斷現在有漏。九斷未來有漏。十正法久住。",
    "X39n0709_002:0333b11": "若說戒者當如是說。若比丘犯不淨行。行婬欲法。",
    "X39n0709_002:0333b12": "是比丘波羅夷不共住。此是創制也。如是結戒已。",
    "X39n0709_002:0333b13": "時有跋闍子比丘。愁憂不樂淨行。即還家。共故二",
    "X39n0709_002:0333b14": "行不淨行。諸比丘白佛。佛集僧訶責云。汝癡人。犯",
    "X39n0709_002:0333b15": "波羅夷不共住。若有餘比丘。不樂淨行。聽捨戒還",
    "X39n0709_002:0333b16": "家。若欲復出家。於佛法中修淨行。應度令出家受",
    "X39n0709_002:0333b17": "大戒。由此更結不還戒戒羸不悔之語。此是第二",
    "X39n0709_002:0333b18": "制也。後復有一乞食比丘。依林中住。與雌獼猴共",
    "X39n0709_002:0333b19": "行不淨。按行比丘見已白佛。如上集僧訶責。乃更",
    "X39n0709_002:0333b20": "結共畜生之文。此是第三制也　准僧祗律云。佛",
    "X39n0709_002:0333b21": "成道五年。冬分第五半月十二日中食後。因須提",
    "X39n0709_002:0333b22": "那子制此婬戒(按西域分三際。從十二月十六日至四月十五日。為春際。從四月十",
    "X39n0709_002:0333b23": "六日至八月十五日。為夏際。從八月十六日至十二月十五日。為冬際。一際四月。每四月有八箇半月。今",
    "X39n0709_002:0333b24": "准此方。正當十月二十七日也)。　律攝云。由癡故因婬煩惱及婬",
    "X39n0709_002:0333c01": "事故。制斯學處。然以一切煩惱皆依無明不覺故",
    "X39n0709_002:0333c02": "生。無明即癡也。所以一一戒中。佛莫不訶云汝癡",
    "X39n0709_002:0333c03": "人所為非。而癡實是犯戒之根源也　又結戒必",
    "X39n0709_002:0333c04": "要集僧者。准薩婆多論有五義。一佛現不自專輙。",
    "X39n0709_002:0333c05": "二佛不集眾籌量輕重。而後結戒。但共眾和合。令",
    "X39n0709_002:0333c06": "罪者心伏。三如國王持國。雖得自在。凡有國事。與",
    "X39n0709_002:0333c07": "諸忠臣議之。國得久住。佛法王亦爾。雖於法自在。",
    "X39n0709_002:0333c08": "為持佛法故。凡有法事。集眾共知。法得久住。四以",
    "X39n0709_002:0333c09": "為肅現在當來弟子。凡是僧事。不問有力無力。要",
    "X39n0709_002:0333c10": "問眾詳宜。不得專獨。五諸佛法爾。不獨一佛　又",
    "X39n0709_002:0333c11": "集僧已。佛知而故問。知時而問。知而故問者。一以",
    "X39n0709_002:0333c12": "佛常法。二以佛無事不知。欲令前人伏罪。順自言",
    "X39n0709_002:0333c13": "治法。三以為安眾生故。佛無事不知。無事不見。若",
    "X39n0709_002:0333c14": "不問。前人自以知見說罪過。則眾生常懷怖懼。不",
    "X39n0709_002:0333c15": "能自安。非是集眾安眾生法。四若以逆察人心。非",
    "X39n0709_002:0333c16": "大人聖主儀體。知時而問者。要在比丘眾中問。沙",
    "X39n0709_002:0333c17": "彌白衣前不問。一以今是結戒時　又云。一切善",
    "X39n0709_002:0333c18": "法不言結。何以但言結戒。然戒是萬善之本。但結",
    "X39n0709_002:0333c19": "戒即結一切善法也。",
    "X39n0709_002:0333c20": "釋義　文分三節。若比丘。是泛指受持具戒之人",
    "X39n0709_002:0333c21": "(下皆准此)。共比丘下。正明所犯之事。是比丘下。結成所",
    "X39n0709_002:0333c22": "犯之罪(按智度論云。比丘義含有三。一破惡義。如初得戒。即言比丘以三羯磨。發善律儀。破",
    "X39n0709_002:0333c23": "惡律儀。故言破惡。若通就行解。戒防形非。定除心亂。慧悟想虗。能破見思之惡。二怖魔義。既能破惡。魔羅",
    "X39n0709_002:0333c24": "念言。此人非但出我界域。或有傳燈。化我眷屬。空我宮殿。故生驚怖。通而言之。三魔亦怖。三乞士義。乞是",
    "X39n0709_002:0334a01": "乞求之名。士是清雅之稱。出家之人內修清雅之德。必須遠離四邪。淨命自居。福利眾生。破憍慢心。謙下",
    "X39n0709_002:0334a02": "自[(白日+田)/廾]。告求資身。以成清雅之德)。律明八種比丘。謂名字比丘(謂世間人",
    "X39n0709_002:0334a03": "有立名字。喚為比丘。或是比丘種族。非出家法眾也)。相似比丘(謂有人剃除鬚髮。不受佛",
    "X39n0709_002:0334a04": "戒。形貌類僧。沙彌雖未稟具。亦入比丘數。故名曰相似。非法眾也)。自稱比丘(謂自剃鬚",
    "X39n0709_002:0334a05": "髮。披著袈裟。在僧中。自稱言我是比丘。此名賊住。又犯重比丘不共僧住。仍稱比丘)。善來比丘",
    "X39n0709_002:0334a06": "(此謂有具信白衣。來詣佛所。欲求出家。佛觀根性成熟堪可度者。便喚言善來比丘。於我法中。快自娛樂。",
    "X39n0709_002:0334a07": "可修梵行。得盡苦源。佛語未竟。鬚髮自落。衣鉢具足。如百臘比丘。威儀庠序。得具足戒。如陳如等諸大弟",
    "X39n0709_002:0334a08": "子是)。乞求比丘(謂不受請食。盡形乞食資身。是名乞求比丘也)。著割截衣比",
    "X39n0709_002:0334a09": "丘(謂衣價貴重。比丘得已。便割截而着。壞衣價直。針線刺納。毀其細輭。用樹皮。壞其本色。便是故衣。能",
    "X39n0709_002:0334a10": "著是衣者。名著割截衣比丘也)。破結使比丘(一切煩惱名為結使。謂能結縛眾生驅使",
    "X39n0709_002:0334a11": "流轉三界故。若人出家。或滿二十。或不滿二十。能破斷此煩惱。證阿羅漢。即名得具足戒)。受大",
    "X39n0709_002:0334a12": "戒白四羯磨如法成就得處所比丘(謂有善男子。希求具戒。於",
    "X39n0709_002:0334a13": "三師七僧前三乞。乃為作一白三羯磨。於所作如法成就。究竟圓滿。成比丘性。故名受大戒白四羯磨如",
    "X39n0709_002:0334a14": "法成就得處所比丘也)。是中比丘若受大戒白四羯磨。如法",
    "X39n0709_002:0334a15": "成就。得處所住比丘法中。是謂比丘義(謂今結戒本為白四",
    "X39n0709_002:0334a16": "羯磨。受大戒比丘故。其善來破結。有自然之戒。永離破禁過患。煩惱已盡。梵行已立。前之三種但名相同",
    "X39n0709_002:0334a17": "是非法眾。故不在禁限也。於後諸戒。凡云若比丘。義皆准此)。共比丘者。如餘比",
    "X39n0709_002:0334a18": "丘。受大戒白四羯磨。如法成就。得處所住比丘法",
    "X39n0709_002:0334a19": "中。是為共比丘義。云何名為同戒。我為諸弟子結",
    "X39n0709_002:0334a20": "戒已。寧死不犯。是中共餘比丘。一戒(戒體無二)同戒(戒相",
    "X39n0709_002:0334a21": "無別)等戒(戒行俱等)是名同戒(根本律云。若有先受圓具。已經百歲。所應學事。與新",
    "X39n0709_002:0334a22": "受者等無有異。若新受圓具。所應學事與百歲受圓具者。事亦不殊。所謂尸羅學處持犯軌儀。咸皆相似",
    "X39n0709_002:0334a23": "而得。故云共戒同戒也)。云何還戒。還戒者捨戒也。如律云。若",
    "X39n0709_002:0334a24": "比丘不樂修梵行。欲得還家。厭比丘法。常懷慚愧。",
    "X39n0709_002:0334b01": "貪樂在家。貪樂優婆塞。或念沙彌外道外道弟子。",
    "X39n0709_002:0334b02": "非沙門非釋子等法。便作如是語。我捨佛。捨法。捨",
    "X39n0709_002:0334b03": "比丘僧。捨和尚阿闍黎。捨同和尚同阿闍黎(同和尚者。",
    "X39n0709_002:0334b04": "謂彼比丘或同己之和尚。或同一師受戒。或同戒臘也。同阿闍黎亦爾)。捨諸梵行。捨",
    "X39n0709_002:0334b05": "律。捨學事。受居家法。我作淨人。我作優婆塞。我作",
    "X39n0709_002:0334b06": "沙彌。我作外道。我作外道弟子。我非沙門非釋種",
    "X39n0709_002:0334b07": "子。若復作如是語。我止不須佛。佛於我何益。離於",
    "X39n0709_002:0334b08": "佛所。如是乃至學事亦如是。若復作餘語。毀佛法",
    "X39n0709_002:0334b09": "僧乃至學事。便讚歎家業。乃至非沙門非釋子。以",
    "X39n0709_002:0334b10": "如是語。了了說者。是名捨戒。若不作是了了語者。",
    "X39n0709_002:0334b11": "是名不還戒　若顛狂捨戒。心亂捨戒。痛惱捨戒。",
    "X39n0709_002:0334b12": "戲笑捨戒。皆不名捨戒。若顛狂心亂痛惱瘂聾人",
    "X39n0709_002:0334b13": "前捨戒。中國人邊地人前捨戒。邊地人中國人前",
    "X39n0709_002:0334b14": "捨戒。若天龍鬼神睡眠人死人無知人前捨戒。若",
    "X39n0709_002:0334b15": "自不語。若語前人不解。如是等皆不名捨戒　戒",
    "X39n0709_002:0334b16": "羸者。律云。若比丘愁憂不樂梵行。欲得還家。厭比",
    "X39n0709_002:0334b17": "丘法。意在家。乃至樂欲作非沙門非釋子法。便作",
    "X39n0709_002:0334b18": "是言。我念父母兄弟姊妹婦兒村落城邑田園浴",
    "X39n0709_002:0334b19": "池。我欲捨佛法僧。乃至學事。我欲受持家業。乃至",
    "X39n0709_002:0334b20": "非沙門非釋子法。是謂戒羸　不自悔者(謂於如來戒法。",
    "X39n0709_002:0334b21": "無力能持。內懷愁憂。而不悔說。是為不自悔)若作如是思惟。我欲捨戒。",
    "X39n0709_002:0334b22": "便捨戒。是謂戒羸而捨戒　不淨行者。是婬欲法",
    "X39n0709_002:0334b23": "(律攝云。行謂聖道。淨謂涅槃。由八正行。方能證會。作不淨行。正違彼故)。下至畜生者。",
    "X39n0709_002:0334b24": "可行婬處是也(薩婆多論云。與女人交會。受欲具足。與畜生女交會。樂欲情薄。是故",
    "X39n0709_002:0334c01": "言下至畜生三惡道。是五道之邊下。故言下至畜生)。云何名波羅夷。譬如斷",
    "X39n0709_002:0334c02": "人頭。不可復起。比丘亦復如是。犯此法者。不復成",
    "X39n0709_002:0334c03": "比丘。故名波羅夷(廣釋准前)。云何名不共住。有二共住。",
    "X39n0709_002:0334c04": "同一羯磨。同一說戒。不得於是二事中住。故名不",
    "X39n0709_002:0334c05": "共住。",
    "X39n0709_002:0334c06": "結罪　是中犯者。若於人婦非人婦畜生婦。若於",
    "X39n0709_002:0334c07": "人女非人女畜生女。若於人二形非人二形畜生",
    "X39n0709_002:0334c08": "二形。三處作不淨行。大便道小便道及口中。",
    "X39n0709_002:0334c09": "若於人黃門非人黃門畜生黃門。若於人男非人",
    "X39n0709_002:0334c10": "男畜生男。二處行不淨行。大便道及口中。如是比",
    "X39n0709_002:0334c11": "丘有婬欲心。初入盡波羅夷。方便而不入。盡偷蘭",
    "X39n0709_002:0334c12": "遮。",
    "X39n0709_002:0334c13": "若如上所堪行婬境。有隔有隔。有隔無隔。無隔有",
    "X39n0709_002:0334c14": "隔。無隔無隔(有隔。謂以物裹而入)。盡波羅夷。",
    "X39n0709_002:0334c15": "若比丘婬意。向人睡眠婦女。若死形未壞多未壞。",
    "X39n0709_002:0334c16": "大便道小便道及口。若初入。皆得波羅夷。如是非",
    "X39n0709_002:0334c17": "人婦。乃至畜生男。亦如是。",
    "X39n0709_002:0334c18": "若為怨家。強捉比丘。或自(謂令己婬他)或他(謂他來婬己)行",
    "X39n0709_002:0334c19": "不淨行。於初入。入已。出。三時中隨有一時生受樂",
    "X39n0709_002:0334c20": "心。即得波羅夷(受樂者。如饑得食。如渴得飲。不受樂者。如好淨人以種種死屍繫其",
    "X39n0709_002:0334c21": "頸上)。",
    "X39n0709_002:0334c22": "若骨間。若死屍半壞。若地孔。若摶泥孔。若君持口",
    "X39n0709_002:0334c23": "中。行不淨行。皆偷蘭遮(君持此云瓶)。",
    "X39n0709_002:0334c24": "若道作道想。道作道疑。道作非道想。皆波羅夷。",
    "X39n0709_002:0335a01": "若非道道想。非道疑。皆偷蘭遮(非道者。謂除三道。其餘腋下股間軍",
    "X39n0709_002:0335a02": "持泥團地空等是也)。",
    "X39n0709_002:0335a03": "若比丘。教比丘行不淨行。若作教者偷蘭遮。若不",
    "X39n0709_002:0335a04": "作教者突吉羅　若准義。犯此戒。要具四緣。方成",
    "X39n0709_002:0335a05": "本罪。一有婬欲心。二全情境。三入道。四受樂。若不",
    "X39n0709_002:0335a06": "具。如律有開。",
    "X39n0709_002:0335a07": "偷蘭遮者。准善見律云。偷蘭名大遮。言障善道。後",
    "X39n0709_002:0335a08": "墮惡道。體是鄙穢。從不善體以立名者。由能成初",
    "X39n0709_002:0335a09": "二兩篇之罪故也　明了論解偷蘭為麤。遮即為",
    "X39n0709_002:0335a10": "過。麤有二種。一是重罪方便。二能斷善根。所言過",
    "X39n0709_002:0335a11": "者。不依佛立戒而行。故言過也。然中復分從生獨",
    "X39n0709_002:0335a12": "頭　十誦律云。從初篇生重。應一切僧中悔。若初",
    "X39n0709_002:0335a13": "篇生輕。二篇生重。應界外四比丘眾中悔。若僧殘",
    "X39n0709_002:0335a14": "生輕。一比丘前悔。今且就從生而論。其獨頭三品",
    "X39n0709_002:0335a15": "並懺悔法。詳明於作持中　經云。犯偷蘭遮。如兜",
    "X39n0709_002:0335a16": "率陀天壽四千歲。墮泥犁中(人間四百年彼天一晝夜)。於人間",
    "X39n0709_002:0335a17": "數五萬七千六百萬年。此泥犁即嘷呌地獄。謂獄",
    "X39n0709_002:0335a18": "卒捉罪人。擲鐵鑊中。嘷咷大呌故。此偷蘭遮。若開",
    "X39n0709_002:0335a19": "聚則別列第三如歸篇。則總攝前二。",
    "X39n0709_002:0335a20": "兼制　比丘尼波羅夷(此是同制同學戒)。式叉摩那沙彌",
    "X39n0709_002:0335a21": "沙彌尼突吉羅滅擯(小三眾犯婬殺盜妄四性重罪者。雖無波羅夷之罪名。則",
    "X39n0709_002:0335a22": "滅擯已是棄義。不得與餘清淨沙彌同事同學。不得如餘清淨沙彌與諸比丘得共二宿三宿。雖云突吉",
    "X39n0709_002:0335a23": "羅罪。實不通懺悔)。若比丘尼。教比丘行不淨行。若作教",
    "X39n0709_002:0335a24": "者偷蘭遮。若不作教者突吉羅。若式叉摩那沙彌",
    "X39n0709_002:0335b01": "沙彌尼。教比丘。作與不作。教者盡突吉羅。",
    "X39n0709_002:0335b02": "隨開　不犯者。若睡眠無所覺知。不受樂。一切無",
    "X39n0709_002:0335b03": "有婬意。及最初未制戒。癡狂心亂痛惱所纏(善見律云。",
    "X39n0709_002:0335b04": "見火而捉。如金無異。見屎而捉。如栴檀無異。是名癡狂心亂痛惱所纏　又十誦律云。有五相名狂人。親",
    "X39n0709_002:0335b05": "里死盡故狂。財物失盡故狂。田業人民失盡故狂。或四大錯亂故狂。或先世業報故狂　有五種因緣。令",
    "X39n0709_002:0335b06": "心散亂。為非人所打。故心散亂。或非人令心散亂。或非人食心精氣。故心散亂。或四大錯。故心散亂。或先",
    "X39n0709_002:0335b07": "世業報。故心散亂　有五種病壞心。或風發故病壞心。或熱發故病壞心。或冷發故病壞心。或三病俱發",
    "X39n0709_002:0335b08": "故病壞心。或時氣發故病壞心。若雖有如是癡狂散亂病壞心。若自覺是比丘作婬欲得波羅夷。若不自",
    "X39n0709_002:0335b09": "知不犯。於下諸戒皆有三病不犯。准此可知。不更釋)。",
    "X39n0709_002:0335b10": "會採　僧祗律云。若向五眾及白衣言。我捨佛法",
    "X39n0709_002:0335b11": "僧。捨共住等。皆名捨戒　又云。若言捨過去未來",
    "X39n0709_002:0335b12": "佛。捨過未經論。捨過未僧。捨多比丘。皆不名捨戒。",
    "X39n0709_002:0335b13": "得偷蘭遮罪　若言捨過去未來法。捨此經論。是",
    "X39n0709_002:0335b14": "名捨戒　又外道亦各言有佛法。若實欲捨佛法。",
    "X39n0709_002:0335b15": "假言捨外道佛。捨外道法。不名捨戒。得偷蘭遮罪",
    "X39n0709_002:0335b16": "　若言捨過未多比丘捨一比丘。越毗尼罪。若言",
    "X39n0709_002:0335b17": "捨過未一比丘。越毗尼心悔　若言捨阿闍黎。不",
    "X39n0709_002:0335b18": "名捨戒。得偷蘭遮罪(本律言捨阿闍黎。亦成捨者。以原受戒時。十僧不滿。不得",
    "X39n0709_002:0335b19": "戒故。若欲還戒。但捨十中一人皆可。此中唯言捨和尚。方成捨者。以本得戒時。依和尚而生戒身。是從根",
    "X39n0709_002:0335b20": "本所生處捨也。須知和尚在前。當依僧祗。若和尚遠處異方。應依本部。法雖兩殊。開遮隨時)　若",
    "X39n0709_002:0335b21": "作是念。我不如捨佛法僧作外道。彼心念口言未",
    "X39n0709_002:0335b22": "決定。向他人說。是名戒羸。若說戒羸事者。語語偷",
    "X39n0709_002:0335b23": "蘭遮罪。復作是心念口言。我捨佛者勝。乃至我習",
    "X39n0709_002:0335b24": "本俗人者勝。是名說戒羸事。語語偷蘭遮罪。",
    "X39n0709_002:0335c01": "五分律云。若言我當行外道儀法。語語偷蘭遮。若",
    "X39n0709_002:0335c02": "言我當行白衣儀法。突吉羅。是不名捨戒。若口言",
    "X39n0709_002:0335c03": "我捨戒。是名捨戒。",
    "X39n0709_002:0335c04": "薩婆多論云。受戒時須三師七僧。捨戒於一人前",
    "X39n0709_002:0335c05": "便捨者。謂求增上法故。則須多緣多力。捨戒。如從",
    "X39n0709_002:0335c06": "高墜下。故不須多也。又受戒如得財寶。捨戒如失",
    "X39n0709_002:0335c07": "財寶。譬如入海採寶。無數方便然後得之。及其失",
    "X39n0709_002:0335c08": "時。賊盜水火須臾散滅。捨戒亦爾。",
    "X39n0709_002:0335c09": "又僧祗律云。若比丘行婬。若買得。若僱得。若恩義",
    "X39n0709_002:0335c10": "得。知識得。調戲得。試弄得。未更事得。如是一切得",
    "X39n0709_002:0335c11": "而婬者。波羅夷　比丘以染汙心。欲看女人。得越",
    "X39n0709_002:0335c12": "毗尼心悔。若眼見。若聞聲。犯越毗尼罪。相觸得偷",
    "X39n0709_002:0335c13": "蘭遮罪。乃至入如胡麻。波羅夷　若身大雖入。不",
    "X39n0709_002:0335c14": "觸其邊者。得偷蘭遮罪　若女人身裂為二分。就",
    "X39n0709_002:0335c15": "二分行婬者。偷蘭遮罪。繫縛令合行婬者。波羅夷",
    "X39n0709_002:0335c16": "　若欲心隨女人後行。步步越毗尼罪。欲心與女",
    "X39n0709_002:0335c17": "人隔壁語。語語越毗尼罪。",
    "X39n0709_002:0335c18": "又五分律云。若比丘行婬。外方便內出不淨。內方",
    "X39n0709_002:0335c19": "便外出不淨。波羅夷。",
    "X39n0709_002:0335c20": "薩婆多論云。方便偷蘭遮。有輕有重。輕偷蘭者欲",
    "X39n0709_002:0335c21": "作重婬(謂所起婬煩惱猛勝也)。若起還坐。輕偷蘭　發足趣",
    "X39n0709_002:0335c22": "女未捉已還。及捉已失精。乃至嗚抱。皆輕偷蘭",
    "X39n0709_002:0335c23": "　男形垂入女形已來未失精。亦輕偷蘭。若失精。得",
    "X39n0709_002:0335c24": "重偷蘭　若男形觸女形。及半珠已還。不問失精",
    "X39n0709_002:0336a01": "不失。盡重偷蘭　生女死女。非處行婬。腋下股間。",
    "X39n0709_002:0336a02": "得重偷蘭　生女死女。若壞墮蟲食。於中行婬。俱",
    "X39n0709_002:0336a03": "得重偷蘭　若非人畜生男及黃門欲作婬。偷蘭。",
    "X39n0709_002:0336a04": "輕重亦爾。",
    "X39n0709_002:0336a05": "此戒大乘同制。大乘雖許懺悔。如梵網。須見好相。",
    "X39n0709_002:0336a06": "或復得遇佛菩薩等。為說深法。頓發大心。如淨業",
    "X39n0709_002:0336a07": "障經維摩詰經。然必具大慚愧。生大厭離。絕不覆",
    "X39n0709_002:0336a08": "藏。篤切悔過者。乃可承當。此事則與此中比丘學",
    "X39n0709_002:0336a09": "悔原相似也。若無恐怖心決斷心。雖是大乘。豈容",
    "X39n0709_002:0336a10": "輙通懺悔。若夫見機得作。止謂在家菩薩。非謂比",
    "X39n0709_002:0336a11": "丘。菩薩戒本具有明文。請詳觀之。",
    "X39n0709_002:0336a12": "引證　首楞嚴經云。若諸世間六道眾生。其心不",
    "X39n0709_002:0336a13": "婬。則不隨其生死相續。婬心不除。塵不可出。縱有",
    "X39n0709_002:0336a14": "多智禪定現前。如不斷婬。必落魔道。上品魔王。中",
    "X39n0709_002:0336a15": "品魔民。下品魔女。",
    "X39n0709_002:0336a16": "梵網經云。寧以此身投熾然猛火大坑刀山。終不",
    "X39n0709_002:0336a17": "毀犯三世諸佛經律。與一切女人作不淨行。　又",
    "X39n0709_002:0336a18": "云。故起心毀犯聖戒者。不得受一切檀越供養。亦",
    "X39n0709_002:0336a19": "不得國王地上行。不得飲國王水。五千大鬼常遮",
    "X39n0709_002:0336a20": "其前。鬼言大賊。入房舍城邑宅中。鬼復常掃其脚",
    "X39n0709_002:0336a21": "跡。一切世人皆罵言佛法中賊。一切眾生眼不欲",
    "X39n0709_002:0336a22": "見。犯戒之人。畜生無異。木頭無異。",
    "X39n0709_002:0336a23": "薩婆多論云。寧以身分內毒蛇口中。毒有三事害",
    "X39n0709_002:0336a24": "人。有見而害人。有觸而害人。有吞嚙害人。女人亦",
    "X39n0709_002:0336b01": "爾。有三種害人善法。若見女人心發欲想。滅人善",
    "X39n0709_002:0336b02": "法。若觸女人犯僧殘罪。滅人善法。若共交會犯波",
    "X39n0709_002:0336b03": "羅夷。滅人善法。若為毒蛇所害。害此一身。若為女",
    "X39n0709_002:0336b04": "人所害。害無數身。二者毒蛇所害。害報得無記身。",
    "X39n0709_002:0336b05": "女人所害。害善法身。三者毒蛇所害。害五識身。女",
    "X39n0709_002:0336b06": "人所害。害六識身。四者毒蛇所害。故得與行籌說",
    "X39n0709_002:0336b07": "戒。得在十四人數一切羯磨。女人所害。不與僧同",
    "X39n0709_002:0336b08": "此事。五者毒蛇所害。得生天上人中。值遇賢聖。女",
    "X39n0709_002:0336b09": "人所害。入三惡道。六者毒蛇所害。故得沙門四果。",
    "X39n0709_002:0336b10": "女人所害。正使八正道水滿於世間。猶如大海。於",
    "X39n0709_002:0336b11": "此無益。七者毒蛇所害。人則慈念而救護之。女人",
    "X39n0709_002:0336b12": "所害。眾共棄捨。無心喜樂。天龍善神一切遠離。諸",
    "X39n0709_002:0336b13": "賢聖人之所訶責。以如是因緣故。寧以身分內毒",
    "X39n0709_002:0336b14": "蛇口中。終不以此觸彼女人。",
    "X39n0709_002:0336b15": "附考　律云。若比丘比丘尼。若犯波羅夷已。都無",
    "X39n0709_002:0336b16": "覆藏心。當如法懺悔。與學戒羯磨奪三十五事。盡",
    "X39n0709_002:0336b17": "形行之。若眾僧說戒羯磨時。來與不來無犯。若更",
    "X39n0709_002:0336b18": "犯重。應滅擯　毗尼母論云。此比丘從今羯磨已。",
    "X39n0709_002:0336b19": "名為清淨持戒者。但此一身不得超生離死。證於",
    "X39n0709_002:0336b20": "四果。亦不得無漏功德。然障不入地獄耳(此與學悔羯磨。",
    "X39n0709_002:0336b21": "必須稱量觀機。於作持中詳明)。",
    "X39n0709_002:0336b22": "第二盜戒",
    "X39n0709_002:0336b23": "盜者偷竊有主財物。奪人外命。最不端之媿事。此",
    "X39n0709_002:0336b24": "是性罪。縱不受佛戒。世間法爾有罪。第違國禁則",
    "X39n0709_002:0336c01": "輕。國制劫盜者流配。竊盜者發配。犯佛戒則重報",
    "X39n0709_002:0336c02": "墮三塗。苦畢仍償。",
    "X39n0709_002:0336c03": "若比丘若在村落。若閑靜處。不與盜心取。隨不與取",
    "X39n0709_002:0336c04": "法。若為王王大臣所捉。若殺若縛。若驅出國。汝是賊。",
    "X39n0709_002:0336c05": "汝癡。汝無所知。是比丘波羅夷。不共住。",
    "X39n0709_002:0336c06": "緣起　佛遊羅閱城耆闍崛山中時。城中有陶師",
    "X39n0709_002:0336c07": "子比丘。字檀尼迦。在靜處。止一草屋。彼入村乞食。",
    "X39n0709_002:0336c08": "後有取薪人。破屋持歸。乃和泥作。全成瓦屋。取柴",
    "X39n0709_002:0336c09": "薪牛屎燒之。屋成。色赤如火。佛制不得作全成瓦",
    "X39n0709_002:0336c10": "屋。作者突吉羅。敕諸比丘。往詣打破。檀尼迦乃誑",
    "X39n0709_002:0336c11": "摩竭國守材人。取瓶沙王所留要材持去。大臣白",
    "X39n0709_002:0336c12": "王。王念不應以少材而斷出家人命。但訶責放去。",
    "X39n0709_002:0336c13": "彼諸臣不伏。居士譏嫌。有少欲比丘白佛。世尊集",
    "X39n0709_002:0336c14": "僧。以無數方便訶責已。知而故問迦樓比丘。王法",
    "X39n0709_002:0336c15": "盜幾許應死。迦樓答云。五錢應死。世尊為諸比丘。",
    "X39n0709_002:0336c16": "隨王法。盜五錢應死。集十句義。結戒　僧祗律云。",
    "X39n0709_002:0336c17": "佛成道六年。冬分第二半月十日食後。為瓦師子",
    "X39n0709_002:0336c18": "達膩迦制此戒(達膩迦即檀尼迦。乃梵音輕重耳。西域冬分第二半月十日。准此方。",
    "X39n0709_002:0336c19": "正當九月初十日也)。　律攝云。此由癡故。因畜積事。畜積煩",
    "X39n0709_002:0336c20": "惱。制斯學處。",
    "X39n0709_002:0336c21": "釋義　文分二節。若在村落下。正明所犯之事。是",
    "X39n0709_002:0336c22": "比丘下。結成所犯之罪。律云。比丘義如上。村落者。",
    "X39n0709_002:0336c23": "有四種村。一者周匝垣牆。二者柵籬。三者籬牆不",
    "X39n0709_002:0336c24": "周。四者四周屋(亦名聚落。謂人所聚居有巷陌之處)。閒靜處者。村外",
    "X39n0709_002:0337a01": "靜地是(靜地即空地也　僧祗律云。空地者垣牆院外。除聚落界。盡名空地。聚落界者。去籬",
    "X39n0709_002:0337a02": "不遠。多人所行。踪跡到處。盡名聚落界　五分律云。聚落外盡一箭道。有慚愧人。所便利處。是名聚落所",
    "X39n0709_002:0337a03": "行處。所行處即界也)。不與者。物主不捨。盜者以偷盜心取。隨",
    "X39n0709_002:0337a04": "不與取法者。若五錢。若直五錢(王舍城國法。盜五錢已。即入死罪。佛",
    "X39n0709_002:0337a05": "依此法。總制瞻部洲內現有。佛法處。限五錢得重罪。若國不用錢。准直五錢物成罪　十誦律云。一銅錢",
    "X39n0709_002:0337a06": "直十六小銅錢。此是羅什法師翻譯十誦時。以西域一銅錢。准此方十六小錢。大錢五箇共該八十小錢",
    "X39n0709_002:0337a07": "　根本律云。五磨灑者。一磨灑有八十貝齒。然律言磨灑者。是數名。以一磨灑有八十箇貝齒。五磨灑有",
    "X39n0709_002:0337a08": "四百貝齒。貝齒一名貝子。本草云。生東海池澤。亦產海涯。大貝如酒盃。出日南國。小貝乃貝齒也。背紫黑",
    "X39n0709_002:0337a09": "腹潔白。近似魚齒。小皃常帶壓驚。俗呼為壓驚螺。又呼珠買螺。以上古珍之。為寶貨故。凡屬貨者。字皆從",
    "X39n0709_002:0337a10": "貝。至秦乃廢貝行錢。今雲南猶作錢用。而呼為海巴。以一百二十八箇海巴。作銀一分。一千二百八十箇",
    "X39n0709_002:0337a11": "作銀一錢。如是則四百箇貝齒。作銀三分一釐二毫)。王者。得自在不屬人(薩遮",
    "X39n0709_002:0337a12": "經云。王者民之父母。以法攝護眾生安樂故)。大臣者。種種大臣輔佐於",
    "X39n0709_002:0337a13": "王。捉者(謂捉持之)。殺者(謂以刀杖斷其命根)。縛者(謂杻械枷鎖等)。驅出國",
    "X39n0709_002:0337a14": "者(謂擯出國界)。賊者(謂離善及無記心。持惡念。貪竊他物)。癡無所知者(癡乃",
    "X39n0709_002:0337a15": "根本煩惱。即無名也。由愚癡無智故。能造一切惡業。一切犯緣皆依癡故起)。是比丘波",
    "X39n0709_002:0337a16": "羅夷不共住。如上　此不與取律有多種今略之",
    "X39n0709_002:0337a17": "不出七法。若自手取。若看取。若遣使取。有主有主",
    "X39n0709_002:0337a18": "想取。非暫用取。非同意取。若重物盜心取。舉離本",
    "X39n0709_002:0337a19": "處　處者若地處。謂地中伏藏。未發出七寶。金銀",
    "X39n0709_002:0337a20": "真珠瑠璃璧玉硨磲碼碯。生像金銀。及衣服等物",
    "X39n0709_002:0337a21": "若復餘地中所須之物有主　若地上處。謂七寶",
    "X39n0709_002:0337a22": "乃至衣服等不埋。若復有餘地上所須之物有主",
    "X39n0709_002:0337a23": "　若乘處。謂象乘及馬車步四種。若復有餘乘。如",
    "X39n0709_002:0337a24": "是等乘上若有七寶。乃至衣服等。若復有餘所須",
    "X39n0709_002:0337b01": "之物。有主盜取。若取乘從道至道(從路至路)。從道至非",
    "X39n0709_002:0337b02": "道(路至非路)。從非道至道。從坑中至岸上。從岸上至坑",
    "X39n0709_002:0337b03": "中　若擔處。謂頭擔。肩擔。背擔。若抱若復餘擔。此",
    "X39n0709_002:0337b04": "諸擔上有七寶。乃至衣服等。所須之物。有主盜取。",
    "X39n0709_002:0337b05": "若復取擔(同上取乘作五句)若虗空處。謂若風吹毳。若",
    "X39n0709_002:0337b06": "劫貝。乃至麻綿等輕物。及諸鳥。若復有餘所須之",
    "X39n0709_002:0337b07": "物有主　若上處。謂樹上。牆籬上。及衣架繩牀褥",
    "X39n0709_002:0337b08": "枕地敷上。有金銀七寶。乃至衣被等。若復有餘所",
    "X39n0709_002:0337b09": "須之物有主　若村處。四種村如上。若村中有金",
    "X39n0709_002:0337b10": "銀七寶。乃至衣被等。及餘所須之物有主盜取。若",
    "X39n0709_002:0337b11": "以機關攻擊破村。若作水澆。或依親厚強力。或以",
    "X39n0709_002:0337b12": "言辭辯說。誑惑得物　若阿蘭若處。謂村外有主",
    "X39n0709_002:0337b13": "空地。彼處有金銀七寶。乃至衣被等。及餘有所須",
    "X39n0709_002:0337b14": "之物。有主盜取。若以方便。壞他空地。若作水澆。或",
    "X39n0709_002:0337b15": "依親厚強力。或以言辭辯說。誑惑得物　若田處。",
    "X39n0709_002:0337b16": "謂稻田。麥田。甘蔗田。若復有餘田。彼田中有金銀",
    "X39n0709_002:0337b17": "七寶。乃至衣被等。及餘所須之物有主盜取。若以",
    "X39n0709_002:0337b18": "方便壞他田。若以水澆。或依親厚強力。或以言辭",
    "X39n0709_002:0337b19": "辯說。誑惑得物　若處所。謂家處所。若市肆處所。",
    "X39n0709_002:0337b20": "若果園菜園及池。若庭前舍後。若復有餘處。彼有",
    "X39n0709_002:0337b21": "金銀七寶。乃至衣被等。並餘所須之物有主盜取。",
    "X39n0709_002:0337b22": "若壞他處所。若依親厚強力。或以言辭辯說。誑惑",
    "X39n0709_002:0337b23": "得物　若船處。謂一切小大等船。船上有金銀七",
    "X39n0709_002:0337b24": "寶。乃至衣被等。及餘所須之物有主盜取。若將船",
    "X39n0709_002:0337c01": "從此岸至彼岸。若逆流。若順流。若沉著水中。若移",
    "X39n0709_002:0337c02": "岸上　若水處。謂藏金銀七寶及諸衣被等。沉著",
    "X39n0709_002:0337c03": "水中。若魚鼈乃至蓮華。及餘水中所須之物有主",
    "X39n0709_002:0337c04": "　若不輸稅。謂比丘無輸稅法。若白衣應輸稅物。",
    "X39n0709_002:0337c05": "比丘以盜心為他過物。若擲過關外。若以言辭辯",
    "X39n0709_002:0337c06": "說誑惑。若以呪術過　若他寄物。謂比丘受他寄。",
    "X39n0709_002:0337c07": "持信物去。作盜心取。若頭上移著肩上。肩上移著",
    "X39n0709_002:0337c08": "頭上。左右肩上如是移著。若抱中　若水處。謂一",
    "X39n0709_002:0337c09": "切大小甕。及餘種種水器。若眾香水。若藥水　楊",
    "X39n0709_002:0337c10": "枝者。若一。若兩。若眾多。若一把一束。一抱一擔。若",
    "X39n0709_002:0337c11": "盜心取　若園處。謂一切草木叢林華果　無足",
    "X39n0709_002:0337c12": "眾生者。蛇魚及餘無足眾生　若二足眾生。謂人",
    "X39n0709_002:0337c13": "非人鳥。及餘二足眾生　若四足眾生。謂象馬牛",
    "X39n0709_002:0337c14": "馲馳鹿羊。及餘四足眾生　若多足眾生。謂蜂蜈",
    "X39n0709_002:0337c15": "蚣。若餘多足眾生　若同財。謂同事業所得財物",
    "X39n0709_002:0337c16": "當共　若共要。謂共他作要教言。某時去。某時來。",
    "X39n0709_002:0337c17": "若穿牆取物。若道路劫取。若燒從彼得財物來共",
    "X39n0709_002:0337c18": "　若伺候。謂我當往觀彼村。若城邑。若船度。若山",
    "X39n0709_002:0337c19": "谷。若人所居處。於彼所得物一切共　若守護。謂",
    "X39n0709_002:0337c20": "從外得財來。我當守護。若所得物一切共　若看",
    "X39n0709_002:0337c21": "道。謂我當看道。若有王者軍來。若賊軍來。若長者",
    "X39n0709_002:0337c22": "軍來。當相告語。若有所得財物一切共(根本律云。物有四種",
    "X39n0709_002:0337c23": "不同。一體重價重謂末尼真珠。吠瑠璃。珂貝。璧玉。珊瑚。金銀。碼碯。硨磲。赤珠等是。二體輕價重。謂繒綵絲",
    "X39n0709_002:0337c24": "羅。及鬱金香等是。三體重價輕。謂鐵錫等是。四體輕價輕。謂毛麻木綿劫貝絮等是)。",
    "X39n0709_002:0338a01": "結罪　是中犯者。如上等處所有一切物。凡屬有",
    "X39n0709_002:0338a02": "主他所守護者。若以盜心取五錢。取直五錢。離本",
    "X39n0709_002:0338a03": "處。波羅夷。方便欲舉而不舉。偷蘭遮(方便即種種盜法也)。",
    "X39n0709_002:0338a04": "方便求過五錢。得過五錢。波羅夷(過五錢。謂五錢以上或六七八",
    "X39n0709_002:0338a05": "九。不足十錢。若足十錢。得二波羅夷。乃至得二三四五十錢。一一准錢。得若干波羅夷。窮劫難出地獄矣)。",
    "X39n0709_002:0338a06": "方便求過五錢。得五錢。波羅夷　方便求過五錢。",
    "X39n0709_002:0338a07": "得減五錢。偷蘭遮　方便求過五錢。不得。偷蘭遮。",
    "X39n0709_002:0338a08": "方便求五錢。得過五錢。波羅夷　方便求五錢。得",
    "X39n0709_002:0338a09": "五錢。波羅夷　方便求五錢。得減五錢。偷蘭遮。",
    "X39n0709_002:0338a10": "方便求五錢。不得。偷蘭遮。",
    "X39n0709_002:0338a11": "方便求減五錢。得過五錢。波羅夷　求減五錢。得",
    "X39n0709_002:0338a12": "五錢。波羅夷。　求減五錢。得減五錢。偷蘭遮　求",
    "X39n0709_002:0338a13": "減五錢。不得。突吉羅。",
    "X39n0709_002:0338a14": "教人方便求過五錢。得過五錢。二俱波羅夷(所教之人",
    "X39n0709_002:0338a15": "是比丘也)教人求過五錢。得五錢。二俱波羅夷　教人",
    "X39n0709_002:0338a16": "方便求過五錢。得減五錢。二俱偷蘭遮　教人求",
    "X39n0709_002:0338a17": "過五錢。不得。二俱偷蘭遮。",
    "X39n0709_002:0338a18": "若教人求五錢。得過五錢。得五錢。得減五錢。不得。",
    "X39n0709_002:0338a19": "二俱得罪。如上。",
    "X39n0709_002:0338a20": "教人方便求減五錢。得五錢。得過五錢。教者偷蘭",
    "X39n0709_002:0338a21": "遮。取者波羅夷　教人求減五錢。得減五錢。二俱",
    "X39n0709_002:0338a22": "偷蘭遮　教人求減五錢。不得。二俱突吉羅。",
    "X39n0709_002:0338a23": "教人方便求五錢。若過五錢。受教者取異物。若異",
    "X39n0709_002:0338a24": "處取物。取者波羅夷。教者偷蘭遮。",
    "X39n0709_002:0338b01": "若方便教人求五錢。若過五錢。受教者謂使取物。",
    "X39n0709_002:0338b02": "無盜心而取得五錢。若過五錢。教者波羅夷。受使",
    "X39n0709_002:0338b03": "者無犯　若教人取物受。教者謂教盜取。若取得",
    "X39n0709_002:0338b04": "直五錢。若過五錢。受教者波羅夷。教者無犯。",
    "X39n0709_002:0338b05": "若有主物。作有主想。不與取五錢五錢以上。波羅",
    "X39n0709_002:0338b06": "夷。減五錢偷蘭遮　有主疑五錢過五錢。偷蘭遮。",
    "X39n0709_002:0338b07": "減五錢突吉羅　若無主作有主想。若無主疑取",
    "X39n0709_002:0338b08": "五錢。減五錢。犯並同上。",
    "X39n0709_002:0338b09": "第四分云。眾多比丘遣一人取他物。得五錢。若五",
    "X39n0709_002:0338b10": "錢以上共分。雖各得減五錢。盡波羅夷(以所起盜心時。各各",
    "X39n0709_002:0338b11": "本為方便求五錢。取他物。離本處時。已滿五錢。故同犯重)。於彼處得直五錢物。",
    "X39n0709_002:0338b12": "到此處直減五錢。波羅夷　於彼處直減五錢。到",
    "X39n0709_002:0338b13": "此處直過五錢。偷蘭遮　知前人以盜心使我取",
    "X39n0709_002:0338b14": "物。先可之。後悔不往。突吉羅　欲盜他衣。錯取己",
    "X39n0709_002:0338b15": "衣。偷蘭遮(此處是同居住)。他盜取物。而奪取彼盜者。波羅",
    "X39n0709_002:0338b16": "夷　前後取滿五錢者。波羅夷(取物雖有前後。由盜心相續。故犯本",
    "X39n0709_002:0338b17": "罪)。",
    "X39n0709_002:0338b18": "此戒具足五緣。方成本罪。一有主物。二有主想。三",
    "X39n0709_002:0338b19": "直五錢。四盜心取。五離本處。若一不具。律制開輕。",
    "X39n0709_002:0338b20": "兼制　比丘尼波羅夷(此同制同學戒)。式叉摩那沙彌沙",
    "X39n0709_002:0338b21": "彌尼突吉羅滅擯。是為犯。",
    "X39n0709_002:0338b22": "隨開　不犯者。與想。己有想。糞掃想。親厚想。及最",
    "X39n0709_002:0338b23": "初未制戒。癡狂心亂痛惱所纏(己想者。善見律云。謂於他物中。生自",
    "X39n0709_002:0338b24": "己想　糞掃想者。第三分云。有十種糞掃衣。牛嚼衣。鼠嚙衣。火燒衣。月水衣。產婦衣。神廟中衣。若鳥脚風",
    "X39n0709_002:0338c01": "吹雜處者得取[冗几+豕]間衣。求願衣。受王職衣。往還衣。是謂十種糞掃衣　親厚想者。第三分云。有七法是親",
    "X39n0709_002:0338c02": "友利益慈愍故一難與能與。二難作能作。三難忍能忍。四密事相告。五不相發露。六遭苦不捨。七貧賤不",
    "X39n0709_002:0338c03": "輕)。又如第四分云。畢陵伽婆蹉檀越有二小兒。黠",
    "X39n0709_002:0338c04": "了不畏人。尊者至時。便抱脚婉轉戲。後為賊偷去。",
    "X39n0709_002:0338c05": "父母向尊者涕泣。尊者還寺。以天眼見二小兒在",
    "X39n0709_002:0338c06": "賊船中。即以神足持還父母。諸比丘嫌責白佛。佛",
    "X39n0709_002:0338c07": "問云。汝以何心取。答言以慈心取。無有盜意。佛言",
    "X39n0709_002:0338c08": "無犯。",
    "X39n0709_002:0338c09": "會採　僧祗律云。若比丘在道行為賊所劫。或賊",
    "X39n0709_002:0338c10": "少比丘多。或賊藏物已。更往餘處。是比丘若未作",
    "X39n0709_002:0338c11": "失想(此為在有復得之念)。還奪還取。無罪。若已作失想。還奪",
    "X39n0709_002:0338c12": "還取。便為賊復劫賊(此中亦應計錢得罪)。又或賊順道去。漸",
    "X39n0709_002:0338c13": "近聚落。持物將分。比丘還從乞得。無罪(比丘雖已作失想。而",
    "X39n0709_002:0338c14": "賊為施主。事同新得故)若以勢力恐怖令還。無罪。若告聚落",
    "X39n0709_002:0338c15": "主。方便慰喻令還。無罪(此皆以慈心而言。護法名及告村長令還。為憐愍偷",
    "X39n0709_002:0338c16": "人。免墮惡趣故)。若知令彼或殺或縛。則不應告　若摩摩",
    "X39n0709_002:0338c17": "帝(此云寺主)塔無物。眾僧有物。便作是念。天人所以供",
    "X39n0709_002:0338c18": "養眾僧者。皆蒙佛恩。供養佛者。便為供養眾僧。即",
    "X39n0709_002:0338c19": "持眾僧物。修治塔者。此摩摩帝。得波羅夷　若塔",
    "X39n0709_002:0338c20": "有物。眾僧無物。便作是念。供養僧者。佛亦在中。便",
    "X39n0709_002:0338c21": "持塔物。供養眾僧。摩摩帝用者。得波羅夷　若塔",
    "X39n0709_002:0338c22": "無物。僧有物者。得如法貸用。但分明疏記。言某時",
    "X39n0709_002:0338c23": "貸用。某時得當還。若僧無物。塔有物。亦如是。若交",
    "X39n0709_002:0338c24": "代時。應僧中讀疏。分明付授。若不讀疏。越毗尼罪",
    "X39n0709_002:0339a01": "　若有二比丘共財物應分。一比丘盜心獨取。除",
    "X39n0709_002:0339a02": "自分。他分滿五錢。波羅夷。若同意取。無罪　若共",
    "X39n0709_002:0339a03": "作制限。得物共分。既得物便言。各任其相祿。是中",
    "X39n0709_002:0339a04": "半分滿者。波羅夷(相謂相應。祿謂福祿。意謂任隨各人相應之福。若汝得者汝自",
    "X39n0709_002:0339a05": "取。若我得者我自取。如是則有違本約。而為貪盜。故犯重)。置物施主家。作是語",
    "X39n0709_002:0339a06": "者。偷蘭遮。若知有施主。作是語者。越毗尼罪　二",
    "X39n0709_002:0339a07": "糞掃衣比丘相約亦如是　若僧物有損應與。有",
    "X39n0709_002:0339a08": "益應與。云何損者。若有賊詣寺索種種飲食。若不",
    "X39n0709_002:0339a09": "與。或能燒劫寺內。雖不應與。畏作損事。故隨多少",
    "X39n0709_002:0339a10": "與。云何益者。若治眾僧房舍工匠。及料理僧物事",
    "X39n0709_002:0339a11": "者。應與前食後食。及塗身油非時漿等。若王及諸",
    "X39n0709_002:0339a12": "大勢力者。應與飲食　有比丘失衣鉢。若未作捨",
    "X39n0709_002:0339a13": "想。後知處。應從彼索(前云未作失想。許令奪取還得。是從賊劫論。此從自失言)",
    "X39n0709_002:0339a14": "若已作捨想。後知處從索。越毗尼罪。若先作念言。",
    "X39n0709_002:0339a15": "後若知處。當從索取得。無罪。",
    "X39n0709_002:0339a16": "根本律云。起盜心興方便。得惡作罪(即突吉羅)。觸彼物",
    "X39n0709_002:0339a17": "窣吐羅底(即偷蘭遮)。舉離處滿五錢波羅市迦。不滿麤",
    "X39n0709_002:0339a18": "罪(亦即偷蘭遮)。若是畜生邊物觸彼物惡作罪。舉離處",
    "X39n0709_002:0339a19": "滿五錢麤罪。不滿惡作罪　苾芻得地遺物。應可",
    "X39n0709_002:0339a20": "持付知僧事人(即維那也)。其知僧事人。得此物已。於數",
    "X39n0709_002:0339a21": "日中。應可再三以物白眾。本主索者。可即將還。若",
    "X39n0709_002:0339a22": "無認者。入四方僧。隨眾受用。若異此者。得越毗尼",
    "X39n0709_002:0339a23": "罪。",
    "X39n0709_002:0339a24": "律攝云。盜事略有五種。一對面強取。二竊盜取。三",
    "X39n0709_002:0339b01": "調弄取。四因寄取。五與已更奪取。此之五種咸是",
    "X39n0709_002:0339b02": "盜取　若是人物。旁生所偷。人想取之。亦得本罪。",
    "X39n0709_002:0339b03": "若旁生想。得突吉羅　若遭旱時。決彼堤水。將入",
    "X39n0709_002:0339b04": "己田。令他不熟。至實成就。准價得罪。又或時遭澇。",
    "X39n0709_002:0339b05": "泄水下流損他苗。亦計直成罪　獵師逐鹿走入",
    "X39n0709_002:0339b06": "寺中。隨傷不傷不還。無罪。若鹿被箭入便死者。應",
    "X39n0709_002:0339b07": "還獵師。不應留礙　若他田地及園店等。意為僧",
    "X39n0709_002:0339b08": "伽(意謂眾僧罪歸於己)。非理言競。官斷與時。彼心未捨。得窣",
    "X39n0709_002:0339b09": "吐羅。心若捨時。即得本罪。官不斷與。得窣吐羅。若",
    "X39n0709_002:0339b10": "就王斷。斷得便重。由斷事中。王為上故。若餘斷官。",
    "X39n0709_002:0339b11": "待他心息方犯　若與賊同心。示彼舍處。後時受",
    "X39n0709_002:0339b12": "彼分。隨得招罪　(此與教人取不同。若以盜心教他取。則物一離本處。罪已在我。今示",
    "X39n0709_002:0339b13": "賊彼舍處。則賊劫時。未必與是。故須從受分時結罪。然雖不受分事。非比丘所為。亦得方便偷蘭遮罪)",
    "X39n0709_002:0339b14": "若後生悔。向彼物家。報遣防護。勿令失脫。設彼賊",
    "X39n0709_002:0339b15": "偷。皆方便罪。後雖受分。亦窣吐羅　若與賊同行",
    "X39n0709_002:0339b16": "欲為盜事。中路而退。但得惡作。由怖為伴。無心共",
    "X39n0709_002:0339b17": "彼。雖偷得。苾芻非犯　若比丘持物至稅處。實是",
    "X39n0709_002:0339b18": "己財。決心迴與父母兄弟等。告掌稅者。此非我物。",
    "X39n0709_002:0339b19": "不與汝稅。或乘空去。或口含。或衣裏。或避路。並得",
    "X39n0709_002:0339b20": "麤罪　(本律為他持物。過稅犯重。由利歸己。此中決心迴施。無利可歸。是以結輕。須知事一心異",
    "X39n0709_002:0339b21": "有別)若為父母及三寶事。持過稅處。應為稅官種種",
    "X39n0709_002:0339b22": "說法。稱讚三寶。說父母恩。彼不取稅直者無犯。若",
    "X39n0709_002:0339b23": "猶索直者應與　若三寶財持過稅所。應取一分",
    "X39n0709_002:0339b24": "酬彼稅直。後當均分。勿令偏少　若夫實不言。苾",
    "X39n0709_002:0339c01": "芻妄說。從彼妻索。隨得物時。犯罪輕重　有施物",
    "X39n0709_002:0339c02": "來。知非己分。言我合得者。窣吐羅罪。若受其分。准",
    "X39n0709_002:0339c03": "數成犯(物有現前十方。及安。居物不同。故成犯)。不請食輙去食者。得",
    "X39n0709_002:0339c04": "惡作罪　本師有緣。須向餘處。為受利者非犯(謂和",
    "X39n0709_002:0339c05": "尚有緣他出。弟子可以為師取。然取分時。須告他知。勿不囑言輙取他分)若為他將物",
    "X39n0709_002:0339c06": "擬濟病人。聞彼身亡。物還本主。若及命在。後方死",
    "X39n0709_002:0339c07": "者。此成亡物　若掌庫人。自為賊意。盜取他物。施",
    "X39n0709_002:0339c08": "與苾芻。施想受者無犯(此但受者無罪。然掌庫人自得盜罪)。若賊盜",
    "X39n0709_002:0339c09": "他物。為恐怖故。持施苾芻。不應受。若作還彼主心",
    "X39n0709_002:0339c10": "受之。無犯　若知是賊首領者。隨意應受。既受得",
    "X39n0709_002:0339c11": "已。刀割染壞。方便畜持。本主來索者應還　若盜",
    "X39n0709_002:0339c12": "故廢錢貝。及破闕假偽者。皆准當時價直成犯",
    "X39n0709_002:0339c13": "　若興方便。欲盜他財。觸著之後。便從主乞。彼與時。",
    "X39n0709_002:0339c14": "得前麤罪　若初為貸借。後欲不還。決絕之時。便",
    "X39n0709_002:0339c15": "得本罪　若偷弊服。內有貴衣。後撿見時。准物得",
    "X39n0709_002:0339c16": "罪　若鼠盜己物。見時應取。若是鼠物。則不應收。",
    "X39n0709_002:0339c17": "竄若持來。便成施主。為彼物想。應為受之　若營",
    "X39n0709_002:0339c18": "事人為眾舉貨。若其身死。以眾物償。他舉物時(他指",
    "X39n0709_002:0339c19": "餘人也)。報諸耆宿苾芻。明書券契。方可與也　若苾",
    "X39n0709_002:0339c20": "芻被他盜時。不應倉卒輙為捨意。後見應取　若",
    "X39n0709_002:0339c21": "見賊來。應現喚相。恐喝令去。捉得賊者。不應付官。",
    "X39n0709_002:0339c22": "先為說法。從乞其物。若不肯與。當酬半價。或復全",
    "X39n0709_002:0339c23": "還。已成衣鉢。卒難得故　凡受事人閉寺門時。有",
    "X39n0709_002:0339c24": "其五別。謂上下轉鳴鎖。并副鎖門關。及扂不閉。賊",
    "X39n0709_002:0340a01": "偷准事酬直。若闕一者。應還一分。乃至若總不著。",
    "X39n0709_002:0340a02": "即應全償　若施主本心造立房寺。於此寺住者。",
    "X39n0709_002:0340a03": "與其供養苾芻。輙將餘食。計直全還　若為病人",
    "X39n0709_002:0340a04": "欲覓藥者。應問病人何處求藥。如所教處覓之。根",
    "X39n0709_002:0340a05": "本目得迦云。凡主人見客來至。先應問彼。是汝伴",
    "X39n0709_002:0340a06": "否。若索衣鉢與否。若言莫與。而將與者。應酬彼價。",
    "X39n0709_002:0340a07": "若言與者。失不須酬。凡客苾芻至他房內。應問主",
    "X39n0709_002:0340a08": "人。若有人來索衣鉢者可與否。若言莫與。而與者。",
    "X39n0709_002:0340a09": "計直酬價。若言與者。失不須酬。",
    "X39n0709_002:0340a10": "五分律云。若比丘非同意人。輙作同意。取其衣食。",
    "X39n0709_002:0340a11": "突吉羅。",
    "X39n0709_002:0340a12": "十誦律云。若水中浮物來。比丘以偷奪心選擇時。",
    "X39n0709_002:0340a13": "偷蘭遮。若捉留住後水到前。或沉著水底。或舉離",
    "X39n0709_002:0340a14": "水。直五錢以上。波羅夷　若盜佛舍利。偷蘭遮(此是",
    "X39n0709_002:0340a15": "逆罪偷蘭遮)。若尊敬清淨心取。無罪　盜經卷。隨計直",
    "X39n0709_002:0340a16": "犯　盜塔寺精舍中供養具。若有守護。隨計直犯",
    "X39n0709_002:0340a17": "　取西拘耶尼人物。隨計彼物價犯。弗于逮亦爾。",
    "X39n0709_002:0340a18": "取鬱單越物。無犯　檀越請僧。食次未至。自言我",
    "X39n0709_002:0340a19": "應去。波逸提。得食時。隨計直犯(此為請僧而強去食者。由不禁貪故",
    "X39n0709_002:0340a20": "犯)。破鳥巢。取鳥巢。皆突吉羅　憐愍心解放他人",
    "X39n0709_002:0340a21": "畜生。突吉羅　奪神像物。偷蘭遮　一切捕獵物。",
    "X39n0709_002:0340a22": "以快心壞。偷蘭遮。憐愍壞。突吉羅。",
    "X39n0709_002:0340a23": "善見律云。若受人寄物。物主還取。答言我不受汝",
    "X39n0709_002:0340a24": "寄。突吉羅。令物主狐疑。偷蘭遮(此是妄語。應得波逸提。為是盜方便。",
    "X39n0709_002:0340b01": "故結二方便罪)。物主言我不得此物。波羅夷(主作失物心。比丘得本罪)。",
    "X39n0709_002:0340b02": "若偷人取物。比丘以偷心奪取。物離偷人身分。若",
    "X39n0709_002:0340b03": "此人健。又奪物去。比丘雖不得物。亦波羅夷。以決",
    "X39n0709_002:0340b04": "定得偷心。離本處故　若檀越施眾僧果樹。或擬",
    "X39n0709_002:0340b05": "衣服。或擬湯藥。眾僧不得分食。若以果樹為四事",
    "X39n0709_002:0340b06": "布施。比丘以盜心過分食。隨直多少。結罪　若為",
    "X39n0709_002:0340b07": "作房舍。施眾僧迴食。得偷蘭遮。應還直　若為衣",
    "X39n0709_002:0340b08": "施。應作衣。若饑儉時。眾僧作白羯磨。為飲食難。眾",
    "X39n0709_002:0340b09": "僧三衣已足。今且迴以食用。令眾僧得安樂。若眾",
    "X39n0709_002:0340b10": "僧和合用食。無罪　若以衣施作房舍。若以房舍",
    "X39n0709_002:0340b11": "施作飲食。亦如是和白食用。無罪　又寺中房舍",
    "X39n0709_002:0340b12": "多。無人修治敗壞。應留好者。餘粗敗壞。得賣為食",
    "X39n0709_002:0340b13": "用。為護住處。",
    "X39n0709_002:0340b14": "薩婆多論云。若自取欲盜五錢已上。或欲盜一錢",
    "X39n0709_002:0340b15": "乃至四錢。從始發足。步步輕偷蘭。乃至選撿取三",
    "X39n0709_002:0340b16": "錢已還。得輕偷蘭。四錢成重偷蘭　若遣使取他",
    "X39n0709_002:0340b17": "物。當教時。得輕偷蘭　若教取金。乃取銀。此比丘",
    "X39n0709_002:0340b18": "不得波羅夷。以異教故。得重偷蘭。以先方便故",
    "X39n0709_002:0340b19": "　若受使人不隨教。從此至彼。受使比丘。步步輕偷",
    "X39n0709_002:0340b20": "蘭。教他比丘。無罪　若盜僧物五錢已上。得重偷",
    "X39n0709_002:0340b21": "蘭。四錢以下得輕偷蘭。而報罪甚深。若曳不離僧",
    "X39n0709_002:0340b22": "地。得輕偷蘭　若舍屬一主。物不異主。若不離地。",
    "X39n0709_002:0340b23": "未出家界。步步輕偷蘭遮。　取非人五錢已上。重",
    "X39n0709_002:0340b24": "偷蘭遮。若四錢以下輕偷蘭遮。非人者。天與畜生。",
    "X39n0709_002:0340c01": "盡名非人。",
    "X39n0709_002:0340c02": "此戒大乘同制。三賢以捨心為首。六度以檀度為",
    "X39n0709_002:0340c03": "先。其為菩薩者。於己身命財。尚行捨施。以濟眾生",
    "X39n0709_002:0340c04": "豈可反盜他物而為己有。若有犯此。懺悔如上。",
    "X39n0709_002:0340c05": "引證　首楞嚴經云。世界六道眾生。其心不偷。則",
    "X39n0709_002:0340c06": "不隨其生死相續。偷心不除。塵不可出。縱有多智",
    "X39n0709_002:0340c07": "禪定現前。如不斷偷。必落邪道。上品精靈。中品妖",
    "X39n0709_002:0340c08": "魅。下品邪人。",
    "X39n0709_002:0340c09": "附考　善見律云。婆帝利王時供養大塔。有比丘",
    "X39n0709_002:0340c10": "從南方來。彼有七肘黃衣。置在肩上。入寺作禮。是",
    "X39n0709_002:0340c11": "時王與大眾入寺。驅逐諸人。諸人眾多。併疊一邊",
    "X39n0709_002:0340c12": "大眾鬬亂。遂失衣不見而出。比丘作捨心已。後有",
    "X39n0709_002:0340c13": "比丘來見此衣。作盜心取。取已而生悔心。我非沙",
    "X39n0709_002:0340c14": "門。失我戒也。時有律師。名周羅須摩那。善解律相。",
    "X39n0709_002:0340c15": "最為第一。彼往至所。師知此罪可救。向罪比丘言。",
    "X39n0709_002:0340c16": "汝能得物主來不。我當安置汝罪。答言。云何能得。",
    "X39n0709_002:0340c17": "律師言。可次第寺寺而問。彼受教已。遂逢物主。將",
    "X39n0709_002:0340c18": "至律師所。問言。此汝衣不。答言是。問何處失。彼依",
    "X39n0709_002:0340c19": "事答。問汝捨心不。答已作捨心。又問罪比丘。汝何",
    "X39n0709_002:0340c20": "處取。答某時某處。律師言。汝若無盜心取。便無罪。",
    "X39n0709_002:0340c21": "汝惡心作取。得突吉羅罪。語物主言。汝已捨心。以",
    "X39n0709_002:0340c22": "衣與此比丘。答言善。師又曰。如是名為觀時觀處。",
    "X39n0709_002:0340c23": "時者取時。此衣有時輕有時重。若取輕。即以輕時",
    "X39n0709_002:0340c24": "價直得罪。若取重。即以重時價直得罪。又曰。此語",
    "X39n0709_002:0341a01": "難解。我今取人為證。於海中間。有一比丘得椰子",
    "X39n0709_002:0341a02": "殻。端正具足。得已刻如螺盤無異。令人心戀。比丘",
    "X39n0709_002:0341a03": "常以飲水。以椰子盤置海中寺。時有一比丘。往海",
    "X39n0709_002:0341a04": "中寺而見椰殻盤。以盜心取已。復往支帝耶山。用",
    "X39n0709_002:0341a05": "盤食粥。盤主見已而問。咄長老。從何處得此盤也。",
    "X39n0709_002:0341a06": "此非汝物。是我許。汝偷取也。即捉到僧前。眾中有",
    "X39n0709_002:0341a07": "一論師。名瞿檀多。極知方便。問此比丘於何處取",
    "X39n0709_002:0341a08": "椰子盤。答云。海中間取。又問云。彼價直幾。答言。彼",
    "X39n0709_002:0341a09": "土噉此椰子。餘殻棄破。或然作薪。都無價直。問物",
    "X39n0709_002:0341a10": "主言。作此椰子盤堪幾直。答云。削治作器。堪一摩",
    "X39n0709_002:0341a11": "娑迦。論師言。若如是者。不滿五摩娑迦。不犯重罪",
    "X39n0709_002:0341a12": "(然雖不滿五分。但直一錢者。應作突吉懺悔。所以判斷盜戒時。先應問明物之本處。復問盜物之時。然後",
    "X39n0709_002:0341a13": "定罪。方得宜也)。",
    "X39n0709_002:0341a15": "毗尼止持會集卷第二"
}