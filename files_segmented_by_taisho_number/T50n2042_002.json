{
    "T50n2042_002:0103b22": "阿育王傳卷第二(本緣之餘)",
    "T50n2042_002:0103b24": "西晉安息三藏安法欽譯",
    "T50n2042_002:0103b25": "◎王又問言。莊嚴生時。其事云何。樹神答言。",
    "T50n2042_002:0103b26": "語所不及。言不能宣。今當略說。便作偈言。",
    "T50n2042_002:0103b27": "　身出金色光　　人天所樂見",
    "T50n2042_002:0103b28": "　大地山海動　　如船在海浪",
    "T50n2042_002:0103b29": "王以百千兩金。置此處起塔而去。於是尊者",
    "T50n2042_002:0103c01": "將王復至迦毘羅城。舉右手而言。此是抱菩",
    "T50n2042_002:0103c02": "薩示淨飯王處。又示諸釋天祀之處。時將菩",
    "T50n2042_002:0103c03": "薩入此天祀。泥木天像皆來恭敬曲躬禮拜。",
    "T50n2042_002:0103c04": "恕頭檀王因是之故號為天中天。又示喚諸",
    "T50n2042_002:0103c05": "相師相菩薩處。阿斯陀仙相菩薩子必作佛",
    "T50n2042_002:0103c06": "處。又復示王波闍波提養菩薩處。又示菩薩",
    "T50n2042_002:0103c07": "學書之處。菩薩騎象處。學乘馬處。乘車之",
    "T50n2042_002:0103c08": "處。學射之處菩薩散勞之處。菩薩以六萬婇",
    "T50n2042_002:0103c09": "女相娛樂處。菩薩見老病死生厭患之處。又",
    "T50n2042_002:0103c10": "復將王至閻菩樹舉手指言。此是菩薩坐涼",
    "T50n2042_002:0103c11": "之處。又至林中。示菩薩思惟棄欲惡不善。有",
    "T50n2042_002:0103c12": "覺有觀離生喜樂獲得初禪。樹為曲蔭影不",
    "T50n2042_002:0103c13": "移轉。即時五體投地為菩薩作禮。示指城門",
    "T50n2042_002:0103c14": "而語王。此是菩薩將百千諸天。前後圍遶出",
    "T50n2042_002:0103c15": "迦毘羅處。又示以馬瓔珞付車匿還處。又示",
    "T50n2042_002:0103c16": "菩薩一身己入林之處。又示菩薩以刀剃髮",
    "T50n2042_002:0103c17": "擲虛空中帝釋奉接處。又示菩薩而以寶衣",
    "T50n2042_002:0103c18": "從獵師邊博袈裟處。又示頻婆娑羅王以半",
    "T50n2042_002:0103c19": "國請菩薩處。又示菩薩至阿蘭加羅欝頭藍",
    "T50n2042_002:0103c20": "處。又示菩薩苦行六年之處。即便說偈。",
    "T50n2042_002:0103c21": "　菩薩六年難苦行　　身臥灰上棘刺上",
    "T50n2042_002:0103c22": "　知此邪行非真道　　便捨苦行修正法",
    "T50n2042_002:0103c23": "復示菩薩受難陀跋難陀百味乳糜之處。又",
    "T50n2042_002:0103c24": "示菩薩向菩提樹處。所示之處。王於此中悉",
    "T50n2042_002:0103c25": "皆起塔。尊者又示迦羅龍王讚菩薩處。於是",
    "T50n2042_002:0103c26": "王乃禮尊者足合掌而言。我今欲問迦羅龍",
    "T50n2042_002:0103c27": "王曾見佛事。尊者即時語龍王言。速起速起。",
    "T50n2042_002:0103c28": "王欲問汝見佛時事。龍王便起。向尊者邊合",
    "T50n2042_002:0103c29": "掌白言。大德有何約勅。尊者語王言。此是迦",
    "T50n2042_002:0104a01": "羅龍王偈讚佛者。王即合掌以說偈言。",
    "T50n2042_002:0104a02": "　汝見真金　　熾然之色　　無上世尊",
    "T50n2042_002:0104a03": "　面如滿月　　汝為我說　　十力少分",
    "T50n2042_002:0104a04": "　云何端嚴　　向菩提樹",
    "T50n2042_002:0104a05": "龍王答言。端嚴之事非言所及。今當略說。即",
    "T50n2042_002:0104a06": "說。偈言。",
    "T50n2042_002:0104a07": "　佛足躡地　　大地山河　　踊躍[跳-兆+叵][跳-兆+我]",
    "T50n2042_002:0104a08": "　六種震動　　如來身光　　遏絕日月",
    "T50n2042_002:0104a09": "　普照十方　　一切蒙益",
    "T50n2042_002:0104a10": "王於此處起塔而去。遂與尊者向菩提樹。尊",
    "T50n2042_002:0104a11": "者舉手而示王言。此處是菩薩以慈悲心為",
    "T50n2042_002:0104a12": "伴力處。壞破魔眾成阿耨多羅三藐三佛陀",
    "T50n2042_002:0104a13": "處。王乃於此起塔。以百千兩金而布施之。此",
    "T50n2042_002:0104a14": "是四天王天奉佛四鉢。如來受之拍成一鉢",
    "T50n2042_002:0104a15": "處。亦是五百賈客施食之處。又示菩薩向波",
    "T50n2042_002:0104a16": "羅捺女處。又示婆羅門讚佛之處。王於此",
    "T50n2042_002:0104a17": "處亦皆起塔。尊者將王復至古仙林中。舉右",
    "T50n2042_002:0104a18": "手而言。此是如來轉法輪處。王於此處起",
    "T50n2042_002:0104a19": "塔。以百千兩金與之。又以示如來度千婆羅",
    "T50n2042_002:0104a20": "門處。又示頻婆娑羅王聽法得見諦處。亦是",
    "T50n2042_002:0104a21": "八萬四千天王遠塵離垢得法眼淨處。亦是",
    "T50n2042_002:0104a22": "無量婆羅門及居士得須陀洹處。又示帝釋",
    "T50n2042_002:0104a23": "受化處。又示如來作神變處。又示如來忉利",
    "T50n2042_002:0104a24": "天上為母說法來下之處。王於上來所示之",
    "T50n2042_002:0104a25": "處皆起寶塔。尊者將王復至拘尸那城。舉手",
    "T50n2042_002:0104a26": "而言。此是如來化緣已訖入涅槃處。王聞是",
    "T50n2042_002:0104a27": "語懊惱悶絕。以水灑面令得醒悟。施百千兩",
    "T50n2042_002:0104a28": "金於此起塔。而更合掌敬禮尊者足。復作是",
    "T50n2042_002:0104a29": "言。我今欲禮佛大弟子聲聞之塔。尊者讚言。",
    "T50n2042_002:0104b01": "善哉善哉。王能發是重信敬之心。即將王至",
    "T50n2042_002:0104b02": "彼祇陀林中。舉手而言。大王。此是舍利弗",
    "T50n2042_002:0104b03": "塔。應當供養。王問言曰。此有何德。尊者答",
    "T50n2042_002:0104b04": "言。此是第一世尊法之大將。能轉法輪。如來",
    "T50n2042_002:0104b05": "所記智慧第一。唯除如來。一切眾生所有智",
    "T50n2042_002:0104b06": "慧十六分中不及其一。但可略說。誰能盡其",
    "T50n2042_002:0104b07": "智慧之藏。王聞歡喜。即以百千兩金奉施此",
    "T50n2042_002:0104b08": "塔。即時歸命舍利弗。而作偈言。",
    "T50n2042_002:0104b09": "　解脫諸有結　　名稱滿世間",
    "T50n2042_002:0104b10": "　於諸智慧中　　是為最第一",
    "T50n2042_002:0104b11": "復示於王目揵連塔令王供養。王又問言。此",
    "T50n2042_002:0104b12": "有何德。尊者答言。如來所記神足第一。能以",
    "T50n2042_002:0104b13": "右足動帝釋宮。復能降伏難陀拔難陀龍王。",
    "T50n2042_002:0104b14": "略而言之。不能說盡其功德彼岸。王以百千",
    "T50n2042_002:0104b15": "兩金供養此塔。王即合掌而說偈言。",
    "T50n2042_002:0104b16": "　歸命大名稱　　神足第一者",
    "T50n2042_002:0104b17": "　於生老憂苦　　而得於解脫",
    "T50n2042_002:0104b18": "遂復示王迦葉之塔。舉手而言。此是摩訶迦",
    "T50n2042_002:0104b19": "葉之塔。亦應供養。王問言曰。有何功德。尊",
    "T50n2042_002:0104b20": "者答言。少欲知足頭陀第一。如來分坐而與",
    "T50n2042_002:0104b21": "令坐。佛自脫衣以與迦葉。憐愍窮苦護持佛",
    "T50n2042_002:0104b22": "法。今為略說。豈能盡其苦行功德。王以百千",
    "T50n2042_002:0104b23": "兩金施迦葉塔。即便合掌而作偈言。",
    "T50n2042_002:0104b24": "　坐於山窟　　去除鬪諍　　無諸忿怒",
    "T50n2042_002:0104b25": "　常行禪定　　少欲知足　　功德最上",
    "T50n2042_002:0104b26": "　我今頂禮　　至心歸命",
    "T50n2042_002:0104b27": "復示於王婆駒羅塔。教使供養。王言。此有何",
    "T50n2042_002:0104b28": "德。答言。如來所記無諸衰病少欲第一。未",
    "T50n2042_002:0104b29": "曾教人一四句偈王即使人持一金錢布施此",
    "T50n2042_002:0104c01": "塔。輔相白王。同是大德阿羅漢塔。云何獨以",
    "T50n2042_002:0104c02": "一錢用施。答言。以其自度不能度他人。是",
    "T50n2042_002:0104c03": "故唯以一錢與之。塔神不受還授與王。輔相",
    "T50n2042_002:0104c04": "復言。實是少欲。乃至一錢猶尚不取。尊者",
    "T50n2042_002:0104c05": "於是復示於王阿難之塔。語王供養。王言。",
    "T50n2042_002:0104c06": "有何功德。答言。如來所記總持第一。執持",
    "T50n2042_002:0104c07": "佛法念力智慧多聞如海。義妙言說人天供",
    "T50n2042_002:0104c08": "養。能知佛意一切善巧功德眾法之篋。王聞",
    "T50n2042_002:0104c09": "是語極大歡喜。以一億兩金布施此塔。大臣",
    "T50n2042_002:0104c10": "問言。云何諸供養中於此最勝。王言。以其",
    "T50n2042_002:0104c11": "總持法身之故。能令法燈至今不滅。阿難之",
    "T50n2042_002:0104c12": "力。譬如牛跡不受海水。佛智慧海阿難能受。",
    "T50n2042_002:0104c13": "以是因緣。諸供養中於此最多王已供養諸",
    "T50n2042_002:0104c14": "大弟子聲聞塔竟。歡喜敬禮尊者。塔合掌",
    "T50n2042_002:0104c15": "恭敬而說偈言。",
    "T50n2042_002:0104c16": "　設百千祀　　方得為人　　我今便為",
    "T50n2042_002:0104c17": "　不空受身　　值良福田　　具造人果",
    "T50n2042_002:0104c18": "　以危脆財　　而修堅法　　我所起塔",
    "T50n2042_002:0104c19": "　嚴閻浮提　　猶如白雲　　莊校虛空",
    "T50n2042_002:0104c20": "　我遭佛法　　一切清淨",
    "T50n2042_002:0104c21": "說是偈已作禮而去。阿恕伽王於佛生處塔。",
    "T50n2042_002:0104c22": "菩提樹塔。轉法輪塔。般涅槃塔。雖各各施與",
    "T50n2042_002:0104c23": "百千兩金。於菩提塔其心最重。所以者何。",
    "T50n2042_002:0104c24": "佛於此處成正覺故。於是已後所得珍寶。常",
    "T50n2042_002:0104c25": "以奉施菩提之塔。王第一夫人帝舍羅叉心",
    "T50n2042_002:0104c26": "自念言。王得好寶盡與菩提。曾不見與。即",
    "T50n2042_002:0104c27": "語真陀羅摩登伽言。汝能為我壞怨嫉不。",
    "T50n2042_002:0104c28": "答言若與我金則能壞之。便許金錢。時摩登",
    "T50n2042_002:0104c29": "伽不解其意。謂為導彼菩提之樹。即結呪索",
    "T50n2042_002:0105a01": "繫菩提樹。而欲呪殺轉轉乾枯。王守樹人來",
    "T50n2042_002:0105a02": "告王言。菩提之樹今將欲枯。即說偈言。",
    "T50n2042_002:0105a03": "　如來在此處　　覺悟諸世間",
    "T50n2042_002:0105a04": "　逮得菩提道　　證於一切智",
    "T50n2042_002:0105a05": "　此樹今將壞　　轉轉欲乾枯",
    "T50n2042_002:0105a06": "王聞斯語悶絕躄地。以水灑面久乃得醒。啼",
    "T50n2042_002:0105a07": "哭而言。我見樹王猶如見佛。菩提樹壞我必",
    "T50n2042_002:0105a08": "定死。帝舍羅叉而白王言。菩提樹雖死。我亦",
    "T50n2042_002:0105a09": "能與大王之樂。王言。菩提之樹非女人也。乃",
    "T50n2042_002:0105a10": "是佛得無上道處。帝舍羅叉聞是語已。心生",
    "T50n2042_002:0105a11": "敬悔語摩登伽言。汝今還能令菩提樹生如",
    "T50n2042_002:0105a12": "本不。答言。若不枯盡有少生氣能令如本。",
    "T50n2042_002:0105a13": "故於是乃解呪結縷。恒以千瓶乳灌。未久之",
    "T50n2042_002:0105a14": "間樹生如故。王守樹人復來告王。樹還復生",
    "T50n2042_002:0105a15": "與本無異。王聞是語踊躍歡喜詣菩提樹觀",
    "T50n2042_002:0105a16": "樹而言。頻婆娑羅王等所不能作。我於今日",
    "T50n2042_002:0105a17": "當作二種。云何二種。一者當造千杖寶瓶以",
    "T50n2042_002:0105a18": "盛香汁灌菩提樹。二者當作般遮于瑟極大",
    "T50n2042_002:0105a19": "之會。王便即以金銀琉璃作千寶瓶。滿中香",
    "T50n2042_002:0105a20": "湯以灌於樹。并眾花鬘末香塗香復莊嚴之。",
    "T50n2042_002:0105a21": "王自洗浴著新淨衣受持八齋。上高樓上遍",
    "T50n2042_002:0105a22": "觀四方。諸佛弟子聲聞之眾。修正見者諸根",
    "T50n2042_002:0105a23": "寂定摧滅欲結。人天阿修羅等所應供養者。",
    "T50n2042_002:0105a24": "願見憐愍。受我之請。諸樂禪定及智慧者。解",
    "T50n2042_002:0105a25": "脫眾僧最勝真子。善逝法中之所生者哀受",
    "T50n2042_002:0105a26": "我請。居住罽賓晝夜無畏。摩訶婆那離越諸",
    "T50n2042_002:0105a27": "聖亦垂哀愍而受我請。阿耨大池峻嶮之處。",
    "T50n2042_002:0105a28": "及與河邊諸山谷間舍利窟住者。香山住者。",
    "T50n2042_002:0105a29": "皆願垂矜受我之請。王如是請已。四方來者",
    "T50n2042_002:0105b01": "三十萬僧。十萬僧者是阿羅漢。二十萬僧者",
    "T50n2042_002:0105b02": "是須陀洹斯陀含阿那含。及清淨凡夫悉皆",
    "T50n2042_002:0105b03": "就座。唯留上座所坐之處無敢坐者。王問上",
    "T50n2042_002:0105b04": "座。以何義故。坐此空處。答言。更有上座當",
    "T50n2042_002:0105b05": "坐此處。王復問言。更有上座大於汝耶。夜舍",
    "T50n2042_002:0105b06": "答言。昔佛所記師子吼中最為第一。名賓頭",
    "T50n2042_002:0105b07": "盧跋羅豆婆闍。尊重於我。王聞此語衣毛皆",
    "T50n2042_002:0105b08": "竪。如迦曇花樹。",
    "T50n2042_002:0105b09": "又問言。頗有得見如來者不。夜舍答言。有賓",
    "T50n2042_002:0105b10": "頭盧阿羅漢。見佛在時。王言。可得見不。答",
    "T50n2042_002:0105b11": "言。正爾。當來使王見之。王歡喜而言我得",
    "T50n2042_002:0105b12": "極大利益。今哀愍我第一得見賓頭盧。即便",
    "T50n2042_002:0105b13": "合掌瞻仰而待。見賓頭盧猶如半月亦如鵝",
    "T50n2042_002:0105b14": "王。與數千萬阿羅漢等從空中來下坐上座",
    "T50n2042_002:0105b15": "頭三十萬眾皆起恭敬。王見賓頭盧頭白眉",
    "T50n2042_002:0105b16": "秀。身體相好如辟支佛。即為作禮五體投地。",
    "T50n2042_002:0105b17": "嗚尊者足起而[跍*月]跪。說於偈言。",
    "T50n2042_002:0105b18": "　如來雖滅度　　尊者補處生",
    "T50n2042_002:0105b19": "　哀愍垂教授　　我當隨順行",
    "T50n2042_002:0105b20": "說此偈已問尊者言。見如來不。答言。我見。色",
    "T50n2042_002:0105b21": "如金聚。面如滿月。三十二相莊嚴其身。梵音",
    "T50n2042_002:0105b22": "深妙大悲窟宅。王又問言。於何處見。尊者",
    "T50n2042_002:0105b23": "言。佛與五百阿羅漢等。在王舍城夏安居時。",
    "T50n2042_002:0105b24": "我在其中見盛福田。在舍衛國現大神變摧",
    "T50n2042_002:0105b25": "外道時。莊嚴化佛次第上至阿迦膩吒。我於",
    "T50n2042_002:0105b26": "爾時亦在其中。佛在忉利天為母說法。諸天",
    "T50n2042_002:0105b27": "圍繞。來下之時我亦在其中。至僧伽戶沙池",
    "T50n2042_002:0105b28": "側時我亦在其中。蓮花比丘尼化作轉輪聖",
    "T50n2042_002:0105b29": "王。具足千子禮佛足時亦在其中。蘇摩伽帝",
    "T50n2042_002:0105c01": "滿富城內請佛之時。五百羅漢各現神變至",
    "T50n2042_002:0105c02": "滿富城。我於爾時化作寶山。寶窟中坐往滿",
    "T50n2042_002:0105c03": "富城。佛入王舍城次行乞食。汝以土施。羅提",
    "T50n2042_002:0105c04": "毱多合掌隨喜。佛記汝時我亦得見。王又問",
    "T50n2042_002:0105c05": "言。尊者。近來在何處住。尊者答言。在香山",
    "T50n2042_002:0105c06": "住。復問言曰。將從幾許。答言。六萬。大王且",
    "T50n2042_002:0105c07": "止。何須多問。日時已到可與僧食。食訖當更",
    "T50n2042_002:0105c08": "為王具說。王言。請從尊者教。先發起我念",
    "T50n2042_002:0105c09": "佛之心。灌菩提樹然後與食。王喚維那薩娑",
    "T50n2042_002:0105c10": "蜜多而語之言。我以十萬兩金施於眾僧。以",
    "T50n2042_002:0105c11": "千寶瓶盛滿香湯灌菩提樹。可打揵搥稱我",
    "T50n2042_002:0105c12": "名字用為檀越作般遮于瑟。王子駒那羅左",
    "T50n2042_002:0105c13": "右面立不發口言。便舉手指。我倍與之。見",
    "T50n2042_002:0105c14": "人皆笑。王亦自笑。語羅提毱多。汝所為也。答",
    "T50n2042_002:0105c15": "言。人眾極多貪福者眾。王復言曰。我以三十",
    "T50n2042_002:0105c16": "萬兩金奉施於僧。以三千寶瓶盛滿香湯灌",
    "T50n2042_002:0105c17": "菩提樹。時駒那羅復舉四指。王語羅提毱",
    "T50n2042_002:0105c18": "多。誰與我競。羅提毱多長跪而言。誰能敢",
    "T50n2042_002:0105c19": "與人帝共競。駒那羅嬰孩小兒與父戲耳。",
    "T50n2042_002:0105c20": "王右顧見駒那羅即語上座言。我盡庫藏",
    "T50n2042_002:0105c21": "一切宮人并諸輔相及與我身子駒那羅等。",
    "T50n2042_002:0105c22": "一切施僧。請稱我名般遮于瑟。布施已訖。",
    "T50n2042_002:0105c23": "僧為呪願。受呪願竟。於菩提樹四邊縛格。自",
    "T50n2042_002:0105c24": "上其上。以四千寶瓶盛滿香湯灌菩提樹。灌",
    "T50n2042_002:0105c25": "菩提樹已。欲與僧食。上座夜舍言。王遇勝",
    "T50n2042_002:0105c26": "福田。莫生優劣心。王自行食。乃至於沙彌。",
    "T50n2042_002:0105c27": "時有二沙彌行和敬法。一者以麨用施於彼。",
    "T50n2042_002:0105c28": "彼還以麨而與此。此以餅復施於彼。彼亦用",
    "T50n2042_002:0105c29": "餅還與施之。此更復以歡喜丸用施於彼。彼",
    "T50n2042_002:0106a01": "亦還以歡喜丸而復報與。王見是已笑而言",
    "T50n2042_002:0106a02": "曰。如小兒戲耳。時王行食到上座頭。上座問",
    "T50n2042_002:0106a03": "言。王見非威儀事。能不生嫌心耶。王言。不",
    "T50n2042_002:0106a04": "也。見二沙彌如小兒戲。上座言。大王。莫生譏",
    "T50n2042_002:0106a05": "嫌。此二沙彌是俱解脫阿羅漢也。王聞是語",
    "T50n2042_002:0106a06": "生歡喜心。而自念言。我今當施一切眾僧人",
    "T50n2042_002:0106a07": "一張[疊*毛]。時二沙彌已知王心作是思惟。今",
    "T50n2042_002:0106a08": "當使王倍生信敬。於是二沙彌一者具鑊一",
    "T50n2042_002:0106a09": "者辦染具。王見是已。語沙彌言。欲作何物。",
    "T50n2042_002:0106a10": "沙彌言。王以我故欲與眾僧人一張[疊*毛]。今辦",
    "T50n2042_002:0106a11": "染具。欲以染之。王聞此語。便自念言。彼二沙",
    "T50n2042_002:0106a12": "彌已知我心。王大歡喜。五體投地。禮沙彌足",
    "T50n2042_002:0106a13": "起合掌言。我之眷屬極得大利獲勝福田。今",
    "T50n2042_002:0106a14": "盡我力而用布施。語沙彌言。以汝之故。一切",
    "T50n2042_002:0106a15": "眾僧人與三衣。於是便造般遮于瑟以四十",
    "T50n2042_002:0106a16": "萬兩金國土宮人輔相己身子駒那羅等。盡",
    "T50n2042_002:0106a17": "施眾僧而還歸家。阿恕伽王信敬具足。起八",
    "T50n2042_002:0106a18": "萬四千塔。作般遮于瑟竟。閻浮提內多分之",
    "T50n2042_002:0106a19": "一信向佛法。◎",
    "T50n2042_002:0106a20": "◎阿恕伽王第本緣",
    "T50n2042_002:0106a21": "阿恕伽王弟名宿大哆。信敬外道譏說佛法。",
    "T50n2042_002:0106a22": "作是言。出家沙門無有得解脫者。時阿恕伽",
    "T50n2042_002:0106a23": "王語宿大哆言。何以知之。答言。諸沙門等不",
    "T50n2042_002:0106a24": "修苦行好著樂事故。阿恕伽王。語宿大哆言。",
    "T50n2042_002:0106a25": "汝今莫於不可信處而強生信。可信之處而",
    "T50n2042_002:0106a26": "不信敬。於佛法僧應生重信。阿恕伽王曾於",
    "T50n2042_002:0106a27": "一時共宿大哆出行遊獵。見一婆羅門五熱",
    "T50n2042_002:0106a28": "炙身。宿大哆心生信敬。往到其邊禮足問言。",
    "T50n2042_002:0106a29": "苦行以來經今幾時。答言。經十二年。常何",
    "T50n2042_002:0106b01": "所食。答言。食菓食根。著何物衣。答言。著於",
    "T50n2042_002:0106b02": "草衣。為鋪何物。答言鋪草為座問言。汝今",
    "T50n2042_002:0106b03": "所行何事最苦。答言。唯見蟲鹿牉合之時",
    "T50n2042_002:0106b04": "欲心熾盛。以此為苦。宿大哆言。汝著惡衣",
    "T50n2042_002:0106b05": "服食於惡食。猶生貪欲。況沙門釋子著好",
    "T50n2042_002:0106b06": "衣服而食好食。能無欲也。我兄阿恕伽王無",
    "T50n2042_002:0106b07": "所別知。為諸沙門之所欺誑。時阿恕伽王聞",
    "T50n2042_002:0106b08": "弟此言。語輔相曰。善作方便使宿大哆令得",
    "T50n2042_002:0106b09": "信解。輔相答言。隨王教勅。王脫天冠纓絡",
    "T50n2042_002:0106b10": "服飾。著洗浴衣入浴室浴。輔相語宿大哆言。",
    "T50n2042_002:0106b11": "王若死者。汝當代之。今試著是天冠纓絡。",
    "T50n2042_002:0106b12": "為好不也。宿大哆即隨其語而便著之坐御",
    "T50n2042_002:0106b13": "座上。王出浴室見宿大哆坐御座上而語之",
    "T50n2042_002:0106b14": "曰。我猶未死汝已為王。便作是言。此中有誰。",
    "T50n2042_002:0106b15": "時有真陀羅。一手捉劍。一手捉鈴。前白王言。",
    "T50n2042_002:0106b16": "何所約勅。王言。宿大哆我今已捨。付汝治罪。",
    "T50n2042_002:0106b17": "輔相言。宿大哆是王親弟。唯願聽使懺悔改",
    "T50n2042_002:0106b18": "過。王言。用汝之語。聽七日為王。然後殺之。",
    "T50n2042_002:0106b19": "於七日中為作百千音樂。百千婆羅門合掌",
    "T50n2042_002:0106b20": "稱善。百千妓女圍繞給侍。有四真陀羅以",
    "T50n2042_002:0106b21": "血塗手。面狀欲殺人。在四門下高聲唱言。",
    "T50n2042_002:0106b22": "一日已過餘六日在。屠裂汝身分分肢體。",
    "T50n2042_002:0106b23": "絕斷汝命。將亡不遠。如上一日。乃至七日",
    "T50n2042_002:0106b24": "亦如是唱。七日既滿。將宿大哆至於王所。王",
    "T50n2042_002:0106b25": "問弟言。汝七日中極為樂不。宿大哆答言我。",
    "T50n2042_002:0106b26": "七日中。目不見色。耳不聞聲。鼻不嗅香。舌不",
    "T50n2042_002:0106b27": "別味。何以故。見真陀羅捉劍唱言。汝已一日",
    "T50n2042_002:0106b28": "為王。餘六日在。日日如是乃至七日為死火",
    "T50n2042_002:0106b29": "逼惱。思惟怖畏通夜不寐。有何樂也。王言。",
    "T50n2042_002:0106c01": "汝憂一身之死猶。尚不以王位為樂。況沙門",
    "T50n2042_002:0106c02": "釋子觀生老病死憂悲之苦。地獄種種燒炙",
    "T50n2042_002:0106c03": "之苦。畜生重擔更相殘害恐怖之苦。諸餓鬼",
    "T50n2042_002:0106c04": "等飢渴之苦。人中富樂。猶有八苦隨逐其",
    "T50n2042_002:0106c05": "身。況無福者。諸天雖樂衰退時苦。一切三",
    "T50n2042_002:0106c06": "界受生之類。身苦。心苦如是等苦之所逼切。",
    "T50n2042_002:0106c07": "五陰是真陀羅。六情如空聚。五塵如怨賊。",
    "T50n2042_002:0106c08": "三界皆為無常大火之所燒然。一切無常苦",
    "T50n2042_002:0106c09": "空無我。以是義故。云何當言沙門釋子不能",
    "T50n2042_002:0106c10": "苦行無解脫也。沙門之志。於諸樂事都無",
    "T50n2042_002:0106c11": "所染。譬如蓮花不著於水。厭患生死棄背世",
    "T50n2042_002:0106c12": "間亦復如是。云何不得解脫果也。阿恕伽王",
    "T50n2042_002:0106c13": "以種種方便教宿大哆。宿大哆於是合掌白",
    "T50n2042_002:0106c14": "王言。大王。我今當歸依三寶。阿恕伽王即",
    "T50n2042_002:0106c15": "抱弟頸而作是言。我欲使汝信敬佛法。故",
    "T50n2042_002:0106c16": "作是方便。不必殺汝。宿大哆即以香花供養",
    "T50n2042_002:0106c17": "佛塔。而聽說法。供養眾僧。便向雞頭摩寺到",
    "T50n2042_002:0106c18": "於上座夜奢之所。在前而坐。聽其說法。爾時",
    "T50n2042_002:0106c19": "夜奢觀宿大哆過去之世。種諸善根今已成",
    "T50n2042_002:0106c20": "熟。應當現身得入涅槃。即為讚歎出家之法。",
    "T50n2042_002:0106c21": "宿大哆聞是語已。便生歡喜。於佛法中欲求",
    "T50n2042_002:0106c22": "出家。即起合掌白尊者言。今願聽我於佛法",
    "T50n2042_002:0106c23": "中出家學道。答言。子先應當白王。宿大哆",
    "T50n2042_002:0106c24": "即往白王言。大王。聽我出家。我本狂醉如惡",
    "T50n2042_002:0106c25": "象無鉤。王以方便鉤我。令得柔伏調順。重垂",
    "T50n2042_002:0106c26": "哀愍聽我於彼大明之所修出家法。王聞是",
    "T50n2042_002:0106c27": "語。抱頸哀泣而語弟言。莫發此意。何以故。",
    "T50n2042_002:0106c28": "出家名為受醜陋法。著糞掃衣食於乞人。",
    "T50n2042_002:0106c29": "所棄之食。宿則樹下鋪以草葉。病則服於",
    "T50n2042_002:0107a01": "陳棄之藥。汝少來婉樂不堪受此飢渴寒熱。",
    "T50n2042_002:0107a02": "可息汝心。宿大哆言。我今不為厭患王位。亦",
    "T50n2042_002:0107a03": "復不求天上之樂。亦復無有眾苦惱逼。亦不",
    "T50n2042_002:0107a04": "貪於錢財珍寶。亦不怖畏怨敵之難而求出",
    "T50n2042_002:0107a05": "家也。唯畏生老病死之苦而求出家。為得涅",
    "T50n2042_002:0107a06": "槃而求出家。王聞是語。舉聲大哭。宿大哆言。",
    "T50n2042_002:0107a07": "王不須哭。生死輪轉不曾休息。會必別離。",
    "T50n2042_002:0107a08": "何用哭為。王言。汝今並可試學乞食。坐此樹",
    "T50n2042_002:0107a09": "下草鋪上宿。於是便與鉢盂錫杖。使從宮",
    "T50n2042_002:0107a10": "人次第乞食宮人皆與美好飲食。王責宮人",
    "T50n2042_002:0107a11": "言。何以與彼好美飲食。與麁惡食使令調習。",
    "T50n2042_002:0107a12": "宮人受教與麁惡食。得亦復食不生增減。王",
    "T50n2042_002:0107a13": "見是已。即語弟言。聽汝出家。汝若出家。必來",
    "T50n2042_002:0107a14": "見我。宿大哆既得聽已。向雞頭摩寺而生念",
    "T50n2042_002:0107a15": "言。若我於此出家必多妨鬧。即便往至他方",
    "T50n2042_002:0107a16": "遠國出家學道。精勤得阿羅漢道便生心念。",
    "T50n2042_002:0107a17": "昔阿育王與我要言。若出家者必來見我今",
    "T50n2042_002:0107a18": "宜往見。即於中前著衣持鉢詣花氏城。漸次",
    "T50n2042_002:0107a19": "乞食到王宮門。語守門人言。宿大哆欲求見",
    "T50n2042_002:0107a20": "王。守門之人即往白王言。宿大哆今在門外",
    "T50n2042_002:0107a21": "欲見於王。王言疾將來入。宿大哆入王門。阿",
    "T50n2042_002:0107a22": "育王見其弟便下御座。五體投地為之作禮。",
    "T50n2042_002:0107a23": "起而合掌看宿大哆。泣淚而說偈言。",
    "T50n2042_002:0107a24": "　一切有生類　　聚集為歡喜",
    "T50n2042_002:0107a25": "　我今觀汝眼　　不見親愛相",
    "T50n2042_002:0107a26": "　汝必得勝果　　甘露滿汝心",
    "T50n2042_002:0107a27": "羅提毱多見宿大哆著糞掃衣執持瓦鉢。平",
    "T50n2042_002:0107a28": "等乞食好惡皆受。亦向於王而說偈言。",
    "T50n2042_002:0107a29": "　觀宿大哆　　少欲知足　　所作已辦",
    "T50n2042_002:0107b01": "　故能歡喜　　棄王種族　　并花氏城",
    "T50n2042_002:0107b02": "　珍寶庫藏　　及與榮祿　　如捨涕唾",
    "T50n2042_002:0107b03": "　履行聖種　　永斷結使　　滿足王種",
    "T50n2042_002:0107b04": "　得大名稱　　莫不歡美",
    "T50n2042_002:0107b05": "於是阿恕伽王。扶宿大哆著御座上。以上妙",
    "T50n2042_002:0107b06": "飲食手自過與。飲食已竟行清淨水。取一小",
    "T50n2042_002:0107b07": "座在前而坐求使說法。宿大哆便為說偈。",
    "T50n2042_002:0107b08": "　王位尊豪莫放逸　　三寶難值當供養",
    "T50n2042_002:0107b09": "說此偈已從座起去。王與五百輔相城內人",
    "T50n2042_002:0107b10": "民。圍繞恭敬送到門外。是名現證沙門之果。",
    "T50n2042_002:0107b11": "宿大哆作是念言。我兄昔以多種方便化我",
    "T50n2042_002:0107b12": "令入佛法之中。今當使彼增益信敬。即踊身",
    "T50n2042_002:0107b13": "虛空作種種變。阿育王與諸群臣舉手說偈。",
    "T50n2042_002:0107b14": "　斷絕恩愛親　　如鳥飛空去",
    "T50n2042_002:0107b15": "　我為王位縛　　保愛於世事",
    "T50n2042_002:0107b16": "　嫌呵譏賤我　　而自獨解脫",
    "T50n2042_002:0107b17": "　如此之果報　　由心得自在",
    "T50n2042_002:0107b18": "　禪定之果報　　愚闇盲不見",
    "T50n2042_002:0107b19": "　汝今飛騰去　　破我之憍慢",
    "T50n2042_002:0107b20": "　我智力亦微　　使我得厭離",
    "T50n2042_002:0107b21": "於是宿大哆飛向邊地。到他國已即遇大病",
    "T50n2042_002:0107b22": "頭髮除落。王聞其病遣醫齎藥往彼療治。病",
    "T50n2042_002:0107b23": "得差已髮生如故。遣醫還去。後宿大哆食酪",
    "T50n2042_002:0107b24": "之時。身則安隱為易得故。徙就曠野放牧邊",
    "T50n2042_002:0107b25": "住。時弗那槃達有尼乾陀弟子。畫作佛像而",
    "T50n2042_002:0107b26": "令禮拜於尼乾子像。時佛弟子優婆塞者語",
    "T50n2042_002:0107b27": "阿恕伽王言。外道尼乾子弟子畫作佛像。",
    "T50n2042_002:0107b28": "令禮拜外道尼乾子像。王聞瞋恚即便驅使。",
    "T50n2042_002:0107b29": "上及四十里夜叉鬼。下及四十里諸龍等。一",
    "T50n2042_002:0107c01": "日之中殺萬八千尼乾陀子於花氏城。花氏",
    "T50n2042_002:0107c02": "城中復有尼乾子。亦畫佛像令禮拜外道尼",
    "T50n2042_002:0107c03": "乾陀像。時有優婆塞已告於王。王聞大瞋捉",
    "T50n2042_002:0107c04": "尼乾陀并其眷屬以火燒殺。擊鼓唱言若有",
    "T50n2042_002:0107c05": "能得尼乾子頭當賞金錢。後宿大哆於尼乾子",
    "T50n2042_002:0107c06": "舍寄宿。著惡衣服頭髮極長。與尼乾陀子形",
    "T50n2042_002:0107c07": "貌相類。有鬼持刀在一面立。宿大哆自生念",
    "T50n2042_002:0107c08": "言。我之宿緣應為此鬼之所殺害。時鬼謂是",
    "T50n2042_002:0107c09": "尼乾陀子。即便斬頭。持至王所而索金錢。",
    "T50n2042_002:0107c10": "王見識是宿大哆頭。復聞一臣道外沙門被",
    "T50n2042_002:0107c11": "殺者多所有者少。極為懊惱悶絕躄地。以水",
    "T50n2042_002:0107c12": "灑面久乃得蘇。輔相白王言。今諸沙門濫死",
    "T50n2042_002:0107c13": "者多。王當施於沙門無畏。王即作號令言。自",
    "T50n2042_002:0107c14": "今已後一切沙門制不聽殺。諸比丘等心生",
    "T50n2042_002:0107c15": "疑網。而問尊者優波毱多言。有何因緣。宿大",
    "T50n2042_002:0107c16": "哆為鬼所殺。答言。若欲知者。至心諦聽。過",
    "T50n2042_002:0107c17": "去之世有一獵師。水邊著羂。有辟支佛乞",
    "T50n2042_002:0107c18": "食來過。在其羂邊樹下而坐。時彼獵師不能",
    "T50n2042_002:0107c19": "得鹿。自思惟。以何意故。鹿今都不近我羂耶。",
    "T50n2042_002:0107c20": "便四顧望見辟支佛於其羂傍一樹下坐。即",
    "T50n2042_002:0107c21": "以劍斬頭。爾時獵師今宿大哆。是以其往昔",
    "T50n2042_002:0107c22": "斬辟支佛故。墮地獄中。無量億劫受大苦惱。",
    "T50n2042_002:0107c23": "乃至得道。猶為此鬼之所斬殺。比丘問言。復",
    "T50n2042_002:0107c24": "以何因緣生貴族成阿羅漢。答言。過去久遠",
    "T50n2042_002:0107c25": "迦葉佛時供養眾僧。以此福報得生貴族。又",
    "T50n2042_002:0107c26": "於爾時信心出家。一萬歲中修行梵行。由是",
    "T50n2042_002:0107c27": "善因今成羅漢。◎",
    "T50n2042_002:0107c28": "阿育王傳卷第二"
}