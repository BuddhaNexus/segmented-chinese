{
    "T15n0598_003:0144b02": "佛說海龍王經卷第三",
    "T15n0598_003:0144b04": "西晉月氏國三藏竺法護譯",
    "T15n0598_003:0144b05": "10 請佛品(三)請佛品第十",
    "T15n0598_003:0144b06": "爾時海龍王白世尊曰：「唯佛加哀諸天、龍、神",
    "T15n0598_003:0144b07": "及無量人，令致安隱至于大海，詣我宮中",
    "T15n0598_003:0144b08": "屈神小食。所以者何？大海之中有龍、鬼神、香",
    "T15n0598_003:0144b09": "音神，及餘無數眾生之類，見如來已，皆殖",
    "T15n0598_003:0144b10": "德本，悉當往會，因聞法音，除斷無底生死之",
    "T15n0598_003:0144b11": "源。吾等龍宮并蒙其恩，天上、世間緣得度",
    "T15n0598_003:0144b12": "脫，如來普現佛大道心，令我等身近道品",
    "T15n0598_003:0144b13": "法。」佛愍龍王，默受其請，及無量人悉當廣殖",
    "T15n0598_003:0144b14": "眾德之本。時海龍王見佛就請，歡喜踊躍，稽",
    "T15n0598_003:0144b15": "首佛足，右繞三匝，與眷屬俱，忽然不現。還在",
    "T15n0598_003:0144b16": "大海聚會龍民，而告之曰：「吾明日請佛，佛",
    "T15n0598_003:0144b17": "垂矜許，汝等同心當俱供養。」海龍王又告",
    "T15n0598_003:0144b18": "燕居無善神、誑惑縛、補離垢錦等曰：「諸仁",
    "T15n0598_003:0144b19": "當知！如來降神，當詣此海乎！宜用身故，率",
    "T15n0598_003:0144b20": "諸眷屬來集吾宮，獻饌世尊。」又勅龍王，名曰",
    "T15n0598_003:0144b21": "主度王、歎無量王、離垢王、焰光王、戲樂",
    "T15n0598_003:0144b22": "王、清淨王、妙曜意王、現諸難王，及餘龍",
    "T15n0598_003:0144b23": "王百千之眾，悉當來會，至吾宮裏，奉覲如來。",
    "T15n0598_003:0144b24": "又勅龍子威首曰：「仁者！致敬宣吾命於無",
    "T15n0598_003:0144b25": "焚龍王，命諸海宮供養如來、至真、等正覺。」",
    "T15n0598_003:0144b26": "即時受教。又勅龍王子強威，詣安明山頂，",
    "T15n0598_003:0144b27": "請歡喜龍王、迦歡喜龍王，及天帝釋，使",
    "T15n0598_003:0144b28": "諸仁者令詣大海，集吾宮內，供養如來。時",
    "T15n0598_003:0144b29": "強威即時受教，宣令如是。時海龍王化作",
    "T15n0598_003:0144c01": "大殿，以紺琉璃、紫磨黃金而雜挍成，則建",
    "T15n0598_003:0144c02": "幢幡，造金交露，寶珠、瓔珞、七寶為欄楯，而",
    "T15n0598_003:0144c03": "極廣大，若干種香而以熏之，散眾色華，紛紛",
    "T15n0598_003:0144c04": "如雪。於大殿上化立師子之座，高四百八十",
    "T15n0598_003:0144c05": "里，皆以眾寶而合成，敷無數百千天繒，以為",
    "T15n0598_003:0144c06": "綩綖。諸菩薩及比丘眾所坐師子座，各各嚴",
    "T15n0598_003:0144c07": "麗，階級殊別。饌具兼重，若干種味，寂然飲",
    "T15n0598_003:0144c08": "食，供設以具。爾時龍王明旦修敬，住安明",
    "T15n0598_003:0144c09": "山十二之坎，與眷屬俱遙請世尊，以偈頌曰：",
    "T15n0598_003:0144c10": "「殊特慧無量，　　於法得自在，",
    "T15n0598_003:0144c11": "明知成眾事，　　如空聖無限，",
    "T15n0598_003:0144c12": "離垢眼清淨，　　於世為最上，",
    "T15n0598_003:0144c13": "日時今已到，　　唯加哀自屈。",
    "T15n0598_003:0144c14": "清淨音如梵，　　柔軟聲和仁，",
    "T15n0598_003:0144c15": "響雷如哀鸞，　　為眾現甘露，",
    "T15n0598_003:0144c16": "除若干塵冥，　　為眾最上醫，",
    "T15n0598_003:0144c17": "人中寶願來，　　今正是其時。",
    "T15n0598_003:0144c18": "心調柔寂寞，　　志軟常安和，",
    "T15n0598_003:0144c19": "自度濟眾生，　　願救諸人民，",
    "T15n0598_003:0144c20": "開化眾黎庶，　　使越彼四瀆，",
    "T15n0598_003:0144c21": "造安度彼岸，　　惟屈今是時。",
    "T15n0598_003:0144c22": "調仁樂布施，　　學道戒清淨，",
    "T15n0598_003:0144c23": "忍辱力最上，　　已獲大精進，",
    "T15n0598_003:0144c24": "滅除禪脫門，　　智慧普無量，",
    "T15n0598_003:0144c25": "言誨如月明，　　住聖時已到。",
    "T15n0598_003:0145a01": "智跡方別路，　　邪徑永已斷，",
    "T15n0598_003:0145a02": "七覺意根力，　　化現以四諦，",
    "T15n0598_003:0145a03": "平等四意止，　　四神足意定，",
    "T15n0598_003:0145a04": "總得普通達，　　時到宜屈神。",
    "T15n0598_003:0145a05": "三十二相明，　　英妙百功德，",
    "T15n0598_003:0145a06": "為存德義者，　　示現大福田，",
    "T15n0598_003:0145a07": "尊稱為眾祐，　　如春萌滋茂，",
    "T15n0598_003:0145a08": "唯愍傷加慈，　　大哀自屈神。",
    "T15n0598_003:0145a09": "志如須彌山，　　心等譬如地，",
    "T15n0598_003:0145a10": "除愛及瞋冥，　　所說如演空，",
    "T15n0598_003:0145a11": "人尊不自卑，　　未曾有貢高，",
    "T15n0598_003:0145a12": "歸於空脫門，　　屈神今正時。",
    "T15n0598_003:0145a13": "知義尋分別，　　曉了隨順要，",
    "T15n0598_003:0145a14": "究暢解經法，　　心行常如斯，",
    "T15n0598_003:0145a15": "顯進人本性，　　觀察諸慧義，",
    "T15n0598_003:0145a16": "稽首最勝足，　　時到屈神臨。」",
    "T15n0598_003:0145a17": "爾時世尊遙聞龍王啟白，時到，告諸比丘：「著",
    "T15n0598_003:0145a18": "衣持鉢，當詣大海開化眾生就龍宮食。」比丘",
    "T15n0598_003:0145a19": "應曰：「唯然！」於時世尊與諸菩薩、比丘眾俱眷",
    "T15n0598_003:0145a20": "屬圍繞，踊在虛空，身放大光明而雨天華，百",
    "T15n0598_003:0145a21": "千伎樂相和而鳴，集于海邊至欣樂園。有思",
    "T15n0598_003:0145a22": "夷華名曰意樂，佛住止彼。時海龍王往詣佛",
    "T15n0598_003:0145a23": "所，稽首佛足陳敬已畢，却住一面。龍王自",
    "T15n0598_003:0145a24": "念：「吾欲化作寶階，從海邊至海底，令佛及比",
    "T15n0598_003:0145a25": "丘眾及諸菩薩，由是下海至我宮中，如昔世",
    "T15n0598_003:0145a26": "尊化作寶階，從忉利天至閻浮利。」適設此",
    "T15n0598_003:0145a27": "念，便從海邊化作三寶階金銀、琉璃，下至",
    "T15n0598_003:0145a28": "其宮甚微妙好。於是世尊以威神力，化大海",
    "T15n0598_003:0145a29": "水令不復現，使海生類不以為患。佛身放光，",
    "T15n0598_003:0145b01": "照于大海，普至三千大千世界。其海居類身",
    "T15n0598_003:0145b02": "蒙此光，皆懷慈愍柔仁之心，不相嬈害，相視",
    "T15n0598_003:0145b03": "如父、如母、如兄、如弟、如子無異。於時欲行天",
    "T15n0598_003:0145b04": "人、色行天人侍從世尊，欲聽道化，猶欲觀龍",
    "T15n0598_003:0145b05": "王莊嚴宮殿。時佛與諸菩薩及大聲聞、諸天、",
    "T15n0598_003:0145b06": "龍、神、香音神、無善神、鳳凰神、山神、甜柔神、釋、",
    "T15n0598_003:0145b07": "梵、四天王，從欣樂園思夷華樹欲詣龍宮。",
    "T15n0598_003:0145b08": "佛昇寶階，涉於中階。諸菩薩眾住于右階，",
    "T15n0598_003:0145b09": "諸大聲聞住在左階。時六十億釋而在前導；",
    "T15n0598_003:0145b10": "六十億梵天皆在虛空，各執寶蓋；六十億天",
    "T15n0598_003:0145b11": "皆在佛後而雨天華；六十億諸欲天人作諸",
    "T15n0598_003:0145b12": "伎樂而供養佛；六十億魔眾皆於佛前香汁",
    "T15n0598_003:0145b13": "灑地；六十億龍后在虛空中，各現半身手執",
    "T15n0598_003:0145b14": "珠瓔垂散佛上；六十億山神皆鼓伎樂，歌佛",
    "T15n0598_003:0145b15": "功德；六十億香音神手執華蓋，以用奉佛；六",
    "T15n0598_003:0145b16": "十億無善神各持若干百千種衣，以覆佛上；",
    "T15n0598_003:0145b17": "無焚龍王與億百千眷屬在於虛空，皆以華",
    "T15n0598_003:0145b18": "香、雜香、擣香作眾伎樂，莊嚴諸龍，及諸天",
    "T15n0598_003:0145b19": "華以供養佛。如是比類，六萬龍王皆供養佛，",
    "T15n0598_003:0145b20": "欲見世尊，勸海龍王。安樂世界無量壽如",
    "T15n0598_003:0145b21": "來佛土菩薩，號光世音、大勢至大士，與無",
    "T15n0598_003:0145b22": "央數億諸菩薩俱，為佛、世尊示現莊嚴諸所",
    "T15n0598_003:0145b23": "有供養，皆令前所嚴供隱蔽不現，無能知",
    "T15n0598_003:0145b24": "者。焰氣世界難逮如來佛土菩薩，號法英、法",
    "T15n0598_003:0145b25": "道大士；妙樂世界無怒如來佛土菩薩，號香",
    "T15n0598_003:0145b26": "首、眾香首大士；照明世界月辯如來佛土",
    "T15n0598_003:0145b27": "菩薩，號師子、師子音大士；不眴世界善目",
    "T15n0598_003:0145b28": "如來佛土菩薩，號導御、諸法自在大士；光曜",
    "T15n0598_003:0145b29": "世界普世如來佛土菩薩，號寶場、寶焰大士；",
    "T15n0598_003:0145c01": "樂御世界寶首如來佛土菩薩，號慧步、慧見",
    "T15n0598_003:0145c02": "大士；光察世界普觀如來佛土菩薩，號雨",
    "T15n0598_003:0145c03": "王、法王大士；愛見世界尊自在王如來佛土",
    "T15n0598_003:0145c04": "菩薩，號退魔后魔王大士。取要言之，如是",
    "T15n0598_003:0145c05": "十方各各無央數億諸菩薩，皆來勸樂海",
    "T15n0598_003:0145c06": "中龍王欲見如來供養奉事。於是世尊以大",
    "T15n0598_003:0145c07": "道力諸佛感動，威德所監，以佛弘威勸化",
    "T15n0598_003:0145c08": "無戲，供養諸佛，放大光明，徹照十方無量世",
    "T15n0598_003:0145c09": "界，以佛洪音大師子吼，而講言化諸天百",
    "T15n0598_003:0145c10": "千，皆作音樂而雨天華，滅諸惡趣，施於一切",
    "T15n0598_003:0145c11": "安隱之具。有三昧名曰立於大哀歡悅群萌，",
    "T15n0598_003:0145c12": "以佛三昧正受已，所作莊嚴光飾大海不可",
    "T15n0598_003:0145c13": "思議。佛從寶階降神海宮，自然音樂普聞",
    "T15n0598_003:0145c14": "十方無量世界。佛之威神如來所感，皆見能",
    "T15n0598_003:0145c15": "仁如來下于大海。彼時億百千玉女、魔妻、無",
    "T15n0598_003:0145c16": "善神、鳳凰神、山神、甜柔神、群神婦女，皆以",
    "T15n0598_003:0145c17": "伎樂而行迎佛，調諸音樂而歌頌佛德：",
    "T15n0598_003:0145c18": "「施上戒清淨，　　忍力慈心尊，",
    "T15n0598_003:0145c19": "精進勤御義，　　禮樂禪脫門，",
    "T15n0598_003:0145c20": "心淨光慧智，　　嚴明奮威神，",
    "T15n0598_003:0145c21": "現在示解脫，　　故來除垢塵。",
    "T15n0598_003:0145c22": "施以甘露安，　　道御罄眾穢，",
    "T15n0598_003:0145c23": "無盡德如空，　　慧海願降海，",
    "T15n0598_003:0145c24": "所說具足要，　　講歎度無極，",
    "T15n0598_003:0145c25": "施眼明清淨，　　一切人中上。",
    "T15n0598_003:0146a01": "歎頌深義句，　　愍人光無倫，",
    "T15n0598_003:0146a02": "等祠所宣普，　　降伏諸異道，",
    "T15n0598_003:0146a03": "施以法無慳，　　講經淨恣塵，",
    "T15n0598_003:0146a04": "讚歎實慧光，　　道財敷演珍。",
    "T15n0598_003:0146a05": "見諦莫不受，　　正觀斷結著，",
    "T15n0598_003:0146a06": "不動如山根，　　願稽首導師。",
    "T15n0598_003:0146a07": "諸天金翅鳥，　　須倫真陀羅，",
    "T15n0598_003:0146a08": "迦留鳩垣師，　　願稽首足下。",
    "T15n0598_003:0146a09": "尊相三十二，　　無比妙善現，",
    "T15n0598_003:0146a10": "體柔紫金色，　　爪足下安平，",
    "T15n0598_003:0146a11": "妙響如哀鸞，　　其聲踰梵天，",
    "T15n0598_003:0146a12": "大音超三千，　　稽首柔軟音。",
    "T15n0598_003:0146a13": "根調心寂寞，　　猶如月電光，",
    "T15n0598_003:0146a14": "言誠常平等，　　願稽首樂法。",
    "T15n0598_003:0146a15": "已度老病苦，　　救一切令脫，",
    "T15n0598_003:0146a16": "得勝伏眾魔，　　滅除生現盡。",
    "T15n0598_003:0146a17": "無著蠲塵勞，　　為諸天所敬，",
    "T15n0598_003:0146a18": "歸尊普救護，　　導師開化眾。」",
    "T15n0598_003:0146a19": "11 十德六度品(三)十德六度品第十一",
    "T15n0598_003:0146a20": "於是王女及諸龍后、無善神、鳳凰神、山神、甜",
    "T15n0598_003:0146a21": "柔神后共讚佛已，一切同等皆發無上正真",
    "T15n0598_003:0146a22": "道意，脫身瓔珞，用散佛上。佛與眾俱降于",
    "T15n0598_003:0146a23": "大海，到其海城，詣海龍王莊嚴大殿，坐師",
    "T15n0598_003:0146a24": "子座。時諸菩薩及比丘眾，各各次坐其座。",
    "T15n0598_003:0146a25": "於時海龍王與中宮眷屬俱見佛坐已，手自",
    "T15n0598_003:0146a26": "斟酌，寂然飲食，無央數味供養佛及比丘僧。",
    "T15n0598_003:0146a27": "飲食畢訖，行澡水竟，坐佛前聽經，及諸天、龍、",
    "T15n0598_003:0146a28": "神、香音神、無善神、鳳凰神、山神、甜柔神、釋、梵、",
    "T15n0598_003:0146a29": "四天王及十方諸來會菩薩。於是佛見眾會",
    "T15n0598_003:0146b01": "坐定，從身放光，光名善度脫法柔和，悉照",
    "T15n0598_003:0146b02": "大海。諸居之類上、中、下品，普自見佛，歡喜踊",
    "T15n0598_003:0146b03": "躍，願樂聞法，各以恭敬遙稽首佛。爾時世尊",
    "T15n0598_003:0146b04": "告海龍王：「猗世間者，作若干緣，心行不同，",
    "T15n0598_003:0146b05": "罪福各異，以是之故所生殊別。龍王！且觀",
    "T15n0598_003:0146b06": "眾會及大海若干種類形貌不同，是諸形",
    "T15n0598_003:0146b07": "貌皆心所畫。又心無色而不可見，一切諸法",
    "T15n0598_003:0146b08": "誑詐如是，因或興相都無有主，隨其所作",
    "T15n0598_003:0146b09": "各各自受。譬如畫師本無造像，諸法如是",
    "T15n0598_003:0146b10": "而不可議，自然如幻化相，皆心所作。明者，見",
    "T15n0598_003:0146b11": "諸法因或興相，則當奉行諸善；德者，其",
    "T15n0598_003:0146b12": "解或相興成諸法、蔭種諸入，當歡喜悅，得",
    "T15n0598_003:0146b13": "好端正。龍王！具觀如來之身，以百千福而",
    "T15n0598_003:0146b14": "得合成，超於眾會普現巍巍，其百千德由得",
    "T15n0598_003:0146b15": "自在，而使梵、釋覆蔽不現。觀如來身，目不",
    "T15n0598_003:0146b16": "敢視，當其威光察諸大士，色身相好，莊嚴具",
    "T15n0598_003:0146b17": "足，皆以善德挍飾其體。」佛語龍王：「仁所嚴",
    "T15n0598_003:0146b18": "淨皆因福成。諸釋、梵天、龍、鬼神、香音神、無善",
    "T15n0598_003:0146b19": "神、鳳凰神、山神、甜柔神，所有莊嚴皆因福生。",
    "T15n0598_003:0146b20": "今此大海若干種身，善惡大小、廣狹好醜、強",
    "T15n0598_003:0146b21": "羸細微，皆自從心而已獲之，為若干貌，悉",
    "T15n0598_003:0146b22": "身、口、意之所作為。是故，龍王！自護身行，救濟",
    "T15n0598_003:0146b23": "罪福，當作是學。汝等以護身行救濟罪福，",
    "T15n0598_003:0146b24": "奉行諸善，得成佛道，滅棄邪見，不住有常、無",
    "T15n0598_003:0146b25": "常之見，當求眾祐，已殖供養。因供養故，當",
    "T15n0598_003:0146b26": "為諸天、世人所敬！」佛語龍王：「菩薩有一法，皆",
    "T15n0598_003:0146b27": "斷一切惡趣眾難。何等為一？專察妙法，云",
    "T15n0598_003:0146b28": "何正諦？入於法樂，多觀善法，不聽諸惡眾邪",
    "T15n0598_003:0146b29": "之想。已斷惡法，奉行眾善。在在所生與佛、菩",
    "T15n0598_003:0146c01": "薩賢善性俱。」佛言：「何等善事，已立德根天、",
    "T15n0598_003:0146c02": "人之安，不為聲聞、緣覺之本？立道本者，志無",
    "T15n0598_003:0146c03": "上正真道。何謂立本？謂行十事。何謂十？",
    "T15n0598_003:0146c04": "身不殺、盜、婬，口不妄言、兩舌、惡口、綺語，意不",
    "T15n0598_003:0146c05": "嫉、恚、癡，是謂立本。」",
    "T15n0598_003:0146c06": "佛語龍王：「人不殺生得十善寂法。何謂十？",
    "T15n0598_003:0146c07": "常施安隱於一切人，常樂慈心，斷瞋恨心，所",
    "T15n0598_003:0146c08": "生之處常無疾病，常種長命，為非人所護，臥",
    "T15n0598_003:0146c09": "安寤歡，未曾惡夢，不懷怨結，不畏惡趣，壽",
    "T15n0598_003:0146c10": "終之後得生安處。人不殺生得斯寂法，以",
    "T15n0598_003:0146c11": "不殺生善本之德，願志無上正真之道。若",
    "T15n0598_003:0146c12": "成佛時而得自在於壽命也。」佛告龍王：「人",
    "T15n0598_003:0146c13": "不盜竊得五信法。何等五？得大富，無有縣",
    "T15n0598_003:0146c14": "官、水火、盜賊、怨家、惡子能竊取者，眾所愛",
    "T15n0598_003:0146c15": "敬，到處寂然，所至無難，患畏永除。以不取",
    "T15n0598_003:0146c16": "之福、志存慧施，殖眾德本，志願無上正",
    "T15n0598_003:0146c17": "真之道，以依如來無見之慧，成最正覺使",
    "T15n0598_003:0146c18": "立神通。」佛語龍王：「人不犯邪婬，得四明智",
    "T15n0598_003:0146c19": "所歎之德。何等四？攝護諸根，離諸調戲，一",
    "T15n0598_003:0146c20": "切世間悉共稱歎。已離邪婬，無敢輕眄其妻",
    "T15n0598_003:0146c21": "室者。以是德本，志願無上正真之道，得大人",
    "T15n0598_003:0146c22": "相馬陰之藏。」佛語龍王：「人不妄語，諸天、世",
    "T15n0598_003:0146c23": "人以八法歎。何謂八？得面清淨；語言中",
    "T15n0598_003:0146c24": "當一切世人所見任信；自成其證，天人所敬；",
    "T15n0598_003:0147a01": "心懷至誠而無邪想；心意清淨而無諛諂；",
    "T15n0598_003:0147a02": "多所歡悅，無患厭者；能受禁誨，無有麁言；生",
    "T15n0598_003:0147a03": "天上、人間，獨見任信，無有疑者。以至誠言善",
    "T15n0598_003:0147a04": "德之本，志願無上正真之道，因此所行常得",
    "T15n0598_003:0147a05": "至誠。」佛語龍王：「人不兩舌，得五不別離。何等",
    "T15n0598_003:0147a06": "五？身不別離，無散亂者；眷屬不散，不傲",
    "T15n0598_003:0147a07": "他人；得信無壞，見於緣報；他無壞法，以行",
    "T15n0598_003:0147a08": "為要；得親友和，用無欺故。以是德本求最正",
    "T15n0598_003:0147a09": "覺，得成如來眷屬無亂，一切眾魔及與怨",
    "T15n0598_003:0147a10": "敵終不能壞如來眷屬。」佛語龍王：「人不惡",
    "T15n0598_003:0147a11": "口，得八清淨言辭之報，壽終之後得生天上。",
    "T15n0598_003:0147a12": "何等八？所說如諦，所言柔軟，所言如應，所",
    "T15n0598_003:0147a13": "言和順，所言能受，所言光曜，所言眾人莫",
    "T15n0598_003:0147a14": "不承樂，所言眾所不譏。因是德本，志願無",
    "T15n0598_003:0147a15": "上正真之道，得成如來音聲超梵。」佛語龍王：",
    "T15n0598_003:0147a16": "「人不綺語，得三正行。何等為三？常為眾明諸",
    "T15n0598_003:0147a17": "等敬愛；心常專一，入于至誠；不以多言，於天",
    "T15n0598_003:0147a18": "上、人間常得大尊，不為雜碎。以是德本，志",
    "T15n0598_003:0147a19": "願無上正真之道，為佛所授決，得成如來所",
    "T15n0598_003:0147a20": "言無異。」佛語龍王：「人不嫉妬，得五威神。何",
    "T15n0598_003:0147a21": "等五？身、口、意明，諸根具足；得極財富而以",
    "T15n0598_003:0147a22": "自恣；降伏諸冤，樂於飲食、美味生活之業；",
    "T15n0598_003:0147a23": "福德巍巍，為諸國王所見恭敬，而蒙覆蓋；如",
    "T15n0598_003:0147a24": "己所有微妙之寶，致差特家功德宿本，不嫉",
    "T15n0598_003:0147a25": "他財。因是德本，志願無上正真之道，成等",
    "T15n0598_003:0147a26": "世尊，三界所奉。」佛語龍王：「人不瞋恚，得八心",
    "T15n0598_003:0147a27": "歡喜法。何等為八？無害樂諦，滅除瞋恚；樂",
    "T15n0598_003:0147a28": "於誠實，心不樂諍；心樂質直，安祥而和；等",
    "T15n0598_003:0147a29": "於聖賢，常懷慈心；愍傷具足見人安悅，端",
    "T15n0598_003:0147b01": "正殊好眾人所敬，生於梵天不以為難，心",
    "T15n0598_003:0147b02": "以方便哀和之故，是為八。因是八德本，志",
    "T15n0598_003:0147b03": "願無上正真道意，得為如來至真等正覺觀",
    "T15n0598_003:0147b04": "無厭者。」",
    "T15n0598_003:0147b05": "佛語龍王：「人不邪見，得十法德。何等十？",
    "T15n0598_003:0147b06": "志性真實，得人善友；信善惡之報；若已沒",
    "T15n0598_003:0147b07": "命，不傷犯人；念行佛道，心無有異；不事天神，",
    "T15n0598_003:0147b08": "志懷質朴；捨於諛諂神呪之術；與諸天人",
    "T15n0598_003:0147b09": "以為朋友，不與地獄、餓鬼、畜生而作伴侶；與",
    "T15n0598_003:0147b10": "眾特異功德巍巍聖道為上；離於邪見，離於",
    "T15n0598_003:0147b11": "貪身，離於惡見；都無罣礙，於聖平等，須",
    "T15n0598_003:0147b12": "臾之間生天上、人間。是為十德法，已離邪",
    "T15n0598_003:0147b13": "見得本，志願無上正真之道，近得諸佛道",
    "T15n0598_003:0147b14": "法，速逮神通，成為如來。」佛語龍王：「菩薩離",
    "T15n0598_003:0147b15": "於殺生而行布施，常得大富、長壽、無極行、菩",
    "T15n0598_003:0147b16": "薩道，一切外怨莫能當者。已離盜竊而布施",
    "T15n0598_003:0147b17": "者，既饒財寶，人不敢取，行菩薩道無能妨廢，",
    "T15n0598_003:0147b18": "合聚一切功德之法。離於邪婬而布施者，後",
    "T15n0598_003:0147b19": "常大富，妻無逸態，在於人間無敢犯者，其",
    "T15n0598_003:0147b20": "家女人而不色視。離於妄語而布施者，常",
    "T15n0598_003:0147b21": "大富有，不被誹謗，以下劣人皆蒙擁護，行菩",
    "T15n0598_003:0147b22": "薩道言行相應，所願堅強。離於兩舌而布施",
    "T15n0598_003:0147b23": "者，常大富有，眷屬不別，行菩薩道則得菩薩",
    "T15n0598_003:0147b24": "一切眷屬質直等性。已離惡口而布施者，常",
    "T15n0598_003:0147b25": "大富有，所言人受，行菩薩道入於眾會莫不",
    "T15n0598_003:0147b26": "欣樂。離於綺語而布施者，常大富有，所言輒",
    "T15n0598_003:0147b27": "行，行菩薩道斷一切疑。離於嫉妬而布施者，",
    "T15n0598_003:0147b28": "常大富有，喜好、衣食、床臥具足，行菩薩道已",
    "T15n0598_003:0147b29": "所喜者，而以加施得大尊豪。離瞋恚心而布",
    "T15n0598_003:0147c01": "施者，常大富有，威耀端正，所言說者眾人愛",
    "T15n0598_003:0147c02": "樂，行菩薩道心無加害，諸根具足。離於邪見",
    "T15n0598_003:0147c03": "而布施者，常大富有，立於正見，生於族姓，值",
    "T15n0598_003:0147c04": "佛、世尊，行菩薩道不離諸佛，常得聞法，發菩",
    "T15n0598_003:0147c05": "薩心。」佛語龍王：「是謂十善布施，莊嚴廣大",
    "T15n0598_003:0147c06": "乃爾！此十善行，以戒莊嚴，以自具願，得諸佛",
    "T15n0598_003:0147c07": "法；以忍莊嚴，諸相種好，成佛音聲；以精進莊",
    "T15n0598_003:0147c08": "嚴，降伏魔怨，以佛道法有所超度；以禪莊",
    "T15n0598_003:0147c09": "嚴，心意所趣而以清淨；以智慧莊嚴，除諸枉",
    "T15n0598_003:0147c10": "見；行慈莊嚴，當以仁和，不害眾生；行哀莊嚴，",
    "T15n0598_003:0147c11": "不捨黎庶；行喜莊嚴，無懈厭心；行護莊嚴，",
    "T15n0598_003:0147c12": "得無所著，斷諸疑結；行恩莊嚴，勸化群萌；",
    "T15n0598_003:0147c13": "行意止莊嚴，止身諸痛痒，心法具足；行意斷",
    "T15n0598_003:0147c14": "莊嚴，斷諸惡法，具足善德；神足莊嚴，神足輕",
    "T15n0598_003:0147c15": "舉；五根莊嚴，堅固其行，以上精進而無放",
    "T15n0598_003:0147c16": "逸，以心修治除諸塵勞；五力莊嚴，以質直",
    "T15n0598_003:0147c17": "心降化眾怨；覺意莊嚴，曉了諸法，如本所由；",
    "T15n0598_003:0147c18": "八路莊嚴，懷來正慧；寂然莊嚴，滅除一切諸",
    "T15n0598_003:0147c19": "垢塵勞；以觀莊嚴，觀諸法本，審諦悉無；善權",
    "T15n0598_003:0147c20": "莊嚴，有數無數、有為無為，具足安隱。」佛語龍",
    "T15n0598_003:0147c21": "王：「取要言之，十善之德，具足十力、四無所",
    "T15n0598_003:0147c22": "畏，成諸佛法。以具足之故，於是十善之德，",
    "T15n0598_003:0147c23": "廣普莊嚴，常當精進。譬如郡國、縣邑、村落、丘",
    "T15n0598_003:0147c24": "聚、百穀、藥草、樹木、華果種殖刈穫，皆因地立；",
    "T15n0598_003:0147c25": "十善之德，天上、人間皆依因之。若學、不學及",
    "T15n0598_003:0147c26": "得果證、住緣覺道、菩薩道行、諸佛道法，皆由",
    "T15n0598_003:0147c27": "從之。」於是海龍王白世尊曰：「何謂入法門菩",
    "T15n0598_003:0147c28": "薩所行？入法門者，除於宿世陰蓋之罪。已",
    "T15n0598_003:0147c29": "除陰蓋，得至超異。」佛語龍王：「菩薩有一法",
    "T15n0598_003:0148a01": "除諸罪蓋。何等一？立於擁護，不捨所說，悔過",
    "T15n0598_003:0148a02": "首罪。復有二法除諸罪蓋。何等二？常觀淨",
    "T15n0598_003:0148a03": "法，不造現在。復有三法除諸罪蓋。何等三？",
    "T15n0598_003:0148a04": "入因緣慧，具足悅心，依本淨法了知本無。復",
    "T15n0598_003:0148a05": "有四法除諸罪蓋。何等四？曉了於空，不住",
    "T15n0598_003:0148a06": "無想，趣於無願，慧無所造。復有五法除諸",
    "T15n0598_003:0148a07": "罪蓋。何等五？無我、無人、無壽、無命、無識。復",
    "T15n0598_003:0148a08": "有六法除諸罪蓋。何等六？歡喜篤信，而無",
    "T15n0598_003:0148a09": "狐疑，往返進止，觀察審諦，所作至誠，不失",
    "T15n0598_003:0148a10": "正信；是為六法除諸罪蓋。」龍王白佛：「何謂",
    "T15n0598_003:0148a11": "菩薩得至超異？」世尊曰：「菩薩有十事得至超",
    "T15n0598_003:0148a12": "異。何等十？常念歡悅；心性清淨；善權",
    "T15n0598_003:0148a13": "方便；堅強精進；觀察人物，行無極哀；修德",
    "T15n0598_003:0148a14": "無厭，博聞不惓；奉無放逸；念於道場；令得",
    "T15n0598_003:0148a15": "佛慧；不捨道心。是為十事，菩薩所行得至",
    "T15n0598_003:0148a16": "超異。」",
    "T15n0598_003:0148a17": "12 燕居阿須倫受決品(三)燕居阿須倫受決品第十二",
    "T15n0598_003:0148a18": "於是燕居無善神白世尊曰：「何謂菩薩超諸",
    "T15n0598_003:0148a19": "德上？」佛告無善神：「菩薩有八法超諸德上。",
    "T15n0598_003:0148a20": "何等為八？菩薩於是離於貢高為一切人下",
    "T15n0598_003:0148a21": "屈謙敬；受教恭順言行相副謙順尊長；一切",
    "T15n0598_003:0148a22": "德行諸法為本，所行堅強超諸善德；樂於",
    "T15n0598_003:0148a23": "微妙若干種施；寧失身命不求人便；見有危",
    "T15n0598_003:0148a24": "懼施以無畏；來歸命者不以捨棄；求於一切",
    "T15n0598_003:0148a25": "福慧之業不以厭足；是為八法。」無善神又問",
    "T15n0598_003:0148a26": "佛言：「菩薩有幾法行，得身長大，面部弘滿，眷",
    "T15n0598_003:0148a27": "屬繁熾，意廣無極？」佛告燕居無善神：「菩薩有",
    "T15n0598_003:0148a28": "四事得身長大。何等為四？不說他人所作貪",
    "T15n0598_003:0148a29": "嫉；作佛形像，根相具足；和合離別，勸令志",
    "T15n0598_003:0148b01": "於無上正真之道；向於眾生無傷害貌。是",
    "T15n0598_003:0148b02": "為四事得身長大。菩薩有四事面部弘滿。",
    "T15n0598_003:0148b03": "何等四？若干瓔珞而用布施，一切所愛施",
    "T15n0598_003:0148b04": "而不惜，常以慈眼觀於如來，見人端正不生",
    "T15n0598_003:0148b05": "嫉妬；是為四事得面色弘滿。菩薩有四事得",
    "T15n0598_003:0148b06": "眷屬繁熾。何等四？離於兩舌，未曾破壞他",
    "T15n0598_003:0148b07": "人眷屬；見他友黨代其歡喜；不捨道心；并",
    "T15n0598_003:0148b08": "化他人，令發道意；是為四。菩薩有四事意",
    "T15n0598_003:0148b09": "廣無極。何等為四？其心清淨而無諛諂，除",
    "T15n0598_003:0148b10": "重愛欲；所在中間而無厭疲；志於微妙，深",
    "T15n0598_003:0148b11": "入要法；一切諸法本末皆空。是為四，菩薩",
    "T15n0598_003:0148b12": "意廣無極。」於是燕居無善神與三萬二千眷",
    "T15n0598_003:0148b13": "屬，各各以若干種八千天華散世尊上，以",
    "T15n0598_003:0148b14": "偈讚曰：",
    "T15n0598_003:0148b15": "「其有於十方，　　人種不可量，",
    "T15n0598_003:0148b16": "須臾一時頃，　　則供養世尊。",
    "T15n0598_003:0148b17": "假使十方人，　　一切供養德，",
    "T15n0598_003:0148b18": "在於百千劫，　　等心給足人，",
    "T15n0598_003:0148b19": "不能及慈心，　　愍傷之福行，",
    "T15n0598_003:0148b20": "寂然極如應，　　供養安能報。",
    "T15n0598_003:0148b21": "是為諸十方，　　供養之奉事，",
    "T15n0598_003:0148b22": "發心無與等，　　正諦住如應。",
    "T15n0598_003:0148b23": "於是吾自由，　　立志無諛諂，",
    "T15n0598_003:0148b24": "已覺了本無，　　自致得佛道。",
    "T15n0598_003:0148b25": "人中尊見愍，　　三界無諛諂，",
    "T15n0598_003:0148b26": "十力證明我，　　解我心性行。",
    "T15n0598_003:0148b27": "柔軟無怯弱，　　以離諸恐懼，",
    "T15n0598_003:0148b28": "布施調禁勝，　　持戒及忍辱，",
    "T15n0598_003:0148b29": "精進于定意，　　為應住智慧，",
    "T15n0598_003:0148c01": "順從慈愍哀，　　常奉至誠行。",
    "T15n0598_003:0148c02": "加哀不為我，　　勝不受善決，",
    "T15n0598_003:0148c03": "人尊我便當，　　自別受佛決，",
    "T15n0598_003:0148c04": "吾悉不狐疑，　　謂不成自由，",
    "T15n0598_003:0148c05": "吾了了究竟，　　志淨在于道。」",
    "T15n0598_003:0148c06": "人中尊時笑，　　月英尋問曰：",
    "T15n0598_003:0148c07": "「今何故欣笑？　　唯聖解說之。」",
    "T15n0598_003:0148c08": "化度時告曰：　　「月英具聽之，",
    "T15n0598_003:0148c09": "吾所以示現，　　奮出大光明。",
    "T15n0598_003:0148c10": "時燕居廣普，　　志願尊大道，",
    "T15n0598_003:0148c11": "三萬二千人，　　諸所從眷屬，",
    "T15n0598_003:0148c12": "於百千劫中，　　常行菩薩道，",
    "T15n0598_003:0148c13": "一切志同等，　　當得聖佛道。",
    "T15n0598_003:0148c14": "當供養諸佛，　　等如恒邊沙，",
    "T15n0598_003:0148c15": "所開化人民，　　其數復過此。",
    "T15n0598_003:0148c16": "其劫曰歡喜，　　又號淨復淨，",
    "T15n0598_003:0148c17": "得佛離寂塵，　　覺了至無憂。",
    "T15n0598_003:0148c18": "此燕居廣普，　　當逮為法王，",
    "T15n0598_003:0148c19": "超出精進力，　　號曰帝幡幢。",
    "T15n0598_003:0148c20": "其世界名曰，　　欣樂仁莊嚴，",
    "T15n0598_003:0148c21": "衣食豐平賤，　　譬如兜術天。",
    "T15n0598_003:0148c22": "其十力壽命，　　七十億萬歲，",
    "T15n0598_003:0148c23": "滿六十那術，　　比丘比丘尼，",
    "T15n0598_003:0148c24": "諸菩薩之眾，　　有八百那術，",
    "T15n0598_003:0148c25": "堅住於總持，　　所聞悉解了。",
    "T15n0598_003:0148c26": "彼於歡喜劫，　　又號淨復淨，",
    "T15n0598_003:0148c27": "皆以如是比，　　當成尊佛道。",
    "T15n0598_003:0148c28": "開化百千人，　　悉使住佛道，",
    "T15n0598_003:0148c29": "具觀是德勝，　　菩薩之道心。」",
    "T15n0598_003:0149a01": "燕居無善神，　　彼聞佛授決，",
    "T15n0598_003:0149a02": "四千萬大眾，　　悉發菩薩心。",
    "T15n0598_003:0149a03": "三千界震動，　　則時雨天華，",
    "T15n0598_003:0149a04": "善哉總要德，　　心意之所持。",
    "T15n0598_003:0149a05": "13 無焚龍王受決品(三)無焚龍王受決品第十三",
    "T15n0598_003:0149a06": "於是無焚龍王白佛言：「一切諸法皆無所住，",
    "T15n0598_003:0149a07": "亦無有人。何有受決者？誰當成至無上正",
    "T15n0598_003:0149a08": "真道，為最正覺乎？」佛言：「如是！如仁所言：『一",
    "T15n0598_003:0149a09": "切諸法皆無所住，亦無有人。』一切諸法亦復",
    "T15n0598_003:0149a10": "如是。凡夫愚人處於顛倒，住吾我人，無人起",
    "T15n0598_003:0149a11": "人想。菩薩發大哀為除顛倒，去吾我人，被覺",
    "T15n0598_003:0149a12": "德鎧。此正士等，曉了諸法無吾我人，開化誘",
    "T15n0598_003:0149a13": "立吾我人命。屬仁所云：『誰受決者？』諸仁等",
    "T15n0598_003:0149a14": "解人空無我，則為受決；一切法等觀諸法寂",
    "T15n0598_003:0149a15": "則為受決；諸佛國等而無所取，心淨無垢，則",
    "T15n0598_003:0149a16": "為受決；慧觀諸佛等諸佛道不壞法界，則為",
    "T15n0598_003:0149a17": "受決；於諸魔眾等一切魔，於塵無塵了心本",
    "T15n0598_003:0149a18": "已，則為受決；無名無相，無應不應，無念不",
    "T15n0598_003:0149a19": "念，不受不捨，則為受決。」佛語龍王：「其心意",
    "T15n0598_003:0149a20": "識無所住立，則為受決。諸法如是，以無因緣",
    "T15n0598_003:0149a21": "諸法本諦，覺了諸法平等無異，則成無上正",
    "T15n0598_003:0149a22": "真之道。究竟求本，無有受決及成佛道，若受",
    "T15n0598_003:0149a23": "決者，若受決已。所以者何？諸法無形，本末",
    "T15n0598_003:0149a24": "悉斷，皆無有主。一切諸法從因緣轉，諸法如",
    "T15n0598_003:0149a25": "空，無從生相故；諸法無從生相，無所至相",
    "T15n0598_003:0149a26": "故；諸法無所從來，計本空故；諸法無所至，",
    "T15n0598_003:0149a27": "未發起故；諸法無所住，不可得處故；諸法",
    "T15n0598_003:0149a28": "悉空，用無身故；諸法無著，用無猗故；諸",
    "T15n0598_003:0149a29": "法無所猗，不可動故；諸法不可動，無處所",
    "T15n0598_003:0149b01": "故；諸法皆愚，用自然故；諸法自然，無言教",
    "T15n0598_003:0149b02": "故；諸法無言教，無色像故；諸法無色像，用",
    "T15n0598_003:0149b03": "無念故；諸法無念，無因緣故；諸法無因緣，無",
    "T15n0598_003:0149b04": "所行故；諸法無所行，用寂然故；諸法寂然，無",
    "T15n0598_003:0149b05": "受陰故；諸法無受陰，本淨空故；諸法脫相，",
    "T15n0598_003:0149b06": "用無二故；諸法無二，用本一故；諸法本一，離",
    "T15n0598_003:0149b07": "若干故；諸法等無差特，用等覺故。」佛語",
    "T15n0598_003:0149b08": "龍王：「解諸法等，無受決者、不成等覺。且觀",
    "T15n0598_003:0149b09": "于是，如來堅固，興無極哀，及諸菩薩勸樂之",
    "T15n0598_003:0149b10": "力，諸法如是，以無央數為人解說，合會有數。",
    "T15n0598_003:0149b11": "於諸法觀無解脫人、法亦不度。人如法者，人",
    "T15n0598_003:0149b12": "亦如也，道亦如也，佛亦如也，決亦如也，諸",
    "T15n0598_003:0149b13": "法亦如也，故曰如來。了於本無，住本無故，而",
    "T15n0598_003:0149b14": "不可動，故曰本無。本無像、本無壞，解了本",
    "T15n0598_003:0149b15": "無，故曰如來。以如來故，等住本無，諸法如是",
    "T15n0598_003:0149b16": "等如本無住，是為如來等住之地。其有菩",
    "T15n0598_003:0149b17": "薩聞是說者，不恐不怖，不畏不難，以是如來",
    "T15n0598_003:0149b18": "等住之地，為人解說。」佛說是時，三千菩薩",
    "T15n0598_003:0149b19": "皆得法忍，阿耨達龍王歡喜踊躍，以白珠",
    "T15n0598_003:0149b20": "瓔珞價當是世，而覆佛上。",
    "T15n0598_003:0149b21": "14 女寶錦受決品(三)女寶錦受決品第十四",
    "T15n0598_003:0149b22": "爾時海龍王有女，號名寶錦離垢錦，端正",
    "T15n0598_003:0149b23": "姝好，容顏英艶，與萬龍夫人俱，各以右手",
    "T15n0598_003:0149b24": "執珠瓔珞，一心視佛，目未曾眴，禮佛而立。",
    "T15n0598_003:0149b25": "時寶錦女及萬夫人以珠瓔珞奉上世尊，",
    "T15n0598_003:0149b26": "同音歎曰：「今日吾等一類平心皆發無上正",
    "T15n0598_003:0149b27": "真道意！吾等來世得為如來、至真、等正覺，當",
    "T15n0598_003:0149b28": "說經法，將護眾僧，如今如來！」於時賢者大迦",
    "T15n0598_003:0149b29": "葉謂女及諸夫人：「無上正覺甚難可獲，不可",
    "T15n0598_003:0149c01": "以女身得成佛道。」寶錦女謂大迦葉：「心志本",
    "T15n0598_003:0149c02": "淨，行菩薩者得佛不難！彼發道心，成佛如觀",
    "T15n0598_003:0149c03": "手掌。適以能發諸通慧心，則便攝取一切佛",
    "T15n0598_003:0149c04": "法。」女謂迦葉：「又如所云：『不可以女身得成",
    "T15n0598_003:0149c05": "佛道。』男子之身亦不可得！所以者何？其道心",
    "T15n0598_003:0149c06": "者，無男無女。如佛所言：『計於目者，無男無女。』",
    "T15n0598_003:0149c07": "耳鼻口身心亦復如是，無男無女。所以者何？",
    "T15n0598_003:0149c08": "唯仁者眼空故。計於空者，無男無女，耳、鼻、口、",
    "T15n0598_003:0149c09": "身、心俱空，如是虛空及寂，無男無女。若能解",
    "T15n0598_003:0149c10": "了分別眼本，則名曰道。耳、鼻、口、身、心亦復如",
    "T15n0598_003:0149c11": "是，計於道者，無男無女法。是故，迦葉！又如",
    "T15n0598_003:0149c12": "諸法皆在自然，道亦自然，吾亦自然。」迦葉",
    "T15n0598_003:0149c13": "問女：「汝是道耶？」其女答曰：「尊者耆年，謂我",
    "T15n0598_003:0149c14": "是非道乎？」迦葉答曰：「吾非佛道，是聲聞耳！」",
    "T15n0598_003:0149c15": "女又問曰：「誰開化仁？」答曰：「如來。」女曰：「假令",
    "T15n0598_003:0149c16": "如來不成正覺，寧能開化於耆年不？」答曰：「不",
    "T15n0598_003:0149c17": "也。」「是故仁者當知，在彼則為以道，無不覺",
    "T15n0598_003:0149c18": "道。」迦葉問女：「逆為道乎？」答曰：「唯然，迦葉！",
    "T15n0598_003:0149c19": "逆則道也。所以者何？以別本淨可覺了，道",
    "T15n0598_003:0149c20": "者則無有逆解，逆本淨則名曰道。空者本無",
    "T15n0598_003:0149c21": "分別，諸逆則名曰道。假使諸法有合有散，則",
    "T15n0598_003:0149c22": "非道也。等一切法、順如應者，乃為道耳。」迦",
    "T15n0598_003:0149c23": "葉問女：「誰以如此辯才相施？」女答曰：「尊者",
    "T15n0598_003:0149c24": "迦葉施我辯才。設使仁者不問於我，何因發",
    "T15n0598_003:0149c25": "辯？譬如，迦葉！無有呼者，何緣響應？假使",
    "T15n0598_003:0149c26": "無問菩薩義者，無因發辯。」迦葉問女：「汝為",
    "T15n0598_003:0149c27": "供養幾何佛乎？」女答曰：「如仁者所斷塵勞。」",
    "T15n0598_003:0149c28": "迦葉答女曰：「吾不斷塵勞。」女又問：「仁者！俗",
    "T15n0598_003:0149c29": "有塵勞穢耶？」迦葉答曰：「吾無塵勞，亦不斷矣。」",
    "T15n0598_003:0150a01": "女又問曰：「安置諸塵勞？」答曰：「不起不滅，亦",
    "T15n0598_003:0150a02": "無所置。所解如此，如本無也。」又問：「本無寧",
    "T15n0598_003:0150a03": "可知耶？」答曰：「不也！」又問：「何故仁言：『其慧",
    "T15n0598_003:0150a04": "如道，如所知了。』？」「明無為，知如此，如解本無，",
    "T15n0598_003:0150a05": "是故名曰慧與凡夫等。」又問女：「汝所辯者斷",
    "T15n0598_003:0150a06": "一切言？」答曰：「吾無所斷，亦無有言。所以者",
    "T15n0598_003:0150a07": "何？法界無所斷，一切所說皆應法界。」迦葉",
    "T15n0598_003:0150a08": "又問女：「汝等我於凡夫法，寧不有疑乎？」女",
    "T15n0598_003:0150a09": "答曰：「假使立仁凡夫慧法，而各異者，吾當有",
    "T15n0598_003:0150a10": "疑。吾謂仁者凡夫無異，以故無疑。諸法皆等，",
    "T15n0598_003:0150a11": "無若干故，是謂平等，如虛空是謂平等。」又",
    "T15n0598_003:0150a12": "問女：「汝於凡夫等聖賢耶？」答曰：「吾不凡夫，",
    "T15n0598_003:0150a13": "亦非聖賢。所以者何？假使吾等身與凡夫",
    "T15n0598_003:0150a14": "等，不行菩薩；設使賢聖等，則斷佛法。」又問",
    "T15n0598_003:0150a15": "女：「設汝不與凡夫等，亦不與聖賢等，寧與",
    "T15n0598_003:0150a16": "佛等乎？」女答曰：「不也！所以者何？吾身本於",
    "T15n0598_003:0150a17": "佛法等。」又問女曰：「假使汝於佛法等者，寧",
    "T15n0598_003:0150a18": "逮佛法乎？」女答曰：「仁者耆年，寧信佛法有",
    "T15n0598_003:0150a19": "去來、今現在緣耶？有方面乎？有所處青、黃、赤、",
    "T15n0598_003:0150a20": "白、黑不？」答女曰：「諸佛之法無有形貌。」女答",
    "T15n0598_003:0150a21": "曰：「假令諸佛法無有形貌，云何從我求乎？」",
    "T15n0598_003:0150a22": "迦葉問女：「佛法當於何求？」答曰：「當於六十",
    "T15n0598_003:0150a23": "二見中求。」又問：「六十二見當於何求？」答曰：",
    "T15n0598_003:0150a24": "「當於如來解脫中求。」又問：「如來解脫者當於",
    "T15n0598_003:0150a25": "何求？」答曰：「當於五逆中求。」又問：「五逆當於",
    "T15n0598_003:0150a26": "何求？」答曰：「當於度知見求。」又問：「此言何謂？」",
    "T15n0598_003:0150a27": "女答曰：「無縛無脫、無取無捨，此為本淨，是為",
    "T15n0598_003:0150a28": "諸法之深教言，非若干言。」又問女：「是之言",
    "T15n0598_003:0150a29": "教，不違如來言乎？」女答曰：「是真諦言，不為違",
    "T15n0598_003:0150b01": "失如來之教。所以者何？如如來之道而無所",
    "T15n0598_003:0150b02": "得，亦不可持，亦無言說。一切所言皆音聲",
    "T15n0598_003:0150b03": "耳，曉了道本亦無音聲。唯仁者！解道寂然",
    "T15n0598_003:0150b04": "無跡，以名跡自愛跡。」迦葉又問：「假使道無",
    "T15n0598_003:0150b05": "跡，如是比相，云何成最正覺？」答曰：「亦不從",
    "T15n0598_003:0150b06": "身、亦不從意得最正覺。所以者何？身心自然",
    "T15n0598_003:0150b07": "乃成道耳！其自然者都無所覺，吾則是道，不",
    "T15n0598_003:0150b08": "以為道成最正覺。」迦葉問女：「汝設是道，何",
    "T15n0598_003:0150b09": "不轉法輪？」女答曰：「我轉法輪耳！」迦葉問",
    "T15n0598_003:0150b10": "曰：「所轉法輪為何等類？」女答曰：「無動之輪，遠",
    "T15n0598_003:0150b11": "離一切諸所猗住。其法輪者，謂法界住故。本",
    "T15n0598_003:0150b12": "無輪者，順本無故。無斷輪者，如本淨住故。無",
    "T15n0598_003:0150b13": "著輪者，覺了一切諸法，無所著故。無二輪者，",
    "T15n0598_003:0150b14": "等於一切法故。無若干輪，忍一行故。無言法",
    "T15n0598_003:0150b15": "輪者，化諸音聲，皆無所想，入一味故。清淨輪",
    "T15n0598_003:0150b16": "者，一切無塵故。斷諸不調輪者，不得有常、無",
    "T15n0598_003:0150b17": "常故。無亂輪者，善觀報應故。至誠輪者，無",
    "T15n0598_003:0150b18": "起無滅故。空無輪者，無相、無願故。唯迦葉！",
    "T15n0598_003:0150b19": "輪已如是，何所轉者？」大迦葉曰：「如女之辯才，",
    "T15n0598_003:0150b20": "不久當成無上正真道最正覺！」女答曰：「假",
    "T15n0598_003:0150b21": "令迦葉成最正覺時，吾亦當成最正覺！」迦葉",
    "T15n0598_003:0150b22": "答曰：「吾終不得成最正覺！」女答曰：「如是了法",
    "T15n0598_003:0150b23": "身者，道住無所住，無能得致，成最正覺。」女",
    "T15n0598_003:0150b24": "說是語時，五百菩薩逮得法忍。佛時讚曰：「善",
    "T15n0598_003:0150b25": "哉，善哉！快說此法！」",
    "T15n0598_003:0150b26": "爾時眾會中天、龍、鬼神、無善神、香音神心自念",
    "T15n0598_003:0150b27": "言：「是寶錦女，何時當成無上正真道最正覺？」",
    "T15n0598_003:0150b28": "佛知諸天、龍、神、香音神心之所念，告諸比丘：",
    "T15n0598_003:0150b29": "「此寶錦女，三百不可計劫後，當得作佛，號曰",
    "T15n0598_003:0150c01": "普世如來、至真、等正覺，世界曰光明，劫曰清",
    "T15n0598_003:0150c02": "淨。其光明世界，如來光常當大明。菩薩九十",
    "T15n0598_003:0150c03": "二億，佛壽十小劫。」於是萬龍后白佛言：「普世",
    "T15n0598_003:0150c04": "如來得為佛時，吾等願生彼國！」佛即記之當",
    "T15n0598_003:0150c05": "生其國。",
    "T15n0598_003:0150c06": "15 天帝釋品(三)天帝釋品第十五",
    "T15n0598_003:0150c07": "於是天帝釋，白世尊曰：「此忉利天常懷恐",
    "T15n0598_003:0150c08": "懼，難無善神。天與無善神共戰鬪時，展轉共",
    "T15n0598_003:0150c09": "諍，懷其怨結，各有瞋毒。唯願世尊慈愍眾",
    "T15n0598_003:0150c10": "生，諸無善神皆悉來會，此諸忉利天悉令共",
    "T15n0598_003:0150c11": "和！」佛告燕居無善神、誑詐超度離垢錦無善",
    "T15n0598_003:0150c12": "神言：「諸仁者！其仁慈心，諸佛所歎。人能行",
    "T15n0598_003:0150c13": "慈，現世、後世具足利義。其命甚短，當就後世。",
    "T15n0598_003:0150c14": "合會有離，國土、豪貴皆歸無常。汝等之身，不",
    "T15n0598_003:0150c15": "免此患，當觀後世，和順同心，無得懷瞋，將",
    "T15n0598_003:0150c16": "護罪福因緣之對。」於是世尊為說辛酸悲哀",
    "T15n0598_003:0150c17": "之言，使無善神及忉利天悉共和解。各自說",
    "T15n0598_003:0150c18": "言：「吾從今始當為親友順于等行，各各當",
    "T15n0598_003:0150c19": "懷悲心愍哀，無瞋恚意。」佛言：「善哉，善哉！",
    "T15n0598_003:0150c20": "諸仁者！是則第一供養如來，用行慈故！」說",
    "T15n0598_003:0150c21": "是語時，所教造福共和不諍，謂慈心三昧。「有",
    "T15n0598_003:0150c22": "四事尊敬如來。何等四？不違犯戒；身、口、意",
    "T15n0598_003:0150c23": "慈；不斷三寶，志於佛道；如所聞法為人講說。",
    "T15n0598_003:0150c24": "是為四事尊敬如來，為供養也。」於是會中",
    "T15n0598_003:0150c25": "二萬三千天無善神，聞說此言皆發無上正",
    "T15n0598_003:0150c26": "真道意。",
    "T15n0598_003:0150c27": "佛說海龍王經卷第三"
}