{
    "T42n1828_003:0359b09": "瑜伽論記卷第三(之上)(論本第九至第十)",
    "T42n1828_003:0359b11": "釋遁倫集撰",
    "T42n1828_003:0359b12": "論本卷第九",
    "T42n1828_003:0359b13": "九門辨業中第五業門。不說士用果者。離三",
    "T42n1828_003:0359b14": "果外無別增相故。與異熟果中。唯言於那落",
    "T42n1828_003:0359b15": "迦受異熟果。對法第七及因果經云於傍生",
    "T42n1828_003:0359b16": "餓鬼那落迦受異熟者。彼據下中上三品殺",
    "T42n1828_003:0359b17": "業所受異熟。此唯據上品唯言地獄。等流果",
    "T42n1828_003:0359b18": "中。壽量短促等十句如次配十惡業道也。果",
    "T42n1828_003:0359b19": "似於因名等流果。壽量短促實增上果假名",
    "T42n1828_003:0359b20": "等流。邪見等流增益癡者。對法論說。諸邪見",
    "T42n1828_003:0359b21": "者癡增上故。成業道者唯增上故。問若爾何",
    "T42n1828_003:0359b22": "故業道稱邪見得果號癡增。答癡增始邪見邪",
    "T42n1828_003:0359b23": "見必癡增。邪見必有癡有癡未必有邪見。業",
    "T42n1828_003:0359b24": "道舉能依言邪見不說癡。得果說所依言癡不",
    "T42n1828_003:0359b25": "說於邪見。二門影略說。令知業道唯邪見癡",
    "T42n1828_003:0359b26": "通於鈍行故不稱業道。增上果中。此依一物",
    "T42n1828_003:0359b27": "以辨十果。對法依眾事以辨十果。故一一不",
    "T42n1828_003:0359b28": "同義各別也。此有十句亦依業道次第別配。",
    "T42n1828_003:0359b29": "不便宜者不順人心。景補闕云。依婆沙有二",
    "T42n1828_003:0359c01": "說。一云。方便業感人中短命因。根本業生於",
    "T42n1828_003:0359c02": "惡道。二云。持刀欲殺人時。令他面色無有光",
    "T42n1828_003:0359c03": "澤。令減外具無有光澤。令他受苦邊生惡道",
    "T42n1828_003:0359c04": "受苦。斷他命根不相續邊後於人中受於短",
    "T42n1828_003:0359c05": "命。今依瑜伽釋云。如行殺時。令他受苦面無",
    "T42n1828_003:0359c06": "光澤斷他命根總牽惡趣。此業餘勢後生人中",
    "T42n1828_003:0359c07": "障滅命業令命根促名等流果。與現法果者。",
    "T42n1828_003:0359c08": "則前三果由善不善現在牽生。八欲解中。四",
    "T42n1828_003:0359c09": "善四不善相對以明則成四對。初對緣身財。",
    "T42n1828_003:0359c10": "次對悲田。次對欲田。後對恩田。五無間業",
    "T42n1828_003:0359c11": "中第六十說。一是虛誑語。謂破僧四是身業。",
    "T42n1828_003:0359c12": "於中三為殺生。一是殺生加行謂出佛身血。",
    "T42n1828_003:0359c13": "隨應則以身語二業而為自性。別解破僧義略",
    "T42n1828_003:0359c14": "有十一條。一僧破。則以所破僧身不相應中",
    "T42n1828_003:0359c15": "不和合為性。無覆無記依異熟識於法輪等",
    "T42n1828_003:0359c16": "不和合故。能破體者。謂如上說是虛誑語從",
    "T42n1828_003:0359c17": "果為名。二是比丘非在俗。三見行非愛行。四",
    "T42n1828_003:0359c18": "淨行非犯戒。言不威肅故。五破異處。非佛前。",
    "T42n1828_003:0359c19": "以諸如來難輕逼故。六破愚夫非聖者。七忍",
    "T42n1828_003:0359c20": "異師聖道時。謂五法是道八正非道。八必不",
    "T42n1828_003:0359c21": "經宿。破法輪僧能障聖道輪。壞僧和合故。九",
    "T42n1828_003:0359c22": "破法輪唯此州有佛故。破羯磨通三州有教",
    "T42n1828_003:0359c23": "故。十破法輪。極少九人。所破分二部。能破為",
    "T42n1828_003:0359c24": "一故。破羯磨極少八人。分二部故。多亦不遮。",
    "T42n1828_003:0359c25": "十一初成道。後將入涅槃。及戒皰未起時。未",
    "T42n1828_003:0359c26": "立止觀第一雙時。佛滅後時。未結戒時。於此",
    "T42n1828_003:0359c27": "六位無破法輪。除此餘時方可破僧。俱舍頌",
    "T42n1828_003:0359c28": "言。初後皰雙前。佛滅未結戒。於如是六位。無",
    "T42n1828_003:0359c29": "破法輪僧。薩婆多師說。佛有宿業怨對故有。",
    "T42n1828_003:0360a01": "大乘示現。此五逆中害父母壞恩田故。餘三",
    "T42n1828_003:0360a02": "皆是壞德田故。由此成逆。三乘通故。薩遮尼",
    "T42n1828_003:0360a03": "犍子經所說五逆與此不同。唯大乘有。對機",
    "T42n1828_003:0360a04": "別故亦不相違。此五逆中破僧最重。壞功德",
    "T42n1828_003:0360a05": "法身故。障人天解脫道故。入聖得果離染漏",
    "T42n1828_003:0360a06": "盡皆悉備遮。乃至大千法輪不轉天人龍等",
    "T42n1828_003:0360a07": "身心亂故。定招無間一劫大罪。次出佛身血。",
    "T42n1828_003:0360a08": "次殺阿羅漢。次母。次父。後後漸輕。諸廣義門",
    "T42n1828_003:0360a09": "皆如俱舍第十八說。無間業同分者。謂無間",
    "T42n1828_003:0360a10": "業同類之罪。基云。污阿羅漢尼及母。是害母",
    "T42n1828_003:0360a11": "類。打最後有菩薩。是殺父類。或於天廟等行",
    "T42n1828_003:0360a12": "殺。或於委重所損害。或於貧苦田施無畏已",
    "T42n1828_003:0360a13": "返逼惱。是殺阿羅漢類。劫奪僧門。是破僧",
    "T42n1828_003:0360a14": "類。破壞靈廟等。是出佛身血。或總稱類不",
    "T42n1828_003:0360a15": "須別配。今解。染無學尼是殺阿羅漢類。染母",
    "T42n1828_003:0360a16": "是殺母類。打最後有菩薩及破壞靈廟是出",
    "T42n1828_003:0360a17": "佛血類。劫奪僧門是破僧類。餘是殺父等類。",
    "T42n1828_003:0360a18": "言劫奪僧門者。景云。僧常住僧物。由有此物",
    "T42n1828_003:0360a19": "僧門聚集布薩說戒。由奪此物不得和合。猶",
    "T42n1828_003:0360a20": "是如他欲與僧物自迴入己。備泰及基解大",
    "T42n1828_003:0360a21": "同之。但基云。僧門者因僧所由諸所有事。泰",
    "T42n1828_003:0360a22": "云。既入僧門而劫奪等少少有異。問依對法",
    "T42n1828_003:0360a23": "第八及此論下文。皆論五無間業一向生受。",
    "T42n1828_003:0360a24": "云何此中說有現受。景云。五無間業據定處",
    "T42n1828_003:0360a25": "為論。諸經論中多言生受。理實通有現生後",
    "T42n1828_003:0360a26": "受。如造多逆則於現身且受輕苦。於次生身",
    "T42n1828_003:0360a27": "受其重苦。業勢未盡於地獄中死還生地獄",
    "T42n1828_003:0360a28": "義當後報。故對法論第八中說。如彼經云。由",
    "T42n1828_003:0360a29": "無間業於地獄中數數死生受大苦異熟。後",
    "T42n1828_003:0360b01": "補闕云。其逆業亦得現果。以苦輕故。故不得",
    "T42n1828_003:0360b02": "言。從初就位名作現受從重為首但言生受。",
    "T42n1828_003:0360b03": "基又解云。此據行逆罪故現被殺等故名現",
    "T42n1828_003:0360b04": "法受。彼依次生墮無間等名順生受。亦不相",
    "T42n1828_003:0360b05": "違。問順現受業不感總果。豈五無間業受別",
    "T42n1828_003:0360b06": "果耶。答由加行業受現別果。由根本業受當",
    "T42n1828_003:0360b07": "總果。非由一業現後俱受。從初為名名現法",
    "T42n1828_003:0360b08": "受。則非五無間不招總果。則由此義對法論",
    "T42n1828_003:0360b09": "說造眾多無間業者。所感苦具眾多猛利頓",
    "T42n1828_003:0360b10": "受眾苦。訶怨心經云。由無間業於那落迦中",
    "T42n1828_003:0360b11": "數數死生受大苦異熟。般若法華等經亦言。",
    "T42n1828_003:0360b12": "由謗經故從一地獄生一地獄從初為名皆順",
    "T42n1828_003:0360b13": "生受。此亦如是。問殺獨覺何故非逆。答少故",
    "T42n1828_003:0360b14": "不說。即殺阿羅漢類收。若依地藏菩薩經",
    "T42n1828_003:0360b15": "說。殺辟支佛不成逆罪。以彼無有說法利物",
    "T42n1828_003:0360b16": "故。問何故謗法不說為逆耶。解云。謗法太重",
    "T42n1828_003:0360b17": "超於逆類故不立也。或且對人說逆故。此約",
    "T42n1828_003:0360b18": "謗大法說。若依薩遮尼犍子經說五逆者。謗",
    "T42n1828_003:0360b19": "三乘法為第二逆也。供養慈定等得現法果",
    "T42n1828_003:0360b20": "者。依初生位。謂如初出慈定無諍滅定。得預",
    "T42n1828_003:0360b21": "流及阿羅漢果亦爾。非久出後不說獨覺。少",
    "T42n1828_003:0360b22": "故略之。其實亦得。一來不還非初得聖故不",
    "T42n1828_003:0360b23": "說。問何故但說慈定不說悲喜定捨定等耶。",
    "T42n1828_003:0360b24": "答喜捨劣故。悲通散故。於與世間出世間樂",
    "T42n1828_003:0360b25": "慈等勝故。無諍等亦爾。內證真無諍。外息諸",
    "T42n1828_003:0360b26": "煩惱。勝願智等。故不說餘。於學無學僧別者。",
    "T42n1828_003:0360b27": "對法說。佛為上首僧。謂對佛前諸所有僧或",
    "T42n1828_003:0360b28": "是佛弟子凡聖學無學僧名佛為上首僧。此",
    "T42n1828_003:0360b29": "言僧故非是別人。與增上果者謂亦由受",
    "T42n1828_003:0360c01": "現法果業者。謂不但由他。亦由自現業見佛",
    "T42n1828_003:0360c02": "供養等。業天者。世人多以善惡由天。理實由",
    "T42n1828_003:0360c03": "業。說業名天。損益門有八者。初七則是身三",
    "T42n1828_003:0360c04": "語四如次配之。八合是意三業道。亦可前",
    "T42n1828_003:0360c05": "亦則前六種。第七第八諸業共引。第六業增",
    "T42n1828_003:0360c06": "上中有六。前四通於善惡。第五不善。第六唯",
    "T42n1828_003:0360c07": "善。初一利相。第二勤相。第三自性中。初語四",
    "T42n1828_003:0360c08": "校量。次身三。後意三總校三業。別量十業",
    "T42n1828_003:0360c09": "業道中。先色後心。色中先重後輕。意業道中",
    "T42n1828_003:0360c10": "先輕後重。作法不同亦無過失。然三罰業意",
    "T42n1828_003:0360c11": "業最重。五僻見邪見重。五無間業破僧重。所",
    "T42n1828_003:0360c12": "望別故。今此明業不望無間。故語業輕理無",
    "T42n1828_003:0360c13": "過失。第七業顛倒中。殺生相似同分罪者。加",
    "T42n1828_003:0360c14": "行業道似根本故。執受顛倒但言乃至綺語",
    "T42n1828_003:0360c15": "不說意三業道者。身語七支通戒性故。共所",
    "T42n1828_003:0360c16": "知故。色易執故。第八業差別中有二。初列四",
    "T42n1828_003:0360c17": "位業名。後隨別釋。列位有四。一有五種二門。",
    "T42n1828_003:0360c18": "二有十種三門。三有一種四門。四有一種五",
    "T42n1828_003:0360c19": "門。作業者謂若思業若思已所起身語業者。",
    "T42n1828_003:0360c20": "審決定思名思業。發動勝思名思已所起身",
    "T42n1828_003:0360c21": "語業。或發動思名思業。此思所起身語二業",
    "T42n1828_003:0360c22": "名思已所起身語業。此解與對法同。彼云。思",
    "T42n1828_003:0360c23": "業云何。謂福非福不動業。思已業云何。謂身",
    "T42n1828_003:0360c24": "語意業。三藏解云。前是方便思業。後是根本",
    "T42n1828_003:0360c25": "三業。不作業者。景云。謂卒爾心起意思業。非",
    "T42n1828_003:0360c26": "是為起身語前方便思故。無所起根本身語",
    "T42n1828_003:0360c27": "二業。備述兩釋。一云。分別心所造業名作業。",
    "T42n1828_003:0360c28": "任運心所作業名不作業。一云。惺悟心所造",
    "T42n1828_003:0360c29": "業名作業。迷亂心所作業名不作業。又解。作",
    "T42n1828_003:0361a01": "業通加行根本業道表無表業未滅未捨名作",
    "T42n1828_003:0361a02": "業。即二業種子加行根本。表無表業已滅已",
    "T42n1828_003:0361a03": "捨名不作業。不成就故。無勝作用故。基云。加",
    "T42n1828_003:0361a04": "行根本諸表業名作業。有起作故。諸無表業",
    "T42n1828_003:0361a05": "名不作業。無起作故。此通三乘表無表業故",
    "T42n1828_003:0361a06": "不說意。增長不增長業中。八自性無記業者。",
    "T42n1828_003:0361a07": "基師解云。謂善不善非業道攝。中下品性。非",
    "T42n1828_003:0361a08": "三性中無記性也。自體不增名無記故。或三",
    "T42n1828_003:0361a09": "性中無記之業。九悔所損業者。八十九說。諸",
    "T42n1828_003:0361a10": "作不增長業。若無追悔不修對治可當受果名",
    "T42n1828_003:0361a11": "增長業。若追悔等名不增長。或先增長業由",
    "T42n1828_003:0361a12": "追悔等如未生怨名不增長。不追悔等名增",
    "T42n1828_003:0361a13": "長業。第六十說。依未解脫者建立定受業故。",
    "T42n1828_003:0361a14": "解脫者起道伏斷。對法論說。有五種故思造",
    "T42n1828_003:0361a15": "業。一他所教勅。二他所勸請。三無所了知。四",
    "T42n1828_003:0361a16": "根本執著。謂三毒蔽心猛利執著所起諸業。",
    "T42n1828_003:0361a17": "五顛倒分別。謂勝無罪所行惡業。於此五中",
    "T42n1828_003:0361a18": "根本執著顛倒分別若作若增長非不受異熟",
    "T42n1828_003:0361a19": "重故。餘三雖作而不增長不必受異熟輕故。",
    "T42n1828_003:0361a20": "彼論釋。作者謂起造諸業令其現行。增長者",
    "T42n1828_003:0361a21": "謂令習氣增益。故思業者謂故思已若作業",
    "T42n1828_003:0361a22": "若增長業等者。此中故作或增長名故思業。",
    "T42n1828_003:0361a23": "非故作或增長名不故思業。對法論說故思業",
    "T42n1828_003:0361a24": "與此相違。通增長不增長故。此依殊勝強思",
    "T42n1828_003:0361a25": "當定招異熟名故思業。彼依但是故思所作",
    "T42n1828_003:0361a26": "非任運業通不當得果皆名故思。所望別故",
    "T42n1828_003:0361a27": "亦不相違。順定受業不定業者。三藏解云。順",
    "T42n1828_003:0361a28": "定受業時報俱定。不定反此。基又解云。即前",
    "T42n1828_003:0361a29": "故思業當定招異熟。前不故思業當不定招",
    "T42n1828_003:0361b01": "異熟。對法論說。決定受業者。決定有三。一作",
    "T42n1828_003:0361b02": "業定。由宿業力感決定身。於此生中必造此",
    "T42n1828_003:0361b03": "業期限決定終不違越。佛等神力亦不能制。",
    "T42n1828_003:0361b04": "二受異熟定。即此所說順定受業果定當受。",
    "T42n1828_003:0361b05": "時未定故。三分位定。謂順現受生受後受分",
    "T42n1828_003:0361b06": "位定業。此中義顯若業道攝業名順定受。加",
    "T42n1828_003:0361b07": "行後起通定不定。若未悔未解脫說名定業。",
    "T42n1828_003:0361b08": "已悔已解脫名不定業。此云作及增長者。作",
    "T42n1828_003:0361b09": "作現業增增種子故也。已熟未熟業者。景云。",
    "T42n1828_003:0361b10": "前是生熟果竟功能盡業。後是功能仍續。基",
    "T42n1828_003:0361b11": "云。過去及現在正生果業名已熟業。未來及",
    "T42n1828_003:0361b12": "現在當生果業名未熟業。三性業中。有覆無",
    "T42n1828_003:0361b13": "記亦名無記業。非三善根三不善根為因緣",
    "T42n1828_003:0361b14": "故。律儀所攝業等者。別解脫律儀業。依決擇",
    "T42n1828_003:0361b15": "文。用信等五根及思六法為性。此取發業因",
    "T42n1828_003:0361b16": "等起心故六法為體。若取戒體正取七支種",
    "T42n1828_003:0361b17": "子相續防非義邊假立。現行別解脫律儀現",
    "T42n1828_003:0361b18": "起身語一念則滅非律儀體。對法云。即七眾",
    "T42n1828_003:0361b19": "所受律儀。出家五眾及近事近住。由出家者",
    "T42n1828_003:0361b20": "盡壽遠離惡行欲行。由近事者盡壽離惡行",
    "T42n1828_003:0361b21": "不離欲行。由近住者不能盡壽離惡行欲行。",
    "T42n1828_003:0361b22": "故別解脫三類建立。或靜慮等至果斷律儀",
    "T42n1828_003:0361b23": "所攝業者。基云。靜慮者色界四靜慮。等至者",
    "T42n1828_003:0361b24": "四無色界。果者依靜慮無色所修生功德。斷",
    "T42n1828_003:0361b25": "者則靜慮無色相應現思遠防欲界諸犯戒非",
    "T42n1828_003:0361b26": "之斷戒也。果則斷戒果之斷也。體則定生律",
    "T42n1828_003:0361b27": "儀。三乘通身語大乘兼意業。有釋。斷者則是",
    "T42n1828_003:0361b28": "無為性戒。果是定生律儀。今此解業既言果",
    "T42n1828_003:0361b29": "斷不言斷果斷非無為。如前說善。或果與斷",
    "T42n1828_003:0361c01": "二俱戒體故雙取之。唯初未至有斷對治。上",
    "T42n1828_003:0361c02": "諸地中成遠分斷。此依有漏定生戒義。決擇",
    "T42n1828_003:0361c03": "分說。唯色界有。此文及第三分文通無色有。",
    "T42n1828_003:0361c04": "對法唯依色界建立。彼自會云。以無色界麁",
    "T42n1828_003:0361c05": "色無故略不建立。泰法師云。四禪四空為",
    "T42n1828_003:0361c06": "因所發律儀名果。則是靜慮無色律儀。復",
    "T42n1828_003:0361c07": "名斷戒。則定果為斷惑方便故。非正斷惑",
    "T42n1828_003:0361c08": "以有漏故。無漏律儀所攝業者。謂見諦者",
    "T42n1828_003:0361c09": "由無漏力所得遠離性則道共戒。此等竝據",
    "T42n1828_003:0361c10": "止非遮防之戒則是止善。汎爾禮佛誦經等",
    "T42n1828_003:0361c11": "名為作善。泰法師云。別解脫表戒亦通種",
    "T42n1828_003:0361c12": "子上假立不同。無表唯依種說以相續故。其",
    "T42n1828_003:0361c13": "道定無表隨心有無故依現假立。若爾出定",
    "T42n1828_003:0361c14": "之時為成就不。備法師云。雖過未無而義",
    "T42n1828_003:0361c15": "說成。斯有何失。然不相續故。唯依現行假立。",
    "T42n1828_003:0361c16": "泰法師云。通依現種立。不律儀亦依不善七",
    "T42n1828_003:0361c17": "支業種相續遮善義邊立。依下決擇文。七支",
    "T42n1828_003:0361c18": "別支前後而得。又一一支皆得重支。讒刺者。",
    "T42n1828_003:0361c19": "唯行讒儜譏刺於他以求活命。不良之類恐",
    "T42n1828_003:0361c20": "喝之輩。斷獄者。西域別立斷獄之人求財活",
    "T42n1828_003:0361c21": "命。此有十二。對法有十四。此無彼三。一獵",
    "T42n1828_003:0361c22": "鹿。二捕魚。三害牛。彼無此一。謂斷獄涅槃經",
    "T42n1828_003:0361c23": "中說有十六。牛羊猪雞為利故養。肥已轉賣。",
    "T42n1828_003:0361c24": "為利故買。買已屠殺。則為八種。捕魚捕鳥獵",
    "T42n1828_003:0361c25": "師劫盜魁膾兩舌獄卒呪龍復為八故。無此",
    "T42n1828_003:0361c26": "斷獄縛象。雜心說十二。屠羊養猪養鷄捕魚",
    "T42n1828_003:0361c27": "捕鳥獵師作賊魁膾守獄呪龍伺獵屠犬。諸",
    "T42n1828_003:0361c28": "文不同。略舉爾端。非唯爾所。不爾專行殺馬",
    "T42n1828_003:0361c29": "驢等豈非彼耶。此皆據彼所殺害緣境說論。",
    "T42n1828_003:0362a01": "體但是七支不善業也。施自性者謂思所起",
    "T42n1828_003:0362a02": "能捨所施物身業語業者。對法唯識俱取三",
    "T42n1828_003:0362a03": "業思并無貪為性。今以無貪說為因緣。以思",
    "T42n1828_003:0362a04": "說在等起門中故。自性中取身語業。據表外",
    "T42n1828_003:0362a05": "彰三乘通論。故唯身語不說意業。戒自性中。",
    "T42n1828_003:0362a06": "以三業為性故言身語業等。如唯識說。受菩",
    "T42n1828_003:0362a07": "薩戒故通三業。依處通情非情者。性戒遮戒。",
    "T42n1828_003:0362a08": "隨其所應通依二故。修性自性謂三摩地者。",
    "T42n1828_003:0362a09": "其四無量慈體無瞋悲體不害善體不嫉捨",
    "T42n1828_003:0362a10": "則三善根善捨數也。今從所依故定為體。依",
    "T42n1828_003:0362a11": "處者。則所緣三界有情總為三類。一無苦無",
    "T42n1828_003:0362a12": "樂與樂名慈。二有苦拔濟名悲。三有樂助喜",
    "T42n1828_003:0362a13": "名喜。於初類起離癡想。於第二類起離瞋想。",
    "T42n1828_003:0362a14": "於第三類起離貪想。平等令離惡名捨。此舉",
    "T42n1828_003:0362a15": "慈境等取餘三。辨具三者相貌指如餘經。福",
    "T42n1828_003:0362a16": "業者謂感善趣異熟等者。福業於人天受總",
    "T42n1828_003:0362a17": "異熟。及順五趣受者。四趣受別異熟。其地獄",
    "T42n1828_003:0362a18": "中受等流果相似別報。總言順五。有義不然。",
    "T42n1828_003:0362a19": "成唯識說。餘處說彼有等流樂。應知彼依隨",
    "T42n1828_003:0362a20": "轉理說故。大乘中彼無善果。由善業故受苦",
    "T42n1828_003:0362a21": "輕微名為得果更無別報。不同小乘地獄四",
    "T42n1828_003:0362a22": "塵復善業感。又釋。離非天為一合成六趣故。",
    "T42n1828_003:0362a23": "說善業順五趣有地獄實無。備云。有義善業",
    "T42n1828_003:0362a24": "亦得能感地獄別果故。如小地獄得涼風等。",
    "T42n1828_003:0362a25": "順不苦不樂受業中。別報唯第四靜慮已上",
    "T42n1828_003:0362a26": "業者。此有二義。一云。三定已下有別報受果。",
    "T42n1828_003:0362a27": "此及對法不說有業者。據多分善業感樂受",
    "T42n1828_003:0362a28": "果少分善業感捨受果。故略不論。不爾何故",
    "T42n1828_003:0362a29": "下地善業不得彼果。二云。三定已下無別善",
    "T42n1828_003:0362b01": "捨業。第六識中捨果寂靜。下業麁故善但招",
    "T42n1828_003:0362b02": "樂。故無捨果。問下善業麁不招捨果。第八捨",
    "T42n1828_003:0362b03": "果下業不招。答總別果故不應為例。景云。",
    "T42n1828_003:0362b04": "今大乘中雖無文說。以理而言。於善趣中以",
    "T42n1828_003:0362b05": "上善感捨受。以何賴耶是總報故。兼感六識",
    "T42n1828_003:0362b06": "捨報。下善感喜樂。以別報故。於惡趣中上惡",
    "T42n1828_003:0362b07": "感本識捨受。以是總報故。亦兼感六識捨受。",
    "T42n1828_003:0362b08": "下惡感苦受。以是別報故。順現法受業等中。",
    "T42n1828_003:0362b09": "此及對法皆說有三。從初為名。現唯別報餘",
    "T42n1828_003:0362b10": "通總別。第六十卷有四業。一異熟定。二時分",
    "T42n1828_003:0362b11": "定。三二俱定。四二俱不定。顯揚十九說有五",
    "T42n1828_003:0362b12": "業。一現法受決定。二生受決定。三後受決定。",
    "T42n1828_003:0362b13": "四受報決定。五作業決定。景云。准下文判八",
    "T42n1828_003:0362b14": "業是大乘義。經部日出論師取大乘義於彼",
    "T42n1828_003:0362b15": "部中分別八業。今依此文。雖言三時業亦收",
    "T42n1828_003:0362b16": "八業盡。何者。時定異熟不定時果俱定。是三",
    "T42n1828_003:0362b17": "時業不待說成。報定時不定時報俱不定二",
    "T42n1828_003:0362b18": "種之業。若得果時不離三時。隨何時得異熟",
    "T42n1828_003:0362b19": "果。則此時攝。故言在三時義攝八業。亦可此",
    "T42n1828_003:0362b20": "中但辨三時時報俱定之業。亦可此中唯取",
    "T42n1828_003:0362b21": "時定報不定時報俱定兩句業為三時業。則",
    "T42n1828_003:0362b22": "不得攝報定時不定時報俱不定。學業者謂",
    "T42n1828_003:0362b23": "若異生等者。謂諸異生發三乘心解脫分善",
    "T42n1828_003:0362b24": "已後皆名為學。學業通有漏無漏。無學亦爾。",
    "T42n1828_003:0362b25": "非學非無學業者謂除前二餘相續中所有善",
    "T42n1828_003:0362b26": "不善無記業者。問前學身無學身中俱取解",
    "T42n1828_003:0362b27": "脫分決擇分及無漏業名學無學。彼學身中",
    "T42n1828_003:0362b28": "所有漏分善不善無記業。無學身中福分善",
    "T42n1828_003:0362b29": "業及無記業。豈非并是非學非無學業。若爾",
    "T42n1828_003:0362c01": "何故復於俱非業云謂除前二餘相續中所有",
    "T42n1828_003:0362c02": "善不善無記業耶拔法師有三釋。一云。前二",
    "T42n1828_003:0362c03": "身中雖有福分善等。以從多分皆名學無學",
    "T42n1828_003:0362c04": "業。故除前二。謂未發心前諸異生位一切業",
    "T42n1828_003:0362c05": "名俱非也。二云。除前二者。除前學無學二身",
    "T42n1828_003:0362c06": "中學無學業也。餘相續中者。此餘語即通謂",
    "T42n1828_003:0362c07": "除學無學身中及餘異生身中所有福分善業",
    "T42n1828_003:0362c08": "無記業等并是俱非。三云。謂除前二餘相續",
    "T42n1828_003:0362c09": "中者。除前學無學二相續中所有學無學業",
    "T42n1828_003:0362c10": "也。所有善不善無記業者。異生身中學人身",
    "T42n1828_003:0362c11": "中所有福分善業不善業及無記業。無學身中",
    "T42n1828_003:0362c12": "所有福分善及無記業并是俱非業。故言所有",
    "T42n1828_003:0362c13": "善不善無記業也。六十六中唯說聖者以為",
    "T42n1828_003:0362c14": "有學從勝得故。此據所依合而為論學者生",
    "T42n1828_003:0362c15": "得善等亦名為學。不爾便非不順彼故。見所",
    "T42n1828_003:0362c16": "斷業者謂受惡趣不善等業者。等取女人身",
    "T42n1828_003:0362c17": "業第八有業無想天業欝單越業及鬼畜別報",
    "T42n1828_003:0362c18": "善業。以得見道畢竟不受故。修所斷業等者。",
    "T42n1828_003:0362c19": "有不善業亦於人天受別報苦受。故與善業",
    "T42n1828_003:0362c20": "及無記業同修道斷。問善與無記非是障體。",
    "T42n1828_003:0362c21": "云何修斷。解云。亦為煩惱縛緣未得離繫故",
    "T42n1828_003:0362c22": "說修斷。然依決擇中。說斷有漏善及無記蘊",
    "T42n1828_003:0362c23": "體名斷。故決擇云。斷見惑得斷界。斷修惑得",
    "T42n1828_003:0362c24": "無欲界。此二有餘涅槃。斷有漏善及無記蘊",
    "T42n1828_003:0362c25": "得滅界。此是無餘涅槃。又見斷煩惱親發惡",
    "T42n1828_003:0362c26": "業者一向感於惡趣總別二報。若據因亡果",
    "T42n1828_003:0362c27": "喪斷者亦名見道斷。故餘處文說一切惡趣",
    "T42n1828_003:0362c28": "蘊界處皆是見斷。若據斷緣縛義邊。是則惡",
    "T42n1828_003:0362c29": "趣總別二報皆是修斷。故別處云。一切無覆",
    "T42n1828_003:0363a01": "無記蘊體皆是修斷。若見斷惑但作遠因等",
    "T42n1828_003:0363a02": "起發於善業感人天總別二報。此業及報俱",
    "T42n1828_003:0363a03": "是修斷。以從修斷善心發業感報。非見斷惑",
    "T42n1828_003:0363a04": "親發起故。修斷煩惱若增上品親發惡業感",
    "T42n1828_003:0363a05": "惡道中總別之業則說能發是修道斷。若作",
    "T42n1828_003:0363a06": "遠因疎發惡業感惡趣報則是見斷。以彼親",
    "T42n1828_003:0363a07": "從見惑所發故。西方又云。依惡趣身所起五",
    "T42n1828_003:0363a08": "識是見斷。依善趣身所起五識是修斷。又善",
    "T42n1828_003:0363a09": "惡業感彼賴耶捨受。三藏云。亦兼感六識中",
    "T42n1828_003:0363a10": "捨受報是異熟生捨。問見道已前七方便善。",
    "T42n1828_003:0363a11": "亦感人天別報。何故不說是修斷耶。答曰。已",
    "T42n1828_003:0363a12": "說。謂受善趣。善業中說。黑黑等四業中。非福",
    "T42n1828_003:0363a13": "業名黑黑。謂三惡趣總業及五趣別惡。其不",
    "T42n1828_003:0363a14": "動業名白白。謂色無色界總別善業。其諸福",
    "T42n1828_003:0363a15": "業名黑白黑白業。謂欲界人天總業及順五",
    "T42n1828_003:0363a16": "趣別善業。善為不善之所怨對故名黑白黑",
    "T42n1828_003:0363a17": "白業。由未斷黑業故其福業得此名。此中景",
    "T42n1828_003:0363a18": "解。此說未離欲時福業名黑白業。是則瑜伽",
    "T42n1828_003:0363a19": "黑等四業攝業不盡。以不攝彼離欲人起欲",
    "T42n1828_003:0363a20": "界善業。然三藏云。離欲時善是未離欲善之",
    "T42n1828_003:0363a21": "類得言攝盡。此等三種對法論說。若因若果",
    "T42n1828_003:0363a22": "俱得其名黑黑因染污故果不可愛樂故。白",
    "T42n1828_003:0363a23": "白因不染污故果可愛樂故。黑白黑白因惡",
    "T42n1828_003:0363a24": "雜善故果惡所雜故。欲界福業果定為非福",
    "T42n1828_003:0363a25": "雜故黑白黑白。自有非福果不為福雜故。不",
    "T42n1828_003:0363a26": "名白黑白黑業。又彼論說。黑黑業者謂不善",
    "T42n1828_003:0363a27": "業者。意取斷善人所起純不善業。及不斷善",
    "T42n1828_003:0363a28": "人所起根本方便純不善業以為黑黑。若不",
    "T42n1828_003:0363a29": "善業與彼善業相雜或為根本或為方便。如",
    "T42n1828_003:0363b01": "此不善則與彼善合。立黑白黑白之業。問曰。",
    "T42n1828_003:0363b02": "何故瑜伽一切非福業皆名黑黑。對法則除",
    "T42n1828_003:0363b03": "與善相雜不善餘獨起者方名黑黑。解云。瑜",
    "T42n1828_003:0363b04": "伽以欲界不善業強雖有與相間起者不為善",
    "T42n1828_003:0363b05": "雜。是故一切不善皆名黑黑。對法則據純起",
    "T42n1828_003:0363b06": "不善業不為善間故名黑黑。若相間起則屬",
    "T42n1828_003:0363b07": "第三黑白業收。又對法及六十六說。白白業",
    "T42n1828_003:0363b08": "者謂三界善業。黑白黑白業謂欲界雜業非",
    "T42n1828_003:0363b09": "一剎那業通善惡。然依意樂及由方便合說",
    "T42n1828_003:0363b10": "一業名為雜業。謂有業意樂故黑方便故白",
    "T42n1828_003:0363b11": "則矯誑心相修諸善。或有業意樂故白方便",
    "T42n1828_003:0363b12": "故黑則訓弟子發身語惡。此黑白業通善惡",
    "T42n1828_003:0363b13": "性。此論依福非福不動三業以明黑黑等業。",
    "T42n1828_003:0363b14": "彼論依純雜善惡以明黑黑等業。故不相違。",
    "T42n1828_003:0363b15": "非黑非白非異熟業能盡諸業等者。不染污",
    "T42n1828_003:0363b16": "故名非黑。非有漏善故名非白。不招無覆無",
    "T42n1828_003:0363b17": "記果故名無異熟果。能斷前三業故名能盡",
    "T42n1828_003:0363b18": "諸業。則取一切無漏方便無間二道為第四",
    "T42n1828_003:0363b19": "業。對法亦云。非黑非白業能盡諸業者。謂於",
    "T42n1828_003:0363b20": "方便無間道中諸無漏業是彼諸業斷對治",
    "T42n1828_003:0363b21": "故。不同小論唯說十七無漏思為第四業。問",
    "T42n1828_003:0363b22": "曰。二論同取方便無間道中諸無漏業者。為",
    "T42n1828_003:0363b23": "取意思為亦取身語為第四業。景解。雖未見",
    "T42n1828_003:0363b24": "文以理應取聖道同時意思為第四業。以聖",
    "T42n1828_003:0363b25": "道起時無別身語二業云體。但就意思假立",
    "T42n1828_003:0363b26": "身語七支為道共。或推假至實故以意思為",
    "T42n1828_003:0363b27": "第四業。以彼意思與無漏慧相應共起為斷",
    "T42n1828_003:0363b28": "對治故。此中無間親斷惑種。由加行道損惑",
    "T42n1828_003:0363b29": "功能。基復釋言。若依此卷文。二乘見道中一",
    "T42n1828_003:0363c01": "無間道及漸離欲。前八無間思唯盡黑黑業。",
    "T42n1828_003:0363c02": "第九無間道雙盡純黑及與雜業。離四靜慮",
    "T42n1828_003:0363c03": "及四無色。第九無間道唯盡白白業。此依漸",
    "T42n1828_003:0363c04": "次得果者說。若依初未至及初定。超入見道",
    "T42n1828_003:0363c05": "得第三果一無間道離純黑及雜。若先已離",
    "T42n1828_003:0363c06": "上地染依四靜慮得第三果一無間思離純黑",
    "T42n1828_003:0363c07": "及雜。隨其所應并白白業。若從初果取第四",
    "T42n1828_003:0363c08": "果前八無間思唯離黑黑業。第九無間思俱",
    "T42n1828_003:0363c09": "離三業。若諸菩薩見道一無間思唯離黑黑",
    "T42n1828_003:0363c10": "業。金剛喻定一無間思雙斷三業。一切惡業",
    "T42n1828_003:0363c11": "道生則斷一切善業。離緣縛故要離自地染",
    "T42n1828_003:0363c12": "盡時盡故第九無間思方說盡白業。上來所",
    "T42n1828_003:0363c13": "說說斷有漏種子思業。若伏現行唯除見道",
    "T42n1828_003:0363c14": "無無漏加行。所餘修道并加行道能伏現行。",
    "T42n1828_003:0363c15": "此中但說諸無漏業。是前三業斷對治故。二",
    "T42n1828_003:0363c16": "乘解脫道雖亦有斷。及菩薩十地所知障諸",
    "T42n1828_003:0363c17": "對治所斷。皆非業故。所以不說。故對法云。謂",
    "T42n1828_003:0363c18": "於加行無間道中諸無漏業依勝建立故不取",
    "T42n1828_003:0363c19": "餘。勝進道等皆依別行亦非全伏諸品業故。",
    "T42n1828_003:0363c20": "所以不說。若依對法說前三業。二乘次第得",
    "T42n1828_003:0363c21": "果見道一無間思及漸次離欲。前八無間思",
    "T42n1828_003:0363c22": "離純黑雜雜通二性故。第九無間思離純黑",
    "T42n1828_003:0363c23": "及雜盡并白白業。離四色四無色第九無間",
    "T42n1828_003:0363c24": "思唯離白白業。此依漸次得果說。若依四靜",
    "T42n1828_003:0363c25": "慮超入見道得第三果一無間思亦離三種。",
    "T42n1828_003:0363c26": "若從初果超取第四果前八無間思并菩薩見",
    "T42n1828_003:0363c27": "道唯離純黑及雜業。第九無間思并菩薩金",
    "T42n1828_003:0363c28": "剛喻定三業俱離。此說斷種子。若伏現行唯",
    "T42n1828_003:0363c29": "除見道餘一切位皆加加行道。餘義同前。別",
    "T42n1828_003:0364a01": "說離縛等斷義亦不定。應如理思。曲穢濁業",
    "T42n1828_003:0364a02": "兩番出體。一者外道善不善業名曲。則此曲",
    "T42n1828_003:0364a03": "業及此法異生於聖教倒見者住見取者邪決",
    "T42n1828_003:0364a04": "定者猶預覺者善不善業名穢。則上二業及",
    "T42n1828_003:0364a05": "此法異生於聖教中不決定者善不善業名",
    "T42n1828_003:0364a06": "濁。二者唯於外道法中有此三業。如文。基云。",
    "T42n1828_003:0364a07": "此中合有三釋。一義云。外道善不善業名曲",
    "T42n1828_003:0364a08": "障。佛法直道故。即此曲名穢。污正法故污身",
    "T42n1828_003:0364a09": "心故。則此曲穢名濁。滓惡法故溷身心故。皆",
    "T42n1828_003:0364a10": "通善不善故。此論云。謂即曲業亦名穢業。即",
    "T42n1828_003:0364a11": "曲穢業亦名濁業。二義云。曲業如前。穢業者。",
    "T42n1828_003:0364a12": "謂內法異生於佛教中無明貪瞋慢身邊見合",
    "T42n1828_003:0364a13": "名顛倒見者。見戒取名住自見取者。邪見名",
    "T42n1828_003:0364a14": "邪決定者。疑名猶預覺者。隨其所應或相應",
    "T42n1828_003:0364a15": "或為近因或為遠因所起善不善三業名穢",
    "T42n1828_003:0364a16": "業。污正法故染穢惡故。則內異生於邪正門",
    "T42n1828_003:0364a17": "俱不決定以疑為先名猶預覺者。所有善不",
    "T42n1828_003:0364a18": "善業名濁業。因疑所起極滓穢故殘惡業故。",
    "T42n1828_003:0364a19": "前穢中疑因邪定起。此依不定故成差別。不",
    "T42n1828_003:0364a20": "是令障佛法正道。久得入故不說內異生亦",
    "T42n1828_003:0364a21": "有曲業。第三義云。此之三業竝外道起邪解",
    "T42n1828_003:0364a22": "行發名曲。即此曲業障有為功德起故名穢。",
    "T42n1828_003:0364a23": "障證無為功德故名濁。皆通善不善三業。對",
    "T42n1828_003:0364a24": "法第八有二復次釋前三業。初云。三業障八",
    "T42n1828_003:0364a25": "道名曲。能污相續發生障名穢。若外道顛倒",
    "T42n1828_003:0364a26": "見生名濁。唯此濁業稱外道起不說前二何",
    "T42n1828_003:0364a27": "人所起。故知理通內外所起。既無別說性。明",
    "T42n1828_003:0364a28": "知通善惡。然同此復次無過失也。彼復解云。",
    "T42n1828_003:0364a29": "邊見邪見薩迦耶見如其次第所發諸業名曲",
    "T42n1828_003:0364b01": "穢濁。准此亦唯外道所起。如是三業隨彼煩",
    "T42n1828_003:0364b02": "惱內外道起義別說之非各定體。義雖有異",
    "T42n1828_003:0364b03": "亦不相違。不同小乘說曲穢濁業依諂瞋貪",
    "T42n1828_003:0364b04": "生。清淨業中唯取正定凡夫善業。小論通取",
    "T42n1828_003:0364b05": "凡聖漏與無漏身語意業名三淨業。梵言牟",
    "T42n1828_003:0364b06": "尼者寂默義。此名寂靜。證寂靜理故。若依下",
    "T42n1828_003:0364b07": "聞慧地中。一切聖者身中所有身語二業及",
    "T42n1828_003:0364b08": "心為三淨業體。基云。心者意業。與此不同。彼",
    "T42n1828_003:0364b09": "說聖者身牟尼業唯取無漏有漏業名三淨",
    "T42n1828_003:0364b10": "業。不對異生以辨差別。今此對凡聖內外道",
    "T42n1828_003:0364b11": "異。故清淨業唯在異生。聖者身中所有三業",
    "T42n1828_003:0364b12": "皆名牟尼業。觀對異故亦不相違。備述三藏",
    "T42n1828_003:0364b13": "兩解。一云。心王故。決擇云。寂靜業謂意身",
    "T42n1828_003:0364b14": "語。意即心王故。二云。三寂靜業唯取諸業。諸",
    "T42n1828_003:0364b15": "無漏業離惱亂故。而說意者相從為語。於此",
    "T42n1828_003:0364b16": "五門束為三類。一外道所起三業名曲。內法",
    "T42n1828_003:0364b17": "異生復有三聚。一邪定起穢業。二不定起濁",
    "T42n1828_003:0364b18": "業。三正定起淨業。一切聖者所有有漏無漏",
    "T42n1828_003:0364b19": "勝業名牟尼業。第九業過患中。生現法罪謂",
    "T42n1828_003:0364b20": "如能為自害者。起殺加行殺業未成現被他",
    "T42n1828_003:0364b21": "害。當來未必受未成重業故。又如在異生先",
    "T42n1828_003:0364b22": "行殺等被他現害。後得入聖不受後罪。或得",
    "T42n1828_003:0364b23": "轉後果於現身受後更不受。如鴦掘摩羅等。",
    "T42n1828_003:0364b24": "亦名現法罪。指同如前能為自害故云謂如",
    "T42n1828_003:0364b25": "也。受彼所生身心憂苦中。六種過失者。則前",
    "T42n1828_003:0364b26": "自害等雖為方便而不能成生身心憂苦。又",
    "T42n1828_003:0364b27": "有十種過失依犯尸羅如經廣說者。如持戒",
    "T42n1828_003:0364b28": "故無悔。無悔故心安。心安故猗。猗故樂。樂故",
    "T42n1828_003:0364b29": "定。定故得智。智故見如實等十種功德。翻此",
    "T42n1828_003:0364c01": "則名十種過失。亦可犯彼沙彌十戒所生憂",
    "T42n1828_003:0364c02": "苦為十過患。從初所犯故唯說十。不得受具",
    "T42n1828_003:0364c03": "故。四種不善業道者。則五近事戒中前四支",
    "T42n1828_003:0364c04": "戒身三語一。業道性戒。飲酒是遮故此別說。",
    "T42n1828_003:0364c05": "闡地迦者近事之名。此無所譯故在梵本。第",
    "T42n1828_003:0364c06": "三為離染中有二。初標四種。後隨別釋。欲界",
    "T42n1828_003:0364c07": "三十六處等者。如前第四卷說。黑勝生者。",
    "T42n1828_003:0364c08": "姓業惡名黑。是人趣故名勝。或黑中之極故",
    "T42n1828_003:0364c09": "名黑勝。旃荼羅者。屠兒也。卜羯婆者。亦云補",
    "T42n1828_003:0364c10": "羯婆。除糞穢家也。非黑非白勝生者。則吠舍",
    "T42n1828_003:0364c11": "等。生不定中軌範師等者。基云。阿遮利耶名",
    "T42n1828_003:0364c12": "軌範師。鄔波拕耶名親教師。則和尚阿闍梨。",
    "T42n1828_003:0364c13": "廣博脇山者。舊云毘富羅山。其形如非天脇",
    "T42n1828_003:0364c14": "也。第四生流轉中有四。一問二略答三重徵",
    "T42n1828_003:0364c15": "四廣釋。釋中初頌標十門。後隨別釋。一體二",
    "T42n1828_003:0364c16": "門三義四差別五次第六難七釋詞八緣性九",
    "T42n1828_003:0364c17": "分別緣十攝諸經。體者總明緣起。三世分位",
    "T42n1828_003:0364c18": "生引因緣流轉還滅之體。非是別顯十二緣",
    "T42n1828_003:0364c19": "生一一別體。下差別門當廣釋。文分為三。初",
    "T42n1828_003:0364c20": "標三相。次隨別釋。後總結之。三相者。一從前",
    "T42n1828_003:0364c21": "際中際生。二從中際後際生。三從中際或趣",
    "T42n1828_003:0364c22": "流轉或趣清淨究竟。前二名流轉。後一是還",
    "T42n1828_003:0364c23": "滅。成唯識說。十因二果定不同世。今論依此",
    "T42n1828_003:0364c24": "義。故於二世以辨緣生。即彼又說。因中前七",
    "T42n1828_003:0364c25": "與愛取有或異或同。若二三七各定同世。如",
    "T42n1828_003:0364c26": "是即顯三際緣生。今此但遮小乘緣起定三",
    "T42n1828_003:0364c27": "世立依二世顯。非定唯爾。過去七現在三未",
    "T42n1828_003:0364c28": "來二為後報業。招異熟故。自下別釋中分之",
    "T42n1828_003:0364c29": "為三。一釋初及第三相。二云何從中際下釋",
    "T42n1828_003:0365a01": "第二相。三復有先集資糧下重廣分別第三",
    "T42n1828_003:0365a02": "相中趣清淨句。前中復二。初廣明流轉。後云",
    "T42n1828_003:0365a03": "何不生下略示還滅。前中復三。初明胎生。次",
    "T42n1828_003:0365a04": "明餘三生。後釋三業生處。初中復三。一問二",
    "T42n1828_003:0365a05": "答三結。不了前際無明者。不了前際世俗勝",
    "T42n1828_003:0365a06": "義二種苦故所起二愚。世俗苦者謂三惡趣。",
    "T42n1828_003:0365a07": "一切世俗知是苦故。勝義苦者謂諸人天殊",
    "T42n1828_003:0365a08": "勝智知是苦故。對法第七說迷世俗苦名異",
    "T42n1828_003:0365a09": "熟愚起非福行。迷勝義苦名真實義愚起福不",
    "T42n1828_003:0365a10": "動行。多迷前際現二異熟故。說此愚不了前",
    "T42n1828_003:0365a11": "際。理實此愚亦迷後際。多迷現因故略不說。",
    "T42n1828_003:0365a12": "由此隨業識乃至命終流轉不說絕者。何",
    "T42n1828_003:0365a13": "故不言名色等四耶。拔法師有三說。一云。舉",
    "T42n1828_003:0365a14": "勝攝劣。於五支中識為最勝。以是初故以根",
    "T42n1828_003:0365a15": "本故。若無識支餘不生故。二云。此明識體非",
    "T42n1828_003:0365a16": "但種子亦有現識。識能住持四支種子。故說",
    "T42n1828_003:0365a17": "識已亦說四支。四支種子與所依識無別性",
    "T42n1828_003:0365a18": "故。三云。論言隨業識即是識支。越却四支",
    "T42n1828_003:0365a19": "故云乃至。此識等種名言熏習先雖已熏未",
    "T42n1828_003:0365a20": "知生處。由業招集當於善惡二趣果生。識隨",
    "T42n1828_003:0365a21": "因轉名隨業識。既被熏集乃至前身命終不",
    "T42n1828_003:0365a22": "絕能為現在相續識因。於現在世將生果時",
    "T42n1828_003:0365a23": "不能自起。要藉過去內外貪愛現前滋潤助",
    "T42n1828_003:0365a24": "伴方生。於前身中受支有二。一受異熟受緣",
    "T42n1828_003:0365a25": "內身生。二受境界受緣外境起。因此二受生",
    "T42n1828_003:0365a26": "內外愛以為能潤。前舉隨業識攝識等五種。",
    "T42n1828_003:0365a27": "今舉內外愛亦攝取支。或內愛名愛外愛是",
    "T42n1828_003:0365a28": "取。義顯所潤行等六支轉名前際有。於現在",
    "T42n1828_003:0365a29": "世果識隨轉餘名色等次第得生。相續果識與",
    "T42n1828_003:0365b01": "名色俱乃至衰老等者。基云。若依分位初七",
    "T42n1828_003:0365b02": "日前名識。七七日前名名色。今說諸位本末",
    "T42n1828_003:0365b03": "狹寬。以說相依攝六處等。但言此二乃至衰",
    "T42n1828_003:0365b04": "老。非更無餘。又於現在生老死支中。因識名",
    "T42n1828_003:0365b05": "色生果相顯。故說其名。非識等支在現在",
    "T42n1828_003:0365b06": "世。九十三中識為所依說識業與異熟果。今",
    "T42n1828_003:0365b07": "說能依故言名色業與異熟果。總別異熟能",
    "T42n1828_003:0365b08": "依所依別故。由必依託六依轉者。即名色中",
    "T42n1828_003:0365b09": "所攝六根。是故經言名色緣識者。此依菩薩",
    "T42n1828_003:0365b10": "逆觀苦集至識名色更互為緣。觀諦既周。見",
    "T42n1828_003:0365b11": "互為緣牽。故觀苦集至識乃止。如九十三廣",
    "T42n1828_003:0365b12": "釋。隨其所應為六識所依者。非唯說五種中",
    "T42n1828_003:0365b13": "識種所生現識。彼唯第八。故九十三及此下",
    "T42n1828_003:0365b14": "說總依一切相續為名說六識身。義顯總說",
    "T42n1828_003:0365b15": "一期身識故。名色緣識。由識執持識為所依。",
    "T42n1828_003:0365b16": "識緣名色杖彼為依或觀為境。若於有色有",
    "T42n1828_003:0365b17": "情聚中等者。成唯識說。有色化生初受生位",
    "T42n1828_003:0365b18": "雖具五根而未有用。爾時未名六處支。故初",
    "T42n1828_003:0365b19": "生無色雖定有意根而未明了未名意處。此",
    "T42n1828_003:0365b20": "中意顯彼諸化生初生剎那名識支。此後隨",
    "T42n1828_003:0365b21": "應五根意處未明了來名名色支。次六根明",
    "T42n1828_003:0365b22": "名六處。後觸受支漸漸生長。故雖諸根決定",
    "T42n1828_003:0365b23": "圓滿與前差別。識等五支亦有前後。此中上",
    "T42n1828_003:0365b24": "識緣色種故說依色而起。又由福業生欲界",
    "T42n1828_003:0365b25": "人天等者。此三皆據引業得果即順生受業。",
    "T42n1828_003:0365b26": "順後受業唯感引業。通引滿業方名行支。發",
    "T42n1828_003:0365b27": "此無明名無明支。潤此愛取名愛取支。此業",
    "T42n1828_003:0365b28": "所集名識等五種。此六所轉方名有支。此有",
    "T42n1828_003:0365b29": "生招名生老死。則顯一切順現受業別助當",
    "T42n1828_003:0365c01": "業皆非行支。不爾福業應生五趣。此卷前說",
    "T42n1828_003:0365c02": "福業者。謂感欲界趣異熟及順五趣異熟",
    "T42n1828_003:0365c03": "等故。此義廣如成唯識說。由此彼業能所發",
    "T42n1828_003:0365c04": "能所集能所潤能所生皆非十二緣起攝。釋",
    "T42n1828_003:0365c05": "第二相中。受二種先業果者。一內異熟果。二",
    "T42n1828_003:0365c06": "外增上果。或聞非正法者謂現在世。或先串",
    "T42n1828_003:0365c07": "習者過去也。此二竝是分別起愚。由迷內現",
    "T42n1828_003:0365c08": "自體及後有愚故發業。由迷外愚故潤生。既",
    "T42n1828_003:0365c09": "迷現內果故於後苦不如實知。由此新所作",
    "T42n1828_003:0365c10": "業故說此識名隨業識者。謂識種子隨逐業故",
    "T42n1828_003:0365c11": "名。由行故識生。招集而生非辨體生。增上緣",
    "T42n1828_003:0365c12": "故。若初識支唯第八識。通依一期一切識說。",
    "T42n1828_003:0365c13": "通六識身。即會前際名色能為六識所依亦",
    "T42n1828_003:0365c14": "復如是。本識是引果名色種隨。名色是總六",
    "T42n1828_003:0365c15": "處種隨。六處為依觸種隨。觸為能生受種隨。",
    "T42n1828_003:0365c16": "唯識對法云。此識等五名為所引。無明行能",
    "T42n1828_003:0365c17": "引故。即此所引及能引俱為引因。引生老死",
    "T42n1828_003:0365c18": "勢疎遠故。雖皆名引因。識等五種與生老死",
    "T42n1828_003:0365c19": "為因緣生故。九十三及此中說獨名引因。論",
    "T42n1828_003:0365c20": "云由此能引識乃至受一期身故也。非無明",
    "T42n1828_003:0365c21": "行非引因攝。能所二引諸教不同。成唯識云。",
    "T42n1828_003:0365c22": "瑜伽說。識唯是所引。異熟識種名識支故。集",
    "T42n1828_003:0365c23": "論說。識唯是能引。識中業種名識支故。異熟",
    "T42n1828_003:0365c24": "識種名色攝故。緣起經說。識支通能所引。業",
    "T42n1828_003:0365c25": "種識種俱名識故。識是名色依非名色攝故。",
    "T42n1828_003:0365c26": "義顯愛取有名為能生生老死支名為所生。",
    "T42n1828_003:0365c27": "成唯識說。識等五種由業熏發雖是同時。而",
    "T42n1828_003:0365c28": "依主伴總別勝劣因果相異。故諸聖教假說",
    "T42n1828_003:0365c29": "前後。又依當來現起分位有次第故說有前",
    "T42n1828_003:0366a01": "後。因此亦會前後諸文云。由斯識等亦說現",
    "T42n1828_003:0366a02": "行。因時定無現行位故。由此愛故或發欲求",
    "T42n1828_003:0366a03": "者求生欲界。或發有求者求生色無色界。此",
    "T42n1828_003:0366a04": "二為總體即是愛。四取為後初起二求故後",
    "T42n1828_003:0366a05": "別生二取。即是後有生因所攝者。後異熟果",
    "T42n1828_003:0366a06": "辨體因緣業增上緣。俱是有支獨名生。非愛",
    "T42n1828_003:0366a07": "取支非生因攝。對法唯識說。愛取有近生果",
    "T42n1828_003:0366a08": "故合名能生。不相違也。然對法說。謂於因時",
    "T42n1828_003:0366a09": "有能引所引。謂於果時有能生所生者。未熟",
    "T42n1828_003:0366a10": "名因非無因果。已熟名果非無果因。據義各",
    "T42n1828_003:0366a11": "別亦不相違。此諸行生或漸或頓者。胎卵濕",
    "T42n1828_003:0366a12": "三支皆漸生化頓起。已如前說。或於生處次",
    "T42n1828_003:0366a13": "第現前或種子隨遂等者。有色界生次第現",
    "T42n1828_003:0366a14": "前。無色界生色種隨遂。釋第三相趣清淨向",
    "T42n1828_003:0366a15": "中。二果諸行等者。景云。於前所說內異熟果",
    "T42n1828_003:0366a16": "外增上果。於彼二果推求苦集滅道四諦理",
    "T42n1828_003:0366a17": "時正見得生。基云。二果者。謂老與死二果苦",
    "T42n1828_003:0366a18": "諦也。彼因者集諦。彼滅者滅諦。彼趣滅行道",
    "T42n1828_003:0366a19": "諦。九十三說。世尊在昔為菩薩時。悲愍有情",
    "T42n1828_003:0366a20": "觀諸緣起。歷觀諦故先觀現在老死為首。以",
    "T42n1828_003:0366a21": "三種相如理觀察。一觀細因。二觀麁因。三觀",
    "T42n1828_003:0366a22": "非不定。感生因緣亦名為生。謂愛取有即細",
    "T42n1828_003:0366a23": "因緣。其生因體亦名為生。謂是生支即麁因",
    "T42n1828_003:0366a24": "緣。觀由有細生而有老死。亦觀由麁生得有",
    "T42n1828_003:0366a25": "老死。當來老死細為生因未起果故。現法老",
    "T42n1828_003:0366a26": "死麁生為因現起果故。是名觀察初二因緣。",
    "T42n1828_003:0366a27": "非不定者。謂即除彼生處所攝二種生體餘",
    "T42n1828_003:0366a28": "定無能與老死果。如是觀察苦諦之集未為",
    "T42n1828_003:0366a29": "喜足。遂復觀察後集因緣現在苦諦。謂遍逆",
    "T42n1828_003:0366b01": "觀受觸六處名色與識。既知當苦現集為因。",
    "T42n1828_003:0366b02": "現集亦由先集所生起為邊際現法苦有。如",
    "T42n1828_003:0366b03": "是總觀苦因集起集因苦生。不復更觀現苦",
    "T42n1828_003:0366b04": "由何起。不異前故。是故菩薩齊識退還。却順",
    "T42n1828_003:0366b05": "觀察乃至老死。是苦集諦觀察已周為觀滅",
    "T42n1828_003:0366b06": "諦。始從老死逆次第入乃至無明。觀現在苦",
    "T42n1828_003:0366b07": "諦一切皆當滅盡。謂不造作無明為緣新業",
    "T42n1828_003:0366b08": "行故。如是歷觀三聖諦已。次更尋求此滅聖",
    "T42n1828_003:0366b09": "諦何道何行而能證得。起宿住念憶昔所修",
    "T42n1828_003:0366b10": "世間正見令現在前。歷觀諸諦。遂以正見於",
    "T42n1828_003:0366b11": "諸諦中得入現觀。漸以證得無上菩提。即是",
    "T42n1828_003:0366b12": "此中四諦觀行觀緣起理得學無學清淨智",
    "T42n1828_003:0366b13": "見。下第十卷亦有此問答釋觀黑白品短長",
    "T42n1828_003:0366b14": "不同所由。又有釋言。於二果諸行者。謂生老",
    "T42n1828_003:0366b15": "死二支諸行麁因及果二合說故總觀現在所",
    "T42n1828_003:0366b16": "有苦諦。雖有此等釋。今謂二果者應是內異",
    "T42n1828_003:0366b17": "熟果及與外增上果。故取景釋為善。於彼所",
    "T42n1828_003:0366b18": "緣不如實知無明觸所生受亦復永斷等者。",
    "T42n1828_003:0366b19": "謂有漏觸所生諸受受二果時。於所緣境不",
    "T42n1828_003:0366b20": "如實知。由此為緣發起煩惱發業潤生。由斷",
    "T42n1828_003:0366b21": "此受無所依故無明亦滅。所緣不增證無漏",
    "T42n1828_003:0366b22": "慧名慧解脫。由受斷故不生貪愛。此相應心",
    "T42n1828_003:0366b23": "離相應縛證心解脫。設彼無明不永斷者乃",
    "T42n1828_003:0366b24": "至後際應生者。設彼中際無明不滅後際識",
    "T42n1828_003:0366b25": "等諸行應生。此返釋也。由無明滅故更不復",
    "T42n1828_003:0366b26": "起得無生法者。此順釋也。自下引說證成。云",
    "T42n1828_003:0366b27": "次第乃至異熟生觸滅故異熟生受滅者。此",
    "T42n1828_003:0366b28": "已上文明無明滅故當來果滅。於現法中無",
    "T42n1828_003:0366b29": "明滅故無明觸滅等者。下明由無明滅故現",
    "T42n1828_003:0366c01": "在順無明觸受等滅。六處等已有非由現無",
    "T42n1828_003:0366c02": "明有。不說無明滅故現六處等滅。其觸受等",
    "T42n1828_003:0366c03": "隨無明生觸說隨彼滅。由此所依滅故能依",
    "T42n1828_003:0366c04": "受等皆亦隨滅。恒受離繫受非有繫受者。諸",
    "T42n1828_003:0366c05": "有漏受離煩惱增繫及無漏受名離繫受。非",
    "T42n1828_003:0366c06": "必一切皆無漏受。梵行已立者。滅諦智道諦",
    "T42n1828_003:0366c07": "滿。究竟涅槃於滅諦滿。顯求涅槃者於佛所",
    "T42n1828_003:0366c08": "得滅諦滿足。第二門中。內識生門者。謂眼色",
    "T42n1828_003:0366c09": "為緣眼識得生等。外稼成熟者。謂種緣芽芽",
    "T42n1828_003:0366c10": "緣莖等。有情世間死生者。謂無明為緣能生",
    "T42n1828_003:0366c11": "行等。器世間成壞者。謂一切有情共業增上",
    "T42n1828_003:0366c12": "力為緣大地等生。食任持者。謂四食為緣。三",
    "T42n1828_003:0366c13": "界有情相續住故。自所作業增上勢力隨業",
    "T42n1828_003:0366c14": "所得愛非愛果者。謂妙行惡行為緣生善惡",
    "T42n1828_003:0366c15": "趣故。威勢者。謂內證為緣發神通等最勝功",
    "T42n1828_003:0366c16": "德。清淨者。謂順解脫分善為緣次第乃至得",
    "T42n1828_003:0366c17": "阿羅漢果等。然此八門次第與緣起經下卷",
    "T42n1828_003:0366c18": "對法論有少不同。此因緣起汎釋緣故。今敘",
    "T42n1828_003:0366c19": "顯十二支中此幾門攝。後第十卷更當顯之。",
    "T42n1828_003:0366c20": "第三義中。案對法及緣起經。各十一義釋此",
    "T42n1828_003:0366c21": "云。一離有情義者。對法云。無自然我故。已上",
    "T42n1828_003:0366c22": "論文此破勝論犢子部等我為作者離彼有情",
    "T42n1828_003:0366c23": "故。二無常義者。以非恒故。此破數論自性常",
    "T42n1828_003:0366c24": "住為萬物本。為緣成物故顯無常。亦破大眾",
    "T42n1828_003:0366c25": "部化地部等十二緣生是無為法。三暫住義",
    "T42n1828_003:0366c26": "者。生時過已無暫住故。對法論名有剎那義。",
    "T42n1828_003:0366c27": "此破正量部色命根等。諸緣生法一期四相",
    "T42n1828_003:0366c28": "非剎那故。四依他起義者。託眾緣故。此破自",
    "T42n1828_003:0366c29": "然外道法自然有非假因生。故依他起。五離",
    "T42n1828_003:0367a01": "作用義者。眾緣作用空故。此破薩婆多有實",
    "T42n1828_003:0367a02": "作用為緣生體。今顯功能無作用故。六因果",
    "T42n1828_003:0367a03": "相續不斷義者。因剎那滅果剎那生。時分等",
    "T42n1828_003:0367a04": "故因果相續。此破斷見外道因果不續。亦遮",
    "T42n1828_003:0367a05": "經部師無去來世。異熟因果仍不同時。果因",
    "T42n1828_003:0367a06": "斷故。七因果相似轉義者。不從一切一切生",
    "T42n1828_003:0367a07": "故因果相似。此破害為正法者計殺羊等為因",
    "T42n1828_003:0367a08": "後生天上。即諸善果以不善為因。因果不相",
    "T42n1828_003:0367a09": "似故。今顯善因得善異熟惡因得惡異熟因",
    "T42n1828_003:0367a10": "果相似。八自業所作義者。於餘相續不受果",
    "T42n1828_003:0367a11": "故。自業自受。此破無因果非是業起諸空見",
    "T42n1828_003:0367a12": "論。亦破他作我受果義。謂諸不平等因論計。",
    "T42n1828_003:0367a13": "對法緣起經皆自廣釋。恐繫不述。為顯因緣",
    "T42n1828_003:0367a14": "所攝染污清淨義者。下第十云。十二支中四",
    "T42n1828_003:0367a15": "唯雜染餘通清淨。其四雜染發潤善果清淨",
    "T42n1828_003:0367a16": "眷屬亦名清淨。意顯愛道緣生品名清淨。非",
    "T42n1828_003:0367a17": "愛道緣生品名染污。顯此因緣染淨緣生故",
    "T42n1828_003:0367a18": "立緣起。此辨說緣起之意故。因釋義破他宗",
    "T42n1828_003:0367a19": "中顯自理意。有釋。於上所辨體三相中。前二",
    "T42n1828_003:0367a20": "流轉顯示雜染。後一還滅顯示清淨。第四差",
    "T42n1828_003:0367a21": "別中。廣辨十二支文即十二。因解彼彼法汎",
    "T42n1828_003:0367a22": "釋一期身中。彼一切非此中所辨。一切體性",
    "T42n1828_003:0367a23": "皆緣起支。解無明中有四。謂十九種七種五",
    "T42n1828_003:0367a24": "種六種也。十九中束為七類。一世二事三業",
    "T42n1828_003:0367a25": "報四三寶五四諦六因果七所證。於因中或",
    "T42n1828_003:0367a26": "計自在世性士夫中間等者。自在天冥性。士",
    "T42n1828_003:0367a27": "夫神我。梵王居中間禪故名中間。如次配釋。",
    "T42n1828_003:0367a28": "無罪有罪應修不應修者。散釋於因。善惡之",
    "T42n1828_003:0367a29": "體黑白雜者。釋果之體。果有黑白二分故名",
    "T42n1828_003:0367b01": "有分。此十九中有通俱生或分別起。世事業",
    "T42n1828_003:0367b02": "果等通二門故。七無知攝十九中。業異熟無",
    "T42n1828_003:0367b03": "知攝移轉者。業能招果迷而不知執不平等",
    "T42n1828_003:0367b04": "因故名移轉。次六無知攝第六者。前因果愚",
    "T42n1828_003:0367b05": "本末合六。末為四者。一善不善。二應修習不",
    "T42n1828_003:0367b06": "應修習。三有罪無罪。四有分也。五攝十九中。",
    "T42n1828_003:0367b07": "見愚攝八。謂世事各三。并因果。推度名見體",
    "T42n1828_003:0367b08": "非無明。癡與慧俱故名見愚。六無知有二。初",
    "T42n1828_003:0367b09": "顯六無知與七相攝。後依能治及自性辨六",
    "T42n1828_003:0367b10": "差別。依聞思修所治差別說前三者。由聞故",
    "T42n1828_003:0367b11": "知法其所治名無知。由思故推稱其所治名",
    "T42n1828_003:0367b12": "無見。依修故明證其所治名無現觀。故云所",
    "T42n1828_003:0367b13": "治差別故說此三種。耎中上三自性差別故。",
    "T42n1828_003:0367b14": "說黑闇愚癡無明闇。此中通說一切無知。為",
    "T42n1828_003:0367b15": "支體者。成唯識說。唯取能發正感後世善惡",
    "T42n1828_003:0367b16": "業者。勝鬘經說。有五住地。一見一處住地。二",
    "T42n1828_003:0367b17": "欲愛住地。三色愛住地。四有愛住地。五無明",
    "T42n1828_003:0367b18": "住地。前四煩惱障。後一所知障。彼經自說。無",
    "T42n1828_003:0367b19": "明住地聲聞辟支佛所不能斷。唯有如來佛",
    "T42n1828_003:0367b20": "菩提智所能斷故。由此定知是所知障。唯識",
    "T42n1828_003:0367b21": "第九與經說同。煩惱障四中。初一見道斷。後",
    "T42n1828_003:0367b22": "三修道斷。對法說。發業無明有二。一真實義",
    "T42n1828_003:0367b23": "愚發福不動行。二異熟義愚發非福福行。亦",
    "T42n1828_003:0367b24": "皆見道所斷。緣起經說。諸聖有學不共無明",
    "T42n1828_003:0367b25": "已永斷故不造新業。唯識亦云。正發業者唯",
    "T42n1828_003:0367b26": "見所斷。助者不定。故唯取彼見一處住地所",
    "T42n1828_003:0367b27": "有無明。然此有三。一唯發總業。二唯發別業。",
    "T42n1828_003:0367b28": "三通發二業。今取初後二業無明故。言唯取",
    "T42n1828_003:0367b29": "能發正感後世善惡業者。然此有四。一相應",
    "T42n1828_003:0367c01": "二不共三纏四隨眠。皆能發業。外道內道異",
    "T42n1828_003:0367c02": "生放逸不放逸隨其所應用四無明發業皆",
    "T42n1828_003:0367c03": "別。如緣起經自廣分別。此中說行通身語意。",
    "T42n1828_003:0367c04": "唯善不善現行種子假色及思以為自性。此",
    "T42n1828_003:0367c05": "亦有三。感三果故。為行支者亦唯感總及俱",
    "T42n1828_003:0367c06": "之業。成唯識云。即彼所發乃名為行支。由此",
    "T42n1828_003:0367c07": "一切順現受業別助當業皆非行支。即前無",
    "T42n1828_003:0367c08": "明所發之行乃成行故。身語業色名為假色。",
    "T42n1828_003:0367c09": "依思現行種子。意業唯思成行支體。唯此",
    "T42n1828_003:0367c10": "五識所有善惡即非行支。明知不能感於總",
    "T42n1828_003:0367c11": "報。此中備云。無色界中亦有變化身語二業。",
    "T42n1828_003:0367c12": "而此論文約欲色界說身語業。約三界說意",
    "T42n1828_003:0367c13": "業者。據實為語。識支中。明六識者。前論自",
    "T42n1828_003:0367c14": "會。通依一期六識身說非正識支。成唯識說。",
    "T42n1828_003:0367c15": "此中識種謂本識因故。唯取行所集當來第八",
    "T42n1828_003:0367c16": "識種名為識支。初結生故總異熟故。不說餘",
    "T42n1828_003:0367c17": "識為識支體。此唯種子不取現行。此中說種",
    "T42n1828_003:0367c18": "所生果識為識支體。及十地經云。如無明有",
    "T42n1828_003:0367c19": "子時果時識等皆爾者。唯識會云。或依當來",
    "T42n1828_003:0367c20": "說有現行。因時定無現行義。故說識名色初",
    "T42n1828_003:0367c21": "入母胎互為緣等。然依當起非正種子。泰云。",
    "T42n1828_003:0367c22": "依顯揚第六。阿賴耶識通六識攝。藏彼種名",
    "T42n1828_003:0367c23": "密記攝故。由此而言。此明六識名為識支。理",
    "T42n1828_003:0367c24": "實亦攝阿賴耶識。六識攝故。名色中。初解名",
    "T42n1828_003:0367c25": "後解色。欲界具十及法處所攝假色者。法處",
    "T42n1828_003:0367c26": "實色謂勝定果。欲界無定故說為無。多分有",
    "T42n1828_003:0367c27": "假故為簡別。上界之中假實通有。然非一切",
    "T42n1828_003:0367c28": "者。無不律儀及別解脫故。鏡像水月彼亦無",
    "T42n1828_003:0367c29": "故。下界假中雖無定道共戒之色。律儀不律",
    "T42n1828_003:0368a01": "儀業類皆有。故不簡別。上界唯有律儀顯無",
    "T42n1828_003:0368a02": "不律儀故言非一切。此中通說種子現行當",
    "T42n1828_003:0368a03": "來現在名色等四非實支體。成唯識說。除後",
    "T42n1828_003:0368a04": "三因餘因皆是名色種攝。後之三因如名次",
    "T42n1828_003:0368a05": "第即後三種。此說五支不雜體性異熟。六根",
    "T42n1828_003:0368a06": "種名六處。異熟觸受種名觸受支。除本識種",
    "T42n1828_003:0368a07": "及此後三種餘諸蘊異熟種皆名色支。經說",
    "T42n1828_003:0368a08": "名謂非色四蘊色謂羯羅藍等者。此依雜體",
    "T42n1828_003:0368a09": "非說別體。不爾如何得成五蘊。或通依非異",
    "T42n1828_003:0368a10": "熟名色五蘊說。識初生更互為緣。第七識等",
    "T42n1828_003:0368a11": "各各中識故。若雜體者。唯識論云。或名色種",
    "T42n1828_003:0368a12": "總攝五因。於中隨勝立餘四種。六處與識總",
    "T42n1828_003:0368a13": "別亦然。此等唯種。說現行者。准識支會。對法",
    "T42n1828_003:0368a14": "第一云。眼處者謂眼曾現見色不言當見。今",
    "T42n1828_003:0368a15": "此據實處通三世。對法依處義增。唯說過現",
    "T42n1828_003:0368a16": "生。未來六行勝故。亦不相違。受唯捨受兼苦",
    "T42n1828_003:0368a17": "樂者。一業通招總別果故。亦依一斯所有受",
    "T42n1828_003:0368a18": "說。不爾唯應說捨受支。總報主故。受所攝者。",
    "T42n1828_003:0368a19": "謂受之種子也。又解。此相從兼舉受所攝受",
    "T42n1828_003:0368a20": "依止身。非正受體也。",
    "T42n1828_003:0368a21": "瑜伽論記卷第三(之上終)"
}