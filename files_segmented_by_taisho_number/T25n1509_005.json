{
    "T25n1509_005:0094a13": "大智度初品中摩訶薩埵釋論",
    "T25n1509_005:0094a14": "第九卷第五",
    "T25n1509_005:0094a16": "龍樹菩薩造",
    "T25n1509_005:0094a17": "後秦龜茲國三藏法師鳩摩羅什",
    "T25n1509_005:0094a18": "奉　詔譯",
    "T25n1509_005:0094a19": "9 摩訶薩埵釋論【經】摩訶薩埵。【論】問曰：云何名「摩訶薩埵」？",
    "T25n1509_005:0094a20": "答曰：「摩訶」者大；「薩埵」名眾生，或名勇心。此",
    "T25n1509_005:0094a21": "人心能為大事，不退不還，大勇心故，名為",
    "T25n1509_005:0094a22": "摩訶薩埵。復次，摩訶薩埵者，於多眾生中最",
    "T25n1509_005:0094a23": "為上首故，名為摩訶薩埵。復次，多眾生中",
    "T25n1509_005:0094a24": "起大慈大悲，成立大乘，能行大道，得最大",
    "T25n1509_005:0094a25": "處故，名摩訶薩埵。復次，大人相成就故，名",
    "T25n1509_005:0094a26": "摩訶薩埵。摩訶薩埵相者，如〈讚佛偈〉中說：",
    "T25n1509_005:0094a27": "「唯佛一人獨第一，　　三界父母一切智；",
    "T25n1509_005:0094a28": "於一切等無與等，　　稽首世尊希有比！",
    "T25n1509_005:0094a29": "凡人行惠為己利，　　求報以財而給施；",
    "T25n1509_005:0094b01": "佛大慈仁無此事，　　怨親憎愛以等利！」",
    "T25n1509_005:0094b02": "復次，必能說法破一切眾生及己身大邪見、",
    "T25n1509_005:0094b03": "大愛慢、大我心等諸煩惱故，名為摩訶薩",
    "T25n1509_005:0094b04": "埵。復次，眾生如大海，無初、無中、無後；有明",
    "T25n1509_005:0094b05": "智算師，於無量歲計算，不能盡竟。如佛",
    "T25n1509_005:0094b06": "語無盡意菩薩：「譬如十方一切世界，乃至虛",
    "T25n1509_005:0094b07": "空邊際，合為一水，令無數無量眾生共持",
    "T25n1509_005:0094b08": "一髮取一渧而去，更有無央數眾生如",
    "T25n1509_005:0094b09": "前共持一髮取一渧而去，如是令彼大水",
    "T25n1509_005:0094b10": "悉盡無餘，眾生故不盡。」以是眾生等無",
    "T25n1509_005:0094b11": "邊、無量、不可數、不可思議，盡能救濟，令離",
    "T25n1509_005:0094b12": "苦惱，著於無為安隱樂中。有此大心，欲度",
    "T25n1509_005:0094b13": "多眾生故，名摩訶薩埵。如《不可思議經》中，",
    "T25n1509_005:0094b14": "漚舍那優婆夷語須達那菩薩言：「諸菩薩摩",
    "T25n1509_005:0094b15": "訶薩輩，不為度一人故，發阿耨多羅三藐",
    "T25n1509_005:0094b16": "三菩提心，亦非為二、三乃至十人故，非百、",
    "T25n1509_005:0094b17": "非千、非萬、非十萬、非百萬，非一億十百千",
    "T25n1509_005:0094b18": "萬乃至億億。非為阿由他億眾生故發心，",
    "T25n1509_005:0094b19": "非那由他億，非阿耶陀眾生故，非頻婆",
    "T25n1509_005:0094b20": "羅，非歌歌羅，非阿歌羅，非簸婆羅，非摩",
    "T25n1509_005:0094b21": "波羅，非波陀，非多婆，非鞞婆呵，非怖摩，",
    "T25n1509_005:0094b22": "非念摩，非阿婆迦，非摩伽婆，非毘羅伽，",
    "T25n1509_005:0094b23": "非僧伽摩，非毘薩羅，非謂閻婆，非鞞闍迦，",
    "T25n1509_005:0094b24": "非鞞盧呵，非鞞跋帝，非鞞伽多，非兜羅，",
    "T25n1509_005:0094b25": "非阿婆羅那，非他婆羅，非鞞婆耶婆，非",
    "T25n1509_005:0094b26": "藐寫，非鈍那耶寫，非𨢘婆羅，非鞞婆羅，非",
    "T25n1509_005:0094b27": "菩遮多，非阿跋伽陀，非鞞施他，非泥婆",
    "T25n1509_005:0094b28": "羅，非𨢘犁浮陀，非波摩陀夜，非比初婆，",
    "T25n1509_005:0094b29": "非阿犁浮陀，非阿犁薩寫，非𨢘云迦，非度",
    "T25n1509_005:0094c01": "于多，非呵樓那，非摩樓陀，非叉夜，非烏",
    "T25n1509_005:0094c02": "羅多，非末殊夜摩，非三摩陀，非毘摩陀，非",
    "T25n1509_005:0094c03": "波摩陀，非阿滿陀羅，非婆滿多羅，非摩多",
    "T25n1509_005:0094c04": "羅，非𨢘兜末多羅，非鞞摩多羅，非波羅多",
    "T25n1509_005:0094c05": "羅，非尸婆多羅，非𨢘羅，非為羅，非提羅，",
    "T25n1509_005:0094c06": "非枝羅，非翅羅，非尼羅，非斯羅，非波",
    "T25n1509_005:0094c07": "羅，非彌羅，非婆羅羅，非迷樓，非企盧，",
    "T25n1509_005:0094c08": "非摩屠羅，非三牟羅，非阿婆夜，非劍摩羅，",
    "T25n1509_005:0094c09": "非摩摩羅，非阿達多，非𨢘樓，非鞞樓婆，",
    "T25n1509_005:0094c10": "非迦羅跋，非呵婆跋，非鞞婆跋，非婆婆，",
    "T25n1509_005:0094c11": "非阿羅婆，非娑羅婆羅，非迷羅浮羅，非",
    "T25n1509_005:0094c12": "摩遮羅，非陀摩羅，非波摩陀，非尼伽摩，",
    "T25n1509_005:0094c13": "非阿跋多，非泥提舍，非阿叉夜，非三浮陀，",
    "T25n1509_005:0094c14": "非婆摩摩，非阿婆陀，非漚波羅，非波頭",
    "T25n1509_005:0094c15": "摩，非僧佉，非伽提，非漚波伽摩，非阿僧",
    "T25n1509_005:0094c16": "祇，非阿僧祇阿僧祇，非無量，非無量無量，",
    "T25n1509_005:0094c17": "非無邊，非無邊無邊，非無等，非無等無",
    "T25n1509_005:0094c18": "等，非無數，非無數無數，非不可計，非不可",
    "T25n1509_005:0094c19": "計不可計，非不可思議，非不可思議不可思",
    "T25n1509_005:0094c20": "議，非不可說，非不可說不可說。非為一國",
    "T25n1509_005:0094c21": "土微塵等眾生故發心，非為二、三至十百",
    "T25n1509_005:0094c22": "千萬億千萬億阿由陀、那由他，乃至不可說",
    "T25n1509_005:0094c23": "不可說國土微塵等眾生故發心；非為一",
    "T25n1509_005:0094c24": "閻浮提微塵等眾生故發心，非為拘陀尼、欝",
    "T25n1509_005:0094c25": "怛羅曰、弗婆提微塵等眾生故發心；非為",
    "T25n1509_005:0095a01": "小千世界、中千世界、大千世界微塵等眾",
    "T25n1509_005:0095a02": "生故發心；非為二、三至十百千萬億阿",
    "T25n1509_005:0095a03": "由他、那由陀，乃至不可說不可說三千大千",
    "T25n1509_005:0095a04": "世界微塵等眾生故發心。「非為供養供",
    "T25n1509_005:0095a05": "給一佛故發心，乃至非為供養供給不可",
    "T25n1509_005:0095a06": "說不可說諸佛故發心；非為供養供給一",
    "T25n1509_005:0095a07": "國土微塵等諸佛故發心，乃至非為供養",
    "T25n1509_005:0095a08": "供給不可說不可說三千大千世界微塵等",
    "T25n1509_005:0095a09": "諸佛故發心。「非為淨一佛土故發心，乃",
    "T25n1509_005:0095a10": "至非為淨不可說不可說三千大千世界微",
    "T25n1509_005:0095a11": "塵等佛土故發心。「非為受持一佛法故發",
    "T25n1509_005:0095a12": "心，乃至非為受持不可說不可說三千大千",
    "T25n1509_005:0095a13": "世界微塵等佛法故發心。「非為令一三千",
    "T25n1509_005:0095a14": "大千世界中佛種不斷故發心，乃至非為",
    "T25n1509_005:0095a15": "令不可說不可說三千大千世界微塵等",
    "T25n1509_005:0095a16": "三千大千世界中佛種不斷故發心。「非為",
    "T25n1509_005:0095a17": "分別知一佛願故發心，乃至非為分別知",
    "T25n1509_005:0095a18": "不可說不可說三千大千世界微塵等佛願",
    "T25n1509_005:0095a19": "故發心。「非為莊嚴一佛土故發心，乃至",
    "T25n1509_005:0095a20": "非為莊嚴不可說不可說三千大千世界",
    "T25n1509_005:0095a21": "微塵等佛土故發心。「非為分別知一佛會",
    "T25n1509_005:0095a22": "弟子眾故發心，乃至非為分別知不可說",
    "T25n1509_005:0095a23": "不可說三千大千世界微塵等佛會弟子",
    "T25n1509_005:0095a24": "眾故發心。「非為持一佛法輪故發心，乃",
    "T25n1509_005:0095a25": "至非為持不可說不可說三千大千世界",
    "T25n1509_005:0095a26": "微塵等佛法輪故發心。「非為知一人諸心",
    "T25n1509_005:0095a27": "故、非為知一人諸根故、非為知一三千",
    "T25n1509_005:0095a28": "大千世界中諸劫次第相續故、非為分別",
    "T25n1509_005:0095a29": "斷一人諸煩惱故發心，乃至非為分別",
    "T25n1509_005:0095b01": "斷不可說不可說三千大千世界微塵等人",
    "T25n1509_005:0095b02": "諸煩惱故發心。」是諸菩薩摩訶薩願言：「盡",
    "T25n1509_005:0095b03": "教化一切十方眾生，盡供養供給一切十方",
    "T25n1509_005:0095b04": "諸佛，願令一切十方諸佛土清淨，心堅受",
    "T25n1509_005:0095b05": "持一切十方諸佛法，分別知一切諸佛土",
    "T25n1509_005:0095b06": "故，盡知一切諸佛弟子眾故，分別知一切",
    "T25n1509_005:0095b07": "眾生諸心故，知斷一切眾生諸煩惱故，盡",
    "T25n1509_005:0095b08": "知一切眾生諸根故，諸菩薩發心作阿耨",
    "T25n1509_005:0095b09": "多羅三藐三菩提。如是等十門為首，乃至百",
    "T25n1509_005:0095b10": "千萬億阿僧祇門是為道法門，菩薩應知、應",
    "T25n1509_005:0095b11": "入！略說如是諸菩薩實道。一切諸法皆入皆",
    "T25n1509_005:0095b12": "知，智慧知故，一切佛土菩薩道中莊嚴故。」漚",
    "T25n1509_005:0095b13": "舍那言：「善男子！我願如是：自有世界已",
    "T25n1509_005:0095b14": "來，一切眾生盡清淨，一切煩惱悉斷。」須達那",
    "T25n1509_005:0095b15": "言：「是何解脫？」漚舍那答言：「是名無憂安隱",
    "T25n1509_005:0095b16": "幢。我知此一解脫門，不知諸菩薩大心如",
    "T25n1509_005:0095b17": "大海水，一切諸佛法能持能受。諸菩薩心不",
    "T25n1509_005:0095b18": "動，如須彌山；諸菩薩如藥王，能除一切諸",
    "T25n1509_005:0095b19": "煩惱；諸菩薩如日，能照除一切闇；諸菩薩",
    "T25n1509_005:0095b20": "如地，能含受一切眾生；諸菩薩如風，能益",
    "T25n1509_005:0095b21": "一切眾生；諸菩薩如火，能燒一切外道諸煩",
    "T25n1509_005:0095b22": "惱；諸菩薩如雲，能雨法水；諸菩薩如月，福",
    "T25n1509_005:0095b23": "德光明能照一切；諸菩薩如釋提桓因，守",
    "T25n1509_005:0095b24": "護一切眾生。是菩薩道法甚深，我云何能盡",
    "T25n1509_005:0095b25": "知！」以是諸菩薩生大願，欲得大事，欲至",
    "T25n1509_005:0095b26": "大處故，名「摩訶薩埵」。復次，是《般若波羅蜜經》",
    "T25n1509_005:0095b27": "中摩訶薩埵相，佛自說：如是如是相，是摩",
    "T25n1509_005:0095b28": "訶薩埵相。舍利弗、須菩提、富樓那等諸大弟",
    "T25n1509_005:0095b29": "子各各說彼品，此中應廣說。",
    "T25n1509_005:0095c01": "10 菩薩功德釋論大智度初品中菩薩功德釋論第十",
    "T25n1509_005:0095c02": "【經】皆得陀羅尼及諸三昧，行空、無相、無作，已",
    "T25n1509_005:0095c03": "得等忍。【論】問曰：何以故以此三事次第",
    "T25n1509_005:0095c04": "讚菩薩摩訶薩？答曰：欲出諸菩薩實功德",
    "T25n1509_005:0095c05": "故，應讚則讚，應信則信；以一切眾生所不",
    "T25n1509_005:0095c06": "能信甚深清淨法讚菩薩。復次，先說菩薩",
    "T25n1509_005:0095c07": "摩訶薩名字，未說所以為菩薩摩訶薩，以",
    "T25n1509_005:0095c08": "得諸陀羅尼、三昧及忍等諸功德故，名為",
    "T25n1509_005:0095c09": "菩薩摩訶薩。問曰：已知次第義，何以故名",
    "T25n1509_005:0095c10": "「陀羅尼」？云何陀羅尼？答曰：「陀羅尼」，秦言能",
    "T25n1509_005:0095c11": "持，或言能遮。能持者，集種種善法，能持",
    "T25n1509_005:0095c12": "令不散不失。譬如完器盛水，水不漏散。",
    "T25n1509_005:0095c13": "能遮者，惡不善根心生，能遮令不生；若",
    "T25n1509_005:0095c14": "欲作惡罪，持令不作。是名陀羅尼。是陀",
    "T25n1509_005:0095c15": "羅尼，或心相應，或心不相應；或有漏，或無漏；",
    "T25n1509_005:0095c16": "無色不可見無對；一持、一入、一陰攝：法持、",
    "T25n1509_005:0095c17": "法入、行陰；九智知丹注云：除盡智；一識識丹注云：一意識。阿",
    "T25n1509_005:0095c18": "毘曇法陀羅尼義如是。復次，得陀羅尼菩",
    "T25n1509_005:0095c19": "薩，一切所聞法，以念力故，能持不失。復次，",
    "T25n1509_005:0095c20": "是陀羅尼法常逐菩薩，譬如間日瘧病；是",
    "T25n1509_005:0095c21": "陀羅尼不離菩薩，譬如鬼著；是陀羅尼常",
    "T25n1509_005:0095c22": "隨菩薩，如善不善律儀。復次，是陀羅尼持",
    "T25n1509_005:0096a01": "菩薩，不令墮二地坑；譬如慈父愛子，子欲",
    "T25n1509_005:0096a02": "墮坑，持令不墮。復次，菩薩得陀羅尼力",
    "T25n1509_005:0096a03": "故，一切魔王、魔民、魔人無能動、無能破、",
    "T25n1509_005:0096a04": "無能勝；譬如須彌山，凡人口吹不能令動。",
    "T25n1509_005:0096a05": "問曰：是陀羅尼有幾種？答曰：是陀羅尼多",
    "T25n1509_005:0096a06": "種。一名聞持陀羅尼。得是陀羅尼者，一切",
    "T25n1509_005:0096a07": "語言諸法，耳所聞者，皆不忘失，是名聞持",
    "T25n1509_005:0096a08": "陀羅尼。復有分別知陀羅尼，得是陀羅尼",
    "T25n1509_005:0096a09": "者，諸眾生、諸法，大小好醜，分別悉知。如偈",
    "T25n1509_005:0096a10": "說：",
    "T25n1509_005:0096a11": "「諸象馬金，　　木石諸衣，　　男女及水，",
    "T25n1509_005:0096a12": "種種不同。　　諸物名一，　　貴賤理殊，",
    "T25n1509_005:0096a13": "得此總持，　　悉能分別。」",
    "T25n1509_005:0096a14": "復有入音聲陀羅尼，菩薩得此陀羅尼",
    "T25n1509_005:0096a15": "者，聞一切語言音，不喜、不瞋。一切眾生",
    "T25n1509_005:0096a16": "如恒河沙等劫惡言罵詈，心不憎恨。問曰：",
    "T25n1509_005:0096a17": "菩薩諸漏未盡，云何能如恒河沙等劫忍此",
    "T25n1509_005:0096a18": "諸惡？答曰：我先言：得此陀羅尼力故能爾。",
    "T25n1509_005:0096a19": "復次，是菩薩雖未盡漏，大智利根，能思惟",
    "T25n1509_005:0096a20": "除遣瞋心。作是念：若耳根不到聲邊，惡",
    "T25n1509_005:0096a21": "聲著誰？又如罵聲，聞便直過，若不分別，誰",
    "T25n1509_005:0096a22": "當瞋者？凡人心著吾我，分別是非而生恚",
    "T25n1509_005:0096a23": "恨。復次，若人能知諸言隨生隨滅，前後不",
    "T25n1509_005:0096a24": "俱，則無瞋恚。亦知諸法內無有主，誰罵誰",
    "T25n1509_005:0096a25": "瞋？若有人聞殊方異語，此言為好，彼以為",
    "T25n1509_005:0096a26": "惡，好惡無定，雖罵不瞋。若有人知語聲",
    "T25n1509_005:0096a27": "無定，則無瞋喜。如親愛罵之，雖罵不恨；",
    "T25n1509_005:0096a28": "非親惡言，聞則生恚。如遭風雨，則入舍",
    "T25n1509_005:0096a29": "持蓋；如地有刺，則著鞾鞋；大寒燃火，熱",
    "T25n1509_005:0096b01": "時求水；如是諸患，但求遮法而不瞋之。罵",
    "T25n1509_005:0096b02": "詈諸惡，亦復如是，但以慈悲息此諸惡，不",
    "T25n1509_005:0096b03": "生瞋心。復次，菩薩知諸法不生不滅，其性",
    "T25n1509_005:0096b04": "皆空。若人瞋恚罵詈，若打若殺，如夢如化，",
    "T25n1509_005:0096b05": "誰瞋誰罵？復次，若有人如恒河沙等劫眾",
    "T25n1509_005:0096b06": "生，讚歎供養衣食、臥具、醫藥、華香、瓔珞，得",
    "T25n1509_005:0096b07": "忍菩薩，其心不動，不喜、不著。問曰：已知",
    "T25n1509_005:0096b08": "菩薩種種不瞋因緣，未知實讚功德而亦",
    "T25n1509_005:0096b09": "不喜？答曰：知種種供養恭敬，是皆無常；今",
    "T25n1509_005:0096b10": "有因緣故，來讚歎供養；後更有異因緣則",
    "T25n1509_005:0096b11": "瞋恚，若打若殺，是故不喜。復次，菩薩作",
    "T25n1509_005:0096b12": "是念：「以我有功德智慧故，來讚歎供養；是",
    "T25n1509_005:0096b13": "為讚歎功德，非讚我也，我何以喜？」復次，",
    "T25n1509_005:0096b14": "是人自求果報故，於我所作因緣，供養我",
    "T25n1509_005:0096b15": "作功德；譬如人種穀，溉灌修理，地亦不",
    "T25n1509_005:0096b16": "喜。",
    "T25n1509_005:0096b17": "復次，若人供養我，我若喜受者，我福德則",
    "T25n1509_005:0096b18": "薄，他人得福亦少，以是故不喜。復次，菩",
    "T25n1509_005:0096b19": "薩觀一切法如夢如響，誰讚誰喜？我於三",
    "T25n1509_005:0096b20": "界中未得脫，諸漏未盡，未得佛道，云何",
    "T25n1509_005:0096b21": "得讚而喜？若應喜者，唯佛一人。何以故？一切",
    "T25n1509_005:0096b22": "功德都已滿故。是故菩薩得種種讚歎、供養、",
    "T25n1509_005:0096b23": "供給，心不生喜。如是等相，名為入音聲陀",
    "T25n1509_005:0096b24": "羅尼。復有名寂滅陀羅尼、無邊旋陀羅尼、隨",
    "T25n1509_005:0096b25": "地觀陀羅尼、威德陀羅尼、華嚴陀羅尼、音淨",
    "T25n1509_005:0096b26": "陀羅尼、虛空藏陀羅尼、海藏陀羅尼、分別諸法",
    "T25n1509_005:0096b27": "地陀羅尼、明諸法義陀羅尼。如是等略說五",
    "T25n1509_005:0096b28": "百陀羅尼門，若廣說則無量。以是故言諸菩",
    "T25n1509_005:0096b29": "薩皆得陀羅尼。「諸三昧」者，三三昧：空、無作、無",
    "T25n1509_005:0096c01": "相。有人言：「觀五陰無我、無我所，是名為",
    "T25n1509_005:0096c02": "空；住是空三昧，不為後世故起三毒，是",
    "T25n1509_005:0096c03": "名無作；緣離十相故：五塵、男、女、生、住、",
    "T25n1509_005:0096c04": "滅故，是名無相。」有人言：「住是三昧中，知",
    "T25n1509_005:0096c05": "一切諸法實相，所謂畢竟空，是名空三",
    "T25n1509_005:0096c06": "昧。「知是空已無作。云何無作？不觀諸法",
    "T25n1509_005:0096c07": "若空若不空、若有若無等。如佛說《法句》中偈：",
    "T25n1509_005:0096c08": "「『見有則恐怖，　　見無亦恐怖，",
    "T25n1509_005:0096c09": "是故不著有，　　亦復不著無。』」",
    "T25n1509_005:0096c10": "是名無作三昧。「云何無相三昧？一切法無有",
    "T25n1509_005:0096c11": "相，一切法不受不著，是名無相三昧。如偈",
    "T25n1509_005:0096c12": "說：",
    "T25n1509_005:0096c13": "「『言語已息，　　心行亦滅，　　不生不滅，",
    "T25n1509_005:0096c14": "如涅槃相。』」",
    "T25n1509_005:0096c15": "復次，十八空，是名空三昧；種種丹注云：五道生有、本有、死有、中",
    "T25n1509_005:0096c16": "有、業有中心不求，是名無作三昧；一切諸相破",
    "T25n1509_005:0096c17": "壞不憶念，是名無相三昧。問曰：有種種禪",
    "T25n1509_005:0096c18": "定法，何以故獨稱此三三昧？答曰：是三三",
    "T25n1509_005:0096c19": "昧中，思惟近涅槃故，令人心不高不下，平",
    "T25n1509_005:0096c20": "等不動，餘處不爾。以是故，獨稱是三三昧。",
    "T25n1509_005:0096c21": "餘定中，或愛多、或慢多、或見多；是三三昧中",
    "T25n1509_005:0096c22": "第一實義實利，能得涅槃門。以是故，諸禪定",
    "T25n1509_005:0096c23": "法中，以是三空法為三解脫門，亦名為三",
    "T25n1509_005:0096c24": "三昧，是三三昧實三昧故，餘定亦得名定。",
    "T25n1509_005:0096c25": "復次，除四根本禪，從未到地乃至有頂地，",
    "T25n1509_005:0097a01": "名為定，亦名三昧，非禪；四禪亦名定，亦",
    "T25n1509_005:0097a02": "名禪，亦名三昧；諸餘定亦名定，亦名三昧：",
    "T25n1509_005:0097a03": "如四無量、四空定、四辯、六通、八背捨、八勝處、",
    "T25n1509_005:0097a04": "九次第定、十一切處等諸定法。復有人言：「一",
    "T25n1509_005:0097a05": "切三昧法有二十三種。」有言：「六十五種。」有",
    "T25n1509_005:0097a06": "言：「五百種。」摩訶衍最大故，無量三昧，所謂遍",
    "T25n1509_005:0097a07": "法性莊嚴三昧、能照一切三世法三昧、不分",
    "T25n1509_005:0097a08": "別知觀法性底三昧、入無底佛法三昧、如虛",
    "T25n1509_005:0097a09": "空無底無邊照三昧、如來力行觀三昧、佛無",
    "T25n1509_005:0097a10": "畏莊嚴力嚬呻三昧、法性門旋藏三昧、一切",
    "T25n1509_005:0097a11": "世界無礙莊嚴遍月三昧、遍莊嚴法雲光",
    "T25n1509_005:0097a12": "三昧，菩薩得如是等無量諸三昧。復次，《般",
    "T25n1509_005:0097a13": "若波羅蜜．摩訶衍義品》中，略說則有一百八",
    "T25n1509_005:0097a14": "三昧：初名首楞嚴三昧，乃至虛空不著不染",
    "T25n1509_005:0097a15": "三昧；廣說則無量三昧。以是故說諸菩薩",
    "T25n1509_005:0097a16": "得諸三昧。「行空、無相、無作」者。問曰：前言菩",
    "T25n1509_005:0097a17": "薩得諸三昧，何以故復言「行空、無相、無作」？",
    "T25n1509_005:0097a18": "答曰：前說三昧名，未說相，今欲說相，是",
    "T25n1509_005:0097a19": "故言「行空、無作、無相」。若有人行空、無相、",
    "T25n1509_005:0097a20": "無作，是名得實相三昧。如偈說：",
    "T25n1509_005:0097a21": "「若持戒清淨，　　是名實比丘；",
    "T25n1509_005:0097a22": "若有能觀空，　　是名得三昧。",
    "T25n1509_005:0097a23": "若有能精進，　　是名行道人；",
    "T25n1509_005:0097a24": "若有得涅槃，　　是名為實樂。」",
    "T25n1509_005:0097a25": "「已得等忍」者。問曰：云何「等」？云何「忍」？答曰：有",
    "T25n1509_005:0097a26": "二種等：眾生等、法等。忍亦二種：眾生忍、法忍。",
    "T25n1509_005:0097a27": "云何眾生等？一切眾生中，等心、等念、等愛、等",
    "T25n1509_005:0097a28": "利，是名眾生等。問曰：慈悲力故，於一切",
    "T25n1509_005:0097a29": "眾生中應等念，不應等觀。何以故？菩薩",
    "T25n1509_005:0097b01": "行實道，不顛倒，如法相；云何於善人不",
    "T25n1509_005:0097b02": "善人、大人小人、人及畜生一等觀？不善人",
    "T25n1509_005:0097b03": "中實有不善相，善人中實有善相，大人、小",
    "T25n1509_005:0097b04": "人，人及畜生亦爾。如牛相牛中住，馬相馬",
    "T25n1509_005:0097b05": "中住；牛相非馬中，馬相非牛中，馬不作牛",
    "T25n1509_005:0097b06": "故。眾生各各相，云何一等觀而不墮顛倒？",
    "T25n1509_005:0097b07": "答曰：若善相、不善相是實，菩薩應墮顛倒。",
    "T25n1509_005:0097b08": "何以故？破諸法相故。以諸法非實善相、非",
    "T25n1509_005:0097b09": "實不善相，非多相、非少相，非人、非畜生，非",
    "T25n1509_005:0097b10": "一、非異。以是故，汝難非也。如說諸法相",
    "T25n1509_005:0097b11": "偈：",
    "T25n1509_005:0097b12": "「不生不滅，　　不斷不常，　　不一不異，",
    "T25n1509_005:0097b13": "不去不來。　　因緣生法，　　滅諸戲論，",
    "T25n1509_005:0097b14": "佛能說是，　　我今當禮。」",
    "T25n1509_005:0097b15": "復次，一切眾生中，不著種種相，眾生相、空相，",
    "T25n1509_005:0097b16": "一等無異。如是觀，是名眾生等。若人是中",
    "T25n1509_005:0097b17": "心等無礙，直入不退，是名得等忍。得等",
    "T25n1509_005:0097b18": "忍菩薩，於一切眾生不瞋不惱，如慈母愛",
    "T25n1509_005:0097b19": "子。如偈說：",
    "T25n1509_005:0097b20": "「觀聲如呼響，　　身行如鏡像；",
    "T25n1509_005:0097b21": "如此得觀人，　　云何而不忍？」",
    "T25n1509_005:0097b22": "是名眾生等忍。云何名法等忍？善法、不善法，",
    "T25n1509_005:0097b23": "有漏、無漏，有為、無為等法，如是諸法入不二",
    "T25n1509_005:0097b24": "入法門，入實法相門，如是入竟。是中深入",
    "T25n1509_005:0097b25": "諸法實相時，心忍直入，無諍無礙，是名法",
    "T25n1509_005:0097b26": "等忍。如偈說：",
    "T25n1509_005:0097b27": "「諸法不生不滅，　　非不生非不滅，",
    "T25n1509_005:0097b28": "亦不生滅非不生滅，　　亦非不生滅，",
    "T25n1509_005:0097b29": "非非不生滅。」",
    "T25n1509_005:0097c01": "已得解脫丹注云：於邪見得離，故言解脫也，空、非空丹注云：於空",
    "T25n1509_005:0097c02": "不取，故言非也，是等悉捨，滅諸戲論，言語道斷，深入",
    "T25n1509_005:0097c03": "佛法，心通無礙，不動不退，名無生忍，是助",
    "T25n1509_005:0097c04": "佛道初門。以是故說「已得等忍」。",
    "T25n1509_005:0097c05": "【經】得無礙陀羅尼。【論】問曰：前已說諸菩",
    "T25n1509_005:0097c06": "薩得陀羅尼，今何以復說「得無礙陀羅尼」？",
    "T25n1509_005:0097c07": "答曰：無礙陀羅尼最大故。如一切三昧中，三",
    "T25n1509_005:0097c08": "昧王三昧最大，如人中之王；如諸解脫中無",
    "T25n1509_005:0097c09": "礙解脫大丹注云：得佛得道時所得也。如是一切諸陀羅尼",
    "T25n1509_005:0097c10": "中，無礙陀羅尼大，以是故重說。復次，先說",
    "T25n1509_005:0097c11": "諸菩薩得陀羅尼，不知是何等陀羅尼？",
    "T25n1509_005:0097c12": "有小陀羅尼，如轉輪聖王、仙人等所得；聞持",
    "T25n1509_005:0097c13": "陀羅尼、分別眾生陀羅尼、歸命救護不捨陀羅",
    "T25n1509_005:0097c14": "尼；如是等小陀羅尼，餘人亦有。是無礙陀",
    "T25n1509_005:0097c15": "羅尼，外道、聲聞、辟支佛、新學菩薩皆悉不得；",
    "T25n1509_005:0097c16": "唯無量福德智慧大力諸菩薩獨有是陀羅",
    "T25n1509_005:0097c17": "尼，以是故別說。復次，是菩薩輩自利已具",
    "T25n1509_005:0097c18": "足，但欲益彼，說法教化無盡，以無礙陀羅",
    "T25n1509_005:0097c19": "尼為根本。以是故，諸菩薩常行無礙陀羅",
    "T25n1509_005:0097c20": "尼。",
    "T25n1509_005:0097c21": "【經】悉是五通。【論】如意、天眼、天耳、他心",
    "T25n1509_005:0097c22": "智、自識宿命。云何如意？如意有三種：能到、",
    "T25n1509_005:0097c23": "轉變、聖如意。能到有四種：一者、身能飛行，",
    "T25n1509_005:0097c24": "如鳥無礙；二者、移遠令近，不往而到；三者、",
    "T25n1509_005:0097c25": "此沒彼出；四者、一念能至。轉變者，大能作小，",
    "T25n1509_005:0098a01": "小能作大，一能作多，多能作一，種種諸物皆",
    "T25n1509_005:0098a02": "能轉變。外道輩轉變，極久不過七日；諸佛",
    "T25n1509_005:0098a03": "及弟子轉變自在，無有久近。聖如意者，外六",
    "T25n1509_005:0098a04": "塵中不可愛不淨物，能觀令淨；可愛淨物，",
    "T25n1509_005:0098a05": "能觀令不淨。是聖如意法，唯佛獨有。是如",
    "T25n1509_005:0098a06": "意通，從修四如意足生；是如意足通等，色",
    "T25n1509_005:0098a07": "緣故次第生，不可一時得。天眼通者，於眼",
    "T25n1509_005:0098a08": "得色界四大造清淨色，是名天眼。天眼所",
    "T25n1509_005:0098a09": "見，自地及下地六道中眾生諸物，若近若遠，",
    "T25n1509_005:0098a10": "若覆若細諸色，無不能照。見天眼有二",
    "T25n1509_005:0098a11": "種：一者、從報得，二者、從修得。是五通中天",
    "T25n1509_005:0098a12": "眼從修得，非報得。何以故？常憶念種種光",
    "T25n1509_005:0098a13": "明得故。復次，有人言：「是諸菩薩輩得無生",
    "T25n1509_005:0098a14": "法忍力故，六道中不攝，但為教化眾生",
    "T25n1509_005:0098a15": "故，以法身現於十方三界中；未得法身",
    "T25n1509_005:0098a16": "菩薩，或修得，或報得。」問曰：是諸菩薩功德，",
    "T25n1509_005:0098a17": "勝阿羅漢、辟支佛，何以故讚凡夫所共小",
    "T25n1509_005:0098a18": "功德天眼，不讚諸菩薩慧眼、法眼、佛眼？答曰：",
    "T25n1509_005:0098a19": "有三種天：一、假號天，二、生天，三、清淨天。轉輪",
    "T25n1509_005:0098a20": "聖王、諸餘大王等，是名假號天；從四天王",
    "T25n1509_005:0098a21": "天，乃至有頂生處，是名生天；諸佛、法身菩",
    "T25n1509_005:0098a22": "薩、辟支佛、阿羅漢，是名清淨天。是清淨天修",
    "T25n1509_005:0098a23": "得天眼，是謂天眼通。佛、法身菩薩清淨天",
    "T25n1509_005:0098a24": "眼，一切離欲五通凡夫所不能得，聲聞、辟",
    "T25n1509_005:0098a25": "支佛亦所不得。所以者何？小阿羅漢小用",
    "T25n1509_005:0098a26": "心，見一千世界；大用心，見二千世界。大",
    "T25n1509_005:0098a27": "阿羅漢小用心，見二千世界；大用心，見三",
    "T25n1509_005:0098a28": "千大千世界。辟支佛亦爾。是名天眼通。云",
    "T25n1509_005:0098a29": "何名天耳通？於耳得色界四大造清淨色，",
    "T25n1509_005:0098b01": "能聞一切聲：天聲、人聲、三惡道聲。云何得天",
    "T25n1509_005:0098b02": "耳通修得？常憶念種種聲。是名天耳通。云",
    "T25n1509_005:0098b03": "何識宿命通？本事常憶念：日月年歲至胎中，",
    "T25n1509_005:0098b04": "乃至過去世中，一世、十世、百世、千萬億世，乃",
    "T25n1509_005:0098b05": "至大阿羅漢、辟支佛知八萬大劫；諸大菩薩",
    "T25n1509_005:0098b06": "及佛知無量劫。是名識宿命通。云何名知",
    "T25n1509_005:0098b07": "他心通？知他心若有垢、若無垢，自觀心生、",
    "T25n1509_005:0098b08": "住、滅時，常憶念故得。復次，觀他人喜相、瞋相、",
    "T25n1509_005:0098b09": "怖相、畏相，見此相已，然後知心，是為他心",
    "T25n1509_005:0098b10": "智初門。是五通略說竟。",
    "T25n1509_005:0098b11": "【經】言必信受。【論】天、人、龍、阿修羅等，及一",
    "T25n1509_005:0098b12": "切大人，皆信受其語，是不綺語報故。諸綺語",
    "T25n1509_005:0098b13": "報者，雖有實語，一切人皆不信受。如偈說：",
    "T25n1509_005:0098b14": "「有墮餓鬼中，　　火炎從口出，",
    "T25n1509_005:0098b15": "四向發大聲，　　是為口過報。",
    "T25n1509_005:0098b16": "雖復多聞見，　　在大眾說法，",
    "T25n1509_005:0098b17": "以不誠信業，　　人皆不信受。",
    "T25n1509_005:0098b18": "若欲廣多聞，　　為人所信受，",
    "T25n1509_005:0098b19": "是故當至誠，　　不應作綺語！」",
    "T25n1509_005:0098b20": "【經】無復懈怠。【論】懈怠法，破在家人財",
    "T25n1509_005:0098b21": "利、福利，破出家人生天樂、涅槃樂。在家、出家",
    "T25n1509_005:0098b22": "名聲俱滅，大失大賊，無過懈怠。如偈說：",
    "T25n1509_005:0098b23": "「懈怠沒善心，　　癡闇破智明，",
    "T25n1509_005:0098b24": "妙願皆為滅，　　大業亦已失！」",
    "T25n1509_005:0098b25": "以是故，說「無復懈怠」。",
    "T25n1509_005:0098b26": "【經】已捨利養、名聞。【論】是利養法如賊，",
    "T25n1509_005:0098b27": "壞功德本。譬如天雹，傷害五穀；利養、名聞",
    "T25n1509_005:0098b28": "亦復如是，壞功德苗，令不增長。如佛說",
    "T25n1509_005:0098b29": "譬喻：「如毛繩縛人，斷膚截骨；貪利養人",
    "T25n1509_005:0098c01": "斷功德本，亦復如是。」如偈說：",
    "T25n1509_005:0098c02": "「得入栴檀林，　　而但取其葉；",
    "T25n1509_005:0098c03": "既入七寶山，　　而更取水精。",
    "T25n1509_005:0098c04": "有人入佛法，　　不求涅槃樂，",
    "T25n1509_005:0098c05": "反求利供養，　　是輩為自欺！",
    "T25n1509_005:0098c06": "是故佛弟子，　　欲得甘露味，",
    "T25n1509_005:0098c07": "當棄捨雜毒，　　勤求涅槃樂！",
    "T25n1509_005:0098c08": "譬如惡雹雨，　　傷害於五穀；",
    "T25n1509_005:0098c09": "若著利供養，　　破慚愧頭陀。",
    "T25n1509_005:0098c10": "今世燒善根，　　後世墮地獄；",
    "T25n1509_005:0098c11": "如提婆達多，　　為利養自沒。」",
    "T25n1509_005:0098c12": "以是故，言「已捨利養、名聞」。",
    "T25n1509_005:0098c13": "【經】說法無所悕望。【論】大慈憐愍，為眾說",
    "T25n1509_005:0098c14": "法，不為衣食、名聲、勢力故說；大慈悲故，",
    "T25n1509_005:0098c15": "心清淨故，得無生法忍故。如偈說：",
    "T25n1509_005:0098c16": "「多聞辯慧巧言語，　　美說諸法轉人心，",
    "T25n1509_005:0098c17": "自不如法行不正，　　譬如雲雷而不雨。",
    "T25n1509_005:0098c18": "博學多聞有智慧，　　訥口拙言無巧便，",
    "T25n1509_005:0098c19": "不能顯發法寶藏，　　譬如無雷而小雨。",
    "T25n1509_005:0098c20": "不廣學問無智慧，　　不能說法無好行，",
    "T25n1509_005:0098c21": "是弊法師無慚愧，　　譬如小雲無雷雨。",
    "T25n1509_005:0098c22": "多聞廣智美言語，　　巧說諸法轉人心，",
    "T25n1509_005:0098c23": "行法心正無所畏，　　如大雲雷澍洪雨。",
    "T25n1509_005:0098c24": "法之大將持法鏡，　　照明佛法智慧藏，",
    "T25n1509_005:0098c25": "持誦廣宣振法鈴，　　如海中船渡一切。",
    "T25n1509_005:0099a01": "亦如蜂王集諸味，　　說如佛言隨佛意，",
    "T25n1509_005:0099a02": "助佛明法度眾生，　　如是法師甚難值！」",
    "T25n1509_005:0099a03": "【經】度甚深法忍。【論】云何「甚深法」？十二因",
    "T25n1509_005:0099a04": "緣，是名甚深法。如佛告阿難：「是十二因",
    "T25n1509_005:0099a05": "緣法甚深，難解難知！」復次，依過去、未來世",
    "T25n1509_005:0099a06": "生六十二邪見網永離，是名「甚深法」。如",
    "T25n1509_005:0099a07": "佛語比丘：「凡夫無聞，若欲讚佛，所讚甚",
    "T25n1509_005:0099a08": "小，所謂若讚戒清淨，若讚離諸欲。若能",
    "T25n1509_005:0099a09": "讚是甚深難解難知法，是為實讚佛。」是中，",
    "T25n1509_005:0099a10": "《梵網經》應廣說。復次，三解脫門，是名甚深",
    "T25n1509_005:0099a11": "法。如佛說《般若波羅蜜》中，諸天讚言：「世尊！",
    "T25n1509_005:0099a12": "是法甚深！」佛言：「甚深法者，空則是義，無作、無",
    "T25n1509_005:0099a13": "相則是義。」復次，解一切諸法相，實不可破",
    "T25n1509_005:0099a14": "不可動，是名「甚深法」。復次，除內心想智力，",
    "T25n1509_005:0099a15": "但定心諸法清淨實相中住。譬如熱氣盛，非",
    "T25n1509_005:0099a16": "黃見黃；心想智力故，於諸法轉觀，是名淺",
    "T25n1509_005:0099a17": "法。譬如人眼清淨無熱氣，如實見黃是黃。",
    "T25n1509_005:0099a18": "如是除內心想智力，慧眼清淨，見諸法實",
    "T25n1509_005:0099a19": "相。譬如真水精，黃物著中則隨作黃色，青、",
    "T25n1509_005:0099a20": "赤、白色皆隨色變；心亦如是，凡夫人內心想",
    "T25n1509_005:0099a21": "智力故，見諸法異相。觀諸法實相，非空非",
    "T25n1509_005:0099a22": "不空，不有非不有。是法中深入不轉，無所",
    "T25n1509_005:0099a23": "罣礙，是名度深法忍。「度」名得甚深法，具足",
    "T25n1509_005:0099a24": "滿，無所礙，得度彼岸，是名為度。",
    "T25n1509_005:0099a25": "【經】得無畏力。【論】諸菩薩四無所畏力成",
    "T25n1509_005:0099a26": "就。問曰：如菩薩所作未辦，未得一切智，何",
    "T25n1509_005:0099a27": "以故說得四無所畏？答曰：無所畏有二",
    "T25n1509_005:0099a28": "種：菩薩無所畏、佛無所畏。是諸菩薩雖未得",
    "T25n1509_005:0099a29": "佛無所畏，得菩薩無所畏，是故名為「得無",
    "T25n1509_005:0099b01": "畏力」。問曰：何等為菩薩四無所畏？答曰：一者、",
    "T25n1509_005:0099b02": "一切聞能持故，得諸陀羅尼故，常憶念不忘",
    "T25n1509_005:0099b03": "故，眾中說法無所畏故。二者、知一切眾",
    "T25n1509_005:0099b04": "生欲解脫因緣，諸根利鈍，隨其所應而為",
    "T25n1509_005:0099b05": "說法故，菩薩在大眾中說法無所畏。三者、",
    "T25n1509_005:0099b06": "不見若東方、南西北方、四維、上下，有來難問，",
    "T25n1509_005:0099b07": "令我不能如法答者。不見如是少許相",
    "T25n1509_005:0099b08": "故，於眾中說法無所畏。四者、一切眾生",
    "T25n1509_005:0099b09": "聽受問難，隨意如法答，能巧斷一切眾生",
    "T25n1509_005:0099b10": "疑故，菩薩在大眾中說法無所畏。",
    "T25n1509_005:0099b11": "【經】過諸魔事。【論】魔有四種：一者煩惱魔，",
    "T25n1509_005:0099b12": "二者陰魔，三者死魔，四者他化自在天子",
    "T25n1509_005:0099b13": "魔。是諸菩薩得菩薩道故，破煩惱魔；得法",
    "T25n1509_005:0099b14": "身故，破陰魔；得道、得法性身故，破死魔；",
    "T25n1509_005:0099b15": "常一心故，一切處心不著故，入不動三昧",
    "T25n1509_005:0099b16": "故，破他化自在天子魔。以是故，說「過諸魔",
    "T25n1509_005:0099b17": "事」。復次，是《般若波羅蜜．覺魔品》中，佛自說魔",
    "T25n1509_005:0099b18": "業、魔事。是魔業、魔事盡已過故，是名「已過魔",
    "T25n1509_005:0099b19": "事」。復次，除諸法實相，餘殘一切法，盡名為",
    "T25n1509_005:0099b20": "魔。如諸煩惱、結、使，欲、縛、取、纏，陰、界、入，魔王、",
    "T25n1509_005:0099b21": "魔民、魔人。如是等盡名為魔。問曰：何處",
    "T25n1509_005:0099b22": "說欲縛等諸結使名為魔？答曰：《雜法藏",
    "T25n1509_005:0099b23": "經》中，佛說偈語魔王：",
    "T25n1509_005:0099b24": "「欲是汝初軍，　　憂愁軍第二，",
    "T25n1509_005:0099b25": "飢渴軍第三，　　愛軍為第四、",
    "T25n1509_005:0099b26": "第五眠睡軍，　　怖畏軍第六，",
    "T25n1509_005:0099b27": "疑為第七軍，　　含毒軍第八，",
    "T25n1509_005:0099b28": "第九軍利養、　　著虛妄名聞，",
    "T25n1509_005:0099b29": "第十軍自高、　　輕慢於他人。",
    "T25n1509_005:0099c01": "汝軍等如是，　　一切世間人，",
    "T25n1509_005:0099c02": "及諸一切天，　　無能破之者。",
    "T25n1509_005:0099c03": "我以智慧箭，　　修定智慧力，",
    "T25n1509_005:0099c04": "摧破汝魔軍，　　如坏瓶沒水。",
    "T25n1509_005:0099c05": "一心修智慧，　　以度於一切；",
    "T25n1509_005:0099c06": "我弟子精進，　　常念修智慧，",
    "T25n1509_005:0099c07": "隨順如法行，　　必得至涅槃。",
    "T25n1509_005:0099c08": "汝雖不欲放，　　到汝不到處！」",
    "T25n1509_005:0099c09": "是時魔王聞，　　愁憂即滅去；",
    "T25n1509_005:0099c10": "是魔惡部黨，　　亦復沒不現！",
    "T25n1509_005:0099c11": "是名諸結使魔。問曰：五眾、十八界、十二入，",
    "T25n1509_005:0099c12": "何處說是魔？答曰：莫拘羅山中，佛教弟子",
    "T25n1509_005:0099c13": "羅陀：「色眾是魔，受、想、行、識亦如是。」復次，若",
    "T25n1509_005:0099c14": "欲作未來世色身，是為動處；若欲作無",
    "T25n1509_005:0099c15": "色身，是亦為動處；若欲作有想、無想、非有",
    "T25n1509_005:0099c16": "想非無想身，是為一切動處。動是魔縛，不動",
    "T25n1509_005:0099c17": "則不縛，從惡得脫。此中說眾、界、入，是魔。",
    "T25n1509_005:0099c18": "自在天子魔、魔民、魔人即是魔，不須說。問",
    "T25n1509_005:0099c19": "曰：何以名魔？答曰：奪慧命，壞道法功德善",
    "T25n1509_005:0099c20": "本，是故名為魔。諸外道人輩言：是名欲主，",
    "T25n1509_005:0099c21": "亦名華箭，亦名五箭丹本注云：五欲箭也，破種種善",
    "T25n1509_005:0099c22": "事故。佛法中名為魔羅，是業是事，名為魔",
    "T25n1509_005:0099c23": "事。是何等魔事？如〈覺魔品〉中說。復次，人展",
    "T25n1509_005:0099c24": "轉世間受苦樂，結使因緣，亦魔王力因緣；是",
    "T25n1509_005:0099c25": "魔名諸佛怨讎，一切聖人賊，破一切逆流",
    "T25n1509_005:0100a01": "人事，不喜涅槃，是名魔。是魔有三事：戲笑",
    "T25n1509_005:0100a02": "語言、歌舞邪視，如是等從愛生；縛打鞭拷、刺",
    "T25n1509_005:0100a03": "割斫截，如是等從瞋生；炙身、自凍、拔髮、自",
    "T25n1509_005:0100a04": "餓、入火、赴淵、投巖，如是等從愚癡生。有",
    "T25n1509_005:0100a05": "大過失不淨，染著世間，皆是魔事。憎惡利",
    "T25n1509_005:0100a06": "益，不用涅槃及涅槃道，亦是魔事。沒大苦",
    "T25n1509_005:0100a07": "海，不自覺知。如是等無量，皆是魔事。已棄",
    "T25n1509_005:0100a08": "已捨，是為「過諸魔事」。",
    "T25n1509_005:0100a09": "【經】一切業障悉得解脫。【論】一切惡業",
    "T25n1509_005:0100a10": "得解脫，是名「業障得解脫」。問曰：若三種障：",
    "T25n1509_005:0100a11": "煩惱障、業障、報障；何以捨二障，但說業障？答",
    "T25n1509_005:0100a12": "曰：三障中業力最大故；積集諸業乃至百",
    "T25n1509_005:0100a13": "千萬劫中，不失、不燒、不壞，與果報時不",
    "T25n1509_005:0100a14": "亡。是諸業能久住，和合時與果報；如",
    "T25n1509_005:0100a15": "穀草子在地中，得時節而生，不失不壞。是",
    "T25n1509_005:0100a16": "諸佛一切智，第一尊重，如須彌山王，尚不能",
    "T25n1509_005:0100a17": "轉是諸業，何況凡人！如偈說：",
    "T25n1509_005:0100a18": "「生死輪載人，　　諸煩惱結使，",
    "T25n1509_005:0100a19": "大力自在轉，　　無人能禁止。",
    "T25n1509_005:0100a20": "先世業自作，　　轉為種種形，",
    "T25n1509_005:0100a21": "業力最為大，　　世間中無比！",
    "T25n1509_005:0100a22": "先世業自在，　　將人受果報，",
    "T25n1509_005:0100a23": "業力故輪轉，　　生死海中迴。",
    "T25n1509_005:0100a24": "大海水乾竭，　　須彌山地盡，",
    "T25n1509_005:0100a25": "先世因緣業，　　不燒亦不盡。",
    "T25n1509_005:0100a26": "諸業久和集，　　造者自逐去，",
    "T25n1509_005:0100a27": "譬如責物主，　　追逐人不置。",
    "T25n1509_005:0100a28": "是諸業果報，　　無有能轉者，",
    "T25n1509_005:0100a29": "亦無逃避處，　　非求哀可免。",
    "T25n1509_005:0100b01": "三界中眾生，　　追之不暫離，",
    "T25n1509_005:0100b02": "如珂梨羅剎，　　是業佛所說。",
    "T25n1509_005:0100b03": "如風不入實，　　水流不仰行，",
    "T25n1509_005:0100b04": "虛空不受害，　　無業亦如是。",
    "T25n1509_005:0100b05": "諸業無量力，　　不逐非造者；",
    "T25n1509_005:0100b06": "果報時節來，　　不亡亦不失。",
    "T25n1509_005:0100b07": "從地飛上天，　　從天入雪山，",
    "T25n1509_005:0100b08": "從雪山入海，　　一切處不離。",
    "T25n1509_005:0100b09": "常恒隨逐我，　　無一時相捨；",
    "T25n1509_005:0100b10": "直至無失時，　　如星流趣月。」",
    "T25n1509_005:0100b11": "以是故說「一切諸業障悉得解脫」。",
    "T25n1509_005:0100b12": "【經】巧說因緣法。【論】十二因緣生法，種種",
    "T25n1509_005:0100b13": "法門能巧說煩惱、業、事法，次第展轉相續生，",
    "T25n1509_005:0100b14": "是名十二因緣。是中無明、愛、取三事，名煩惱；",
    "T25n1509_005:0100b15": "行、有二事，名為業；餘七分，名為體事。是",
    "T25n1509_005:0100b16": "十二因緣，初二過去世攝，後二未來世攝，中",
    "T25n1509_005:0100b17": "八現前世攝。是略說三事：煩惱、業、苦。是三",
    "T25n1509_005:0100b18": "事展轉更互為因緣：是煩惱業因緣，業苦因",
    "T25n1509_005:0100b19": "緣，苦苦因緣，苦煩惱因緣，煩惱業因緣，業苦",
    "T25n1509_005:0100b20": "因緣，苦苦因緣，是名展轉更互為因緣。過",
    "T25n1509_005:0100b21": "去世一切煩惱，是名「無明」。從無明生業，能",
    "T25n1509_005:0100b22": "作世界果，故名為「行」。從行生垢心，初身因，",
    "T25n1509_005:0100b23": "如犢子識母，自相識故，名為「識」。是識共生",
    "T25n1509_005:0100b24": "無色四陰，及是所住色，是名「名色」。是名色",
    "T25n1509_005:0100b25": "中生眼等六情，是名「六入」。情、塵、識合，是名為",
    "T25n1509_005:0100b26": "「觸」。從觸生「受」。受中心著，是名「渴愛」。渴愛",
    "T25n1509_005:0100b27": "因緣求，是名「取」。從取後世因緣業，是名「有」。",
    "T25n1509_005:0100b28": "從有還受後世五眾，是名「生」。從生五眾熟",
    "T25n1509_005:0100b29": "壞，是名「老死」。老死生憂、悲、哭、泣，種種愁惱，",
    "T25n1509_005:0100c01": "眾苦和合集。若一心觀諸法實相清淨，則無",
    "T25n1509_005:0100c02": "明盡，無明盡故行盡，乃至眾苦和合集皆盡。",
    "T25n1509_005:0100c03": "是十二因緣相，如是能方便不著邪見，為",
    "T25n1509_005:0100c04": "人演說，是名為「巧」。復次，是十二因緣觀中，",
    "T25n1509_005:0100c05": "斷法愛，心不著，知實相，是名為「巧」。如彼",
    "T25n1509_005:0100c06": "《般若波羅蜜．不可盡品》中，佛告須菩提：「癡如",
    "T25n1509_005:0100c07": "虛空不可盡，行如虛空不可盡，乃至眾苦",
    "T25n1509_005:0100c08": "和合集如虛空不可盡。菩薩當作是知！",
    "T25n1509_005:0100c09": "作是知者，為捨癡際，應無所入。作是觀",
    "T25n1509_005:0100c10": "十二因緣起者，則為坐道場，得薩婆若。」",
    "T25n1509_005:0100c11": "【經】從阿僧祇劫已來，發大誓願。【論】「阿",
    "T25n1509_005:0100c12": "僧祇」義，〈菩薩義品〉中已說。「劫」義，佛譬喻說：「四",
    "T25n1509_005:0100c13": "千里石山，有長壽人百歲過，持細軟衣一",
    "T25n1509_005:0100c14": "來拂拭，令是大石山盡，劫故未盡。四千里",
    "T25n1509_005:0100c15": "大城，滿中芥子，不概令平；有長壽人百歲",
    "T25n1509_005:0100c16": "過，一來取一芥子去，芥子盡，劫故不盡。」菩",
    "T25n1509_005:0100c17": "薩如是無數劫，發大正願度脫眾生。「願」名",
    "T25n1509_005:0100c18": "大心要誓，必度一切眾生，斷諸結使，成阿",
    "T25n1509_005:0100c19": "耨多羅三藐三菩提，是名為「願」。",
    "T25n1509_005:0100c20": "【經】顏色和悅，常先問訊，所語不麁。【論】瞋",
    "T25n1509_005:0100c21": "恚本拔故，嫉妬除故，常修大慈、大悲、大喜",
    "T25n1509_005:0100c22": "故，四種邪語斷故，得顏色和悅。如偈說：",
    "T25n1509_005:0100c23": "「若見乞道人，　　能以四種待：",
    "T25n1509_005:0100c24": "初見好眼視，　　迎逆敬問訊，",
    "T25n1509_005:0100c25": "床座好供養，　　充滿施所欲；",
    "T25n1509_005:0101a01": "布施心如是，　　佛道如在掌。",
    "T25n1509_005:0101a02": "若能除四種，　　口過妄語毒，",
    "T25n1509_005:0101a03": "兩舌、惡、綺語，　　得大美果報。",
    "T25n1509_005:0101a04": "善軟人求道，　　欲度諸眾生，",
    "T25n1509_005:0101a05": "除四邪口業，　　譬如馬有轡！」",
    "T25n1509_005:0101a06": "【經】於大眾中得無所畏。【論】大德故，堅實",
    "T25n1509_005:0101a07": "功德智慧故，得最上辯陀羅尼故，於大眾",
    "T25n1509_005:0101a08": "中得無所畏。如偈說：",
    "T25n1509_005:0101a09": "「內心智德薄，　　外善以美言；",
    "T25n1509_005:0101a10": "譬如竹無內，　　但示有其外。",
    "T25n1509_005:0101a11": "內心智德厚，　　外善以法言；",
    "T25n1509_005:0101a12": "譬如妙金剛，　　中外力具足。」",
    "T25n1509_005:0101a13": "復次，無畏法成就故，端正、貴族、大力，持戒、禪",
    "T25n1509_005:0101a14": "定、智慧、語議等皆成就，是故無所畏。以是",
    "T25n1509_005:0101a15": "故，於大眾中無所畏。如偈說：",
    "T25n1509_005:0101a16": "「少德無智慧，　　不應處高座，",
    "T25n1509_005:0101a17": "如豺見師子，　　竄伏不敢出。",
    "T25n1509_005:0101a18": "大智無所畏，　　應處師子座，",
    "T25n1509_005:0101a19": "譬如師子吼，　　眾獸皆怖畏！」",
    "T25n1509_005:0101a20": "無量無邊智慧福德力集，故無所畏。如偈",
    "T25n1509_005:0101a21": "說：",
    "T25n1509_005:0101a22": "「若人滅眾惡，　　乃至無小罪，",
    "T25n1509_005:0101a23": "如是大德人，　　無願而不滿。",
    "T25n1509_005:0101a24": "是人大智慧，　　世界中無惱，",
    "T25n1509_005:0101a25": "是故如此人，　　生死涅槃一。」",
    "T25n1509_005:0101a26": "復次，獨得菩薩無所畏故，如《毘那婆那王經》",
    "T25n1509_005:0101a27": "中說。菩薩獨得四無所畏，如先說。",
    "T25n1509_005:0101a28": "【經】無數億劫說法巧出。【論】不放逸等諸",
    "T25n1509_005:0101a29": "善根，自身好修。是諸菩薩，非一世、二、三、四世，",
    "T25n1509_005:0101b01": "乃至無量阿僧祇劫集功德智慧。如偈說：",
    "T25n1509_005:0101b02": "「為眾生故發大心，　　若有不敬生慢者，",
    "T25n1509_005:0101b03": "其罪甚大不可說，　　何況而復加惡心！」",
    "T25n1509_005:0101b04": "復次，是菩薩無數無量劫中，修身、修戒、修",
    "T25n1509_005:0101b05": "心、修慧，生滅、縛解、逆順中，自了了知諸",
    "T25n1509_005:0101b06": "法實相。有三種解：聞解、義解、得解。種種說法",
    "T25n1509_005:0101b07": "門中無所罣礙，皆得說法方便、智慧波羅",
    "T25n1509_005:0101b08": "蜜。是諸菩薩所說，如聖人說，皆應信受。",
    "T25n1509_005:0101b09": "如偈說：",
    "T25n1509_005:0101b10": "「有慧無多聞，　　是不知實相；",
    "T25n1509_005:0101b11": "譬如大闇中，　　有目無所見。",
    "T25n1509_005:0101b12": "多聞無智慧，　　亦不知實義；",
    "T25n1509_005:0101b13": "譬如大明中，　　有燈而無目。",
    "T25n1509_005:0101b14": "多聞利智慧，　　是所說應受。",
    "T25n1509_005:0101b15": "無慧亦無明，　　是名人身牛。」",
    "T25n1509_005:0101b16": "問曰：應言無數億劫巧說法，復何以言「出」？",
    "T25n1509_005:0101b17": "答曰：於無智人中及弟子中說法易，若多",
    "T25n1509_005:0101b18": "聞利智善論議人中說法難。若小智法師，是",
    "T25n1509_005:0101b19": "中退縮；若大學多聞問難中大膽欣豫，一",
    "T25n1509_005:0101b20": "切眾中有大威德。如《天會經》中偈說：",
    "T25n1509_005:0101b21": "「面目齒光明，　　普照於大會；",
    "T25n1509_005:0101b22": "映奪諸天光，　　種種皆不現。」",
    "T25n1509_005:0101b23": "以是故，名為「無數億劫巧說法中能得出」。",
    "T25n1509_005:0101b24": "大智度論卷第五"
}