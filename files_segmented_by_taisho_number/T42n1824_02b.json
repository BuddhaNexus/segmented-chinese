{
    "T42n1824_02b:0027c23": "folio_2b 中觀論疏卷第二末",
    "T42n1824_02b:0027c25": "釋吉藏撰",
    "T42n1824_02b:0027c26": "因緣品第一",
    "T42n1824_02b:0027c27": "淺深門第五。問他亦云。有為世諦。空為真諦。",
    "T42n1824_02b:0027c28": "與今何異。答須初章語簡之。他云。有有可有",
    "T42n1824_02b:0027c29": "則有無可無。故有不由無即無不由有。有是",
    "T42n1824_02b:0028a01": "自有。無是自無。今無有可有即無無可無。無",
    "T42n1824_02b:0028a02": "有可有由無故有。無無可無由有故無。由無",
    "T42n1824_02b:0028a03": "故有有不自有。由有故無無不自無。有不自",
    "T42n1824_02b:0028a04": "有故非有。無不自無故非無。非有非無假說",
    "T42n1824_02b:0028a05": "有無。故與他為異。問非有非無假說有無。是",
    "T42n1824_02b:0028a06": "中假義不。答非也。此明有無義耳。良由有",
    "T42n1824_02b:0028a07": "不自有故非有。無不自無故非無。非有非無",
    "T42n1824_02b:0028a08": "假說有無。即有無始成也。故是始明有無義",
    "T42n1824_02b:0028a09": "耳。不言非有非無是中。有無即是假。得意",
    "T42n1824_02b:0028a10": "密取此語名為中假。亦無所妨。問初章與中",
    "T42n1824_02b:0028a11": "假何異。答若總詺此一章。為初學之章門皆",
    "T42n1824_02b:0028a12": "是初章。一切法不離中假。故皆是中假。而師",
    "T42n1824_02b:0028a13": "分之一往異。初章者他有有可有即有無可",
    "T42n1824_02b:0028a14": "無。今無有可有即無無可無。他有有可有不",
    "T42n1824_02b:0028a15": "由無故有。有無可無不由有故無。今無有可",
    "T42n1824_02b:0028a16": "有由無故有。無無可無由有故無。他不由無",
    "T42n1824_02b:0028a17": "故有有是自有。不由有故無無是自無。今由",
    "T42n1824_02b:0028a18": "無故有有不自有。由有故無無不自無。他有",
    "T42n1824_02b:0028a19": "是自有名有故有。無是自無名無故無。今有",
    "T42n1824_02b:0028a20": "不自有名不有有。無不自無名不無無。此四",
    "T42n1824_02b:0028a21": "節語為初章也。不有有則非有。不無無即非",
    "T42n1824_02b:0028a22": "無。非有非無假說有無。此是中假義也。問",
    "T42n1824_02b:0028a23": "初章中假明何物義耶。答初章是伏。中假是",
    "T42n1824_02b:0028a24": "斷。初明假有無。是伏性有無。次明假有無。入",
    "T42n1824_02b:0028a25": "非有非無。即性有無永斷也。故初章中假為",
    "T42n1824_02b:0028a26": "破性病。性病若去此語亦不留。若守初章中",
    "T42n1824_02b:0028a27": "假者是中假師耳。又云。初章是動執生疑。謂",
    "T42n1824_02b:0028a28": "動性有無之執。令疑性有無。中假即破性執",
    "T42n1824_02b:0028a29": "釋疑。中破性執。假為釋疑。明假說有無。何失",
    "T42n1824_02b:0028b01": "有無義耶。二者他但以有為世諦。空為真諦。",
    "T42n1824_02b:0028b02": "今明若有若空皆是世諦。非空非有始名真",
    "T42n1824_02b:0028b03": "諦。三者空有為二。非空非有為不二。二與",
    "T42n1824_02b:0028b04": "不二皆是世諦。非二非不二方名為真諦。四",
    "T42n1824_02b:0028b05": "者此三種二諦皆是教門。說此三門為令悟",
    "T42n1824_02b:0028b06": "不三。無所依得始名為理也。問以前三皆是",
    "T42n1824_02b:0028b07": "世諦。不三為真諦以不。答得如此也。問若",
    "T42n1824_02b:0028b08": "爾與理教何異。答自有二諦為教不二為理。",
    "T42n1824_02b:0028b09": "若以二為世諦。不二為第一義。世諦是教。第",
    "T42n1824_02b:0028b10": "一義為理。皆是轉側適緣無所妨也。問何故",
    "T42n1824_02b:0028b11": "作此四重二諦耶。答利根聞初即悟正道。不",
    "T42n1824_02b:0028b12": "須後二。中根聞初不悟。聞第二方得入道。下",
    "T42n1824_02b:0028b13": "根轉至第三。始得領解也。又為釋於經論。經",
    "T42n1824_02b:0028b14": "論之中或言。有是世諦。空為第一義。如大品",
    "T42n1824_02b:0028b15": "云。菩薩住二諦中。為眾生說法。為著有者",
    "T42n1824_02b:0028b16": "說空。為著空者說有。即初重意。大品又云。若",
    "T42n1824_02b:0028b17": "有若無世諦故說。非有非無第一義諦。即第",
    "T42n1824_02b:0028b18": "二重意。華嚴云。不著不二法以無一二故。即",
    "T42n1824_02b:0028b19": "第三重意。華嚴又云。諦了分別諸法時無有",
    "T42n1824_02b:0028b20": "自性假名說。悉欲分別世諦義。菩薩因此初",
    "T42n1824_02b:0028b21": "發心。一切諸法語言斷心行寂滅如虛空。悉",
    "T42n1824_02b:0028b22": "欲分別真諦義。菩薩因此初發心。此以一切",
    "T42n1824_02b:0028b23": "言說為世諦。言妄慮絕為第一義諦。即第四",
    "T42n1824_02b:0028b24": "重意也。又為對由來但有一重二諦。故今明",
    "T42n1824_02b:0028b25": "此四重意。又為破四病故說四門。初明於凡",
    "T42n1824_02b:0028b26": "夫是有名為世諦。於聖人是空名第一義諦。",
    "T42n1824_02b:0028b27": "次明為破有故言空耳。諸法未曾是有。亦未",
    "T42n1824_02b:0028b28": "曾是空。空有並出兩情。故皆是世諦耳。知未",
    "T42n1824_02b:0028b29": "曾空有名為真諦。次明為破空有故言非空",
    "T42n1824_02b:0028c01": "有耳。竟未曾是空是有。何曾是非空非有。故",
    "T42n1824_02b:0028c02": "空有非空有二不二皆是世諦。非空非有非",
    "T42n1824_02b:0028c03": "不空非不有方是真諦。次明說四句為俗。非",
    "T42n1824_02b:0028c04": "四句方乃是真。問此四重二諦云何釋八不",
    "T42n1824_02b:0028c05": "耶。答初以生滅為俗。不生滅為真。次生滅",
    "T42n1824_02b:0028c06": "不生滅皆俗。非生滅非不生滅為真。第三生",
    "T42n1824_02b:0028c07": "滅為二。不生滅為不二。二不二皆俗。非二非",
    "T42n1824_02b:0028c08": "不二為真。次明此三皆俗。不三為真。問但應",
    "T42n1824_02b:0028c09": "釋八不。云何乃云非生非不生。何名釋八不",
    "T42n1824_02b:0028c10": "耶。答真俗既通四重。不生亦具四種。一者初",
    "T42n1824_02b:0028c11": "開生無生為二。次則生無生皆是生。非生無",
    "T42n1824_02b:0028c12": "生始是無生。三則生無生二。非生無生不二。",
    "T42n1824_02b:0028c13": "二與不二皆生。非二不二始是無生。四者此",
    "T42n1824_02b:0028c14": "之三種皆是名言。並悉是生。言妄慮息方是",
    "T42n1824_02b:0028c15": "無生。故八不之言其旨深遠也。問此出何文。",
    "T42n1824_02b:0028c16": "答智度論釋無生法忍云。不生不滅不不生",
    "T42n1824_02b:0028c17": "不不滅不共非不共是名無生法忍。此明生",
    "T42n1824_02b:0028c18": "無生四句畢竟不生始是無生忍。故知。無生",
    "T42n1824_02b:0028c19": "通此四句。問攝山大師何故以二諦為教也。",
    "T42n1824_02b:0028c20": "答須深得此意。正道未曾真俗。為眾生故作",
    "T42n1824_02b:0028c21": "真俗名說。故以真俗為教。此是望正道為言",
    "T42n1824_02b:0028c22": "也。二者拔由來二諦之見。故明二諦為教。由",
    "T42n1824_02b:0028c23": "來理二諦根深。言二諦有兩理故成畫石二",
    "T42n1824_02b:0028c24": "見。二心不可除。睿公云。道俗之不夷。二際之",
    "T42n1824_02b:0028c25": "不泯。菩薩之憂也。大師無生內充。慈風外",
    "T42n1824_02b:0028c26": "扇。為拔二理之見故言真之與俗皆是教也。",
    "T42n1824_02b:0028c27": "至道未曾真俗。即末學者遂守二諦是教。還",
    "T42n1824_02b:0028c28": "是投語作解。由來二諦是理為理見。今二諦",
    "T42n1824_02b:0028c29": "為教復成教見。若得意者境之與教皆無妨",
    "T42n1824_02b:0029a01": "也。以真俗通理。故名為教。真俗生智。即名為",
    "T42n1824_02b:0029a02": "境。如來說二諦。故二諦為教。如來照二諦。即",
    "T42n1824_02b:0029a03": "二諦為境。然二諦未曾境教。適時而用之。同",
    "T42n1824_02b:0029a04": "異門第六。什師未至長安本有三家義。一者",
    "T42n1824_02b:0029a05": "釋道安明本無義。謂無在萬化之前。空為眾",
    "T42n1824_02b:0029a06": "形之始。夫人之所滯滯在未有。若詫心本無",
    "T42n1824_02b:0029a07": "則異想便息。睿法師云。格義迂而乖本。六",
    "T42n1824_02b:0029a08": "家偏而未即。師云。安和上鑿荒途以開轍。標",
    "T42n1824_02b:0029a09": "玄旨於性空。以爐冶之功驗之。唯性空之宗",
    "T42n1824_02b:0029a10": "最得其實。詳此意安公明本無者。一切諸法",
    "T42n1824_02b:0029a11": "本性空寂。故云本無。此與方等經論什肇山",
    "T42n1824_02b:0029a12": "門義無異也。次琛法師云。本無者未有色法。",
    "T42n1824_02b:0029a13": "先有於無故從無出有。即無在有先有在無",
    "T42n1824_02b:0029a14": "後。故稱本無。此釋為肇公不真空論之所破。",
    "T42n1824_02b:0029a15": "亦經論之所未明也。若無在有前則非有本",
    "T42n1824_02b:0029a16": "性是無。即前無後有。從有還無。經云。若法",
    "T42n1824_02b:0029a17": "前有後無即諸佛菩薩便有過罪。若前無後",
    "T42n1824_02b:0029a18": "有亦有過罪。故不同此義也。第二即色義。但",
    "T42n1824_02b:0029a19": "即色有二家。一者關內即色義。明即色是空",
    "T42n1824_02b:0029a20": "者此明色無自性。故言即色是空。不言即色",
    "T42n1824_02b:0029a21": "是本性空也。此義為肇公所呵。肇公云。此乃",
    "T42n1824_02b:0029a22": "悟色而不自色。未領色非色也。次支道林著",
    "T42n1824_02b:0029a23": "即色遊玄論。明即色是空。故言即色遊玄論。",
    "T42n1824_02b:0029a24": "此猶是不壞假名。而說實相。與安師本性空",
    "T42n1824_02b:0029a25": "故無異也。第三溫法師用心無義。心無者無",
    "T42n1824_02b:0029a26": "心於萬物。萬物未甞無。此釋意云。經中說",
    "T42n1824_02b:0029a27": "諸法空者。欲令心體虛妄不執。故言無耳。不",
    "T42n1824_02b:0029a28": "空外物。即萬物之境不空。肇師詳云。此得在",
    "T42n1824_02b:0029a29": "於神靜。而失在於物虛。破意云。乃知心空",
    "T42n1824_02b:0029b01": "而猶存物有。此計有得有失也。此四師即晉",
    "T42n1824_02b:0029b02": "世所立矣。爰至宗大莊嚴寺曇濟法師著七",
    "T42n1824_02b:0029b03": "宗論。還述前四以為四宗。第五于法開立識",
    "T42n1824_02b:0029b04": "含義。三界為長夜之宅。心識為大夢之主。今",
    "T42n1824_02b:0029b05": "之所見群有皆於夢中所見。其於大夢既覺",
    "T42n1824_02b:0029b06": "長夜。獲曉即倒惑識滅三界都空。是時無所",
    "T42n1824_02b:0029b07": "從生而靡所不生。難曰。若爾大覺之時便不",
    "T42n1824_02b:0029b08": "見萬物。即失世諦。如來五眼何所見耶。第",
    "T42n1824_02b:0029b09": "六壹法師云。世諦之法皆如幻化。是故經云。",
    "T42n1824_02b:0029b10": "從本已來未始有也。難曰。經稱幻化所作無",
    "T42n1824_02b:0029b11": "有罪福。若一切法全同幻化者。實人化人竟",
    "T42n1824_02b:0029b12": "何異耶。又經借虛以破實。實去而封虛。未得",
    "T42n1824_02b:0029b13": "經意也。第七于道邃明緣會故有名為世諦。",
    "T42n1824_02b:0029b14": "緣散故即無稱第一義諦。難云。經不壞假名",
    "T42n1824_02b:0029b15": "而說實相。豈待推散方是真無。推散方無蓋",
    "T42n1824_02b:0029b16": "是俗中之事無耳。次齊隱士周顒著三宗論。",
    "T42n1824_02b:0029b17": "一不空假名。二空假名。三假名空。不空假名",
    "T42n1824_02b:0029b18": "者經云。色空者此是空無性實。故言空耳。不",
    "T42n1824_02b:0029b19": "空於假色也。以空無性實故名為空。即真諦。",
    "T42n1824_02b:0029b20": "不空於假故名世諦。晚人名此為鼠樓栗義。",
    "T42n1824_02b:0029b21": "難云。論云。諸法後異故知。皆是無性。無性法",
    "T42n1824_02b:0029b22": "亦無。一切法空故。即性無性一切皆空。豈但",
    "T42n1824_02b:0029b23": "空性而不空假。此與前即色義不異也。空假",
    "T42n1824_02b:0029b24": "名者一切諸法眾緣所成。是故有體。名為世",
    "T42n1824_02b:0029b25": "諦。折緣求之都不可得。名為真諦。晚人名之",
    "T42n1824_02b:0029b26": "為安苽二諦。苽沈為真。苽浮為俗。難曰。前有",
    "T42n1824_02b:0029b27": "假法然後空之還同緣會。故有推散即無之",
    "T42n1824_02b:0029b28": "過也。第三假名空者即周氏所用。大意云。假",
    "T42n1824_02b:0029b29": "名宛然即是空也。尋周氏假名空原出僧肇",
    "T42n1824_02b:0029c01": "不真空論。論云。雖有而無。雖無而有。雖有",
    "T42n1824_02b:0029c02": "而無所謂非有。雖無而有所謂非無。如此即",
    "T42n1824_02b:0029c03": "非無物也。物非真物也。物非真物於何而物。",
    "T42n1824_02b:0029c04": "肇公云。以物非真物故是假物。假物故即是",
    "T42n1824_02b:0029c05": "空。大朗法師關內得此義授周氏。周氏因著",
    "T42n1824_02b:0029c06": "三宗論也。今總詳之。然若封執上來有所得",
    "T42n1824_02b:0029c07": "皆須破之。若心無所寄無所得。適緣取悟皆",
    "T42n1824_02b:0029c08": "得用之。亦但府經論者。釋道安本無。支公",
    "T42n1824_02b:0029c09": "即色。周氏假名空。肇公不真空。其原猶一。但",
    "T42n1824_02b:0029c10": "方言為異。斯可用之。攝法門第七。自上以來",
    "T42n1824_02b:0029c11": "都是就二諦以釋八不。然八不言約義豐。意",
    "T42n1824_02b:0029c12": "深理遠。總攝一切大乘經論甚深祕密義。今",
    "T42n1824_02b:0029c13": "略歷約十條以解釋之。一者八不明十二因",
    "T42n1824_02b:0029c14": "緣不生不滅。大涅槃經亦云。十二因緣具足",
    "T42n1824_02b:0029c15": "十不。具五性義。以十二因緣不生不滅能生",
    "T42n1824_02b:0029c16": "觀智。故即境界佛性。能發無生滅觀。即是觀",
    "T42n1824_02b:0029c17": "智佛性。觀智明了謂菩提果性。斷常諸邊畢",
    "T42n1824_02b:0029c18": "竟寂滅。即大涅槃果果佛性。然十二因緣未",
    "T42n1824_02b:0029c19": "曾境智。亦非因非果。即中道正性。此五性",
    "T42n1824_02b:0029c20": "非是五體。即一十二因緣不生不滅具足五",
    "T42n1824_02b:0029c21": "種。故知。八不具五性也。二者八不即是雪山",
    "T42n1824_02b:0029c22": "全如意珠偈。偈云。諸行無常是生滅法。生",
    "T42n1824_02b:0029c23": "滅滅已寂滅為樂。此偈上半即無生滅生滅",
    "T42n1824_02b:0029c24": "義。下半偈謂生滅無生滅。若但有生滅無無",
    "T42n1824_02b:0029c25": "生滅。則但有生滅義猶未足。亦不成生滅。故",
    "T42n1824_02b:0029c26": "稱為半。若但有無生滅無有生滅義亦未足。",
    "T42n1824_02b:0029c27": "又無生滅義亦不成。故復呼為半。若生滅無",
    "T42n1824_02b:0029c28": "生滅義方具足。故名全如意珠。八不不性實",
    "T42n1824_02b:0029c29": "生滅。始得顯無生滅生滅。故成上半偈意。八",
    "T42n1824_02b:0030a01": "不明無假生滅。故是生滅不生滅。即下半偈",
    "T42n1824_02b:0030a02": "意。然此偈但就心觀行作之。即顯然可解。此",
    "T42n1824_02b:0030a03": "心本性不生不滅。以顛倒故無生滅於眾生",
    "T42n1824_02b:0030a04": "成生滅。故言諸行無常是生滅法。今以正觀",
    "T42n1824_02b:0030a05": "求此生滅不可得。即生滅心便息。故云生滅",
    "T42n1824_02b:0030a06": "滅已也。問云何求生滅而生滅便息。答通明",
    "T42n1824_02b:0030a07": "破假性意。生若實生不應待滅。以待滅故生",
    "T42n1824_02b:0030a08": "即生無自性。故自性生便息。生無自性由滅",
    "T42n1824_02b:0030a09": "故生即是因緣生。因緣生即是寂滅性。故假",
    "T42n1824_02b:0030a10": "生滅便息。以有生滅是故無常。以生滅滅已",
    "T42n1824_02b:0030a11": "所以為常。以無常故苦。即知。常名為樂。故言",
    "T42n1824_02b:0030a12": "寂滅為樂。以無常故苦。苦故不自在名無我。",
    "T42n1824_02b:0030a13": "以無常苦無我為智人所惡。故稱不淨。今生",
    "T42n1824_02b:0030a14": "滅既滅。所以為常。常故即樂。既有常樂即",
    "T42n1824_02b:0030a15": "自在為我。諸佛菩薩之所欣樂名之為淨。故",
    "T42n1824_02b:0030a16": "八不大宗具八行觀。以具八行觀故便除八",
    "T42n1824_02b:0030a17": "倒。以識無生滅生滅故。於生死中不起常等",
    "T42n1824_02b:0030a18": "四倒。以識生滅無生滅。即悟涅槃不起無常",
    "T42n1824_02b:0030a19": "等四倒。不起常倒故非常。不起無常倒故非",
    "T42n1824_02b:0030a20": "無常。非常非無常。故名中道。以中道故即有",
    "T42n1824_02b:0030a21": "正觀。佛為眾生如實說名正經。菩薩如實而",
    "T42n1824_02b:0030a22": "說名為正論也。又識無生滅生滅故不起常",
    "T42n1824_02b:0030a23": "倒。異凡夫人。了生滅無生滅不起無常倒。異",
    "T42n1824_02b:0030a24": "二乘行。故非凡夫行。非賢聖行。是菩薩行",
    "T42n1824_02b:0030a25": "也。問此論欲示菩薩正行故標八不在初者。",
    "T42n1824_02b:0030a26": "由來亦作如此破八倒。與今何異。答今是因",
    "T42n1824_02b:0030a27": "緣義。故云無生滅生滅生滅無生滅。無生滅",
    "T42n1824_02b:0030a28": "生滅豈是生滅。生滅無生滅豈是無生滅。故",
    "T42n1824_02b:0030a29": "未曾生滅。亦非無生滅。謂是法不可示。言",
    "T42n1824_02b:0030b01": "辭相寂滅。詳此意上窮霄漢。下漏淵泉。無復",
    "T42n1824_02b:0030b02": "縱迹。不煩作之。貴得意也。三者八不偈即",
    "T42n1824_02b:0030b03": "涅槃本有今無偈。偈云。本有今無本無今有",
    "T42n1824_02b:0030b04": "三世有法無有是處。廣釋如涅槃疏。今略辨",
    "T42n1824_02b:0030b05": "之。上半即無三世三世義。下半三世無三世",
    "T42n1824_02b:0030b06": "義。無三世三世即是無生滅生滅義。謂破性",
    "T42n1824_02b:0030b07": "實有所得三世。即一重八不。下半明三世無",
    "T42n1824_02b:0030b08": "三世。即生滅無生滅。即第二重八不。無三世",
    "T42n1824_02b:0030b09": "三世豈是三世。三世無三世豈是無三世。故",
    "T42n1824_02b:0030b10": "非三世非無三世。故名為中道。若得此悟名",
    "T42n1824_02b:0030b11": "為正觀。宣之於言。故稱為論。即第三重八不。",
    "T42n1824_02b:0030b12": "四者此偈即是三種般若。故論引般若無盡",
    "T42n1824_02b:0030b13": "品云。菩薩坐道場時。觀十二因緣如虛空不",
    "T42n1824_02b:0030b14": "可盡。以觀十二因緣不生不滅能生觀智。所",
    "T42n1824_02b:0030b15": "觀十二不生不滅即實相般若。生於觀智謂",
    "T42n1824_02b:0030b16": "觀照般若。然十二因緣與境智更無二法。十",
    "T42n1824_02b:0030b17": "二本無生滅。於顛倒成生滅十二。今了悟生",
    "T42n1824_02b:0030b18": "滅十二本不生不滅。故名為無生滅十二。約",
    "T42n1824_02b:0030b19": "所觀義故十二為境。約能觀義故十二是菩",
    "T42n1824_02b:0030b20": "薩觀。故迷悟更無二體。境智非別兩法。以得",
    "T42n1824_02b:0030b21": "如此悟為眾生說法。故稱為論。即文字般若。",
    "T42n1824_02b:0030b22": "五者即此八不是淨名入不二法門。然不二",
    "T42n1824_02b:0030b23": "法門是不可思議之本。如肇公云。語經宗極",
    "T42n1824_02b:0030b24": "即不二為言。以一道清淨故名不二。真極可",
    "T42n1824_02b:0030b25": "軌。所以云法。至妙虛通目之為門。蓋是眾",
    "T42n1824_02b:0030b26": "教之旨歸。群聖之靈府。淨名現病之本意。文",
    "T42n1824_02b:0030b27": "殊問疾之所由。問何以知不二法門即是八",
    "T42n1824_02b:0030b28": "不。答三十餘菩薩說不二法命初即云。生滅",
    "T42n1824_02b:0030b29": "為二。法本自不生。今亦無滅。得此無生法忍",
    "T42n1824_02b:0030c01": "者。是為入不二法門。然此入不二法門即是",
    "T42n1824_02b:0030c02": "中觀論三字。不二法門故名為中。能生觀智。",
    "T42n1824_02b:0030c03": "所以稱入。諸菩薩說入不二。即是論也。然",
    "T42n1824_02b:0030c04": "彼品有三階明不二。一者眾人假言明不二。",
    "T42n1824_02b:0030c05": "未辨不二無言。二者文殊雖明不二無言而",
    "T42n1824_02b:0030c06": "猶言於不二。三者淨名辨不二無言。而無言",
    "T42n1824_02b:0030c07": "於不二。不二既有三階。八不亦爾。初假言",
    "T42n1824_02b:0030c08": "明八不。未辨八不無言。二者明八不無言。而",
    "T42n1824_02b:0030c09": "猶言於八不。三明八不無言。而無言於八不",
    "T42n1824_02b:0030c10": "也。六者此之八不即是妙法蓮華經。何以知",
    "T42n1824_02b:0030c11": "然。藥草品云。究竟涅槃常寂滅相終歸於空。",
    "T42n1824_02b:0030c12": "光宅之流謂。此空是灰身滅智。小乘之法不",
    "T42n1824_02b:0030c13": "喜聞之。下云。復有住禪得神通力。聞諸法",
    "T42n1824_02b:0030c14": "空心大歡喜放無數光。度諸眾生。是名大樹",
    "T42n1824_02b:0030c15": "而得增長。光宅謂。此空為未極。蓋是小草之",
    "T42n1824_02b:0030c16": "流耳。問此空云何是八不。答橫論則理超八",
    "T42n1824_02b:0030c17": "事。竪則四句皆絕。不知何以目之。強稱為空",
    "T42n1824_02b:0030c18": "耳。故知。此空即是八不。問何故言終歸於空。",
    "T42n1824_02b:0030c19": "答道超四句理絕百非。蓋是諸法本體。言三",
    "T42n1824_02b:0030c20": "乘一乘常無常等。皆是方便之用耳。若息一",
    "T42n1824_02b:0030c21": "切用則歸於此本體。故言終歸於空。又說一",
    "T42n1824_02b:0030c22": "切教令悟此理。故是終歸於空。肇公論云。九",
    "T42n1824_02b:0030c23": "流於是乎交歸。群聖於是冥會。甚深若斯。而",
    "T42n1824_02b:0030c24": "謂是灰身滅智。一何可傷。問云何名此為妙",
    "T42n1824_02b:0030c25": "法蓮華。答以道超四句理絕百非。故名為妙。",
    "T42n1824_02b:0030c26": "妙體可軌。目之為法。不為一切諸邊所染。畢",
    "T42n1824_02b:0030c27": "竟清淨喻之蓮華。問以萬善為乘。乘名妙法。",
    "T42n1824_02b:0030c28": "妙法喻若蓮華。云何乃說空義。答經云終歸",
    "T42n1824_02b:0030c29": "於空。終歸於空者雖復說萬行終令得此淨",
    "T42n1824_02b:0031a01": "悟。不爾者成有所得不動不出。不名為乘。七",
    "T42n1824_02b:0031a02": "者此之八不即是正法。如華嚴經雖有七處",
    "T42n1824_02b:0031a03": "八會大宗為明正法。故云正法性遠離一切",
    "T42n1824_02b:0031a04": "言語道一切趣非趣悉皆寂滅性。正法為華",
    "T42n1824_02b:0031a05": "嚴之本。故收前能化所化因果。歸非因非果",
    "T42n1824_02b:0031a06": "正法。從正法非果非因。更出生因果等用。故",
    "T42n1824_02b:0031a07": "正法為本。正法即是中道。中道即是不生不",
    "T42n1824_02b:0031a08": "滅不斷不常。故八不若成正法即顯。正法顯",
    "T42n1824_02b:0031a09": "故因果便立。即七處之經蘊在八不之內。八",
    "T42n1824_02b:0031a10": "者八不即是如來真應二身。大經云。中道之",
    "T42n1824_02b:0031a11": "法名之為佛。故八不明中道。即是明佛義也。",
    "T42n1824_02b:0031a12": "以了悟生滅無生滅名為迹本。故佛真法身",
    "T42n1824_02b:0031a13": "猶如虛空。悟無生滅生滅即是本迹。故應物",
    "T42n1824_02b:0031a14": "現形。如水中月。勿作真應二解。即生滅宛",
    "T42n1824_02b:0031a15": "然如虛空。雖如虛空而生滅宛然。問見佛法",
    "T42n1824_02b:0031a16": "身不生滅。見己身生滅即成眾生佛二見。云",
    "T42n1824_02b:0031a17": "何得道耶。答既見佛身不生。即見己身本來",
    "T42n1824_02b:0031a18": "不生。故即是法身。故淨名云。觀身實相觀",
    "T42n1824_02b:0031a19": "佛亦然。既悟己身生滅無生滅名為法身。即",
    "T42n1824_02b:0031a20": "悟己身無生滅生滅名為應身。故無量義經",
    "T42n1824_02b:0031a21": "云。無相之相有相身。眾生身相相亦然。既見",
    "T42n1824_02b:0031a22": "己身具真應二身。即見十方諸佛真應二身。",
    "T42n1824_02b:0031a23": "問此乃是高位所行。下凡云何能學。答從初",
    "T42n1824_02b:0031a24": "發心之人即習此觀。所以云發心畢竟二無",
    "T42n1824_02b:0031a25": "別。初發心之人即是佛也。九者此八不亦是",
    "T42n1824_02b:0031a26": "一體三寶。何以知然。既稱悟法不生諸佛現",
    "T42n1824_02b:0031a27": "前。當知。法即是佛。此法佛未曾相乖。名之為",
    "T42n1824_02b:0031a28": "僧。故知。無生一句具足三寶。以具足三寶",
    "T42n1824_02b:0031a29": "標在論初。即是歸敬三寶。三寶是歸宗之地。",
    "T42n1824_02b:0031b01": "不識八不豈識歸宗地耶。又大經云。我亦不",
    "T42n1824_02b:0031b02": "說三寶無有異相。但說常義無差別耳。以三",
    "T42n1824_02b:0031b03": "寶同不生不滅故名為常。常故三寶一體。即",
    "T42n1824_02b:0031b04": "此無生滅覺義為佛。軌義為法。和義為僧。淨",
    "T42n1824_02b:0031b05": "名經云。三寶同無相。亦是同無生滅也。十",
    "T42n1824_02b:0031b06": "者師云。標此八不攝一切大小內外。有所得",
    "T42n1824_02b:0031b07": "人心之所行口之所說。皆墮在八事中。今破",
    "T42n1824_02b:0031b08": "此八事即破一切大小內外有所得人。故明",
    "T42n1824_02b:0031b09": "八不。所以然者一切有所得人生心動念即",
    "T42n1824_02b:0031b10": "是生。欲滅煩惱即是滅。謂己身無常為斷。有",
    "T42n1824_02b:0031b11": "常住可求為常。真諦無相為一。世諦萬像不",
    "T42n1824_02b:0031b12": "同為異。從無明流來為來。返本還原出去為",
    "T42n1824_02b:0031b13": "出。裁起一念心即具此八種顛倒。今一一歷",
    "T42n1824_02b:0031b14": "心觀此無從。令一切有所得心畢竟清淨。故",
    "T42n1824_02b:0031b15": "云不生不滅乃至不來不出也。師常多作此",
    "T42n1824_02b:0031b16": "意。所以然者為三論未出之前。若毘曇成實",
    "T42n1824_02b:0031b17": "有所得大乘。及禪師律師行道苦節。如此",
    "T42n1824_02b:0031b18": "之人皆是有所得生滅斷常。障中道正觀。既",
    "T42n1824_02b:0031b19": "障中道正觀。亦障假名因緣無方大用。故一",
    "T42n1824_02b:0031b20": "向破洗令畢竟無遺即悟實相。既悟實相之",
    "T42n1824_02b:0031b21": "體。即解假名因緣無方大用也。問若作如此",
    "T42n1824_02b:0031b22": "十條者豈非立義。師云。三論無義。云何更立。",
    "T42n1824_02b:0031b23": "答三論有破有申。破即無言不窮。申即無義",
    "T42n1824_02b:0031b24": "不具。不應作斯問也。又作十條者由來言。八",
    "T42n1824_02b:0031b25": "不但是一遣相明空。竟有何義。今為對此故",
    "T42n1824_02b:0031b26": "八不在言雖略無義而不備。豈是空耶。又作",
    "T42n1824_02b:0031b27": "十條者令得一正觀。即徹悟一切佛法。故釋",
    "T42n1824_02b:0031b28": "迦於華嚴城內四衢道頭。見燃燈佛悟一不",
    "T42n1824_02b:0031b29": "生。即是具足一切佛法。況了八事不具足一",
    "T42n1824_02b:0031c01": "切法乎。然此十條釋八不。一一皆須將自心",
    "T42n1824_02b:0031c02": "來承取之。如破假實二生前須自看己心。若",
    "T42n1824_02b:0031c03": "見此身心有實生實滅即是實病。求之無從。",
    "T42n1824_02b:0031c04": "故自實病得差。若為他說者還為他檢實病",
    "T42n1824_02b:0031c05": "無從。則他實病亦差。若自心中聞說因緣即",
    "T42n1824_02b:0031c06": "作因緣假解成因緣病。以檢假生無縱迹處",
    "T42n1824_02b:0031c07": "所。假病即差。為他說亦爾。如此之人於念",
    "T42n1824_02b:0031c08": "念中自他俱益。淨名云。譬如勝怨乃可為勇。",
    "T42n1824_02b:0031c09": "如此兼除老病死者菩薩之謂也。又此人若",
    "T42n1824_02b:0031c10": "自如此悟名聖默然。還為眾生如此說者名",
    "T42n1824_02b:0031c11": "聖說法。故語默之間常順佛教。為諸佛護念。",
    "T42n1824_02b:0031c12": "於念念中身心得住無生。名之為住。迴一切",
    "T42n1824_02b:0031c13": "假實顛倒心。向於實相名為迴向。得此心不",
    "T42n1824_02b:0031c14": "可動。故名為地。所以常須看心。作此釋者",
    "T42n1824_02b:0031c15": "不違三世佛。真龍樹門人矣。問常看自心者",
    "T42n1824_02b:0031c16": "大師何故斥外道。折毘曇排成實呵大乘耶。",
    "T42n1824_02b:0031c17": "答若自心起外道見墮在外道。名為外道。乃",
    "T42n1824_02b:0031c18": "至自心起大乘見即名大乘執。故遍呵眾人。",
    "T42n1824_02b:0031c19": "即是遍呵自心也。又大師云。自心無所依。今",
    "T42n1824_02b:0031c20": "呵一切有所得人。此是隨他意語。若自有病",
    "T42n1824_02b:0031c21": "無觀力而呵者即是呵自他。是隨自意語。亦",
    "T42n1824_02b:0031c22": "是隨他意語。問但應釋八不。云何乃遍呵自",
    "T42n1824_02b:0031c23": "他耶。答以遍破自他有所得心。畢竟不生即",
    "T42n1824_02b:0031c24": "是釋於八不。所以然者。論主為學佛教人著",
    "T42n1824_02b:0031c25": "語言名字故失無生。今聞八不無生還復作",
    "T42n1824_02b:0031c26": "義解者。即八不還復成病。如此之人即不可",
    "T42n1824_02b:0031c27": "化。所以然者。以尋經作有所得解即佛不能",
    "T42n1824_02b:0031c28": "化。學論復起依著之心即菩薩不能化故。若",
    "T42n1824_02b:0031c29": "經若論佛與菩薩所不能化人。即知。其人鈍",
    "T42n1824_02b:0032a01": "根罪重。若經若論佛與菩薩即於其人並是",
    "T42n1824_02b:0032a02": "毒藥。是以常須心無所依。即是悟八不也。問",
    "T42n1824_02b:0032a03": "心云何有所依耶。答心如步屈虫。捨一取一",
    "T42n1824_02b:0032a04": "必定不得無所依。故捨外道著小乘。捨小乘",
    "T42n1824_02b:0032a05": "著大乘。捨生還復住無生。故有所住著非八",
    "T42n1824_02b:0032a06": "不意。問有二種人。一者悟大乘無所得意。不",
    "T42n1824_02b:0032a07": "解數論名教。二者精識一切名教。不學大乘",
    "T42n1824_02b:0032a08": "無所得意。此二人中何者為勝。答耳目之徒",
    "T42n1824_02b:0032a09": "言識一切名教者勝。今以理論之雖二人並",
    "T42n1824_02b:0032a10": "失而前者為勝。何以知然。佛雖說一切名教。",
    "T42n1824_02b:0032a11": "意在無所得一相一味。謂離相解脫相。問弘",
    "T42n1824_02b:0032a12": "經通論須科文釋義次第生起。詳定違負會",
    "T42n1824_02b:0032a13": "諸同異。云何一向作無所得觀耶。答考尋聖",
    "T42n1824_02b:0032a14": "人興世諸所施為為顯中道。令因中發觀滅",
    "T42n1824_02b:0032a15": "諸煩惱。若存著語言傷佛意也。又百年之壽",
    "T42n1824_02b:0032a16": "朝露非奢。宜以存道為急。而乃急其所緩。緩",
    "T42n1824_02b:0032a17": "其所急。豈非一形之自誤耶。次第門第八。問",
    "T42n1824_02b:0032a18": "八不是無畏之中心方等之要觀。文既重出。",
    "T42n1824_02b:0032a19": "豈非繁哉。答再周明八不者極有深致。今略",
    "T42n1824_02b:0032a20": "述六牒。一者初標八不明中實義。次牒八不",
    "T42n1824_02b:0032a21": "明中假義。初明中實者域一切大小內外。有",
    "T42n1824_02b:0032a22": "所得人心之所行。皆是生滅斷常一異來出。",
    "T42n1824_02b:0032a23": "障中道正觀。故當命初宜須洗之。以求其生",
    "T42n1824_02b:0032a24": "滅不得故云不生不滅。乃至來出亦然。所以",
    "T42n1824_02b:0032a25": "名之為中實者。計有如此生滅斷常悉是虛",
    "T42n1824_02b:0032a26": "妄。實無此顛倒橫謂生滅斷常。故名為實。以",
    "T42n1824_02b:0032a27": "橫謂有此生滅斷常。故是偏邪。無如此生滅",
    "T42n1824_02b:0032a28": "斷常。故名為中。所以初牒八不明中實義。次",
    "T42n1824_02b:0032a29": "重牒八不明中假者。既破洗有所得生滅斷",
    "T42n1824_02b:0032b01": "常。畢竟無遺。始得辨假名因緣二諦。此假名",
    "T42n1824_02b:0032b02": "因緣二諦能通不二中道。故是中假義具足。",
    "T42n1824_02b:0032b03": "二者前標八不。即是假前中義。未辨於假。前",
    "T42n1824_02b:0032b04": "破此性生滅有無不可得。故言非有非無稱",
    "T42n1824_02b:0032b05": "為中道。次重牒八不得辨而有而無。而有而",
    "T42n1824_02b:0032b06": "無即是假說有無名中後假。假有無豈是有",
    "T42n1824_02b:0032b07": "無。假有無非有非無。名為中道。謂假後中。故",
    "T42n1824_02b:0032b08": "再牒八不義乃圓備。又初牒八不是破無不",
    "T42n1824_02b:0032b09": "圓。後重牒八不申無不備。三者初牒八不以",
    "T42n1824_02b:0032b10": "經生論。次牒八不以論申經。初經生論者八",
    "T42n1824_02b:0032b11": "不即是方等經。論主體八不中道發生正觀。",
    "T42n1824_02b:0032b12": "方得作論。故是經生論。後牒八不而申釋之。",
    "T42n1824_02b:0032b13": "謂論申於經。四者初牒八不明八不意。後重",
    "T42n1824_02b:0032b14": "假八不釋八不文。初明八不意者謂。佛為大",
    "T42n1824_02b:0032b15": "心人說此八不。福德利根之徒並皆得悟。像",
    "T42n1824_02b:0032b16": "末眾生薄福鈍根迷此八不。論主出世破此",
    "T42n1824_02b:0032b17": "等迷還申八不。次重牒八不釋八不之文。問",
    "T42n1824_02b:0032b18": "重牒八不釋八不文治何人病耶。答即不上",
    "T42n1824_02b:0032b19": "求五陰十二入等決定相者。又不上聞畢竟空",
    "T42n1824_02b:0032b20": "生見疑者。如此等人皆墮生滅斷常一異來",
    "T42n1824_02b:0032b21": "出之中。是故不之。五者初牒八不即應解釋。",
    "T42n1824_02b:0032b22": "但外人問造論意。竟去前文遠。故重牒將來。",
    "T42n1824_02b:0032b23": "六者初牒八不標中道。次問答釋中道。後重",
    "T42n1824_02b:0032b24": "牒八不結中道。料簡門第九。問成實論師云。",
    "T42n1824_02b:0032b25": "無生無滅者此明真諦。此論二十七品。皆明",
    "T42n1824_02b:0032b26": "遣俗入真。故八不但是真諦。是事云何。答若",
    "T42n1824_02b:0032b27": "八不但是真諦。則一部外人立生滅斷常。皆",
    "T42n1824_02b:0032b28": "應是世諦。若然者一論之中外人立邪義。亦",
    "T42n1824_02b:0032b29": "皆應是世諦。論主之破應是真諦。此則不然。",
    "T42n1824_02b:0032c01": "夫論二諦皆是佛之正義。豈得以外立邪為",
    "T42n1824_02b:0032c02": "俗。內明破為真。又成實師明有此真諦四絕",
    "T42n1824_02b:0032c03": "之理即成有見。若是有見便名為常。若無此",
    "T42n1824_02b:0032c04": "理則便是斷。又絕四句即四句斷。名為斷見。",
    "T42n1824_02b:0032c05": "有此真理即名為常。乃是斷常。何名八不。復",
    "T42n1824_02b:0032c06": "有人言。不生不滅明真諦義。不常不斷等六",
    "T42n1824_02b:0032c07": "明世諦義。今謂。若得意者此亦無妨。然今八",
    "T42n1824_02b:0032c08": "不通具二諦。如瓔珞經說之。故亦不同此釋。",
    "T42n1824_02b:0032c09": "復有北主三論師。釋此八不凡有三義。一就",
    "T42n1824_02b:0032c10": "空理釋。明畢竟空理非起非出。是故不生。非",
    "T42n1824_02b:0032c11": "終非盡所以無滅。非定有故不常。非定無故",
    "T42n1824_02b:0032c12": "不斷。一相無相故不一。無差別故不異。前際",
    "T42n1824_02b:0032c13": "空故不來。後際空故不去。第二就緣起事釋。",
    "T42n1824_02b:0032c14": "緣合故生。緣離故滅。既生滅假緣無有實性",
    "T42n1824_02b:0032c15": "生滅。故云不生不滅。因緣起法即因壞果生。",
    "T42n1824_02b:0032c16": "因壞故不常。果生故不斷。因果不同。不得言",
    "T42n1824_02b:0032c17": "一。無有兩體。不得言異。不從外來故言不",
    "T42n1824_02b:0032c18": "來。因內未有果故不從內出。第三就對執釋。",
    "T42n1824_02b:0032c19": "對於二乘外道執也。薩婆多云。大生生八法。",
    "T42n1824_02b:0032c20": "小生生一法。大滅滅八法。小滅滅一法。故云",
    "T42n1824_02b:0032c21": "生滅。外道僧佉云。因中有果生。衛世師云因",
    "T42n1824_02b:0032c22": "中無果生。今對破二人生滅。故云不生不滅",
    "T42n1824_02b:0032c23": "也。小乘人云。無為是常。得道入無餘涅槃。是",
    "T42n1824_02b:0032c24": "時五陰都滅。故名斷。外道言。虛空時方微塵",
    "T42n1824_02b:0032c25": "等不從因生。故名為常。從因生法必當歸盡。",
    "T42n1824_02b:0032c26": "故名為斷。或言。過去有故為常。未來無故為",
    "T42n1824_02b:0032c27": "斷。此皆不然。故云不常不斷。小乘人云。諸法",
    "T42n1824_02b:0032c28": "同皆無常。是其相故一。諸法各自相故異。外",
    "T42n1824_02b:0032c29": "道云。因果俱有故一。性別故異。此實不然。故",
    "T42n1824_02b:0033a01": "云不一不異。小乘云。未來有法流入現在名",
    "T42n1824_02b:0033a02": "來。後入過去名出。外道云。從微塵世性梵天",
    "T42n1824_02b:0033a03": "等邊來故名來。復還歸本故云出。今破此病。",
    "T42n1824_02b:0033a04": "故云不來不出。今明。若得意用之則義亦無",
    "T42n1824_02b:0033a05": "夫。以初是第一義門。次是世諦門。後破性實",
    "T42n1824_02b:0033a06": "病。還是世諦性空義耳。但詳此釋意謂空理",
    "T42n1824_02b:0033a07": "無生滅則有理存。焉還同成實真諦義。又若",
    "T42n1824_02b:0033a08": "有理存。焉則心有所依。名有所得義。又空理",
    "T42n1824_02b:0033a09": "無生滅者即空理自然而有。若自然有則是",
    "T42n1824_02b:0033a10": "無因見義。第二若云緣起故無生者是亦不",
    "T42n1824_02b:0033a11": "然。今請問。為本無今有釋生。已有還無解",
    "T42n1824_02b:0033a12": "滅不耶。若言本無今有者既是本無。今何得",
    "T42n1824_02b:0033a13": "有。若本無今有兔角龜毛亦是本無。今皆應",
    "T42n1824_02b:0033a14": "有。彼釋云。兔角等無可生之理。故不得生。因",
    "T42n1824_02b:0033a15": "中果有可生之理。是故得生。今問。此可生之",
    "T42n1824_02b:0033a16": "理為異空。為未異空。如其異空即是已有。此",
    "T42n1824_02b:0033a17": "乃是本有今有為生。何得言本無今有為生",
    "T42n1824_02b:0033a18": "耶。若不異空則與兔角無異。兔角既不生。果",
    "T42n1824_02b:0033a19": "亦應爾。果既得生兔角亦應爾。故雖有緣起",
    "T42n1824_02b:0033a20": "之言義亦不成也。第三云對執釋者此亦不",
    "T42n1824_02b:0033a21": "然。此論無法不窮。無言不洗。何得止對外道",
    "T42n1824_02b:0033a22": "及毘曇耶。故不同此釋。新通門第十。余至關",
    "T42n1824_02b:0033a23": "內。得三藏師用無上依經意釋八不。今略述",
    "T42n1824_02b:0033a24": "之。八不為四人說。亦得為八人說。為四人說",
    "T42n1824_02b:0033a25": "者為闡提說不生不滅中道。闡提有二。一邪",
    "T42n1824_02b:0033a26": "見闡提。撥一切法言諸法皆滅。即雖未滅必",
    "T42n1824_02b:0033a27": "當歸滅。二嬰兒闡提。執諸法決定有。故名為",
    "T42n1824_02b:0033a28": "生。所以名嬰兒者其見諸法生不敢言無。故",
    "T42n1824_02b:0033a29": "執諸法有生名為嬰兒。為治此二闡提說不",
    "T42n1824_02b:0033b01": "生不滅。以諸法本來未曾生故不生。破嬰兒",
    "T42n1824_02b:0033b02": "闡提。諸法今亦無滅。故破邪見執滅闡提。次",
    "T42n1824_02b:0033b03": "不常不斷為破聲聞人。聲聞人亦有二執。即",
    "T42n1824_02b:0033b04": "名二人。其人既怖畏生死。急欲斷之。名為斷",
    "T42n1824_02b:0033b05": "見。欲住無為寂靜涅槃。故是常見。為破此",
    "T42n1824_02b:0033b06": "二執故云不常不斷。次不一不異治外道。外",
    "T42n1824_02b:0033b07": "道有二。一計我與陰一。二計我與陰異。為",
    "T42n1824_02b:0033b08": "破此二人故明不一不異。次明不來不出。為",
    "T42n1824_02b:0033b09": "破獨覺及初發心菩薩。此二人異者。獨覺一",
    "T42n1824_02b:0033b10": "向樂觀因緣。不樂觀利他事。始行菩薩一向",
    "T42n1824_02b:0033b11": "求利他行。不樂觀因緣。此二人所行乃異。而",
    "T42n1824_02b:0033b12": "並謂乘因至果為來。從三界出為出。故來有",
    "T42n1824_02b:0033b13": "所從。去有所至。為此二人故明諸法不來不",
    "T42n1824_02b:0033b14": "出也。所以束八不為四對。為對四人亦為八",
    "T42n1824_02b:0033b15": "人也。次明八不對治四障。亦治八障。治四障",
    "T42n1824_02b:0033b16": "者治闡提憎背大乘障。故說不生不滅。闡提",
    "T42n1824_02b:0033b17": "人憎背大乘。如五百婆羅門云。大乘經典是",
    "T42n1824_02b:0033b18": "無所有。云何令人同於虛空。故今明諸法本",
    "T42n1824_02b:0033b19": "來不生不滅。令其信樂大乘也。次不一不異",
    "T42n1824_02b:0033b20": "治外道計執一異障。以外道於五陰計即離",
    "T42n1824_02b:0033b21": "我故。今明無此一異之我。故言治外道執一",
    "T42n1824_02b:0033b22": "異障。三者不斷不常治聲聞怖畏生死障。以",
    "T42n1824_02b:0033b23": "小乘人畏生死欲斷之故。是斷見。樂於涅槃",
    "T42n1824_02b:0033b24": "無為。即是常見。故今明不斷不常治此斷常。",
    "T42n1824_02b:0033b25": "使不怖生死不樂涅槃。四者不來不出治獨",
    "T42n1824_02b:0033b26": "覺及始行菩薩來去障。此二人行處乃異而",
    "T42n1824_02b:0033b27": "同。謂來有所從去有所至。故名為障。故說不",
    "T42n1824_02b:0033b28": "來不出以治之。若言八不治八障者。闡提中",
    "T42n1824_02b:0033b29": "有生滅為二。外道中一異為二。聲聞中斷常",
    "T42n1824_02b:0033c01": "為二。獨覺中來出為二。故成八也。此皆順釋。",
    "T42n1824_02b:0033c02": "若逆釋者說不來不去。治始行及獨覺戲論",
    "T42n1824_02b:0033c03": "障。言有來有出即是戲論。經云。若言如來有",
    "T42n1824_02b:0033c04": "去有來。不解我所說義。如來者無所從來。亦",
    "T42n1824_02b:0033c05": "無所去。云何始行謂佛實有來去。故名戲論",
    "T42n1824_02b:0033c06": "也。次不常不斷治聲聞相違障。言常即違斷。",
    "T42n1824_02b:0033c07": "言斷則害常。云何汝具計斷常耶。故說不斷",
    "T42n1824_02b:0033c08": "不常治相違障。次不一不異治外道增損障。",
    "T42n1824_02b:0033c09": "若云人法一即是損。既稱為人法。豈可一耶。",
    "T42n1824_02b:0033c10": "若言人法異即是增。以人法無別二體。謂有",
    "T42n1824_02b:0033c11": "二體豈非增耶。故說不一不異以治之。次不",
    "T42n1824_02b:0033c12": "生不滅治闡提有無障。邪見者謂無有見者",
    "T42n1824_02b:0033c13": "執有。今明不生不滅即治此有無障也。此並",
    "T42n1824_02b:0033c14": "是用二悉壇意。謂各各為人及對治也。次明",
    "T42n1824_02b:0033c15": "以四法為四人治四障。一者信樂大乘。為闡",
    "T42n1824_02b:0033c16": "提人破背大乘障。二以無分別般若治外道",
    "T42n1824_02b:0033c17": "執我一異障。以外道執我一異是有所得分",
    "T42n1824_02b:0033c18": "別。故今明無分別般若即是無所得般若。次",
    "T42n1824_02b:0033c19": "以破虛空三昧破聲聞人怖畏生死障。聲聞",
    "T42n1824_02b:0033c20": "人滅身智住無為虛空中。故今得破虛空三",
    "T42n1824_02b:0033c21": "昧。破除此障也。四者菩薩修習大悲。為獨",
    "T42n1824_02b:0033c22": "覺及始行菩薩。破獨覺不利益眾生。及始行",
    "T42n1824_02b:0033c23": "菩薩有佛道可求。破佛有來去障。明菩薩修",
    "T42n1824_02b:0033c24": "習大悲。自利利人自他不二。此四法即是八",
    "T42n1824_02b:0033c25": "不。初信樂大乘謂不生不滅。以悟不生不滅",
    "T42n1824_02b:0033c26": "故起信心也。次無分別般若即是不一不異。",
    "T42n1824_02b:0033c27": "息一異之心名無分別。次破虛空三昧即是",
    "T42n1824_02b:0033c28": "不斷不常。既破聲聞人住無為空中。即是不",
    "T42n1824_02b:0033c29": "常。不斷亦無灰身滅智之斷。次修習大悲即",
    "T42n1824_02b:0034a01": "是不來不去。以菩薩修習大悲。自利利人自",
    "T42n1824_02b:0034a02": "他不二。知來去無來去無來去來去也。次明",
    "T42n1824_02b:0034a03": "以四法為因。得如來四德之果。以信樂大乘",
    "T42n1824_02b:0034a04": "為因。破於闡提不信得於淨果。果即不生不",
    "T42n1824_02b:0034a05": "滅也。次行無分別般若為因。破外道一異分",
    "T42n1824_02b:0034a06": "別得如來我德果。果即非一非異。以非外道",
    "T42n1824_02b:0034a07": "一異之我故得於佛我。故此我非一非異也。",
    "T42n1824_02b:0034a08": "次以行破虛空三昧為因。破聲聞得如來樂",
    "T42n1824_02b:0034a09": "果。聲聞雖言住無為樂此於大乘是生死苦。",
    "T42n1824_02b:0034a10": "今破斷常得不斷不常究竟樂果也。次修習",
    "T42n1824_02b:0034a11": "大悲為因。破獨覺自為及始行謂佛有去來。",
    "T42n1824_02b:0034a12": "明菩薩常行大悲。窮生死際以建此因故。得",
    "T42n1824_02b:0034a13": "如來常住之果。真諦三藏用無上依經及攝",
    "T42n1824_02b:0034a14": "大乘論意。釋八不甚廣。今略取大意耳。初為",
    "T42n1824_02b:0034a15": "各四人。次破四障。次行四因。後得四果。八不",
    "T42n1824_02b:0034a16": "之要義顯於斯。與上諸解釋無相違背也。",
    "T42n1824_02b:0034a17": "中觀論疏卷第二末畢"
}