{
    "T27n1545_070:0360c20": "阿毘達磨大毘婆沙論卷第七十",
    "T27n1545_070:0360c22": "五百大阿羅漢等造",
    "T27n1545_070:0360c23": "三藏法師玄奘奉　詔譯",
    "T27n1545_070:0360c24": "8結蘊第二中有情納息第三之八",
    "T27n1545_070:0360c25": "問住中有位為經幾時。答經於少時速求",
    "T27n1545_070:0360c26": "生故。謂住中有。於六處門遍求生緣。速往",
    "T27n1545_070:0360c27": "和合。問若受中有即遇生緣此彼和合可",
    "T27n1545_070:0360c28": "速往彼。與彼緣會於中結生。若遇生緣不",
    "T27n1545_070:0360c29": "和合者。如何彼住不經多時。如有父在迦",
    "T27n1545_070:0361a01": "濕彌羅國。母在至那。或有母在迦濕彌羅",
    "T27n1545_070:0361a02": "國。父在至那。如是生緣難可和合。如何中",
    "T27n1545_070:0361a03": "有速往結生。答應知有情作父母業有定不",
    "T27n1545_070:0361a04": "定故。於父母有可轉義不可轉義。若於父",
    "T27n1545_070:0361a05": "母俱可轉者。即往餘父母和合處結生。若",
    "T27n1545_070:0361a06": "於父可轉於母不可轉者。即彼女人性雖",
    "T27n1545_070:0361a07": "貞潔受持五戒具足威儀。而必與餘男子",
    "T27n1545_070:0361a08": "和合。令中有者速往結生。若於母可轉於",
    "T27n1545_070:0361a09": "父不可轉者。即彼男子性雖賢良受持五",
    "T27n1545_070:0361a10": "戒威儀具足。而必與餘女人和合。令中有",
    "T27n1545_070:0361a11": "者速往結生。若於父母俱不可轉者。即彼",
    "T27n1545_070:0361a12": "有情未命終位。由業力故令其父母。雖",
    "T27n1545_070:0361a13": "有住緣而不顧戀。必起相趣和合之心。彼",
    "T27n1545_070:0361a14": "相趣時於所經處。毒不能害刃不能傷。火",
    "T27n1545_070:0361a15": "不能燒水不能溺。及餘種種夭橫因緣。皆",
    "T27n1545_070:0361a16": "不能礙必得和合。令彼有情既命終已。適",
    "T27n1545_070:0361a17": "受中有即往結生。問若諸有情欲常增者可",
    "T27n1545_070:0361a18": "隨中有速往結生。若有欲心不常增者。如",
    "T27n1545_070:0361a19": "何中有隨往結生。如馬春時欲心增盛餘時",
    "T27n1545_070:0361a20": "不爾。牛於夏時欲心增盛餘時不爾。狗於",
    "T27n1545_070:0361a21": "秋時欲心增盛餘時不爾。熊於冬時欲心",
    "T27n1545_070:0361a22": "增盛餘時不爾。如何有情適受中有令彼",
    "T27n1545_070:0361a23": "和合而往結生。答由彼有情住中有位業",
    "T27n1545_070:0361a24": "增上力令其父母非時欲心亦得增盛。相趣",
    "T27n1545_070:0361a25": "和合彼得結生。有餘師說。相似類中亦得結",
    "T27n1545_070:0361a26": "生故無有失。謂馬春時欲心增盛餘時不",
    "T27n1545_070:0361a27": "爾。驢一切時欲心增盛。應生馬中者以非",
    "T27n1545_070:0361a28": "時故轉生驢中。牛於夏時欲心增盛餘時",
    "T27n1545_070:0361a29": "不爾。野牛恒時欲心增盛。應生牛中者以",
    "T27n1545_070:0361b01": "非時故轉生野牛中。狗於秋時欲心增盛",
    "T27n1545_070:0361b02": "餘時不爾。野干恒時欲心增盛。應生狗中",
    "T27n1545_070:0361b03": "者以非時故轉生野干中。熊於冬時欲心",
    "T27n1545_070:0361b04": "增盛餘時不爾。羆一切時欲心增盛。應生",
    "T27n1545_070:0361b05": "熊中者以非時故轉生羆中。雖彼形相與",
    "T27n1545_070:0361b06": "餘相似而眾同分如本不轉。以諸中有不",
    "T27n1545_070:0361b07": "可轉故。如是中有住經少時。必往結生速",
    "T27n1545_070:0361b08": "求生故。尊者設摩達多說曰。中有極多住七",
    "T27n1545_070:0361b09": "七日。四十九日定結生故。尊者世友作如是",
    "T27n1545_070:0361b10": "說。中有極多住經七日。彼身羸劣不久住",
    "T27n1545_070:0361b11": "故。問若七日內生緣和合彼可結生。若爾所",
    "T27n1545_070:0361b12": "時生緣未合彼豈斷壞。答彼不斷壞。謂彼中",
    "T27n1545_070:0361b13": "有乃至生緣未和合位。數死數生無斷壞",
    "T27n1545_070:0361b14": "故。大德說曰。此無定限。謂彼生緣速和合",
    "T27n1545_070:0361b15": "者。此中有身即少時住。若彼生緣多時未合。",
    "T27n1545_070:0361b16": "此中有身即多時住。乃至緣合方得結生。故",
    "T27n1545_070:0361b17": "中有身住無定限。問中有形量大小云何。答",
    "T27n1545_070:0361b18": "欲界中有如五六歲小兒形量。色界中有如",
    "T27n1545_070:0361b19": "本有時形量圓滿。問若欲界中有如五六歲",
    "T27n1545_070:0361b20": "小兒形量。云何於父母起顛倒想生愛恚",
    "T27n1545_070:0361b21": "耶。答形量雖小而諸根猛利。如本有時能",
    "T27n1545_070:0361b22": "作諸事業。如壁等上畫老人形。其量雖小",
    "T27n1545_070:0361b23": "而有老相。問菩薩中有其量云何。答如住",
    "T27n1545_070:0361b24": "本有盛年時量。三十二相莊嚴其身。八十隨",
    "T27n1545_070:0361b25": "好而為間飾。身真金色圓光一尋。由此菩薩",
    "T27n1545_070:0361b26": "住中有時。照百俱胝四大洲等。如百千日",
    "T27n1545_070:0361b27": "一時俱照。梵音深妙令人樂聞。如美音鳥其",
    "T27n1545_070:0361b28": "聲清亮。智見無礙離諸雜染問菩薩中有若",
    "T27n1545_070:0361b29": "如是者法善現頌當云何通。如說。",
    "T27n1545_070:0361c01": "白象相端嚴　　具六牙四足",
    "T27n1545_070:0361c02": "正知入母腹　　寢如仙隱林",
    "T27n1545_070:0361c03": "答此不須通非三藏故。文頌所說或然不",
    "T27n1545_070:0361c04": "然。諸文頌者言多過實。若必須通應求彼",
    "T27n1545_070:0361c05": "意隨現夢相故作是說。謂彼國中夢見此",
    "T27n1545_070:0361c06": "相以為吉瑞。故菩薩母夢見此事欲令",
    "T27n1545_070:0361c07": "占相。諸婆羅門聞已咸言。此相甚吉。故法善",
    "T27n1545_070:0361c08": "現作如是說。亦不違理。菩薩已於九十一",
    "T27n1545_070:0361c09": "劫不墮惡趣。況最後身受此中有而入母",
    "T27n1545_070:0361c10": "胎。是故智者不應依彼所說文頌。而言菩",
    "T27n1545_070:0361c11": "薩所受中有如白象形。",
    "T27n1545_070:0361c12": "問中有諸根為具不具。答一切中有皆具諸",
    "T27n1545_070:0361c13": "根。初受異熟必圓妙故。有作是說。中有諸根",
    "T27n1545_070:0361c14": "亦有不具。隨本有位所不具根彼亦不具。",
    "T27n1545_070:0361c15": "如印印物像現如印。如是中有趣本有故。",
    "T27n1545_070:0361c16": "如本有時有根不具。此中初說於理為善。",
    "T27n1545_070:0361c17": "謂中有位於六處門遍求生處根必無缺。",
    "T27n1545_070:0361c18": "此說眼等非女男根。色界中有無彼根故。",
    "T27n1545_070:0361c19": "欲界中有彼亦不定。當受卵胎二類生者。",
    "T27n1545_070:0361c20": "住中有位有女男根。至卵胎中方有不具。",
    "T27n1545_070:0361c21": "若不爾者應無當受卵胎生義。",
    "T27n1545_070:0361c22": "問一切中有形狀云何。答中有形狀如當本",
    "T27n1545_070:0361c23": "有。謂彼當生地獄趣者。所有形狀即如地",
    "T27n1545_070:0361c24": "獄。乃至當生天趣中者。所有形狀即如彼",
    "T27n1545_070:0361c25": "天。中有本有一業引故。有作是說。若此命終",
    "T27n1545_070:0361c26": "受中有者。中有形狀即如此身。如印印物",
    "T27n1545_070:0361c27": "像現如印。彼說非理。所以者何。無色界歿",
    "T27n1545_070:0361c28": "受欲色界中有身者何所似耶。豈有諸天",
    "T27n1545_070:0361c29": "所受中有形如地獄。寧有地獄所受中有形",
    "T27n1545_070:0362a01": "如諸天。又色界歿生欲界者。所受中有應",
    "T27n1545_070:0362a02": "非女男。欲界命終生色界者。所受中有應",
    "T27n1545_070:0362a03": "是女男。是故此中初說應理。問若中有形狀",
    "T27n1545_070:0362a04": "如當本有。一狗等腹中容有五趣中有頓",
    "T27n1545_070:0362a05": "起。既有地獄中有現前。如何不能焚燒母",
    "T27n1545_070:0362a06": "腹。地獄本有多為猛火所焚燒故。答彼居",
    "T27n1545_070:0362a07": "本有亦不恒燒。如暫遊增或餘地獄施設",
    "T27n1545_070:0362a08": "論說。有時等活捺落迦中。冷風暫起有聲唱",
    "T27n1545_070:0362a09": "言等活等活。爾時有情尋復等活。本有尚然。",
    "T27n1545_070:0362a10": "況在中有。設許恒燒如不可見亦不可觸。",
    "T27n1545_070:0362a11": "以中有身極微細故。火亦應爾。諸趣中有",
    "T27n1545_070:0362a12": "雖居一腹非互觸燒業所遮故。母腹亦爾",
    "T27n1545_070:0362a13": "故不被燒。問若在小處有情命終生色界",
    "T27n1545_070:0362a14": "者。如何容受色界中有大形狀耶。答中有",
    "T27n1545_070:0362a15": "色身微細無礙。寧恐處小而不容受。雖中",
    "T27n1545_070:0362a16": "有形如當本有。而事業等不必皆同",
    "T27n1545_070:0362a17": "問諸趣中有行相云何。答地獄中有頭下足",
    "T27n1545_070:0362a18": "上而趣地獄。故伽他言。",
    "T27n1545_070:0362a19": "顛墜於地獄　　足上頭歸下",
    "T27n1545_070:0362a20": "由毀謗諸仙　　樂寂修苦行",
    "T27n1545_070:0362a21": "諸天中有足下頭上。如人以箭仰射虛空。",
    "T27n1545_070:0362a22": "上昇而行往於天趣。餘趣中有皆悉傍行。如",
    "T27n1545_070:0362a23": "鳥飛空往所生處。又如壁上畫作飛仙舉",
    "T27n1545_070:0362a24": "身傍行求當生處。問中有行相皆如是耶。答",
    "T27n1545_070:0362a25": "應作是說。不必皆爾且依人中命終者說。",
    "T27n1545_070:0362a26": "若地獄死還生地獄不必頭下足上而行。若",
    "T27n1545_070:0362a27": "天中死還生天趣不必足下頭上而行。若地",
    "T27n1545_070:0362a28": "獄死生於人趣應首上昇。若天中死生於",
    "T27n1545_070:0362a29": "人趣應頭歸下。鬼及傍生二趣中有隨所",
    "T27n1545_070:0362b01": "往處如應當知。有餘師說。中有行相一切",
    "T27n1545_070:0362b02": "皆爾。所以者何。表所造業有差別故。謂地",
    "T27n1545_070:0362b03": "獄業極穢下故。初受中有頭必歸下。後隨",
    "T27n1545_070:0362b04": "所往行相不定。生諸天業極勝上故初受。",
    "T27n1545_070:0362b05": "中有首必上昇。後隨所往行相不定。餘三種",
    "T27n1545_070:0362b06": "業非極上下。故彼中有初皆傍行後隨所往",
    "T27n1545_070:0362b07": "行相不定。復有說者。一切中有初受所造業",
    "T27n1545_070:0362b08": "異熟故。皆表所造業有差別。地獄中有是",
    "T27n1545_070:0362b09": "極下業所得果故。隨行動時足上頭下。諸天",
    "T27n1545_070:0362b10": "中有是最上業所得果故。隨行動時足下頭",
    "T27n1545_070:0362b11": "上。餘三中有是處中業所得果故。隨行動時",
    "T27n1545_070:0362b12": "首之與足等無上下。雖彼所往上下不定",
    "T27n1545_070:0362b13": "而行動時頭足必爾。",
    "T27n1545_070:0362b14": "問中有生時為有衣不。答色界中有一切有",
    "T27n1545_070:0362b15": "衣。以色界中慚愧增故。慚愧即是法身衣",
    "T27n1545_070:0362b16": "服。如彼法身具勝衣服生身亦爾。故彼中",
    "T27n1545_070:0362b17": "有常與衣俱。欲界中有多分無衣。以欲界",
    "T27n1545_070:0362b18": "中多無慚愧。唯除菩薩及白淨苾芻尼所受",
    "T27n1545_070:0362b19": "中有恒有上妙衣服。有餘師說。菩薩中有亦",
    "T27n1545_070:0362b20": "無有衣。唯有白淨苾芻尼等。所受中有常",
    "T27n1545_070:0362b21": "與衣俱。問何緣菩薩中有無衣而白淨等中",
    "T27n1545_070:0362b22": "有有衣。答由白淨尼曾以衣服施四方僧",
    "T27n1545_070:0362b23": "故。彼中有常有衣服。問若爾菩薩於過去生",
    "T27n1545_070:0362b24": "以妙衣服施四方僧。白淨尼等所施衣服碎",
    "T27n1545_070:0362b25": "為微塵猶未為比。如何菩薩中有無衣。而",
    "T27n1545_070:0362b26": "彼中有常有衣服。答由彼願力異菩薩故。",
    "T27n1545_070:0362b27": "謂白淨尼以衣奉施四方僧已。便發願言。",
    "T27n1545_070:0362b28": "願我生生常著衣服。乃至中有亦不露形。",
    "T27n1545_070:0362b29": "由彼願力所引發故。所生之處常豐衣服",
    "T27n1545_070:0362c01": "彼最後身所受中有常有衣服。入母胎位乃",
    "T27n1545_070:0362c02": "至出時衣不離體。如如彼身漸次增長如是",
    "T27n1545_070:0362c03": "如是衣隨漸大。後於佛法正信出家。先所",
    "T27n1545_070:0362c04": "著衣變為法服。受具戒已轉成五衣。於佛",
    "T27n1545_070:0362c05": "法中懃修正行不久便證阿羅漢果。乃至",
    "T27n1545_070:0362c06": "最後般涅槃時即以此衣纏身火葬。菩薩過",
    "T27n1545_070:0362c07": "去三無數劫所修種種殊勝善行。皆為迴向",
    "T27n1545_070:0362c08": "無上菩提利益安樂諸有情故。由斯行願",
    "T27n1545_070:0362c09": "於最後身居諸有情最尊勝位。眾生遇者",
    "T27n1545_070:0362c10": "無不蒙益。是故菩薩所受中有雖具相好",
    "T27n1545_070:0362c11": "而無有衣願力有殊不應為難。諸有發願",
    "T27n1545_070:0362c12": "如白淨尼。所受中有亦有衣服。應知此中",
    "T27n1545_070:0362c13": "前說應理。菩薩功德慚愧增上。諸餘有情色",
    "T27n1545_070:0362c14": "界中有所不及故。在中有位必不露形。",
    "T27n1545_070:0362c15": "問在中有位資段食不。答色界中有不資",
    "T27n1545_070:0362c16": "段食。欲界中有必資段食。問欲界中有段食",
    "T27n1545_070:0362c17": "云何。有作是說。欲界中有至有食處便食",
    "T27n1545_070:0362c18": "彼食。至有水處便飲彼水。由彼飲食以自",
    "T27n1545_070:0362c19": "存濟。此說非理。所以者何。中有極多難周",
    "T27n1545_070:0362c20": "濟故。謂契經說。如從袋等瀉粳米等置",
    "T27n1545_070:0362c21": "倉鑊中數極稠密。五趣有情所受中有散在",
    "T27n1545_070:0362c22": "處處數量過彼。若彼受用諸飲食者一切",
    "T27n1545_070:0362c23": "世間所有飲食。唯供狗犬一類中有尚不周",
    "T27n1545_070:0362c24": "濟況餘中有而可充足。又中有身既極輕妙",
    "T27n1545_070:0362c25": "受麁重食身應散壞。應作是說。中有食香",
    "T27n1545_070:0362c26": "非食麁質故無前過。謂有福者歆饗清淨",
    "T27n1545_070:0362c27": "華果食等輕妙香氣以自存活。若無福者歆",
    "T27n1545_070:0362c28": "饗糞穢臭爛食等輕細香氣以自存活。又彼",
    "T27n1545_070:0362c29": "所食香氣極少中有雖多而得周濟。",
    "T27n1545_070:0363a01": "如是中有有多種名。或名中有。或名揵達",
    "T27n1545_070:0363a02": "縛。或名求有。或名意成。問何故中有或名",
    "T27n1545_070:0363a03": "中有。答居死有後在生有前。二有中間有",
    "T27n1545_070:0363a04": "自體起。欲色有攝故名中有。問餘有亦在二",
    "T27n1545_070:0363a05": "有中間有自體起。三有所攝寧非中有。答",
    "T27n1545_070:0363a06": "若有居在二有中間。輕細難見難明難了",
    "T27n1545_070:0363a07": "立中有名。餘有雖在二有中間。麁重易見",
    "T27n1545_070:0363a08": "易明易了不名中有。復次若有居在二有",
    "T27n1545_070:0363a09": "中間是界是生非趣所攝名為中有。餘有",
    "T27n1545_070:0363a10": "雖在二有中間界生趣攝故非中有。復次",
    "T27n1545_070:0363a11": "若有居在二有中間。已捨前趣未至後趣",
    "T27n1545_070:0363a12": "說為中有。餘有雖在二有中間而未捨前",
    "T27n1545_070:0363a13": "趣。或已至後趣故非中有。問何故中有名",
    "T27n1545_070:0363a14": "健達縛。答以彼食香而存濟故。此名唯屬",
    "T27n1545_070:0363a15": "欲界中有。問何故中有名求有耶。答於六",
    "T27n1545_070:0363a16": "處門求生有故。如住中有求後有心相",
    "T27n1545_070:0363a17": "續猛利。住餘不爾。故獨中有立求有名。問",
    "T27n1545_070:0363a18": "何故中有復名意成。答從意生故。謂諸有情",
    "T27n1545_070:0363a19": "或從意生。或從業生。或從異熟生。或從婬",
    "T27n1545_070:0363a20": "欲生從意生者。謂劫初人及諸中有。色無",
    "T27n1545_070:0363a21": "色界并變化身。從業生者。謂諸地獄。如契",
    "T27n1545_070:0363a22": "經說。地獄有情業所繫縛不能免離。由業",
    "T27n1545_070:0363a23": "而生不由意樂。從異熟生者。謂諸飛鳥及",
    "T27n1545_070:0363a24": "鬼神等。由彼異熟勢輕健故能飛行空。或",
    "T27n1545_070:0363a25": "壁障無礙。從婬欲生者。謂六欲天及諸人",
    "T27n1545_070:0363a26": "等。諸中有身從意生故。乘意行故名為意",
    "T27n1545_070:0363a27": "成。",
    "T27n1545_070:0363a28": "世尊經中作如是說。三事和合得入母胎。",
    "T27n1545_070:0363a29": "父母俱有染心和合。母身調適無病。是時及",
    "T27n1545_070:0363b01": "健達縛正現在前。此健達縛爾時二心展轉",
    "T27n1545_070:0363b02": "現前入母胎藏。此中三事和合者。謂父及",
    "T27n1545_070:0363b03": "母并健達縛三事和合。父母俱有染心和合",
    "T27n1545_070:0363b04": "者。謂父及母俱起婬貪而共合會。母身調適",
    "T27n1545_070:0363b05": "無病。是時者。謂母起貪身心悅豫名身調",
    "T27n1545_070:0363b06": "適。持律者說。由母起貪身心渾濁。如春夏",
    "T27n1545_070:0363b07": "水渾濁而流。不能自持名身渾濁。母腹清",
    "T27n1545_070:0363b08": "淨無風熱痰互增逼切故名無病。由此九",
    "T27n1545_070:0363b09": "月或十月中任持胎子令不損壞。言是時",
    "T27n1545_070:0363b10": "者。謂諸母邑有穢惡事。月月恒有血水流",
    "T27n1545_070:0363b11": "出。此若過多由稀濕故不得成胎。此若太",
    "T27n1545_070:0363b12": "少由乾稠故亦不成胎。若此血水不少不",
    "T27n1545_070:0363b13": "多不乾不濕。方得成胎名為是時。是中有",
    "T27n1545_070:0363b14": "者入胎時故。謂母血水於最後時餘有二",
    "T27n1545_070:0363b15": "滴。父精最後餘有一滴展轉和合方得成",
    "T27n1545_070:0363b16": "胎。及健達縛正現在前者。謂即中有此處現",
    "T27n1545_070:0363b17": "在前。非於餘處非前非後。此健達縛爾時",
    "T27n1545_070:0363b18": "二心展轉現前入母胎藏者。謂健達縛將",
    "T27n1545_070:0363b19": "入胎時於父於母愛恚二心展轉現起方得",
    "T27n1545_070:0363b20": "入胎。若男中有將入胎時於母起愛於父",
    "T27n1545_070:0363b21": "起恚。作如是念。若彼丈夫離此處者我當",
    "T27n1545_070:0363b22": "與此女人交會。作是念已顛倒想生。見彼",
    "T27n1545_070:0363b23": "丈夫遠離此處。尋自見與女人和合。父母",
    "T27n1545_070:0363b24": "交會精血出時。便謂父精是自所有。見已生",
    "T27n1545_070:0363b25": "喜而便迷悶。以迷悶故中有麁重。既麁重",
    "T27n1545_070:0363b26": "已便入母胎。自見己身在母右脇向脊蹲",
    "T27n1545_070:0363b27": "坐。爾時中有諸蘊便滅生有蘊生名結生已。",
    "T27n1545_070:0363b28": "若女中有將入胎時。於父起愛於母起恚。",
    "T27n1545_070:0363b29": "作如是念。若彼女人離此處者我當與此",
    "T27n1545_070:0363c01": "丈夫交會。作是念已顛倒想生。見彼女人",
    "T27n1545_070:0363c02": "遠離此處。尋自見與丈夫和合。父母交會",
    "T27n1545_070:0363c03": "精血出時。便謂母血是自所有。見已生喜而",
    "T27n1545_070:0363c04": "便迷悶。以迷悶故中有麁重。既麁重已便入",
    "T27n1545_070:0363c05": "母胎。自見己身在母左脇向腹蹲坐。爾時",
    "T27n1545_070:0363c06": "中有諸蘊便滅生有蘊生名結生已。諸有情",
    "T27n1545_070:0363c07": "類多起如是顛倒想已而入母胎。唯除菩",
    "T27n1545_070:0363c08": "薩將入胎時。於父父想於母母想。雖能正",
    "T27n1545_070:0363c09": "知而於其母起親附愛。乘斯愛力便入母",
    "T27n1545_070:0363c10": "胎。餘隨所應義如前說。",
    "T27n1545_070:0363c11": "問中有何處入於母胎。有作是說。中有無礙",
    "T27n1545_070:0363c12": "隨所樂處而便入胎。問若中有身無能障",
    "T27n1545_070:0363c13": "礙如何依住此母胎中。答業力所拘故依此",
    "T27n1545_070:0363c14": "住。有情業力不可思議。無障礙物令有障",
    "T27n1545_070:0363c15": "礙。是故於此不應為難。應作是說。中有",
    "T27n1545_070:0363c16": "入胎必從生門是所愛故。由此理趣諸雙",
    "T27n1545_070:0363c17": "生者後生為長。所以者何。先入胎者必後出",
    "T27n1545_070:0363c18": "故。問菩薩中有何處入胎。答從右脇入正",
    "T27n1545_070:0363c19": "知入胎於母母想無婬愛故。復有說者。從",
    "T27n1545_070:0363c20": "生門入諸卵胎生法應爾故。問輪王獨覺先",
    "T27n1545_070:0363c21": "中有位何處入胎。答從右脇入正知入胎",
    "T27n1545_070:0363c22": "於母母想無婬愛故。復有說者。從生門入",
    "T27n1545_070:0363c23": "諸卵胎生法應爾故。有餘師說。菩薩福慧極",
    "T27n1545_070:0363c24": "增上故將入胎時無顛倒想不起婬愛。輪",
    "T27n1545_070:0363c25": "王獨覺雖有福慧非極增上。將入胎時雖",
    "T27n1545_070:0363c26": "無倒想亦起婬愛故。入胎位必從生門",
    "T27n1545_070:0363c27": "施設論說。若彼父母福業增上。子福業劣不",
    "T27n1545_070:0363c28": "得入胎。若彼父母福業劣薄。子福業勝不",
    "T27n1545_070:0363c29": "得入胎。要父母子三福業等方得入胎。問",
    "T27n1545_070:0364a01": "若富貴丈夫與貧賤女合。或富貴女人與貧",
    "T27n1545_070:0364a02": "賤男合。如何中有亦得入胎。答富貴男子與",
    "T27n1545_070:0364a03": "貧賤女人合時。必於自身起下劣想。於彼",
    "T27n1545_070:0364a04": "女人生尊勝想。富貴女人與貧賤男子合",
    "T27n1545_070:0364a05": "時。必於自身生下劣想。於彼男子起尊勝",
    "T27n1545_070:0364a06": "想。貧賤男子與富貴女人合時。必於自身",
    "T27n1545_070:0364a07": "生尊勝想。於彼女人起下劣想。貧賤女人",
    "T27n1545_070:0364a08": "與富貴男子合時。必於自身起尊勝想。於",
    "T27n1545_070:0364a09": "彼男子生下劣想。子於父母將入胎位應",
    "T27n1545_070:0364a10": "知亦然。故入胎時皆有等義。",
    "T27n1545_070:0364a11": "問中有微細一切牆壁山崖樹等皆不能礙。",
    "T27n1545_070:0364a12": "此彼中有為相礙耶。有作是說。此彼中有",
    "T27n1545_070:0364a13": "亦不相礙。以極微細相觸身時不覺知故。",
    "T27n1545_070:0364a14": "復有說者。此彼中有亦互相礙。以相遇時",
    "T27n1545_070:0364a15": "此彼展轉有語言故。問若爾寧說中有無",
    "T27n1545_070:0364a16": "礙。答於餘無礙非謂中有。問此彼中有皆",
    "T27n1545_070:0364a17": "相礙耶。答自類相礙非於餘類。謂地獄中有",
    "T27n1545_070:0364a18": "但礙地獄中有。乃至天中有但礙天中有。有",
    "T27n1545_070:0364a19": "作是說。劣礙於勝以麁重故。勝不礙劣",
    "T27n1545_070:0364a20": "以細輕故。謂地獄中有礙五中有。傍生中",
    "T27n1545_070:0364a21": "有礙四中有。鬼界中有礙三中有。人中有礙",
    "T27n1545_070:0364a22": "二中有。天中有唯礙天中有。",
    "T27n1545_070:0364a23": "問神境通力與中有位諸有所行何者為疾。",
    "T27n1545_070:0364a24": "有作是言。中有行疾。所以者何。經說業力",
    "T27n1545_070:0364a25": "勝神通故。如是說者。神境通力行勢迅速",
    "T27n1545_070:0364a26": "非諸中有。問若爾何故經說業力勝神境",
    "T27n1545_070:0364a27": "通。答依無障礙故作是說。不依行勢。謂佛",
    "T27n1545_070:0364a28": "神通能礙一切有情神通。獨覺神通除佛能",
    "T27n1545_070:0364a29": "礙諸餘神通。舍利子神通除佛獨覺能礙",
    "T27n1545_070:0364b01": "一切有情神通。大目乾連神通除佛獨覺及舍",
    "T27n1545_070:0364b02": "利子能礙一切有情神通。諸利根者神通能",
    "T27n1545_070:0364b03": "礙一切鈍根者神通。無佛獨覺一切聲聞。及",
    "T27n1545_070:0364b04": "餘有情呪術藥物。能礙中有令不往趣應",
    "T27n1545_070:0364b05": "受生處。然必往彼隨類結生。由此契經說",
    "T27n1545_070:0364b06": "諸業力勝神通力若依行勢而作論者。應",
    "T27n1545_070:0364b07": "說神通勝於中有。",
    "T27n1545_070:0364b08": "問中有為能互相見不。答能互相見。問誰能",
    "T27n1545_070:0364b09": "見誰。有作是說。地獄中有唯見地獄中有。",
    "T27n1545_070:0364b10": "乃至天中有唯見天中有。有餘師說。地獄中",
    "T27n1545_070:0364b11": "有唯見地獄中有。傍生中有見二中有。鬼界",
    "T27n1545_070:0364b12": "中有見三中有。人中有見四中有。天中有",
    "T27n1545_070:0364b13": "見五中有。復有說者。地獄中有見五中有。",
    "T27n1545_070:0364b14": "乃至天中有亦見五中有。",
    "T27n1545_070:0364b15": "問諸本有眼見中有不。有作是說。地獄傍",
    "T27n1545_070:0364b16": "生鬼人趣眼不見中有。唯天趣眼能見中",
    "T27n1545_070:0364b17": "有。問諸天趣眼誰能見誰。有作是說。四大",
    "T27n1545_070:0364b18": "王眾天眼除自上處中有見下中有。乃至他",
    "T27n1545_070:0364b19": "化自在天眼除自上處中有見下中有。初靜",
    "T27n1545_070:0364b20": "慮天眼除自上處中有見下中有。乃至第四",
    "T27n1545_070:0364b21": "靜慮天眼除自上處中有見下中有。復有",
    "T27n1545_070:0364b22": "說者。欲界天眼不見中有。色界天眼能見",
    "T27n1545_070:0364b23": "中有。唯能見下不見自上。若作是說。無生",
    "T27n1545_070:0364b24": "得眼能見第四靜慮中有。應作是說。住本",
    "T27n1545_070:0364b25": "有者諸生得眼皆無能見中有身者。唯極",
    "T27n1545_070:0364b26": "清淨修得天眼能見中有。問云何知然。答",
    "T27n1545_070:0364b27": "契經說故。謂契經說。若男若女具淨尸羅",
    "T27n1545_070:0364b28": "修諸善法。彼命終已得意成身。如白衣光",
    "T27n1545_070:0364b29": "或如明夜。極淨天眼乃能見之。若男若女",
    "T27n1545_070:0364c01": "毀犯淨戒作諸惡法。彼命終已得意成身。",
    "T27n1545_070:0364c02": "如黑羺光或如闇夜。極淨天眼乃能見之。",
    "T27n1545_070:0364c03": "由此故知住本有者。諸生得眼皆無能見",
    "T27n1545_070:0364c04": "中有身者。",
    "T27n1545_070:0364c05": "毘奈耶說。度使魔羅伽誅藥叉提婆達多毘",
    "T27n1545_070:0364c06": "盧宅迦。皆即此身陷入無間大地獄中受諸",
    "T27n1545_070:0364c07": "劇苦。問此等為受中有身不。答受中有身。",
    "T27n1545_070:0364c08": "然以迅速難可覺知故作是說。初一剎那",
    "T27n1545_070:0364c09": "死有蘊滅中有蘊生。後一剎那中有蘊滅生",
    "T27n1545_070:0364c10": "有蘊生。由此迅速難可覺知。有作是說。彼",
    "T27n1545_070:0364c11": "於佛等起重惡行。臨命終時身極厚重。故",
    "T27n1545_070:0364c12": "此大地不能持彼。如油沃沙即便陷入。既",
    "T27n1545_070:0364c13": "入地已方乃命終。受中有身後生地獄。是",
    "T27n1545_070:0364c14": "故說彼皆即此身陷入無間大地獄中。依初",
    "T27n1545_070:0364c15": "陷時而作是說。有餘師說。彼業猛利未及",
    "T27n1545_070:0364c16": "命終。無間地獄火焰上踊纏縛彼身牽入",
    "T27n1545_070:0364c17": "地獄。彼於中路方乃命終受中有身。後至",
    "T27n1545_070:0364c18": "地獄捨中有身方得生彼。依初去時而",
    "T27n1545_070:0364c19": "作是說。亦不違理。",
    "T27n1545_070:0364c20": "如契經說。爾時天帝即於佛前說伽他曰。",
    "T27n1545_070:0364c21": "大仙應當知　　我即於此座",
    "T27n1545_070:0364c22": "還得天壽命　　唯願尊憶持",
    "T27n1545_070:0364c23": "問天帝爾時有死生不。設爾何失。二俱有",
    "T27n1545_070:0364c24": "過。所以者何。若有死生應受中有。如何時",
    "T27n1545_070:0364c25": "眾恒見彼身。若無死生如何彼說還得天",
    "T27n1545_070:0364c26": "壽。答應作是說。彼無死生。問若爾善通前",
    "T27n1545_070:0364c27": "所設難。伽他所說當云何通。答依脫惡趣",
    "T27n1545_070:0364c28": "故作是說。謂佛為彼略說法要。彼見真諦",
    "T27n1545_070:0364c29": "得預流果。於諸惡趣畢竟解脫。隨意所樂",
    "T27n1545_070:0365a01": "人天受生。故於佛前歡喜踊躍作諸愛語",
    "T27n1545_070:0365a02": "說此伽他。如人因他解脫牢獄。隨意所樂",
    "T27n1545_070:0365a03": "歡娛遊適。還至他所作如是言。我賴汝恩",
    "T27n1545_070:0365a04": "還得壽命。天帝亦爾。故不相違。復次彼依",
    "T27n1545_070:0365a05": "解脫見道所斷諸煩惱病故作是說。謂佛",
    "T27n1545_070:0365a06": "為彼略說法要。令斷一切見道所斷諸煩惱",
    "T27n1545_070:0365a07": "病。安住第一無病聖道及道果中。故於佛前",
    "T27n1545_070:0365a08": "歡喜踊躍說此伽他。如人遇醫重病得愈。",
    "T27n1545_070:0365a09": "隨意受用諸飲食等。還至醫所作如是言。",
    "T27n1545_070:0365a10": "我賴汝恩還得身命。天帝亦爾。故不相違。",
    "T27n1545_070:0365a11": "復次彼依獲得四神足壽。故於佛前說如",
    "T27n1545_070:0365a12": "是頌。如契經說。苾芻當知。何等為壽。謂四",
    "T27n1545_070:0365a13": "神足。世尊為彼略說法要。令不起座得四",
    "T27n1545_070:0365a14": "神足。故於佛前歡喜踊躍。作諸愛語說此",
    "T27n1545_070:0365a15": "伽他。復次彼依獲得慧命根故作如是說。",
    "T27n1545_070:0365a16": "如契經說。諸命根中慧命最勝。謂佛為彼",
    "T27n1545_070:0365a17": "略說法要。令得慧命故於佛前歡喜踊躍。",
    "T27n1545_070:0365a18": "作諸愛語說此伽他。問豈天帝釋先無慧",
    "T27n1545_070:0365a19": "根。今聞法已方乃獲得。答先雖有慧而是",
    "T27n1545_070:0365a20": "有漏。今得無漏故作是說。復次彼依解脫",
    "T27n1545_070:0365a21": "五種衰相故作是說。謂諸天中將命終位",
    "T27n1545_070:0365a22": "先有二種五衰相現。一小二大。云何名為小",
    "T27n1545_070:0365a23": "五衰相。一者諸天往來轉動從嚴身具出五",
    "T27n1545_070:0365a24": "樂聲。善奏樂人所不能及。將命終位此聲",
    "T27n1545_070:0365a25": "不起。有說。復出不如意聲。二者諸天身光",
    "T27n1545_070:0365a26": "赫弈晝夜恒照身無有影。將命終時身光",
    "T27n1545_070:0365a27": "微昧。有說。全滅身影便現。三者諸天膚體細",
    "T27n1545_070:0365a28": "滑入香池浴纔出水時。水不著身如蓮花",
    "T27n1545_070:0365a29": "葉。將命終位水便著身。四者諸天種種境",
    "T27n1545_070:0365b01": "界悉皆殊妙漂脫諸根。如旋火輪不得暫",
    "T27n1545_070:0365b02": "住。將命終位專著一境經於多時不能",
    "T27n1545_070:0365b03": "捨離。五者諸天身力強盛眼嘗不瞬。將命",
    "T27n1545_070:0365b04": "終時身力虛劣眼便數瞬。云何名為大五衰",
    "T27n1545_070:0365b05": "相。一者衣服先淨今穢。二者花冠先盛今萎。",
    "T27n1545_070:0365b06": "三者兩腋忽然流汗。四者身體欻生臭氣。五",
    "T27n1545_070:0365b07": "者不樂安住本座。前五衰相現已猶可轉。",
    "T27n1545_070:0365b08": "後五衰相現已不可轉。時天帝釋已有五種",
    "T27n1545_070:0365b09": "小衰相現。不久當有大衰相現。心生憂怖",
    "T27n1545_070:0365b10": "作是念言。誰能救我如是衰厄我當歸誰",
    "T27n1545_070:0365b11": "得免斯難。作是念已便自了知。除佛世尊",
    "T27n1545_070:0365b12": "無能救護。尋詣佛所求哀請救。佛為說法",
    "T27n1545_070:0365b13": "便得見諦。令彼衰相一時皆滅故於佛前",
    "T27n1545_070:0365b14": "歡喜踊躍。作諸愛語。說此伽他。諸有欲令",
    "T27n1545_070:0365b15": "順現受業引眾同分。彼作是說。天帝即於",
    "T27n1545_070:0365b16": "聽法座上。更新引得命等八根。諸有欲令",
    "T27n1545_070:0365b17": "順現受業不能引得眾同分者。彼作是說。",
    "T27n1545_070:0365b18": "天帝即於聽法座上除五衰相身位如本。",
    "T27n1545_070:0365b19": "由此理趣故無死生。有餘師說。時天帝釋",
    "T27n1545_070:0365b20": "亦有死生。問若爾善通伽他所說前所設",
    "T27n1545_070:0365b21": "難當云何通。謂有死生必受中有。如何時",
    "T27n1545_070:0365b22": "眾恒見彼身。答一切天中本有中有皆是化",
    "T27n1545_070:0365b23": "生。諸化生者死無遺質中有迅速。故眾不",
    "T27n1545_070:0365b24": "知天帝釋身而有間斷。",
    "T27n1545_070:0365b25": "問施設論說。天初生時如五歲等小兒形量。",
    "T27n1545_070:0365b26": "天懷膝上欻爾化生。彼天便謂是我男女。",
    "T27n1545_070:0365b27": "此新生天亦言。彼天是我父母。其量既小。如",
    "T27n1545_070:0365b28": "何時眾皆見如本。答初生雖小生已尋大。時",
    "T27n1545_070:0365b29": "間迅速眾不覺知。復有說者。眾雖覺知而",
    "T27n1545_070:0365c01": "作是念。此天帝釋神力自在。於世尊前自",
    "T27n1545_070:0365c02": "現神變。或大或小不謂死生。有餘師說。非",
    "T27n1545_070:0365c03": "一切天於初生時身量皆小如帝釋等。大威",
    "T27n1545_070:0365c04": "德天於初生時及中有位皆如本有盛年時",
    "T27n1545_070:0365c05": "量。故雖死生而眾不覺。如是說者。彼無死",
    "T27n1545_070:0365c06": "生。故二說中初說為善。經死生者身心變故",
    "T27n1545_070:0365c07": "施設論說。劫初時人有忽腹行身形既變共",
    "T27n1545_070:0365c08": "號為蛇。復有欻然生第三牙。身形既變共",
    "T27n1545_070:0365c09": "號為象。問如是轉變有死生不。設爾何失。",
    "T27n1545_070:0365c10": "二俱有過。所以者何。若有死生應受中有。",
    "T27n1545_070:0365c11": "如何眾人不見間斷。若無死生如何人趣",
    "T27n1545_070:0365c12": "即作傍生。答應作是說。彼無死生。問若爾",
    "T27n1545_070:0365c13": "善通前所設難。如何人趣即作傍生。答非",
    "T27n1545_070:0365c14": "即人趣轉作傍生。但彼身形前後有異。於",
    "T27n1545_070:0365c15": "中有說。彼恒是人然宿業因興衰不定。初福",
    "T27n1545_070:0365c16": "業勝故作人形。後時食惡諂曲增故。人形相",
    "T27n1545_070:0365c17": "滅變作傍生。如或有人被他呪術。變似",
    "T27n1545_070:0365c18": "驢等而實是人。復有說者彼是傍生。然彼",
    "T27n1545_070:0365c19": "適從極光淨歿。乘宿惡業受傍生趣。前福",
    "T27n1545_070:0365c20": "餘勢初時似人。後時食惡諂曲增故。人形相",
    "T27n1545_070:0365c21": "滅復傍生形。如蝦蟇身前後轉變。前名科",
    "T27n1545_070:0365c22": "斗顯黑形圓。後名蝦蟇形方顯雜。然彼前",
    "T27n1545_070:0365c23": "後俱是傍生。劫初變人應知亦爾。有餘師說。",
    "T27n1545_070:0365c24": "彼有死生。問若爾善通後所設難。前所設",
    "T27n1545_070:0365c25": "難當云何通。謂有死生必受中有。如何眾",
    "T27n1545_070:0365c26": "人不見間斷。答劫初時人本有中有皆是化",
    "T27n1545_070:0365c27": "生。諸化生者死無遺質。中有迅速時人不",
    "T27n1545_070:0365c28": "知。彼所受身而有間斷。如是說者。彼無死",
    "T27n1545_070:0365c29": "生故。二說中初說為善。經死生者多忘本",
    "T27n1545_070:0366a01": "事。既憶本事故非死生。",
    "T27n1545_070:0366a02": "說一切有部發智大毘婆沙論卷第七十"
}