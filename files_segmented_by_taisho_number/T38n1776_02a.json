{
    "T38n1776_02a:0444c18": "folio_2a 維摩義記卷第二本",
    "T38n1776_02a:0444c20": "沙門慧遠撰",
    "T38n1776_02a:0444c21": "3 弟子品(二本-二末)「弟子品」者，此品之中命聲聞弟子問疾。良以",
    "T38n1776_02a:0444c22": "聲聞學在佛後，故名為弟；從佛化生，故復稱",
    "T38n1776_02a:0444c23": "子。從其所告以題章目，名弟子品。",
    "T38n1776_02a:0444c24": "次隨文釋。於中略以三門分別：一、對上生起",
    "T38n1776_02a:0444c25": "以釋來意；二、對後科分；三、依文正解。來意如",
    "T38n1776_02a:0444c26": "何？兩義釋之：一約序義釋其來意、二就正宗",
    "T38n1776_02a:0444c27": "以解來意。言約序者，曲復有二：一、就佛以釋。",
    "T38n1776_02a:0444c28": "前品維摩現病起發，維摩現病原為起說，須佛",
    "T38n1776_02a:0444c29": "影響，故從此已下，如來告問起彼所說。所告",
    "T38n1776_02a:0445a01": "人，先告聲聞，故此品來。二、就維摩顯德以釋。",
    "T38n1776_02a:0445a02": "前品之初直嘆顯德，前品之末寄說顯德，二",
    "T38n1776_02a:0445a03": "得名為寄化顯德。從此已下寄對顯德，先對",
    "T38n1776_02a:0445a04": "聲聞顯其德高，故此品來。約序如是。言就正",
    "T38n1776_02a:0445a05": "宗釋來意者，前品之中因凡問疾，明教凡法，",
    "T38n1776_02a:0445a06": "從凡至聖。從此已下因聖問疾，明教聖法。教",
    "T38n1776_02a:0445a07": "聖之中先教聲聞，故此品來。來意如是。次科",
    "T38n1776_02a:0445a08": "其文。於中有二：一、約序科判。從此至後「獨寢",
    "T38n1776_02a:0445a09": "一床以疾臥」來，文別有三：一、維摩詰念問為",
    "T38n1776_02a:0445a10": "由；二、如來因念告命問疾；三、維摩念文殊師",
    "T38n1776_02a:0445a11": "利與眾來下，空室待問。二、就正宗科判其文。",
    "T38n1776_02a:0445a12": "從此訖盡〈香積品〉來，文別有二：一、維摩詰念待",
    "T38n1776_02a:0445a13": "聖問；二、「佛知」下，如來告問，顯其所說。科別如",
    "T38n1776_02a:0445a14": "是。次釋其文。先解初段維摩所念。言「爾時」者，",
    "T38n1776_02a:0445a15": "生念時也。「長者維摩」，起念人也。「自念疾」等，正",
    "T38n1776_02a:0445a16": "興念心。然此句中念待聖問，非念為病，良以",
    "T38n1776_02a:0445a17": "維摩悲物情深、待化如渴，故興此念。維摩現",
    "T38n1776_02a:0445a18": "病專情為物，心雖為物，得佛影響化事方成，",
    "T38n1776_02a:0445a19": "故念自己「寢疾于床，世尊大慈寧不垂愍」。病",
    "T38n1776_02a:0445a20": "為慈境，故念自己寢疾于床。愍苦唯佛，故念",
    "T38n1776_02a:0445a21": "世尊。佛有深慈，於苦多憐，故念大悲。舉佛大",
    "T38n1776_02a:0445a22": "慈，欲使如來愍己病苦，并憐所化，為己必問。",
    "T38n1776_02a:0445a23": "有大慈者見應憐，故復怪嘖寧不垂愍。寧謂",
    "T38n1776_02a:0445a24": "安也。我今病苦，安能忍此而不垂愍。上心憐",
    "T38n1776_02a:0445a25": "不名之為垂。愍謂悲愍。下佛知心遣人往",
    "T38n1776_02a:0445a26": "問。「佛知其意」，興告所由。下正告之。先告不堪、",
    "T38n1776_02a:0445a27": "後告所堪，便足佛以何義通告不堪。解有三",
    "T38n1776_02a:0445a28": "義：一、為彰如來心等不偏，所以通告。與《涅槃》",
    "T38n1776_02a:0445a29": "中普告大眾令問相似。第二為欲廣寄眾言",
    "T38n1776_02a:0445b01": "顯維摩德，故須通告。告命不堪，彰其德高；告",
    "T38n1776_02a:0445b02": "命堪者，顯其德妙。第三為欲廣寄眾言以顯",
    "T38n1776_02a:0445b03": "維摩所說之法，故須通告。故下文中先告不",
    "T38n1776_02a:0445b04": "堪彰昔所說，後告所堪明今所說。等是通告，",
    "T38n1776_02a:0445b05": "以何義故先告不堪、後告堪者？解有兩義：一",
    "T38n1776_02a:0445b06": "者欲次第等告令問，成上三義，以是義故先",
    "T38n1776_02a:0445b07": "告不堪；若先告堪，後則無宜告不堪者。第二",
    "T38n1776_02a:0445b08": "為欲約對不堪顯後能問，所問人高、所說必",
    "T38n1776_02a:0445b09": "深，令人渴仰，以是義故先告不堪。告不堪中，",
    "T38n1776_02a:0445b10": "先告聲聞、後告菩薩。如來熟知聲聞不堪，何",
    "T38n1776_02a:0445b11": "勞通告？解二有三：第一為顯佛心平等，與",
    "T38n1776_02a:0445b12": "《涅槃》中先告比丘令問相似。第二為欲廣對",
    "T38n1776_02a:0445b13": "眾人顯維摩德，故須通告。故下文中先告聲",
    "T38n1776_02a:0445b14": "聞，對之以顯維摩德高超出二乘；後告菩薩，",
    "T38n1776_02a:0445b15": "對之以顯維摩德高過諸菩薩。第三為欲廣",
    "T38n1776_02a:0445b16": "寄眾言以顯維摩所說之法，故須通告。故下",
    "T38n1776_02a:0445b17": "文中先告聲聞，明其所說教聲聞法；後告菩",
    "T38n1776_02a:0445b18": "薩，明其所說教菩薩法。等是通告，以何義故",
    "T38n1776_02a:0445b19": "先告聲聞、後告菩薩？解有三義：一聲聞近佛，",
    "T38n1776_02a:0445b20": "隨近先告；菩薩不爾，為是後告。第二為欲聲",
    "T38n1776_02a:0445b21": "聞菩薩等告令問，成前三義，以是義故先告",
    "T38n1776_02a:0445b22": "聲聞；若使如來先告菩薩，後則無宜更告聲",
    "T38n1776_02a:0445b23": "聞，以彼劣故。第三義者約法次第，前品之中",
    "T38n1776_02a:0445b24": "明教凡法從凡至聖，故此品中次告聲聞，對",
    "T38n1776_02a:0445b25": "之以顯教聲聞法從小至大，故至後品方告",
    "T38n1776_02a:0445b26": "菩薩，對之以顯教菩薩法化法應爾。就此品",
    "T38n1776_02a:0445b27": "中，所告聲聞凡有五百，前十別列，餘悉總舉。",
    "T38n1776_02a:0445b28": "就前十中，對初九人明法身因，對後一人明",
    "T38n1776_02a:0445b29": "法身果。就前九中，對初八人明修行法，對後",
    "T38n1776_02a:0445c01": "一人明出家法。就前八中，對前七人明修善",
    "T38n1776_02a:0445c02": "法，對後一人彰滅惡法。就前七中，對前六人",
    "T38n1776_02a:0445c03": "明修道行，對後一人明起通行。修道行體，起",
    "T38n1776_02a:0445c04": "通行用。就前六中，初舍利弗明不住行，次對",
    "T38n1776_02a:0445c05": "目連明入證行，對後四人明助道行。此即《地",
    "T38n1776_02a:0445c06": "經》同相三道。就初人中，先告後辭。「即告舍利",
    "T38n1776_02a:0445c07": "汝行問疾」，是告言也。舍利名字已如上辨，是",
    "T38n1776_02a:0445c08": "王舍城波羅門子，其父本是南天竺人，外祖",
    "T38n1776_02a:0445c09": "先是王舍城中大論義師，王與封邑。舍利父",
    "T38n1776_02a:0445c10": "至，與其論義，外祖受闕，王奪其封與舍利父。",
    "T38n1776_02a:0445c11": "外祖因即嫁女與之，生舍利弗。其舍利母，先",
    "T38n1776_02a:0445c12": "與其兄摩呵𤘽絺羅共為言論，恒不及兄；至",
    "T38n1776_02a:0445c13": "懷舍利，論常得勝，𤘽絺因是入出更學。後生舍",
    "T38n1776_02a:0445c14": "利，年始七歲，十六國中論義第一。後佛出世，",
    "T38n1776_02a:0445c15": "從佛出家，佛弟子中智慧第一。故餘論中讚",
    "T38n1776_02a:0445c16": "嘆舍利，唯餘佛世尊，一切眾類智慧及多聞",
    "T38n1776_02a:0445c17": "欲比舍利，於十六分中不能及其一。今先告",
    "T38n1776_02a:0445c18": "之。何故先告？以其慧勝弟子中標，為是先告。",
    "T38n1776_02a:0445c19": "問曰：前說聲聞德劣故佛先告。舍利既是弟",
    "T38n1776_02a:0445c20": "子中勝，何故先告？釋言：舍利慧行雖上，餘行",
    "T38n1776_02a:0445c21": "劣他，故後先告，以聲聞人各有第一殊勝事",
    "T38n1776_02a:0445c22": "故。「我不堪」等，是辭言也。於中初辭、次釋、後結。",
    "T38n1776_02a:0445c23": "「我不堪任至彼問疾」，是初辭也。「所以」下釋。「故",
    "T38n1776_02a:0445c24": "我」下結。釋中所以自徵，起後我有何所以云",
    "T38n1776_02a:0445c25": "言不堪。下正辨釋。昔曾彼呵，為是不堪。於中",
    "T38n1776_02a:0445c26": "先舉被呵由緣。「時維摩」下，出被呵辭。「時我世",
    "T38n1776_02a:0445c27": "尊聞是語」下，由己卑闕，彰己不及。初中「憶昔」，",
    "T38n1776_02a:0445c28": "舉被呵時。「曾於林中」，出被呵處。「宴坐樹下」，彰",
    "T38n1776_02a:0445c29": "被呵事。宴猶默也。默坐樹下，名為宴坐。宴晏",
    "T38n1776_02a:0446a01": "相監。晏是安義，宴是默義，全別，今彰宴矣。下",
    "T38n1776_02a:0446a02": "出呵辭。所以須呵，為使舍利捨小舉大并利",
    "T38n1776_02a:0446a03": "餘人。於中初言「維摩來謂」，總以標舉。言告稱",
    "T38n1776_02a:0446a04": "謂，不別顯之。先呵、後教。「唯舍利弗不必是坐",
    "T38n1776_02a:0446a05": "為宴坐」者，是呵言也。唯是敬辭。舍利出家，維",
    "T38n1776_02a:0446a06": "摩在俗，俗須敬道，是以言唯。下悉同然。勝坐",
    "T38n1776_02a:0446a07": "未彰，未可全非，故云不必。下出教辭，於中先",
    "T38n1776_02a:0446a08": "舉、次教、後嘆。「夫宴坐者」，是總舉也。夫是語端。",
    "T38n1776_02a:0446a09": "此舉菩薩勝坐之法。下別教示，於中六句，相",
    "T38n1776_02a:0446a10": "從為四：初句為一，教離凡行，捨相證寂；次二",
    "T38n1776_02a:0446a11": "為一，教離小行，即寂起用，在淨恒染；次一為",
    "T38n1776_02a:0446a12": "一，重教離凡，捨證寂；後二為一，重教離行，在",
    "T38n1776_02a:0446a13": "染恒淨。就初句中，「不於三界現身意」者，欲、色、",
    "T38n1776_02a:0446a14": "無色是其三界。凡夫在於欲色兩界，受色形",
    "T38n1776_02a:0446a15": "果，名為現身；在無色界，受心法果，說為現意。",
    "T38n1776_02a:0446a16": "菩薩了知三界虛妄，但是心作，證實除捨，無",
    "T38n1776_02a:0446a17": "處可在，為是不於三界地中而現身意，是為",
    "T38n1776_02a:0446a18": "結之。次兩句中，初句依定即寂起用，後句依",
    "T38n1776_02a:0446a19": "慧在淨恒染。就初句中，「不起滅定現威儀」者，",
    "T38n1776_02a:0446a20": "滅定是其九次第中滅盡定也。滅盡心想，名",
    "T38n1776_02a:0446a21": "為滅定，義如別章，此應具論。威儀是其四威",
    "T38n1776_02a:0446a22": "儀也，行、住、坐、臥是四威儀。聲聞滅定，捨四威",
    "T38n1776_02a:0446a23": "儀；菩薩常現。何故而然？聲聞威儀，事識心起，",
    "T38n1776_02a:0446a24": "入滅定時事識心滅，故捨威儀。菩薩威儀起",
    "T38n1776_02a:0446a25": "處有三：初則依於事識心起，次則依於妄識",
    "T38n1776_02a:0446a26": "心起，終則依於真識心起，如實三昧法門之",
    "T38n1776_02a:0446a27": "力自然而現，如如意珠無心分別能雨寶物。",
    "T38n1776_02a:0446a28": "三種心中前二無常，滅定能滅；後一常心，滅",
    "T38n1776_02a:0446a29": "定不滅。其所滅者，在滅定時不起威儀；其不",
    "T38n1776_02a:0446b01": "滅者，雖在滅定，常現威儀。今據後義，以教舍",
    "T38n1776_02a:0446b02": "利，是故說言不起滅定而現威儀。「不捨道法",
    "T38n1776_02a:0446b03": "現凡事」者，聖慧是道，煩惱業等是凡夫事。聲",
    "T38n1776_02a:0446b04": "聞在道，捨凡夫事。菩薩常現。何故而然？聲",
    "T38n1776_02a:0446b05": "聞之人未得法空，見煩惱等有而可畏，斷已",
    "T38n1776_02a:0446b06": "入聖，故得聖已不能現前。菩薩窮空，知有如",
    "T38n1776_02a:0446b07": "幻，在而不畏，故常行攝化眾生，所以不捨。故",
    "T38n1776_02a:0446b08": "下文中說「行非道為通佛道」。又復菩薩證入",
    "T38n1776_02a:0446b09": "緣起三昧法門，法門力故，自然普現共凡夫",
    "T38n1776_02a:0446b10": "事。如涅槃說「大般涅槃能建大義」，即其事也。",
    "T38n1776_02a:0446b11": "聲聞之人未得此法，所以不能。次一句中「心",
    "T38n1776_02a:0446b12": "不住內亦不在外為宴坐」者，六根是內、六塵名",
    "T38n1776_02a:0446b13": "外。凡夫心識依於六根增上緣生，名為住內；",
    "T38n1776_02a:0446b14": "依於六塵緣緣而起，說為在外。菩薩不爾，知",
    "T38n1776_02a:0446b15": "根與塵妄想心起，如夢中根、夢中塵，心外無",
    "T38n1776_02a:0446b16": "法，以知無故離不起，不復依之集起心識，",
    "T38n1776_02a:0446b17": "故不住內亦不在外。故下文言「不念內外行",
    "T38n1776_02a:0446b18": "於平等」。又復妄心是無常法，六識並起，始起",
    "T38n1776_02a:0446b19": "之心必有依託，所託中強者名根、弱者稱塵。",
    "T38n1776_02a:0446b20": "真心常住，無所依託，以無依故，不可宣說強",
    "T38n1776_02a:0446b21": "根弱塵。今教舍利捨妄取真，故不住內亦不",
    "T38n1776_02a:0446b22": "在外方為宴坐。後兩句中，初句明其現起見",
    "T38n1776_02a:0446b23": "惑而行聖道，後句明其現起修惑而證涅槃。",
    "T38n1776_02a:0446b24": "就初句中，「於諸見不動而修行三十七品為宴",
    "T38n1776_02a:0446b25": "坐」者，五見之心名為諸見，身、邊、邪見、戒取、見",
    "T38n1776_02a:0446b26": "取是其五也。菩薩隨化常現超之，名為不動，",
    "T38n1776_02a:0446b27": "以不離故。故下文言「八萬四千諸煩惱門，而",
    "T38n1776_02a:0446b28": "諸眾生為之疲勞，諸佛以此而作佛事。」雖現",
    "T38n1776_02a:0446b29": "起之，內心恒止，故常修行三十七品。「不斷煩",
    "T38n1776_02a:0446c01": "惱入涅槃」者，隨化現起貪嗔癡等，名為不斷。",
    "T38n1776_02a:0446c02": "內心恒寂，名入涅槃。是為結之。此等諸行難",
    "T38n1776_02a:0446c03": "言方成，故名為宴。聖所安處，說之為坐。上來",
    "T38n1776_02a:0446c04": "別教。「若能如是」所印可，嘆勝令學。上舉呵辭。",
    "T38n1776_02a:0446c05": "「時我世尊聞是默止不能加報」，申己卑𨷂，彰己",
    "T38n1776_02a:0446c06": "不及。此語順於外國語法，順此應言「世尊！我",
    "T38n1776_02a:0446c07": "時聞是，默止不能加報。」前辭，次釋。「故我不任」，",
    "T38n1776_02a:0446c08": "結己不堪。次告目連令往問疾。目連性字𤘽",
    "T38n1776_02a:0446c09": "律陀。父先無子，從𤘽律陀樹神求得，因與立",
    "T38n1776_02a:0446c10": "稱名律陀。是王舍城輔相之子，先與舍利同",
    "T38n1776_02a:0446c11": "事那若，心專求道而無所得，設謂無道。那若",
    "T38n1776_02a:0446c12": "垂終，病中微嘆。二人請問：「師何所嘆？」那若答",
    "T38n1776_02a:0446c13": "曰：「吾念世人恩愛所縛。其南天竺金地國王",
    "T38n1776_02a:0446c14": "身喪火殯，夫人戀憶投火而死。吾為之嘆。」二",
    "T38n1776_02a:0446c15": "人私記。那若死後，有諸商人金地國來，二人",
    "T38n1776_02a:0446c16": "訪問，如那若語。二人便言師定得道，但我非",
    "T38n1776_02a:0446c17": "人。遂共要契：「若有所得，必相告語。」為要之後，",
    "T38n1776_02a:0446c18": "佛始出世。頞鞞比丘入城乞食，舍利見其進",
    "T38n1776_02a:0446c19": "止異常，知有勝師。待乞迴還，舍利便問：「汝師",
    "T38n1776_02a:0446c20": "是誰？」頞鞞答言：「是大沙門。」重問：「汝大沙門何",
    "T38n1776_02a:0446c21": "所宣說？」頞鞞答言：「諸法因緣生，大沙門所說。",
    "T38n1776_02a:0446c22": "諸法因緣滅，大沙門所說。」舍利問之豁然悟",
    "T38n1776_02a:0446c23": "解，即於言下道證初果。迴至本處，目連遙見",
    "T38n1776_02a:0446c24": "即知有得，尋便問之。舍利還以所聞具答，目",
    "T38n1776_02a:0446c25": "連聞之亦悟初果。二人因即投佛出家，徒眾",
    "T38n1776_02a:0446c26": "二從往至佛所，並得羅漢。目連於佛弟子之",
    "T38n1776_02a:0446c27": "中神通第一，今命問疾。於中先告，後辭不堪。",
    "T38n1776_02a:0446c28": "辭中初總，「所以」下釋，「是故」下結。初總了知，釋",
    "T38n1776_02a:0446c29": "中所以自徵起後，下正辨釋。於中有四：一、舉",
    "T38n1776_02a:0447a01": "己昔被呵由緣；二、「時維摩」下，彰被呵辭；三、「說",
    "T38n1776_02a:0447a02": "是法時八百居出發菩提」下，教呵利益；四、「我",
    "T38n1776_02a:0447a03": "無此辨」，自申卑𨷂，彰彼難及。初中「憶昔」，舉被",
    "T38n1776_02a:0447a04": "呵時。「入毘耶離於里巷中」，出被呵處。「為居士",
    "T38n1776_02a:0447a05": "說」，陳被呵事。說何等法？文中不辨，當應為彼",
    "T38n1776_02a:0447a06": "白衣居士說戒說施生天法等，故下被呵。自",
    "T38n1776_02a:0447a07": "下第二，明教呵辭。何故須然？為益目連及諸",
    "T38n1776_02a:0447a08": "居士，所以教呵。文中「維摩來謂」，總舉。「唯」下，是",
    "T38n1776_02a:0447a09": "別。別中「不當如仁者說」，是呵辭也。教不應法，",
    "T38n1776_02a:0447a10": "故曰不當。又不應機，亦是不當。夫「說法」下，教",
    "T38n1776_02a:0447a11": "其正說。於中有二：一、約所說法體以教；二、「夫",
    "T38n1776_02a:0447a12": "說法者無說無示」下，約就能說之儀以教。前",
    "T38n1776_02a:0447a13": "中廣顯法寶之相令人證入。於中初總，「法無」",
    "T38n1776_02a:0447a14": "不別。「法相如是豈可說」下，以理及責。就初",
    "T38n1776_02a:0447a15": "總中，「夫說法者」，總舉說事。「當如法說」，總以教",
    "T38n1776_02a:0447a16": "勸，當如法寶體性而說。「法無生」下，隨法別教。",
    "T38n1776_02a:0447a17": "於中廣顯法寶體相，令依宣說。法寶體相，如",
    "T38n1776_02a:0447a18": "《涅槃經》念法中說：妙寂離相，圓具眾義，諸佛",
    "T38n1776_02a:0447a19": "菩薩所遊行處，常恒不變。此即經中佛性真",
    "T38n1776_02a:0447a20": "法如來藏矣。藏是一切諸法實性，是實性中",
    "T38n1776_02a:0447a21": "無諸法相，故此文中破相顯之，宣說無生亦",
    "T38n1776_02a:0447a22": "無諸法。言雖說空，約實而辨，故下文中皆就",
    "T38n1776_02a:0447a23": "法體說無眾生、無壽命等。然法虛融，義無不",
    "T38n1776_02a:0447a24": "在，今此且約五陰及與十八界門而演說之，",
    "T38n1776_02a:0447a25": "餘類可知。先就五陰明法離相、法無我所。「離",
    "T38n1776_02a:0447a26": "我所」下，就十八界明法離相。眾生起計多在",
    "T38n1776_02a:0447a27": "此處，故就論之。前五陰中，句別有十，辨義唯",
    "T38n1776_02a:0447a28": "二：前之四句明人無我，後之六句明法無我。",
    "T38n1776_02a:0447a29": "二無我義，廣如別章，此應具論。人無我中，四",
    "T38n1776_02a:0447b01": "句何別？初句明其真法體中無有眾生，第二",
    "T38n1776_02a:0447b02": "無我，第三無壽，第四無人。此即是彼《勝鬘經》",
    "T38n1776_02a:0447b03": "中如來藏者非我眾生、非命非人四種義也。",
    "T38n1776_02a:0447b04": "我眾生等四種何異而須別遣？通釋一物其",
    "T38n1776_02a:0447b05": "猶眼目，於中別分非無差異。異相如何？宣說",
    "T38n1776_02a:0447b06": "陰體以為神主，名之為我。和合之中計有定",
    "T38n1776_02a:0447b07": "實，說為眾生。相續之中計有神性任持不斷，",
    "T38n1776_02a:0447b08": "名為壽命。作用之中立有主宰，說之為人。番",
    "T38n1776_02a:0447b09": "對彼故，說無我人眾生壽命。故彼《轉女身經》",
    "T38n1776_02a:0447b10": "說云「觀內無我、外無眾生、內外和合無其壽",
    "T38n1776_02a:0447b11": "命，畢竟清淨。」所以無人，觀內無我，陰體非神。",
    "T38n1776_02a:0447b12": "外無生者，五陰集用，望其陰體名之為外，於",
    "T38n1776_02a:0447b13": "中無實，名無眾生。內外和合無壽命者，陰共",
    "T38n1776_02a:0447b14": "假生，相續名命，無別命體，畢竟清淨。名無人",
    "T38n1776_02a:0447b15": "者，宰用名人，以無我體，人用亦無，畢竟淨。文",
    "T38n1776_02a:0447b16": "中初言「法無眾生」，正明理無，謂於真實法寶",
    "T38n1776_02a:0447b17": "體中無有眾生。所無有三：一、無橫計神我眾",
    "T38n1776_02a:0447b18": "生；二、於假名眾生之中無其定性；三、無假名",
    "T38n1776_02a:0447b19": "眾生之相。此等皆是情相之有，故悉無之，餘",
    "T38n1776_02a:0447b20": "用類爾。「離生垢」者，彼情顯理。取我之心名眾",
    "T38n1776_02a:0447b21": "生垢；真法之中無此我心，名離生垢。以無垢",
    "T38n1776_02a:0447b22": "心，故無眾生。第二句中，「法無我者」，正明理無。",
    "T38n1776_02a:0447b23": "亦真法中無三種我，準前可知。「離我垢」者，破",
    "T38n1776_02a:0447b24": "情顯理，義同前解。此兩句中破情顯理，後二",
    "T38n1776_02a:0447b25": "句中破相顯理，宜須記知。第三句中，「法無壽",
    "T38n1776_02a:0447b26": "命」，正明理無，亦真法中無三種壽，準前可知。",
    "T38n1776_02a:0447b27": "「離生死」者，破相顯理。若真法中有其生死，故",
    "T38n1776_02a:0447b28": "可就之說有壽命；既無生死，就何說壽？第四",
    "T38n1776_02a:0447b29": "句中，「法無人」者，正明理無，亦真法中無三種",
    "T38n1776_02a:0447c01": "人，準前可知。「前後際斷」，破相顯理。有為之法",
    "T38n1776_02a:0447c02": "前後相起，前為前際、後為後際。若真法中有",
    "T38n1776_02a:0447c03": "此二際，則可就之以說於人；真中無此，就何",
    "T38n1776_02a:0447c04": "說人？於情為有、於理本無，番情顯理故說為",
    "T38n1776_02a:0447c05": "斷，非有所除。就後六句明法空中，初二離相、",
    "T38n1776_02a:0447c06": "次二離名，次有一句結前離相，末後一句結",
    "T38n1776_02a:0447c07": "上離名。初兩句中，前之一句正明離相。相後",
    "T38n1776_02a:0447c08": "之一句破去心緣成前離相。就初句中，「法常",
    "T38n1776_02a:0447c09": "寂然」，正明理無。真法不動故曰寂然。「滅諸法」",
    "T38n1776_02a:0447c10": "者，破相顯寂。五陰是相，於真本無，名滅諸相。",
    "T38n1776_02a:0447c11": "有相不寂，無故寂矣。就後句中，「法離於相」，正",
    "T38n1776_02a:0447c12": "明理無。於真法中無五陰相，名法離相。「無所",
    "T38n1776_02a:0447c13": "緣」者，破相顯理。若真此中有相可緣，不名離",
    "T38n1776_02a:0447c14": "相；於真法中無相可緣，故法離相。以無所緣，",
    "T38n1776_02a:0447c15": "能緣亦無。次兩句中，前之一句破名破說，後",
    "T38n1776_02a:0447c16": "之一句破去心覺成前離說。就初句中，「法無",
    "T38n1776_02a:0447c17": "名字」，正明理無，謂真法中無彼妄想所立名",
    "T38n1776_02a:0447c18": "字。「言語斷」者，破去言說顯成無名。名是言本，",
    "T38n1776_02a:0447c19": "以無名故言語不生，名言語斷。舉語言斷，成",
    "T38n1776_02a:0447c20": "名無矣。就後句中，「法無言說離覺觀故」，破情",
    "T38n1776_02a:0447c21": "顯理。覺觀言因，以真法中無覺觀故言語不",
    "T38n1776_02a:0447c22": "生，故無言說。麁思名覺，納思稱觀，此皆精",
    "T38n1776_02a:0447c23": "道；真法出情，故無覺觀。次下一句，結前離相。",
    "T38n1776_02a:0447c24": "「法無形相」，正辨理無，謂真法中無陰形相。以",
    "T38n1776_02a:0447c25": "此結前離相之義，故說無相。「如虛空故」，類以",
    "T38n1776_02a:0447c26": "顯之。真法離相，似世大虛，故言如空。自下一",
    "T38n1776_02a:0447c27": "句，結前離名。「法無戲論」，正明理無。理外名言",
    "T38n1776_02a:0447c28": "斯成戲論，真中離此名無戲論。以此結前離",
    "T38n1776_02a:0447c29": "名之義，故說無戲。「畢竟空故」，釋以顯無。永絕",
    "T38n1776_02a:0448a01": "言論，名畢竟空。上來就陰明法離相。自下第",
    "T38n1776_02a:0448a02": "二，就十八界明法離相。六根、六塵及以六識",
    "T38n1776_02a:0448a03": "是十八界。文中句別有其十九：初之一句明",
    "T38n1776_02a:0448a04": "人無我，後十八句明法無我。就初句中，「法無",
    "T38n1776_02a:0448a05": "我所」，正明理無。明真法中無我及所，義如上",
    "T38n1776_02a:0448a06": "解。「離我所故」，釋以顯無。法空中句雖十八，相",
    "T38n1776_02a:0448a07": "從為三：初有六句，明六根空；「法無動」下五句",
    "T38n1776_02a:0448a08": "之文，明六識空；「法離好」下七句之文，明六塵",
    "T38n1776_02a:0448a09": "空。初六句中，前三破相，後三即實。就前三中，",
    "T38n1776_02a:0448a10": "初句約識以明根空，第二得塵以彰根空，第",
    "T38n1776_02a:0448a11": "三約自而顯根空。就初句中，「法無分別」，正明",
    "T38n1776_02a:0448a12": "理無。於真法中無有六根生識了塵，名無分",
    "T38n1776_02a:0448a13": "別。「離諸識故」，釋以顯無。於事分齊，六根生識；",
    "T38n1776_02a:0448a14": "真中無此，名離諸識。以離諸識，故無分別。第",
    "T38n1776_02a:0448a15": "二句中，「法無有比」，正明理無。根塵相對，名之為",
    "T38n1776_02a:0448a16": "比；真中無此，名法無比。「相待者無」，釋以顯無。",
    "T38n1776_02a:0448a17": "以無根塵相形待故，說為無比。第三句中，「法",
    "T38n1776_02a:0448a18": "不屬因」，正明理無。於事分齊，根從因起，與因",
    "T38n1776_02a:0448a19": "作果，名為屬因；真中無此，名不屬因。「不在緣",
    "T38n1776_02a:0448a20": "故」，釋以顯無。親生名因，疎助稱緣。有緣可在",
    "T38n1776_02a:0448a21": "則可對之說其屬因；無緣可在，知復對何說",
    "T38n1776_02a:0448a22": "為屬因？亦可緣者因之別稱，言不在緣，當知",
    "T38n1776_02a:0448a23": "猶是不在因矣，不能重言彰不在緣。生不離",
    "T38n1776_02a:0448a24": "緣，因之為在；真不假緣，故曰不在。不在緣故，",
    "T38n1776_02a:0448a25": "不屬因耳。後三句中，約如、法性、實際三藏以顯",
    "T38n1776_02a:0448a26": "即實。此三何異？於真法中空名為如，有名法",
    "T38n1776_02a:0448a27": "性，非有非無說實際。真云何空？離相離性。云",
    "T38n1776_02a:0448a28": "何不空？具諸佛法。云何復名非有非無？有無",
    "T38n1776_02a:0448a29": "同體。此如、法性、實際之義，廣如別章，此應具",
    "T38n1776_02a:0448b01": "論。所顯真法共此三門同體義分，故得以法",
    "T38n1776_02a:0448b02": "即如、法性、實際等也。就初句中，「法同法性」，當",
    "T38n1776_02a:0448b03": "相正辨。如來藏中一切佛法名為法性，所辨",
    "T38n1776_02a:0448b04": "真法與彼一體，一而不異故說為同。法性云",
    "T38n1776_02a:0448b05": "何而說同乎？法性清淨常恒不變，所辨亦爾，",
    "T38n1776_02a:0448b06": "故說同矣。「入諸法故」，釋以顯同。入猶順也。順",
    "T38n1776_02a:0448b07": "諸法性，故名為同。此一體法，云何名順？云何",
    "T38n1776_02a:0448b08": "名入？體性雖一，義門恒別。義別體同，故得云",
    "T38n1776_02a:0448b09": "入。下皆同爾。第二句中，「法隨於如」，當相正辨",
    "T38n1776_02a:0448b10": "不異如義。法界雖別，空理不異，故說為如。所",
    "T38n1776_02a:0448b11": "辨之法順彼如理，故名為隨。此與如一，何得",
    "T38n1776_02a:0448b12": "言隨？義如前解，門別義同故得說隨。前同此",
    "T38n1776_02a:0448b13": "隨，言左右耳。「無所隨故」，釋成隨義。以於有法",
    "T38n1776_02a:0448b14": "無有隨故，隨順如也。第三句中，「法住實際」，當",
    "T38n1776_02a:0448b15": "相正辨。際謂際畔，處之別稱。窮實之處，名為",
    "T38n1776_02a:0448b16": "實際。所辨真法即於實際，名之為住。前隨此",
    "T38n1776_02a:0448b17": "住，言左右耳。「諸邊不動」，釋成住義。不為有無",
    "T38n1776_02a:0448b18": "二邊傾動，故住實際。其次五句明識空中，前",
    "T38n1776_02a:0448b19": "二破相，後三即實。前兩句中，初約塵以明識",
    "T38n1776_02a:0448b20": "空，後句正就識體明空。就初句中，「法無動搖」，",
    "T38n1776_02a:0448b21": "正明理無。六識之心往來取塵，名為動搖；真",
    "T38n1776_02a:0448b22": "法常住，不同於彼，名不動搖。「不依六塵」，釋以",
    "T38n1776_02a:0448b23": "顯無。不同六識六塵生，故無動搖。就後句中，",
    "T38n1776_02a:0448b24": "「法無去來」，正明理無。六識之心三世流轉，名",
    "T38n1776_02a:0448b25": "為去來，去是過去、來是未來；真法不爾，故無",
    "T38n1776_02a:0448b26": "去來。「常不住故」，釋以顯成。現在名住，若使真",
    "T38n1776_02a:0448b27": "法曾住現在，故可對之說去說來。法無現住，",
    "T38n1776_02a:0448b28": "知復望何說去說來？此二遣相，下三即實，即",
    "T38n1776_02a:0448b29": "三脫門。三脫之門，義如後解。「法順空」者，順空",
    "T38n1776_02a:0448b30": "門也。「隨無相」者，隨無相門。「應無作」者，應無作",
    "T38n1776_02a:0448c01": "門。前順、次隨、後說其應，綺亦言耳。亦以真",
    "T38n1776_02a:0448c02": "法與此三門義異體同，故得說順說隨說應。",
    "T38n1776_02a:0448c03": "就後七句明塵空中，初有四句，正就塵體以",
    "T38n1776_02a:0448c04": "說其空；次有一句，約根辨空；次有一句，復說",
    "T38n1776_02a:0448c05": "塵體以明其空；末後一句，約識論空。就初四",
    "T38n1776_02a:0448c06": "中，「法離好醜」，明離塵相。於事分齊，塵有美惡，",
    "T38n1776_02a:0448c07": "名為好惡為名醜；真法無此，故說為離。「法無",
    "T38n1776_02a:0448c08": "增損」，明離塵法用。順益名增，違總稱損；真",
    "T38n1776_02a:0448c09": "法離此，名無增損。「法無生滅法無所歸」，明離",
    "T38n1776_02a:0448c10": "塵體。六塵之體有起有盡，說為生滅，屬人曰",
    "T38n1776_02a:0448c11": "歸；真法無此，故無生滅，亦無所歸。此一分竟。",
    "T38n1776_02a:0448c12": "「法過眼耳鼻舌身心」，約對六根以明塵空。於",
    "T38n1776_02a:0448c13": "事分齊，六塵是其六根所行，不名為過；真中",
    "T38n1776_02a:0448c14": "無塵，根等不及，故名為過。此兩分竟。「法無高",
    "T38n1776_02a:0448c15": "下」，還就塵體以辨其空。於事分齊，塵有勝劣，",
    "T38n1776_02a:0448c16": "上地塵勝名之為高，下地塵劣說以為下；真",
    "T38n1776_02a:0448c17": "法離此，故無高下。「常住不動」，釋無高下。此三",
    "T38n1776_02a:0448c18": "分竟。「法離觀行」，約識辨空。於事分齊，塵為識",
    "T38n1776_02a:0448c19": "緣，不離觀行；於真法中無塵可緣，是故名離",
    "T38n1776_02a:0448c20": "一切觀行。上來別教。「法相如是豈可說」者，以",
    "T38n1776_02a:0448c21": "理反責。牒前所辨，名法如是。名相但絕、心行",
    "T38n1776_02a:0448c22": "亦無，豈可宣說？上來得就所說以教。下次約",
    "T38n1776_02a:0448c23": "就能說以教。於中先教離四種心，「然後說」下",
    "T38n1776_02a:0448c24": "結勸宣說。何者四心？一、教除見心；二、「當了」下",
    "T38n1776_02a:0448c25": "教離癡心；三、「以大悲」不教捨小心；四、「念報",
    "T38n1776_02a:0448c26": "恩」下教遠凡心。初句之中，教令遠離我人之",
    "T38n1776_02a:0448c27": "報，名除見心。於中初先法說以教。「夫說法者",
    "T38n1776_02a:0448c28": "無說無示」，明無說人。將言對法，名之為說；以",
    "T38n1776_02a:0448c29": "言對人，目之為示。於理實無，名無說示。「夫聽",
    "T38n1776_02a:0448c30": "法者無得」，明無聽人。以聽對言，目之為聞；將",
    "T38n1776_02a:0449a01": "聽對法，說以為得。於理亦無，名無聞得。次以",
    "T38n1776_02a:0449a02": "喻顯。「譬如幻士」，喻無說人。「為幻士說」，喻無聽",
    "T38n1776_02a:0449a03": "人。「當建」下勸。第二句中，教知根法然後起說，",
    "T38n1776_02a:0449a04": "名離癡心。「當了眾生根有利鈍」，勸知根也。以",
    "T38n1776_02a:0449a05": "前目連說不應機，故勸了根。「善於知見所罣",
    "T38n1776_02a:0449a06": "礙」，勸知法也。以前目連言不當理，故勸知法。",
    "T38n1776_02a:0449a07": "第三句中教修廣心，教生大意名捨小心。「以",
    "T38n1776_02a:0449a08": "大悲」者，教修廣心。廣念眾生，名為大悲。「讚于",
    "T38n1776_02a:0449a09": "大乘」，教生大心。以心大故，稱讚大乘。第四句",
    "T38n1776_02a:0449a10": "中教離魔業外道邪學，名遠凡心。「念報佛恩」，",
    "T38n1776_02a:0449a11": "教離魔業。依佛法而得利益及欲加損，名背",
    "T38n1776_02a:0449a12": "佛恩。菩薩番彼念欲護法，名報佛恩。「不斷三",
    "T38n1776_02a:0449a13": "寶」，教離外道。外道習邪乘違正法，名斷三寶。",
    "T38n1776_02a:0449a14": "菩薩番，彼自求正法轉教他人，能令三寶相續",
    "T38n1776_02a:0449a15": "不絕，是故名為不斷三寶。上來別教。「然後說",
    "T38n1776_02a:0449a16": "法」，總以結勸。上來第二明教呵辭。第三教益、",
    "T38n1776_02a:0449a17": "第四目連自中卑闕，文顯可知。前辭，後釋。",
    "T38n1776_02a:0449a18": "「是故不任」，總結不堪。前對舍利明不住法，次",
    "T38n1776_02a:0449a19": "對目連明其證法，下對四人明助行法。於中",
    "T38n1776_02a:0449a20": "初對迦葉、須菩，明乞食行，攝功德法；後對富",
    "T38n1776_02a:0449a21": "樓及迦旃延，明入法行，攝智慧法。就前二中，",
    "T38n1776_02a:0449a22": "初對迦葉明乞食法，後對須菩明取食法。就",
    "T38n1776_02a:0449a23": "後二中，初對富樓明起行法，後對迦旃明生",
    "T38n1776_02a:0449a24": "解法。所辨如是。先告迦葉令法問疾。迦葉",
    "T38n1776_02a:0449a25": "是姓，字摩訶波羅耶檀那，此翻名為大施先",
    "T38n1776_02a:0449a26": "矣。摩訶是大，檀那是施，波羅耶者名之為先。",
    "T38n1776_02a:0449a27": "是王舍城波羅門種，家極臣富，婦名婆山。其",
    "T38n1776_02a:0449a28": "人昔於遊葉佛時作薄像師，時有一女時一",
    "T38n1776_02a:0449a29": "金玔，倩此像師修營佛像。由斯福善，恒相逢",
    "T38n1776_02a:0449b01": "遇，今值佛世還為夫婦，身並金色。在俗無欲，",
    "T38n1776_02a:0449b02": "同皆出家，齊得羅漢。其中委曲，事如經說。迦",
    "T38n1776_02a:0449b03": "葉即於佛弟子中頭陀第一，常行乞食。今命",
    "T38n1776_02a:0449b04": "問疾，於中先告汝行問疾。迦葉眾多，將大以",
    "T38n1776_02a:0449b05": "標。下辭不堪。於中初總，「所以」下釋，「是故」下結。",
    "T38n1776_02a:0449b06": "釋中「所以」，自徵起後，下對辨釋。文別有三：一",
    "T38n1776_02a:0449b07": "舉昔日被呵由緣；二、「時維摩」下出被呵辭；三、",
    "T38n1776_02a:0449b08": "「時我世尊聞說是」下，自彰卑闕，顯彼難敵。初",
    "T38n1776_02a:0449b09": "中「憶昔」，舉被呵時。「於貧里乞」，出被呵事。迦葉",
    "T38n1776_02a:0449b10": "立意，立憐其貧者無有福善現受貧總，今",
    "T38n1776_02a:0449b11": "受其施欲令當富，故貧里乞。由斯不等，故後",
    "T38n1776_02a:0449b12": "被呵。自下第二維摩教呵。何故須然？為使迦",
    "T38n1776_02a:0449b13": "葉棄小學大，是以教呵。文中「維摩來謂」，總舉。",
    "T38n1776_02a:0449b14": "下別顯之，別中先呵。「住平等法應次行」下，是",
    "T38n1776_02a:0449b15": "教辭也。呵中初言「有慈悲心而不不能普」是",
    "T38n1776_02a:0449b16": "正呵也。捨富從貧，出不普不普事。又復前句",
    "T38n1776_02a:0449b17": "有慈不普，違於菩薩等慈故呵；捨富從貧，違",
    "T38n1776_02a:0449b18": "頭陀中次乞故呵。教中有三：一正教乞食，二",
    "T38n1776_02a:0449b19": "名乞心；二「以空聚」下，就乞食時教妨過儀；三",
    "T38n1776_02a:0449b20": "者「若能不捨八邪」已下，就乞食後教生道法。",
    "T38n1776_02a:0449b21": "前中四句，準事不次。次而論之，行乞為始、次",
    "T38n1776_02a:0449b22": "乞第二、取為第三、受為第四。但今文中為欲",
    "T38n1776_02a:0449b23": "次乞教令利他，故在先論。行乞與後取之為",
    "T38n1776_02a:0449b24": "受，同教自利，故迴後說。又得次乞，教捨二乘",
    "T38n1776_02a:0449b25": "居使之過，故在先論；行乞與後取受二事同",
    "T38n1776_02a:0449b26": "教捨凡生死之過，故迴後說。初次乞中，「住平",
    "T38n1776_02a:0449b27": "等法」，教修等心，番前有慈而不能普；「應次行",
    "T38n1776_02a:0449b28": "乞」，教修等行，番前捨富從貧里乞。後三句中",
    "T38n1776_02a:0449b29": "斯教自為，言有隱顯。初句為離生死之緣須",
    "T38n1776_02a:0449c01": "行乞食，第二為斷生死之因須取揣食，第三",
    "T38n1776_02a:0449c02": "為捨生死之果須受彼食。就初句中，「為不食",
    "T38n1776_02a:0449c03": "故應行乞」者，食是身緣，得淨法身方能捨遠。",
    "T38n1776_02a:0449c04": "彼淨法身要修捨世資生之業，乞食資身行",
    "T38n1776_02a:0449c05": "道方得，故為不食須行乞也。第二句中，「為壞",
    "T38n1776_02a:0449c06": "和合應取食」者，因能聚果，名為和合，內證真",
    "T38n1776_02a:0449c07": "道方以永離。其道必由捨世資生，從他取食",
    "T38n1776_02a:0449c08": "資身起行方能證會，是故為壞和合之相應",
    "T38n1776_02a:0449c09": "取揣食。自從他求，爾時名取。「為不受故應受",
    "T38n1776_02a:0449c10": "食」者，不受生死有為之果名為不受，不受唯",
    "T38n1776_02a:0449c11": "佛。佛果二由捨世榮生，從他受取資身起道",
    "T38n1776_02a:0449c12": "方能剋證，故為不受須受彼食。他與領得，方",
    "T38n1776_02a:0449c13": "名為受。自下第二教防過儀。「以空聚想入聚",
    "T38n1776_02a:0449c14": "落」者，就入聚時教離人想。觀聚無人，故名為",
    "T38n1776_02a:0449c15": "空。入聚多起男女等結，故教修空。「所見色」下，",
    "T38n1776_02a:0449c16": "就行乞時教離法想。於乞食時多於六塵而",
    "T38n1776_02a:0449c17": "生諸結，故教防離。然此文中於六塵境治法",
    "T38n1776_02a:0449c18": "各異，於色塵境教觀根空而為對治，於聲塵",
    "T38n1776_02a:0449c19": "境教觀境虛而為對治，於香塵境教類麁事",
    "T38n1776_02a:0449c20": "而為對治，於味塵境教離取心而為對治，於",
    "T38n1776_02a:0449c21": "觸塵教離能取及所取事而為對治，於法塵",
    "T38n1776_02a:0449c22": "境教觀境空而為對治。立從皆得，為約此六",
    "T38n1776_02a:0449c23": "教人多治，顯隱異論。初言「見色與盲等」者，盲",
    "T38n1776_02a:0449c24": "人無根，於色不著。行者應爾，觀眼體空，同盲",
    "T38n1776_02a:0449c25": "無根於色不取。故下文言「若知眼性，於色不",
    "T38n1776_02a:0449c26": "貪不恚不癡」，餘亦應然。言所「聞聲與嚮等」者，",
    "T38n1776_02a:0449c27": "嚮虛無，無可貪取。觀聲似彼虛假無實，無可",
    "T38n1776_02a:0449c28": "貪取，餘亦應爾。言「所嗅香與風等」者，風事浮",
    "T38n1776_02a:0449c29": "麁，人多不著。觀香似彼，莫生貪著，餘皆應然。",
    "T38n1776_02a:0450a01": "言「所食味不分別」者，標杓無心，雖在諸味不生",
    "T38n1776_02a:0450a02": "分別。行者應爾，當如標杓除去心想，莫生分",
    "T38n1776_02a:0450a03": "別，餘悉應爾。言「受諸觸如香證」者，智證法時",
    "T38n1776_02a:0450a04": "不見己心以為能取，不見前境以為所取。行",
    "T38n1776_02a:0450a05": "者應爾，知身體空無其能覺，亦觀境空無其",
    "T38n1776_02a:0450a06": "所覺，故如智證，餘亦應然。「知法如幻無自他",
    "T38n1776_02a:0450a07": "性」，教觀性空。幻無定性，諸法像此幻法無體，",
    "T38n1776_02a:0450a08": "名無自性。此幻法中，亦無妄計我人等實，名",
    "T38n1776_02a:0450a09": "無他性。「本自不然今亦不滅」，教觀相空。如彼",
    "T38n1776_02a:0450a10": "幻化因緣法相，畢竟空寂，何但無性，相亦不",
    "T38n1776_02a:0450a11": "有。以無相故，無法可生，故本不然；無法可盡，",
    "T38n1776_02a:0450a12": "故今不滅。又知如幻，明法非無。無自性等顯",
    "T38n1776_02a:0450a13": "法非有，無自他性明非性有。本自不然今亦",
    "T38n1776_02a:0450a14": "不滅，明非相有。義如前解。又復知法如幻相",
    "T38n1776_02a:0450a15": "者，明知世諦。無自性等，明解真諦。無自他性，",
    "T38n1776_02a:0450a16": "性空真諦。本自不然今亦不滅，相空真諦。亦",
    "T38n1776_02a:0450a17": "如上釋。觀法既然，餘塵類爾。上來第二於乞",
    "T38n1776_02a:0450a18": "食時教防過儀。自下第三就乞得後食用之",
    "T38n1776_02a:0450a19": "時教生道法。句別有十：前之三句正教起道，",
    "T38n1776_02a:0450a20": "中間五句彰益勸為，末後兩句嘆勝勸學。就",
    "T38n1776_02a:0450a21": "前三中，初二教起利他之行，後一教修自利",
    "T38n1776_02a:0450a22": "之行。復前二中，「不捨八邪入八解脫」，約因以",
    "T38n1776_02a:0450a23": "教。聲聞獨善，故捨八邪入八解脫；菩薩兼利，",
    "T38n1776_02a:0450a24": "隨物現同，故不捨八邪入八解耳。言八邪者，",
    "T38n1776_02a:0450a25": "番八正說八邪，邪見、邪思、邪語、邪業乃至邪",
    "T38n1776_02a:0450a26": "定。言八解者，一義名彼八正之道為八解脫，",
    "T38n1776_02a:0450a27": "彼八與邪正相番故。亦可名彼內有色相外",
    "T38n1776_02a:0450a28": "觀色等為八解脫，修彼能治貪食過故。故下",
    "T38n1776_02a:0450a29": "文言「佛說八解仁者受行，豈雜欲食而聞法",
    "T38n1776_02a:0450b01": "乎？」故教人中言「以邪相入正法」者，約果以教。",
    "T38n1776_02a:0450b02": "邪相世間、正法涅槃，聲聞獨度，捨邪入正；菩",
    "T38n1776_02a:0450b03": "薩兼益，隨物現同。不捨世間而證涅槃，故不",
    "T38n1776_02a:0450b04": "捨邪入正法矣。上教利他，下教自利。言「以一",
    "T38n1776_02a:0450b05": "食施一切」者，下施眾生。施有二種：一施令食；",
    "T38n1776_02a:0450b06": "二以食施之共將奉佛及眾賢聖，為是須施。",
    "T38n1776_02a:0450b07": "供養諸佛及眾賢者上用奉聖，作決定意，勿",
    "T38n1776_02a:0450b08": "得隨冥。為此施竟，然後自食。上來三句正教",
    "T38n1776_02a:0450b09": "起行。次下五句彰益勸為。初有兩句，就上初",
    "T38n1776_02a:0450b10": "句不捨八邪入八解脫以明彼益。「如是食者」，",
    "T38n1776_02a:0450b11": "牒前起後。下就論益。「非有煩惱非離煩惱」，約",
    "T38n1776_02a:0450b12": "慧辨益。「非入定意非起定意」，約定彰益。以前",
    "T38n1776_02a:0450b13": "不捨八邪義故，非離煩惱、非入定意。於八邪",
    "T38n1776_02a:0450b14": "中有邪見故，非離煩惱；有邪定故，非入定意。",
    "T38n1776_02a:0450b15": "以前入於八解義故，非有煩惱、非起定意。以",
    "T38n1776_02a:0450b16": "八解中有正見故，非有煩惱；有正定故，非起",
    "T38n1776_02a:0450b17": "定意。次有一句，就前第二邪相入正以明證",
    "T38n1776_02a:0450b18": "益。「非住世間」，是前文中入正法也。「非住涅槃」，",
    "T38n1776_02a:0450b19": "是前文中以邪相也。下有兩句，就上第三食",
    "T38n1776_02a:0450b20": "施一切供諸佛等以明修益。「其有施者」，牒前",
    "T38n1776_02a:0450b21": "一食施於一切供佛及聖。下就論益。言「無大",
    "T38n1776_02a:0450b22": "福無小福」者，就因辨益。以等施故，無有偏施",
    "T38n1776_02a:0450b23": "凡夫小福，亦無偏施賢聖大福。言「不為益不",
    "T38n1776_02a:0450b24": "為損」者，約果辨益。以等施故，無有偏施持戒",
    "T38n1776_02a:0450b25": "之益、施破戒之損。上來彰益。下嘆顯勝，令人",
    "T38n1776_02a:0450b26": "習學。於中兩句，初言「是為正入佛道不依聲",
    "T38n1776_02a:0450b27": "聞」。前三句中結嘆初二不捨八邪入八解脫",
    "T38n1776_02a:0450b28": "以邪入正。行無偏著上順佛德，名正入道。不",
    "T38n1776_02a:0450b29": "同聲聞捨邪取正，所以不依。「為不空食人之",
    "T38n1776_02a:0450c01": "施」者，結嘆第三施以一食施於一切供佛及聖。",
    "T38n1776_02a:0450c02": "生福廣大，故不空食人之施也。自下第三自",
    "T38n1776_02a:0450c03": "彰卑闕顯彼難敵。於中四句：一、彰己昔日聞",
    "T38n1776_02a:0450c04": "法欣慶得未曾有。二、「即於」下，明已聞說，準此",
    "T38n1776_02a:0450c05": "類餘，乘於一切菩薩深敬。三、「復作念」下，彰己",
    "T38n1776_02a:0450c06": "昔日教嘆維摩斯有在家俗人之名，辨才智",
    "T38n1776_02a:0450c07": "慧乃能如是自在無礙。四「其誰」下，明已因是",
    "T38n1776_02a:0450c08": "慕大厭小。「其誰不發三菩提心」，是慕大也。「從",
    "T38n1776_02a:0450c09": "是不復勸人聲聞辟支佛行」，是厭小也。前辭，",
    "T38n1776_02a:0450c10": "次釋。「是故不任」，總結不堪。次告須菩提令往",
    "T38n1776_02a:0450c11": "得疾。外國正名為須浮帝，傳者音殊，名須菩",
    "T38n1776_02a:0450c12": "提。其須浮帝，此名善吉，亦曰空生。初生之日",
    "T38n1776_02a:0450c13": "家物悉空，故名空生。其人於佛弟子之中解",
    "T38n1776_02a:0450c14": "空第一，又傳無諍三昧亦勝。今命問疾，先告、",
    "T38n1776_02a:0450c15": "後辭。辭中初總、次釋、後結。釋中「所以」，自徵起",
    "T38n1776_02a:0450c16": "後，下對釋之。於中有四：一、舉己昔日被呵由",
    "T38n1776_02a:0450c17": "緣。二、「時維摩」下，出被呵辭。三、「時我世尊聞此",
    "T38n1776_02a:0450c18": "芒然不識」已下，自申己闕，彰彼難敵。四、「說是",
    "T38n1776_02a:0450c19": "法時二百天子得法眼」下，教呵利益。初中「憶",
    "T38n1776_02a:0450c20": "昔」，舉被呵時。「入舍乞食」，陳被呵事。自下第二",
    "T38n1776_02a:0450c21": "維摩教呵。何故須然？為益須菩并淨二百天",
    "T38n1776_02a:0450c22": "子法眼，故須教呵。於此之中，維摩初先取鉢",
    "T38n1776_02a:0450c23": "盛飯，後正呵詰。何不直呵，乃先取鉢盛滿飯",
    "T38n1776_02a:0450c24": "乎？此有三義：一、取其鉢為盡言論。若不取鉢",
    "T38n1776_02a:0450c25": "彼得切難喜畏捨去，故須取鉢。雖取其鉢，下",
    "T38n1776_02a:0450c26": "須菩提猶欲捨去，說令不取。二、若不盛飯，望",
    "T38n1776_02a:0450c27": "直設難，相涉慳過；為拂此迹，故先盛飯。三、欲",
    "T38n1776_02a:0450c28": "寄食以興言端，故先取鉢盛滿飲矣。下正呵",
    "T38n1776_02a:0450c29": "之。「謂我」總舉，「唯」下是別。呵意如何？釋者不同。",
    "T38n1776_02a:0451a01": "若如生公、肇公所釋，要須菩提證空平等，上",
    "T38n1776_02a:0451a02": "齊佛、下等凡，乃可取食。若依什公釋顯難意，",
    "T38n1776_02a:0451a03": "要須菩提證空起用，上等諸佛、下同凡夫，乃可",
    "T38n1776_02a:0451a04": "取食。又人復言：徵須菩提令入法界緣起淨",
    "T38n1776_02a:0451a05": "門上同諸佛，亦入法界緣起染門下同凡夫，",
    "T38n1776_02a:0451a06": "乃可取食。若當準彼《樂瓔珞經》，難意全別，今",
    "T38n1776_02a:0451a07": "應同彼。彼經如何？其須菩提夜夢，如來以金",
    "T38n1776_02a:0451a08": "色手而摩其頂。曉問如來。佛時答曰：「汝於今",
    "T38n1776_02a:0451a09": "日當得聞於未曾聞法。」其須菩提聞是語已，",
    "T38n1776_02a:0451a10": "入城中乞食。城中一女，身佩瓔珞伎樂自娛，",
    "T38n1776_02a:0451a11": "因以呼之為樂瓔珞。其須菩提過至其家，是",
    "T38n1776_02a:0451a12": "女遂取須菩提鉢，盛滿飯已執鉢未還。問須",
    "T38n1776_02a:0451a13": "菩提：「汝何故乞？為有我想命想人想而乞耶？」",
    "T38n1776_02a:0451a14": "須菩提答：「我無我想命想人想。」是女復問：「若",
    "T38n1776_02a:0451a15": "無此想，為何乞食？」須菩提答：「諸佛世尊亦行",
    "T38n1776_02a:0451a16": "乞食。何獨見責？」是女對曰：「佛目無我想，須乞",
    "T38n1776_02a:0451a17": "但為物。云何為乎？彼中具辨為二十事故行",
    "T38n1776_02a:0451a18": "乞食。汝同彼耶？」須菩提言：「我未同佛。」是女復",
    "T38n1776_02a:0451a19": "徵：「自無我想，便非自為；未同如來，復非為他。",
    "T38n1776_02a:0451a20": "為何乞食？」其須菩提默然無對。維摩今此責",
    "T38n1776_02a:0451a21": "相似彼。凡難聲聞乞食所為，必用此法，離道",
    "T38n1776_02a:0451a22": "更無，故今維摩還用此理徵須菩提。其乞食",
    "T38n1776_02a:0451a23": "者，無過自為、無過為他。自為凡夫，其為他者",
    "T38n1776_02a:0451a24": "謂佛菩薩；若同此二，乃可取食。其須菩提自",
    "T38n1776_02a:0451a25": "忖無此兩種所為，取食莫由，故下置鉢而欲",
    "T38n1776_02a:0451a26": "捨去。難意如是。文中有二：一、約佛設難，若同",
    "T38n1776_02a:0451a27": "諸佛乃可取食。二、「若須菩提不見佛」下，約凡",
    "T38n1776_02a:0451a28": "設難，若同凡夫乃可取食。前中合十一句文。",
    "T38n1776_02a:0451a29": "初之一句徵令同佛證空平等乃可取食。後",
    "T38n1776_02a:0451b01": "十徵令問佛成就解脫之德乃可取食。就初",
    "T38n1776_02a:0451b02": "句中，「於食等者諸法亦等」，將食類法，觀食體空，",
    "T38n1776_02a:0451b03": "名為食等。以此類餘，名法亦等。言「諸法等食",
    "T38n1776_02a:0451b04": "亦等」者，以法類食，觀諸法如，名為法等。以此",
    "T38n1776_02a:0451b05": "類食，名食亦等。「如是行乞乃可取」者，結聽取",
    "T38n1776_02a:0451b06": "食。就後十句徵令同佛解脫德中，前九是別，",
    "T38n1776_02a:0451b07": "後一總結。就前別中，初之七句約行以徵，後",
    "T38n1776_02a:0451b08": "之兩句約人以徵。復前七中，初五斷德，後二",
    "T38n1776_02a:0451b09": "行德。復前五中，初之三句是煩惱斷，次一業",
    "T38n1776_02a:0451b10": "斷，後一苦斷。煩惱斷中，初二見惑，後一修惑。",
    "T38n1776_02a:0451b11": "見惑之中，初鈍、後利。鈍中「不斷婬怒癡」者，是",
    "T38n1776_02a:0451b12": "佛不住無為行也。婬者是貪，怒者是嗔，癡是",
    "T38n1776_02a:0451b13": "無明，隨化常起故曰不斷。此即是不行違通",
    "T38n1776_02a:0451b14": "道，亦即是下八萬四千諸煩惱門，而諸眾生",
    "T38n1776_02a:0451b15": "為之疲勞，諸佛以此而作佛事。又二即是《地",
    "T38n1776_02a:0451b16": "經》之中發起勝行，《涅槃經》中佛非無偏常行",
    "T38n1776_02a:0451b17": "遍事。問曰：此行為是佛作、為是他見？釋言：據",
    "T38n1776_02a:0451b18": "情，佛無心作，他見我為。就能，是佛所作。佛作",
    "T38n1776_02a:0451b19": "有二：一是三昧法門力現。如《涅槃》說大般涅",
    "T38n1776_02a:0451b20": "槃能建大義，納妃生子種種示現。亦如《華嚴》",
    "T38n1776_02a:0451b21": "善財所求一切法門，悉能示現如是等事。二",
    "T38n1776_02a:0451b22": "修力故現。佛以過去大悲願力，亦以發起殊",
    "T38n1776_02a:0451b23": "勝行力，雖無心想自然能現。是二相須。云何",
    "T38n1776_02a:0451b24": "相須？法雖能起，起必假修。如似火珠雖能出",
    "T38n1776_02a:0451b25": "火，見日方生。亦如水珠雖能出水，見月方出。",
    "T38n1776_02a:0451b26": "此亦如是，故《涅槃》云「異法有故，異法出生。異",
    "T38n1776_02a:0451b27": "法無故，異法滅壞。」修雖能起，起必依法。如聲",
    "T38n1776_02a:0451b28": "依谷方能發響，如形依鏡方能生像。此亦如",
    "T38n1776_02a:0451b29": "是，修力所現即是報應，法力所現即是法應。",
    "T38n1776_02a:0451c01": "一門既然，餘門率爾。「亦不與俱」，是佛不住有",
    "T38n1776_02a:0451c02": "為行也。證實返望，由來不有，無法可在，名不",
    "T38n1776_02a:0451c03": "與俱。非是有法，捨而不俱。後利中「不壞身」者，",
    "T38n1776_02a:0451c04": "還是不著無為行也。現行身見而不捨離，名",
    "T38n1776_02a:0451c05": "不壞身。「而隨一相」，還是不著有為行也。理如",
    "T38n1776_02a:0451c06": "一相，行證名隨。此約見惑以辨解脫，下約修",
    "T38n1776_02a:0451c07": "惑。「不滅癡愛」，還是不住無為行也。無明住地",
    "T38n1776_02a:0451c08": "名之為癡，欲愛、色愛、有愛住地說以為愛。隨",
    "T38n1776_02a:0451c09": "化現行，故曰不滅。「起明脫」者，還是不著有為",
    "T38n1776_02a:0451c10": "行也。明是慧明，翻對前癡。脫道心脫，翻對前",
    "T38n1776_02a:0451c11": "愛。由斷故起於慧明，明即慧脫；由離愛結，",
    "T38n1776_02a:0451c12": "故起心脫。此約煩惱明解脫德。下次得業。「以",
    "T38n1776_02a:0451c13": "五逆相」，還是不住無為行也。殺父、殺母、殺阿",
    "T38n1776_02a:0451c14": "羅漢、破和合僧、出佛身血，是其五逆。此背恩",
    "T38n1776_02a:0451c15": "及違福田，故說為逆。殺父殺母，背恩故逆；後",
    "T38n1776_02a:0451c16": "三違於福田故逆，廣如別章。此應具論。隨化",
    "T38n1776_02a:0451c17": "現起名五逆相，如調達等諸業皆起，以此五",
    "T38n1776_02a:0451c18": "逆重故偏說，重尚為之輕不待言。「而得脫」者，",
    "T38n1776_02a:0451c19": "還是不住有為行也。永絕業羇，名得解脫。此",
    "T38n1776_02a:0451c20": "句約業明解脫德。「不縛不解」，約對苦報明解",
    "T38n1776_02a:0451c21": "脫德。同前說。亦不為生死苦報所纓，名為不",
    "T38n1776_02a:0451c22": "縛。隨化現受，稱曰不解。上來約斷明解脫德。",
    "T38n1776_02a:0451c23": "下約智從，智有因果。「不見四諦非不見諦」，約",
    "T38n1776_02a:0451c24": "因以論。示有見疑不觀諦理，名非見諦。內實",
    "T38n1776_02a:0451c25": "覺了，名非不見。斯乃地上，通名見諦。「非得果」",
    "T38n1776_02a:0451c26": "者，約果以說。此言略少，準前應言非得果非",
    "T38n1776_02a:0451c27": "不得果，且舉一邊名佛為果。不捨一切菩",
    "T38n1776_02a:0451c28": "薩所行，故非得果。實證菩提，故非不得。今略",
    "T38n1776_02a:0451c29": "不辨。上來七句約行以徵，自下約人。言「非凡",
    "T38n1776_02a:0452a01": "夫非離凡」者，內備聖德，故非凡夫；現行凡事",
    "T38n1776_02a:0452a02": "化眾生故，非離凡法。言「非聖人非不聖」者，現",
    "T38n1776_02a:0452a03": "為凡愚，化眾生故，名非聖人；內具聖德，故非",
    "T38n1776_02a:0452a04": "不聖。上來別徵。「雖成一切而離諸法」，總以結",
    "T38n1776_02a:0452a05": "之。隨別難盡，故須總結。此等皆是佛菩薩德，",
    "T38n1776_02a:0452a06": "徵令同之。「乃可取食」，總結應受。具前德者，乞",
    "T38n1776_02a:0452a07": "必為他，故可取食。自下第二約凡設難，明同",
    "T38n1776_02a:0452a08": "凡夫自為而乞乃可取食。於中初明同諸外",
    "T38n1776_02a:0452a09": "道乃可取食。「住八難」下，同餘凡夫乃可取食。",
    "T38n1776_02a:0452a10": "「為與眾魔共一手」下，明同眾魔乃可取食。前",
    "T38n1776_02a:0452a11": "中有二：人、同外道違佛法僧，無行方便，乃可",
    "T38n1776_02a:0452a12": "取食。二、「若須菩提入邪見」下，明同外道，無解脫",
    "T38n1776_02a:0452a13": "行，乃可取食。前中先令違背三寶，後結可取。",
    "T38n1776_02a:0452a14": "「若須菩提不見佛」者，明同外道違離佛寶。「不",
    "T38n1776_02a:0452a15": "聞法」者，違離法寶。「彼外道」下，違離僧寶。同諸",
    "T38n1776_02a:0452a16": "凡夫，外道為師，故離僧寶。於中初明外道為",
    "T38n1776_02a:0452a17": "師，次明須菩提從之出家，後明須菩隨之墮",
    "T38n1776_02a:0452a18": "落。前中初言「外道六師」，總以標舉。彼外道中",
    "T38n1776_02a:0452a19": "有六種人，各別立見，說為六師。次列其名。「富",
    "T38n1776_02a:0452a20": "蘭那迦葉」，是第一人。迦葉是姓，富蘭是字。此",
    "T38n1776_02a:0452a21": "乃是其空見外道。「末伽利拘賖梨子」，是第二",
    "T38n1776_02a:0452a22": "人。末伽是字，拘賖母名，將母以別，名拘賖",
    "T38n1776_02a:0452a23": "梨子。此常見外道。「刪闍夜毘羅胝子」，是第三",
    "T38n1776_02a:0452a24": "人。刪闍是字，毘羅母名，將母以別名毘羅胝",
    "T38n1776_02a:0452a25": "子。此一因見外道，亦得名為苦行外道。宣",
    "T38n1776_02a:0452a26": "說眾生受苦受樂，皆由往因，不藉現緣。往業",
    "T38n1776_02a:0452a27": "未盡不得解脫，多受苦行酬其往業，往業既",
    "T38n1776_02a:0452a28": "盡便得解脫。「何耆多翅舍欽婆羅」者，是第四",
    "T38n1776_02a:0452a29": "人。何耆多翅舍是其字也，欽婆羅者是其𣯊",
    "T38n1776_02a:0452b01": "𮩇。被此為衣，就之以標，名欽婆羅。此自然見",
    "T38n1776_02a:0452b02": "外道。說一切法自然而有，不從因緣。此《涅槃》",
    "T38n1776_02a:0452b03": "中納衣之即師。「迦羅鳩馱迦旃延」者，是第五",
    "T38n1776_02a:0452b04": "人。迦羅是字，迦旃延是姓。此是自在天因外",
    "T38n1776_02a:0452b05": "道。說自在天為眾生因，眾生由之受苦受樂。",
    "T38n1776_02a:0452b06": "「尼乾陀若提子」者，是第六人。尼乾是字，若提",
    "T38n1776_02a:0452b07": "母名，將母以別名提子。此不須修外道。說",
    "T38n1776_02a:0452b08": "諸眾生於未來世，過八萬劫自然解脫。譬如",
    "T38n1776_02a:0452b09": "轉縷紈於高頂，縷盡自止。上來別列，下明此",
    "T38n1776_02a:0452b10": "六與之為師。此初句竟。次明須菩因其出家，",
    "T38n1776_02a:0452b11": "後明須菩由之墮落。外道邪見，造作邪業，墮",
    "T38n1776_02a:0452b12": "墜三惡，名彼師墮。須菩學之，亦墮三惡，名汝",
    "T38n1776_02a:0452b13": "隨墮。「可乃取食」，結聽令受。世間違背三寶之",
    "T38n1776_02a:0452b14": "人為身求食，汝若同之為身求食乃可取食。",
    "T38n1776_02a:0452b15": "上來明其違背三寶無行方便。「若須菩提入",
    "T38n1776_02a:0452b16": "諸邪」下，明同外道無解脫行。「入諸邪見」，明無",
    "T38n1776_02a:0452b17": "道因。「不到彼岸」，明無滅果。亦應結言乃可取",
    "T38n1776_02a:0452b18": "食，文中略無。上來第一明同外道乃可取食。",
    "T38n1776_02a:0452b19": "自下第二明同餘凡乃可取食。於中五句：前",
    "T38n1776_02a:0452b20": "三同凡無自利行，後二同凡無利他行。就前",
    "T38n1776_02a:0452b21": "三中，「住於八難不得無難」無道方。八難如上。",
    "T38n1776_02a:0452b22": "「同於煩惱離清淨法」，明無道體。「同惱」，有彰。",
    "T38n1776_02a:0452b23": "「離淨」，無治。「汝得無諍一切亦得」，明無道果。此",
    "T38n1776_02a:0452b24": "返言耳。若正，應言一切眾生不得無諍，汝亦",
    "T38n1776_02a:0452b25": "不得，乃可取食。然此返言，與下文中「若彌勒",
    "T38n1776_02a:0452b26": "得菩提一切眾生皆亦應得」其言相似。以何",
    "T38n1776_02a:0452b27": "義故為此返徵？彼須菩提乞食似凡，汝乞似",
    "T38n1776_02a:0452b28": "凡得無諍定，一切眾生乞食似汝亦應得之。",
    "T38n1776_02a:0452b29": "凡乞似汝不得此定，汝乞似凡亦同不得，乃",
    "T38n1776_02a:0452c01": "可取食。何者是其無諍三昧？利根羅漢凡所",
    "T38n1776_02a:0452c02": "施為常豫觀察，欲界眾生未起煩惱，起意將",
    "T38n1776_02a:0452c03": "護不與其競，名無諍定。故《雜心》云云「緣欲未",
    "T38n1776_02a:0452c04": "生，恒依不動智慧。」下二同凡無利他中，「其施",
    "T38n1776_02a:0452c05": "汝者不名福田」，無善益他。世間罪人供之無",
    "T38n1776_02a:0452c06": "福，供汝似彼，不生功德，名非福田。「供養汝者",
    "T38n1776_02a:0452c07": "墮三惡道」，有惡損他。世有增上造罪眾生，有",
    "T38n1776_02a:0452c08": "人樂惡愛其所作而供養之，墮三惡道。供汝",
    "T38n1776_02a:0452c09": "似彼墮三惡道，及可取食。上來第二明同餘",
    "T38n1776_02a:0452c10": "凡乃可取食。自下第三明同眾魔乃可取食。",
    "T38n1776_02a:0452c11": "於中初先徵令同魔，後結聽取。前中有八：初",
    "T38n1776_02a:0452c12": "四同魔有損他行，後四同魔有損己行。就前",
    "T38n1776_02a:0452c13": "四中，「為與眾魔共一手」者，明同魔業。魔專壞",
    "T38n1776_02a:0452c14": "亂，作業同彼，名共一手。中間兩句，明同魔人。",
    "T38n1776_02a:0452c15": "「作諸勞侶」，與魔為伴。魔能勞亂，名之為勞。與",
    "T38n1776_02a:0452c16": "彼為伴，名作勞侶。「汝與眾魔及諸塵勞等無",
    "T38n1776_02a:0452c17": "異」者，自身作魔。魔是魔王，諸塵勞者是其魔",
    "T38n1776_02a:0452c18": "民，義如前。坌染眾生，故說為塵。身皆同之，名",
    "T38n1776_02a:0452c19": "等無異。「於一切生而有怨心」，此之一句明同",
    "T38n1776_02a:0452c20": "魔心。於一切生欲壞其善，名有怨心。上來損",
    "T38n1776_02a:0452c21": "他，自下四句明同諸魔有損己行。「謗佛毀法",
    "T38n1776_02a:0452c22": "不入眾數」，此之三句違背三寶，明無道因。「終",
    "T38n1776_02a:0452c23": "不得滅」，明無滅果。上令同邪。「如是行乞乃可",
    "T38n1776_02a:0452c24": "取食」，總結聽受。具前過者須為身乞，汝若同",
    "T38n1776_02a:0452c25": "之乃可取食。上出呵辭。自下第三申己卑闕",
    "T38n1776_02a:0452c26": "顯己不及。於中初先彰己被難，茫然不解，捨",
    "T38n1776_02a:0452c27": "鉢欲去；後彰維摩安慰令住。就安慰中，「取鉢",
    "T38n1776_02a:0452c28": "勿懼」，總勸捨怖。下別安慰。別中有二：一、舉化",
    "T38n1776_02a:0452c29": "人類須菩提，明無能畏；二、「所以」下，將其化法",
    "T38n1776_02a:0452c30": "類己難辭，明無所畏。前中維摩先舉化人問",
    "T38n1776_02a:0453a01": "須菩提，次須菩提以理正答。下維摩詰取其",
    "T38n1776_02a:0453a02": "所答類菩提，後勸捨畏。就初問中，隨須菩提",
    "T38n1776_02a:0453a03": "意解以問。「於意云何」，問其意解。於汝意中所",
    "T38n1776_02a:0453a04": "解云何？「如來作化以是事語寧不」者，舉事正",
    "T38n1776_02a:0453a05": "問。何故偏言如來化人？如來辨勝，難辭可畏，",
    "T38n1776_02a:0453a06": "為是偏舉。佛辨難當，以其化人無心想故、無",
    "T38n1776_02a:0453a07": "真實故。用前難辭而難語之，畢竟不畏。故今",
    "T38n1776_02a:0453a08": "反問寧有懼不？「我言不也」，須菩正答。化人不",
    "T38n1776_02a:0453a09": "畏，故曰不也。下取所答類須菩提。言「一切法",
    "T38n1776_02a:0453a10": "如化」者，汎舉諸法類同化人。言一切法皆如",
    "T38n1776_02a:0453a11": "幻化，明須菩提亦同化矣。「汝今不應有所懼」",
    "T38n1776_02a:0453a12": "者，結勸捨畏。知身如化，無能畏者，故不能懼。",
    "T38n1776_02a:0453a13": "自下第二明己難辭。問如幻化明無畏。「所以",
    "T38n1776_02a:0453a14": "者何」，徵前起後。所以向前勸汝取鉢勿懼者",
    "T38n1776_02a:0453a15": "何？下對釋之。句別有五：初「一切言說不離是",
    "T38n1776_02a:0453a16": "相」，明言如化，不離向前幻化相矣。道言「一切",
    "T38n1776_02a:0453a17": "言說不離」，即顯向前難辭亦然。二「至於智者",
    "T38n1776_02a:0453a18": "不者文」下，明於難辭不應生畏。此名菩薩以",
    "T38n1776_02a:0453a19": "為智者，良以智者知言如幻，故於文字不著",
    "T38n1776_02a:0453a20": "不懼。舉彼智者於文字中不著不懼，今須菩",
    "T38n1776_02a:0453a21": "提同彼智者，於前難辭不著不畏。三「何以」下，釋",
    "T38n1776_02a:0453a22": "前智者不著所以，先徵、後解。「文字性離」，為是",
    "T38n1776_02a:0453a23": "不著。文字體空，名為性離。四「無有文字即真",
    "T38n1776_02a:0453a24": "脫」下，會前文字性離之義，即真解脫。名前性",
    "T38n1776_02a:0453a25": "離為無字文，真解脫處絕離言辭，故無文字",
    "T38n1776_02a:0453a26": "即真解脫。五「解脫相者即諸法也」，以真解脫",
    "T38n1776_02a:0453a27": "即一切法皆離文字，皆離文故悉不可畏。此",
    "T38n1776_02a:0453a28": "第三竟。自下第四明維摩詰教呵利益。「二百",
    "T38n1776_02a:0453a29": "天子法眼淨」者，入見諦道名法眼淨。由聞前",
    "T38n1776_02a:0453b01": "說，證入初地見法顯了，名法眼淨。非小乘中",
    "T38n1776_02a:0453b02": "得法眼淨。前辭、次釋。「故我不任」，總結不堪。次",
    "T38n1776_02a:0453b03": "告富樓令往問疾。其富樓那，是其字也，此翻",
    "T38n1776_02a:0453b04": "名滿。彌多羅尼是其母名，此翻名慈，將母以",
    "T38n1776_02a:0453b05": "別名彌多羅尼子。其人於佛弟子之中說法",
    "T38n1776_02a:0453b06": "第一，如《法華》說。故令今之今往問疾。先告、",
    "T38n1776_02a:0453b07": "後辭。辭中還初總辭不堪、次釋、後結。釋中「所",
    "T38n1776_02a:0453b08": "以」，自徵起後，下正辨之。辨中有四：一、舉本昔",
    "T38n1776_02a:0453b09": "被呵由緣。二、出被呵辭。三、「時維摩入三昧」下，",
    "T38n1776_02a:0453b10": "彰其巧化。四、「我念聲聞不觀人」下，申己卑闕，",
    "T38n1776_02a:0453b11": "以小自責。就初段中，「憶念我昔」，舉被呵時。「於",
    "T38n1776_02a:0453b12": "大林中」，出被可處。「為諸新學比丘說」者，彰被",
    "T38n1776_02a:0453b13": "呵事。說何等法？總知說小，不知小中說何等",
    "T38n1776_02a:0453b14": "法。自下第二明教呵辭。何故須然？為益富樓",
    "T38n1776_02a:0453b15": "并令比丘捨小求大，所以教呵。文中「維摩來",
    "T38n1776_02a:0453b16": "謂」，總舉，下別顯之。別中有四：第一、呵其違欲",
    "T38n1776_02a:0453b17": "說法。二、「汝不能知眾生根」下，呵違根說。三、「欲",
    "T38n1776_02a:0453b18": "行大道莫示小」下，重就第一呵違欲說。四、「此",
    "T38n1776_02a:0453b19": "比丘久發大」下，重就第二呵違根說。初中四",
    "T38n1776_02a:0453b20": "句。兩句教兩呵。初言「先當入定觀心然後說」",
    "T38n1776_02a:0453b21": "者，教觀欲說。二「無以穢」下，呵違欲說，約喻呵",
    "T38n1776_02a:0453b22": "之。無謂勿也，以猶用也。小乘之法如似穢食，",
    "T38n1776_02a:0453b23": "比丘大欲事同寶器，勿用小乘穢弊法食投",
    "T38n1776_02a:0453b24": "於大乘樂欲寶器。三「當知」下，教知欲說。觀始",
    "T38n1776_02a:0453b25": "知終，故復教之。比丘念大，汝須知之。四「無以」",
    "T38n1776_02a:0453b26": "下，呵違欲說，約喻呵之。比丘大欲以似瑠",
    "T38n1776_02a:0453b27": "璃，小乘小欲事同水精。勿將餘人水精小欲，",
    "T38n1776_02a:0453b28": "同此比丘瑠璃大欲。此初段竟。第二呵其違",
    "T38n1776_02a:0453b29": "根說中，「汝不能知眾生根原」，呵不知根。「勿得",
    "T38n1776_02a:0453c01": "發」下，遮其授小。「無得發起以小乘法」，法說以",
    "T38n1776_02a:0453c02": "遮。「彼自無創勿傷之也」，喻說以遮。彼諸比丘",
    "T38n1776_02a:0453c03": "大根完具，名為無創。教小侵損，目之為傷。遮",
    "T38n1776_02a:0453c04": "抑不聽，故言勿傷。第三重呵違欲說中，約喻",
    "T38n1776_02a:0453c05": "以呵。於中三句。「欲行大道莫示小徑」，是一呵",
    "T38n1776_02a:0453c06": "也。比丘求大名欲大道。小法卷狹如似小",
    "T38n1776_02a:0453c07": "徑，求大教小，理所不應，故云莫示。「無以大海",
    "T38n1776_02a:0453c08": "內於牛跡」，是二呵也。比丘廣欲如似大海，小",
    "T38n1776_02a:0453c09": "結狹淺事同牛跡。安心住法目之為內，此亦",
    "T38n1776_02a:0453c10": "不應，故言無以大海內於牛跡。「無以日光等",
    "T38n1776_02a:0453c11": "彼螢火」，是三呵也。比丘大欲如似日光，聲聞",
    "T38n1776_02a:0453c12": "小欲事若螢火，將大同小，理所不合，是故呵",
    "T38n1776_02a:0453c13": "言無以日光等彼螢火。第四重呵違根說中，",
    "T38n1776_02a:0453c14": "言「此比丘久發大心中忘此意」，舉彼大根。「如",
    "T38n1776_02a:0453c15": "何以小而教導之」，呵其授小。「我觀小乘智慧",
    "T38n1776_02a:0453c16": "微淺猶如盲人不能分別一切眾生根之利鈍」，",
    "T38n1776_02a:0453c17": "呵不知根。維摩自導，「我觀小乘」下，出所觀。智",
    "T38n1776_02a:0453c18": "慧微淺猶如盲人，智體劣也。不能分別一切",
    "T38n1776_02a:0453c19": "眾生根之利鈍，智用狹也。以智微故，不能分",
    "T38n1776_02a:0453c20": "別一切眾生；智慧淺故，不能分別根之利鈍。",
    "T38n1776_02a:0453c21": "此出呵辭。自下第三彰其巧化。於中六句：初、",
    "T38n1776_02a:0453c22": "維摩詰默入三昧。二、由入三昧令此比丘自",
    "T38n1776_02a:0453c23": "識宿命，曾於過佛種善發心。此乃維摩宿",
    "T38n1776_02a:0453c24": "命通力故令識之。菩薩宿命凡有六種，如",
    "T38n1776_02a:0453c25": "《地持》說：一、自知宿命；二、知他宿命；三、令他",
    "T38n1776_02a:0453c26": "人知己宿命；四、令他人自知宿命；五、令他",
    "T38n1776_02a:0453c27": "人知他宿命；六、能令彼所知眾生展轉相知。",
    "T38n1776_02a:0453c28": "今令比丘自識宿命，是第四門令他自知。三、",
    "T38n1776_02a:0453c29": "「即時」下，由識宿命還得本心，謂還得本大乘心",
    "T38n1776_02a:0453c30": "矣。四、「於是」下，明諸比丘由得本心，荷恩致",
    "T38n1776_02a:0454a01": "敬。首是頭首，稽首禮足顯敬愍至。五、維摩",
    "T38n1776_02a:0454a02": "詰因其得心，更為說法。六、由為說法，彼於菩",
    "T38n1776_02a:0454a03": "提不復退轉。此諸比丘住在善趣，由聞命",
    "T38n1776_02a:0454a04": "說進入種姓，故永退。自下第四彼富樓那",
    "T38n1776_02a:0454a05": "自申己闕，「我念聲聞不觀人根不應說法」。前",
    "T38n1776_02a:0454a06": "辭、次釋、「是故」下結。次告迦旃令往問疾。迦",
    "T38n1776_02a:0454a07": "旃是姓，字名扇繩。其父早喪，母戀不嫁，如",
    "T38n1776_02a:0454a08": "繩連扇風吹不去，因與立字名曰扇繩。從",
    "T38n1776_02a:0454a09": "佛出家，佛弟子中論義第一。今命問疾，先告、",
    "T38n1776_02a:0454a10": "後辭。「我不堪任」，是總辭也。「所以」下釋。「故我」下",
    "T38n1776_02a:0454a11": "結。釋中「所以」，徵前起後，下對辨之。文別有三：",
    "T38n1776_02a:0454a12": "一、舉己昔日被呵由緣；二、「時維摩」下出被呵",
    "T38n1776_02a:0454a13": "辭；三、「說是法時彼比丘」下教呵利益。初中「憶",
    "T38n1776_02a:0454a14": "昔」，舉被呵時。「佛為比丘略說法要我即於後",
    "T38n1776_02a:0454a15": "敷演義」等，出被呵事。說淺覆深，不當物機，所",
    "T38n1776_02a:0454a16": "以被呵。「我即於後敷演其義」，總以標舉。「謂無",
    "T38n1776_02a:0454a17": "常」等，隨別列之。法門開合，備如上辨。今據一",
    "T38n1776_02a:0454a18": "門且列斯五：前四生死，後一涅槃。自下第三",
    "T38n1776_02a:0454a19": "明教呵辭。何故須然？為益迦旃并令比丘解",
    "T38n1776_02a:0454a20": "法心勝，所以教呵。文中「維摩來謂」，總舉，下別",
    "T38n1776_02a:0454a21": "顯之。別中「無以生滅心行說實相法」，是呵辭",
    "T38n1776_02a:0454a22": "也。彼迦旃延相法未已見法生滅，是故名為",
    "T38n1776_02a:0454a23": "生滅心行。用此心行說己所知，不稱法實，故",
    "T38n1776_02a:0454a24": "呵無以生滅心行說實相法。法之實相備如",
    "T38n1776_02a:0454a25": "後辨。下復教之。「諸法畢竟不生不滅是無常」",
    "T38n1776_02a:0454a26": "者，約就無常法門以教。無常義中有二種門：",
    "T38n1776_02a:0454a27": "一世諦門、二第一義門。世諦門中有三無常：",
    "T38n1776_02a:0454a28": "一分段無常，六道果報，三世分異。二念無",
    "T38n1776_02a:0454a29": "常，有為之法念念還流，一剎那須初生、次",
    "T38n1776_02a:0454b01": "住、終異、後滅。此前兩門明法生滅，破去常相。",
    "T38n1776_02a:0454b02": "三者自性不成實無常，明法虛集破遣常性。",
    "T38n1776_02a:0454b03": "是義云何？即前二種以理推求，四相同體相",
    "T38n1776_02a:0454b04": "夫似立，無有一法別守自性，名性不成。性既",
    "T38n1776_02a:0454b05": "不成，知復說何以之為常？故名曰性不成無",
    "T38n1776_02a:0454b06": "常。於此門中有生有滅，即名為常，以守性故。",
    "T38n1776_02a:0454b07": "無生無滅乃名為常，以無性故。故《地持》云「不",
    "T38n1776_02a:0454b08": "知無言自性無常有生有滅，若知無言自性",
    "T38n1776_02a:0454b09": "之事一切無常。」何者是其同體四相？有為之",
    "T38n1776_02a:0454b10": "法義同幻化，相有體無，相有名生、虛無稱滅。",
    "T38n1776_02a:0454b11": "相有名生，生非滅前；虛無稱滅，滅非生後。故",
    "T38n1776_02a:0454b12": "生與滅同時無別。又此宣說無法為生，生非",
    "T38n1776_02a:0454b13": "滅外，還即說彼相有為滅，滅非生外，故生與",
    "T38n1776_02a:0454b14": "滅同體無別。即此生滅幻炎像立，名之為住。",
    "T38n1776_02a:0454b15": "又復幻法各守自相，亦名為住。故《地持》云「以",
    "T38n1776_02a:0454b16": "自性故名之為住」，此住亦非生滅之外。即此",
    "T38n1776_02a:0454b17": "虛法異於真諦性實之法，故名為異。又異妄",
    "T38n1776_02a:0454b18": "情，所立情實，亦名為異。此異亦非生住滅外，",
    "T38n1776_02a:0454b19": "良以同時義分四故，說之以為同時四相。故",
    "T38n1776_02a:0454b20": "下文言「比丘汝今即時亦生亦老亦滅」。又以",
    "T38n1776_02a:0454b21": "同體義分四故，說之以為同體四相。以同體",
    "T38n1776_02a:0454b22": "故，就餘三相義說為生，離餘三外無別生性。",
    "T38n1776_02a:0454b23": "生無性故，生性不成。以此生性不成實故，生",
    "T38n1776_02a:0454b24": "則無生，故生無常。還就餘三，義說為住。離餘",
    "T38n1776_02a:0454b25": "三外無別住性，住無性故住性不成。以此住",
    "T38n1776_02a:0454b26": "性不成實故，住則無住，故住無常。餘亦如是。",
    "T38n1776_02a:0454b27": "此三廣釋，如優檀那章，此應具論。世諦如是。",
    "T38n1776_02a:0454b28": "第一義者，前無常法窮其體實，畢竟空寂由來",
    "T38n1776_02a:0454b29": "不有。此空是其無常之實，名無常義。與經中",
    "T38n1776_02a:0454c01": "說「觀苦無生為苦諦義」，其言相似。無常之義",
    "T38n1776_02a:0454c02": "具辨如是。聲聞但能世諦分中解知分段及",
    "T38n1776_02a:0454c03": "念無常，餘悉不知，是須教。就可教中，若據世",
    "T38n1776_02a:0454c04": "諦宣說自性，不成無常以為畢竟不生不滅。",
    "T38n1776_02a:0454c05": "無常中極故云畢竟。生無生性、滅無滅性，名",
    "T38n1776_02a:0454c06": "不生滅。此不生滅，是其究竟無常義矣。亦無",
    "T38n1776_02a:0454c07": "住異，且言生滅。若就真諦，離相窮極名為畢",
    "T38n1776_02a:0454c08": "竟，理寂無為名不生滅。此不生滅，是其無常",
    "T38n1776_02a:0454c09": "之實性故，名無常義。亦無住異，且說生滅。汎",
    "T38n1776_02a:0454c10": "論如是。準下流類，此應偏教真諦之義。「五陰",
    "T38n1776_02a:0454c11": "洞達空無所起是苦義」者，就苦以教。苦義亦",
    "T38n1776_02a:0454c12": "二：一世諦門、二真諦門。世諦門中苦別有三：",
    "T38n1776_02a:0454c13": "所謂苦苦、壞苦、行苦。此三廣釋，如四諦章。今",
    "T38n1776_02a:0454c14": "略辨之，有三種門：一、約緣分別。緣別內外，內",
    "T38n1776_02a:0454c15": "心涉求名之為內，刀杖等緣目之為外。外有",
    "T38n1776_02a:0454c16": "違順，刀杖等緣名之為違、己身命財親戚之",
    "T38n1776_02a:0454c17": "類說以為順。外中違緣能生內惱，名之為",
    "T38n1776_02a:0454c18": "總。從彼苦緣生於苦心，從苦生苦，故名苦",
    "T38n1776_02a:0454c19": "苦。外中順緣在能生樂，壞則生苦，故名壞",
    "T38n1776_02a:0454c20": "苦。內心涉求名之為行，文行疲惱厭之生",
    "T38n1776_02a:0454c21": "苦，名為行苦。第二、約緣就體分別。心性是苦。",
    "T38n1776_02a:0454c22": "於此苦上加以事惱，苦上加苦，故名苦苦。加",
    "T38n1776_02a:0454c23": "何等苦？加前三苦，悉名苦苦。有為之法念念",
    "T38n1776_02a:0454c24": "滅壞，名為壞苦。前後遷流目之為行，遷流不",
    "T38n1776_02a:0454c25": "安名為行苦。第三、約就三種無常以別三苦。",
    "T38n1776_02a:0454c26": "約就向前分段無常以說苦苦。有為之法體",
    "T38n1776_02a:0454c27": "性是苦，於上加以分段麁苦，苦上加苦，故云",
    "T38n1776_02a:0454c28": "苦苦。又以三世分段麁苦顯有為法本性是",
    "T38n1776_02a:0454c29": "苦，用苦顯苦，亦名苦苦。約念無常宣說壞苦。",
    "T38n1776_02a:0455a01": "有為無常念念滅壞，故名壞苦。約就自性不",
    "T38n1776_02a:0455a02": "成無常宣說行苦。同體四相因緣虛集目之",
    "T38n1776_02a:0455a03": "為行，虛集之行體無自性，自性無安故名行",
    "T38n1776_02a:0455a04": "苦。世諦如是。言真諦者，窮苦體性畢竟寂滅，",
    "T38n1776_02a:0455a05": "無相為無，於中淺深更有多義，如彼四諦章",
    "T38n1776_02a:0455a06": "中具辨。今且總舉。此之真諦是苦實性，亦名",
    "T38n1776_02a:0455a07": "苦義。如是世諦分中，前二三苦聲聞能解，今",
    "T38n1776_02a:0455a08": "不須教。第三門中，前之二苦聲聞亦解，今不",
    "T38n1776_02a:0455a09": "須教。虛集行苦及苦真諦，二乘不知，理須具",
    "T38n1776_02a:0455a10": "教，但今偏教苦之真諦。五陰之果從因納得，",
    "T38n1776_02a:0455a11": "名五受陰。於陰窮解，名為洞達。達陰實性本",
    "T38n1776_02a:0455a12": "來常寂無陰可生，名空無起。此空是其苦家",
    "T38n1776_02a:0455a13": "體實，名為苦義。如湯炎水，無水為實。此與經",
    "T38n1776_02a:0455a14": "中「觀苦無生名知苦諦」其言一也。「諸法究竟",
    "T38n1776_02a:0455a15": "無所有是空義」者，就空以教。法空名空。空義",
    "T38n1776_02a:0455a16": "不同，汎有五階：一、陰非我所名之為空，如《毘",
    "T38n1776_02a:0455a17": "曇》說，雖名為空，體是有法，陰為體故。二，假名",
    "T38n1776_02a:0455a18": "法中無有定性名之為空，如《成實》說。三、妄想",
    "T38n1776_02a:0455a19": "法虛寂無相說之為空。如陽炎水，水即無水，",
    "T38n1776_02a:0455a20": "不但無性，近而求之相亦不有。四、妄想法虛",
    "T38n1776_02a:0455a21": "無說空，如夢所見，心外無法。五、真如法體寂",
    "T38n1776_02a:0455a22": "名空，體雖真有，離相離性故說空矣。五中前",
    "T38n1776_02a:0455a23": "二聲聞能解，今不須教。後三不知，為是須教。",
    "T38n1776_02a:0455a24": "所教之空，離相中極，故云究竟無所有矣。如",
    "T38n1776_02a:0455a25": "是究竟無所有者是真空義，陰上無人、陰中",
    "T38n1776_02a:0455a26": "無性不名真空。「於我無我而不二是無我」者，",
    "T38n1776_02a:0455a27": "教無我義。此說人空以為無我。分別有五：一、",
    "T38n1776_02a:0455a28": "陰非神主名為無我，如《毘曇》說。二、於和合假",
    "T38n1776_02a:0455a29": "名人中無有人性名為無我。三、於妄想畢竟",
    "T38n1776_02a:0455b01": "空中無有和合假名人相名為無我。四、於妄",
    "T38n1776_02a:0455b02": "想畢竟空中無有我人眾生之相名為無我。",
    "T38n1776_02a:0455b03": "五、於平等真如體中無有真法集用人相名為",
    "T38n1776_02a:0455b04": "無我。五中前二聲聞能解，餘三不知，為是須",
    "T38n1776_02a:0455b05": "教。言「我無我而不二」者，依如《毘曇》。凡夫橫計",
    "T38n1776_02a:0455b06": "我眾生等名之為我，五陰法類非神非主名",
    "T38n1776_02a:0455b07": "為無我。此我無我相對為二，若於平等第一",
    "T38n1776_02a:0455b08": "義中，非直無我亦無五陰，無我之法是二齊",
    "T38n1776_02a:0455b09": "無，故云不二。如此不二，方是究竟無我之義。",
    "T38n1776_02a:0455b10": "若依《成實》，凡夫橫計我人之性名之為我，假",
    "T38n1776_02a:0455b11": "名眾生無有定性名為無我，此我無我相對",
    "T38n1776_02a:0455b12": "亦二。若於平等第一義中，非直無彼定性之",
    "T38n1776_02a:0455b13": "我，亦無對情遣性無我，是二䨥絕名為無二，",
    "T38n1776_02a:0455b14": "如此無二方是究竟無我義矣。故下文云「我",
    "T38n1776_02a:0455b15": "尚不可得，非我何可得？見我實性者，不復起",
    "T38n1776_02a:0455b16": "二。是為入不二法門。」與此義同。「法本不生今",
    "T38n1776_02a:0455b17": "亦不滅是寂滅」者，教涅槃義。涅槃有三：一、事",
    "T38n1776_02a:0455b18": "盡無處數滅無為名為涅槃。如是涅槃，本無",
    "T38n1776_02a:0455b19": "今有。二、約緣顯實破相證寂名為涅槃。法性",
    "T38n1776_02a:0455b20": "常寂，而妄相煩惱所覆。修八聖道以為了因，",
    "T38n1776_02a:0455b21": "滅除闇惑證本法性，一證永寂故曰涅槃。此",
    "T38n1776_02a:0455b22": "前二種，經說為果。三、就實論實真體常寂名",
    "T38n1776_02a:0455b23": "曰涅槃。此一涅槃非因非果，就實論實，實外",
    "T38n1776_02a:0455b24": "無緣，知復約何以之為因？實外無緣，知復約",
    "T38n1776_02a:0455b25": "何以之為果？是故涅槃無因無果。故《涅槃》云",
    "T38n1776_02a:0455b26": "「涅槃之體，非生非出、非虛非實、非一非異、非因",
    "T38n1776_02a:0455b27": "非果。」於此分中無惑可生、無染可滅。三中初",
    "T38n1776_02a:0455b28": "一聲聞亦解，後之兩門二乘不知，為是須教。",
    "T38n1776_02a:0455b29": "於後二中，偏舉後門而以教示。是說以言法",
    "T38n1776_02a:0455c01": "本不然今亦無滅是寂滅義。上來第二教呵",
    "T38n1776_02a:0455c02": "辭竟。「說是法時彼諸比丘心得解脫」，是第三",
    "T38n1776_02a:0455c03": "段教呵利益。前辭、次釋、「故我」下結。次告阿那",
    "T38n1776_02a:0455c04": "律令往問疾。前明行德，此論行用。用謂六通，",
    "T38n1776_02a:0455c05": "且彰天眼。此阿那律，經中亦名阿尼樓馱，又",
    "T38n1776_02a:0455c06": "亦名為阿泥樓豆，本是一名，傳之音異，此云",
    "T38n1776_02a:0455c07": "無滅，八萬劫前曾供辟支，所得善根于今不",
    "T38n1776_02a:0455c08": "滅，故云無滅。是佛堂弟，如來父叔合有四人，",
    "T38n1776_02a:0455c09": "各有二子，佛父最大名曰淨飯，有其二子：長",
    "T38n1776_02a:0455c10": "名悉達多，此云成利，如來身是；小名難陀。其",
    "T38n1776_02a:0455c11": "第二叔名曰斛飯，亦有二子：長名提婆達多，",
    "T38n1776_02a:0455c12": "亦曰調達；小名阿難。其第三叔名曰白飯，亦",
    "T38n1776_02a:0455c13": "有二子：長名阿那律，小名摩呵男。其第四叔",
    "T38n1776_02a:0455c14": "名曰甘露飯，亦有二子：長名跋提，小名提沙。",
    "T38n1776_02a:0455c15": "佛有一阿姑，名甘露味，唯有一子，名尸陀羅。",
    "T38n1776_02a:0455c16": "前諸釋子，竝皆出家。其阿那律天眼第一，得",
    "T38n1776_02a:0455c17": "眼因緣如經中說。彼阿那律，於一時中佛邊",
    "T38n1776_02a:0455c18": "聽法，坐下眼睡，如來呵責：「咄咄故為寐，壅",
    "T38n1776_02a:0455c19": "螺蚌蝎類。」其阿那律被呵慚愧，多日不眠，遂",
    "T38n1776_02a:0455c20": "便失眼。造詣耆婆求欲治之，耆婆問其患眼",
    "T38n1776_02a:0455c21": "內緣，那律具答。耆婆對曰：「睡是眼食。久時不",
    "T38n1776_02a:0455c22": "眠，眼便餓死，永更叵治。」那律聞之遂修天眼，",
    "T38n1776_02a:0455c23": "半頭見物，徹見三千大千世界。今命問疾，先",
    "T38n1776_02a:0455c24": "告、後辭。辭中初總、「所以」下釋、「故我」下結。釋中",
    "T38n1776_02a:0455c25": "「所以」，徵前起後，下對之辨。於中有六：一、舉昔",
    "T38n1776_02a:0455c26": "日被呵由緣；二、「時維摩」下，出被呵辭；三、「我時",
    "T38n1776_02a:0455c27": "默」下，自申己闕；四、「彼諸梵」下，諸梵讚嘆，問真",
    "T38n1776_02a:0455c28": "天眼；五、維摩為說；六、諸梵聞之，發心願求，禮",
    "T38n1776_02a:0455c29": "敬辭去。初中三句：一、阿那律彰己昔日一處",
    "T38n1776_02a:0456a01": "經行。遊行誦經，名曰經行。二、明諸梵來問天",
    "T38n1776_02a:0456a02": "眼。良以諸梵報得神通悉具天眼，聞阿那律",
    "T38n1776_02a:0456a03": "天眼最勝，心生慕仰，故來請問。「嚴淨梵王與",
    "T38n1776_02a:0456a04": "萬梵俱」，標列請人。「放淨光明來詣我所稽首",
    "T38n1776_02a:0456a05": "作體」，啟請方便。「問我幾何天眼所見」，正問天",
    "T38n1776_02a:0456a06": "眼。此乃順於外國人語，順此應言那律天眼",
    "T38n1776_02a:0456a07": "所見幾何。問其天眼所見分齊近遠幾許，故",
    "T38n1776_02a:0456a08": "曰幾何。三、「我即答」下，那律具答。「吾見釋迦三",
    "T38n1776_02a:0456a09": "千世界如觀掌中菴摩勒果」，小乘所見，局在一",
    "T38n1776_02a:0456a10": "界，故以釋迦標而別之。如龍樹說：聲聞人中",
    "T38n1776_02a:0456a11": "有大有小，小者能見一千國土，大者能見二",
    "T38n1776_02a:0456a12": "千國土；緣覺人中有大有小，小者能見二千",
    "T38n1776_02a:0456a13": "國土，大者能見三千國土。今阿那律是大聲",
    "T38n1776_02a:0456a14": "聞，應見二千，強修力故能見三千，又以願智",
    "T38n1776_02a:0456a15": "自在力故能見三千。所見分明，故如觀掌菴摩",
    "T38n1776_02a:0456a16": "勒果。上來具列被呵由緣。次出呵辭。何故須",
    "T38n1776_02a:0456a17": "呵？為今諸梵求佛真眼，所以呵之。文中「維摩",
    "T38n1776_02a:0456a18": "來謂」，總舉，下別顯之。「唯阿那律天眼作相為",
    "T38n1776_02a:0456a19": "無作相」，進退兩定，下就設難。「假使作相則與",
    "T38n1776_02a:0456a20": "外道等」，就相彰過。「若無作相即是無為不應有",
    "T38n1776_02a:0456a21": "見」，就無設難。無相即是真諦無為，故應不見。",
    "T38n1776_02a:0456a22": "此第二竟。「我時默然」，是第三句，自申己闕，彰",
    "T38n1776_02a:0456a23": "己不及。第四句中，初明諸梵聞其所說嘆未",
    "T38n1776_02a:0456a24": "曾有，次為作禮，後問孰有真天眼。孰謂誰也。",
    "T38n1776_02a:0456a25": "第五句中，「維摩言有」，總以答之。言「佛世尊得",
    "T38n1776_02a:0456a26": "真天眼」，就人略辨。「常在三昧悉見佛國不以",
    "T38n1776_02a:0456a27": "二相」，辨相廣答。寂而常用，故在三昧悉見佛",
    "T38n1776_02a:0456a28": "國。聲聞法中眼耳二通定外作用，大不同小",
    "T38n1776_02a:0456a29": "故在三昧悉見佛國，用而常寂故見諸國不",
    "T38n1776_02a:0456b01": "以二相，如日照物不生分別。第六句中，初明",
    "T38n1776_02a:0456b02": "諸梵聞說佛眼發心願求，次禮維摩，後去",
    "T38n1776_02a:0456b03": "不現，下結可知耳。次告優波令往問疾。上明",
    "T38n1776_02a:0456b04": "修善，此對優波明其對治滅惡之法。優波離",
    "T38n1776_02a:0456b05": "者，是天竺語，此云上首，持律中上。本在家時",
    "T38n1776_02a:0456b06": "是諸釋子剃髮之人，後諸釋子出家之時優",
    "T38n1776_02a:0456b07": "波送去，諸釋子等欲至佛所，脫所著衣冠瓔",
    "T38n1776_02a:0456b08": "珞并所乘像與優波離。釋去子後，優波思",
    "T38n1776_02a:0456b09": "念：「諸釋子等果報如此尚捨出家，我住何為？",
    "T38n1776_02a:0456b10": "若彼有得，我亦應然。」以所得物安著樹上、像",
    "T38n1776_02a:0456b11": "繫樹下，作如是言：「諸有取者，吾即施之。」後往",
    "T38n1776_02a:0456b12": "佛所，諸釋子見，問其來意。優波具答。釋子大",
    "T38n1776_02a:0456b13": "喜，即使請佛：「此人先來為我驅使，若後出家",
    "T38n1776_02a:0456b14": "我喜輕慢，願佛先度，我當敬事。」佛先度之，諸",
    "T38n1776_02a:0456b15": "釋子等同為設禮，是時大地為之振動，空聲",
    "T38n1776_02a:0456b16": "讚言：「諸釋子等憍慢山崩。」出家之後持律第",
    "T38n1776_02a:0456b17": "一。今命問疾，先告、後辭。辭中初總、次釋、後結。",
    "T38n1776_02a:0456b18": "釋中「所以」，徵前起後，下正辨釋。文別有五：一",
    "T38n1776_02a:0456b19": "舉昔日被呵由緣；二、「時維摩」下，出被呵辭。三、",
    "T38n1776_02a:0456b20": "「於是二比丘言上智我」下，彰二比丘稱讚維",
    "T38n1776_02a:0456b21": "摩。四、「我答言」下，明己述嘆。五、「時二比丘疑",
    "T38n1776_02a:0456b22": "悔除」下，明二比丘聞法獲益。第一段中，初明",
    "T38n1776_02a:0456b23": "比丘犯律為恥，不敢問佛，請優波離。以優波",
    "T38n1776_02a:0456b24": "離持律第一，故偏請問。後優波離為其解說。",
    "T38n1776_02a:0456b25": "言「如法」者，如戒律法。明犯不犯、輕之與重，名",
    "T38n1776_02a:0456b26": "為說解。自下第二明呵辭。何故須然？為教犯",
    "T38n1776_02a:0456b27": "罪二比丘等破相滅罪，故教以呵。文中「維",
    "T38n1776_02a:0456b28": "摩來謂」，總舉；下別顯之，有呵有教。「無重增此",
    "T38n1776_02a:0456b29": "二比丘罪」，是呵辭也。云何重增比丘造罪？原",
    "T38n1776_02a:0456c01": "由著有取相故生，令復為其說有罪相增其",
    "T38n1776_02a:0456c02": "情取，故曰重增。「當直」下教。「當直除滅勿擾其",
    "T38n1776_02a:0456c03": "心」，是總教也。云何曲滅而復云直？說有罪相",
    "T38n1776_02a:0456c04": "方教纖治名為曲滅，說罪體空破離罪相名",
    "T38n1776_02a:0456c05": "直除滅，義如後辨。「勿擾其心」，以理遮抑。擾謂",
    "T38n1776_02a:0456c06": "擾亂。云何擾心而言勿擾？說罪怖之增其",
    "T38n1776_02a:0456c07": "怯懼，名擾其心；說罪無罪令心正住除疑歡",
    "T38n1776_02a:0456c08": "喜，名為不擾。下別教之。「所以者何」，何徵前起",
    "T38n1776_02a:0456c09": "後。所以教汝直滅者何？「彼罪性」學等，明罪體",
    "T38n1776_02a:0456c10": "空，成應直滅。初先正教。「其知此」下，結嘆令學。",
    "T38n1776_02a:0456c11": "前中有三：一、就罪正破。二、「如佛說」下，約心以",
    "T38n1776_02a:0456c12": "破。此亦名為約因以破，心為罪因。三、「一切法",
    "T38n1776_02a:0456c13": "生滅」已下，約法以破。此亦名為約緣以破，一",
    "T38n1776_02a:0456c14": "切諸法是罪緣故。初中「罪性不在內外不在中」",
    "T38n1776_02a:0456c15": "者，明罪體空，所以不在。內謂六根，外謂六塵。",
    "T38n1776_02a:0456c16": "又內自身，外謂一切眾生等緣。罪從因緣假",
    "T38n1776_02a:0456c17": "合而生，本無自性。以無性故，內外中間一切",
    "T38n1776_02a:0456c18": "不在。不在內外，既法無罪；不在中間，離法亦",
    "T38n1776_02a:0456c19": "無。就第二段約心破中，文別有四：一、明眾生",
    "T38n1776_02a:0456c20": "垢淨依心。第二「心亦不在內」下，約心破罪。三、",
    "T38n1776_02a:0456c21": "「如優波離以心相」下，重復約心破遣罪相，成向",
    "T38n1776_02a:0456c22": "後段。四、「唯優波離妄想垢」下，重明垢淨皆依",
    "T38n1776_02a:0456c23": "於心，成向初段。初中為欲約心破罪，故引佛",
    "T38n1776_02a:0456c24": "說明垢與淨皆依於心。良以心是眾生本體，",
    "T38n1776_02a:0456c25": "是故心垢即眾生垢、心淨生淨。第二約破罪",
    "T38n1776_02a:0456c26": "之中，先明心空，次約明罪，後類諸法。宗為明",
    "T38n1776_02a:0456c27": "罪，舉餘類顯。「心亦不在內外中間」，明心空也。",
    "T38n1776_02a:0456c28": "內謂六根，外謂六塵，內外和合而生心識。別",
    "T38n1776_02a:0456c29": "求無性，以無性故不在內外，中間亦無。故《涅",
    "T38n1776_02a:0457a01": "槃》云「眼、色、明、欲四事和合而生眼識。是眼識",
    "T38n1776_02a:0457a02": "性，決定不在眼中、色中、明中、欲中。餘亦如是。」",
    "T38n1776_02a:0457a03": "不在內外，類同前罪，是故亦言「如其心然罪",
    "T38n1776_02a:0457a04": "垢亦然」。將心類罪，明罪同心；如心既然不在",
    "T38n1776_02a:0457a05": "內外不在中間，罪垢亦然不在內外及不在",
    "T38n1776_02a:0457a06": "中。「諸法亦然」，類顯諸法。法同心罪，不在內外",
    "T38n1776_02a:0457a07": "及不在中，故曰亦然。諸法既然，罪是一切諸",
    "T38n1776_02a:0457a08": "法之例，何獨不爾？「不出於如」，顯亦然相。前說",
    "T38n1776_02a:0457a09": "心性不在內外及不在中，即是如義。諸法同",
    "T38n1776_02a:0457a10": "心不在內外及不在中，亦即是如。如外無法，",
    "T38n1776_02a:0457a11": "故云「不出」。自下第三重復約心破遣罪相成",
    "T38n1776_02a:0457a12": "前第二。於中為明一切眾生心無垢，寄優波",
    "T38n1776_02a:0457a13": "離悟解以顯。「如優波離以心相得解脫時寧",
    "T38n1776_02a:0457a14": "有垢不」，維摩反問。就人指法，是以言如。彼優",
    "T38n1776_02a:0457a15": "波離具二解脫：一心解脫，斷除愛結；二慧解",
    "T38n1776_02a:0457a16": "脫，斷絕無明。今舉心脫，故言心相得解脫耳。",
    "T38n1776_02a:0457a17": "又就心中有性有相，真諦心性，世諦假有是",
    "T38n1776_02a:0457a18": "其心相。心性常寂無脫無縛，世諦心相有縛",
    "T38n1776_02a:0457a19": "有脫，面相異性故說心相。得解脫時，以其心",
    "T38n1776_02a:0457a20": "相觀空離染，名得解脫。此解脫時，寧有垢染",
    "T38n1776_02a:0457a21": "可斷除不？「我言不也」，優波正答。得解脫時垢",
    "T38n1776_02a:0457a22": "深不有，故曰不也。是義云何？若見垢染可除",
    "T38n1776_02a:0457a23": "可斷，不得解脫。不見垢染可除可離，達本無",
    "T38n1776_02a:0457a24": "垢方得解脫，故答不也。「維摩詰言一切眾生",
    "T38n1776_02a:0457a25": "心相無垢亦如是」，將聖類凡。凡類未解，無垢",
    "T38n1776_02a:0457a26": "理同，故曰如是。自下第四重明垢淨皆依於",
    "T38n1776_02a:0457a27": "心成上初段。於中三句：一、「妄想心垢，無妄想",
    "T38n1776_02a:0457a28": "心淨」，見等三倒之心是其妄想。若依《地持》，八",
    "T38n1776_02a:0457a29": "種妄想名為妄想。有則迷真所以是垢，無即",
    "T38n1776_02a:0457b01": "真顯所以是淨。二、「顛倒是垢無倒是淨」，八倒",
    "T38n1776_02a:0457b02": "名倒，有則迷於生死涅槃故名為垢，無則解",
    "T38n1776_02a:0457b03": "達所以是淨。三、「取我是垢不取是淨」，取我亦",
    "T38n1776_02a:0457b04": "是八倒所收，以此患本故復別舉。上來第二",
    "T38n1776_02a:0457b05": "約心以破。自下第三約法以破。於中初明一",
    "T38n1776_02a:0457b06": "切諸法生滅無性，類罪無性。「諸法皆」下，明法",
    "T38n1776_02a:0457b07": "心起，心外無相，類罪無相。前中初法如幻等",
    "T38n1776_02a:0457b08": "喻。如幻喻，明自性無常。言如電者，喻念無常。",
    "T38n1776_02a:0457b09": "「諸法」下合。後中「諸法皆妄見」者，法說明空。如",
    "T38n1776_02a:0457b10": "夢等喻，喻別有四：一、「以妄想」下合上來別教。",
    "T38n1776_02a:0457b11": "「其知此」下結嘆合學。「其知此者」，知前所辨。「是",
    "T38n1776_02a:0457b12": "名奉律」，行順律法。其知此者知前所辨，是名",
    "T38n1776_02a:0457b13": "善解心解律法。調伏名律。觀空破罪，是真調",
    "T38n1776_02a:0457b14": "伏，故名善解。此第二竟。自下第三明二比丘聞",
    "T38n1776_02a:0457b15": "法稱讚。「二比丘言上智哉」者，嘆勝過劣。解出",
    "T38n1776_02a:0457b16": "優波，故曰上智。哉是助辭。「是優波離所不及」",
    "T38n1776_02a:0457b17": "等，明下劣上。是優波離所不及者，明智不及。",
    "T38n1776_02a:0457b18": "「持律之上而不能說」，明說不及。優波離時持",
    "T38n1776_02a:0457b19": "律最勝，故名為上。而不能說罪性空寂除滅",
    "T38n1776_02a:0457b20": "我罪，名不能說。「我答言」下，是第四段明己述",
    "T38n1776_02a:0457b21": "嘆。「捨自如來未有聲聞及菩薩能制其樂說",
    "T38n1776_02a:0457b22": "之辨」，嘆其說勝。「智慧明達為若此也」，嘆其智",
    "T38n1776_02a:0457b23": "勝。「時二比丘疑悔除」下，是第五段彰二比丘",
    "T38n1776_02a:0457b24": "聞說獲益。益中有三：一除疑悔、二發大心、三",
    "T38n1776_02a:0457b25": "興廣顯。顯一切眾生得維摩辨。前辭、次釋、",
    "T38n1776_02a:0457b26": "「故我」下結。",
    "T38n1776_02a:0457b27": "維摩義記卷第二本"
}