{
    "T07n0220_600:1105c03": "大般若波羅蜜多經卷第六百",
    "T07n0220_600:1105c05": "三藏法師玄奘奉　詔譯",
    "T07n0220_600:1105c06": "第十六般若波羅蜜多分之八",
    "T07n0220_600:1105c07": "「復次，善勇猛！若諸菩薩修行般若波羅蜜多，",
    "T07n0220_600:1105c08": "不行色開顯不開顯，不行受、想、行、識開顯不",
    "T07n0220_600:1105c09": "開顯；不行眼開顯不開顯，不行耳、鼻、舌、身、意",
    "T07n0220_600:1105c10": "開顯不開顯；不行色開顯不開顯，不行聲、香、",
    "T07n0220_600:1105c11": "味、觸、法開顯不開顯；不行眼識開顯不開顯，",
    "T07n0220_600:1105c12": "不行耳、鼻、舌、身、意識開顯不開顯。不行色寂",
    "T07n0220_600:1105c13": "靜不寂靜，不行受、想、行、識寂靜不寂靜；不行",
    "T07n0220_600:1105c14": "眼寂靜不寂靜，不行耳、鼻、舌、身、意寂靜不寂",
    "T07n0220_600:1105c15": "靜；不行色寂靜不寂靜，不行聲、香、味、觸、法寂",
    "T07n0220_600:1105c16": "靜不寂靜；不行眼識寂靜不寂靜，不行耳、鼻、",
    "T07n0220_600:1105c17": "舌、身、意識寂靜不寂靜。「不行色本性清淨不",
    "T07n0220_600:1105c18": "清淨，不行受、想、行、識本性清淨不清淨；不行",
    "T07n0220_600:1105c19": "眼本性清淨不清淨，不行耳、鼻、舌、身、意本性",
    "T07n0220_600:1105c20": "清淨不清淨；不行色本性清淨不清淨，不行",
    "T07n0220_600:1105c21": "聲、香、味、觸、法本性清淨不清淨；不行眼識本",
    "T07n0220_600:1105c22": "性清淨不清淨，不行耳、鼻、舌、身、意識本性清",
    "T07n0220_600:1105c23": "淨不清淨。不行色本性開顯不開顯，不行受、",
    "T07n0220_600:1105c24": "想、行、識本性開顯不開顯；不行眼本性開顯",
    "T07n0220_600:1105c25": "不開顯，不行耳、鼻、舌、身、意本性開顯不開顯；",
    "T07n0220_600:1105c26": "不行色本性開顯不開顯，不行聲、香、味、觸、法",
    "T07n0220_600:1105c27": "本性開顯不開顯；不行眼識本性開顯不開",
    "T07n0220_600:1105c28": "顯，不行耳、鼻、舌、身、意識本性開顯不開顯。不",
    "T07n0220_600:1105c29": "行色本性寂靜不寂靜，不行受、想、行、識本性",
    "T07n0220_600:1106a01": "寂靜不寂靜；不行眼本性寂靜不寂靜，不行",
    "T07n0220_600:1106a02": "耳、鼻、舌、身、意本性寂靜不寂靜；不行色本性",
    "T07n0220_600:1106a03": "寂靜不寂靜，不行聲、香、味、觸、法本性寂靜不",
    "T07n0220_600:1106a04": "寂靜；不行眼識本性寂靜不寂靜，不行耳、鼻、",
    "T07n0220_600:1106a05": "舌、身、意識本性寂靜不寂靜。不行色本性遠",
    "T07n0220_600:1106a06": "離不遠離，不行受、想、行、識本性遠離不遠離；",
    "T07n0220_600:1106a07": "不行眼本性遠離不遠離，不行耳、鼻、舌、身、意",
    "T07n0220_600:1106a08": "本性遠離不遠離；不行色本性遠離不遠離，",
    "T07n0220_600:1106a09": "不行聲、香、味、觸、法本性遠離不遠離；不行眼",
    "T07n0220_600:1106a10": "識本性遠離不遠離，不行耳、鼻、舌、身、意識本",
    "T07n0220_600:1106a11": "性遠離不遠離。「不行色過去未來現在本性",
    "T07n0220_600:1106a12": "清淨不清淨、開顯不開顯、寂靜不寂靜、遠離不",
    "T07n0220_600:1106a13": "遠離，不行受、想、行、識過去未來現在本性清",
    "T07n0220_600:1106a14": "淨不清淨、開顯不開顯、寂靜不寂靜、遠離不遠",
    "T07n0220_600:1106a15": "離；不行眼過去未來現在本性清淨不清淨、",
    "T07n0220_600:1106a16": "開顯不開顯、寂靜不寂靜、遠離不遠離，不行",
    "T07n0220_600:1106a17": "耳、鼻、舌、身、意過去未來現在本性清淨不清淨、",
    "T07n0220_600:1106a18": "開顯不開顯、寂靜不寂靜、遠離不遠離；不行",
    "T07n0220_600:1106a19": "色過去未來現在本性清淨不清淨、開顯不開",
    "T07n0220_600:1106a20": "顯、寂靜不寂靜、遠離不遠離，不行聲、香、味、觸、",
    "T07n0220_600:1106a21": "法過去未來現在本性清淨不清淨、開顯不開",
    "T07n0220_600:1106a22": "顯、寂靜不寂靜、遠離不遠離；不行眼識過去",
    "T07n0220_600:1106a23": "未來現在本性清淨不清淨、開顯不開顯、寂靜",
    "T07n0220_600:1106a24": "不寂靜、遠離不遠離，不行耳、鼻、舌、身、意識過",
    "T07n0220_600:1106a25": "去未來現在本性清淨不清淨、開顯不開顯、寂",
    "T07n0220_600:1106a26": "靜不寂靜、遠離不遠離。「善勇猛！若諸菩薩能",
    "T07n0220_600:1106a27": "如是行，速能圓滿一切智法。",
    "T07n0220_600:1106a28": "「復次，善勇猛！若諸菩薩修行般若波羅蜜多，",
    "T07n0220_600:1106a29": "不恃執色，不恃執受、想、行、識；不恃執眼，不恃",
    "T07n0220_600:1106b01": "執耳、鼻、舌、身、意；不恃執色，不恃執聲、香、味、觸、",
    "T07n0220_600:1106b02": "法；不恃執眼識，不恃執耳、鼻、舌、身、意識；不恃",
    "T07n0220_600:1106b03": "執色清淨，不恃執受、想、行、識清淨；不恃執眼",
    "T07n0220_600:1106b04": "清淨，不恃執耳、鼻、舌、身、意清淨；不恃執色清",
    "T07n0220_600:1106b05": "淨，不恃執聲、香、味、觸、法清淨；不恃執眼識清",
    "T07n0220_600:1106b06": "淨，不恃執耳、鼻、舌、身、意識清淨；不恃執色所",
    "T07n0220_600:1106b07": "緣清淨，不恃執受、想、行、識所緣清淨；不恃執",
    "T07n0220_600:1106b08": "眼所緣清淨，不恃執耳、鼻、舌、身、意所緣清淨；",
    "T07n0220_600:1106b09": "不恃執色所緣清淨，不恃執聲、香、味、觸、法所緣",
    "T07n0220_600:1106b10": "清淨；不恃執眼識所緣清淨，不恃執耳、鼻、舌、",
    "T07n0220_600:1106b11": "身、意識所緣清淨。「復次，善勇猛！若諸菩薩修",
    "T07n0220_600:1106b12": "行般若波羅蜜多，不執著色，不執著受、想、行、",
    "T07n0220_600:1106b13": "識；不執著眼，不執著耳、鼻、舌、身、意；不執著色，",
    "T07n0220_600:1106b14": "不執著聲、香、味、觸、法；不執著眼識，不執著耳、",
    "T07n0220_600:1106b15": "鼻、舌、身、意識；不執著色清淨，不執著受、想、行、",
    "T07n0220_600:1106b16": "識清淨；不執著眼清淨，不執著耳、鼻、舌、身、意",
    "T07n0220_600:1106b17": "清淨；不執著色清淨，不執著聲、香、味、觸、法清",
    "T07n0220_600:1106b18": "淨；不執著眼識清淨，不執著耳、鼻、舌、身、意識",
    "T07n0220_600:1106b19": "清淨；不執著色所緣清淨，不執著受、想、行、識",
    "T07n0220_600:1106b20": "所緣清淨；不執著眼所緣清淨，不執著耳、鼻、",
    "T07n0220_600:1106b21": "舌、身、意所緣清淨；不執著色所緣清淨，不執",
    "T07n0220_600:1106b22": "著聲、香、味、觸、法所緣清淨；不執著眼識所緣清",
    "T07n0220_600:1106b23": "淨，不執著耳、鼻、舌、身、意識所緣清淨。「善勇猛！",
    "T07n0220_600:1106b24": "若諸菩薩能如是行，速能圓滿一切智法。「善",
    "T07n0220_600:1106b25": "勇猛！若諸菩薩能如是行，則為隣近如來十",
    "T07n0220_600:1106b26": "力、四無所畏、四無礙解、大慈、大悲、大喜、大捨、十",
    "T07n0220_600:1106b27": "八佛不共法。「善勇猛！若諸菩薩能如是行，則",
    "T07n0220_600:1106b28": "為隣近三十二大士相、八十隨好，身真金色，無",
    "T07n0220_600:1106b29": "邊光明，如龍象視，無能見頂。「善勇猛！若諸",
    "T07n0220_600:1106c01": "菩薩能如是行，則為隣近過去未來現在無",
    "T07n0220_600:1106c02": "著無礙智見，亦為隣近如來教授、教誡、示導，",
    "T07n0220_600:1106c03": "亦為隣近過去未來現在無著無礙智見，決定",
    "T07n0220_600:1106c04": "受記。「善勇猛！若諸菩薩能如是行，速證一切",
    "T07n0220_600:1106c05": "佛法清淨，速能證得佛土清淨，速能攝受聲",
    "T07n0220_600:1106c06": "聞眾圓滿，速能攝受菩薩眾圓滿。「善勇猛！若",
    "T07n0220_600:1106c07": "諸菩薩能如是行，不住色，不住受、想、行、識；不",
    "T07n0220_600:1106c08": "住眼，不住耳、鼻、舌、身、意；不住色，不住聲、香、味、",
    "T07n0220_600:1106c09": "觸、法；不住眼識，不住耳、鼻、舌、身、意識；不住名、",
    "T07n0220_600:1106c10": "色，不住顛倒、見、蓋、愛行，不住欲、色、無色界，不",
    "T07n0220_600:1106c11": "住有情界、法界，不住地、水、火、風、空、識界，不住",
    "T07n0220_600:1106c12": "我、有情、命者、生者、養者、士夫、補特伽羅、意生、儒",
    "T07n0220_600:1106c13": "童、作者、受者、知者、見者及彼諸想，不住斷、常，",
    "T07n0220_600:1106c14": "不住染、淨，不住緣起，不住布施、慳貪、持戒、犯",
    "T07n0220_600:1106c15": "戒、安忍、忿恚、精進、懈怠、靜慮、散亂、妙慧、惡慧，",
    "T07n0220_600:1106c16": "不住念住、正斷、神足、根、力、覺支、道支，不住顛",
    "T07n0220_600:1106c17": "倒等斷，不住靜慮、解脫、等持、等至，不住明及",
    "T07n0220_600:1106c18": "解脫、解脫智見，不住盡智、無生智、無造作智",
    "T07n0220_600:1106c19": "及無著智，不住止、觀，不住無量、神通，不住苦、",
    "T07n0220_600:1106c20": "集、滅、道，不住異生、聲聞、獨覺、菩薩、佛地，不住",
    "T07n0220_600:1106c21": "異生、聲聞、獨覺、菩薩、佛法，不住生死、涅槃，不",
    "T07n0220_600:1106c22": "住佛智、力、無畏等，不住過去未來現在智見，",
    "T07n0220_600:1106c23": "不住佛土圓滿，不住聲聞眾圓滿，不住菩薩",
    "T07n0220_600:1106c24": "眾圓滿。何以故？善勇猛！以一切法不可住故。",
    "T07n0220_600:1106c25": "「善勇猛！非一切法有可住義。所以者何？以一",
    "T07n0220_600:1106c26": "切法皆無執藏，無執藏故無可住者。善勇猛！",
    "T07n0220_600:1106c27": "若一切法有可住者，應可示現此可執藏、此",
    "T07n0220_600:1106c28": "法常住，如來亦應安住諸法，示現諸法此可",
    "T07n0220_600:1106c29": "執藏、此可積集。善勇猛！以一切法不可安住、",
    "T07n0220_600:1107a01": "不可執藏、不可積集，是故無法是常住者。",
    "T07n0220_600:1107a02": "由此如來不安住法，亦不示現此可執藏、此",
    "T07n0220_600:1107a03": "可積集。善勇猛！無有少法是實可生，以無少",
    "T07n0220_600:1107a04": "法實可生故都無所住，故說諸法無可住義。",
    "T07n0220_600:1107a05": "善勇猛！以無所住及無不住為方便故，說一",
    "T07n0220_600:1107a06": "切法都無所住。「善勇猛！無有少法可說住者，",
    "T07n0220_600:1107a07": "如四大河無熱池出，未入大海終無住義。如",
    "T07n0220_600:1107a08": "是諸法乃至無造，諸行未盡終無住義。善勇",
    "T07n0220_600:1107a09": "猛！無造行者，謂於此中無住不住、無留難者，",
    "T07n0220_600:1107a10": "一切皆依俗數而說，實無有住、無留難者、無",
    "T07n0220_600:1107a11": "究竟者亦無不住。善勇猛！無造行者依俗數",
    "T07n0220_600:1107a12": "說，如諸有情世俗所見，非實有住或留難",
    "T07n0220_600:1107a13": "者、或究竟者亦無不住。非無造行有實住",
    "T07n0220_600:1107a14": "者，是故可言依俗數說，故一切法皆無住義。",
    "T07n0220_600:1107a15": "「善勇猛！如是菩薩摩訶薩眾，依一切法無",
    "T07n0220_600:1107a16": "住方便，修行般若波羅蜜多。善勇猛！若諸",
    "T07n0220_600:1107a17": "菩薩能如是行，速能圓滿一切智法，隣近無",
    "T07n0220_600:1107a18": "上正等菩提，疾能安坐妙菩提座，疾能證得",
    "T07n0220_600:1107a19": "一切智智，疾能圓滿三世智見，疾能圓滿一",
    "T07n0220_600:1107a20": "切有情心行差別，遍知妙智故。",
    "T07n0220_600:1107a21": "「善勇猛！若諸菩薩摩訶薩眾，欲普饒益一切",
    "T07n0220_600:1107a22": "有情，欲以財施一切有情皆令充足，欲以",
    "T07n0220_600:1107a23": "法施一切有情皆令願滿，欲能破壞一切有",
    "T07n0220_600:1107a24": "情無明卵[穀-禾+卵]，欲普授與一切有情大智佛智，",
    "T07n0220_600:1107a25": "欲普哀愍一切有情，欲普利樂一切有情，欲",
    "T07n0220_600:1107a26": "令一切有情豐足財施、法施，欲令一切有情",
    "T07n0220_600:1107a27": "豐足清淨尸羅，欲令一切有情豐足安忍柔",
    "T07n0220_600:1107a28": "和，欲令一切有情豐足勇猛精進，欲令一",
    "T07n0220_600:1107a29": "切有情豐足清白靜慮，欲令一切有情豐足",
    "T07n0220_600:1107b01": "微妙般若，欲令一切有情豐足究竟解脫，欲",
    "T07n0220_600:1107b02": "令一切有情豐足解脫智見，欲令一切有情",
    "T07n0220_600:1107b03": "豐足生諸善趣，欲令一切有情豐足明及解",
    "T07n0220_600:1107b04": "脫，欲令一切有情豐足畢竟涅槃，欲令一",
    "T07n0220_600:1107b05": "切有情豐足諸佛妙法，欲令一切有情豐足",
    "T07n0220_600:1107b06": "圓滿眾德，欲轉無上微妙法輪，一切世間沙",
    "T07n0220_600:1107b07": "門、梵志、天、魔、外道，皆無有能如法轉者。欲於",
    "T07n0220_600:1107b08": "世間宣說妙法，欲能如實記諸佛地，欲能如",
    "T07n0220_600:1107b09": "實記菩薩地，欲能如實記獨覺地，欲能如實",
    "T07n0220_600:1107b10": "記聲聞地，欲能覺發諸有情類本願善根，應",
    "T07n0220_600:1107b11": "學如是甚深般若波羅蜜多勇猛正勤常無",
    "T07n0220_600:1107b12": "間斷，應依如是甚深般若波羅蜜多精勤修",
    "T07n0220_600:1107b13": "學無所顧戀。「善勇猛！我都不見有諸餘法，能",
    "T07n0220_600:1107b14": "令菩薩速疾圓滿所求無上諸佛妙法，如此",
    "T07n0220_600:1107b15": "所說甚深般若波羅蜜多。若諸菩薩安住如",
    "T07n0220_600:1107b16": "是甚深般若波羅蜜多，精勤修學時無暫捨，",
    "T07n0220_600:1107b17": "速能圓滿一切智法。善勇猛！若諸菩薩修行",
    "T07n0220_600:1107b18": "般若波羅蜜多能至究竟，是諸菩薩隣近無",
    "T07n0220_600:1107b19": "上正等菩提定無疑惑。善勇猛！若善男子、善",
    "T07n0220_600:1107b20": "女人等聞此般若波羅蜜多，歡喜信受生實",
    "T07n0220_600:1107b21": "想者，我說彼類能引無上正等菩提，殊勝善",
    "T07n0220_600:1107b22": "根速至究竟。是善男子、善女人等攝受善根，",
    "T07n0220_600:1107b23": "定能積集大慧資糧。善勇猛！若諸菩薩手執",
    "T07n0220_600:1107b24": "如是甚深般若波羅蜜多方便善巧相應法",
    "T07n0220_600:1107b25": "教，是諸菩薩設不現前蒙佛受記，當知已近",
    "T07n0220_600:1107b26": "蒙佛受記，或復不久當蒙諸佛現前受記。「善",
    "T07n0220_600:1107b27": "勇猛！譬如有人精勤受學十善業道已至究",
    "T07n0220_600:1107b28": "竟，當知彼人善根成熟，已得隣近北俱盧生；",
    "T07n0220_600:1107b29": "如是菩薩若手執此甚深般若波羅蜜多，當",
    "T07n0220_600:1107b30": "知隣近所求無上正等菩提定無疑惑。「善勇",
    "T07n0220_600:1107c01": "猛！譬如有人樂行惠捨，於諸財寶無所顧悋，",
    "T07n0220_600:1107c02": "於諸有情常以布施、愛語、利行、同事攝受，持",
    "T07n0220_600:1107c03": "戒、修忍摧伏憍慢，修如是行至究竟時，速獲",
    "T07n0220_600:1107c04": "大財生於高族；如是菩薩若手得此甚深般",
    "T07n0220_600:1107c05": "若波羅蜜多，當知隣近不退轉位。「善勇猛！譬",
    "T07n0220_600:1107c06": "如有人樂修施、戒尸羅、安忍無不具足，慈愍",
    "T07n0220_600:1107c07": "有情勸持淨戒，復能造作感增上業，當知速",
    "T07n0220_600:1107c08": "獲轉輪王位；如是菩薩若手得此甚深般若",
    "T07n0220_600:1107c09": "波羅蜜多，當知速坐妙菩提座。「善勇猛！如",
    "T07n0220_600:1107c10": "轉輪王將登大位，於白半月十五日晨，沐浴",
    "T07n0220_600:1107c11": "受齋至大殿上，昇師子座面東而坐，有大輪",
    "T07n0220_600:1107c12": "寶從空而來，當知彼王受轉輪位，不久當得",
    "T07n0220_600:1107c13": "具足七寶；如是菩薩手中得此甚深般若波",
    "T07n0220_600:1107c14": "羅蜜多，當知速獲一切智智。「善勇猛！如有",
    "T07n0220_600:1107c15": "情類成勝善根，常樂修行清白之行，信解",
    "T07n0220_600:1107c16": "廣大，厭患人身，具淨尸羅，樂營眾事，其心",
    "T07n0220_600:1107c17": "長夜思願生天，與四洲人常為覆護，當知",
    "T07n0220_600:1107c18": "彼類不久得為四大天王護四洲界；如是菩",
    "T07n0220_600:1107c19": "薩若以般若波羅蜜多相應法教，施有情類",
    "T07n0220_600:1107c20": "心無悋惜，當知不久得為法王，於一切法",
    "T07n0220_600:1107c21": "皆得自在。「善勇猛！如有情類成勝善根，清",
    "T07n0220_600:1107c22": "淨過前所成就者，所獲財寶先惠施他後自",
    "T07n0220_600:1107c23": "受用，所營事務先為有情後方為己，常自守",
    "T07n0220_600:1107c24": "護不為非法不平等貪之所染污，其心長夜",
    "T07n0220_600:1107c25": "願為天主，於所修善其心堅固，當知彼類",
    "T07n0220_600:1107c26": "不久定生三十三天作天帝釋；如是菩薩若",
    "T07n0220_600:1107c27": "以般若波羅蜜多相應法要，施有情類無顧",
    "T07n0220_600:1107c28": "悋者，當知不久定作法王，於一切法得大",
    "T07n0220_600:1107c29": "自在。「善勇猛！譬如有人得四梵住，當知",
    "T07n0220_600:1108a01": "不久生於梵天；如是菩薩若以般若波羅蜜",
    "T07n0220_600:1108a02": "多相應法要，施有情類無顧悋者，當知不久",
    "T07n0220_600:1108a03": "轉妙法輪，施諸有情利益安樂。「善勇猛！譬",
    "T07n0220_600:1108a04": "如大地至雨際時，見上空中密雲含潤，天將",
    "T07n0220_600:1108a05": "昏闇漸降大雨，陂湖池沼處處充溢，大地原",
    "T07n0220_600:1108a06": "隰上下俱潤，密雲垂覆甘雨普洽，令諸藥",
    "T07n0220_600:1108a07": "物、卉木、叢林、枝葉、花果悉皆茂盛，水陸山川",
    "T07n0220_600:1108a08": "香氣芬馥，處處皆有花果泉池，大地于時甚",
    "T07n0220_600:1108a09": "可愛樂，人非人類見已歡娛，採摘花果嗅",
    "T07n0220_600:1108a10": "香甞味；如是菩薩現得般若波羅蜜多精勤",
    "T07n0220_600:1108a11": "修學，是諸菩薩當知不久一切智智之所潤",
    "T07n0220_600:1108a12": "沃，善能趣入一切智智，當能開顯一切智",
    "T07n0220_600:1108a13": "智，由斯潤洽一切有情，分別開示無上法",
    "T07n0220_600:1108a14": "寶。「善勇猛！譬如無熱龍王宮內，有情生已",
    "T07n0220_600:1108a15": "出四大河，各趣一方充滿大海；如是菩薩手",
    "T07n0220_600:1108a16": "中得此甚深般若波羅蜜多，復能於中精勤",
    "T07n0220_600:1108a17": "修學，彼皆能出大法流注，以大法施充足",
    "T07n0220_600:1108a18": "有情。「善勇猛！如眾鳥等依妙高山，形類雖",
    "T07n0220_600:1108a19": "殊而同一色；如是菩薩手中得此甚深般若",
    "T07n0220_600:1108a20": "波羅蜜多，信受修行皆同一趣，謂趣如來一",
    "T07n0220_600:1108a21": "切智趣。「善勇猛！譬如大海諸水依持，常為",
    "T07n0220_600:1108a22": "眾流之所歸趣；如是菩薩手中得此甚深般",
    "T07n0220_600:1108a23": "若波羅蜜多，精勤修學令極通利，不久當作",
    "T07n0220_600:1108a24": "一切法海，速疾當成一切法器，常為諸法",
    "T07n0220_600:1108a25": "之所歸趣，世俗諸法不能擾動。「善勇猛！如",
    "T07n0220_600:1108a26": "日輪舉蔽諸光明；如是菩薩所學般若波羅",
    "T07n0220_600:1108a27": "蜜多出現世間，一切外道悉皆隱沒。善勇猛！",
    "T07n0220_600:1108a28": "若諸菩薩所學般若波羅蜜多出現世間，與",
    "T07n0220_600:1108a29": "有情類作法明照。善勇猛！若諸菩薩出現世",
    "T07n0220_600:1108b01": "間，作諸有情善根明照，與有情類作淨福田；",
    "T07n0220_600:1108b02": "一切有情皆應供養，一切有情皆應歸趣，一",
    "T07n0220_600:1108b03": "切有情皆應稱讚。",
    "T07n0220_600:1108b04": "「復次，善勇猛！若諸菩薩能學般若波羅蜜多，",
    "T07n0220_600:1108b05": "於諸學中是最勝學，如是學者普為有情淨",
    "T07n0220_600:1108b06": "涅槃路。何以故？善勇猛！若學般若波羅蜜多，",
    "T07n0220_600:1108b07": "於諸學中最勝第一，為妙為微妙、為上為無",
    "T07n0220_600:1108b08": "上、無等無等等。善勇猛！若諸菩薩能學般",
    "T07n0220_600:1108b09": "若波羅蜜多，令一切學皆至究竟，普能受持",
    "T07n0220_600:1108b10": "一切所學，於一切學皆能開示，摧伏一切他",
    "T07n0220_600:1108b11": "論邪學。善勇猛！若諸菩薩能學般若波羅",
    "T07n0220_600:1108b12": "蜜多，則能修行三世諸佛、諸菩薩行。善勇猛！",
    "T07n0220_600:1108b13": "諸佛世尊於此所學甚深般若波羅蜜多，已、",
    "T07n0220_600:1108b14": "正、當學極善安住，為諸有情已、正、當說如是",
    "T07n0220_600:1108b15": "無上清淨學法。善勇猛！如是所學甚深般若",
    "T07n0220_600:1108b16": "波羅蜜多，超過一切世間所學最尊、最勝。善",
    "T07n0220_600:1108b17": "勇猛！如是所學甚深般若波羅蜜多，是自然",
    "T07n0220_600:1108b18": "學，一切世間無能及者。「善勇猛！若學般若波",
    "T07n0220_600:1108b19": "羅蜜多，於諸法中都無所學，謂若世間、若出",
    "T07n0220_600:1108b20": "世間，若有為、若無為，若有漏、若無漏，若有",
    "T07n0220_600:1108b21": "罪、若無罪，於如是等一切法門不生執著，於",
    "T07n0220_600:1108b22": "一切法無著而住，為諸有情無倒開示無上",
    "T07n0220_600:1108b23": "清淨所學之法。何以故？善勇猛！以一切法無",
    "T07n0220_600:1108b24": "著無縛，無有少法為著為縛而現在前，由此",
    "T07n0220_600:1108b25": "亦無得解脫義。「善勇猛！色無著無縛亦無解",
    "T07n0220_600:1108b26": "脫，受、想、行、識無著無縛亦無解脫，眼無著無",
    "T07n0220_600:1108b27": "縛亦無解脫，耳、鼻、舌、身、意無著無縛亦無解",
    "T07n0220_600:1108b28": "脫，色無著無縛亦無解脫，聲、香、味、觸、法無著",
    "T07n0220_600:1108b29": "無縛亦無解脫，眼識無著無縛亦無解脫，耳、",
    "T07n0220_600:1108c01": "鼻、舌、身、意識無著無縛亦無解脫，名、色無著",
    "T07n0220_600:1108c02": "無縛亦無解脫，顛倒、見趣、諸蓋、愛行無著無",
    "T07n0220_600:1108c03": "縛亦無解脫，貪、瞋、癡無著無縛亦無解脫，欲、",
    "T07n0220_600:1108c04": "色、無色界無著無縛亦無解脫，有情界、法界",
    "T07n0220_600:1108c05": "無著無縛亦無解脫，我、有情、命者、生者、養者、",
    "T07n0220_600:1108c06": "士夫、補特伽羅、意生、儒童、作者、受者、知者、見者",
    "T07n0220_600:1108c07": "及彼諸想無著無縛亦無解脫，地、水、火、風、空、",
    "T07n0220_600:1108c08": "識界無著無縛亦無解脫，緣起、染、淨無著無",
    "T07n0220_600:1108c09": "縛亦無解脫，布施、慳貪、持戒、犯戒、安忍、忿恚、",
    "T07n0220_600:1108c10": "精進、懈怠、靜慮、散亂、般若、惡慧無著無縛亦無",
    "T07n0220_600:1108c11": "解脫，苦、集、滅、道無著無縛亦無解脫，念住、",
    "T07n0220_600:1108c12": "正斷、神足、根、力、覺支、道支無著無縛亦無解",
    "T07n0220_600:1108c13": "脫，顛倒等斷無著無縛亦無解脫，靜慮、解脫、",
    "T07n0220_600:1108c14": "等持、等至無著無縛亦無解脫，無量、神通無",
    "T07n0220_600:1108c15": "著無縛亦無解脫，盡智、無生智、無造作智及",
    "T07n0220_600:1108c16": "無著智無著無縛亦無解脫，明及解脫、解脫",
    "T07n0220_600:1108c17": "智見無著無縛亦無解脫，異生、聲聞、獨覺、菩",
    "T07n0220_600:1108c18": "薩、佛地無著無縛亦無解脫，異生、聲聞、獨覺、",
    "T07n0220_600:1108c19": "菩薩、佛法無著無縛亦無解脫，生死、涅槃無",
    "T07n0220_600:1108c20": "著無縛亦無解脫，佛智、力、無畏等無著無縛",
    "T07n0220_600:1108c21": "亦無解脫，過去未來現在智見無著無縛亦",
    "T07n0220_600:1108c22": "無解脫。何以故？善勇猛！以一切法著不可",
    "T07n0220_600:1108c23": "得、縛不可得，著、縛既無，從彼解脫亦不可得。",
    "T07n0220_600:1108c24": "「善勇猛！言著縛者，謂於法性執著繫縛。法性",
    "T07n0220_600:1108c25": "既無，故不可說有著有縛。言解脫者，謂脫著、",
    "T07n0220_600:1108c26": "縛，彼二既無故無解脫。善勇猛！無解脫者，",
    "T07n0220_600:1108c27": "謂於諸法都無有能得解脫性，若於諸法能",
    "T07n0220_600:1108c28": "如是見，即說名為無著智見。善勇猛！言無著",
    "T07n0220_600:1108c29": "者，謂於此中著不可得。著無著性，著無實性，",
    "T07n0220_600:1109a01": "故名無著。以於此中能著、所著、由此、為此、因",
    "T07n0220_600:1109a02": "此、屬此皆不可得，故名無著。善勇猛！言無",
    "T07n0220_600:1109a03": "縛者，謂於此中縛不可得。縛無縛性，縛無實",
    "T07n0220_600:1109a04": "性，故名無縛。以於此中能縛、所縛、由此、為",
    "T07n0220_600:1109a05": "此、因此、屬此皆不可得，故名無縛。「善勇猛！若",
    "T07n0220_600:1109a06": "於諸法無著無縛，如何於法可說解脫？善勇",
    "T07n0220_600:1109a07": "猛！無著無縛亦無解脫，離繫清涼名真解脫。",
    "T07n0220_600:1109a08": "善勇猛！若於諸法無執著者則無繫縛，若於",
    "T07n0220_600:1109a09": "諸法無繫著者則無解脫，遠離三事離繫清",
    "T07n0220_600:1109a10": "涼名真解脫。善勇猛！如是菩薩悟入諸法無",
    "T07n0220_600:1109a11": "著無縛亦無解脫，得真智見修行般若波羅",
    "T07n0220_600:1109a12": "蜜多。善勇猛！若諸菩薩能如是行，隣近無",
    "T07n0220_600:1109a13": "上正等菩提，速能證得一切智智。「善勇猛！我",
    "T07n0220_600:1109a14": "以如是甚深般若波羅蜜多微妙法印，印諸",
    "T07n0220_600:1109a15": "菩薩摩訶薩眾，令斷疑網，精勤修學甚深般",
    "T07n0220_600:1109a16": "若波羅蜜多速至究竟。善勇猛！我今自持如",
    "T07n0220_600:1109a17": "是法印，令久住世利樂有情。所以者何？我聲",
    "T07n0220_600:1109a18": "聞眾無勝神力，能持般若波羅蜜多微妙法",
    "T07n0220_600:1109a19": "印，至我滅後後時、後分、後五百歲，饒益有情。」",
    "T07n0220_600:1109a20": "爾時，世尊告賢守菩薩、導師菩薩等五百上首",
    "T07n0220_600:1109a21": "菩薩及善勇猛菩薩摩訶薩言：「善男子！汝等",
    "T07n0220_600:1109a22": "應學如是如來無量無數百千俱胝那庾多劫，",
    "T07n0220_600:1109a23": "曾所修集甚深般若波羅蜜多而為上首。甚",
    "T07n0220_600:1109a24": "深般若波羅蜜多之所流出，甚深般若波羅",
    "T07n0220_600:1109a25": "蜜多之所建立無上法藏，汝等應持如是法",
    "T07n0220_600:1109a26": "藏，我涅槃後後時、後分、後五百歲，無上正",
    "T07n0220_600:1109a27": "法將欲壞滅時、分轉時，廣為有情宣說開示，",
    "T07n0220_600:1109a28": "令彼聞已獲大利樂。」時，諸菩薩聞佛語已，皆",
    "T07n0220_600:1109a29": "從座起頂禮佛足，合掌恭敬俱白佛言：「世尊！",
    "T07n0220_600:1109b01": "我等當學如是如來無量無數百千俱胝那庾",
    "T07n0220_600:1109b02": "多劫，曾所修集甚深般若波羅蜜多而為上",
    "T07n0220_600:1109b03": "首。甚深般若波羅蜜多之所流出，甚深般若",
    "T07n0220_600:1109b04": "波羅蜜多之所建立無上法藏，我等當持如",
    "T07n0220_600:1109b05": "是法藏，佛涅槃後後時、後分、後五百歲，無",
    "T07n0220_600:1109b06": "上正法將欲壞滅時、分轉時，廣為有情宣說",
    "T07n0220_600:1109b07": "開示，令彼聞已獲大利樂。「世尊！當於彼時，有",
    "T07n0220_600:1109b08": "大恐怖、有大險難、有大暴惡。當於彼時，諸有",
    "T07n0220_600:1109b09": "情類多分成就感匱法業，心多貪欲，不平等",
    "T07n0220_600:1109b10": "貪及非法貪之所染污，慳悋、嫉妬纏縛其心，",
    "T07n0220_600:1109b11": "多忿、凶勃、好麁惡語，諂曲、矯誑、樂行非法，多",
    "T07n0220_600:1109b12": "懷輕蔑、鬪訟相違，住不律儀、耽嗜所蔽，懈",
    "T07n0220_600:1109b13": "怠增上、精進下劣，忘失正念、住不正知，口強",
    "T07n0220_600:1109b14": "喙長、偃蹇憍慠，憙行惡業，隱覆內心，貪恚癡",
    "T07n0220_600:1109b15": "增、善根薄少，為無明[穀-禾+卵]之所闇蔽，諸有所行",
    "T07n0220_600:1109b16": "皆順魔黨，與深法律恒作怨害，於法寶藏常",
    "T07n0220_600:1109b17": "為大賊，稟性弊惡難可親附。「世尊！我等今",
    "T07n0220_600:1109b18": "者決定能持如是如來無量無數百千俱胝那",
    "T07n0220_600:1109b19": "庾多劫善根所集無上法藏，與彼有情作大",
    "T07n0220_600:1109b20": "饒益。世尊！彼時當有少分有情，於斯法藏",
    "T07n0220_600:1109b21": "勤求樂學，彼性質直無諂無誑，寧捨身命不",
    "T07n0220_600:1109b22": "作法怨，於法亦無誹謗厭背。我與彼類當作",
    "T07n0220_600:1109b23": "饒益，於此深法示現、勸導、讚勵、慶喜，令勤修",
    "T07n0220_600:1109b24": "學。」爾時，世尊即以神力，護持般若波羅蜜多",
    "T07n0220_600:1109b25": "微妙甚深無上法藏，令惡魔眾不能壞滅。復",
    "T07n0220_600:1109b26": "以威力，護能受持精進修行此法藏者，令斷",
    "T07n0220_600:1109b27": "魔羂蕭然解脫，於所修行速至究竟。佛時",
    "T07n0220_600:1109b28": "微笑放大光明，普照三千大千世界。人中、天",
    "T07n0220_600:1109b29": "上兩處有情，因佛光明互得相見。時，此眾",
    "T07n0220_600:1109c01": "會天、龍、藥叉、健達縛、阿素洛、揭路茶、緊捺洛、",
    "T07n0220_600:1109c02": "莫呼洛伽及餘神眾，皆持種種天妙華香，奉",
    "T07n0220_600:1109c03": "散世尊而為供養，復發廣大讚詠聲言：「甚奇！",
    "T07n0220_600:1109c04": "如來！大威神力！護持法藏及修行者，令惡魔",
    "T07n0220_600:1109c05": "軍不能壞滅，斷諸魔羂得大自在，於所修行",
    "T07n0220_600:1109c06": "速至究竟。若有淨信諸善男子、善女人等，於",
    "T07n0220_600:1109c07": "此法門受持、讀誦、為他廣說，不復怖畏諸惡",
    "T07n0220_600:1109c08": "魔軍。若諸菩薩於此法門受持、讀誦、為他廣",
    "T07n0220_600:1109c09": "說，便能降伏諸惡魔軍，一切惡魔不能留",
    "T07n0220_600:1109c10": "難。」爾時，佛告善勇猛言：「如是！如是！如天等",
    "T07n0220_600:1109c11": "說。善勇猛！如來於此無上法門，為諸惡魔",
    "T07n0220_600:1109c12": "已結壃界，令惡魔眾所有羂網於此法門不",
    "T07n0220_600:1109c13": "能為礙。善勇猛！如來今者依此法門，摧諸",
    "T07n0220_600:1109c14": "惡魔所有勢力。善勇猛！如來今者護此法門，",
    "T07n0220_600:1109c15": "制諸惡魔令不侵損。善勇猛！若有淨信諸善",
    "T07n0220_600:1109c16": "男子、善女人等，於此法門受持、讀誦、廣為他",
    "T07n0220_600:1109c17": "說，一切惡魔不能擾亂，而能降伏諸惡魔",
    "T07n0220_600:1109c18": "怨。若諸菩薩於此法門受持、讀誦、廣為他說，",
    "T07n0220_600:1109c19": "普能降伏一切魔軍，施諸有情利益安樂。",
    "T07n0220_600:1109c20": "「善勇猛！如是法門非諸雜染弊有情類手所",
    "T07n0220_600:1109c21": "能得。善勇猛！如是法門非魔羂網所拘縶",
    "T07n0220_600:1109c22": "者之所行地。善勇猛！如是法門是性調善極",
    "T07n0220_600:1109c23": "聰慧者之所行地。「善勇猛！如極調柔聰慧象",
    "T07n0220_600:1109c24": "馬，非小王等之所乘御，亦非出現於弊惡",
    "T07n0220_600:1109c25": "時，唯為輪王之所受用；由斯出現於彼世時，",
    "T07n0220_600:1109c26": "如是調柔極聰慧者，方能受用此深法門故，",
    "T07n0220_600:1109c27": "此法門乃墮其手。「善勇猛！譬如齋戒龍王、",
    "T07n0220_600:1109c28": "善住龍王、哀羅筏拏龍王，彼不為人之所受",
    "T07n0220_600:1109c29": "用及為見故而現在前，亦復不為諸餘天眾",
    "T07n0220_600:1110a01": "所受用故而現在前，唯為調善聰慧天眾所",
    "T07n0220_600:1110a02": "受用故而現前也！如如帝釋思與天眾往遊",
    "T07n0220_600:1110a03": "戲處嚴飾之時，如是如是彼龍現作如是相",
    "T07n0220_600:1110a04": "狀來現其前，為天帝等所受用故。如是若有",
    "T07n0220_600:1110a05": "善士人帝乃能受用此深法門，謂能聽聞、受",
    "T07n0220_600:1110a06": "持、讀誦，為有情類宣示分別。彼於此法為大",
    "T07n0220_600:1110a07": "莊嚴，能大流通，作大法照，成大法喜，受",
    "T07n0220_600:1110a08": "大法樂。「善勇猛！若於般若波羅蜜多甚深法",
    "T07n0220_600:1110a09": "門，受持一句，尚獲無量無邊功德，況有於此",
    "T07n0220_600:1110a10": "大般若經，能具受持、轉讀、書寫、供養、流布、廣",
    "T07n0220_600:1110a11": "為他說，彼所獲福不可思議！善勇猛！唯性調",
    "T07n0220_600:1110a12": "柔極聰慧者，乃能攝受如是法門，若不調柔",
    "T07n0220_600:1110a13": "極聰慧者，此甚深法非其境界。善勇猛！我為",
    "T07n0220_600:1110a14": "有情斷諸疑惑，故說如是大般若經。」說此法",
    "T07n0220_600:1110a15": "時，無量無數菩薩摩訶薩得無生法忍，復有",
    "T07n0220_600:1110a16": "無邊諸有情類皆發無上正等覺心。爾時，如",
    "T07n0220_600:1110a17": "來記彼決定當證無上正等菩提。時，薄伽梵",
    "T07n0220_600:1110a18": "說是經已，善勇猛等諸大菩薩及餘四眾，天、",
    "T07n0220_600:1110a19": "龍、藥叉、健達縛、阿素洛、揭路茶、緊捺洛、莫呼",
    "T07n0220_600:1110a20": "洛伽、人非人等一切大眾，聞佛所說皆大歡",
    "T07n0220_600:1110a21": "喜、信受奉行。",
    "T07n0220_600:1110a22": "大般若波羅蜜多經卷第六百",
    "T07n0220_600:1110a25": "般若佛姆心呪",
    "T07n0220_600:1110a26": "ta怛　dya耶　thā他　oṃ唵　ga伽　te帝",
    "T07n0220_600:1110a27": "ga伽　te帝　pa鉢　ra囉　ga伽　te帝",
    "T07n0220_600:1110a28": "pa鉢　ra囉　saṃ僧　ga伽　te帝　bo菩",
    "T07n0220_600:1110a29": "dhi提　svā薩嚩　hā訶",
    "T07n0220_600:1110b01": "般若佛姆親心呪",
    "T07n0220_600:1110b02": "oṃ唵　pra鉢囉　jñā娘　pra鉢囉　jñā娘",
    "T07n0220_600:1110b03": "ma摩　hā訶　pra鉢囉　jñā娘　svā娑嚩",
    "T07n0220_600:1110b04": "hā訶"
}
