{
    "T01n0001_013:0082a03": "佛說長阿含經卷第十三",
    "T01n0001_013:0082a05": "後秦弘始年佛陀耶舍共竺佛念譯",
    "T01n0001_013:0082a06": "（二〇）第三分阿摩晝經第一",
    "T01n0001_013:0082a07": "如是我聞：一時，佛遊俱薩羅國，與大比丘",
    "T01n0001_013:0082a08": "眾千二百五十人俱，至伊車能伽羅俱薩羅",
    "T01n0001_013:0082a09": "婆羅門村，即於彼伊車林中止宿。時，有沸",
    "T01n0001_013:0082a10": "伽羅娑羅婆羅門，止郁伽羅村，其村豐樂，人",
    "T01n0001_013:0082a11": "民熾盛，波斯匿王即封此村，與沸伽羅娑",
    "T01n0001_013:0082a12": "羅婆羅門，以為梵分。此婆羅門七世已來父",
    "T01n0001_013:0082a13": "母真正，不為他人之所輕毀，三部舊典諷誦",
    "T01n0001_013:0082a14": "通利，種種經書皆能分別，又能善解大人相",
    "T01n0001_013:0082a15": "法、祭祀儀禮，有五百弟子，教授不廢。其第一",
    "T01n0001_013:0082a16": "摩納弟子名阿摩晝，七世以來父母真正，",
    "T01n0001_013:0082a17": "不為他人之所輕毀，三部舊典諷誦通利，",
    "T01n0001_013:0082a18": "種種經書皆能分別，亦能善解大人相法、祭",
    "T01n0001_013:0082a19": "祀儀禮，亦有五百摩納弟子，教授不廢，與",
    "T01n0001_013:0082a20": "師無異。時，沸伽羅娑羅婆羅門聞沙門瞿曇",
    "T01n0001_013:0082a21": "釋種子出家成道，與大比丘眾千二百五十",
    "T01n0001_013:0082a22": "人俱，至伊車能伽羅俱薩羅婆羅門村，止",
    "T01n0001_013:0082a23": "伊車林中，有大名稱，流聞天下，如來、至真、",
    "T01n0001_013:0082a24": "等正覺，十號具足，於諸天、世人、魔、若魔、天、沙",
    "T01n0001_013:0082a25": "門、婆羅門中，自身作證，為他說法，上中下善，",
    "T01n0001_013:0082a26": "義味具足，梵行清淨。如此真人應往親覲，我",
    "T01n0001_013:0082a27": "今寧可觀沙門瞿曇，為定有三十二相，名聞",
    "T01n0001_013:0082a28": "流布，為稱實不？當以何緣得見佛相？復",
    "T01n0001_013:0082a29": "作是念言：今我弟子阿摩晝，七世以來父母",
    "T01n0001_013:0082b01": "真正，不為他人之所輕毀，三部舊典諷誦",
    "T01n0001_013:0082b02": "通利，種種經書盡能分別，又能善解大人相",
    "T01n0001_013:0082b03": "法、祭祀儀禮，唯有此人可使觀佛，知相有",
    "T01n0001_013:0082b04": "無。時，婆羅門即命弟子阿摩晝而告之曰：",
    "T01n0001_013:0082b05": "「汝往觀彼沙門瞿曇，為定有三十二相，為",
    "T01n0001_013:0082b06": "虛妄耶？」時，阿摩晝尋白師言：「我以何驗觀",
    "T01n0001_013:0082b07": "瞿曇相，知其虛實？」師即報曰：「我今語汝，其",
    "T01n0001_013:0082b08": "有具足三十二大人相者，必趣二處，無有",
    "T01n0001_013:0082b09": "疑也。若在家，當為轉輪聖王，王四天下，以",
    "T01n0001_013:0082b10": "法治化統領民物，七寶具足：一、金輪寶，二、白",
    "T01n0001_013:0082b11": "象寶，三、紺馬寶，四、神珠寶，五、玉女寶，六、居士",
    "T01n0001_013:0082b12": "寶，七、典兵寶。王有千子，勇猛多智，降伏怨",
    "T01n0001_013:0082b13": "敵，兵杖不用，天下泰平，國內民物無所",
    "T01n0001_013:0082b14": "畏懼。若其不樂世間，出家求道，當成如來、",
    "T01n0001_013:0082b15": "至真、等正覺，十號具足。以此可知瞿曇虛",
    "T01n0001_013:0082b16": "實。」時，阿摩晝受師教已，即嚴駕寶車，將五",
    "T01n0001_013:0082b17": "百摩納弟子，清旦出村，往詣伊車林。到已下",
    "T01n0001_013:0082b18": "車，步進詣世尊所；佛坐彼立，佛立彼坐，於",
    "T01n0001_013:0082b19": "其中間共談義理。佛告摩納曰：「汝曾與諸",
    "T01n0001_013:0082b20": "耆舊長宿大婆羅門如是論耶？」摩納白佛：",
    "T01n0001_013:0082b21": "「此為何言？」佛告摩納：「我坐汝立，我立汝坐，",
    "T01n0001_013:0082b22": "中間共論，汝師論法當如是耶？」摩納白佛",
    "T01n0001_013:0082b23": "言：「我婆羅門論法，坐則俱坐，立則俱立，臥則",
    "T01n0001_013:0082b24": "俱臥。今諸沙門毀形鰥獨，卑陋下劣，習黑冥",
    "T01n0001_013:0082b25": "法，我與此輩共論義時，坐起無在。」爾時，世",
    "T01n0001_013:0082b26": "尊即語彼言：「卿摩納未被調伏。」時，摩納聞",
    "T01n0001_013:0082b27": "世尊稱卿，又聞未被調伏，即生忿恚，毀",
    "T01n0001_013:0082b28": "謗佛言：「此釋種子，好懷嫉惡，無有義法。」",
    "T01n0001_013:0082b29": "佛告摩納：「諸釋種子，何過於卿？」摩納言：「昔我",
    "T01n0001_013:0082c01": "一時為師少緣，在釋迦迦維羅越國。時，有",
    "T01n0001_013:0082c02": "眾多諸釋種子，以少因緣集在講堂，遙",
    "T01n0001_013:0082c03": "見我來，輕慢戲弄，不順儀法，不相敬待。」佛",
    "T01n0001_013:0082c04": "告摩納：「彼諸釋子還在本國，遊戲自恣，猶",
    "T01n0001_013:0082c05": "如飛鳥自於樔林，出入自在。諸釋種子自",
    "T01n0001_013:0082c06": "於本國，遊戲自在，亦復如是。」摩納白佛言：",
    "T01n0001_013:0082c07": "「世有四姓——剎利、婆羅門、居士、首陀羅，其彼三",
    "T01n0001_013:0082c08": "姓，常尊重、恭敬、供養婆羅門；彼諸釋子義",
    "T01n0001_013:0082c09": "不應爾。彼釋廝細、卑陋、下劣，而不恭敬我",
    "T01n0001_013:0082c10": "婆羅門。」爾時，世尊默自念言：「此摩納子！數數",
    "T01n0001_013:0082c11": "毀罵言及廝細，我今寧可說其本緣調伏",
    "T01n0001_013:0082c12": "之耶！」佛告摩納：「汝姓何等？」摩納答言：「我姓",
    "T01n0001_013:0082c13": "聲王。」佛告摩納：「汝姓爾者，則為是釋迦奴",
    "T01n0001_013:0082c14": "種。」時，彼五百摩納弟子，皆舉大聲而語佛",
    "T01n0001_013:0082c15": "言：「勿說此言！謂：『此摩納為釋迦奴種。』所以",
    "T01n0001_013:0082c16": "者何？此大摩納，真族姓子，顏貌端正，辯才應",
    "T01n0001_013:0082c17": "機，廣博多聞，足與瞿曇往返談論。」爾時，世",
    "T01n0001_013:0082c18": "尊告五百摩納：「若汝師盡不如汝言者，當",
    "T01n0001_013:0082c19": "捨汝師共汝論義；若汝師有如上事如汝",
    "T01n0001_013:0082c20": "言者，汝等宜默，當共汝師論。」時，五百摩納",
    "T01n0001_013:0082c21": "白佛言：「我等盡默，聽共師論。」時，五百摩納",
    "T01n0001_013:0082c22": "盡皆默然。爾時，世尊告阿摩晝：「乃往過去久",
    "T01n0001_013:0082c23": "遠世時，有王名聲摩。王有四子：一名面",
    "T01n0001_013:0082c24": "光，二名象食，三名路指，四名莊嚴。其王四",
    "T01n0001_013:0082c25": "子少有所犯，王擯出國到雪山南，住直",
    "T01n0001_013:0082c26": "樹林中，其四子母及諸家屬，皆追念之，即",
    "T01n0001_013:0082c27": "共集議，詣聲摩王所，白言：『大王！當知我等",
    "T01n0001_013:0082c28": "與四子別久，欲往看視。』王即告曰：『欲往隨",
    "T01n0001_013:0082c29": "意。』時，母眷屬聞王教已，即詣雪山南直樹",
    "T01n0001_013:0083a01": "林中，到四子所。時諸母言：『我女與汝子，汝",
    "T01n0001_013:0083a02": "女與我子，即相配匹遂成夫婦，後生男子，",
    "T01n0001_013:0083a03": "容貌端正。』「時，聲摩王聞其四子諸母與女",
    "T01n0001_013:0083a04": "共為夫婦，生子端正，王即歡喜，而發此言：",
    "T01n0001_013:0083a05": "『此真釋子！真釋童子！』能自存立，因此名釋",
    "T01n0001_013:0083a06": "(釋。秦言能在直樹林。故名釋。釋。秦言亦言直)。聲摩王即釋種先",
    "T01n0001_013:0083a07": "也。王有青衣，名曰方面，顏貌端正，與一婆",
    "T01n0001_013:0083a08": "羅門交通，遂便有娠，生一摩納子，墮地能",
    "T01n0001_013:0083a09": "言，尋語父母：『當洗浴我，除諸穢惡；我年大",
    "T01n0001_013:0083a10": "已，自當報恩。』以其初生能言，故名聲王。如",
    "T01n0001_013:0083a11": "今初生有能言者，人皆怖畏，名為可畏；彼",
    "T01n0001_013:0083a12": "亦如是，生便能言，故名聲王。從此已來，婆",
    "T01n0001_013:0083a13": "羅門種遂以聲王為姓。」又告摩納：「汝頗從",
    "T01n0001_013:0083a14": "先宿耆舊大婆羅門，聞此種姓因緣已不？」",
    "T01n0001_013:0083a15": "時，彼摩納默然不對。如是再問，又復不對。",
    "T01n0001_013:0083a16": "佛至三問，語摩納言：「吾問至三，汝宜速答，",
    "T01n0001_013:0083a17": "設不答者，密迹力士手執金杵在吾左右，",
    "T01n0001_013:0083a18": "即當破汝頭為七分。」時，密迹力士手執金",
    "T01n0001_013:0083a19": "杵，當摩納頭上虛空中立，若摩納不時答",
    "T01n0001_013:0083a20": "問，即下金杵碎摩納首。佛告摩納：「汝可",
    "T01n0001_013:0083a21": "仰觀。」摩納仰觀，見密迹力士手執金杵立",
    "T01n0001_013:0083a22": "虛空中，見已恐怖，衣毛為竪，即起移坐附",
    "T01n0001_013:0083a23": "近世尊，依恃世尊為救為護，白世尊言：",
    "T01n0001_013:0083a24": "「世尊當問，我今當答。」佛即告摩納：「汝曾於",
    "T01n0001_013:0083a25": "先宿耆舊大婆羅門，聞說如是種姓緣不？」",
    "T01n0001_013:0083a26": "摩納答言：「我信曾聞，實有是事。」時，五百摩納",
    "T01n0001_013:0083a27": "弟子，皆各舉聲自相謂言：「此阿摩晝，實是釋",
    "T01n0001_013:0083a28": "迦奴種也。沙門瞿曇所說真實，我等無狀，懷",
    "T01n0001_013:0083a29": "輕慢心。」爾時，世尊便作是念：「此五百摩納後",
    "T01n0001_013:0083b01": "必懷慢，稱彼為奴，今當方便滅其奴名。」即",
    "T01n0001_013:0083b02": "告五百摩納曰：「汝等諸人！慎勿稱彼為奴",
    "T01n0001_013:0083b03": "種也。所以者何？彼先婆羅門是大仙人，有",
    "T01n0001_013:0083b04": "大威力，伐聲摩王索女，王以畏故，即以",
    "T01n0001_013:0083b05": "女與。」由佛此言得免奴名。爾時，世尊告阿",
    "T01n0001_013:0083b06": "摩晝曰：「云何？摩納！若剎利女七世已來父母",
    "T01n0001_013:0083b07": "真正，不為他人之所輕毀，若與一婆羅門",
    "T01n0001_013:0083b08": "為妻生子，摩納！容貌端正，彼入剎利種，得",
    "T01n0001_013:0083b09": "坐受水誦剎利法不？」答曰：「不得。」「得父財業",
    "T01n0001_013:0083b10": "不？」答曰：「不得。」「得嗣父職不？」答曰：「不得。」「云",
    "T01n0001_013:0083b11": "何？摩納！若婆羅門女七世以來父母真正，不",
    "T01n0001_013:0083b12": "為他人之所輕毀，與剎利為妻，生一童",
    "T01n0001_013:0083b13": "子，顏貌端正，彼入婆羅門眾中，得坐起受",
    "T01n0001_013:0083b14": "水不？」答曰：「得。」「得誦婆羅門法，得父遺財，",
    "T01n0001_013:0083b15": "嗣父職不？」答曰：「得。」「云何，摩納！若婆羅門擯",
    "T01n0001_013:0083b16": "婆羅門投剎利種者，寧得坐起受水，誦剎",
    "T01n0001_013:0083b17": "利法不？」答曰：「不得。」「得父遺財，嗣父職不？」",
    "T01n0001_013:0083b18": "答曰：「不得。」「若剎利種擯剎利投婆羅門，寧",
    "T01n0001_013:0083b19": "得坐起受水，誦婆羅門法，得父遺財，嗣父",
    "T01n0001_013:0083b20": "職不？」答曰：「得。」「是故，摩納！女中剎利女勝，男",
    "T01n0001_013:0083b21": "中剎利男勝，非婆羅門也。」梵天躬自說偈",
    "T01n0001_013:0083b22": "言：",
    "T01n0001_013:0083b23": "「剎利生中勝，　　種姓亦純真；",
    "T01n0001_013:0083b24": "　明行悉具足，　　天人中最勝。」",
    "T01n0001_013:0083b25": "佛告摩納：「梵天說此偈，實為善說，非不善",
    "T01n0001_013:0083b26": "也，我所然可，所以者何？我今如來、至真、等正",
    "T01n0001_013:0083b27": "覺，亦說此義：",
    "T01n0001_013:0083b28": "「剎利生中勝，　　種姓亦純真；",
    "T01n0001_013:0083b29": "　明行悉具足，　　天人中最勝。」",
    "T01n0001_013:0083c01": "摩納白佛言：「瞿曇！何者是無上士，明行具",
    "T01n0001_013:0083c02": "足？」佛告摩納：「諦聽！諦聽！善思念之，當為汝",
    "T01n0001_013:0083c03": "說。」對曰：「唯然！願樂欲聞。」佛告摩納：「若如來",
    "T01n0001_013:0083c04": "出現於世，應供、正遍知、明行足、為善逝、世間",
    "T01n0001_013:0083c05": "解、無上士、調御丈夫、天人師、佛、世尊，於一切",
    "T01n0001_013:0083c06": "諸天、世人、沙門、婆羅門、天、魔、梵王中，獨覺自",
    "T01n0001_013:0083c07": "證，為人說法。上語亦善、中語亦善、下語亦善，",
    "T01n0001_013:0083c08": "義味具足，開清淨行。若居士、居士子及餘種",
    "T01n0001_013:0083c09": "姓，聞正法者即生信樂，以信樂心而作是",
    "T01n0001_013:0083c10": "念：『我今在家，妻子繫縛，不得清淨純修梵",
    "T01n0001_013:0083c11": "行；今者寧可剃除鬚髮，服三法衣，出家修",
    "T01n0001_013:0083c12": "道。』彼於異時，捨家財產，捐棄親族，剃除鬚",
    "T01n0001_013:0083c13": "髮、服三法衣，出家修道，與出家人同捨飾",
    "T01n0001_013:0083c14": "好，具諸戒行，不害眾生。「捨於刀杖，懷慙",
    "T01n0001_013:0083c15": "愧心，慈念一切，是為不殺；捨竊盜心，不與",
    "T01n0001_013:0083c16": "不取，其心清淨，無私竊意，是為不盜；捨離",
    "T01n0001_013:0083c17": "婬欲，淨修梵行，慇懃精進，不為欲染，潔淨",
    "T01n0001_013:0083c18": "而住，是為不婬；捨離妄語，至誠無欺，不誑",
    "T01n0001_013:0083c19": "他人，是為不妄語；捨離兩舌，若聞此語，不",
    "T01n0001_013:0083c20": "傳至彼，若聞彼語，不傳至此，有離別者，",
    "T01n0001_013:0083c21": "善為和合，使相親敬，凡所言說，和順知時，",
    "T01n0001_013:0083c22": "是為不兩舌；捨離惡口，所言麤獷，喜惱他",
    "T01n0001_013:0083c23": "人，令生忿結，捨如是言，言則柔濡，不生",
    "T01n0001_013:0083c24": "怨害，多所饒益，眾人敬愛，樂聞其言，是為",
    "T01n0001_013:0083c25": "不惡口；捨離綺語，所言知時，誠實如法，依",
    "T01n0001_013:0083c26": "律滅諍，有緣而言，言不虛發，是為捨離綺",
    "T01n0001_013:0083c27": "語；捨于飲酒，離放逸處，不著香華瓔珞，歌",
    "T01n0001_013:0083c28": "舞倡伎不往觀聽，不坐高牀，非時不食，金",
    "T01n0001_013:0083c29": "銀七寶不取不用，不娶妻妾，不畜奴婢、象",
    "T01n0001_013:0084a01": "馬、車牛、鷄犬、猪羊、田宅、園觀，不為虛詐斗秤",
    "T01n0001_013:0084a02": "欺人，不以手拳共相牽抴，亦不觝債，不",
    "T01n0001_013:0084a03": "誣罔人，不為偽詐。捨如是惡，滅於諍",
    "T01n0001_013:0084a04": "訟諸不善事，行則知時，非時不行，量腹而",
    "T01n0001_013:0084a05": "食無所藏積，度身而衣趣足而已，法服應",
    "T01n0001_013:0084a06": "器常與身俱，猶如飛鳥羽翮隨身，比丘無",
    "T01n0001_013:0084a07": "餘亦復如是。「摩納！如餘沙門、婆羅門受他",
    "T01n0001_013:0084a08": "信施，更求餘積，衣服飲食無有厭足；入",
    "T01n0001_013:0084a09": "我法者，無如此事。摩納！如餘沙門、婆羅門",
    "T01n0001_013:0084a10": "食他信施，自營生業，種殖樹木，鬼神所",
    "T01n0001_013:0084a11": "依；入我法者，無如是事。摩納！如餘沙門婆",
    "T01n0001_013:0084a12": "羅門食他信施，更作方便，求諸利養，象牙、",
    "T01n0001_013:0084a13": "雜寶、高廣大牀、種種文繡、綩綖被褥；入",
    "T01n0001_013:0084a14": "我法者，無如是事。摩納！如餘沙門、婆羅門",
    "T01n0001_013:0084a15": "受他信施，更作方便，求自莊嚴，酥油摩身，",
    "T01n0001_013:0084a16": "香水洗沐，香末自塗，香澤梳頭，著好華鬘，",
    "T01n0001_013:0084a17": "染目紺色，拭面莊嚴，鐶紐澡潔，以鏡自照，",
    "T01n0001_013:0084a18": "雜色革屣，上服純白，刀杖、侍從、寶蓋、寶扇、莊",
    "T01n0001_013:0084a19": "嚴寶車；入我法者，無如此事。摩納！如餘沙",
    "T01n0001_013:0084a20": "門、婆羅門食他信施，專為嬉戱，碁局博奕，",
    "T01n0001_013:0084a21": "八道、十道、百道，至一切道，種種戱笑；入我法",
    "T01n0001_013:0084a22": "者，無如此事。「摩納！如餘沙門、婆羅門食他",
    "T01n0001_013:0084a23": "信施，但說遮道無益之言，王者、戰鬪、軍馬之",
    "T01n0001_013:0084a24": "事，群僚、大臣、騎乘出入、遊園觀事，及論臥起、",
    "T01n0001_013:0084a25": "行步、女人之事，衣服、飲食、親里之事，又說入",
    "T01n0001_013:0084a26": "海採寶之事；入我法者，無如此事。摩納！如",
    "T01n0001_013:0084a27": "餘沙門、婆羅門食他信施，無數方便，但作",
    "T01n0001_013:0084a28": "邪命，諂諛美辭，現相毀訾，以利求利；入我",
    "T01n0001_013:0084a29": "法者，無如此事。摩納！如餘沙門、婆羅門食",
    "T01n0001_013:0084b01": "他信施，但共諍訟，或於園觀，或在浴池，或",
    "T01n0001_013:0084b02": "於堂上，互相是非，言：『我知經律，汝無所知；",
    "T01n0001_013:0084b03": "我趣正道，汝向邪徑；以前著後，以後著",
    "T01n0001_013:0084b04": "前；我能忍汝，汝不能忍；汝所言說，皆不真",
    "T01n0001_013:0084b05": "正；若有所疑，當來問我，我盡能答。』入我",
    "T01n0001_013:0084b06": "法者，無如此事。「摩納！如餘沙門、婆羅門食",
    "T01n0001_013:0084b07": "他信施，更作方便，求為使命，若為王、王大",
    "T01n0001_013:0084b08": "臣、婆羅門、居士通信使，從此詣彼，從彼至",
    "T01n0001_013:0084b09": "此，持此信授彼，持彼信授此，或自為，或",
    "T01n0001_013:0084b10": "教他為；入我法者，無如此事。摩納！如餘",
    "T01n0001_013:0084b11": "沙門、婆羅門食他信施，但習戰陣鬪諍之",
    "T01n0001_013:0084b12": "事，或習刀杖、弓矢之事，或鬪鷄犬、猪羊、象",
    "T01n0001_013:0084b13": "馬、牛駝諸畜，或鬪男女，及作眾聲：貝聲、鼙",
    "T01n0001_013:0084b14": "聲、歌聲、舞聲，緣幢倒絕，種種伎戱；入我法",
    "T01n0001_013:0084b15": "者，無如此事。摩納！如餘沙門、婆羅門食他",
    "T01n0001_013:0084b16": "信施，行遮道法，邪命自活，瞻相男女，吉凶",
    "T01n0001_013:0084b17": "好醜，及相畜生，以求利養；入我法者，無",
    "T01n0001_013:0084b18": "如此事。「摩納！如餘沙門、婆羅門食他信施，",
    "T01n0001_013:0084b19": "行遮道法，邪命自活，召喚鬼神，或復驅遣，",
    "T01n0001_013:0084b20": "或能令住，種種[袖由+厭]禱，無數方道，恐嚇於",
    "T01n0001_013:0084b21": "人，能聚能散，能苦能樂，又能為人安胎出",
    "T01n0001_013:0084b22": "衣，亦能呪人使作驢馬，亦能使人盲聾瘖",
    "T01n0001_013:0084b23": "瘂，現諸技術，叉手向日月，作諸苦行以",
    "T01n0001_013:0084b24": "求利養；入我法者，無如是事。摩納！如餘",
    "T01n0001_013:0084b25": "沙門、婆羅門食他信施，行遮道法，邪命自",
    "T01n0001_013:0084b26": "活，為人呪病，或誦惡術，或為善呪，或為醫",
    "T01n0001_013:0084b27": "方、鍼灸、藥石，療治眾病；入我法者，無如是",
    "T01n0001_013:0084b28": "事。摩納！如餘沙門、婆羅門食他信施，行遮",
    "T01n0001_013:0084b29": "道法，邪命自活，或呪水火，或為鬼呪，或誦",
    "T01n0001_013:0084c01": "剎利呪，或誦鳥呪，或支節呪，或是安宅符",
    "T01n0001_013:0084c02": "呪，或火燒、鼠嚙能為解呪，或誦別死生書，",
    "T01n0001_013:0084c03": "或讀夢書，或相手面，或誦天文書，或誦一",
    "T01n0001_013:0084c04": "切音書；入我法者，無如是事。摩納！如餘沙",
    "T01n0001_013:0084c05": "門、婆羅門食他信施，行遮道法，邪命自活，",
    "T01n0001_013:0084c06": "瞻相天時，言雨不雨，穀貴穀賤，多病少病，",
    "T01n0001_013:0084c07": "恐怖安隱，或說地動、彗星、日月薄蝕，或言",
    "T01n0001_013:0084c08": "星蝕，或言不蝕，如是善瑞，如是惡徵；入",
    "T01n0001_013:0084c09": "我法者，無如是事。「摩納！如餘沙門、婆羅門",
    "T01n0001_013:0084c10": "食他信施，行遮道法，邪命自活，或言此國",
    "T01n0001_013:0084c11": "勝彼，彼國不如；或言彼國勝此，此國不如；",
    "T01n0001_013:0084c12": "瞻相吉凶，說其盛衰；入我法者，無如是",
    "T01n0001_013:0084c13": "事。但修聖戒，無染著心，內懷喜樂，目雖",
    "T01n0001_013:0084c14": "見色而不取相，眼不為色之所拘繫，堅",
    "T01n0001_013:0084c15": "固寂然，無所貪著，亦無憂患，不漏諸惡，",
    "T01n0001_013:0084c16": "堅持戒品，善護眼根，耳、鼻、舌、身、意亦復如",
    "T01n0001_013:0084c17": "是。善御六觸，護持調伏，令得安隱，猶如平",
    "T01n0001_013:0084c18": "地駕四馬車，善調御者，執鞭持控，使不",
    "T01n0001_013:0084c19": "失轍，比丘如是，御六根馬，安隱無失。彼有",
    "T01n0001_013:0084c20": "如是聖戒，得聖眼根，食知止足，亦不貪",
    "T01n0001_013:0084c21": "味，趣以養身，令無苦患而不貢高，調和其",
    "T01n0001_013:0084c22": "身，令故苦滅，新苦不生，有力無事，令身安",
    "T01n0001_013:0084c23": "樂。猶如有人以藥塗瘡，趣使瘡差，不求",
    "T01n0001_013:0084c24": "飾好，不以自高。摩納！比丘如是，食足支身，",
    "T01n0001_013:0084c25": "不懷慢恣。又如膏車，欲使通利以用運載，",
    "T01n0001_013:0084c26": "有所至到；比丘如是，食足支身，欲為行",
    "T01n0001_013:0084c27": "道。「摩納！比丘如是成就聖戒，得聖諸根，食",
    "T01n0001_013:0084c28": "知止足，初夜後夜，精進覺悟。又於晝日，若",
    "T01n0001_013:0084c29": "行若坐，常念一心，除眾陰蓋。彼於初夜，若",
    "T01n0001_013:0085a01": "行若坐，常念一心，除眾陰蓋；乃至中夜，偃",
    "T01n0001_013:0085a02": "右脅而臥，念當時起，繫想在明，心無錯亂；",
    "T01n0001_013:0085a03": "至於後夜，便起思惟，若行若坐，常念一心，除",
    "T01n0001_013:0085a04": "眾陰蓋。比丘有如是聖戒具足，得聖諸根，",
    "T01n0001_013:0085a05": "食知止足，初夜後夜，精勤覺悟，常念一心，無",
    "T01n0001_013:0085a06": "有錯亂。「云何比丘念無錯亂？如是比丘內",
    "T01n0001_013:0085a07": "身身觀，精勤不懈，憶念不忘，除世貪憂；外",
    "T01n0001_013:0085a08": "身身觀、內外身身觀，精勤不懈，憶念不忘，捨",
    "T01n0001_013:0085a09": "世貪憂，受、意、法觀亦復如是，是為比丘念無",
    "T01n0001_013:0085a10": "錯亂。云何一心？如是比丘若行步出入，左右",
    "T01n0001_013:0085a11": "顧視，屈申俯仰，執持衣鉢，受取飲食，左右",
    "T01n0001_013:0085a12": "便利，睡眠覺悟，坐立語默，於一切時，常念一",
    "T01n0001_013:0085a13": "心，不失威儀，是為一心。譬如有人與大眾",
    "T01n0001_013:0085a14": "行，若在前行，若在中、後，常得安隱，無有",
    "T01n0001_013:0085a15": "怖畏。摩納！比丘如是行步出入，——至於語默，",
    "T01n0001_013:0085a16": "常念一心，無有憂畏。「比丘有如是聖戒，得",
    "T01n0001_013:0085a17": "聖諸根，食知止足，初夜後夜，精勤覺悟，常念",
    "T01n0001_013:0085a18": "一心，無有錯亂，樂在靜處、樹下、塚間。若在",
    "T01n0001_013:0085a19": "山窟，或在露地及糞聚間，至時乞食，還洗",
    "T01n0001_013:0085a20": "手足，安置衣鉢，結跏趺坐，端身正意，繫念",
    "T01n0001_013:0085a21": "在前。除去慳貪，心不與俱，滅瞋恨心，無",
    "T01n0001_013:0085a22": "有怨結，心住清淨，常懷慈愍；除去睡眠，繫",
    "T01n0001_013:0085a23": "想在明，念無錯亂，斷除掉戲，心不與",
    "T01n0001_013:0085a24": "俱。內行寂滅，滅掉戲心，斷除疑惑，已度",
    "T01n0001_013:0085a25": "疑網，其心專一，在於善法。譬如僮僕，大家",
    "T01n0001_013:0085a26": "賜姓，安隱解脫，免於僕使，其心歡喜，無復",
    "T01n0001_013:0085a27": "憂畏。「又如有人舉財治生，大得利還，還",
    "T01n0001_013:0085a28": "本主物，餘財足用，彼自念言：『我本舉財，恐",
    "T01n0001_013:0085a29": "不如意，今得利還，還主本物，餘財足用，無",
    "T01n0001_013:0085b01": "復憂畏，發大歡喜。』如人久病，從病得差，",
    "T01n0001_013:0085b02": "飲食消化，色力充足，彼作是念：『我先有病，而",
    "T01n0001_013:0085b03": "今得差，飲食消化，色力充足，無復憂畏，發",
    "T01n0001_013:0085b04": "大歡喜。』又如人久閉牢獄，安隱得出，彼自",
    "T01n0001_013:0085b05": "念言：『我先拘閉，今已解脫，無復憂畏，發大",
    "T01n0001_013:0085b06": "歡喜。』又如人多持財寶，經大曠野，不遭",
    "T01n0001_013:0085b07": "賊盜，安隱得過，彼自念言：『我持財寶過此",
    "T01n0001_013:0085b08": "嶮難，無復憂畏發大歡喜，其心安樂。』「摩納！",
    "T01n0001_013:0085b09": "比丘有五蓋自覆，常懷憂畏亦復如奴。",
    "T01n0001_013:0085b10": "如負債人、久病在獄、行大曠野，自見未離，",
    "T01n0001_013:0085b11": "諸陰蓋心，覆蔽闇冥，慧眼不明，彼即精勤捨",
    "T01n0001_013:0085b12": "欲、惡不善法，與覺、觀俱，離生喜、樂，得入初",
    "T01n0001_013:0085b13": "禪。彼已喜樂潤漬於身，周遍盈溢，無不充",
    "T01n0001_013:0085b14": "滿。如人巧浴器盛眾藥，以水漬之，中外",
    "T01n0001_013:0085b15": "俱潤，無不周遍。比丘如是得入初禪，喜樂",
    "T01n0001_013:0085b16": "遍身，無不充滿。如是，摩納！是為最初現身",
    "T01n0001_013:0085b17": "得樂，所以者何？斯由精進，念無錯亂，樂靜",
    "T01n0001_013:0085b18": "閑居之所得也。「彼於覺、觀，便生為信，專念",
    "T01n0001_013:0085b19": "一心，無覺、無觀，定生喜、樂，入第二禪。彼已一",
    "T01n0001_013:0085b20": "心喜樂潤漬於身，周遍盈溢，無不充滿，猶",
    "T01n0001_013:0085b21": "如山頂涼泉水自中出，不從外來，即此池",
    "T01n0001_013:0085b22": "中出清淨水，還自浸漬，無不周遍。摩納！比",
    "T01n0001_013:0085b23": "丘如是入第二禪，定生喜、樂，無不充滿，是",
    "T01n0001_013:0085b24": "為第二現身得樂。「彼捨喜、住，護念不錯亂，",
    "T01n0001_013:0085b25": "身受快樂，如聖所說，起護念樂，入第三",
    "T01n0001_013:0085b26": "禪。彼身無喜，以樂潤漬，周遍盈溢，無不充",
    "T01n0001_013:0085b27": "滿，譬如優鉢花、鉢頭摩華、拘頭摩花、分陀",
    "T01n0001_013:0085b28": "利花，始出淤泥而未出水，根莖枝葉潤漬",
    "T01n0001_013:0085b29": "水中，無不周遍。摩納！比丘如是入第三禪。",
    "T01n0001_013:0085c01": "離喜、住樂，潤漬於身，無不周遍，此是第三",
    "T01n0001_013:0085c02": "現身得樂。「彼捨喜、樂，憂、喜先滅，不苦不樂，",
    "T01n0001_013:0085c03": "護念清淨，入第四禪，身心清淨，具滿盈溢，無",
    "T01n0001_013:0085c04": "不周遍。猶如有人沐浴清潔，以新白疊",
    "T01n0001_013:0085c05": "被覆其身，舉體清淨。摩納！比丘如是入第",
    "T01n0001_013:0085c06": "四禪，其心清淨，充滿於身，無不周遍，又入",
    "T01n0001_013:0085c07": "第四禪，心無增減，亦不傾動，住無愛恚、無",
    "T01n0001_013:0085c08": "動之地。譬如密室，內外塗治，堅閉戶嚮，無",
    "T01n0001_013:0085c09": "有風塵，於內燃燈無觸嬈者，其燈焰上怗",
    "T01n0001_013:0085c10": "然不動。摩納！比丘如是入第四禪，心無增",
    "T01n0001_013:0085c11": "減，亦不傾動，住無愛恚、無動之地，此是第",
    "T01n0001_013:0085c12": "四現身得樂，所以者何？斯由精勤不懈，念",
    "T01n0001_013:0085c13": "不錯亂，樂靜閑居之所得也。「彼得定心，清",
    "T01n0001_013:0085c14": "淨無穢，柔濡調伏，住無動地，自於身中起",
    "T01n0001_013:0085c15": "變化心，化作異身，支節具足，諸根無闕，彼",
    "T01n0001_013:0085c16": "作是觀：『此身色四大化成彼身，此身亦異，彼",
    "T01n0001_013:0085c17": "身亦異，從此身起心，化成彼身，諸根具足，",
    "T01n0001_013:0085c18": "支節無闕。』譬如有人鞘中拔刀，彼作是念：",
    "T01n0001_013:0085c19": "『鞘異刀異，而刀從鞘出。』又如有人合麻為",
    "T01n0001_013:0085c20": "繩，彼作是念：『麻異繩異，而繩從麻出。』又如",
    "T01n0001_013:0085c21": "有人篋中出蛇，彼作是念：『篋異蛇異，而蛇",
    "T01n0001_013:0085c22": "從篋出。』又如有人從簏出衣，彼作是念：",
    "T01n0001_013:0085c23": "『簏異衣異，而衣從簏出。』摩納！比丘亦如是，",
    "T01n0001_013:0085c24": "此是最初所得勝法。所以者何？斯由精進，念",
    "T01n0001_013:0085c25": "不錯亂，樂靜閑居之所得也。「彼已定心，清淨",
    "T01n0001_013:0085c26": "無穢，柔濡調伏，住無動地，從己四大色身",
    "T01n0001_013:0085c27": "中起心，化作化身，一切諸根、支節具足，彼作",
    "T01n0001_013:0085c28": "是觀：『此身是四大合成，彼身從化而有，此身",
    "T01n0001_013:0085c29": "亦異，彼身亦異，此心在此身中，依此身住，",
    "T01n0001_013:0086a01": "至化身中。』譬如琉璃、摩尼，瑩治甚明，清淨",
    "T01n0001_013:0086a02": "無穢，若以青、黃、赤綖貫之，有目之士置掌",
    "T01n0001_013:0086a03": "而觀，知珠異綖異，而綖依於珠，從珠至珠。",
    "T01n0001_013:0086a04": "摩納！比丘觀心依此身住，至彼化身亦復",
    "T01n0001_013:0086a05": "如是，此是比丘第二勝法。所以者何？斯由",
    "T01n0001_013:0086a06": "精勤，念不錯亂，樂獨閑居之所得也。「彼以",
    "T01n0001_013:0086a07": "定心，清淨無穢，柔濡調伏，住無動地，一心修",
    "T01n0001_013:0086a08": "習神通智證，能種種變化，變化一身為無",
    "T01n0001_013:0086a09": "數身，以無數身還合為一；身能飛行，石壁無",
    "T01n0001_013:0086a10": "礙；遊空如鳥，履水如地；身出烟燄，如大",
    "T01n0001_013:0086a11": "火[卄/積]；手捫日月，立至梵天。譬如陶師善調",
    "T01n0001_013:0086a12": "和泥，隨意所造，任作何器，多所饒益。亦",
    "T01n0001_013:0086a13": "如巧匠善能治木，隨意所造，自在能成，多",
    "T01n0001_013:0086a14": "所饒益。又如牙師善治象牙，亦如金師善",
    "T01n0001_013:0086a15": "煉真金，隨意所造，多所饒益。摩納！比丘",
    "T01n0001_013:0086a16": "如是，定心清淨，住無動地，隨意變化，乃至",
    "T01n0001_013:0086a17": "手捫日月，立至梵天，此是比丘第三勝法。",
    "T01n0001_013:0086a18": "「彼以心定，清淨無穢，柔濡調伏，住無動地，一",
    "T01n0001_013:0086a19": "心修習，證天耳智。彼天耳淨，過於人耳，聞",
    "T01n0001_013:0086a20": "二種聲：天聲、人聲。譬如城內有大講堂，高廣",
    "T01n0001_013:0086a21": "顯敞，有聰聽人居此堂內，堂內有聲，不勞",
    "T01n0001_013:0086a22": "聽功，種種悉聞；比丘如是，以心定故，天耳",
    "T01n0001_013:0086a23": "清淨，聞二種聲。摩納！此是比丘第四勝法。「彼",
    "T01n0001_013:0086a24": "以定心，清淨無穢，柔濡調伏，住無動地，一",
    "T01n0001_013:0086a25": "心修習，證他心智。彼知他心有欲無欲、有",
    "T01n0001_013:0086a26": "垢無垢、有癡無癡、廣心狹心、小心大心、定心",
    "T01n0001_013:0086a27": "亂心、縛心解心、上心下心，至無上心皆悉知",
    "T01n0001_013:0086a28": "之。譬如有人以清水自照，好惡必察；比",
    "T01n0001_013:0086a29": "丘如是，以心淨故，能知他心。摩納！此是比",
    "T01n0001_013:0086b01": "丘第五勝法。「彼以心定，清淨無穢，柔濡調",
    "T01n0001_013:0086b02": "伏，住無動地，一心修習宿命智證，便能憶",
    "T01n0001_013:0086b03": "識宿命無數若干種事，能憶一生至無數生，",
    "T01n0001_013:0086b04": "劫數成敗、死此生彼、名姓種族、飲食好惡、壽",
    "T01n0001_013:0086b05": "命長短、所受苦樂、形色相貌皆悉憶識。譬如",
    "T01n0001_013:0086b06": "有人，從己村落至他國邑，在於彼處，若行",
    "T01n0001_013:0086b07": "若住，若語若默，復從彼國至於餘國，如是",
    "T01n0001_013:0086b08": "展轉便還本土，不勞心力，盡能憶識所",
    "T01n0001_013:0086b09": "行諸國，從此到彼，從彼到此，行住語默，皆",
    "T01n0001_013:0086b10": "悉憶之。摩納！比丘如是，能以定心清淨無",
    "T01n0001_013:0086b11": "穢，住無動地，以宿命智能憶宿命無數劫",
    "T01n0001_013:0086b12": "事，此是比丘得第一勝。無明永滅，大明法生，",
    "T01n0001_013:0086b13": "闇冥消滅，光曜法生，此是比丘宿命智明。所",
    "T01n0001_013:0086b14": "以者何？斯由精勤，念無錯亂，樂獨閑居之",
    "T01n0001_013:0086b15": "所得也。「彼以定心，清淨無穢，柔濡調伏，住",
    "T01n0001_013:0086b16": "無動處，一心修習見生死智證。彼天眼淨，見",
    "T01n0001_013:0086b17": "諸眾生死此生彼、從彼生此、形色好醜、善",
    "T01n0001_013:0086b18": "惡諸果、尊貴卑賤、隨所造業報應因緣皆悉",
    "T01n0001_013:0086b19": "知之。此人身行惡，口言惡，意念惡，誹謗賢",
    "T01n0001_013:0086b20": "聖，信邪倒見，身敗命終，墮三惡道；此人身",
    "T01n0001_013:0086b21": "行善，口言善，意念善，不謗賢聖，見正信行，",
    "T01n0001_013:0086b22": "身壞命終，生天、人中。以天眼淨，見諸眾生",
    "T01n0001_013:0086b23": "隨所業緣，往來五道，譬如城內高廣平地，",
    "T01n0001_013:0086b24": "四交道頭起大高樓，明目之士在上而觀，見",
    "T01n0001_013:0086b25": "諸行人東西南北，舉動所為皆悉見之。摩",
    "T01n0001_013:0086b26": "納！比丘如是，以定心清淨，住無動處，見生",
    "T01n0001_013:0086b27": "死智證。以天眼淨，盡見眾生所為善惡，隨",
    "T01n0001_013:0086b28": "業受生，往來五道皆悉知之，此是比丘得",
    "T01n0001_013:0086b29": "第二明。斷除無明，生於慧明，捨離闇冥，出",
    "T01n0001_013:0086c01": "智慧光，此是見眾生生死智證明也。所以者",
    "T01n0001_013:0086c02": "何？斯由精勤，念不錯亂，樂獨閑居之所得",
    "T01n0001_013:0086c03": "也。「彼以定心，清淨無穢，柔濡調伏，住不動",
    "T01n0001_013:0086c04": "地，一心修習無漏智證。彼如實知苦聖諦，如",
    "T01n0001_013:0086c05": "實知有漏集，如實知有漏盡，如實知趣漏",
    "T01n0001_013:0086c06": "盡道。彼如是知、如是見，欲漏、有漏、無明漏，",
    "T01n0001_013:0086c07": "心得解脫，得解脫智，生死已盡，梵行已立，",
    "T01n0001_013:0086c08": "所作已辦，不受後有。譬如清水中，有木石、",
    "T01n0001_013:0086c09": "魚鱉水性之屬東西遊行，有目之士明了見",
    "T01n0001_013:0086c10": "之：此是木石，此是魚鱉。摩納！比丘如是，以",
    "T01n0001_013:0086c11": "定心清淨，住無動地，得無漏智證，乃至不",
    "T01n0001_013:0086c12": "受後有，此是比丘得第三明。斷除無明，生",
    "T01n0001_013:0086c13": "於慧明，捨離闇冥，出大智光，是為無漏智",
    "T01n0001_013:0086c14": "明。所以者何？斯由精勤，念不錯亂，樂獨閑",
    "T01n0001_013:0086c15": "居之所得也。摩納！是為無上明行具足，於",
    "T01n0001_013:0086c16": "汝意云何？如是明行為是，為非？」佛告摩納：",
    "T01n0001_013:0086c17": "「有人不能得無上明行具足，而行四方便，",
    "T01n0001_013:0086c18": "云何為四？摩納！或有人不得無上明行具",
    "T01n0001_013:0086c19": "足，而持斫負籠，入山求藥，食樹木根。是為，",
    "T01n0001_013:0086c20": "摩納！不得無上明行具足，而行第一方便。",
    "T01n0001_013:0086c21": "云何？摩納！此第一方便，汝及汝師行此法",
    "T01n0001_013:0086c22": "不？」答曰：「不也。」佛告摩納：「汝自卑微，不識真",
    "T01n0001_013:0086c23": "偽，而便誹謗，輕罵釋子，自種罪根，長地",
    "T01n0001_013:0086c24": "獄本。復次，摩納！有人不能得無上明行具",
    "T01n0001_013:0086c25": "足，而手執澡瓶，持杖筭術，入山林中，食",
    "T01n0001_013:0086c26": "自落果。是為，摩納！不得無上明行具足，而",
    "T01n0001_013:0086c27": "行第二方便，云何？摩納！汝及汝師行此法",
    "T01n0001_013:0086c28": "不？」答曰：「不也。」佛告摩納：「汝自卑微，不識真",
    "T01n0001_013:0086c29": "偽，而便誹謗，輕慢釋子，自種罪根，長地",
    "T01n0001_013:0087a01": "獄本。復次，摩納！不得無上明行具足，而捨",
    "T01n0001_013:0087a02": "前採藥及拾落果，還來向村依附人間，起",
    "T01n0001_013:0087a03": "草菴舍，食草木葉。摩納！是為不得明行具",
    "T01n0001_013:0087a04": "足，而行第三方便。云何？摩納！汝及汝師行",
    "T01n0001_013:0087a05": "此法不？」答曰：「不也。」佛告摩納：「汝自卑微，不",
    "T01n0001_013:0087a06": "識真偽，而便誹謗，輕慢釋子，自種罪根，",
    "T01n0001_013:0087a07": "長地獄本，是為第三方便。復次，摩納！不得",
    "T01n0001_013:0087a08": "無上明行具足，不食藥草，不食落果，不",
    "T01n0001_013:0087a09": "食草葉，而於村城起大堂閣，諸有東西南",
    "T01n0001_013:0087a10": "北行人過者隨力供給，是為不得無上明",
    "T01n0001_013:0087a11": "行具足，而行第四方便。云何？摩納！汝及汝師",
    "T01n0001_013:0087a12": "行此法不？」答曰：「不也。」佛告摩納：「汝自卑微，",
    "T01n0001_013:0087a13": "不識真偽，而便誹謗，輕慢釋子，自種罪",
    "T01n0001_013:0087a14": "根，長地獄本，云何？摩納！諸舊婆羅門及諸仙",
    "T01n0001_013:0087a15": "人多諸伎術，讚歎稱說本所誦習，如今",
    "T01n0001_013:0087a16": "婆羅門所可諷誦稱說：一、阿咤摩，二、婆摩，",
    "T01n0001_013:0087a17": "三、婆摩提婆，四、鼻波密多，五、伊兜瀨悉，",
    "T01n0001_013:0087a18": "六、耶婆提伽，七、婆婆婆悉吒，八、迦葉，九、",
    "T01n0001_013:0087a19": "阿樓那，十、瞿曇，十一、首夷婆，十二、損陀羅。如",
    "T01n0001_013:0087a20": "此諸大仙、婆羅門皆掘塹建立堂閣，如汝",
    "T01n0001_013:0087a21": "師徒今所居止不？」答曰：「不也。」「彼諸大仙頗",
    "T01n0001_013:0087a22": "起城墎，圍遶舍宅，居止其中，如汝師徒",
    "T01n0001_013:0087a23": "今所止不？」答曰：「不也。」「彼諸大仙頗處高床",
    "T01n0001_013:0087a24": "重褥，綩綖細軟，如汝師徒今所止不？」答曰：",
    "T01n0001_013:0087a25": "「不也。」「彼諸大仙頗以金銀、瓔珞、雜色花鬘、美",
    "T01n0001_013:0087a26": "女自娛，如汝師徒不？彼諸大仙頗駕乘寶",
    "T01n0001_013:0087a27": "車，持[金*戟]導引，白蓋自覆，手執寶拂，著雜",
    "T01n0001_013:0087a28": "色寶屣，又著全白疊，如汝師徒今所服",
    "T01n0001_013:0087a29": "不？」答曰：「不也。」「摩納！汝自卑微，不識真偽，而",
    "T01n0001_013:0087b01": "便誹謗，輕慢釋子，自種罪根，長地獄本。",
    "T01n0001_013:0087b02": "云何？摩納！如彼諸大仙、舊婆羅門，讚嘆稱",
    "T01n0001_013:0087b03": "說本所諷誦，如今婆羅門所可稱說諷誦",
    "T01n0001_013:0087b04": "阿咤摩等，若傳彼所說，以教他人，欲望生",
    "T01n0001_013:0087b05": "梵天者，無有是處。猶如，摩納！王波斯匿與",
    "T01n0001_013:0087b06": "人共議，或與諸王，或與大臣、婆羅門、居士",
    "T01n0001_013:0087b07": "共論，餘細人聞，入舍衛城，遇人便說波斯",
    "T01n0001_013:0087b08": "匿王有如是語。云何？摩納！王與是人共言",
    "T01n0001_013:0087b09": "議不？」答曰：「不也。」「摩納！此人諷誦王言以語",
    "T01n0001_013:0087b10": "餘人，寧得為王作大臣不？」答曰：「無有是",
    "T01n0001_013:0087b11": "處。」「摩納！汝等今日傳先宿、大仙、舊婆羅門，",
    "T01n0001_013:0087b12": "諷誦教人，欲至生梵天者，無有是處。云",
    "T01n0001_013:0087b13": "何？摩納！汝等受他供養，能隨法行不？」答曰：",
    "T01n0001_013:0087b14": "「如是，瞿曇！受他供養，當如法行。」「摩納！汝師",
    "T01n0001_013:0087b15": "沸伽羅娑羅受王村封，而與王波斯匿",
    "T01n0001_013:0087b16": "共論議時，說王不要論無益之言，不以正",
    "T01n0001_013:0087b17": "事共相諫曉，汝今自觀及汝師過，且置是",
    "T01n0001_013:0087b18": "事，但當求汝所來因緣。」摩納即時舉目觀",
    "T01n0001_013:0087b19": "如來身，求諸相好，盡見餘相，唯不見二相，",
    "T01n0001_013:0087b20": "心即懷疑。爾時，世尊默自念言：「今此摩納不",
    "T01n0001_013:0087b21": "見二相，以此生疑。」即出廣長舌相，舐耳",
    "T01n0001_013:0087b22": "覆面。時，彼摩納復疑一相，世尊復念：「今此",
    "T01n0001_013:0087b23": "摩納猶疑一相。」即以神力，使彼摩納獨見",
    "T01n0001_013:0087b24": "陰馬藏。爾時，摩納盡見相已，乃於如來無",
    "T01n0001_013:0087b25": "復狐疑，即從座起，遶佛而去。時，沸伽羅婆羅",
    "T01n0001_013:0087b26": "門立於門外，遙望弟子，見其遠來，逆問之",
    "T01n0001_013:0087b27": "言：「汝觀瞿曇實具相不？功德神力實如所",
    "T01n0001_013:0087b28": "聞不？」即白師言：「瞿曇沙門三十二相皆悉具",
    "T01n0001_013:0087b29": "足，功德神力實如所聞。」師又問曰：「汝頗與",
    "T01n0001_013:0087c01": "瞿曇少語議不？」答曰：「實與瞿曇言語往返。」",
    "T01n0001_013:0087c02": "師又問曰：「汝與瞿曇共論何事？」時，摩納如",
    "T01n0001_013:0087c03": "共佛論，具以白師，師言：「我遂得聰明弟子",
    "T01n0001_013:0087c04": "致使如是者，我等將入地獄不久，所以",
    "T01n0001_013:0087c05": "者何？汝語諸欲勝毀呰瞿曇，使之不悅，於",
    "T01n0001_013:0087c06": "我轉疎，汝與聰明弟子致使如是，使我",
    "T01n0001_013:0087c07": "入地獄不久。」於是，其師懷忿結心，即蹴摩",
    "T01n0001_013:0087c08": "納令墮，師自乘車。時，彼摩納當墮車時，即",
    "T01n0001_013:0087c09": "生白癩。時，沸伽羅娑羅婆羅門仰觀日已，",
    "T01n0001_013:0087c10": "然自念言：「今覲沙門瞿曇，非是時也，須待",
    "T01n0001_013:0087c11": "明日，當往覲問。」於明日旦，嚴駕寶車，從五",
    "T01n0001_013:0087c12": "百弟子前後圍遶，詣伊車林中，下車步進，",
    "T01n0001_013:0087c13": "到世尊所，問訊已，一面坐，仰觀如來身，具見",
    "T01n0001_013:0087c14": "諸相，唯不見二相。時，婆羅門疑於二相，佛",
    "T01n0001_013:0087c15": "知其念，即出廣長舌相，舐耳覆面。時，婆羅",
    "T01n0001_013:0087c16": "門又疑一相，佛知其念，即以神力，使見陰",
    "T01n0001_013:0087c17": "馬藏。時，婆羅門具見如來三十二相，心即開",
    "T01n0001_013:0087c18": "悟，無復狐疑，尋白佛言：「若我行時，中路遇",
    "T01n0001_013:0087c19": "佛，少停止乘，當知我已禮敬世尊，所以者",
    "T01n0001_013:0087c20": "何？我受他村封，設下乘者，當失此封，惡聲",
    "T01n0001_013:0087c21": "流布。」又白佛言：「若我下乘，解劍退蓋，并除",
    "T01n0001_013:0087c22": "幢麾，澡瓶履屣，當知我已禮敬如來，所以",
    "T01n0001_013:0087c23": "者何？我受他封，故有五威儀，若禮拜者，即",
    "T01n0001_013:0087c24": "失所封，惡名流布。」又白佛言：「若我在眾見",
    "T01n0001_013:0087c25": "佛起者，若偏露右臂，自稱姓字，則知我已",
    "T01n0001_013:0087c26": "敬禮如來，所以者何？我受他封，若禮拜者，",
    "T01n0001_013:0087c27": "則失封邑，惡名流布。」又白佛言：「我歸依佛，",
    "T01n0001_013:0087c28": "歸依法，歸依僧，聽我於正法中為優婆",
    "T01n0001_013:0087c29": "塞！自今已後不殺、不盜、不婬、不欺、不飲酒，唯",
    "T01n0001_013:0088a01": "願世尊及諸大眾當受我請。」爾時，世尊默然",
    "T01n0001_013:0088a02": "受請。時，婆羅門見佛默然，知以許可，即從",
    "T01n0001_013:0088a03": "坐起，不覺禮佛遶三匝而去。歸設飯食，",
    "T01n0001_013:0088a04": "供饍既辦，還白：「時到。」爾時，世尊著衣持鉢，",
    "T01n0001_013:0088a05": "與諸大眾千二百五十人往詣其舍，就坐",
    "T01n0001_013:0088a06": "而坐。時，婆羅門手自斟酌，以種種甘饍供",
    "T01n0001_013:0088a07": "佛及僧，食訖去鉢，行澡水畢，時婆羅門右",
    "T01n0001_013:0088a08": "手執弟子阿摩晝臂至世尊前言：「唯願如",
    "T01n0001_013:0088a09": "來聽其悔過！唯願如來聽其悔過！」如是至",
    "T01n0001_013:0088a10": "三，又白佛言：「猶如善調象馬，猶有蹶倒還",
    "T01n0001_013:0088a11": "復正路，此人如是，雖有漏失，願聽悔過。」佛",
    "T01n0001_013:0088a12": "告婆羅門：「當使汝壽命延長，現世安隱，使",
    "T01n0001_013:0088a13": "汝弟子白癩得除。」佛言適訖，時彼弟子白癩",
    "T01n0001_013:0088a14": "即除。時，婆羅門取一小座於佛前坐，世尊",
    "T01n0001_013:0088a15": "即為婆羅門說法，示教利喜，施論、戒論、生天",
    "T01n0001_013:0088a16": "之論，欲為穢汙，上漏為患，出要為上，演",
    "T01n0001_013:0088a17": "布清淨。爾時，世尊知婆羅門心已調柔、清淨、",
    "T01n0001_013:0088a18": "無垢，堪受道教，如諸佛常法，說苦聖諦、",
    "T01n0001_013:0088a19": "苦集聖諦、苦滅聖諦、苦出要諦。時，婆羅門即",
    "T01n0001_013:0088a20": "於座上遠塵離垢，得法眼淨，猶如淨潔白",
    "T01n0001_013:0088a21": "疊，易為受染；沸伽羅娑羅婆羅門亦復如是，",
    "T01n0001_013:0088a22": "見法得法，決定道果，不信餘道，得無所",
    "T01n0001_013:0088a23": "畏，即白佛言：「我今再三歸依佛、法及比丘",
    "T01n0001_013:0088a24": "僧，聽我於正法中為優婆塞！盡形壽不殺、",
    "T01n0001_013:0088a25": "不盜、不婬、不欺、不飲酒，唯願世尊及諸大眾",
    "T01n0001_013:0088a26": "哀愍我故，受七日請。」爾時，世尊默然許之。",
    "T01n0001_013:0088a27": "時，婆羅門即於七日中，種種供養佛及大眾。",
    "T01n0001_013:0088a28": "爾時，世尊過七日已，遊行人間。佛去未久，",
    "T01n0001_013:0088a29": "沸伽羅娑羅婆羅門遇病命終。時諸比丘聞",
    "T01n0001_013:0088b01": "此婆羅門於七日中供養佛已，便取命終，",
    "T01n0001_013:0088b02": "各自念：「此命終，為生何趣？」爾時，眾比丘往至",
    "T01n0001_013:0088b03": "世尊所，禮佛已，一面坐，白佛言：「彼婆羅門",
    "T01n0001_013:0088b04": "於七日中供養佛已，身壞命終，當生何",
    "T01n0001_013:0088b05": "處？」佛告比丘：「此族姓子諸善普集，法法具",
    "T01n0001_013:0088b06": "足，不違法行，斷五下結，於彼般涅槃，不",
    "T01n0001_013:0088b07": "來此世。」爾時，諸比丘聞佛所說，歡喜奉行。",
    "T01n0001_013:0088b08": "佛說長阿含經卷第十三"
}