{
    "T20n1075_001:0173a04": "佛說七俱胝佛母准提大明陀",
    "T20n1075_001:0173a05": "羅尼經",
    "T20n1075_001:0173a07": "唐天竺三藏金剛智譯",
    "T20n1075_001:0173a08": "如是我聞。一時薄伽梵。在名稱大城祇樹給",
    "T20n1075_001:0173a09": "孤獨園。爾時世尊。思惟觀察愍念未來諸眾",
    "T20n1075_001:0173a10": "生故。說過去七俱胝准提如來等佛母准提",
    "T20n1075_001:0173a11": "陀羅尼。乃至我今同說。即說大明曰。",
    "T20n1075_001:0173a12": "娜麼颯哆南(去音下同一)三藐三勃陀(去音)俱",
    "T20n1075_001:0173a13": "(去音)胝(上音)南(二)怛姪(停也反)他(三)唵(四)",
    "T20n1075_001:0173a14": "折隷(五)主隷(六)准提(七)莎嚩(二合)訶(八)",
    "T20n1075_001:0173a15": "若有苾芻苾芻尼鄔波索迦鄔波斯迦。",
    "T20n1075_001:0173a16": "受持讀誦此陀羅尼。滿九十萬遍。無量劫來",
    "T20n1075_001:0173a17": "五無間等一切諸罪。悉滅無餘。所在生處。",
    "T20n1075_001:0173a18": "皆得值遇諸佛菩薩。所有資具隨意充足。無",
    "T20n1075_001:0173a19": "量百生常得出家。若是在家菩薩。修持戒行",
    "T20n1075_001:0173a20": "堅固不退。速得成就無上菩提。恒生天上。常",
    "T20n1075_001:0173a21": "為諸天之所愛敬。亦常守護。若下生人間。當",
    "T20n1075_001:0173a22": "為帝王家子。或貴族家生。其家無有災橫。",
    "T20n1075_001:0173a23": "病苦之所惱害。不墮三惡道趣。諸有所作",
    "T20n1075_001:0173a24": "無不諧偶。所出言教人皆信受。誦此陀羅尼",
    "T20n1075_001:0173a25": "滿十萬遍者。得見聲聞緣覺菩薩諸佛。若",
    "T20n1075_001:0173a26": "有重罪不得見者。更誦滿十萬遍。即境界中",
    "T20n1075_001:0173a27": "吐出黑飯。或見昇於宮殿或登白山及上",
    "T20n1075_001:0173a28": "樹。或見大池旋水。或騰空自在。或見天女與",
    "T20n1075_001:0173a29": "妙言辭。或見大集會中聽說妙法。或見拔髮",
    "T20n1075_001:0173b01": "自身剃頭。或喫酪飯飲白甘露。或渡大海或",
    "T20n1075_001:0173b02": "浮大河。或昇師子座或見菩提樹。或上船",
    "T20n1075_001:0173b03": "或見沙門。或著白衣黃衣以衣籠覆頭。或",
    "T20n1075_001:0173b04": "見日月或見童男女。或見自身上有乳樹。",
    "T20n1075_001:0173b05": "或昇花果樹。或見黑丈夫口中吐出火焰怖",
    "T20n1075_001:0173b06": "走而去。或見惡馬水牛狀似相鬪退失而走。",
    "T20n1075_001:0173b07": "或見自食乳粥。或見有香氣白花。若見如上",
    "T20n1075_001:0173b08": "相者即知罪滅。若有五逆罪業重。不得見",
    "T20n1075_001:0173b09": "如上相者。應當更誦滿七十萬遍。決定得見",
    "T20n1075_001:0173b10": "如前相貌。復次我今說此陀羅尼功德所作",
    "T20n1075_001:0173b11": "之事。若於佛像前。或於塔前若清淨處。以瞿",
    "T20n1075_001:0173b12": "摩夷塗地。而作四肘方曼茶羅。復以花香",
    "T20n1075_001:0173b13": "幡蓋飲食燈明燭火。隨力所辦依法供養。若",
    "T20n1075_001:0173b14": "欲求願。先須念誦。加持香水散於八方上下",
    "T20n1075_001:0173b15": "結界。既結界已。於曼茶羅四角及其中央。",
    "T20n1075_001:0173b16": "皆各置一香水之瓶。行者於西面向東方。",
    "T20n1075_001:0173b17": "胡跪念誦一千八十遍。其香水瓶即便自",
    "T20n1075_001:0173b18": "轉。隨意東西任以高下。",
    "T20n1075_001:0173b19": "或以淨瓦鉢燒香熏之。內外塗香。盛滿香水",
    "T20n1075_001:0173b20": "并好香花置曼茶羅中依前瓶法而作念誦。",
    "T20n1075_001:0173b21": "其鉢則轉與瓶無異。",
    "T20n1075_001:0173b22": "若欲得知一切成就不成就事。即燒香發願",
    "T20n1075_001:0173b23": "啟白聖者。願決疑心。若右轉即知成就。",
    "T20n1075_001:0173b24": "左即不成就。",
    "T20n1075_001:0173b25": "又取好花念誦一百八遍。遣一童子洗浴清",
    "T20n1075_001:0173b26": "淨著新淨衣。以香末塗手捧花掩面。復以",
    "T20n1075_001:0173b27": "自手更取別花。念誦一遍一擲童子身上。童",
    "T20n1075_001:0173b28": "子即悶善惡皆說。隨意舞笑起坐來去。",
    "T20n1075_001:0173b29": "或於淨潔鏡面。以好花念誦一百八遍。散置",
    "T20n1075_001:0173c01": "鏡上使者即現鏡中。",
    "T20n1075_001:0173c02": "復以前法更取好花。散鏡面上即有善惡相",
    "T20n1075_001:0173c03": "自現鏡中。或以朱砂或以香油。塗大母指甲",
    "T20n1075_001:0173c04": "(其香油以穌摩那花浸胡麻油中是)念誦一百八遍。即現天神",
    "T20n1075_001:0173c05": "及僧菩薩佛等形像。若心有所疑三世中事。",
    "T20n1075_001:0173c06": "一一請問皆知善不善。即大母指上皆自",
    "T20n1075_001:0173c07": "現。",
    "T20n1075_001:0173c08": "若人卒得惡病。以石榴枝白茅香草等。念誦",
    "T20n1075_001:0173c09": "鞭拂之即愈。",
    "T20n1075_001:0173c10": "或以茅草置酥中。念誦七遍擲著火中。燒之",
    "T20n1075_001:0173c11": "令烟熏病人。即除愈。",
    "T20n1075_001:0173c12": "或取童女所槎之線。念誦一遍作一結。如是",
    "T20n1075_001:0173c13": "滿二十一結。與病人小男女等。項上繫著。",
    "T20n1075_001:0173c14": "惡魔鬼魅等病皆得除瘥。",
    "T20n1075_001:0173c15": "或以白芥子置酥中。取芥子少許。念誦一遍",
    "T20n1075_001:0173c16": "一擲火中。如是二十一度病即除愈。",
    "T20n1075_001:0173c17": "又以瞿摩夷塗地作曼茶羅。以炭畫地作彼",
    "T20n1075_001:0173c18": "形。石榴等杖鞭之。彼鬼啼泣求自走去。不",
    "T20n1075_001:0173c19": "敢更來或以銅賓鐵木等。作金剛杵。置病人",
    "T20n1075_001:0173c20": "邊念誦。以杖打亦即奔走。",
    "T20n1075_001:0174a01": "復有一法。若有人被鬼所著。復身在遠處不",
    "T20n1075_001:0174a02": "能自來。或行者不能自去。應取楊枝念誦一",
    "T20n1075_001:0174a03": "百八遍。遣人將去彼云。汝住汝去。某乙遣",
    "T20n1075_001:0174a04": "將此杖鞭汝。汝若不去損汝無疑。若不去鞭",
    "T20n1075_001:0174a05": "之即去。",
    "T20n1075_001:0174a06": "復有一法。若在路夜行念誦不闕。無有賊盜。",
    "T20n1075_001:0174a07": "及虎狼惡魅鬼等怖畏難處。持心念誦并作",
    "T20n1075_001:0174a08": "護身。彼等諸難即皆自滅或發菩提心或生",
    "T20n1075_001:0174a09": "怖畏。或有言說心求免離若被執縛即自解",
    "T20n1075_001:0174a10": "脫。",
    "T20n1075_001:0174a11": "若欲渡江河大海。水中所有龍黿等畏。念誦",
    "T20n1075_001:0174a12": "亦如前法即得不怖。",
    "T20n1075_001:0174a13": "或被蛇咬。即遣彼人圍繞念誦人數匝。即",
    "T20n1075_001:0174a14": "愈。",
    "T20n1075_001:0174a15": "或患丁瘡癰節癬漏。取熏陸香淨土水相和。",
    "T20n1075_001:0174a16": "念誦二十一遍。塗上即愈。",
    "T20n1075_001:0174a17": "或復國土水旱不調。牛馬畜等疫毒流行。應",
    "T20n1075_001:0174a18": "以油麻大麥粳米粟豆酥蜜乳酪白乳木諸雜",
    "T20n1075_001:0174a19": "香等。皆置一邊燒香發願。為一切眾生除去",
    "T20n1075_001:0174a20": "災難。即作手契護身想念。取前諸物念誦加",
    "T20n1075_001:0174a21": "持。擲著火中燒之。如是七日日別三時作法。",
    "T20n1075_001:0174a22": "時別一千八十遍即得滿願。一切安樂一切",
    "T20n1075_001:0174a23": "三寶悉皆護助。亦能成就一切大願。",
    "T20n1075_001:0174a24": "若欲降伏諸大鬼神見即心伏。取舍利骨七",
    "T20n1075_001:0174a25": "粒。於白琉璃椀中盛著。取醍醐半升亦盛著",
    "T20n1075_001:0174a26": "椀中。於白月十五日夜。香臺前及窣堵波塔",
    "T20n1075_001:0174a27": "前。泥一二肘方曼茶羅。置椀於中。取好花供",
    "T20n1075_001:0174a28": "養。西面著一香鑪燒安悉香。馺馺念誦。其",
    "T20n1075_001:0174a29": "椀中舍利當放光。或生出舍利。時行者持香",
    "T20n1075_001:0174b01": "爐發願禮拜。即出取舍利盡飲取醍醐。其舍",
    "T20n1075_001:0174b02": "利盛一琉璃瓶中。以五色綵囊盛之頭戴。即",
    "T20n1075_001:0174b03": "無量俱胝佛常逐行者。諸鬼神等自然降伏。",
    "T20n1075_001:0174b04": "作法時一日一夜不食。",
    "T20n1075_001:0174b05": "若求富饒。以粳米油麻置酥酪中手。把少許",
    "T20n1075_001:0174b06": "發願念誦。七遍擲著火中燒之。隨力七日乃",
    "T20n1075_001:0174b07": "至七七日。即如其願若求子。於樺皮葉上。",
    "T20n1075_001:0174b08": "書此陀羅尼。并畫童子。以紫綵裹之。念誦一",
    "T20n1075_001:0174b09": "千八十遍安著髻中即孕。",
    "T20n1075_001:0174b10": "若欲他敬念者。稱彼前人名字。念誦本部一",
    "T20n1075_001:0174b11": "千八十遍。即得敬念。",
    "T20n1075_001:0174b12": "若夫不樂婦。取淨瓶盛滿香水。別置淨處。以",
    "T20n1075_001:0174b13": "瞿摩夷塗作曼茶羅。念誦一百八遍。如是七",
    "T20n1075_001:0174b14": "瓶皆作此法。於淨處以香花為道場。取瓶內",
    "T20n1075_001:0174b15": "香水洗浴。夫即愛樂亦得有孕。婦不樂夫亦",
    "T20n1075_001:0174b16": "如前法。",
    "T20n1075_001:0174b17": "若欲降伏捨覩嚧。取一劫波羅。香湯淨洗浴。",
    "T20n1075_001:0174b18": "取黃丹和酥。塗著劫波羅上。使遍。塗一小",
    "T20n1075_001:0174b19": "曼茶羅置中。然五盞酥燈。布於四角并中",
    "T20n1075_001:0174b20": "心。稱前那摩。念誦一稱一誦。加持白芥子。曼",
    "T20n1075_001:0174b21": "茶羅上著一盞乳。供養此劫波羅。一易云。",
    "T20n1075_001:0174b22": "為我取彼質多來。彼即質多褥佉。欲母馱。彼",
    "T20n1075_001:0174b23": "捨覩嚧即伏。實莫令盡盡即累劫障道。",
    "T20n1075_001:0174b24": "若欲求聰明。取石菖蒲牛黃各半兩。擣作末",
    "T20n1075_001:0174b25": "以酥和於佛前作曼茶羅。念誦五千遍服之。",
    "T20n1075_001:0174b26": "即得聰明若。",
    "T20n1075_001:0174b27": "欲得見一切鬼神。取牛黃念誦。令煙火出。即",
    "T20n1075_001:0174b28": "塗目并服之即見。",
    "T20n1075_001:0174b29": "復有一法。於大海邊或河渚間沙潬之上。以",
    "T20n1075_001:0174c01": "塔形像印。印砂潬上。為塔形像念誦一遍。",
    "T20n1075_001:0174c02": "印成一塔。如是數滿六十萬遍。即得覩見聖",
    "T20n1075_001:0174c03": "者觀自在菩薩之像。或見多羅菩薩金剛藏",
    "T20n1075_001:0174c04": "菩薩。隨其心願皆得滿足。或見授與仙神妙",
    "T20n1075_001:0174c05": "藥。或見授與菩提之記。或現前問來。隨乞",
    "T20n1075_001:0174c06": "願皆得菩薩等位。",
    "T20n1075_001:0174c07": "復有一法。右繞菩提樹像。行道念誦滿一百",
    "T20n1075_001:0174c08": "萬遍。即見佛菩薩羅漢為其說法。意欲隨菩",
    "T20n1075_001:0174c09": "薩即得隨從。所求如願。乃至現身成大呪仙。",
    "T20n1075_001:0174c10": "即得往詣十方淨土。歷事諸佛得聞妙法。復",
    "T20n1075_001:0174c11": "有一法。若乞食時常持此陀羅尼。不為惡人",
    "T20n1075_001:0174c12": "惡狗等類之所侵害。乞食易得。",
    "T20n1075_001:0174c13": "復有一法。若在塔前或佛像前或舍利塔前。",
    "T20n1075_001:0174c14": "誦持此陀羅尼三十萬遍。復於白月一日至",
    "T20n1075_001:0174c15": "十五日。設大供養。一日一夜不食。正念誦時",
    "T20n1075_001:0174c16": "得見金剛藏菩薩。即將是人往自宮中。",
    "T20n1075_001:0174c17": "復有一法。若有王難被繫閉枷鎖禁其身者。",
    "T20n1075_001:0174c18": "誦此陀羅尼即得解脫。",
    "T20n1075_001:0174c19": "復有一法。若於轉法輪塔前。或佛生處塔前。",
    "T20n1075_001:0174c20": "或佛從忉利天下寶階塔前。或舍利塔前。於",
    "T20n1075_001:0174c21": "如是等諸塔之前。念誦右繞滿七七日。即見",
    "T20n1075_001:0174c22": "阿鉢羅是多菩薩及呵利底菩薩。隨其所願",
    "T20n1075_001:0174c23": "皆悉滿足。若須仙藥即便授與。復為說法示",
    "T20n1075_001:0174c24": "菩提道。若有誦此陀羅尼者。乃至未坐道場",
    "T20n1075_001:0174c25": "一切菩薩為其勝友。又此准提大明陀羅尼。",
    "T20n1075_001:0174c26": "諸佛菩薩所說。為利益一切眾生無邊菩提",
    "T20n1075_001:0174c27": "道場故。若有薄福眾生無有少善根者。無有",
    "T20n1075_001:0174c28": "根器之者。無有菩提分者。是人若得聞此准",
    "T20n1075_001:0174c29": "提大明陀羅尼。若讀一遍即得菩提分根器",
    "T20n1075_001:0175a01": "芽生。何況誦持常不懈廢。由此善根速成佛",
    "T20n1075_001:0175a02": "種。無量功德皆悉成就。無量眾生遠離塵垢。",
    "T20n1075_001:0175a03": "決定成就阿耨菩提。",
    "T20n1075_001:0175a04": "說七俱胝佛母准提陀羅尼念誦法。",
    "T20n1075_001:0175a05": "依梵經本。有十萬偈頌。我今略說念誦觀",
    "T20n1075_001:0175a06": "行供養次第。若有苾芻苾芻尼鄔波索迦鄔",
    "T20n1075_001:0175a07": "波斯迦。發菩提心行菩薩行。求速出離生死",
    "T20n1075_001:0175a08": "者。先須。",
    "T20n1075_001:0175a09": "入三摩耶灌頂道場。受持禁戒堅固不退。愛",
    "T20n1075_001:0175a10": "樂大乘菩薩戒行。於四威儀修四無量。發四",
    "T20n1075_001:0175a11": "弘願永離三途。於一切事業心不散亂。方",
    "T20n1075_001:0175a12": "可入此祕密法門。凡念誦供養法。於所在處。",
    "T20n1075_001:0175a13": "皆須清淨澡浴著新淨衣。嚴飾道場隨力所",
    "T20n1075_001:0175a14": "辦。其道場法。先須選隱便勝地。東西南",
    "T20n1075_001:0175a15": "北各量取四肘。作方曼茶羅。掘深一肘。除",
    "T20n1075_001:0175a16": "去骨石塼瓦惡土髮毛灰炭糠棘虫蟻之類。",
    "T20n1075_001:0175a17": "以好淨土填滿築平。取新瞿摩夷并好土。以",
    "T20n1075_001:0175a18": "香湯相和塗地。若在樓閣或居船上。依法泥",
    "T20n1075_001:0175a19": "塗。若在山中及好淨屋。不須掘地依前塗飾。",
    "T20n1075_001:0175a20": "即張天蓋四面懸幡。若有本尊七俱胝佛母",
    "T20n1075_001:0175a21": "形像。安置曼茶羅中。面向西。若無本尊。有諸",
    "T20n1075_001:0175a22": "佛像舍利及大乘經典供養亦得。磨白檀香",
    "T20n1075_001:0175a23": "塗作八角曼茶羅。猶如滿月或似八葉蓮華。",
    "T20n1075_001:0175a24": "即以新淨供具金銀熟銅商佉貝玉石瓷木等",
    "T20n1075_001:0175a25": "器。盛諸飲食及好香花燈明遏伽香水。隨力",
    "T20n1075_001:0175a26": "所有布置供養。若苾芻苾芻尼。先持戒行。初",
    "T20n1075_001:0175a27": "入道場。復須懺悔更自誓發願受戒。若在家",
    "T20n1075_001:0175a28": "菩薩。初入亦須自誓隨力發願。受三歸五戒。",
    "T20n1075_001:0175a29": "或常持八戒。若常三時念誦。即於道場西南",
    "T20n1075_001:0175b01": "向東。至心合掌五體著地。敬禮十方諸佛菩",
    "T20n1075_001:0175b02": "薩。虔誠運想遍虛空界。便右膝著地合掌至",
    "T20n1075_001:0175b03": "心。懺悔自無始已來身口意罪。今對諸佛菩",
    "T20n1075_001:0175b04": "薩前。弟子某甲發露懺悔。乃至過去現在未",
    "T20n1075_001:0175b05": "來三世諸佛菩薩。福智圓滿種種功德。我今",
    "T20n1075_001:0175b06": "隨喜。即結跏或半跏安心定坐。除一切妄",
    "T20n1075_001:0175b07": "想。觀六道眾生無始以來生死海中輪迴六",
    "T20n1075_001:0175b08": "趣。願皆發菩提心行菩薩行。速得出離。即以",
    "T20n1075_001:0175b09": "塗香摩手而結手契。結契時以衣覆手勿令",
    "T20n1075_001:0175b10": "人見。先結三部三麼耶契次結諸契。",
    "T20n1075_001:0175b11": "佛部三麼耶契第一",
    "T20n1075_001:0175b12": "其契相福智手並仰。檀戒忍辱般若方便願",
    "T20n1075_001:0175b13": "微屈相拄。進力押忍願上節。禪智附進力",
    "T20n1075_001:0175b14": "側。即成。",
    "T20n1075_001:0175b15": "誦妙言曰。",
    "T20n1075_001:0175b16": "唵怛他孽覩嚩皤(去)耶莎嚩訶(誦三遍以契頂上散之蓮華",
    "T20n1075_001:0175b17": "部金剛部並准此)",
    "T20n1075_001:0175b18": "蓮華部三麼耶契第二",
    "T20n1075_001:0175b19": "二福智相合。戒忍進方便願力。各各散開微",
    "T20n1075_001:0175b20": "屈。六波羅蜜開如蓮花。檀般若禪智頭相",
    "T20n1075_001:0175b21": "著。亦微屈即成。",
    "T20n1075_001:0175b22": "誦妙言曰。",
    "T20n1075_001:0175b23": "唵鉢頭牟嚩皤(去)耶莎嚩訶(誦三遍)",
    "T20n1075_001:0175b24": "金剛部三麼耶契第三",
    "T20n1075_001:0175b25": "福覆智仰。禪般若檀智相交即成。",
    "T20n1075_001:0175b26": "即誦妙言曰。",
    "T20n1075_001:0175b27": "唵嚩折嚕婆皤(去)耶莎嚩訶(誦三遍)",
    "T20n1075_001:0175b28": "准提佛母根本身契第四",
    "T20n1075_001:0175b29": "其契相先以二手小指二無名指。相叉入掌。",
    "T20n1075_001:0175c01": "二中指直竪頭相著。二頭指頭附二中指上",
    "T20n1075_001:0175c02": "節側。二大指各附二頭指側即成。",
    "T20n1075_001:0175c03": "妙言誦根本陀羅尼(誦七遍以契頂上解散以下諸契結成揮觸印了亦並須頂上",
    "T20n1075_001:0175c04": "散之)。",
    "T20n1075_001:0175c05": "辟除一切天魔惡鬼神等契第五",
    "T20n1075_001:0175c06": "其契先以右手中指無名指小指及大指。握",
    "T20n1075_001:0175c07": "左手中指以下三指。次以左大指握左中",
    "T20n1075_001:0175c08": "指以下三指甲上。為合拳。以二頭指頭相著",
    "T20n1075_001:0175c09": "即成。",
    "T20n1075_001:0175c10": "妙言曰。",
    "T20n1075_001:0175c11": "唵俱(上)嚕憚那(引)吽惹(誦一遍。以契右旋繞身一匝。如此三度作即是)",
    "T20n1075_001:0175c12": "結地界橛契第六",
    "T20n1075_001:0175c13": "其契相以左右二中指二無名指。相叉入掌。",
    "T20n1075_001:0175c14": "右押左。左頭指屈如鉤。右頭指直竪。二",
    "T20n1075_001:0175c15": "大指二小指令面相著即成。",
    "T20n1075_001:0175c16": "妙言曰。",
    "T20n1075_001:0175c17": "唵准儞泥枳邏耶莎嚩訶(誦一遍。以契大母指觸地一迴如卓[檎-离+土]勢三度作",
    "T20n1075_001:0175c18": "即休)",
    "T20n1075_001:0175c19": "結牆界契第七",
    "T20n1075_001:0175c20": "其契准前橛契。以右手頭指。屈如鉤。左頭指",
    "T20n1075_001:0175c21": "直竪即成。",
    "T20n1075_001:0175c22": "妙言曰。",
    "T20n1075_001:0176a01": "唵准儞泥鉢囉迦邏耶莎嚩訶(誦三遍以契右揮三匝即是)",
    "T20n1075_001:0176a02": "結網契第八",
    "T20n1075_001:0176a03": "其契准牆契。開仰著。右大指捻左頭指頭。左",
    "T20n1075_001:0176a04": "大指捻右頭指頭。小指依舊相拄即成。",
    "T20n1075_001:0176a05": "妙言曰。",
    "T20n1075_001:0176a06": "唵准儞半惹邏莎嚩訶(誦三遍以契隨日揮三度即是)",
    "T20n1075_001:0176a07": "結外火院大界契第九",
    "T20n1075_001:0176a08": "其契以左手密掩右手背。相重。直竪二大指。",
    "T20n1075_001:0176a09": "相去二寸許即成。",
    "T20n1075_001:0176a10": "妙言曰。",
    "T20n1075_001:0176a11": "唵阿三麼[口*祗]儞[合*牛]莎嚩訶(誦三遍以契右旋三度即是)",
    "T20n1075_001:0176a12": "結車輅契第十",
    "T20n1075_001:0176a13": "其契相先以二手向內相叉。右押左。即仰開",
    "T20n1075_001:0176a14": "掌。二頭指直申頭相拄。以二大指撥二中指",
    "T20n1075_001:0176a15": "頭。來去即成。",
    "T20n1075_001:0176a16": "妙言曰。",
    "T20n1075_001:0176a17": "唵覩嚧覩嚧莎嚩訶(結此契。心想阿迦尼瑟吒天宮中毘盧遮那如來十地菩薩",
    "T20n1075_001:0176a18": "圍繞集會中。請准提佛母聖者。乘七寶莊嚴車輅。車輅上有白蓮花座。座上有如所畫像形。心中想念如在目前。",
    "T20n1075_001:0176a19": "即誦妙言三遍)",
    "T20n1075_001:0176a20": "結迎請聖者契第十一",
    "T20n1075_001:0176a21": "准前第一根本契。以二大指來去。招之三度",
    "T20n1075_001:0176a22": "即成。",
    "T20n1075_001:0176a23": "妙言曰。",
    "T20n1075_001:0176a24": "唵折隷主隷准提噎醯薄伽嚩底莎嚩訶",
    "T20n1075_001:0176a25": "(結此契　聖者從實車上下來道場中白蓮花座上。即誦妙言三遍)",
    "T20n1075_001:0176a26": "結蓮花座契第十二",
    "T20n1075_001:0176a27": "准前根本契。並二大指向身開竪之。即成。",
    "T20n1075_001:0176a28": "妙言曰。",
    "T20n1075_001:0176b01": "唵迦麼邏莎嚩訶(結此契心想道場中種種寶鈿師子座上開白蓮花安置聖者即誦",
    "T20n1075_001:0176b02": "妙言三遍)",
    "T20n1075_001:0176b03": "結遏迦契第十三",
    "T20n1075_001:0176b04": "准前根本契。以二大指。各捻頭指根第一節",
    "T20n1075_001:0176b05": "側下即成。",
    "T20n1075_001:0176b06": "妙言曰。",
    "T20n1075_001:0176b07": "唵折隷主隷准提遏紺薄伽嚩帝鉢囉底",
    "T20n1075_001:0176b08": "搓莎嚩訶",
    "T20n1075_001:0176b09": "結洗浴契第十四",
    "T20n1075_001:0176b10": "准前遏迦契。以二大指。各並捻二中指中",
    "T20n1075_001:0176b11": "節側即成。",
    "T20n1075_001:0176b12": "妙言曰。",
    "T20n1075_001:0176b13": "唵折莎嚩訶",
    "T20n1075_001:0176b14": "結塗香契第十五",
    "T20n1075_001:0176b15": "准前根本契。以二大指。博著右頭指下節即",
    "T20n1075_001:0176b16": "成。",
    "T20n1075_001:0176b17": "妙言曰。",
    "T20n1075_001:0176b18": "唵隷莎嚩訶",
    "T20n1075_001:0176b19": "結花鬘契第十六",
    "T20n1075_001:0176b20": "准前根本契。以二大指。安著左頭指下節側",
    "T20n1075_001:0176b21": "即成。",
    "T20n1075_001:0176b22": "妙言曰。",
    "T20n1075_001:0176b23": "唵主莎嚩訶",
    "T20n1075_001:0176b24": "結燒香契第十七",
    "T20n1075_001:0176b25": "准前根本契屈右頭指。捻二大指頭即成。",
    "T20n1075_001:0176b26": "妙言曰。",
    "T20n1075_001:0176b27": "唵隷莎嚩訶",
    "T20n1075_001:0176b28": "結供養飲食契第十八",
    "T20n1075_001:0176b29": "准前根本契。以左頭指。捻二大指頭即成。",
    "T20n1075_001:0176c01": "妙言曰。",
    "T20n1075_001:0176c02": "唵准莎嚩訶",
    "T20n1075_001:0176c03": "結燈契第十九",
    "T20n1075_001:0176c04": "准前根本契。以二頭指。各捻二大指頭即成。",
    "T20n1075_001:0176c05": "妙言曰。",
    "T20n1075_001:0176c06": "唵提莎嚩訶(已上塗香契等各各以契觸當色物上供養)",
    "T20n1075_001:0176c07": "結布字契第二十",
    "T20n1075_001:0176c08": "其契相以二中指二無名指。向內相叉。二大",
    "T20n1075_001:0176c09": "指二頭指二小指。並直竪頭相著即成。",
    "T20n1075_001:0176c10": "結此手契成。即想自身猶若釋迦如來。三十",
    "T20n1075_001:0176c11": "二相八十種好紫磨金色圓滿身光。想已以",
    "T20n1075_001:0176c12": "手契。觸頭上布唵字。觸眼中布折字。一一",
    "T20n1075_001:0176c13": "依字次第。乃至兩足皆以契觸布之。",
    "T20n1075_001:0176c14": "說陀羅尼字想布於身法。",
    "T20n1075_001:0176c15": "唵想安頭上　　其色白如月　　放於無量光",
    "T20n1075_001:0176c16": "　除滅一切障　　即同佛菩薩　　摩是人頂上",
    "T20n1075_001:0176c17": "　折字安兩目　　其色如日月　　為照諸愚",
    "T20n1075_001:0176c18": "暗　　　能發深慧明",
    "T20n1075_001:0176c19": "隷字安頸上　　色如紺琉璃　　能顯諸色",
    "T20n1075_001:0176c20": "相　　　漸具如來智",
    "T20n1075_001:0176c21": "主字想安心　　其色如皎素　　猶心清淨",
    "T20n1075_001:0176c22": "故　　　速達菩提路",
    "T20n1075_001:0176c23": "隷字安兩肩　　色黃如金色　　猶觀是色",
    "T20n1075_001:0176c24": "相　　　能被精進甲",
    "T20n1075_001:0176c25": "准字想齊中　　其色妙黃白速令登道",
    "T20n1075_001:0176c26": "場　　　不退菩提故",
    "T20n1075_001:0176c27": "提字安兩髀　　其色如淺黃　　速證菩提",
    "T20n1075_001:0176c28": "道　　　得坐金剛座",
    "T20n1075_001:0176c29": "莎嚩字兩脛　　其狀作赤黃　　常能想",
    "T20n1075_001:0177a01": "是字　　　速得轉法輪",
    "T20n1075_001:0177a02": "　訶字置兩足　　其色猶滿月　　行者作是想",
    "T20n1075_001:0177a03": "　速得達圓寂",
    "T20n1075_001:0177a04": "　如是布字想念色　　便成准提勝法門",
    "T20n1075_001:0177a05": "　亦名本尊真實相　　能滅諸罪得吉祥",
    "T20n1075_001:0177a06": "　猶如金剛堅固聚　　是名准提勝上法",
    "T20n1075_001:0177a07": "　若常如是修行者　　當知是人速悉地",
    "T20n1075_001:0177a08": "第二根本契第二十一",
    "T20n1075_001:0177a09": "其契相以二手向內相叉。二頭指二大母指。",
    "T20n1075_001:0177a10": "並直竪即成。",
    "T20n1075_001:0177a11": "妙言曰。",
    "T20n1075_001:0177a12": "南無颯哆喃(去一)三藐三勃陀(去)俱胝南(二)怛",
    "T20n1075_001:0177a13": "姪(停也反)他(三)唵(四)折隷(去音下同五)主隷(六)准",
    "T20n1075_001:0177a14": "提(七)莎嚩(誦七遍以契於頂上解散)",
    "T20n1075_001:0177a15": "結捧數珠契第二十二",
    "T20n1075_001:0177a16": "其契相先取數珠安二手掌中。即當心合掌。",
    "T20n1075_001:0177a17": "誦前根本陀羅尼三遍。以珠頂戴。便作把數",
    "T20n1075_001:0177a18": "珠契。淨珠。",
    "T20n1075_001:0177a19": "把數珠契第二十三",
    "T20n1075_001:0177a20": "其契相以二手二無名指二大指。各捻珠上。",
    "T20n1075_001:0177a21": "二手相去一寸許。餘指散開微屈即成。",
    "T20n1075_001:0177a22": "誦淨數珠妙言曰。",
    "T20n1075_001:0177a23": "唵微嚧遮那阿麼羅莎嚩(二合)訶(誦三遍)",
    "T20n1075_001:0177a24": "淨數珠已。以自心想七俱胝佛母口中。出",
    "T20n1075_001:0177a25": "七俱胝陀羅尼文字。一一字放五色光。入行",
    "T20n1075_001:0177a26": "者口裏。安自心月中。右旋布置即誦本尊陀",
    "T20n1075_001:0177a27": "羅尼一遍。以右手無名指。捻一顆珠過。周而",
    "T20n1075_001:0177a28": "復始不急不緩。不得高聲。須分明稱字而令",
    "T20n1075_001:0177a29": "自聞。所觀本尊及身上布字。念誦記數。於一",
    "T20n1075_001:0177b01": "念中並須一時觀見。不得有闕使心散亂。如",
    "T20n1075_001:0177b02": "觀念疲勞。隨力念誦。或一千二千乃至三千",
    "T20n1075_001:0177b03": "四千五千遍。常取一數為定。如有忙事。亦",
    "T20n1075_001:0177b04": "不得減數至一百八已下。此名聲念誦。若",
    "T20n1075_001:0177b05": "求解脫速出離生死。作此三摩地瑜伽觀行",
    "T20n1075_001:0177b06": "無記無數。念者即想自心如一滿月。湛然清",
    "T20n1075_001:0177b07": "淨內外分明。以唵字安月心中。以折隷主",
    "T20n1075_001:0177b08": "隷准提莎嚩訶字。從前右旋次第周布輪緣",
    "T20n1075_001:0177b09": "(去音)諦觀一一字義。與心相應不得差互。",
    "T20n1075_001:0177b10": "說三摩地觀念布字義。",
    "T20n1075_001:0177b11": "唵字門者是流注不生不滅義。復於一切法",
    "T20n1075_001:0177b12": "為最勝義。",
    "T20n1075_001:0177b13": "折字門者於一切法是無行義。",
    "T20n1075_001:0177b14": "隷字門者於一切法是無相義。",
    "T20n1075_001:0177b15": "主字門者於一切法是無起住義。",
    "T20n1075_001:0177b16": "隷字門者於一切法是無好義。",
    "T20n1075_001:0177b17": "准字門者於一切法是無等覺義。",
    "T20n1075_001:0177b18": "提字門者於一切法是無取捨義。",
    "T20n1075_001:0177b19": "莎嚩字門者於一切法是平等無言說義。訶",
    "T20n1075_001:0177b20": "字門者於一切法是無因寂靜無住涅槃義。",
    "T20n1075_001:0177b21": "所說字義雖立文字。皆是無文字義既無文",
    "T20n1075_001:0177b22": "字。須諦觀一一義相。周而復始無記無數不",
    "T20n1075_001:0177b23": "得斷絕。不斷絕者。為流注不生不滅最勝",
    "T20n1075_001:0177b24": "義。由不生不滅最勝義。是故無行。為無行",
    "T20n1075_001:0177b25": "義。是故無相為無相義。是故無起住為無起",
    "T20n1075_001:0177b26": "住義。是故無等覺為無等覺義。是故無取",
    "T20n1075_001:0177b27": "捨。為無取捨義。是故平等無言說。為平等無",
    "T20n1075_001:0177b28": "言說義是故無因寂靜無住涅槃。為寂靜無",
    "T20n1075_001:0177b29": "住涅槃義。是故不生不滅最勝無斷。周而復",
    "T20n1075_001:0177c01": "始。此名三摩地念誦。",
    "T20n1075_001:0177c02": "說准提求願觀想法。",
    "T20n1075_001:0177c03": "若求無分別者。當觀無分別無記念。若求無",
    "T20n1075_001:0177c04": "相無色。當觀文字無文字念。若求不二法門",
    "T20n1075_001:0177c05": "者。應觀兩臂。若求四無量。當觀四臂。若",
    "T20n1075_001:0177c06": "求六通。當觀六臂。若求八聖道。當觀八",
    "T20n1075_001:0177c07": "臂。若求十波羅蜜圓滿十地者。應觀十臂。",
    "T20n1075_001:0177c08": "若求如來普遍廣地者。應觀十二臂。若",
    "T20n1075_001:0177c09": "求十八不共法者。應觀十八臂。即如畫像",
    "T20n1075_001:0177c10": "法觀也。若求三十二相。當觀三十二臂。",
    "T20n1075_001:0177c11": "若求八萬四千法門者。應觀八十四臂。如上",
    "T20n1075_001:0177c12": "觀念當入一切如來三摩地門甚深方廣不",
    "T20n1075_001:0177c13": "思議地。是正念處。是正真如是正解脫。念誦",
    "T20n1075_001:0177c14": "觀行了欲出道場。復須依前次第。更結燒香",
    "T20n1075_001:0177c15": "燈明飲食等手契。供養懺悔隨意發願。即",
    "T20n1075_001:0177c16": "結前第一根本契。誦根本陀羅尼七遍。頂上",
    "T20n1075_001:0177c17": "散之。復結前車輅契。以二大母指向外。三度",
    "T20n1075_001:0177c18": "撥中指頭。誦妙言曰。",
    "T20n1075_001:0177c19": "唵覩嚧覩嚧莎嚩訶(誦三遍)",
    "T20n1075_001:0177c20": "復結前迎請契。以二大母指向外三度開。即",
    "T20n1075_001:0177c21": "成送聖者還本宮。妙言曰。",
    "T20n1075_001:0177c22": "唵折隷主隷准提孽車孽車婆伽嚩底",
    "T20n1075_001:0177c23": "莎嚩皤喃布娜囉哦麼那耶莎嚩訶(誦三遍)",
    "T20n1075_001:0177c24": "復結前外火院大界契。誦阿三麼祁入儞",
    "T20n1075_001:0178a01": "妙言。左轉三遍即成。",
    "T20n1075_001:0178a02": "復更結三部三麼耶契。各誦妙言一遍即了。",
    "T20n1075_001:0178a03": "任出道場隨意經行。讀誦大般若或華嚴或",
    "T20n1075_001:0178a04": "無邊門或法華楞伽涅槃大乘經論等。思惟",
    "T20n1075_001:0178a05": "誦說。或以七俱胝佛像塔印。用印香泥。沙",
    "T20n1075_001:0178a06": "上紙上隨意印之多少。如念誦有功德。如",
    "T20n1075_001:0178a07": "經所說境界。一一分明了知次第。欲得作扇",
    "T20n1075_001:0178a08": "底迦等種種方法。或為自身或為他人。即任",
    "T20n1075_001:0178a09": "依法而作念誦。",
    "T20n1075_001:0178a10": "說扇底迦法。",
    "T20n1075_001:0178a11": "若欲求息災除一切鬼神。及聰明長命。求解",
    "T20n1075_001:0178a12": "脫者。即於道場中面向北。交脚竪膝而坐。衣",
    "T20n1075_001:0178a13": "服飲食香花燈燭地等。並用白色。從月一日",
    "T20n1075_001:0178a14": "至八日。日三時念誦及護摩等法。若念誦時",
    "T20n1075_001:0178a15": "先誦根本陀羅尼三七遍已。然後但從唵字",
    "T20n1075_001:0178a16": "誦之。妙言曰。",
    "T20n1075_001:0178a17": "唵折隷主隷准提與彼某甲除災難莎嚩",
    "T20n1075_001:0178a18": "訶",
    "T20n1075_001:0178a19": "說布瑟置迦法。",
    "T20n1075_001:0178a20": "若欲求增長。五通轉輪種種寶藏布奢輪劍",
    "T20n1075_001:0178a21": "賢瓶如意寶。安善那。虞里迦。鏡及越斧羂",
    "T20n1075_001:0178a22": "索三叉等一切財寶藥草等求成就法者。身",
    "T20n1075_001:0178a23": "著黃衣面向東結加趺坐。所供養香花飲食果",
    "T20n1075_001:0178a24": "子燈燭地等。並用黃色。從月八日至十五日。",
    "T20n1075_001:0178a25": "日三時念誦護摩等事。念誦如前。妙言曰。",
    "T20n1075_001:0178a26": "唵折隷主隷准提與彼某甲所求如意莎",
    "T20n1075_001:0178a27": "嚩訶",
    "T20n1075_001:0178a28": "說伐施迦羅拏法。",
    "T20n1075_001:0178a29": "若欲呼召一切天龍鬼神人非人等。應作此",
    "T20n1075_001:0178b01": "法者。身著赤衣面向西結賢坐。香花飲食果",
    "T20n1075_001:0178b02": "子燈燭地等。並用赤色。從十六日至二十三",
    "T20n1075_001:0178b03": "日。日三時念誦。護摩等法。",
    "T20n1075_001:0178b04": "妙言曰。",
    "T20n1075_001:0178b05": "唵折隷主隷准提為彼攝召某神成就我",
    "T20n1075_001:0178b06": "願莎嚩訶",
    "T20n1075_001:0178b07": "說阿毘遮嚕迦法。",
    "T20n1075_001:0178b08": "若欲降伏一切惡神鬼。及損三寶人天者。有",
    "T20n1075_001:0178b09": "多罪業障重眾生調伏難者。能令發菩提心",
    "T20n1075_001:0178b10": "修諸善業者。應起慈悲心而作此法。身著青",
    "T20n1075_001:0178b11": "衣面向南作蹲踞坐左脚押右脚。用不香",
    "T20n1075_001:0178b12": "花。食果地等皆用青黑色。從二十三日至月",
    "T20n1075_001:0178b13": "盡日。日三時念誦護摩等法。妙言曰。",
    "T20n1075_001:0178b14": "吽折隷主隷准提吽發吒",
    "T20n1075_001:0178b15": "作法已即如常念誦。",
    "T20n1075_001:0178b16": "說七俱胝佛母准提畫像法。",
    "T20n1075_001:0178b17": "取不截白[疊*毛]清淨者。擇去人髮。畫師受八戒",
    "T20n1075_001:0178b18": "齋。不用膠和色。用新椀成綵色而用畫之。",
    "T20n1075_001:0178b19": "其像作黃白色。種種莊嚴其身。腰下著白衣。",
    "T20n1075_001:0178b20": "衣上有花又。身著輕羅綽袖天衣。以綬帶繫",
    "T20n1075_001:0178b21": "腰。朝霞絡身。其手腕以白螺為釧。其臂上釧",
    "T20n1075_001:0178b22": "七寶莊嚴。一一手上著指環。都十八臂面有",
    "T20n1075_001:0178b23": "三目。上二手作說法相。右第二手施無畏。第",
    "T20n1075_001:0178b24": "三手把劍。第四手把數珠。第五手把微若布",
    "T20n1075_001:0178b25": "羅迦果(漢言子滿果此間無西國有)第六手把越斧。第七",
    "T20n1075_001:0178b26": "手把鉤。第八手把跋折羅。第九手把寶鬘。",
    "T20n1075_001:0178b27": "左第二手把如意寶幢。第三手把蓮花。第四",
    "T20n1075_001:0178b28": "手把澡灌。第五手把索。第六手把輪。第七手",
    "T20n1075_001:0178b29": "把螺。第八手把賢瓶。第九手把般若波羅蜜",
    "T20n1075_001:0178c01": "經夾。菩薩下作水池。池中安蓮花。難陀拔",
    "T20n1075_001:0178c02": "難陀二龍王共扶蓮花莖。於蓮花上安准提",
    "T20n1075_001:0178c03": "菩薩。其像周圓安明光焰。其像作憐愍眼看",
    "T20n1075_001:0178c04": "行者在下坐。手執香鑪。面向上看菩薩。於",
    "T20n1075_001:0178c05": "菩薩上畫二淨居天。像法如是。",
    "T20n1075_001:0178c06": "佛說七俱胝佛母准提陀羅尼經(并念誦觀行",
    "T20n1075_001:0178c07": "法)"
}