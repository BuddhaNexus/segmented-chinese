{
    "X51n0824_009:0420b10": "成唯識論觀心法要卷第九",
    "X51n0824_009:0420b12": "蕅益沙門　智旭　述",
    "X51n0824_009:0420b13": "△二轉釋無性即識性二。初設難舉頌。二以論釋",
    "X51n0824_009:0420b14": "成。今初。",
    "X51n0824_009:0420b15": "若有三性。如何世尊說一切法皆無自性。頌曰。即依",
    "X51n0824_009:0420b16": "此三性。立彼三無性。故佛密意說。一切法無性。初即",
    "X51n0824_009:0420b17": "相無性。次無自然性。後由遠離前。所執我法性。此諸",
    "X51n0824_009:0420b18": "法勝義。亦即是真如。常如其性故。即唯識實性。",
    "X51n0824_009:0420b19": "△二以論釋成二。初正釋頌文。二結示勸信。初中",
    "X51n0824_009:0420b20": "二。初釋三無性。二釋識實性。初釋三無性。即前兩",
    "X51n0824_009:0420b21": "頌。",
    "X51n0824_009:0420b22": "論曰。即依此前所說三性。立彼後說三種無性。謂即",
    "X51n0824_009:0420b23": "(是一)相(無性。二)生(無性。三)勝義無性。故佛密意說一切法皆",
    "X51n0824_009:0420b24": "無自性(者。)非(謂)性全無(也。頌中)說密意(之)言。顯非(究竟)了",
    "X51n0824_009:0420c01": "義。謂後(依圓)二性。雖體非無。而有愚夫。於彼增益妄執",
    "X51n0824_009:0420c02": "實有我法自性。此(托依圓所起我法二執。)即名為徧計所執。為",
    "X51n0824_009:0420c03": "除此執。故佛世尊於(依圓之)有及(徧計之)無。總說無性(不過",
    "X51n0824_009:0420c04": "為遣執耳。問曰)。云何依此(三性)而立彼三(無性答曰。)謂依此初徧計",
    "X51n0824_009:0420c05": "所執。立相無性。由此(徧計所執)體相。畢竟非有。如空華故。",
    "X51n0824_009:0420c06": "依次依他。立生無性。此(依他起。但)如幻事。託眾緣生。無如",
    "X51n0824_009:0420c07": "妄執自然性故(所以)。假說無性。非(依他起體)性全無。依後圓",
    "X51n0824_009:0420c08": "成實。立勝義無性。謂即勝義。由遠離前徧計所執我",
    "X51n0824_009:0420c09": "法性故。假說無性。非(謂勝義體)性全無。如虗太空。雖遍眾",
    "X51n0824_009:0420c10": "色。而是眾色無性所顯。雖依他起(性。但是世俗。)非勝義故。",
    "X51n0824_009:0420c11": "亦得說為勝義無性。而(恐第三)濫(同)第二。故此不說。",
    "X51n0824_009:0420c12": "如太虗空。喻勝義也。眾色。喻依他也。有眾色處。未",
    "X51n0824_009:0420c13": "嘗無空。可喻真如徧一切法。無所不在。眾色無處。",
    "X51n0824_009:0420c14": "太虗乃顯。可喻真如。遠離徧計所執我法。然勝義",
    "X51n0824_009:0420c15": "無性之名。亦可以名第二依他起性。以依他起。但",
    "X51n0824_009:0420c16": "世俗有。非勝義故。然若說此義。則恐第三反濫第",
    "X51n0824_009:0420c17": "二。是故第二但名為生無性。第三乃名勝義無性。",
    "X51n0824_009:0420c18": "顯此圓成實性。但是遠離徧計所執我法二性。假",
    "X51n0824_009:0420c19": "說勝義無性。其實真如徧在依他起處。而依他無",
    "X51n0824_009:0420c20": "性。性即真如。譬如眾色無性。性即太空。非色滅空。",
    "X51n0824_009:0420c21": "空非色外。故般若心經云。色不異空。空不異色。乃",
    "X51n0824_009:0420c22": "圓成與依他非異非不異之義。只為眾生一向執",
    "X51n0824_009:0420c23": "異。故但言不異以遮情計。亦非更執定不異也。此",
    "X51n0824_009:0420c24": "借虗空以喻勝義。借眾色以喻依他。故作此說。若",
    "X51n0824_009:0421a01": "約法直說者。則對色顯空。對空顯色。色空皆屬依",
    "X51n0824_009:0421a02": "他起攝。色空無性。妄則俱妄。真則俱真。是則非色",
    "X51n0824_009:0421a03": "非空。而空而色。名圓成實。亦名勝義無性。故云。色",
    "X51n0824_009:0421a04": "不異空。空不異色。色即是空。空即是色。又云。性色",
    "X51n0824_009:0421a05": "真空。性空真色等也。學者須以大乘止觀三性三",
    "X51n0824_009:0421a06": "無性義參之。必有恍然得悟者矣。△二釋識實性。",
    "X51n0824_009:0421a07": "即後一頌。",
    "X51n0824_009:0421a08": "此性即是諸法勝義。是一切法勝義諦故。然勝義諦。",
    "X51n0824_009:0421a09": "略有四種。一世間勝義。謂蘊處界等(不同外道所執我法)。二道",
    "X51n0824_009:0421a10": "理勝義。謂苦等四諦(世出世因果。真實不虗謬)。三證得勝義。謂二",
    "X51n0824_009:0421a11": "空真如(約能證之智言)。四勝義勝義。謂一真法界(約所證之理言)。此",
    "X51n0824_009:0421a12": "(頌)中(所言)勝義(乃)。依最後(勝義勝義而)說(以)。是最勝道(品)所",
    "X51n0824_009:0421a13": "行(證之)義故。為簡前三(勝義。)故作是說此諸法勝義亦即",
    "X51n0824_009:0421a14": "是真如。真。謂真實。顯非虗妄。如。謂如常。表無變易。謂",
    "X51n0824_009:0421a15": "此真實。於一切位常如其性。故曰真如。即是湛然不",
    "X51n0824_009:0421a16": "虗妄義(頌中)。亦(之一)言。顯此(勝義)復有多名。謂名法界及實",
    "X51n0824_009:0421a17": "際等。如餘論中隨義廣釋。",
    "X51n0824_009:0421a18": "一切位者。聖凡因果世出世間諸分位也。由真如",
    "X51n0824_009:0421a19": "不變隨緣。故云於一切位。由真如隨緣不變。故一",
    "X51n0824_009:0421a20": "切位常如其性。湛然。即如字之義。不虗妄。即真字",
    "X51n0824_009:0421a21": "之義。所謂在凡不減。在聖不增。處生死而不染。證",
    "X51n0824_009:0421a22": "涅槃而非淨。如水與冰。同一濕性。豈凝然死定之",
    "X51n0824_009:0421a23": "謂哉。",
    "X51n0824_009:0421a24": "此性即是唯識實性。謂唯識性。略有二種。一者虗妄。",
    "X51n0824_009:0421b01": "謂(依他起上)徧計所執。二者真實。謂(依他所顯)圓成實性。為簡",
    "X51n0824_009:0421b02": "虗妄。說實性言。復有二性。一者世俗。謂依他起。二者",
    "X51n0824_009:0421b03": "勝義。謂圓成實。為簡世俗。故說實性。",
    "X51n0824_009:0421b04": "初一番。即約依他辨二性。如繩上無蛇但有麻也。",
    "X51n0824_009:0421b05": "次一番。即約真俗辨二性。如氷水雖殊濕性無異",
    "X51n0824_009:0421b06": "也。故佛性論云。二性不可滅。一性可得滅。何以故。",
    "X51n0824_009:0421b07": "分別性本來是無。故不可滅。真實性本來是真。故",
    "X51n0824_009:0421b08": "不可滅。依他性雖有不真實。是故可滅。即是此中",
    "X51n0824_009:0421b09": "遣相證性之義。初正釋頌文竟。△二結示勸信。",
    "X51n0824_009:0421b10": "三頌總顯諸契經中說無性言。非極了義。諸有智者。",
    "X51n0824_009:0421b11": "不應依之(而)總撥諸法都無自性(也)。",
    "X51n0824_009:0421b12": "已上大科第二廣明識相顯前頌意竟。△三明修",
    "X51n0824_009:0421b13": "行位次二。初略標五位。二廣釋頌文。初中二。初問。",
    "X51n0824_009:0421b14": "二答。今初。",
    "X51n0824_009:0421b15": "如是(前來)所成唯識相性。誰(等之人)於幾位(次)如何悟入。",
    "X51n0824_009:0421b16": "謂前有二十四頌。成立唯識之相。第二十五一頌。",
    "X51n0824_009:0421b17": "成立唯識之性。相成則遣虗存實。捨濫留純。攝末",
    "X51n0824_009:0421b18": "歸本。隱劣顯勝之義俱立。性成則遣相證性之義",
    "X51n0824_009:0421b19": "亦立。此領前也。一問誰人悟入。二問有幾位次。三",
    "X51n0824_009:0421b20": "問如何悟入。此啟後也。△二答。",
    "X51n0824_009:0421b21": "謂具大乘二種性者。略於五位漸次悟入。",
    "X51n0824_009:0421b22": "此標答也。大乘二種性者。答上誰人之問。略於五",
    "X51n0824_009:0421b23": "位。答上幾位之問。漸次悟入。答上如何悟入之問。",
    "X51n0824_009:0421b24": "何謂大乘二種種性。一(者)本性(中法爾成就)住(此菩薩)種(子)",
    "X51n0824_009:0421c01": "性(類差別不由今有。)謂無始來依附本識法爾所得無漏法",
    "X51n0824_009:0421c02": "因。二(者熏)習所成種性。謂聞法界等流法已。聞所成等",
    "X51n0824_009:0421c03": "熏習所成。要具大乘此二種性。方能漸次悟入唯識。",
    "X51n0824_009:0421c04": "此下皆釋答也。法界等流法。謂如來證法界已。從",
    "X51n0824_009:0421c05": "後得智流出語言文字。能詮法界妙理之法也。聞",
    "X51n0824_009:0421c06": "而思。思而修。熏成種子。名為習所成性。若但有本",
    "X51n0824_009:0421c07": "性大乘種子。而無熏習所成大乘種子。則不能令",
    "X51n0824_009:0421c08": "其展轉增盛以至成熟。若元無本性大乘種子。縱",
    "X51n0824_009:0421c09": "令熏習。亦不成種。現見有人。未聞教時。渾若不知。",
    "X51n0824_009:0421c10": "既聞教已。便速開悟者。是有本性種子。亦有熏習",
    "X51n0824_009:0421c11": "種子故也。復見有人。未聞教時。茫然不知。既聞教",
    "X51n0824_009:0421c12": "已。雖不頓悟深生渴仰者。但有本性種子。未有熏",
    "X51n0824_009:0421c13": "習種子故也。復見有人。未聞教時。茫然不知。既聞",
    "X51n0824_009:0421c14": "教已。與不聞同。絕不飡採。都無信樂者。原無熏習",
    "X51n0824_009:0421c15": "種子。又無本性種子故也。然依瑜伽師地論等。則",
    "X51n0824_009:0421c16": "一切眾生。定有五性差別。若依法王經。如來藏經",
    "X51n0824_009:0421c17": "等。則一切眾生。定無五性差別。當知皆是悉檀益",
    "X51n0824_009:0421c18": "物。隨機異說。若依圓覺了義。楞伽心宗。則五性差",
    "X51n0824_009:0421c19": "別。歷然不亂。而仍一一無性。若遇如來。根無大小。",
    "X51n0824_009:0421c20": "皆得成佛。今謂五性若是定無。則如來不應為實",
    "X51n0824_009:0421c21": "施權。說三乘教。五性若是定別。則如來不應開權",
    "X51n0824_009:0421c22": "顯實。說唯一乘。若於法華三草二木一地一雨之",
    "X51n0824_009:0421c23": "喻。深思細繹。則經論異說。互相影略。妙旨冷然。蓋",
    "X51n0824_009:0421c24": "蠢動含靈。皆有佛性。凡有心者。皆得作佛。此唯識",
    "X51n0824_009:0422a01": "性也。五性差別。種現不同。此唯識相也。相之與性。",
    "X51n0824_009:0422a02": "不一不異。是故以相局性。則性隨相局。以性融相。",
    "X51n0824_009:0422a03": "則相隨性融。性隨相局。不可即與之言其融。所以",
    "X51n0824_009:0422a04": "如來有隨情巧說。亦名隨他意語。亦名為權。相隨",
    "X51n0824_009:0422a05": "性融。不可終使之執其局。所以如來有隨智妙說",
    "X51n0824_009:0422a06": "亦名隨自意語。亦名為實。儒云。中人以上。可以語",
    "X51n0824_009:0422a07": "上。中人以下。不可語上。應病與藥。權實並設。病去",
    "X51n0824_009:0422a08": "藥忘。權實俱泯。此可意知。不可言盡。今成唯識教。",
    "X51n0824_009:0422a09": "以別接通。以通含別。亦兼含圓。唯其帶通方便。故",
    "X51n0824_009:0422a10": "須立五性差別。唯其正詮別理。故云斷十重障證",
    "X51n0824_009:0422a11": "十真如。唯其兼含圓理。故云真如與一切法非異",
    "X51n0824_009:0422a12": "非不異。又云。若執唯識真實有者。亦是法執。又云。",
    "X51n0824_009:0422a13": "俗故相有別。真故相無別。乃至舉一煩惱心所。亦",
    "X51n0824_009:0422a14": "能徧緣有漏無漏事境名境等也。",
    "X51n0824_009:0422a15": "何謂悟入唯識(之)五位。一資糧位。謂修大乘順解脫",
    "X51n0824_009:0422a16": "分。二加行位。謂修大乘順決擇分。三通達位。謂諸菩",
    "X51n0824_009:0422a17": "薩所住見道。四修習位。謂諸菩薩所住修道。五究竟",
    "X51n0824_009:0422a18": "位。謂住無上正等菩提。",
    "X51n0824_009:0422a19": "三乘皆有五位。而二乘但悟我空。不達法空。故唯",
    "X51n0824_009:0422a20": "大乘五位。乃能悟入唯識相性也。資糧順解脫等。",
    "X51n0824_009:0422a21": "下文自釋。",
    "X51n0824_009:0422a22": "云何漸次悟入唯識。謂諸菩薩於識相性。資糧位中。",
    "X51n0824_009:0422a23": "能深信解。在加行位。能漸伏除所取能取。引發真見",
    "X51n0824_009:0422a24": "在通達位。如實通達。修習位中。如所見理數數修習。",
    "X51n0824_009:0422b01": "伏斷餘障。至究竟位出障圓明。能盡未來化有情類。",
    "X51n0824_009:0422b02": "復令悟入唯識相性。",
    "X51n0824_009:0422b03": "由聞唯識相性而生信解乃發無上大菩提心。發",
    "X51n0824_009:0422b04": "此大心。即名菩薩。從此熾然修集菩提資糧。資糧",
    "X51n0824_009:0422b05": "漸積。信解益深。即是觀行相似二位也。以定慧力",
    "X51n0824_009:0422b06": "加行決擇。伏除二取而引真見。即相似後心也。信",
    "X51n0824_009:0422b07": "解之時。先信解相。隨信解性。通達位中。先通達性。",
    "X51n0824_009:0422b08": "隨通達相。既通達已。即以所見真俗妙理數數修",
    "X51n0824_009:0422b09": "習。淨除習氣。皆即分證位也。習氣盡時。出障圓明。",
    "X51n0824_009:0422b10": "即究竟位也。約性則始終平等。約修則五位不同。",
    "X51n0824_009:0422b11": "然此五位。義兼通別。亦復含圓。若三藏菩薩。因位",
    "X51n0824_009:0422b12": "無斷惑義。非此所攝。若乾慧名資糧。性地名加行。",
    "X51n0824_009:0422b13": "見地名通達。薄地已上名修習。佛地名究竟者。通",
    "X51n0824_009:0422b14": "教位也。若十信十住十行十向名資糧。十向後心",
    "X51n0824_009:0422b15": "名加行。初歡喜地名通達。十地等覺名修習。妙覺",
    "X51n0824_009:0422b16": "名究竟者。別教位也。若五品十信名資糧。十信後",
    "X51n0824_009:0422b17": "心名加行。初發心住名通達。住行向地等覺皆名",
    "X51n0824_009:0422b18": "修習。妙覺名究竟者。圓教位也。今資糧位中。不立",
    "X51n0824_009:0422b19": "住行向名。故非純約別教。修習位中。具列歡喜地",
    "X51n0824_009:0422b20": "等十名。故非純約通教。又歡喜地。頓斷分別我法",
    "X51n0824_009:0422b21": "二執。若惟別教。不應到此方斷我執。若唯通教。不",
    "X51n0824_009:0422b22": "應能破法執無明。故知是通含別。別接通也。然設",
    "X51n0824_009:0422b23": "非圓教妙覺。胡能究盡明了唯識相性。盡未來時",
    "X51n0824_009:0422b24": "化度含識。故云亦復含圓。初略標五位竟。△二廣",
    "X51n0824_009:0422c01": "釋頌文五。初釋資糧位(至)五釋究竟位。初中二。初",
    "X51n0824_009:0422c02": "舉頌。二論釋。今初。",
    "X51n0824_009:0422c03": "初資糧位。其相云何。頌曰。乃至未起(順決擇)識求住唯",
    "X51n0824_009:0422c04": "識(真勝義)性(然)。於二取隨眠。猶未能(永)伏滅。",
    "X51n0824_009:0422c05": "△二論釋三。初正釋頌文。二明地所攝。三明修行",
    "X51n0824_009:0422c06": "相。初中二。初釋前二句明位。二釋後二句明惑。今",
    "X51n0824_009:0422c07": "初。",
    "X51n0824_009:0422c08": "論曰。從發深固大菩提心。乃至未起(加行位中)順決擇識",
    "X51n0824_009:0422c09": "(然已專志)。求住唯識真勝義性。齊此皆是資糧位攝。為趣",
    "X51n0824_009:0422c10": "無上正等菩提。修習種種勝資糧故(名資糧位。又復以其)。為有",
    "X51n0824_009:0422c11": "情故。勤求解脫。由此亦名順解脫分。",
    "X51n0824_009:0422c12": "此明發心以後。加行以前。皆名為資糧位。即住行",
    "X51n0824_009:0422c13": "向三賢位也。緣於唯識真勝義性。觀察法空。故稱",
    "X51n0824_009:0422c14": "為深。能以三事練磨其心。誓無退轉。故稱為固。徧",
    "X51n0824_009:0422c15": "欲度脫法界有情。不單自利。故稱為大。菩提。此翻",
    "X51n0824_009:0422c16": "為覺。一切眾生。長夜在迷。返迷歸悟。皆可名覺。故",
    "X51n0824_009:0422c17": "有發聲聞菩提心者。有發緣覺菩提心者。皆名發",
    "X51n0824_009:0422c18": "心。今云深固大菩提心。大簡聲聞緣覺。固簡藏教",
    "X51n0824_009:0422c19": "事度。深簡通教界內無生也。順決擇識。解在下文。",
    "X51n0824_009:0422c20": "勝資糧者。即是福智二事。亦如下釋。解脫者。無上",
    "X51n0824_009:0422c21": "涅槃。分者。因義。亦支義也。△二釋後二句明惑二。",
    "X51n0824_009:0422c22": "初略釋。二廣釋。今初。",
    "X51n0824_009:0422c23": "此位菩薩。依因善友作意資糧四勝力故。於唯識義",
    "X51n0824_009:0422c24": "雖深信解。而(猶)未能了(知)能(取)所取(其性本)空。多住外",
    "X51n0824_009:0423a01": "門修菩薩行。故於二取所引(之)隨眠。猶未有能伏滅",
    "X51n0824_009:0423a02": "功力。令彼(隨眠)不起二取(之)現行。",
    "X51n0824_009:0423a03": "四勝力者。一因力。謂發大心。二緣力。謂親近善友。",
    "X51n0824_009:0423a04": "三作意力。謂勤求無上菩提。四資糧力。謂修習福",
    "X51n0824_009:0423a05": "智也。多住外門者。理觀名內。事相名外。雖亦修習",
    "X51n0824_009:0423a06": "理觀。而理觀力微。未能稱理修行六度。故多依事",
    "X51n0824_009:0423a07": "相也。△二廣釋二。初釋二取隨眠。二釋未能伏滅。",
    "X51n0824_009:0423a08": "初中二。初正釋頌義。二轉釋二障。今初。",
    "X51n0824_009:0423a09": "此(頌中)二取(之)言(乃)。顯(執彼)二取(之)取(謂)。執取(有)能取(之見",
    "X51n0824_009:0423a10": "分)所取(之相分)性(而不達無性)故(此)。二取(之)習氣。名彼隨眠",
    "X51n0824_009:0423a11": "(以其)。隨逐有情。眠伏(于)藏識(故。又)或隨增過(失。)故名隨眠",
    "X51n0824_009:0423a12": "(當知)。即是所知煩惱(二)障種(子)。",
    "X51n0824_009:0423a13": "心王心所。由現緣力。變似能取所取相現。本是依",
    "X51n0824_009:0423a14": "他起性。非有實我實法。愚者不達。遂執取之執為",
    "X51n0824_009:0423a15": "實我。成煩惱障。執為實法。成所知障。由執取彼二",
    "X51n0824_009:0423a16": "取現行。復熏成彼二取種子。隨逐有情。眠伏藏識。",
    "X51n0824_009:0423a17": "展轉增過。無由出離。故名此煩惱所知二障種子",
    "X51n0824_009:0423a18": "為二取隨眠也。△二轉釋二障二。初正釋。二結判。",
    "X51n0824_009:0423a19": "初中二。初釋煩惱障。二釋所知障。今初。",
    "X51n0824_009:0423a20": "煩惱障者。謂執(取彼)徧計所執實我薩迦耶見而為上",
    "X51n0824_009:0423a21": "首。百二十八根本煩惱。及彼等流諸隨煩惱。此皆擾",
    "X51n0824_009:0423a22": "(亂)惱(害)有情身心。能障涅槃。名煩惱障。",
    "X51n0824_009:0423a23": "薩迦耶。此云積聚。實我薩迦耶見。謂執積聚為實",
    "X51n0824_009:0423a24": "我也。妄認四大為自身相。妄認六塵緣影為自心",
    "X51n0824_009:0423b01": "相。皆此我見所攝。由此我見為本。方起根隨煩惱。",
    "X51n0824_009:0423b02": "故名上首。言百二十八者。迷於欲界四諦。各具十",
    "X51n0824_009:0423b03": "惑。共有四十。色無色界。但各除瞋。各三十六。通前",
    "X51n0824_009:0423b04": "一百十二根本煩惱。唯見所斷。欲界任運貪瞋癡",
    "X51n0824_009:0423b05": "慢身見邊見為六。色無色界除瞋各五。共有十六",
    "X51n0824_009:0423b06": "根本煩惱。是修所斷。二斷合論。故有一百二十八",
    "X51n0824_009:0423b07": "也。諸隨煩惱。或彼等流。或彼分位。頭緒多端。故不",
    "X51n0824_009:0423b08": "列數。△二釋所知障六。初正釋所知。二分對諸識。",
    "X51n0824_009:0423b09": "三對三性心。四二障辨異。五對四無記。六問答釋",
    "X51n0824_009:0423b10": "妨。今初。",
    "X51n0824_009:0423b11": "所知障者。謂執(取彼)徧計所執實法薩迦耶見而為上",
    "X51n0824_009:0423b12": "首。見疑無明愛恚慢等。覆(于)所知(有為無為)境(之)無顛倒",
    "X51n0824_009:0423b13": "性。能障(四智)菩提。名(為)所知(之)障。",
    "X51n0824_009:0423b14": "實法薩迦耶見。謂執積聚為實法也。妄執色不相",
    "X51n0824_009:0423b15": "應。及無為法離心心所別有自性。皆此法見所攝。",
    "X51n0824_009:0423b16": "由此法見。復起疑癡貪恚慢等及諸隨惑。不達所",
    "X51n0824_009:0423b17": "知真如無顛倒理。名所知障。當知前煩惱障。謂煩",
    "X51n0824_009:0423b18": "惱即障。乃持業釋。今所知障。謂所知之障。乃依主",
    "X51n0824_009:0423b19": "釋也。△二分對諸識。",
    "X51n0824_009:0423b20": "此所知障。決定不與異熟識俱。彼(異熟識極)微(細)劣(弱)故",
    "X51n0824_009:0423b21": "(又)。不與無明慧相應故(又所知障。要須)。法空智品與俱起故",
    "X51n0824_009:0423b22": "(當知)。七轉識內。隨其所應或少或多。如煩惱說。眼等五",
    "X51n0824_009:0423b23": "識。無(隨念計度二種)分別故。法見(法)疑(及法慢)等。定不相應。餘",
    "X51n0824_009:0423b24": "(法貪法瞋法癡)由意(識)力。皆容引起。",
    "X51n0824_009:0423c01": "法空智品與俱起者。由有所治。乃有能治。唯六七",
    "X51n0824_009:0423c02": "二識。能起法空智品。故唯六七二識。實有所知障",
    "X51n0824_009:0423c03": "也。第七但有四障。謂法癡。法見。法慢。法愛。故名或",
    "X51n0824_009:0423c04": "少。第六具有六障。謂加法恚。法疑。故名或多。眼等",
    "X51n0824_009:0423c05": "五識。雖容有法貪法恚法癡。但是第六之所引生。",
    "X51n0824_009:0423c06": "非能自起。故必第六入法空觀。乃能治滅。亦非能",
    "X51n0824_009:0423c07": "自治也。△三對三性心。",
    "X51n0824_009:0423c08": "此(所知)障。但與不善無記二心相應。論說無明。唯通不",
    "X51n0824_009:0423c09": "善無記性故。癡(與)無癡等(善心)不相應故。",
    "X51n0824_009:0423c10": "△四二障辨異。",
    "X51n0824_009:0423c11": "煩惱障中。此(所知)障必有。彼(煩惱障)定用此(所知障)為所依",
    "X51n0824_009:0423c12": "故。體雖(同是見疑無明等)無異。而(執我執法作)用有別。故二隨眠。",
    "X51n0824_009:0423c13": "隨聖道(之)用有勝有劣(而)。斷惑(有)前(有)後。",
    "X51n0824_009:0423c14": "由迷法故。方起我執。如迷杌。方謂是鬼。迷繩。方謂",
    "X51n0824_009:0423c15": "是蛇。故煩惱障。必以所知障為依也。法空觀道用",
    "X51n0824_009:0423c16": "勝。能斷二障。生空觀道用劣。但斷煩惱。△五對四",
    "X51n0824_009:0423c17": "無記。",
    "X51n0824_009:0423c18": "此(所知障。)於(四種)無覆無記性中(唯)。是(異熟無記中之)異熟生(攝。)",
    "X51n0824_009:0423c19": "非餘三種。彼威儀等。勢用薄弱。非(能)覆(于)所知(之理而)",
    "X51n0824_009:0423c20": "障菩提(智)故(然)。此名(之為)無覆(者。但是)望二乘說。若望菩",
    "X51n0824_009:0423c21": "薩。亦是有覆。",
    "X51n0824_009:0423c22": "威儀工巧變化。皆不覆障菩提。此既覆障菩提。應",
    "X51n0824_009:0423c23": "名有覆無記。但不覆障二乘所證生空涅槃。故名",
    "X51n0824_009:0423c24": "無覆耳。△六問答釋妨。",
    "X51n0824_009:0424a01": "(問曰。)若所知障有見疑等。如何此種。契經(但)說(名)為無",
    "X51n0824_009:0424a02": "明住地(答曰)。無明(力)增(盛)故(所以)。總名無明。非無見等(例)。",
    "X51n0824_009:0424a03": "如(于)煩惱(障)種。立見一處(及)。欲(愛)色(愛)有愛(共成)。四住",
    "X51n0824_009:0424a04": "地名。豈彼(煩惱。但是見愛二種。)更無慢無明等。",
    "X51n0824_009:0424a05": "初正釋竟。△二結判。",
    "X51n0824_009:0424a06": "如是二障(若從)。分別起者。見所斷攝(若是)。任運起者。修所",
    "X51n0824_009:0424a07": "斷攝。二乘但能斷煩惱障。菩薩(則二障)俱斷(然欲)。永斷二",
    "X51n0824_009:0424a08": "(障)種(子。)唯(地上)聖道能(之。若)伏二(障)現行(亦)。通(地前)有漏道",
    "X51n0824_009:0424a09": "(也)。",
    "X51n0824_009:0424a10": "初釋二取隨眠竟。△二釋未能伏滅。",
    "X51n0824_009:0424a11": "菩薩住此資糧位中。二麤現行雖有伏者。而於細者",
    "X51n0824_009:0424a12": "及二隨眠。止觀力微。未能伏滅。",
    "X51n0824_009:0424a13": "麤現行。指分別所起。細現行。指任運所起。二隨眠。",
    "X51n0824_009:0424a14": "指分別俱生二障種子也。初正釋頌文竟。△二明",
    "X51n0824_009:0424a15": "地所攝。",
    "X51n0824_009:0424a16": "此位未證唯識真如。依勝解力。修諸勝行。應知亦是",
    "X51n0824_009:0424a17": "解行地攝。",
    "X51n0824_009:0424a18": "唯識實性。亦即真如。登歡喜地。乃能分證。然依深",
    "X51n0824_009:0424a19": "信發起勝解。決定了知萬法唯識。以此勝解導諸",
    "X51n0824_009:0424a20": "勝行。故與後加行位。同名為解行地。即別三賢及",
    "X51n0824_009:0424a21": "圓十信。而不立信住行向之名。亦不明先斷見思",
    "X51n0824_009:0424a22": "之義。故是帶通明別也。△三明修行相二。初正釋",
    "X51n0824_009:0424a23": "行相。二明退不退。今初。",
    "X51n0824_009:0424a24": "所修勝行。其相云何。略有二種。謂福及智。諸勝行中",
    "X51n0824_009:0424b01": "慧為性者。皆名為智。餘名為福。且依六種波羅蜜多。",
    "X51n0824_009:0424b02": "通相皆二。別相前五說為福德。第六智慧。或復前三",
    "X51n0824_009:0424b03": "唯福德攝。後一唯智。餘通二種。復有二種(勝行。)謂利自",
    "X51n0824_009:0424b04": "他。所修勝行。隨意樂力。一切皆通自他利行。依別相",
    "X51n0824_009:0424b05": "說。六到彼岸。菩提分等。自利行攝。四種攝事。四無量",
    "X51n0824_009:0424b06": "等。一切皆是利他行攝。如是等行。差別無邊。皆是此",
    "X51n0824_009:0424b07": "中所修勝行。",
    "X51n0824_009:0424b08": "六波羅蜜。即六到彼岸。所謂布施。持戒。忍辱。精進。",
    "X51n0824_009:0424b09": "禪定。智慧也。菩提分。即三十七品。所謂四念處。四",
    "X51n0824_009:0424b10": "正勤。四如意足。五根。五力。七覺支。八正道也。四種",
    "X51n0824_009:0424b11": "攝事。即布施。愛語。利行。同事。四攝法也。四無量心。",
    "X51n0824_009:0424b12": "即慈。悲。喜。捨。四三昧也。△二明退不退。",
    "X51n0824_009:0424b13": "此位二障雖未伏除。修勝行時有三退屈。而能三事",
    "X51n0824_009:0424b14": "練磨其心。於所證修勇猛不退。一聞無上正等菩提",
    "X51n0824_009:0424b15": "廣大深遠。心便退屈。引他已證大菩提者。練磨自心。",
    "X51n0824_009:0424b16": "勇猛不退。二聞施等波羅蜜多甚難可修。心便退屈。",
    "X51n0824_009:0424b17": "省己意樂能修施等。練磨自心。勇猛不退。三聞諸佛",
    "X51n0824_009:0424b18": "圓滿轉依極難可證。心便退屈。引他麤善。況己妙因。",
    "X51n0824_009:0424b19": "練磨自心。勇猛不退。由斯三事練磨其心。堅固熾然",
    "X51n0824_009:0424b20": "修諸勝行。",
    "X51n0824_009:0424b21": "一菩提廣大屈。引他況己練。二萬行難修屈。省己",
    "X51n0824_009:0424b22": "增修練。三轉依難證屈。引麤況妙練也。更或懼此",
    "X51n0824_009:0424b23": "娑婆不常值佛。魔境麤強。恐墮險難者。以此深固",
    "X51n0824_009:0424b24": "大菩提心。迴向西方極樂世界。則千穩百當。萬無",
    "X51n0824_009:0424c01": "一失矣。願我同志。皆痛勉之。初釋資糧位竟。△二",
    "X51n0824_009:0424c02": "釋加行位二。初舉頌。二論釋。今初。",
    "X51n0824_009:0424c03": "次加行位。其相云何。頌曰。現前立少物。謂是唯識性。",
    "X51n0824_009:0424c04": "以有所得故。非實住唯識。",
    "X51n0824_009:0424c05": "△二論釋二。初正釋頌文。二別申餘義。初中三。初",
    "X51n0824_009:0424c06": "結前標列。二出體釋名。三結屬頌文。今初。",
    "X51n0824_009:0424c07": "論曰。菩薩先於初無數劫。善備福德智慧資糧。順解",
    "X51n0824_009:0424c08": "脫分既圓滿已。為入見道住唯識性。復修加行伏除",
    "X51n0824_009:0424c09": "二取。謂煖。頂。忍。世第一法。此四總名順決擇分(以能)。順",
    "X51n0824_009:0424c10": "趣真實決擇分故(以其)。近見道故(所以)。立加行名。非(謂)前",
    "X51n0824_009:0424c11": "資糧(位。總)無加行(之)義。",
    "X51n0824_009:0424c12": "真實決擇。指真見道出世慧也。今能順趣此慧。故",
    "X51n0824_009:0424c13": "名順決擇分。然資糧加行。名別義通。以前位中。亦",
    "X51n0824_009:0424c14": "有加行之義。今此位中。亦具資糧之義。但加行約",
    "X51n0824_009:0424c15": "近立名。資糧約遠立名耳。△二出體釋名三。初出",
    "X51n0824_009:0424c16": "所依體。二別釋四名三總結行相。今初。",
    "X51n0824_009:0424c17": "煖等四法。依四尋思四如實智(之)初(位)後位(而)立。四",
    "X51n0824_009:0424c18": "尋思者(謂)。尋思(能詮之)名(尋思所詮之)。義(尋思名義)。自性(尋尋名義)。差",
    "X51n0824_009:0424c19": "別(皆是)。假有實無(若能)。如實徧知此四離識(非有。)及(知能取之)識",
    "X51n0824_009:0424c20": "(亦復)非有(即轉)。名如實智。名義相異。故別尋求(名義)。二(種之自性",
    "X51n0824_009:0424c21": "差別)二相同。故合思察。",
    "X51n0824_009:0424c22": "△二別釋四名四。初釋煖。二釋頂。三釋忍。四釋世",
    "X51n0824_009:0424c23": "第一。今初。",
    "X51n0824_009:0424c24": "依明得定。發下尋思。觀無所取。立為煖位。謂此位中。",
    "X51n0824_009:0425a01": "創觀所取名等四法。皆自心變。假施設有。實不可得。",
    "X51n0824_009:0425a02": "初獲慧日前行相故(所以)。立明得(定之)名。即此所獲道火",
    "X51n0824_009:0425a03": "前相。故亦名煖。",
    "X51n0824_009:0425a04": "明得定者。止也。下尋思者。觀也。尋思初位。故名為",
    "X51n0824_009:0425a05": "下。名無得物之功。故名但是假有。物無當名之實。",
    "X51n0824_009:0425a06": "故義但是假有。名義自性既非實有。則名義差別",
    "X51n0824_009:0425a07": "亦豈實有。皆是隨心變現施設而已。以此尋思。歷",
    "X51n0824_009:0425a08": "觀蘊處界等。若名。若義。若自性。若差別。皆不可得。",
    "X51n0824_009:0425a09": "即是慧日道火前相。能破眾生長夜迷闇執著。△",
    "X51n0824_009:0425a10": "二釋頂。",
    "X51n0824_009:0425a11": "依明增定。發上尋思。觀無所取。立為頂位。謂此位中。",
    "X51n0824_009:0425a12": "重觀所取名等四法。皆自心變。假施設有。實不可得。",
    "X51n0824_009:0425a13": "明相轉盛。故名明增。尋思位極。故復名頂。",
    "X51n0824_009:0425a14": "尋思後位。故名為上。數數修習所取實不可得之",
    "X51n0824_009:0425a15": "觀。令其增盛。如登山頂。周觀無礙也。△三釋忍。",
    "X51n0824_009:0425a16": "依印順定。發下如實智。於無所取。決定印持。無能取",
    "X51n0824_009:0425a17": "中。亦順樂忍。既無實境離能取識。寧有實識離所取",
    "X51n0824_009:0425a18": "境。所取能取(但是)。相待立故。印順忍時。總立為忍。印前",
    "X51n0824_009:0425a19": "(所取空。)順後(能取空。)立印順名。忍(印取)境(之)識(亦)空。故亦名",
    "X51n0824_009:0425a20": "忍。",
    "X51n0824_009:0425a21": "印前所取空。順後能取空。名印順定。亦即止也。下",
    "X51n0824_009:0425a22": "如實智。亦即觀也。如實智之初位。故名為下。此忍",
    "X51n0824_009:0425a23": "自有三位差別。印前。即下忍。順後。即中忍。忍識亦",
    "X51n0824_009:0425a24": "空。即上忍。大乘止觀云。彊觀諸法唯是心相。虗狀",
    "X51n0824_009:0425b01": "無實。復當觀此能觀之心。亦無實念。正同此中四",
    "X51n0824_009:0425b02": "加行觀。△四釋世第一。",
    "X51n0824_009:0425b03": "依無間定。發上如實智(雙)。印(能所)二取(皆)空。立世第一",
    "X51n0824_009:0425b04": "法。謂前上忍。唯印能取空。今世第一法。二空雙印。從",
    "X51n0824_009:0425b05": "此無間必入見道。故立無間名。異生法中此最勝故。",
    "X51n0824_009:0425b06": "名世第一法。",
    "X51n0824_009:0425b07": "如實智之後位。故名為上。前忍位中。下忍印所取",
    "X51n0824_009:0425b08": "空。中忍順能取空。上忍印能取空。今乃二空雙印。",
    "X51n0824_009:0425b09": "必入真見道也。二別釋四名竟。△三總結行相。",
    "X51n0824_009:0425b10": "如是煖頂。依(于)能取(之)識。觀所取(之境本)空。下忍起時。",
    "X51n0824_009:0425b11": "印境空相。中忍轉位。於能取識(亦)如境(之)是空順樂",
    "X51n0824_009:0425b12": "忍可。上忍起位。印能取空。世第一法。雙印空相。",
    "X51n0824_009:0425b13": "此唯識觀之行相。入真見道之司南也。千經萬論。",
    "X51n0824_009:0425b14": "從無二轍。不向此處聞思修證。終無通達之期矣。",
    "X51n0824_009:0425b15": "二出體釋名竟。△三結屬頌文二。初屬頌。二引證。",
    "X51n0824_009:0425b16": "今初。",
    "X51n0824_009:0425b17": "皆帶相故。未能證實。故說菩薩此四位中。猶於現前",
    "X51n0824_009:0425b18": "安立少物。謂是唯識真勝義性。以彼空有二相未除。",
    "X51n0824_009:0425b19": "帶相觀心。有所得故。非實安住真唯識理。彼(空有二)相",
    "X51n0824_009:0425b20": "(悉皆)滅已。方實安住。",
    "X51n0824_009:0425b21": "空有二相未除者。煖位頂位。依識觀所取空。則境",
    "X51n0824_009:0425b22": "空識有。下忍印成境空。上忍印成識空。世第一位",
    "X51n0824_009:0425b23": "雙印二空。則亦皆帶空相。故未得全除也。問曰。上",
    "X51n0824_009:0425b24": "根之人。直達空有皆不可得。當下安住唯識真勝",
    "X51n0824_009:0425c01": "義性。何須如此次第修習。答曰。汝今空有皆不可",
    "X51n0824_009:0425c02": "得六字。便是所取之名。妄謂我能直達。便是能取",
    "X51n0824_009:0425c03": "之識。煖位止觀。尚未夢見。而言安住唯識勝義。夢",
    "X51n0824_009:0425c04": "語刀刀。此之謂也。汝若實證唯識性者。必應頓了",
    "X51n0824_009:0425c05": "唯識之相。如六祖雖不識字。然於性相宗旨無不",
    "X51n0824_009:0425c06": "通達。觀彼轉識成智八句偈義。何等透徹。乃至法",
    "X51n0824_009:0425c07": "華涅槃諸經。一入耳根。便達奧義。豈似今人妄稱",
    "X51n0824_009:0425c08": "悟道。仍於教法粗疎鹵莽者哉。△二引證。",
    "X51n0824_009:0425c09": "依如是義。故有頌言。菩薩於定位。觀(似法似義之)影(像)唯",
    "X51n0824_009:0425c10": "是心(變。)義想既(已)滅除。審觀唯(是)自想。如是住內心",
    "X51n0824_009:0425c11": "(了)。知所取(之義)非有。次(知)能取(之心)亦無。後觸無所得。",
    "X51n0824_009:0425c12": "初二句。頌煖位。次二句。頌頂位。又二句。頌下忍中",
    "X51n0824_009:0425c13": "忍位。第七句。頌上忍位。合此三句。即頌世第一位。",
    "X51n0824_009:0425c14": "第八句。頌見道位也。如是住內心者。謂能攝內心",
    "X51n0824_009:0425c15": "住於無義也。觸者。證也。無所得者。真如也。初正釋",
    "X51n0824_009:0425c16": "頌文竟。△二別申餘義三。初伏惑義別。二所觀二",
    "X51n0824_009:0425c17": "諦。三所依界地。今初。",
    "X51n0824_009:0425c18": "此加行位。未遣(空有二)相(之)縛。於麤重縛。亦未能斷。唯",
    "X51n0824_009:0425c19": "能伏除分別(二障之現行)二取(以分別二障。正)。違(于)見道故(其)。於",
    "X51n0824_009:0425c20": "俱生(二障之現起)者。及二隨眠。有漏觀心有所得故。有分",
    "X51n0824_009:0425c21": "別故未全伏除。全未能滅。",
    "X51n0824_009:0425c22": "麤重縛者。分別二障種子也。分別二取。正違見道。",
    "X51n0824_009:0425c23": "故伏除之以入見道。既見道已。彼種即斷。現起俱",
    "X51n0824_009:0425c24": "生二障。但少分除。故云未全伏除。俱生二障種子。",
    "X51n0824_009:0426a01": "全然未斷。故云全未能滅。此中分別煩惱障種未",
    "X51n0824_009:0426a02": "斷。即約通教性地八人地言。分別所知障種未斷。",
    "X51n0824_009:0426a03": "即約別教十迴向言。故是以通含別。△二所觀二",
    "X51n0824_009:0426a04": "諦。",
    "X51n0824_009:0426a05": "此位菩薩。於安立諦非安立諦。俱學觀察。為引當來",
    "X51n0824_009:0426a06": "二種見故。及伏分別二障種故。非安立諦。是正所觀。",
    "X51n0824_009:0426a07": "非如二乘唯觀安立。",
    "X51n0824_009:0426a08": "安立諦者。於苦等諸法中。安立苦等四諦理也。非",
    "X51n0824_009:0426a09": "安立諦者。三無性所顯二空真如。此諦通一切法",
    "X51n0824_009:0426a10": "無有差別。故名為非安立。離顛倒。無變易。故名為",
    "X51n0824_009:0426a11": "諦。學觀非安立諦。引真見道。學觀安立諦。引相見",
    "X51n0824_009:0426a12": "道。學觀非安立諦。伏分別所知障種。學觀安立諦。",
    "X51n0824_009:0426a13": "伏分別煩惱障種。但觀安立諦者。通性地也。俱觀",
    "X51n0824_009:0426a14": "二諦者。通含別也。正觀非安立諦者。別十向也。別",
    "X51n0824_009:0426a15": "向或亦觀安立諦。須約界外四諦言之。變易生死",
    "X51n0824_009:0426a16": "為苦諦。根本無明及無漏有為名集諦。性淨涅槃",
    "X51n0824_009:0426a17": "無依無住名滅諦。中道正智無作道品名道諦也。",
    "X51n0824_009:0426a18": "△三所依界地。",
    "X51n0824_009:0426a19": "菩薩起此煖等善根。雖方便時通諸(初二三)靜慮。而依",
    "X51n0824_009:0426a20": "第四(靜慮。)方得成滿。託最勝依入見道故。唯依欲界善",
    "X51n0824_009:0426a21": "趣身起(以)。餘(界趣中)慧(心及)厭(離)心非殊勝故。此位亦是",
    "X51n0824_009:0426a22": "解行地攝。未證唯識真勝義故。",
    "X51n0824_009:0426a23": "欲界善趣。指天人阿修羅也。然修羅方瞋。諸天正",
    "X51n0824_009:0426a24": "樂。唯人道為尤能耳。以善趣身。得根本第四禪定。",
    "X51n0824_009:0426b01": "於四禪中雙印二空。乃能引真見道。觸證非安立",
    "X51n0824_009:0426b02": "諦。若在惡趣。則有厭而無勝慧。若在色天。則有慧",
    "X51n0824_009:0426b03": "而無勝厭。若在無色天中。則慧厭俱無。故皆不能",
    "X51n0824_009:0426b04": "成此善根。二釋加行位竟。△三釋通達位。二初舉",
    "X51n0824_009:0426b05": "頌。二論釋。今初。",
    "X51n0824_009:0426b06": "次通達位。其相云何。頌曰。若時於所緣。智都無所得。",
    "X51n0824_009:0426b07": "爾時住唯識。離二取相故。",
    "X51n0824_009:0426b08": "△二論釋二。初略釋。二廣釋。初中二。初總釋頌文。",
    "X51n0824_009:0426b09": "二別解本智。今初。",
    "X51n0824_009:0426b10": "論曰。若時菩薩於所緣境。無分別智都無所得。不取",
    "X51n0824_009:0426b11": "種種戲論相故。爾時乃名實住唯識真勝義性。即證",
    "X51n0824_009:0426b12": "真如。智與真如平等平等。俱離能取所取相故(以)。能",
    "X51n0824_009:0426b13": "所取相。俱是分別有所得心戲論現故。",
    "X51n0824_009:0426b14": "無智外之如為智所證。無如外之智能證於如。故",
    "X51n0824_009:0426b15": "曰平等平等。俱離能所二取之相。不同有所得心",
    "X51n0824_009:0426b16": "分別戲論所現相也。△二別解本智。有三家解。初",
    "X51n0824_009:0426b17": "二義非。第三義正。",
    "X51n0824_009:0426b18": "有義。此智(相見)二分俱無。說無所取能取相故。○有義。",
    "X51n0824_009:0426b19": "此智相見(二分)俱有。帶彼(真如)相起(方)。名(為)緣彼故。若無",
    "X51n0824_009:0426b20": "彼(真如)相(而可)名緣彼(真如)者。應(緣)色等智(雖無聲等相。亦可)。名聲",
    "X51n0824_009:0426b21": "等智。若無見分。應不能緣。寧可說為緣真如智。勿真",
    "X51n0824_009:0426b22": "如性(不是見分。)亦名能緣。故應許此(智)定有見分。",
    "X51n0824_009:0426b23": "此智。即無所得之根本智也。初謂相見俱無。次謂",
    "X51n0824_009:0426b24": "相見俱有。並如文可知。",
    "X51n0824_009:0426c01": "有義。此智見(分是)有。相(分是)無。說(真如)無相(可)取(正智)。不取(於)",
    "X51n0824_009:0426c02": "相故。雖有見分。而無(隨念計度)分別(故頌中)。說非能取。非(謂見",
    "X51n0824_009:0426c03": "分之)取全無(也。)雖無相分。而可說此(根本實智挾)帶(真)如(體)",
    "X51n0824_009:0426c04": "相(俱)起(以此智)。不離(于真)如故(喻)。如自證分緣見分時(乃是",
    "X51n0824_009:0426c05": "親證)。不(是)變(相)而緣。此(真如智。決)亦應爾(以)。變(相)而緣者。便",
    "X51n0824_009:0426c06": "非親證。如後得智。應有分別。故應許此(根本實智。)有見無",
    "X51n0824_009:0426c07": "相。",
    "X51n0824_009:0426c08": "此第三正義也。雖有見分下。釋難。謂有難曰。既有",
    "X51n0824_009:0426c09": "見分。何故頌中說非能取。答釋可知。雖無相分下。",
    "X51n0824_009:0426c10": "釋疑。謂有疑曰。若無相分。則應無所緣緣。若無所",
    "X51n0824_009:0426c11": "緣。何得獨有能緣。釋曰。此是挾帶。不是變帶。挾帶",
    "X51n0824_009:0426c12": "體相。是所緣緣。不變相狀。故非相分。如自證分。亦",
    "X51n0824_009:0426c13": "以見分為所緣緣。而非變帶。不名相分。若變真如",
    "X51n0824_009:0426c14": "相分而緣。即是後得有分別智。非此根本無分別",
    "X51n0824_009:0426c15": "智矣。初略釋竟。△二廣釋二。初釋位名。二釋見道。",
    "X51n0824_009:0426c16": "今初。",
    "X51n0824_009:0426c17": "加行無間。此(無分別)智生時。體(達)會(合)真如(理性。)名通達",
    "X51n0824_009:0426c18": "位(以此位最)。初照(真)理故(所以)。亦名見道。",
    "X51n0824_009:0426c19": "△二釋見道三。初總標。二別釋。三結益。今初。",
    "X51n0824_009:0426c20": "然此見道。略說有二。",
    "X51n0824_009:0426c21": "△二別釋二。初釋二見道。二攝六現觀。初中二。初",
    "X51n0824_009:0426c22": "釋二道義。二簡二道別。初又二。初釋真見道。二釋",
    "X51n0824_009:0426c23": "相見道。今初。",
    "X51n0824_009:0426c24": "一真見道。謂即所說無分別智。實證二空所顯真理。",
    "X51n0824_009:0427a01": "實斷二障分別隨眠。雖多剎那。事方究竟。而相等故。",
    "X51n0824_009:0427a02": "總說一心。有義。此中二空二障。漸證漸斷。以有淺深",
    "X51n0824_009:0427a03": "麤細異故。有義。此中二空二障。頓證頓斷。由意樂力",
    "X51n0824_009:0427a04": "有堪能故。",
    "X51n0824_009:0427a05": "相等故者。謂始終唯觀非安立諦。不同二乘所觀",
    "X51n0824_009:0427a06": "上下八諦諸行相也。漸頓二義。頓義為正。初言漸",
    "X51n0824_009:0427a07": "者。生空理淺故先證。法空理深故後證。煩惱障麤",
    "X51n0824_009:0427a08": "故先斷。所知障細故後斷。次言頓者。由大菩提意",
    "X51n0824_009:0427a09": "樂。有堪能力故也。△二釋相見道二。初正釋相見",
    "X51n0824_009:0427a10": "道。二結示唯假立。初中二。初標。二釋。今初。",
    "X51n0824_009:0427a11": "二相見道。此復有二。",
    "X51n0824_009:0427a12": "△二釋為二。初釋觀非安立諦三品心。二釋緣安",
    "X51n0824_009:0427a13": "立諦十六心。今初。",
    "X51n0824_009:0427a14": "一觀非安立諦。有(下中上)三品心。一(者緣)內(身為境而)遣有情",
    "X51n0824_009:0427a15": "假緣(之)智。能除輭品分別隨眠。二(者緣)內(法為境而)遣諸法",
    "X51n0824_009:0427a16": "假緣(之)智。能除中品分別隨眠。三(者)遍遣一切有情",
    "X51n0824_009:0427a17": "諸法假緣(之)智。能除一切分別隨眠。前二名法智。各",
    "X51n0824_009:0427a18": "別緣故。第三名類智。總合緣故(此乃傚)。法真見道(中)二",
    "X51n0824_009:0427a19": "空見分自所斷障無間解脫別總建立。名相見道。",
    "X51n0824_009:0427a20": "非安立諦。即真如也。假緣。謂無體假說之緣也。輭",
    "X51n0824_009:0427a21": "品。即下品。乃單約我執言之。中品。則單約法執。一",
    "X51n0824_009:0427a22": "切。則雙約二執也。類智者。即前二智流類。蓋傚無",
    "X51n0824_009:0427a23": "間道別斷二障。建立前二。傚解脫道總斷二障。建",
    "X51n0824_009:0427a24": "立第三。即是後得有分別智。故名相見道也。",
    "X51n0824_009:0427b01": "有義。此三是真見道。以相見道緣四諦故。有義。此三",
    "X51n0824_009:0427b02": "是相見道。以真見道不別緣故。",
    "X51n0824_009:0427b03": "判此三智。自有二義。後義為正也。△二釋緣安立",
    "X51n0824_009:0427b04": "諦十六心又三。初復標二種。二別釋二種。三結為",
    "X51n0824_009:0427b05": "九心。今初。",
    "X51n0824_009:0427b06": "二緣安立諦。有十六心。此復有二。",
    "X51n0824_009:0427b07": "△二別釋二種又二。初依所取能取立。二依下上",
    "X51n0824_009:0427b08": "諦境立。今初。",
    "X51n0824_009:0427b09": "一者依觀所取能取。別立法類十六種心。謂於苦諦",
    "X51n0824_009:0427b10": "有四種心。一苦法智忍。謂觀三界苦諦真如。正斷三",
    "X51n0824_009:0427b11": "界見苦(諦時)所斷二十八種分別隨眠。",
    "X51n0824_009:0427b12": "所取。即真如。能取。即正智也。四諦法忍。四諦法智。",
    "X51n0824_009:0427b13": "四諦類忍。四諦類智。故名法類十六種心。且約苦",
    "X51n0824_009:0427b14": "諦言之。苦者。諦也。法者。真如也。智者。加行有漏智",
    "X51n0824_009:0427b15": "也。忍者。無間無漏忍也。二十八種者。欲界十惑。色",
    "X51n0824_009:0427b16": "無色界除瞋各九惑也。",
    "X51n0824_009:0427b17": "二苦法智。謂忍無間觀前真如。證前所斷煩惱解脫。",
    "X51n0824_009:0427b18": "法者。亦指真如。智者。無漏解脫也。",
    "X51n0824_009:0427b19": "三苦類智忍。謂(前法)智無間無漏慧生。於法忍(法)智各",
    "X51n0824_009:0427b20": "別內證。言(此法忍法智二心之)後(乃至無學一切)聖法。皆是此類。四苦",
    "X51n0824_009:0427b21": "類智。謂此(類忍)無間無漏智生。審定印可苦類智忍。○",
    "X51n0824_009:0427b22": "如於苦諦有四種心。集滅道諦應知亦爾。此(四四)十六",
    "X51n0824_009:0427b23": "心(法忍法智)。八(種。)觀(于)真如(類忍類智)。八(種。)觀(於)正智(此乃傚)。法",
    "X51n0824_009:0427b24": "真見道(中)無間解脫見(分)自證分差別建立。名相見",
    "X51n0824_009:0427c01": "道。",
    "X51n0824_009:0427c02": "謂四法忍。皆傚真無間道之見分立。四法智。皆傚",
    "X51n0824_009:0427c03": "真解脫道之見分立。四類忍皆傚真無間道之自",
    "X51n0824_009:0427c04": "證分立。四類智。皆傚真解脫道之自證分立也。△",
    "X51n0824_009:0427c05": "二依下上諦境立。",
    "X51n0824_009:0427c06": "二者依觀下上諦境。別立法類十六種心。謂觀現前",
    "X51n0824_009:0427c07": "不現前界苦等四諦。各有二心。一現觀忍。二現觀智。",
    "X51n0824_009:0427c08": "如其所應(傚)。法真見道(中)無間解脫見分觀諦。斷見",
    "X51n0824_009:0427c09": "所斷百一十二分別隨眠。名相見道。",
    "X51n0824_009:0427c10": "下。即欲界。名現前界。依此四諦。立四法忍及四法",
    "X51n0824_009:0427c11": "智。上。即色無色界。名為不現前界。依彼四諦。立四",
    "X51n0824_009:0427c12": "類忍及四類智。現觀忍。即無間道。依於下上各有",
    "X51n0824_009:0427c13": "四諦。故有八忍。現觀智。即解脫道。依於下上各有",
    "X51n0824_009:0427c14": "四諦。故有八智。百一十二分別隨眠。即三界根本",
    "X51n0824_009:0427c15": "見惑種子也。二別釋二種竟。△三結為九心。",
    "X51n0824_009:0427c16": "若依廣布聖教道理。說相見道有九種心。此即依前",
    "X51n0824_009:0427c17": "緣安立諦二(番)十六種止觀別立。謂(以)法類品(之)忍",
    "X51n0824_009:0427c18": "智合說(為一。而于下上界中)各有四(諦之四)觀。即為八心。八(觀)相",
    "X51n0824_009:0427c19": "應(之)止。總說為一(止觀合說。故有九種)。雖見道中。止觀(決定)雙運。",
    "X51n0824_009:0427c20": "而於見義。觀順非止。故此觀止開合不同。由此九心。",
    "X51n0824_009:0427c21": "名相見道。",
    "X51n0824_009:0427c22": "初正釋相見道竟。△二結示唯假立。",
    "X51n0824_009:0427c23": "諸相見道(俱是)。依真(見道)假說(其為從)世第一法無間而生。",
    "X51n0824_009:0427c24": "及(假說其能)斷隨眠(然)。非實如是(也。以必)真見道後。方得生",
    "X51n0824_009:0428a01": "(起此相見道)故(以觀)。非安立(諦之)後(方乃)。起安立(諦觀)故(以彼)。分別隨",
    "X51n0824_009:0428a02": "眠。真(見道中先)已斷故。",
    "X51n0824_009:0428a03": "初釋二道義竟。△二簡二道別。",
    "X51n0824_009:0428a04": "前真見道。證唯識性。後相見道。證唯識相。二中初勝。",
    "X51n0824_009:0428a05": "故頌偏說(智都無所得也。)前真見道。根本智攝。後相見道。後",
    "X51n0824_009:0428a06": "得智攝(問曰)。諸後得智。有(見相)二分耶。",
    "X51n0824_009:0428a07": "此正判簡也。次問二分有無。下答有三。第三義",
    "X51n0824_009:0428a08": "正。",
    "X51n0824_009:0428a09": "有義(二分)。俱無。離二取故。○有義。此(後得)智。見(分是)有。相(分是)",
    "X51n0824_009:0428a10": "無。說此智品有分別故。聖智皆能親照境故(但以)。不執",
    "X51n0824_009:0428a11": "著故。說離二取。○有義。此(後得)智(見相)。二分俱有。說此(智但)",
    "X51n0824_009:0428a12": "思惟似真如相。不見真實真如性故。又說此智分別",
    "X51n0824_009:0428a13": "諸法自共相等。觀諸有情根性差別而為說故。又說",
    "X51n0824_009:0428a14": "此智現身土等。為諸有情說正法故。若不變現似色",
    "X51n0824_009:0428a15": "聲等。寧有現身說法等事(設使)。轉色蘊依。不現色者。轉",
    "X51n0824_009:0428a16": "四蘊依。應無受等。又若此智不變似境。離自體法。應",
    "X51n0824_009:0428a17": "非所緣(又或)。緣色等時。應緣聲等。又緣無法等。應無所",
    "X51n0824_009:0428a18": "緣緣。彼(過未法)體非實(有)無緣用故。由斯後智二分俱",
    "X51n0824_009:0428a19": "有。",
    "X51n0824_009:0428a20": "第三義中。以五種義證後得智具有二分。一者變",
    "X51n0824_009:0428a21": "相觀真故。二者分別自共相隨根說法故。三者能",
    "X51n0824_009:0428a22": "現身土故。轉有漏五蘊。應有無漏五蘊故。四者設",
    "X51n0824_009:0428a23": "不變境。無所緣故。設非自境而可緣者。緣色亦可",
    "X51n0824_009:0428a24": "緣聲等故。五者過未等法。現在無體。設不變相。無",
    "X51n0824_009:0428b01": "所緣故。初釋二見道竟。△二攝六現觀。",
    "X51n0824_009:0428b02": "此二見道。與六現觀相攝云何。六現觀者。一思現觀。",
    "X51n0824_009:0428b03": "謂最上品喜受相應(之)思所成慧。此(思慧)能觀察諸法",
    "X51n0824_009:0428b04": "(無常苦等)共相。引生煖等(修慧善根。故在)加行道中觀察諸法(唯)。",
    "X51n0824_009:0428b05": "此(思)用最猛(所以)。偏立現觀(之名。)煖等不能廣分別法。又",
    "X51n0824_009:0428b06": "未證理。故非現觀。二信現觀。謂緣三寶世出世間決",
    "X51n0824_009:0428b07": "定淨信。此助現觀令不退轉(所以亦)。立現觀(之)名。三戒",
    "X51n0824_009:0428b08": "現觀。謂無漏戒。除破戒垢。令觀增明(所以)。亦名現觀。四",
    "X51n0824_009:0428b09": "現觀智諦現觀。謂一切種緣非安立(諦)根本後得無",
    "X51n0824_009:0428b10": "分別智。五現觀邊智諦現觀。謂(於)現觀智諦現觀(之)",
    "X51n0824_009:0428b11": "後。諸緣安立(諦)世出世(之)智。六究竟現觀。謂盡智等",
    "X51n0824_009:0428b12": "究竟位(之)智。",
    "X51n0824_009:0428b13": "此先設問徵起。次出六現觀之名相也。二信現觀。",
    "X51n0824_009:0428b14": "即四不壞信。一者決定信佛。二者決定信法。三者",
    "X51n0824_009:0428b15": "決定信僧。四者決定信諦。所謂世出世間因果各",
    "X51n0824_009:0428b16": "二。名為苦集滅道也。三戒現觀。即道共戒。既發無",
    "X51n0824_009:0428b17": "漏。則所得無作戒體。永無破犯。由戒淨故。令慧淨",
    "X51n0824_009:0428b18": "也。一切種者。不論何位。但緣非安立諦之本後二",
    "X51n0824_009:0428b19": "智。皆此第四現觀所攝也。緣安立者。緣苦集諦。即",
    "X51n0824_009:0428b20": "是世智。緣滅道諦。即出世智也。盡智無生智。唯究",
    "X51n0824_009:0428b21": "竟位有之。故名究竟現觀。",
    "X51n0824_009:0428b22": "此真見道。攝彼第四現觀(之)少分。此相見道。攝彼第",
    "X51n0824_009:0428b23": "四第五(之)少分。彼第二(信現觀。第)三(戒現觀。)雖(與)此(見道)俱起。",
    "X51n0824_009:0428b24": "而(但相助。)非(即現觀)自性。故不相攝。",
    "X51n0824_009:0428c01": "真見道。即第四現觀之根本智。故云少分也。相見",
    "X51n0824_009:0428c02": "道有二。若觀非安立諦三品心。即第四現觀之後",
    "X51n0824_009:0428c03": "得智攝。故云少分。若緣安立諦十六心。即第五現",
    "X51n0824_009:0428c04": "觀攝。然第五現觀。通於見道修道。此唯見道。故亦",
    "X51n0824_009:0428c05": "云少分也。二別釋竟。△三結益。",
    "X51n0824_009:0428c06": "菩薩得此二見道時。生如來家。住極喜地。善達法界。",
    "X51n0824_009:0428c07": "得諸平等。常生諸佛大集會中。於多百門。已得自在。",
    "X51n0824_009:0428c08": "自知不久證大菩提。能盡未來利樂一切。",
    "X51n0824_009:0428c09": "得諸平等。謂一切眾生平等。一切菩薩平等。一切",
    "X51n0824_009:0428c10": "如來平等。即是凡聖平等。因果平等。自他平等。亦",
    "X51n0824_009:0428c11": "所謂心佛眾生三無差別也。多百門者。徧於五位",
    "X51n0824_009:0428c12": "百法。通達二種無我。一一法中。二空真如悉皆平",
    "X51n0824_009:0428c13": "等。則一各具百。故名多百。設非真俗五融。不名已",
    "X51n0824_009:0428c14": "得自在。是故教道雖別。證道同圓。三釋通達位竟。",
    "X51n0824_009:0428c15": "△四釋修習位二。初舉頌。二論釋。今初。",
    "X51n0824_009:0428c16": "次修習位。其相云何。頌曰。無得不思議。是出世間智。",
    "X51n0824_009:0428c17": "捨二麤重故。便證得轉依。",
    "X51n0824_009:0428c18": "△二論釋二。初略釋頌文。二廣釋頌義。今初。",
    "X51n0824_009:0428c19": "論曰。菩薩從前見道起已。為斷餘(俱生二)障。證得轉依。",
    "X51n0824_009:0428c20": "復數修習無分別智。此智遠離所取能取。故說無得",
    "X51n0824_009:0428c21": "及不思議。或離戲論。說為無得。妙用難測。名不思議。",
    "X51n0824_009:0428c22": "是出世間無分別智。斷世間故。名出世間。二取(之)隨",
    "X51n0824_009:0428c23": "眠。是世間(之)本。唯此(無得不思議智。乃)能斷(之。故)獨得出(世之)名。",
    "X51n0824_009:0428c24": "或出世名。依二義立。謂(其)體(是)無漏。及(能)證(會)真如。",
    "X51n0824_009:0429a01": "此智具斯二種義故。獨名出世。餘智不然。即十地中",
    "X51n0824_009:0429a02": "無分別智。數修(習)此(無分別智)故(乃能)。捨二(障之)麤重。二障種",
    "X51n0824_009:0429a03": "子。立麤重名(以其)。性無堪任。違(于精)細輕(安之無漏法)故(今能)。令",
    "X51n0824_009:0429a04": "彼永滅故說為捨。此(十地智。由)能捨彼二麤重故。便能證",
    "X51n0824_009:0429a05": "得廣大轉依。",
    "X51n0824_009:0429a06": "見道起者。初心斷惑。為無間道。中心證理。為解脫",
    "X51n0824_009:0429a07": "道。後心起修。為勝進道。今正約後心言也。",
    "X51n0824_009:0429a08": "依。謂所依。即(第八識)依他起(性)與染淨法為所依故。染",
    "X51n0824_009:0429a09": "謂虗妄徧計所執。淨。謂真實圓成實性。轉。謂(于依他起中染",
    "X51n0824_009:0429a10": "淨)二分轉捨(染分。)轉得(淨分。)由數修習無分別智。斷本識",
    "X51n0824_009:0429a11": "中二障麤重。故能轉捨依他起上徧計所執。及能轉",
    "X51n0824_009:0429a12": "得依他起中圓成實性。由轉煩惱。得大涅槃。轉所知",
    "X51n0824_009:0429a13": "障。證無上覺(今以此論)。成立唯識。意為有情證得如斯二",
    "X51n0824_009:0429a14": "轉依果。",
    "X51n0824_009:0429a15": "此先約轉持種依釋也。煩惱所知二障種子。皆第",
    "X51n0824_009:0429a16": "八識之所執持菩提涅槃二轉依果。亦第八識之",
    "X51n0824_009:0429a17": "所本具。由煩惱種。障大涅槃。由智障種。障無上覺。",
    "X51n0824_009:0429a18": "今二障分分轉捨。則二果分分轉證。可謂無始流",
    "X51n0824_009:0429a19": "轉。安樂妙常。唯此八識。更非他物矣。問曰。性宗謂",
    "X51n0824_009:0429a20": "轉煩惱成菩提。轉生死成涅槃。與此若何會通。答",
    "X51n0824_009:0429a21": "曰。此中所言煩惱障。即見思通惑。此中所言所知",
    "X51n0824_009:0429a22": "障。即無明別惑。通別二惑。性宗通稱煩惱。故彼所",
    "X51n0824_009:0429a23": "言轉煩惱成菩提。與此所言轉所知障證無上覺",
    "X51n0824_009:0429a24": "同也。由通惑故。招感分段生死妄果障無餘依涅",
    "X51n0824_009:0429b01": "槃。由別惑故。招感變易生死妄果。障於性淨涅槃",
    "X51n0824_009:0429b02": "亦障無住涅槃。故彼所言轉生死成涅槃。是約果",
    "X51n0824_009:0429b03": "言。此所言轉煩惱得涅槃。是約因言。亦復不相違",
    "X51n0824_009:0429b04": "也。又煩惱招生義顯。智障覆覺義強。故此偏說。又",
    "X51n0824_009:0429b05": "斷煩惱。亦得二乘菩提。以非一切種智。故但名為",
    "X51n0824_009:0429b06": "涅槃。斷所知障。亦得無住涅槃。以不住涅槃相。故",
    "X51n0824_009:0429b07": "但名無上覺。",
    "X51n0824_009:0429b08": "或依即是唯識真如。生死涅槃之所依故。愚夫顛倒。",
    "X51n0824_009:0429b09": "迷此真如。故無始來。受生死苦。聖者離倒。悟此真如",
    "X51n0824_009:0429b10": "便得涅槃。畢竟安樂。由數修習無分別智。斷本識中",
    "X51n0824_009:0429b11": "二障麤重。故能轉滅依如(之二種)生死。及能轉證依如",
    "X51n0824_009:0429b12": "(之無住)涅槃。此即真如離雜染性。如雖性淨。而相雜染。",
    "X51n0824_009:0429b13": "故離染時。假說新淨。即此新淨。說為轉依。修習位中。",
    "X51n0824_009:0429b14": "斷障證得。雖於此(十地)位。亦(能分)得菩提。而非此中頌意",
    "X51n0824_009:0429b15": "所顯。頌意但顯轉唯識性(以唯識性。即是涅槃。然在)。二乘滿位(但)。",
    "X51n0824_009:0429b16": "名(為)解脫身(唯)。在大(乘)牟尼(極果。乃得)名法身故。",
    "X51n0824_009:0429b17": "此更約轉迷悟依釋也。唯識真如。即識之體性。生",
    "X51n0824_009:0429b18": "死如冰。涅槃如水。真如則如濕性。生死如轉。涅槃",
    "X51n0824_009:0429b19": "如不轉。真如則如本屋。生死如迷。涅槃如悟。真如",
    "X51n0824_009:0429b20": "則如本方。生死如狂走。涅槃如狂歇。真如則如本",
    "X51n0824_009:0429b21": "頭。迷之枉受生死。悟之便得涅槃。此不變常隨緣。",
    "X51n0824_009:0429b22": "體即用也。處生死而非染。在涅槃而非淨。此隨緣",
    "X51n0824_009:0429b23": "常不變。用即體也。二乘但悟我空。仍迷法空。故出",
    "X51n0824_009:0429b24": "分段生死。但證無餘涅槃。名解脫身大乘了悟我",
    "X51n0824_009:0429c01": "法俱空。故出二種生死。深證無住涅槃。名為法身。",
    "X51n0824_009:0429c02": "當知所悟者。即真如法身。能悟者。即無上菩提。能",
    "X51n0824_009:0429c03": "所不二。故頌意但顯轉唯識性。不必更言菩提也。",
    "X51n0824_009:0429c04": "牟尼。此云寂默。善寂空有二邊默契中道理故。初",
    "X51n0824_009:0429c05": "略釋頌文竟。△二廣釋頌義二。初總徵。二正釋。今",
    "X51n0824_009:0429c06": "初。",
    "X51n0824_009:0429c07": "云何證得二種轉依。謂十地中。修十勝行。斷十重障。",
    "X51n0824_009:0429c08": "證十真如。二種轉依。由斯證得。",
    "X51n0824_009:0429c09": "△二正釋二。初明十地因。二明轉依果。初中四。初",
    "X51n0824_009:0429c10": "釋十地名。二釋十勝行。三釋十重障。四釋十真如。",
    "X51n0824_009:0429c11": "今初。",
    "X51n0824_009:0429c12": "言十地者。一極喜地。初獲聖性。具證二空。能益自他。",
    "X51n0824_009:0429c13": "生大喜故。二離垢地。具淨尸羅。遠離能起微細毀犯",
    "X51n0824_009:0429c14": "煩惱垢故。三發光地。成就勝定大法總持。能發無邊",
    "X51n0824_009:0429c15": "妙慧光故。四燄慧地。安住最勝菩提分法。燒煩惱薪",
    "X51n0824_009:0429c16": "慧燄增故。五極難勝地。真俗兩智。行相互違。合令相",
    "X51n0824_009:0429c17": "應。極難勝故。六現前地。住(有分別妙達)緣起(之)智。引無分",
    "X51n0824_009:0429c18": "別最勝般若令現前故。七遠行地。至無相住功用後",
    "X51n0824_009:0429c19": "邊。出過世間(道及)二乘(出世)道故。八不動地。無分別智任",
    "X51n0824_009:0429c20": "運相續。相用煩惱不能動故。九善慧地。成就微妙四",
    "X51n0824_009:0429c21": "無礙解。能徧十方善說法故。十法雲地。大法智雲。含",
    "X51n0824_009:0429c22": "眾德水。蔭蔽一切如空麤重(令不為障礙。又以此大智)。充滿(所證所依)",
    "X51n0824_009:0429c23": "法身故。如是十地。總攝有為無為功德以為自性。與",
    "X51n0824_009:0429c24": "所修行為勝依持。令得生長。故名為地。",
    "X51n0824_009:0430a01": "聖者。正也。永離邪倒。入正定聚。名獲聖性。微細毀",
    "X51n0824_009:0430a02": "犯。謂悞犯也。無分別智。即無相觀。任運相續。即是",
    "X51n0824_009:0430a03": "無功用義。大法智雲。謂總緣一切諸法之智。含眾",
    "X51n0824_009:0430a04": "德水。謂陀羅尼門三昧門等。如空麤重。謂所知障",
    "X51n0824_009:0430a05": "之一分。及煩惱障種。廣大如空也。有為功德。即妙",
    "X51n0824_009:0430a06": "觀察智平等性智。無為功德。即地地中所證真如。",
    "X51n0824_009:0430a07": "餘並可知。△二釋十勝行。有十三門。初明數門(至)。",
    "X51n0824_009:0430a08": "十三結要簡修。今初。",
    "X51n0824_009:0430a09": "十勝行者。即是十種波羅蜜多。施有三種。謂財施。無",
    "X51n0824_009:0430a10": "畏施法施。戒有三種。謂律儀戒。攝善法戒。饒益有情",
    "X51n0824_009:0430a11": "戒。忍有三種。謂耐怨害忍。安受苦忍。諦察法忍。精進",
    "X51n0824_009:0430a12": "有三種。謂被甲精進。攝善精進。利樂精進。靜慮有三",
    "X51n0824_009:0430a13": "種。安住靜慮。引發靜慮。辦事靜慮。般若有三種。謂生",
    "X51n0824_009:0430a14": "空無分別慧。法空無分別慧。俱空無分別慧。方便善",
    "X51n0824_009:0430a15": "巧有二種。謂迴向方便善巧。拔濟方便善巧。願有二",
    "X51n0824_009:0430a16": "種。謂求菩提願。利樂他願。力有二種。謂思擇力。修習",
    "X51n0824_009:0430a17": "力。智有二種。謂受用法樂智。成熟有情智。",
    "X51n0824_009:0430a18": "財施。亦名資生施。即是以無染心捨諸資生具也。",
    "X51n0824_009:0430a19": "無畏施者。不損惱他。濟拔驚怖。即戒忍二度也。法",
    "X51n0824_009:0430a20": "施者。以無染心宣示正法。言行相應。令他得益。即",
    "X51n0824_009:0430a21": "進禪慧三度也。律儀戒者。止惡防非。即在家出家",
    "X51n0824_009:0430a22": "諸戒品也。攝善法戒者。由持戒力。攝取一切成佛",
    "X51n0824_009:0430a23": "功德。自利行也。饒益有情戒者。由持戒力。出生一",
    "X51n0824_009:0430a24": "切度眾生事。利他行也。耐怨害忍。亦名生忍。成熟",
    "X51n0824_009:0430b01": "有情。不瞋恚故。安受苦忍。亦名法忍。捍勞忍苦。求",
    "X51n0824_009:0430b02": "佛法故。諦察法忍。亦名第一義忍。觀生法空。不動",
    "X51n0824_009:0430b03": "轉故。被甲精進。即最初發菩提心。被弘誓鎧。深自",
    "X51n0824_009:0430b04": "勵故。攝善精進。樂集佛功德故。利樂精進。樂度諸",
    "X51n0824_009:0430b05": "眾生故。安住靜慮。謂得現法樂住也。引發靜慮。謂",
    "X51n0824_009:0430b06": "引發六通等也。辦事靜慮。謂辦饒益有情等事也。",
    "X51n0824_009:0430b07": "三般若如文可知。迴向方便。謂不住生死。拔濟方",
    "X51n0824_009:0430b08": "便。謂不住涅槃。又迴向方便。令他不住涅槃。拔濟",
    "X51n0824_009:0430b09": "方便。令他不住生死。又迴向方便。正趨無上菩提。",
    "X51n0824_009:0430b10": "拔濟方便。同離二種生死也。求菩提願。即法門無",
    "X51n0824_009:0430b11": "量誓願學。佛道無上誓願成。利樂他願。即眾生無",
    "X51n0824_009:0430b12": "邊誓願度。煩惱無盡誓願斷也。思擇。即慧行力。修",
    "X51n0824_009:0430b13": "習。即定行力。受用法樂智。即後得智。覺一切法自",
    "X51n0824_009:0430b14": "相共相不迷不謬。成熟有情智。即後得智。觀一切",
    "X51n0824_009:0430b15": "機利鈍生熟應病與藥。△二出體門。",
    "X51n0824_009:0430b16": "此十性者。施以無貪彼所起(行施時身口意)三業為性。戒",
    "X51n0824_009:0430b17": "以受學菩薩戒時三業為性。忍以無瞋精進(明)審(善)",
    "X51n0824_009:0430b18": "慧及彼所起(忍時)三業為性。精進以勤及彼所起(進時)三",
    "X51n0824_009:0430b19": "業為性。靜慮但以等持為性。後五皆以(七覺支中)擇法(覺支)",
    "X51n0824_009:0430b20": "為性(論中)。說(般若)是根本(智。方便等四是)後得智故。有義。第八(願度。)",
    "X51n0824_009:0430b21": "以(善)欲(善)勝解及信為性(以凡弘誓)。願(必)以此三為自性",
    "X51n0824_009:0430b22": "故。此(上皆)說自性。若并眷屬。一一皆以一切俱行(之)功",
    "X51n0824_009:0430b23": "德為性。",
    "X51n0824_009:0430b24": "受菩薩戒時三業。謂心希無上菩提。緣三寶境。秉",
    "X51n0824_009:0430c01": "受羯磨。由此思業所熏成種。發得任運止惡行善",
    "X51n0824_009:0430c02": "功能。名為無作假色。盡未來時。斷一切惡。修一切",
    "X51n0824_009:0430c03": "善。度一切生。是謂三聚淨戒之體性也。等持。即三",
    "X51n0824_009:0430c04": "麼地。別境中之善定也。擇法。即別境中善慧。本後",
    "X51n0824_009:0430c05": "二智。皆慧心所之所攝故。若約眷屬。則一一波羅",
    "X51n0824_009:0430c06": "蜜多。必有信慚愧三善根等。及善別境善徧行與",
    "X51n0824_009:0430c07": "之相應。皆可准思。△三明相門。",
    "X51n0824_009:0430c08": "此十相者。要七最勝之所攝受。方可建立波羅蜜多。",
    "X51n0824_009:0430c09": "一安住最勝。謂要安住菩薩種性。二依止最勝。謂要",
    "X51n0824_009:0430c10": "依止大菩提心。三意樂最勝。謂要悲愍一切有情。四",
    "X51n0824_009:0430c11": "事業最勝。謂要具行一切事勝。五巧便最勝。謂要無",
    "X51n0824_009:0430c12": "相智所攝受。六迴向最勝。謂要迴向無上菩提。七清",
    "X51n0824_009:0430c13": "淨最勝。謂要不為二障間雜。若非此七所攝受者。所",
    "X51n0824_009:0430c14": "行施等非到彼岸。由斯施等十。對波羅蜜多。一一皆",
    "X51n0824_009:0430c15": "應四句分別。",
    "X51n0824_009:0430c16": "二乘及世間善人。亦有布施持戒等行。故云要七",
    "X51n0824_009:0430c17": "最勝之所攝受。方名波羅蜜多。一安住菩薩種性。",
    "X51n0824_009:0430c18": "即前所說二種種性也。若非菩薩種性。則所行施",
    "X51n0824_009:0430c19": "戒等善。但感人天二乘等果。不成無上大菩提故。",
    "X51n0824_009:0430c20": "二依止大菩提心者。謂必上求佛道。修行施戒等",
    "X51n0824_009:0430c21": "善。方不墮有漏故。三意樂悲愍有情者。謂必下化",
    "X51n0824_009:0430c22": "眾生。修行施戒等善。方不偏自利故。四具行一切",
    "X51n0824_009:0430c23": "善事者。謂以無分劑無厭足心。修行施戒等善。方",
    "X51n0824_009:0430c24": "能增長滿足勝資糧故。五要巧便無相智者。謂達",
    "X51n0824_009:0431a01": "三輪體空。修行施戒等善。方令福與虗空等故。六",
    "X51n0824_009:0431a02": "要迴向無上道者。謂隨一一所修。皆令正趨極果。",
    "X51n0824_009:0431a03": "方不傍感異熟果故。七要清淨無間雜者。謂隨一",
    "X51n0824_009:0431a04": "一所修。皆能三時無悔。不被煩惱智障之所間雜。",
    "X51n0824_009:0431a05": "方能速疾到彼岸故。言四句分別者。共有三種四",
    "X51n0824_009:0431a06": "句。且初單約施言。一是施非波羅蜜。不與七勝相",
    "X51n0824_009:0431a07": "應而行施故。二是波羅蜜非施。隨喜他施具七勝",
    "X51n0824_009:0431a08": "故。三亦施亦波羅蜜。七勝相應而行施故。四非施",
    "X51n0824_009:0431a09": "非波羅蜜。雖亦隨喜他施。不與七勝相應故。戒等",
    "X51n0824_009:0431a10": "九度。例此各作四句可知。二約次第修者以明四",
    "X51n0824_009:0431a11": "句。初施度中。但有二句。一是施非度。二是施是度",
    "X51n0824_009:0431a12": "次戒度中。對施得明四句。一是戒非度。不與七勝",
    "X51n0824_009:0431a13": "相應故。二是度非戒。即前布施具七勝故。三亦戒",
    "X51n0824_009:0431a14": "亦度。具七勝而持戒故。四非戒非度。謂前布施不",
    "X51n0824_009:0431a15": "具七勝故。忍望戒等。例此可知。三不約次第者。諸",
    "X51n0824_009:0431a16": "度互望。各作四句。如常可知。唯第六般若。止有三",
    "X51n0824_009:0431a17": "句。未有是波羅蜜而非般若者故。△四無增減門。",
    "X51n0824_009:0431a18": "此但有十不增減者。謂十地中。對治十障。證十證如。",
    "X51n0824_009:0431a19": "無增減故。○復次前六不增減者。為除六種相違障",
    "X51n0824_009:0431a20": "故。漸次修行諸佛法故。漸次成熟諸有情故。此如餘",
    "X51n0824_009:0431a21": "論廣說應知。又施等三(名為人天趣中)。增上生道(施)。感大財",
    "X51n0824_009:0431a22": "(戒感大)。體。及(忍感大)眷屬故。精進等三(名為)。決定勝道(精進)。能",
    "X51n0824_009:0431a23": "伏煩惱(依定發通)。成熟有情。及(以慧成熟)佛法故。諸菩薩道。唯",
    "X51n0824_009:0431a24": "有此(增上生及決定勝之)二(種耳。)又前三種。饒益有情。施彼資財",
    "X51n0824_009:0431b01": "(戒)。不損惱彼(忍)。堪忍彼惱而饒益故。精進等三。對治",
    "X51n0824_009:0431b02": "煩惱。雖未伏滅而能精勤修對治彼諸善加行(禪能)。永",
    "X51n0824_009:0431b03": "伏(煩惱。慧能)永滅諸煩惱故。又由施等(三度。是大悲饒益有情。)不住",
    "X51n0824_009:0431b04": "涅槃。及由(進等)後三(是大智伏滅諸惑)。不住生死。為無住處涅",
    "X51n0824_009:0431b05": "槃資糧。由此前六不增不減。○後唯四者。為助前六。",
    "X51n0824_009:0431b06": "令修滿足。不增減故。方便善巧。助施等三。願助精進。",
    "X51n0824_009:0431b07": "力助靜慮。智助般若。令修滿故。如解深密廣說應知。",
    "X51n0824_009:0431b08": "先明十無增減。次明六無增減。後明以四助六故",
    "X51n0824_009:0431b09": "無增減。義並可知。△五次第門。",
    "X51n0824_009:0431b10": "十次第者。謂由前前引發後後。及由後後持淨前前。",
    "X51n0824_009:0431b11": "又前前麤。後後細故。易難修習。次第如是。釋總(名波羅蜜。)",
    "X51n0824_009:0431b12": "別名(施戒等。)如餘處說。",
    "X51n0824_009:0431b13": "前前引發後後者。由施引戒。由戒引忍。乃至由力",
    "X51n0824_009:0431b14": "引智也。後後持淨前前者。由智持故力淨。由力持",
    "X51n0824_009:0431b15": "故願淨。乃至由戒持故施淨也。前前麤者。施麤於",
    "X51n0824_009:0431b16": "戒。戒麤於忍。乃至力麤於智也。後後細者。智細於",
    "X51n0824_009:0431b17": "力。力細於願。乃至戒細於施也。修施易。修戒難。修",
    "X51n0824_009:0431b18": "戒易。修忍難。乃至修願易。修力難。修力易。修智難。",
    "X51n0824_009:0431b19": "是故依此諸義而立次第。△六五修門。",
    "X51n0824_009:0431b20": "此十修者。有五種修。一依止任持修。二依止作意修。",
    "X51n0824_009:0431b21": "三依止意樂修。四依止方便修。五依止自在修。依此",
    "X51n0824_009:0431b22": "五修。修習十種波羅蜜多皆得圓滿。如集論等廣說",
    "X51n0824_009:0431b23": "其相。",
    "X51n0824_009:0431b24": "一依止任持修者。復有四種。一依止因。謂種性力。",
    "X51n0824_009:0431c01": "二依止報。謂勝自體力。三依止願。謂本願力。四依",
    "X51n0824_009:0431c02": "止簡擇。謂慧力也。二依止作意修者。亦有四種。一",
    "X51n0824_009:0431c03": "勝解作意。於十度相應經教起增上勝解故。二愛",
    "X51n0824_009:0431c04": "味作意。於得十度見勝功德。起深愛味故。三隨喜",
    "X51n0824_009:0431c05": "作意。於一切所行十度深生隨喜故。四喜樂作意。",
    "X51n0824_009:0431c06": "於自他當來勝品十度深生願樂故。三依止意樂",
    "X51n0824_009:0431c07": "修者。復有六種。一無厭意樂。修行施等無厭足故。",
    "X51n0824_009:0431c08": "二廣大意樂。無退無斷至究竟故。三歡喜意樂。於",
    "X51n0824_009:0431c09": "所攝有情生大歡喜故。四恩德意樂。觀諸有情有",
    "X51n0824_009:0431c10": "大恩德。能資助我無上大菩提故。五無染意樂。不",
    "X51n0824_009:0431c11": "希報恩異熟果故。六善好意樂。以施等福共諸有",
    "X51n0824_009:0431c12": "情迴向無上大菩提故。四依止方便修者。謂無分",
    "X51n0824_009:0431c13": "別智。觀察三輪皆清淨故。五依止自在修者。謂身",
    "X51n0824_009:0431c14": "自在。行自在。說自在。身自在者。謂自性受用二身。",
    "X51n0824_009:0431c15": "行自在者。謂變化身。說自在者。謂能宣說十度一",
    "X51n0824_009:0431c16": "切差別。無有滯礙。△七自類相攝門。",
    "X51n0824_009:0431c17": "此十攝者。謂(若總論相攝。則)十(種行。)一一皆攝一切波羅蜜多。",
    "X51n0824_009:0431c18": "互相順故(若別論相攝。復有二義。一者)。依修前行而引後者。前攝",
    "X51n0824_009:0431c19": "於後(以後)。必待前(所引)故。後不攝前(以前)。不待後(引生)故(二者)。依",
    "X51n0824_009:0431c20": "修後行持淨前者。後攝於前(以能)。持淨前故。前不攝後",
    "X51n0824_009:0431c21": "(能)。非持淨(後)故。若依純雜而修習者。展轉相望應作",
    "X51n0824_009:0431c22": "四句。",
    "X51n0824_009:0431c23": "一是純非雜。二是雜非純。三亦純亦雜。四非純非",
    "X51n0824_009:0431c24": "雜也。又或即前三種四句。△八六十互攝門。",
    "X51n0824_009:0432a01": "此實有十。而說六者。應知後四(皆屬)。第六所攝。開為十",
    "X51n0824_009:0432a02": "者。第六唯攝無分別智。後四皆是後得智攝(以方便等智。皆)。",
    "X51n0824_009:0432a03": "緣世俗(而生起)故。",
    "X51n0824_009:0432a04": "△九感果門。",
    "X51n0824_009:0432a05": "此十(行所感)果者。有漏(十行所感)有四(謂等流果。異熟果。增上果。士用果。但)。除",
    "X51n0824_009:0432a06": "離繫果。無漏(十行所感)有四(謂等流果。增上果。士用果。離繫果。但)。除異熟果。",
    "X51n0824_009:0432a07": "而有處說具五果者。或(依)互相資(說。)或(有漏無漏)二(行)合",
    "X51n0824_009:0432a08": "說。",
    "X51n0824_009:0432a09": "能永斷除自所對治。是諸度離繫果。於現法中。由",
    "X51n0824_009:0432a10": "此施等攝受自他。是士用果。於當來世。後後增勝。",
    "X51n0824_009:0432a11": "展轉生起。是等流果。成大菩提。是增上果。感大財",
    "X51n0824_009:0432a12": "富。往生善趣。無怨。無壞。多諸喜樂。有情中尊。身無",
    "X51n0824_009:0432a13": "損害。廣大宗族。是施等異熟果。此即有漏無漏合",
    "X51n0824_009:0432a14": "說也。△十三學相攝門又二。初明三學相。二明相",
    "X51n0824_009:0432a15": "攝義。今初。",
    "X51n0824_009:0432a16": "十與三學互相攝者。戒學有三。一律儀戒。謂正遠離",
    "X51n0824_009:0432a17": "所應離法。二攝善法戒。謂正修證應修證法。三饒益",
    "X51n0824_009:0432a18": "有情戒。謂正利樂一切有情。此與二乘有共不共(此戒)。",
    "X51n0824_009:0432a19": "甚深廣大。如餘處說。",
    "X51n0824_009:0432a20": "言有共不共者。唯律儀與二乘共。而開遮亦復有",
    "X51n0824_009:0432a21": "異。餘二皆不共二乘也。隨一一戒。豎窮三諦之底。",
    "X51n0824_009:0432a22": "故甚深。橫該十界之法。故廣大。",
    "X51n0824_009:0432a23": "定學有四。一大乘光明定。謂此(定)能發照了大乘理",
    "X51n0824_009:0432a24": "教行果智光明故。二集福王定。謂此(定)自在集無邊",
    "X51n0824_009:0432b01": "福。如王勢力無等雙故。三賢守定。謂此(定)能守世出",
    "X51n0824_009:0432b02": "世間賢善法故。四健行定。謂佛菩薩大健有情之所",
    "X51n0824_009:0432b03": "行故。此四所緣。對治。堪能。引發。作業。如餘處說。",
    "X51n0824_009:0432b04": "一大乘光明定者。般若德也。大乘理。謂二空真如。",
    "X51n0824_009:0432b05": "大乘教。謂十二部經。大乘行。謂十度五行。大乘果。",
    "X51n0824_009:0432b06": "謂無上菩提。唯此定能發智光以照了之。故名為",
    "X51n0824_009:0432b07": "光明定。二集福王定者。解脫德也。集無邊福。謂具",
    "X51n0824_009:0432b08": "修萬行資糧無分劑故。三賢守定者。法身德也。世",
    "X51n0824_009:0432b09": "出世間諸賢善法。皆依法身生長。皆為法身所任",
    "X51n0824_009:0432b10": "持故。健行定者。首楞嚴三昧也。一心三止三觀。非",
    "X51n0824_009:0432b11": "大健有情不能行故。此四所緣者。謂大乘法為所",
    "X51n0824_009:0432b12": "緣故。對治者。謂一切法總相緣智。以楔出楔道理。",
    "X51n0824_009:0432b13": "遣本識中一切障種故(以細智除麤惑)。堪能者。謂住靜慮",
    "X51n0824_009:0432b14": "樂。隨其所欲而受生故(雖得禪定。不隨禪生。雖示受生。不失定意)。引發",
    "X51n0824_009:0432b15": "者。謂能引發一切世界無礙神通故。作業者。謂能",
    "X51n0824_009:0432b16": "振動(一切世界)熾然(威德。)徧滿(光明。)顯示(諸餘佛土。)轉變(淨穢。)往來",
    "X51n0824_009:0432b17": "(彼此。)卷舒(塵剎。)一切色像皆入身中。所往(諸處示)同(其)類。",
    "X51n0824_009:0432b18": "或顯(現)或隱(藏。)所作自在。伏他神通。施辯(施)念(施)",
    "X51n0824_009:0432b19": "樂。放大光明。引發如是大神通故。又能引發攝諸",
    "X51n0824_009:0432b20": "難行十難行故(一自誓難行。誓受無上菩提願故。二不退難行。生死眾苦不能退故。",
    "X51n0824_009:0432b21": "三不背難行。一切有情雖行邪行而不棄故。四現前難行。怨有情所現作一切饒益事故。五不染難行。生",
    "X51n0824_009:0432b22": "在世間。不為世法所染汙故。六勝解難行。於大乘中雖未能了。然於一切廣大甚深生信解故。七通達難",
    "X51n0824_009:0432b23": "行。具能通達生法二空故。八隨覺難行。於諸如來所說甚深秘密言詞能隨覺故。九不離不染難行。不捨",
    "X51n0824_009:0432b24": "生死而不染故。十加行難行。能修諸佛安住。解脫一切障礙。窮生死際。不作功用。常起一切有情一切義",
    "X51n0824_009:0432c01": "利行故)。又能引發修到彼岸成熟有情淨佛國土諸",
    "X51n0824_009:0432c02": "佛法故。應知亦是菩薩等持作業差別。",
    "X51n0824_009:0432c03": "慧學有三。一加行無分別慧。二根本無分別慧。三後",
    "X51n0824_009:0432c04": "得無分別慧。此三自性。所依。因緣。所緣。行(相)等。如餘",
    "X51n0824_009:0432c05": "處說。",
    "X51n0824_009:0432c06": "加行無分別慧者。是尋思慧。亦名為希求慧。即根",
    "X51n0824_009:0432c07": "本無分別慧之因。由此能生無分別慧。是故亦得",
    "X51n0824_009:0432c08": "無分別名也。根本無分別慧者。是正證慧。亦名為",
    "X51n0824_009:0432c09": "內證慧。即無所得智。觸證真如。不思議出世慧也。",
    "X51n0824_009:0432c10": "後得無分別慧者。是起用慧。亦名為攝持慧。即根",
    "X51n0824_009:0432c11": "本無分別慧之果。是故亦得無分別名也。此三自",
    "X51n0824_009:0432c12": "性者。離五種相。一離無作意(若謂無作意即無分別慧。則睡悶醉絕等",
    "X51n0824_009:0432c13": "應成無分別慧)。二離過尋伺(若謂過尋伺即無分別慧。則二禪已上應成此慧)。三",
    "X51n0824_009:0432c14": "離想受滅(若謂心心所不轉是無分別慧。則無想滅定等應成此慧。而實不然)。四離",
    "X51n0824_009:0432c15": "色自性(若謂如色自性是無分別慧。則墻壁瓦礫應是此慧。而實不然)。五離於真",
    "X51n0824_009:0432c16": "義異計度(若計度言。此是真如無分別義。以此計度名無分別慧者。則應此慧仍有分別。",
    "X51n0824_009:0432c17": "而實不然。故以五相反顯無分別慧不墮此失。令人自悟)。離此五相。是名無分",
    "X51n0824_009:0432c18": "別慧自性(譬如眼識緣色。現量證見。不帶名言。不計為外。即是真智緣真如義)。此三",
    "X51n0824_009:0432c19": "所依者。非心(非思義故)。非非心(心種類故)。此三因緣者。聞熏",
    "X51n0824_009:0432c20": "習及如理作意。此三所緣者。二空所顯真如。此三",
    "X51n0824_009:0432c21": "行相者。無分別。無取相。等者。等於任持乃至甚深",
    "X51n0824_009:0432c22": "也。此三任持者。一切諸行依之進趣增長。此三助",
    "X51n0824_009:0432c23": "伴者。一資糧道。即施戒忍精。二依止道。即禪波羅",
    "X51n0824_009:0432c24": "蜜。此三異熟者。乃至未成佛果以前。恒於佛二會",
    "X51n0824_009:0433a01": "中受生(若得加行無分別慧。于變化身會中受生。若得根本無分別慧。于受用身會中受生)。",
    "X51n0824_009:0433a02": "此三等流者。後後生中。無分別慧展勝增勝。此三",
    "X51n0824_009:0433a03": "出離者。離異生性。于十地道成辦相應。此三究竟",
    "X51n0824_009:0433a04": "者。得清淨三身。及最上自在。此三勝利者。加行勝",
    "X51n0824_009:0433a05": "利。由信解力。種種重惡所不能染。根本勝利。成辦",
    "X51n0824_009:0433a06": "相應。解脫一切二障種子。後得勝利。常行世間。非",
    "X51n0824_009:0433a07": "諸世法之所能染。此三差別者。加行無差別慧。求",
    "X51n0824_009:0433a08": "證真如而未能證。寂無言說。譬如啞人求受境界。",
    "X51n0824_009:0433a09": "而未能受。亦不能說。根本無分別慧。正證真如。離",
    "X51n0824_009:0433a10": "諸戲論。譬如啞人正受境界。無所言說。後得無分",
    "X51n0824_009:0433a11": "別慧。返照真如現證境界。能起言教。譬如不啞之",
    "X51n0824_009:0433a12": "人受諸境界。起諸言說。又加行如五識求受境界。",
    "X51n0824_009:0433a13": "根本如五識正受境界。後得如意識受諸境界等。",
    "X51n0824_009:0433a14": "此根本後得譬喻者。根本如閉目。後得如開目。根",
    "X51n0824_009:0433a15": "本如虗空。後得現色像。此無分別慧所作事者。如",
    "X51n0824_009:0433a16": "摩尼任運雨寶。如天樂任運出聲。此無分別慧甚",
    "X51n0824_009:0433a17": "深者。非緣依他境。亦非緣餘境。非可說是智。亦不",
    "X51n0824_009:0433a18": "是非智。智外無真如。真如外無智。又雖一切法。本",
    "X51n0824_009:0433a19": "性無分別。有情不知故。不名無分別。證此無分別",
    "X51n0824_009:0433a20": "性。乃名菩薩妙慧也。",
    "X51n0824_009:0433a21": "如是三慧。初(資糧位)二(加行)位中。種(子)具有三。現(行)唯加",
    "X51n0824_009:0433a22": "行。於通達位(中。)現(唯根本後得之)二。種(子具)三(以)。見道位中無",
    "X51n0824_009:0433a23": "(現)加行故。於修習位。七地已前。若種若現俱通三種。",
    "X51n0824_009:0433a24": "八地以去。現(唯根本後得之)二。種(仍具)三(以)。無功用道。違(于現)加",
    "X51n0824_009:0433b01": "行故(其)。所有進趣。皆用後得無漏觀中任運趣故(非加",
    "X51n0824_009:0433b02": "行攝)。究竟位中。現種俱二(以)。加行(之)現種俱已捨故。",
    "X51n0824_009:0433b03": "此更約五位判三種慧學也。初明三學相竟。△二",
    "X51n0824_009:0433b04": "明相攝義。",
    "X51n0824_009:0433b05": "若(但以)自性(相)攝(則)。戒唯攝戒。定攝靜慮。慧攝後五。若",
    "X51n0824_009:0433b06": "并(取)助伴(則)。皆具相攝。若隨(作)用(相)攝(則)。戒攝前三",
    "X51n0824_009:0433b07": "(施是戒之)。資糧(戒是戒之)。自體(忍是戒之)。眷屬性故。定攝靜慮。慧攝",
    "X51n0824_009:0433b08": "後五。精進三攝。遍策三故。若隨顯(了相)攝(則)。戒攝前四。",
    "X51n0824_009:0433b09": "前三如前(說。)及(精進)守護(戒)故。定攝靜慮。慧攝後五。",
    "X51n0824_009:0433b10": "十三學相攝門竟。△十一五位具修門。",
    "X51n0824_009:0433b11": "此十(行若約)位者。五位皆具(唯于)。修習位中。其相最顯。然",
    "X51n0824_009:0433b12": "初(資糧)二(加行)位(之)頓悟菩薩(十度)。種(子雖)通(有漏無漏)二種(而)。現",
    "X51n0824_009:0433b13": "(行則)唯有漏(若初二位之)。漸悟菩薩(則)。若種若現俱通二種",
    "X51n0824_009:0433b14": "(以其)。已得生空無漏觀故。通達位中。種通二種。現唯無",
    "X51n0824_009:0433b15": "漏(正斷分別二障種子。未出觀故)。於修習位(若)。七地已前(則)。種現俱",
    "X51n0824_009:0433b16": "通有漏無漏(生空法空或出或入。所修勝行應通二故。若)。八地以去(則)。種",
    "X51n0824_009:0433b17": "通二種。現唯無漏(至于)。究竟位中(則)。若種若現。俱唯無",
    "X51n0824_009:0433b18": "漏。",
    "X51n0824_009:0433b19": "△十二因位名異門。",
    "X51n0824_009:0433b20": "此十因位。有三種名。一(但)名波羅蜜多。謂初無數劫。",
    "X51n0824_009:0433b21": "爾時施等勢力尚微。被煩惱伏。未能伏彼(煩惱。)由斯煩",
    "X51n0824_009:0433b22": "惱不覺現行。二名近波羅蜜多。謂第二無數劫。爾時",
    "X51n0824_009:0433b23": "施等勢力漸增。非(被)煩惱(所)伏。而能伏彼(煩惱。)由斯煩",
    "X51n0824_009:0433b24": "惱(除是為眾生故。)故意方行。三名大波羅蜜多。謂第三無數",
    "X51n0824_009:0433c01": "劫。爾時施等勢力轉增。能畢竟伏一切煩惱。由斯煩",
    "X51n0824_009:0433c02": "惱永不現行(但以)。猶有所知微細現(行)種(子)及煩惱(之)",
    "X51n0824_009:0433c03": "種(子未斷。)故未究竟。",
    "X51n0824_009:0433c04": "初無數劫。謂資糧加行二位。第二無數劫。謂通達",
    "X51n0824_009:0433c05": "位至第七地。第三無數劫。謂從八地至十地也。△",
    "X51n0824_009:0433c06": "十三結要簡修。",
    "X51n0824_009:0433c07": "此十義類。差別無邊。恐厭繁文。略示綱要。十於十地。",
    "X51n0824_009:0433c08": "雖實皆修。而隨相增。地地修一。雖十地行有無量門。",
    "X51n0824_009:0433c09": "而皆攝在十到彼岸。",
    "X51n0824_009:0433c10": "隨相增者。所謂初地施度增上。二地戒度增上。乃",
    "X51n0824_009:0433c11": "至十地智度最為增上。餘非不修。但隨力隨分。具",
    "X51n0824_009:0433c12": "如華嚴十地品中廣明。二釋十勝行竟。△三釋十",
    "X51n0824_009:0433c13": "重障三。初標起。二正釋。三結屬。今初。",
    "X51n0824_009:0433c14": "十重障者。",
    "X51n0824_009:0433c15": "△二正釋十。初釋異生性障(至)。十釋諸法中未得",
    "X51n0824_009:0433c16": "自在障。今初。",
    "X51n0824_009:0433c17": "一異生性障。謂(煩惱所知)二障中(之)分別起者。依彼(分別二障)",
    "X51n0824_009:0433c18": "種(子。建)立異生性故。二乘見道現在前時。唯斷(分別煩惱)一",
    "X51n0824_009:0433c19": "種。名得聖性。菩薩見道現在前時。具斷二種。名得聖",
    "X51n0824_009:0433c20": "性(以)。二真見道現在前時。彼(分別)二障(之)種(子)必不成",
    "X51n0824_009:0433c21": "就。猶明與闇。定不俱生。如秤兩頭。低昂時等。諸相違",
    "X51n0824_009:0433c22": "法。理必應然。是故(智惑)二性。無(有)俱成(之)失。",
    "X51n0824_009:0433c23": "先辨大小乘斷惑有廣有狹。次釋伏難也。難曰。見",
    "X51n0824_009:0433c24": "道位中。為與惑俱。為不與惑俱。若不與惑俱者。即",
    "X51n0824_009:0434a01": "惑先斷。後方見道。云何得名見道斷惑若與惑俱",
    "X51n0824_009:0434a02": "者。即先見道。後方斷惑。是敵對斷。智惑同時。應有",
    "X51n0824_009:0434a03": "凡聖二性俱成之失。今釋之曰。亦非先斷惑後見",
    "X51n0824_009:0434a04": "道。亦非先見道後斷惑。然二真見道正現前時。則",
    "X51n0824_009:0434a05": "二障種子必不成就。如闇時無明。明時無闇。又如",
    "X51n0824_009:0434a06": "秤之兩頭。彼低此昂。曾無先後。故非惑智相見。敵",
    "X51n0824_009:0434a07": "對論斷。又非先斷惑已。後方見道。但正見道時。惑",
    "X51n0824_009:0434a08": "即不生。非斷非不斷而論斷耳。",
    "X51n0824_009:0434a09": "(問曰。)無間道時(若)已無惑種(者。)何用復起解脫道為(答曰。",
    "X51n0824_009:0434a10": "無間期于)。斷惑(解脫期于)。證滅。期心別故(又)。為捨彼(惑)品(之)麤",
    "X51n0824_009:0434a11": "重性故。無間道時。雖無惑種。而未捨彼無堪任性。為",
    "X51n0824_009:0434a12": "捨此(無堪任性)故。起解脫道。及(為)證此品擇滅無為(故也)。",
    "X51n0824_009:0434a13": "小乘妄計無間道中。猶有惑種。至解脫道。方永斷",
    "X51n0824_009:0434a14": "之。則犯二性俱成之失。今因大乘破之。故致此問",
    "X51n0824_009:0434a15": "難也。答釋可知。麤重性。即無堪任性。乃惑品之餘",
    "X51n0824_009:0434a16": "氣耳。",
    "X51n0824_009:0434a17": "雖(于)見道生(起之位。)亦斷惡趣諸業果等(種子。)而今且說",
    "X51n0824_009:0434a18": "能起(業果之)煩惱(以)。是(業果之)根本故。由斯初地說斷二",
    "X51n0824_009:0434a19": "愚及彼麤重。一執著我法愚。即是此中異生性障。二",
    "X51n0824_009:0434a20": "惡趣雜染愚。即是惡趣諸業果等(問曰。執著我法。即是無明心所。故得",
    "X51n0824_009:0434a21": "名愚。業果何亦名愚。答曰)。應知(業果是)愚品(類。故亦)總說為愚。後(之九地悞",
    "X51n0824_009:0434a22": "犯三業等愚。皆)准此釋。或彼(初地說斷二愚者。)唯說利(使五見)鈍(使貪等)",
    "X51n0824_009:0434a23": "障品(相應)俱起(之)二愚。",
    "X51n0824_009:0434a24": "若云斷異生性障。即但說根本也。若云斷二愚。即",
    "X51n0824_009:0434b01": "兼說業果也。又若說愚品為愚。則第二愚。指業果",
    "X51n0824_009:0434b02": "也。若說利鈍障品為二愚。則執著我法愚。指利使",
    "X51n0824_009:0434b03": "言。惡趣雜染愚。指鈍使言也。",
    "X51n0824_009:0434b04": "彼麤重(之為)言。顯彼二(愚)種(子。)或(但即)二(愚)所起(之)無堪",
    "X51n0824_009:0434b05": "任性(名為麤重。)如入(第)二(禪)定。說斷苦根(然其)。所斷苦根。雖",
    "X51n0824_009:0434b06": "非現(行。現行已先伏故。亦非)種(子。種子未永斷故。)而(亦)名(為)麤重。此(初地",
    "X51n0824_009:0434b07": "所斷二愚麤重。)亦(復)應然(已)。後(九地中)麤重(之)言(亦皆)。例此應釋。",
    "X51n0824_009:0434b08": "以十地中所知障種。分分漸斷。煩惱障種。但伏未",
    "X51n0824_009:0434b09": "斷。故麤重義。須作此種子及無堪任之二釋也。",
    "X51n0824_009:0434b10": "雖初地(中見道)所斷(之惑。)實通(煩惱所知)二障。而(今所云)異生性",
    "X51n0824_009:0434b11": "障。意(但)取所知(障說。以經)說(十地所斷)十(種)無明。非(是煩惱)染汙",
    "X51n0824_009:0434b12": "(性)故。無明即是十障品愚(以)。二乘亦能斷煩惱障。彼",
    "X51n0824_009:0434b13": "(煩惱)是(與二乘所)共(斷)故。非此所說。又十無明不染汙者。唯",
    "X51n0824_009:0434b14": "依十地修所斷說(若見所斷分別法執。亦是染汙)。雖此(初地)位中。亦伏",
    "X51n0824_009:0434b15": "(一分俱生)煩惱(及)斷彼(俱生煩惱)麤重(無堪任性)而非正意(正意唯在斷所",
    "X51n0824_009:0434b16": "知障。又)。不斷(彼俱生煩惱之)隨眠。故此不說。理實初地修道位",
    "X51n0824_009:0434b17": "中。亦斷俱生所知(之)一分。然今且說最初(見道之所)斷者",
    "X51n0824_009:0434b18": "(故但言斷異生性障)。後九地斷。准此應知。住滿地中時既淹久。",
    "X51n0824_009:0434b19": "理應進斷所應斷障。不爾(則初中後)。三時(無間解脫勝進三)。道。應",
    "X51n0824_009:0434b20": "無(差)別。",
    "X51n0824_009:0434b21": "十地各有三時三道。初時名無間道。正斷障本地",
    "X51n0824_009:0434b22": "之惑種。中時名解脫道。正證本地所顯真理。後時",
    "X51n0824_009:0434b23": "名勝進道。復起加行斷後地惑。是故初地後心。即",
    "X51n0824_009:0434b24": "屬修道位攝。亦斷俱生所知一分也。",
    "X51n0824_009:0434c01": "故說菩薩得現觀已。復於十地修道位中。唯修永滅",
    "X51n0824_009:0434c02": "所知障道。留(俱生)煩惱障(之種子。)助(菩提)願(而來)受(三界)生。非如",
    "X51n0824_009:0434c03": "二乘速趣圓寂。故修道位。不斷煩惱(種子。)將成佛時。方",
    "X51n0824_009:0434c04": "頓斷故。",
    "X51n0824_009:0434c05": "此結顯初地後心即名修道。兼顯但斷俱生所知",
    "X51n0824_009:0434c06": "障種。不斷俱生煩惱障種之意也。現觀。即前文第",
    "X51n0824_009:0434c07": "四第五二種現觀。餘可知。問曰。留煩惱障助願受",
    "X51n0824_009:0434c08": "生。屬何教義。答曰。此意深密。不可粗浮輒判。何以",
    "X51n0824_009:0434c09": "言之。是藏教事度。三祇伏惑。總未先斷異生性障",
    "X51n0824_009:0434c10": "若通教見地菩薩所斷異生性障。與二乘同。曾無",
    "X51n0824_009:0434c11": "斷所知障之義。至菩薩地。正使斷盡。扶習潤生。復",
    "X51n0824_009:0434c12": "無留惑種義。若別教登地。但斷所知障種。更無留",
    "X51n0824_009:0434c13": "煩惱義。圓教尤不必言。今約語言。則是通含於別。",
    "X51n0824_009:0434c14": "別入於通。若推意旨。則是密顯圓宗。請試辯之。論",
    "X51n0824_009:0434c15": "云。我執必依法執而起。如夜迷杌等。方謂人等故。",
    "X51n0824_009:0434c16": "我執即煩惱障。法執即所知障也。豈有所知障種",
    "X51n0824_009:0434c17": "已斷。煩惱障種猶得實存。今云留障助願。明是巧",
    "X51n0824_009:0434c18": "用性惡法門耳。問曰。何不直言初地分得一身無",
    "X51n0824_009:0434c19": "量身。所謂中道應本。猶如月印千江。乃云留煩惱",
    "X51n0824_009:0434c20": "障助願受生耶。答曰。若是。則為別含於圓。圓於入",
    "X51n0824_009:0434c21": "別。非復別入於通。通含別圓之義矣。問曰。直說別",
    "X51n0824_009:0434c22": "圓二教。有何不可。何必帶通方便耶。答曰。眾生未",
    "X51n0824_009:0434c23": "堪徑聞別圓。安得不帶藏通方便。是故化法四教。",
    "X51n0824_009:0434c24": "並是如來權實妙智應機施設。何容偏廢。何容偏",
    "X51n0824_009:0435a01": "執。此論與瑜伽論。味同方等。正破小乘法執。傍破",
    "X51n0824_009:0435a02": "凡外我執。若廢通教方便。則小機絕分。曷由引入",
    "X51n0824_009:0435a03": "別圓也哉。初釋異生性障竟。△二釋邪行障。",
    "X51n0824_009:0435a04": "二邪行障。謂所知障中俱生一分。及彼所起悞犯(之身",
    "X51n0824_009:0435a05": "口意)三業。彼障二地極淨尸羅。入二地時。便能永斷。由",
    "X51n0824_009:0435a06": "斯二地說斷二愚及彼麤重。一微細悞犯愚。即是此",
    "X51n0824_009:0435a07": "中俱生一分。二種種業趣愚。即彼所起悞犯三業。或",
    "X51n0824_009:0435a08": "唯起業不了業愚。",
    "X51n0824_009:0435a09": "問曰。所起悞犯三業。何亦名愚。釋曰。起業而不了",
    "X51n0824_009:0435a10": "知業性。故名為愚。由所知一分愚故。起悞犯業。由",
    "X51n0824_009:0435a11": "不了業趣愚故。不能當下即復清淨。問曰。聲聞初",
    "X51n0824_009:0435a12": "果。鋤地即得蟲離四寸。今菩薩二地。方得極淨尸",
    "X51n0824_009:0435a13": "羅。不幾與初果齊耶。答曰。蟲離四寸。是道共戒力。",
    "X51n0824_009:0435a14": "於諸性罪不復悞犯。若遮罪中微細悞犯。雖阿羅",
    "X51n0824_009:0435a15": "漢亦未全免。故知二地境界甚深。△三釋闇鈍障。",
    "X51n0824_009:0435a16": "三闇鈍障。謂所知障中俱生一分。令所聞思修法忘",
    "X51n0824_009:0435a17": "失。彼障三地勝定總持。及彼所發殊勝三慧。入三地",
    "X51n0824_009:0435a18": "時。便能永斷。由斯三地說斷二愚及彼麤重。一欲貪",
    "X51n0824_009:0435a19": "愚。即是此中能障勝定及修慧者。彼(所知障中俱生一分。能障勝定",
    "X51n0824_009:0435a20": "及修慧者。)昔(來)多與欲貪俱故。名欲貪愚。今得勝定及修",
    "X51n0824_009:0435a21": "所成(慧。)彼(所知障之一分)既(已)永斷(則與俱之)。欲貪隨伏。此(欲貪從)",
    "X51n0824_009:0435a22": "無始來。依彼(所知一分)轉故。二圓滿聞持陀羅尼愚。即是",
    "X51n0824_009:0435a23": "此中能障總持聞思慧者(非不障修慧。近故偏說)。",
    "X51n0824_009:0435a24": "△四釋微細煩惱現行障。",
    "X51n0824_009:0435b01": "四微細煩惱現行障。謂所知障中俱生一分(與)。第六",
    "X51n0824_009:0435b02": "識俱(之)身見等攝(是)。最下品故。不作意緣故。遠隨現",
    "X51n0824_009:0435b03": "行故(以此三義)。說名微細。彼障四地菩提分法。入四地時。",
    "X51n0824_009:0435b04": "便能永斷。彼(所知障。從)昔多與第六識中任運而生(之)執",
    "X51n0824_009:0435b05": "我見等(煩惱)同體起故(所以)。說煩惱名。今四地中。既得無",
    "X51n0824_009:0435b06": "漏菩提分法。彼(所知障)便(得)永滅。此我見等亦永不行。",
    "X51n0824_009:0435b07": "初二三地行施戒修。相同世間。四地修得菩提分法。",
    "X51n0824_009:0435b08": "方名出世。故能永害此身見等。",
    "X51n0824_009:0435b09": "最下品。謂唯無記。不作意緣。謂任運生。遠隨現行。",
    "X51n0824_009:0435b10": "謂無始來相隨逐也。由身見故。不能修身念處等",
    "X51n0824_009:0435b11": "觀。故障菩提分法。由得菩提分法。彼障隨斷。如明",
    "X51n0824_009:0435b12": "與闇。如秤低昂等也。初地行施。二地行戒。三地行",
    "X51n0824_009:0435b13": "於修慧。若約別教。則久已出世。若借通教。則相同",
    "X51n0824_009:0435b14": "世間。謂歡喜地寄乾慧。離垢地寄性地。發光地寄",
    "X51n0824_009:0435b15": "八人。燄慧地寄見地。瓔珞經中名為須陀洹地故。",
    "X51n0824_009:0435b16": "然通教見地名須陀洹。但害分別身見。此害微細",
    "X51n0824_009:0435b17": "俱生身見。故仍不同。若約實義。則斷第六識中微",
    "X51n0824_009:0435b18": "細法我見耳。寄通明別。復何疑哉。",
    "X51n0824_009:0435b19": "(問曰。)寧知此(身見等。但)與第六識俱(答曰)。第七識俱(之)執我見",
    "X51n0824_009:0435b20": "等。與無漏道性相違故。八地以去。方永不行。七地已",
    "X51n0824_009:0435b21": "來。猶得現起(以彼第七識中身見)。與餘(我愛等三)煩惱為依持故。此",
    "X51n0824_009:0435b22": "(第六俱者)麤。彼(第七俱者)細。伏(之自)有前後。故此(地中所斷。)但與第六",
    "X51n0824_009:0435b23": "相應(然)。身見等(之為)言。亦攝無始所知障攝(之)定愛法",
    "X51n0824_009:0435b24": "愛。彼定(愛)法愛。三地尚增。入四地時。方能永斷。菩提",
    "X51n0824_009:0435c01": "分法。特違彼故。由斯四地說斷二愚及彼麤重。一等",
    "X51n0824_009:0435c02": "至愛愚。即是此中定愛俱者。二法愛愚。即是此中法",
    "X51n0824_009:0435c03": "愛俱者。所知障攝(之)二愚斷故。煩惱(障攝之定法)二愛亦",
    "X51n0824_009:0435c04": "永不行。",
    "X51n0824_009:0435c05": "耽玩諸禪三昧。名為定愛。耽玩聞思修法。名為法",
    "X51n0824_009:0435c06": "愛。等至者。梵云三摩鉢底。即八勝處。十遍處。四無",
    "X51n0824_009:0435c07": "色。無想定。滅盡定等。△五釋於下乘般涅槃障。",
    "X51n0824_009:0435c08": "五於下乘般涅槃障。謂所知障中俱生一分。令厭生",
    "X51n0824_009:0435c09": "死。樂趣涅槃。同下二乘厭苦欣滅。彼障五地無差別",
    "X51n0824_009:0435c10": "道。入五地時。便能永斷。由斯五地說斷二愚及彼麤",
    "X51n0824_009:0435c11": "重。一純作意背生死愚。即是此中厭生死者。二純作",
    "X51n0824_009:0435c12": "意向涅槃愚。即是此中樂涅槃者。",
    "X51n0824_009:0435c13": "凡夫樂生死而不知涅槃。固愚也。二乘樂涅槃而",
    "X51n0824_009:0435c14": "純厭生死。亦愚也。總不知生死涅槃。並依他起。無",
    "X51n0824_009:0435c15": "實法故。若無實法。同一依他起性。則無差別。若了",
    "X51n0824_009:0435c16": "達元無差別。則既不同凡夫。亦豈肯同二乘。是故",
    "X51n0824_009:0435c17": "了知生死過患而不純作意背。欲於其中求得一",
    "X51n0824_009:0435c18": "切種智故。了知涅槃安樂而不純作意向。欲令眾",
    "X51n0824_009:0435c19": "生同得無上涅槃故。△六釋麤相現行障。",
    "X51n0824_009:0435c20": "六麤相現行障。謂所知障中俱生一分。執有染淨麤",
    "X51n0824_009:0435c21": "相現行。彼障六地無染淨道。入六地時。便能永斷。由",
    "X51n0824_009:0435c22": "斯六地說斷二愚及彼麤重。一現觀察行流轉愚。即",
    "X51n0824_009:0435c23": "是此中執有染者(以)。諸行流轉(皆是)。染分攝故。二相多",
    "X51n0824_009:0435c24": "現行愚。即是此中執有淨者(以)。取(還滅門之)淨相故。相觀",
    "X51n0824_009:0436a01": "多行。未能多時住無相觀(但能少時入無相觀耳)。",
    "X51n0824_009:0436a02": "六地最勝般若現前。於緣生還滅。都無所得。即證",
    "X51n0824_009:0436a03": "無染淨真如。故能證之道。亦名無染淨道也。△七",
    "X51n0824_009:0436a04": "釋細相現行障。",
    "X51n0824_009:0436a05": "七細相現行障。謂所知障中俱生一分。執有生滅細",
    "X51n0824_009:0436a06": "相現行。彼障七地妙無相道。入七地時。便能永斷。由",
    "X51n0824_009:0436a07": "斯七地說斷二愚及彼麤重。一細相現行愚。即是此",
    "X51n0824_009:0436a08": "中執有生者。猶取流轉細生相故。二純作意求無相",
    "X51n0824_009:0436a09": "愚。即是此中執有滅者。尚取還滅細滅相故。純於無",
    "X51n0824_009:0436a10": "相作意勤求。未能(于無相)空中(善巧)起(于)有(為)勝行。",
    "X51n0824_009:0436a11": "△八釋無相中作加行障。",
    "X51n0824_009:0436a12": "八無相中作加行障。謂所知障中俱生一分。令無相",
    "X51n0824_009:0436a13": "觀不任運起。前之五地。有相觀多。無相觀少。於第六",
    "X51n0824_009:0436a14": "地。有相觀少。無相觀多。第七地中。純無相觀雖恒相",
    "X51n0824_009:0436a15": "續。而有加行。由無相中有加行故。未能任運現相及",
    "X51n0824_009:0436a16": "土。如是加行。障八地中無功用道故。若得入第八地",
    "X51n0824_009:0436a17": "時。便能永斷。彼永斷故。得二自在。由斯八地說斷二",
    "X51n0824_009:0436a18": "愚及彼麤重。一於無相作功用愚。二於相中不自在",
    "X51n0824_009:0436a19": "愚。令於相中不自在故。此(相不惟身相。)亦攝土相一分故。",
    "X51n0824_009:0436a20": "八地以上。純無漏道(方得)任運起故。三界煩惱(爾時)永不",
    "X51n0824_009:0436a21": "現行(唯有)。第七識中細所知障。猶可現起(以)。生空智果。",
    "X51n0824_009:0436a22": "不違彼(細所知障)故。",
    "X51n0824_009:0436a23": "二自在者。任運現相及現土也。餘可知。△九釋利",
    "X51n0824_009:0436a24": "他中不欲行障。",
    "X51n0824_009:0436b01": "九利他中不欲行障。謂所知障中俱生一分。令於利",
    "X51n0824_009:0436b02": "樂有情事中不欲勤行。樂修己利。彼障九地四無礙",
    "X51n0824_009:0436b03": "解。入九地時。便能永斷。由斯九地說斷二愚及彼麤",
    "X51n0824_009:0436b04": "重。一於無量所說法無量名句字後後慧辨陀羅尼",
    "X51n0824_009:0436b05": "自在愚。於無量所說法陀羅自在者。謂義無礙解。即",
    "X51n0824_009:0436b06": "於所詮總持自在。於一義中現一切義故。於無量名",
    "X51n0824_009:0436b07": "句字陀羅尼自在者。謂法無礙解。即於能詮總持自",
    "X51n0824_009:0436b08": "在。於一名句字中現一切名句字故。於後後慧辯陀",
    "X51n0824_009:0436b09": "羅尼自在者。謂詞無礙解。即於言音展轉訓釋總持",
    "X51n0824_009:0436b10": "自在。於一音聲中現一切音聲故。二辯才自在愚。辯",
    "X51n0824_009:0436b11": "才自在者。謂辯無礙解。善達機宜。巧為說故(此)。愚(之用。)",
    "X51n0824_009:0436b12": "能障此四種自在。皆是此中第九障攝。",
    "X51n0824_009:0436b13": "由第七識中細所知障以為體性。令四無礙解不",
    "X51n0824_009:0436b14": "得自在。故名二愚。能障九地。今登九地。此障永斷。",
    "X51n0824_009:0436b15": "如明與闇。定不俱生也。四無礙解者。一義無礙解。",
    "X51n0824_009:0436b16": "謂了達所詮無礙。二法無礙解。謂了達能詮無礙。",
    "X51n0824_009:0436b17": "三詞無礙解。謂了達言音無礙。四樂說無礙解。即",
    "X51n0824_009:0436b18": "此中所云辯無礙解。謂隨機巧說無礙。今以障前",
    "X51n0824_009:0436b19": "三種者合名一愚。障後樂說者名第二愚。△十釋",
    "X51n0824_009:0436b20": "於諸法未得自在障又二。初正釋此障。二兼釋餘",
    "X51n0824_009:0436b21": "障。今初。",
    "X51n0824_009:0436b22": "十於諸法中未得自在障。謂所知障中俱生一分。令",
    "X51n0824_009:0436b23": "於諸法不得自在。彼障十地大法智雲及所含藏所",
    "X51n0824_009:0436b24": "起事業。入十地時。便能永斷。由斯十地說斷二愚及",
    "X51n0824_009:0436c01": "彼麤重。一大神通愚。即是此中障所起(化他神通)事業者。",
    "X51n0824_009:0436c02": "二悟入微細秘密愚。即是此中障大法智雲及所含",
    "X51n0824_009:0436c03": "藏者。",
    "X51n0824_009:0436c04": "大法智雲。即能含之智。所含藏者。即力無畏等諸",
    "X51n0824_009:0436c05": "功德也。△二兼釋餘障。",
    "X51n0824_009:0436c06": "此地於法雖得自在。而有餘障。未名最極。謂有俱生",
    "X51n0824_009:0436c07": "微所知障。及有任運煩惱障種(直俟)。金剛喻定現在前",
    "X51n0824_009:0436c08": "時。彼皆頓斷。入如來地。由斯佛地說斷二愚及彼麤",
    "X51n0824_009:0436c09": "重。一於一切所知境極微細著愚。即是此中微所知",
    "X51n0824_009:0436c10": "障。二極微細礙愚。即是此中一切任運煩惱障種。故",
    "X51n0824_009:0436c11": "集論說。得菩提時。頓斷煩惱及所知障。成阿羅漢及",
    "X51n0824_009:0436c12": "成如來。證大涅槃大菩提故。",
    "X51n0824_009:0436c13": "由斷煩惱障故。證大涅槃。名為阿羅漢。此借通教",
    "X51n0824_009:0436c14": "義也。由斷所知障故。證大菩提。名為如來。此顯別",
    "X51n0824_009:0436c15": "圓義也。然通教佛亦斷界內所知障。證一切智菩",
    "X51n0824_009:0436c16": "提。別圓佛亦斷界外煩惱障。證無住涅槃。",
    "X51n0824_009:0436c18": "成唯識論觀心法要卷第九"
}