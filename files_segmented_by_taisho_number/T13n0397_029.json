{
    "T13n0397_029:0199b18": "3大方等大集經卷第二十九",
    "T13n0397_029:0199b20": "宋涼州沙門智嚴共寶雲譯",
    "T13n0397_029:0199b21": "無盡意菩薩品第十二之三",
    "T13n0397_029:0199b22": "爾時，無盡意菩薩復語舍利弗：「菩薩修慈亦",
    "T13n0397_029:0199b23": "不可盡。何以故？菩薩之慈無量無邊，是修",
    "T13n0397_029:0199b24": "慈者無有齊限等眾生界，菩薩修慈發心普",
    "T13n0397_029:0199b25": "覆。舍利弗！譬如虛空無不普覆，是菩薩慈",
    "T13n0397_029:0199b26": "亦復如是，一切眾生無不覆者。舍利弗！如",
    "T13n0397_029:0199b27": "眾生界無量無邊不可窮盡，菩薩修慈亦復",
    "T13n0397_029:0199b28": "如是，無量無邊、無有窮盡。虛空無盡，故眾生",
    "T13n0397_029:0199b29": "無盡，眾生無盡故，菩薩修慈亦不可盡，是謂",
    "T13n0397_029:0199c01": "大士所修慈心不可得盡。」舍利弗言：「善男子！",
    "T13n0397_029:0199c02": "齊幾名眾生界？」無盡意言：「所有地界、水火風",
    "T13n0397_029:0199c03": "界其量無邊，而猶不多於眾生界。」舍利弗言：",
    "T13n0397_029:0199c04": "「唯，善男子！頗可得說譬喻比不？」無盡意言：",
    "T13n0397_029:0199c05": "「可說，但不得以小事為喻。舍利弗！東方去",
    "T13n0397_029:0199c06": "此盡一恒沙佛之世界，南西北方四維上",
    "T13n0397_029:0199c07": "下皆一恒沙佛世界，作一大海其水滿溢。",
    "T13n0397_029:0199c08": "使一恒河沙等諸眾生聚集，共以一毛破為",
    "T13n0397_029:0199c09": "百分，以一分毛渧取一渧，如是一恒河沙共",
    "T13n0397_029:0199c10": "取一渧，二恒河沙共取二渧，如是展轉乃",
    "T13n0397_029:0199c11": "至盡此滿大海水盡，是眾生界猶不可盡；",
    "T13n0397_029:0199c12": "菩薩慈心悉能遍覆如是眾生。舍利弗！於意",
    "T13n0397_029:0199c13": "云何？是修慈善根豈可盡耶？」舍利弗言：「實",
    "T13n0397_029:0199c14": "不可盡。唯，善男子！是虛空性尚可得盡，菩",
    "T13n0397_029:0199c15": "薩慈心不可盡也。若有菩薩聞作是說不生",
    "T13n0397_029:0199c16": "驚怖，當知是人得無盡慈。」「舍利弗！是慈能",
    "T13n0397_029:0199c17": "自擁護己身，是慈亦能利益他人，是慈無諍，",
    "T13n0397_029:0199c18": "是慈能斷一切瞋恚荒穢繫縛，是慈能離諸",
    "T13n0397_029:0199c19": "結及使，是慈歡喜，是慈不見一切眾生破戒",
    "T13n0397_029:0199c20": "之過，是慈無熱身心受樂，是慈遠離一切惱",
    "T13n0397_029:0199c21": "害，是慈能離一切怖畏，是慈能順眾聖人道，",
    "T13n0397_029:0199c22": "是慈能令瞋者歡喜。「是慈能勝一切鬪諍，是",
    "T13n0397_029:0199c23": "慈能生利養稱歎，是慈莊嚴釋梵威德，是慈",
    "T13n0397_029:0199c24": "常為智人所讚，是慈常護凡夫愚人，是慈常",
    "T13n0397_029:0199c25": "能隨順梵道，是慈不雜遠離欲界，是慈能向",
    "T13n0397_029:0199c26": "解脫法門，是慈能攝一切諸乘，是慈能攝非",
    "T13n0397_029:0199c27": "財功德，是慈長養一切功德，是慈過諸無作",
    "T13n0397_029:0199c28": "功德，是慈悉能莊嚴相好，是慈能離下劣鈍",
    "T13n0397_029:0199c29": "根，是慈能開天人涅槃諸善正道，是慈能離",
    "T13n0397_029:0200a01": "三惡八難，是慈愛樂諸善法等。「是慈如願一",
    "T13n0397_029:0200a02": "切所欲成就自在，是慈平等於諸眾生，是慈",
    "T13n0397_029:0200a03": "發行離諸異相，是慈正向持戒之門，是慈能",
    "T13n0397_029:0200a04": "護諸犯禁者，是慈能成無上忍力，是慈能離",
    "T13n0397_029:0200a05": "諸慢放逸，是慈發起無諍精進入於正道，",
    "T13n0397_029:0200a06": "是慈根本入聖禪定，是慈善能分別於心離",
    "T13n0397_029:0200a07": "諸煩惱，是慈因慧而生總持語言文字，是慈",
    "T13n0397_029:0200a08": "定伴離魔結伴，是慈常與歡喜同止，是慈",
    "T13n0397_029:0200a09": "善為心之所使，是慈堅持威儀戒法，是慈",
    "T13n0397_029:0200a10": "能離諸掉動等，是慈能滅種種諸相，是慈善",
    "T13n0397_029:0200a11": "香慚愧塗身，是慈能除煩惱臭氣。「舍利弗！",
    "T13n0397_029:0200a12": "夫修慈者，悉能擁護一切眾生，能捨己樂與",
    "T13n0397_029:0200a13": "他眾生。聲聞修慈齊為己身，菩薩之慈悉為",
    "T13n0397_029:0200a14": "一切無量眾生。「舍利弗！夫修慈者，能度諸",
    "T13n0397_029:0200a15": "流，慈所及處有緣眾生，又緣於法，又無所緣。",
    "T13n0397_029:0200a16": "緣眾生者初發心也。緣法緣者，已習行也。緣",
    "T13n0397_029:0200a17": "無緣者，得深法忍也。舍利弗！是名菩薩修行",
    "T13n0397_029:0200a18": "大慈而不可盡。",
    "T13n0397_029:0200a19": "「復次，舍利弗！菩薩摩訶薩修行大悲亦不可",
    "T13n0397_029:0200a20": "盡。何以故？舍利弗！如人命根即以出息入",
    "T13n0397_029:0200a21": "息為本，菩薩如是修學大乘，以大悲為本。",
    "T13n0397_029:0200a22": "如轉輪聖王，以輪寶為本，菩薩如是修一切",
    "T13n0397_029:0200a23": "智，以大悲為本。如大長者唯有一子愍愛情",
    "T13n0397_029:0200a24": "重，菩薩大悲亦復如是，於諸眾生愛之若子。",
    "T13n0397_029:0200a25": "如是大悲我已行已，如是大悲作己利已，如",
    "T13n0397_029:0200a26": "是大悲不假他事，如是大悲己心所作出不",
    "T13n0397_029:0200a27": "諂曲，如是大悲所作畢竟出正決定，如是大",
    "T13n0397_029:0200a28": "悲種性所作出於直道，如是大悲心無邪曲",
    "T13n0397_029:0200a29": "出生正直。「如是大悲無有憍慢出眾生境，如",
    "T13n0397_029:0200b01": "是大悲捐捨己身出如來身，如是大悲不貪",
    "T13n0397_029:0200b02": "壽命出不作惡，如是大悲擁護眾生出於菩",
    "T13n0397_029:0200b03": "提，如是大悲護真實法出心清淨，如是大悲",
    "T13n0397_029:0200b04": "見諸窮厄出拔濟事，如是大悲本誓堅固出",
    "T13n0397_029:0200b05": "不動心，如是大悲不欺己身人天賢聖出不",
    "T13n0397_029:0200b06": "虛誑。「如是大悲其行清淨出於善業，如是大",
    "T13n0397_029:0200b07": "悲自捨己樂出與他樂，如是大悲不與他苦",
    "T13n0397_029:0200b08": "出不焦熱，如是大悲能令眾生捨於重擔出",
    "T13n0397_029:0200b09": "堅精進，如是大悲有忍勢力出護無力，如是",
    "T13n0397_029:0200b10": "大悲不厭可污出瞻病者，如是大悲得法自",
    "T13n0397_029:0200b11": "在出教化鈍根，如是大悲覆自功德出顯他",
    "T13n0397_029:0200b12": "功業，如是大悲出離諸苦，如是大悲出求無",
    "T13n0397_029:0200b13": "漏樂。「如是大悲出捨所愛物，如是大悲出作",
    "T13n0397_029:0200b14": "眾善業無所嬈惱，如是大悲出善持禁不捨",
    "T13n0397_029:0200b15": "毀戒，如是大悲出教化眾生，如是大悲出不",
    "T13n0397_029:0200b16": "惜身命，如是大悲出捨自支節，如是大悲出",
    "T13n0397_029:0200b17": "生他善根，如是大悲出自利益善根，如是大",
    "T13n0397_029:0200b18": "悲出無味諸禪，如是大悲出不厭欲界，如是",
    "T13n0397_029:0200b19": "大悲出於觀慧，如是大悲出不污善根，如是",
    "T13n0397_029:0200b20": "大悲出諸眾生如所願成，如是大悲出有為",
    "T13n0397_029:0200b21": "無為，如是大悲出不證無為，如是大悲出知",
    "T13n0397_029:0200b22": "眾生性同無為而能教化，如是大悲出護毀",
    "T13n0397_029:0200b23": "戒者，如是大悲出讚歎佛戒，如是大乘諸悲",
    "T13n0397_029:0200b24": "出於大悲，以是因緣故名大悲。「謂大悲者，",
    "T13n0397_029:0200b25": "必定善行布施、持戒、忍辱、精進、禪定、智慧諸助",
    "T13n0397_029:0200b26": "道法，為得自然無師智慧，營他眾生所作事",
    "T13n0397_029:0200b27": "業，精勤專著如修己務，以是因緣故名大悲。",
    "T13n0397_029:0200b28": "舍利弗！是名菩薩修行大悲而不可盡。",
    "T13n0397_029:0200b29": "「復次，舍利弗！菩薩摩訶薩修行於喜亦不可",
    "T13n0397_029:0200c01": "盡。云何為喜？常念於法歡喜踊躍，不生懈",
    "T13n0397_029:0200c02": "怠無諸惱熱，離五欲樂住於法樂，心和悅豫",
    "T13n0397_029:0200c03": "身輕柔軟，意勤勸督心常生悲，樂求如來",
    "T13n0397_029:0200c04": "無上法身。樂修相好以自莊嚴，聽法無厭",
    "T13n0397_029:0200c05": "念行正法，行正法已心生歡喜，生歡喜已",
    "T13n0397_029:0200c06": "具得法悲。「常於眾生不生礙心，以增上欲勤",
    "T13n0397_029:0200c07": "求於法，勤欲法已深心得解甚深佛法，遠",
    "T13n0397_029:0200c08": "離二乘發無上心，除諸慳惜發於捨心，見來",
    "T13n0397_029:0200c09": "乞者心生歡喜，捨時歡喜施已無悔，如是布",
    "T13n0397_029:0200c10": "施三時清淨，得清淨已心則悅豫，於持戒者",
    "T13n0397_029:0200c11": "常行布施，於毀禁者喜心攝取。自持禁戒心",
    "T13n0397_029:0200c12": "則清淨。能令惡道怖懼眾生得無所畏遠離",
    "T13n0397_029:0200c13": "惡處，一心迴向如來禁戒，堅持牢固不可虧",
    "T13n0397_029:0200c14": "壞，惡罵加己堪忍不報。「於諸眾生心無憍慢，",
    "T13n0397_029:0200c15": "於諸尊長謙下恭敬，言常和悅離於嚬蹙。先",
    "T13n0397_029:0200c16": "以愛語終無諂曲，不以邪心誘誑於人，不以",
    "T13n0397_029:0200c17": "利養為他執役，其心清淨無有麁過。於諸不",
    "T13n0397_029:0200c18": "可不見其過，不求他短不舉人罪，專心正念",
    "T13n0397_029:0200c19": "諸和敬法，於諸菩薩生如來想。愛說法者重",
    "T13n0397_029:0200c20": "於己身，愛重如來如惜己命。「於諸師長生父",
    "T13n0397_029:0200c21": "母想，於諸眾生生兒息想，於諸威儀如護頭",
    "T13n0397_029:0200c22": "首，於諸波羅蜜如愛手足，於諸善法生珍寶",
    "T13n0397_029:0200c23": "想，於教誨者生五欲想，於知足行生無病想，",
    "T13n0397_029:0200c24": "愛樂求法生妙藥想。於舉罪者生良醫想，攝",
    "T13n0397_029:0200c25": "御諸根無有懈怠，是故名喜。「是喜寂靜覺知",
    "T13n0397_029:0200c26": "微妙故，是喜寂滅無恌戲故，是喜行倚不",
    "T13n0397_029:0200c27": "戲論故，是喜根本心不亂故，是喜多聞取",
    "T13n0397_029:0200c28": "善語故，是喜平等心柔軟故，是喜勇猛善作",
    "T13n0397_029:0200c29": "業故，是喜不悔專行善故，是喜正住不懈怠",
    "T13n0397_029:0201a01": "故，是喜不動無所依故，是喜不共難摧伏故，",
    "T13n0397_029:0201a02": "是喜實義不忘失故，是喜真實無變異故，是",
    "T13n0397_029:0201a03": "喜誠諦如所作故，是喜能捨力堅牢故，是喜",
    "T13n0397_029:0201a04": "大力無能勝故，是喜能作諸佛神力求諸佛",
    "T13n0397_029:0201a05": "法故。舍利弗！是名菩薩修行於喜而不可",
    "T13n0397_029:0201a06": "盡。",
    "T13n0397_029:0201a07": "「復次，舍利弗！菩薩摩訶薩修行於捨亦不可",
    "T13n0397_029:0201a08": "盡。云何菩薩修捨無盡？菩薩行捨，捨有三",
    "T13n0397_029:0201a09": "種。云何為三？捨諸煩惱、捨護己他、捨時非",
    "T13n0397_029:0201a10": "時。「云何捨諸煩惱？恭敬供養其心不高、輕",
    "T13n0397_029:0201a11": "蔑毀呰心亦不下；若得利養心不貪恃，若遭",
    "T13n0397_029:0201a12": "衰惱心亦不愁；若遇譽讚心無喜慶，若遭",
    "T13n0397_029:0201a13": "毀者心不退縮；若遇譏者心無虧𧹞，若有",
    "T13n0397_029:0201a14": "稱者善住法界；若遭苦事心力忍受，若遇",
    "T13n0397_029:0201a15": "樂事明見無常。放捨所愛斷於瞋恚，於親非",
    "T13n0397_029:0201a16": "親得平等心，持戒毀戒意無增減，作善作惡",
    "T13n0397_029:0201a17": "無有二相。於愛非愛心無所著，聞善不善心",
    "T13n0397_029:0201a18": "能堪忍，於善惡語心不繫著，於味過患其量",
    "T13n0397_029:0201a19": "無二。於諸眾生得平等心，於上中下得等光",
    "T13n0397_029:0201a20": "明，不惜身命好惡名聞同於法界。於實不",
    "T13n0397_029:0201a21": "實法心得清淨，於世法等得菩薩捨，是名菩",
    "T13n0397_029:0201a22": "薩捨於煩惱。「云何菩薩捨護己他？若被割截",
    "T13n0397_029:0201a23": "身體支節，心無瞋恨不求讎報，以得捨心故",
    "T13n0397_029:0201a24": "能捨二，內外身口於此二中不生諍訟。於眼",
    "T13n0397_029:0201a25": "與色無有欲污，耳聲鼻香舌味身觸意法亦",
    "T13n0397_029:0201a26": "復如是，故於二中不生諍訟是故名捨。不傷",
    "T13n0397_029:0201a27": "不害是故名捨，捨護己他是故名捨。於利非",
    "T13n0397_029:0201a28": "利心行平等是故名捨，於第一義不生諍論",
    "T13n0397_029:0201a29": "是故名捨，於己心中善能分別是故名捨。觀",
    "T13n0397_029:0201b01": "捨己身是故名捨，不害他身是故名捨。菩薩",
    "T13n0397_029:0201b02": "修捨於諸禪定常行捨心，諸佛世尊不聽菩",
    "T13n0397_029:0201b03": "薩於諸眾生而行捨心。何以故？菩薩常修精",
    "T13n0397_029:0201b04": "進為利自他勤求善根，是名菩薩捨護己他。",
    "T13n0397_029:0201b05": "「云何捨時非時？非器眾生捨不引接，衰毀譏",
    "T13n0397_029:0201b06": "苦捨而不受，捨求聲聞成決定者。行布施時",
    "T13n0397_029:0201b07": "捨修持戒，修持戒時捨於布施，修忍辱時捨",
    "T13n0397_029:0201b08": "施戒進，修精進時捨施戒忍，行禪定時捨於",
    "T13n0397_029:0201b09": "布施，修智慧時捨五波羅蜜，所不應作終不",
    "T13n0397_029:0201b10": "復作。如是諸法安住戒行，精勤勇猛具足修",
    "T13n0397_029:0201b11": "行，是名菩薩修無盡捨。",
    "T13n0397_029:0201b12": "「復次，舍利弗！菩薩諸通亦不可盡。云何諸通？",
    "T13n0397_029:0201b13": "天眼通、天耳通、他心通、宿命通、如意通。",
    "T13n0397_029:0201b14": "「云何天眼通？菩薩天眼，於諸天、龍、鬼神、諸乾闥",
    "T13n0397_029:0201b15": "婆，學無學人、聲聞、緣覺所有天眼為最第一，",
    "T13n0397_029:0201b16": "微妙殊勝開達明了，向一切智功德所成，不",
    "T13n0397_029:0201b17": "與天龍二乘共之。若有十方無量無邊諸佛",
    "T13n0397_029:0201b18": "世界，所有形貌色像光明，若麁、若細、若近、若",
    "T13n0397_029:0201b19": "遠，菩薩天眼一切悉見，照了分別善解善見，",
    "T13n0397_029:0201b20": "亦見其中所有眾生生諸趣者，除無色天。其",
    "T13n0397_029:0201b21": "餘業行生死相續，若業業果分別諸根悉知",
    "T13n0397_029:0201b22": "無遺。若於十方無量無邊諸佛、世尊，所有莊",
    "T13n0397_029:0201b23": "嚴淨妙國土悉見無餘，如是見已清淨持戒，",
    "T13n0397_029:0201b24": "願以迴向莊嚴己土。住是持戒如其所願，悉",
    "T13n0397_029:0201b25": "得成就無量大利。菩薩天眼亦見其中菩薩",
    "T13n0397_029:0201b26": "大眾修行於道，身四威儀及正憶念，得解",
    "T13n0397_029:0201b27": "脫法安住總持，辯才方便入慧方便。見已，自",
    "T13n0397_029:0201b28": "修如是諸行悉令備足。「是菩薩眼，清淨無礙",
    "T13n0397_029:0201b29": "得見色故，是眼不污不著色故，是眼解脫遠",
    "T13n0397_029:0201c01": "離諸見煩惱故，是眼清淨性明了故，是眼不",
    "T13n0397_029:0201c02": "依離所緣故，是眼不發斷煩惱故，是眼無瞖",
    "T13n0397_029:0201c03": "斷疑網故，是眼不起斷障礙故，是眼得明照",
    "T13n0397_029:0201c04": "了法故，是眼念知不行識故，是眼無貪瞋恚",
    "T13n0397_029:0201c05": "愚癡能斷一切諸結使故，是眼無上趣聖本",
    "T13n0397_029:0201c06": "故，是眼無礙平等光明照眾生故，是眼無垢",
    "T13n0397_029:0201c07": "斷惡法故，是眼不染性清淨故，是眼入佛",
    "T13n0397_029:0201c08": "眼畢竟不捨故，是眼不縛斷愛恚故，是眼行",
    "T13n0397_029:0201c09": "義出於真實修行念知淨道法故。何以故？是",
    "T13n0397_029:0201c10": "大士安住大悲深解法相，善分別義無有諍",
    "T13n0397_029:0201c11": "訟，隨見聞說背不善法，趣向道場心無障礙。",
    "T13n0397_029:0201c12": "見慳惜人能捨財施，見毀禁者修持淨戒，見",
    "T13n0397_029:0201c13": "瞋恚者修忍不諍，見懈怠者攝取勸勵，見",
    "T13n0397_029:0201c14": "散心者示諸禪支，無智慧者施與慧眼，行",
    "T13n0397_029:0201c15": "邪道者示以正道，修下行者為說甚深微妙",
    "T13n0397_029:0201c16": "佛法令入一切智，不退諸通具足菩提。舍利",
    "T13n0397_029:0201c17": "弗！是名菩薩天眼神通而不可盡。",
    "T13n0397_029:0201c18": "「復次，舍利弗！菩薩摩訶薩天耳神通亦不",
    "T13n0397_029:0201c19": "可盡。云何菩薩天耳神通？若十方無量無邊",
    "T13n0397_029:0201c20": "諸佛世界所有諸聲，所謂天、龍、鬼神、乾闥婆、",
    "T13n0397_029:0201c21": "阿修羅、迦樓羅、緊那羅、摩睺羅伽、人、非人聲，",
    "T13n0397_029:0201c22": "及以聖聲，所謂聲聞、緣覺、菩薩、正遍知聲。一",
    "T13n0397_029:0201c23": "切凡是耳根所對，乃至地獄、餓鬼、畜生，蠅蟻、",
    "T13n0397_029:0201c24": "蚊䖟所有諸聲，一切悉聞。若諸眾生心所緣",
    "T13n0397_029:0201c25": "處，若善不善無記所作事業，出諸音聲，一",
    "T13n0397_029:0201c26": "切悉解。若口善業、口不善業、口無記業，如是",
    "T13n0397_029:0201c27": "諸業悉如實知。「若有口業因於愛欲說瞋說",
    "T13n0397_029:0201c28": "癡，若有口業因於瞋恚說欲說癡，若有口業",
    "T13n0397_029:0201c29": "因於愚癡說欲說瞋，若因欲說欲、因瞋說瞋、",
    "T13n0397_029:0202a01": "因癡說癡，如是諸聲亦皆能知。或有口業心",
    "T13n0397_029:0202a02": "淨口麁，或有口業口淨心麁，或有口業口淨",
    "T13n0397_029:0202a03": "心淨，或有口業口麁心麁，如是一切無礙耳",
    "T13n0397_029:0202a04": "通能如實知。是菩薩天耳，亦知聖聲及非聖",
    "T13n0397_029:0202a05": "聲。若聞聖聲不生愛著，聞非聖聲心不生",
    "T13n0397_029:0202a06": "礙；於聖人聲得具大慈，非聖人聲得具大悲。",
    "T13n0397_029:0202a07": "若聞過去未來諸聲，得盡本際如實正智。是",
    "T13n0397_029:0202a08": "菩薩天耳，得聞一切諸佛世尊所說妙法，聞",
    "T13n0397_029:0202a09": "已憶念正智總持不忘不失，隨眾生器而為",
    "T13n0397_029:0202a10": "說法，善知諸法堅不堅相。是菩薩若聽一佛",
    "T13n0397_029:0202a11": "說法，不聞餘佛所說法者無有是處。一切諸",
    "T13n0397_029:0202a12": "佛所可演說悉能聽受，菩薩若聞善不善無",
    "T13n0397_029:0202a13": "記法聲，皆悉善知時與非時。所謂若有眾時",
    "T13n0397_029:0202a14": "非說法時，聞已默然而無所說。若有說時非",
    "T13n0397_029:0202a15": "有眾時，所謂正為一人能堪受者，是故雖說",
    "T13n0397_029:0202a16": "不為一切。事若真實或畏傷他故不為說，事",
    "T13n0397_029:0202a17": "若不實為利益他以清淨心方便得說。若所",
    "T13n0397_029:0202a18": "喜聲即能得聞，所不喜者便不復聞。「若於大",
    "T13n0397_029:0202a19": "眾為諸眾生演說法時，隨其耳識所解所受，",
    "T13n0397_029:0202a20": "是菩薩天耳悉得聞知。若說法時或有眾生，",
    "T13n0397_029:0202a21": "應解悟者便得聞法，不解悟者則便不聞。是",
    "T13n0397_029:0202a22": "菩薩耳界法界其性清淨，知見我人眾生悉",
    "T13n0397_029:0202a23": "清淨故。是菩薩正分別耳界，如言語文字所",
    "T13n0397_029:0202a24": "說之相。若有五趣雜類眾生，隨其所解言語",
    "T13n0397_029:0202a25": "音聲而為說法，持是天耳迴向如來所得耳",
    "T13n0397_029:0202a26": "界，不求餘乘故。舍利弗！是名菩薩天耳神",
    "T13n0397_029:0202a27": "通而不可盡。",
    "T13n0397_029:0202a28": "「復次，舍利弗！菩薩知他心通亦不可盡。云何",
    "T13n0397_029:0202a29": "菩薩知他心通？若諸眾生上中下心菩薩悉",
    "T13n0397_029:0202b01": "知，知是眾生因施根心相，知是眾生因戒根",
    "T13n0397_029:0202b02": "心相，知是眾生因忍根心相，知是眾生因進",
    "T13n0397_029:0202b03": "根心相，知是眾生因定根心相，知是眾生因",
    "T13n0397_029:0202b04": "智根心相，知是眾生因慈悲喜捨根心相，知",
    "T13n0397_029:0202b05": "是眾生因聲聞緣覺大乘根心相，知是眾生",
    "T13n0397_029:0202b06": "因力增上善根具足，知是眾生因行增上善",
    "T13n0397_029:0202b07": "根，故得生此。知是眾生其行清淨心不清淨，",
    "T13n0397_029:0202b08": "知是眾生其行不淨而心清淨，知是眾生心",
    "T13n0397_029:0202b09": "行俱淨，知是眾生行之與心二俱不淨。知是",
    "T13n0397_029:0202b10": "眾生過去世心諸根行因，知是眾生隨緣悟",
    "T13n0397_029:0202b11": "法。是名菩薩知他心智。「又復，知他未來世心，",
    "T13n0397_029:0202b12": "知是眾生未來世中有持戒因，現在世中有",
    "T13n0397_029:0202b13": "布施因。知是眾生未來世中有忍辱因，現在",
    "T13n0397_029:0202b14": "世中有持戒因。知是眾生未來世中有精進",
    "T13n0397_029:0202b15": "因，現在世中有忍辱因。知是眾生未來世中",
    "T13n0397_029:0202b16": "有禪定因，現在世中有精進因。知是眾生未",
    "T13n0397_029:0202b17": "來世中有智慧因，現在世中行俗心因。知是",
    "T13n0397_029:0202b18": "眾生未來世中發大乘因，現在世中有下根",
    "T13n0397_029:0202b19": "因，未來眾生有如是等諸因諸緣，是諸因緣",
    "T13n0397_029:0202b20": "能如實知，是菩薩於未受化眾生終不疲厭，",
    "T13n0397_029:0202b21": "如其心根如實能知，隨其器量而為說法。若",
    "T13n0397_029:0202b22": "樂少聞則不多說，說必有益功不唐捐，是名",
    "T13n0397_029:0202b23": "菩薩知他心智。「若現在世眾生所行，心心數",
    "T13n0397_029:0202b24": "法悉如實知，所謂欲心如實知欲心，離欲心",
    "T13n0397_029:0202b25": "如實知離欲心。恚心如實知恚心，離恚心",
    "T13n0397_029:0202b26": "如實知離恚心。癡心如實知癡心，離癡心如",
    "T13n0397_029:0202b27": "實知離癡心。散心如實知散心，攝心如實知",
    "T13n0397_029:0202b28": "攝心。懈怠心如實知懈怠心，精進心如實知",
    "T13n0397_029:0202b29": "精進心。下心如實知下心，上心如實知上心。",
    "T13n0397_029:0202c01": "亂心如實知亂心，定心如實知定心。無解脫",
    "T13n0397_029:0202c02": "心如實知無解脫心，有解脫心如實知有解",
    "T13n0397_029:0202c03": "脫心。無寂靜心如實知無寂靜心，有寂靜心",
    "T13n0397_029:0202c04": "如實知有寂靜心。有量心如實知有量心，",
    "T13n0397_029:0202c05": "無量心如實知無量心。一一眾生一一煩惱",
    "T13n0397_029:0202c06": "纏覆心者一切皆知，如是知已，如其出道而",
    "T13n0397_029:0202c07": "為說法。「又是菩薩所住之處，先觀眾生知",
    "T13n0397_029:0202c08": "其根量，隨而為說出要之法。是諸眾生上中",
    "T13n0397_029:0202c09": "下根悉如實知，是菩薩心知他心時無有障",
    "T13n0397_029:0202c10": "礙。何以故？是菩薩心智猛利善分別故，念",
    "T13n0397_029:0202c11": "意進慧之所知故，善能解了菩提相故，斷諸",
    "T13n0397_029:0202c12": "習氣故，清淨無垢故，明了無諍故，無諸煩",
    "T13n0397_029:0202c13": "惱故，無有淵流故，照一切法故，善入一切",
    "T13n0397_029:0202c14": "眾生心故，能如是解。是菩薩心智猛利，於",
    "T13n0397_029:0202c15": "如是法正入知者，是名菩薩他心智通而不",
    "T13n0397_029:0202c16": "可盡。",
    "T13n0397_029:0202c17": "「復次，舍利弗！菩薩宿命智通亦不可盡。云何",
    "T13n0397_029:0202c18": "菩薩宿命智通？是菩薩念宿命事，若自若他",
    "T13n0397_029:0202c19": "善受憶持，安住法界無有傾動，無傾動者能",
    "T13n0397_029:0202c20": "善解了善作業故，是念無惱安住禪定故，是",
    "T13n0397_029:0202c21": "念無畏善攝智慧故，是念不從他求現得善",
    "T13n0397_029:0202c22": "知故，是念正憶畢竟不失故，是念助功德善",
    "T13n0397_029:0202c23": "解大乘故，是念助智不從他具足故，是念",
    "T13n0397_029:0202c24": "善根諸波羅蜜具足能到一切佛法故。是宿",
    "T13n0397_029:0202c25": "命智，若念一生、二生、三生、四生、五生、十生、二",
    "T13n0397_029:0202c26": "十生、三十生、四十生、五十生，乃至百生、千生、",
    "T13n0397_029:0202c27": "百千生、無量百生、無量千生、無量百千生，及",
    "T13n0397_029:0202c28": "天地成壞，無量成世、無量壞世、無量成壞世、無",
    "T13n0397_029:0202c29": "量成壞劫。知諸眾生於是中生，如是種姓、如",
    "T13n0397_029:0203a01": "是名字、如是色像、如是飲食、如是壽命受苦樂",
    "T13n0397_029:0203a02": "等。於是中死還是中生，於彼中死還彼中生。",
    "T13n0397_029:0203a03": "是菩薩念如是等無量生死，自念宿世及他",
    "T13n0397_029:0203a04": "眾生盡過去際，是菩薩念自善根迴向阿耨",
    "T13n0397_029:0203a05": "多羅三藐三菩提，念他善根願令發阿耨多",
    "T13n0397_029:0203a06": "羅三藐三菩提心。是菩薩以正念心，於本",
    "T13n0397_029:0203a07": "生死行苦善觀無常苦無我。若觀無常苦無",
    "T13n0397_029:0203a08": "我者，於諸色欲、封祿、壽命、眷屬自在，悉無貪",
    "T13n0397_029:0203a09": "著，亦復不貪釋梵、護世、轉輪聖王及受生處",
    "T13n0397_029:0203a10": "五欲歡樂，為化眾生故現受生。是菩薩念於",
    "T13n0397_029:0203a11": "無常苦無我已，過去穢行發露懺悔，現世諸",
    "T13n0397_029:0203a12": "惡乃至失命終不為之；過去善根欲令增廣，",
    "T13n0397_029:0203a13": "迴向阿耨多羅三藐三菩提，現在善根與眾",
    "T13n0397_029:0203a14": "生共，迴向阿耨多羅三藐三菩提。是菩薩離",
    "T13n0397_029:0203a15": "諸惡願不斷三寶種故，所有善根悉以迴向",
    "T13n0397_029:0203a16": "阿耨多羅三藐三菩提。舍利弗！是名菩薩念",
    "T13n0397_029:0203a17": "宿命智而不可盡。",
    "T13n0397_029:0203a18": "「復次，舍利弗！菩薩摩訶薩如意神通亦不可",
    "T13n0397_029:0203a19": "盡。云何菩薩如意神通？若欲、進、心、慧所攝諸",
    "T13n0397_029:0203a20": "法，調伏柔和心得自在，善修集故，現在能",
    "T13n0397_029:0203a21": "得是如意通。是菩薩作種種神通變化，以是",
    "T13n0397_029:0203a22": "神通為化眾生，是菩薩一一示現種種神通",
    "T13n0397_029:0203a23": "教化眾生，所謂若色相、若力勢、若變化。是菩",
    "T13n0397_029:0203a24": "薩示種種色相，令眾生見見已心伏，所謂",
    "T13n0397_029:0203a25": "若佛色像，若緣覺色像，若聲聞色像，若釋梵護",
    "T13n0397_029:0203a26": "世轉輪聖王色像，及餘種種無量色像，乃",
    "T13n0397_029:0203a27": "至示現畜生色像，化眾生故作是示現，示現",
    "T13n0397_029:0203a28": "是已隨其所應而為說法。「若有眾生自謂己",
    "T13n0397_029:0203a29": "身有大勢力，而起憍慢瞋恚貢高，菩薩欲為",
    "T13n0397_029:0203b01": "調伏如是諸眾生故示現大力，所謂示現那",
    "T13n0397_029:0203b02": "羅延力四分之一，或四分之二，或四分之三，",
    "T13n0397_029:0203b03": "或全示現。須彌山王高十六萬八千由旬、縱",
    "T13n0397_029:0203b04": "廣八萬四千由延，以三指舉擲置他方無量",
    "T13n0397_029:0203b05": "世界，譬如擲一阿摩勒果，於菩薩力而無損",
    "T13n0397_029:0203b06": "減。斷取三千大千世界，下盡水際，以手舉之，",
    "T13n0397_029:0203b07": "高至有頂住經一劫。菩薩成就示現如是大",
    "T13n0397_029:0203b08": "勢力時，能令如是瞋恚憍慢貢高眾生內善",
    "T13n0397_029:0203b09": "調伏，知調伏已然後隨應而為說法。「是菩薩",
    "T13n0397_029:0203b10": "修如意通，能得智慧變化勢力，以變化力諸",
    "T13n0397_029:0203b11": "所欲作悉得成就。能變大海以為牛跡大海",
    "T13n0397_029:0203b12": "不小，又變牛跡以為大海牛跡不大。若劫欲",
    "T13n0397_029:0203b13": "盡火災起時，欲變為水能如意變；水災起",
    "T13n0397_029:0203b14": "時能變為火，風災起時能變為火，火災起時",
    "T13n0397_029:0203b15": "能變為風，風災起時能變為水，水災起時能",
    "T13n0397_029:0203b16": "變為風，如是變化皆悉成就。若上中下法隨",
    "T13n0397_029:0203b17": "意變化，唯除諸佛，更無有人能移動留礙破",
    "T13n0397_029:0203b18": "壞菩薩如意神通，所謂釋梵、天王、魔王波旬",
    "T13n0397_029:0203b19": "及其眷屬。是菩薩作種種變化，示諸眾生令",
    "T13n0397_029:0203b20": "歡喜已，然後隨意而為說法。是菩薩神通勇",
    "T13n0397_029:0203b21": "健自在，能過諸魔煩惱境界，入於佛界不惱",
    "T13n0397_029:0203b22": "眾生，所有善根皆悉成就，一切魔眾無能",
    "T13n0397_029:0203b23": "斷者。舍利弗！是名菩薩如意神通而不可",
    "T13n0397_029:0203b24": "盡。",
    "T13n0397_029:0203b25": "「復次，舍利弗！菩薩四攝亦不可盡。云何為四？",
    "T13n0397_029:0203b26": "一者、布施；二者、愛語；三者、利行；四者、同利。云",
    "T13n0397_029:0203b27": "何布施？施有二種：財施、法施。云何愛語？",
    "T13n0397_029:0203b28": "於求財人及聽法者柔和與語。云何利行？於",
    "T13n0397_029:0203b29": "求財人及聽法者，隨其所求悉令滿足。云",
    "T13n0397_029:0203c01": "何同利？求財、法者，以大乘己利令彼安止。「又，",
    "T13n0397_029:0203c02": "復施者，見諸乞求心生清淨。愛語者，於諸",
    "T13n0397_029:0203c03": "乞士心生歡喜。利行者，於諸乞士隨其所利",
    "T13n0397_029:0203c04": "而令具足。同利者，常以大乘勸誨眾生。「復",
    "T13n0397_029:0203c05": "次施者，所謂捨心。愛語者，行無限齊。利",
    "T13n0397_029:0203c06": "行者，畢竟不悔。同利者，迴向大乘。「復次，施",
    "T13n0397_029:0203c07": "者，起慈行捨。愛語者，不捨喜心。利行者，大",
    "T13n0397_029:0203c08": "悲莊嚴利於眾生。同利者，捨於高下，發心",
    "T13n0397_029:0203c09": "迴向一切種智。「復次，施者，如法求財清淨行",
    "T13n0397_029:0203c10": "施。愛語者，將導愛者安止善法。利行者，說",
    "T13n0397_029:0203c11": "於己利以利益他。同利者，令諸眾生發一切",
    "T13n0397_029:0203c12": "智心。「復次，施者，捨於內外。愛語者，功德智",
    "T13n0397_029:0203c13": "慧心無悋惜。利行者，捨自利行而行利他。",
    "T13n0397_029:0203c14": "同利者，棄捨重位心初無悔。「復次，法施者，",
    "T13n0397_029:0203c15": "如所聞法悉能演說。愛語者，不為利養而演",
    "T13n0397_029:0203c16": "說法。利行者，誨他諷誦心無疲厭。同利者，",
    "T13n0397_029:0203c17": "一切智心所得妙法，即以此法勸勵眾生。「復",
    "T13n0397_029:0203c18": "次，法施者，若有眾生一一聽法，次第為說而",
    "T13n0397_029:0203c19": "無錯謬。愛語者，為人說法不辭遠近。利行",
    "T13n0397_029:0203c20": "者，有求法人供給衣服、飲食、臥具、病瘦、醫藥",
    "T13n0397_029:0203c21": "令無所乏，既施所安然後隨應而為演說。",
    "T13n0397_029:0203c22": "同利者，凡所講說常勸眾生，迴向阿耨多",
    "T13n0397_029:0203c23": "羅三藐三菩提。「復次，法施者，於諸施中知其",
    "T13n0397_029:0203c24": "最勝，以此勝法為人演說。愛語者，常為利",
    "T13n0397_029:0203c25": "益眾生故說。利行者，隨義而說不隨文字。同",
    "T13n0397_029:0203c26": "利者，常為具足佛法故說。「復次，施者，具足",
    "T13n0397_029:0203c27": "檀波羅蜜。愛語者，具足尸羅羼提波羅蜜。",
    "T13n0397_029:0203c28": "利行者，具足毘梨耶波羅蜜。同利者，具足禪",
    "T13n0397_029:0203c29": "那、般若波羅蜜。「復次，施者，初發菩提。愛語",
    "T13n0397_029:0204a01": "者，修行菩提。利行者，不退菩提。同利者，",
    "T13n0397_029:0204a02": "一生補處。「復次，施者，安住菩提種子根本。",
    "T13n0397_029:0204a03": "愛語者，滋長菩提芽莖枝葉。利行者，漸以",
    "T13n0397_029:0204a04": "開敷生菩提華。同利者，已能成就菩提果實。",
    "T13n0397_029:0204a05": "舍利弗！是名菩薩以四攝法攝取眾生而不",
    "T13n0397_029:0204a06": "可盡。",
    "T13n0397_029:0204a07": "「復次，舍利弗！菩薩摩訶薩四無礙智亦不",
    "T13n0397_029:0204a08": "可盡。云何為四？一者、義無礙；二者、法無礙；",
    "T13n0397_029:0204a09": "三者、辭無礙；四者、樂說無礙。「云何義無礙？",
    "T13n0397_029:0204a10": "於諸法中知第一義，是比智，是因智，是緣",
    "T13n0397_029:0204a11": "智，是和合智，是不墮邊智，是不住中智，是",
    "T13n0397_029:0204a12": "十二因緣智，是不異法性智，是如實智，是",
    "T13n0397_029:0204a13": "真際智，是覺空空智，是無相相智，是無願",
    "T13n0397_029:0204a14": "願智，是無為為智，是觀一相智，是觀無我",
    "T13n0397_029:0204a15": "智，是觀無眾生智，是觀無命智，是觀無我",
    "T13n0397_029:0204a16": "第一義智，是觀過去無罣礙智，是觀未來無",
    "T13n0397_029:0204a17": "有邊智，是觀現在一切種智，是觀諸陰如怨",
    "T13n0397_029:0204a18": "賊智，是觀諸界如毒蛇智，是觀諸入如空聚",
    "T13n0397_029:0204a19": "智，是觀內法永寂滅智，是觀外法無行處智，",
    "T13n0397_029:0204a20": "是觀所緣如幻化智，是觀念正住智，是觀忍",
    "T13n0397_029:0204a21": "正法智，是觀自身智，是觀了諸諦智。是苦",
    "T13n0397_029:0204a22": "不和合智，是集不作智，是滅自性智，是道",
    "T13n0397_029:0204a23": "能到智，是分別諸法智，是觀眾生諸根心行",
    "T13n0397_029:0204a24": "隨所入智，是諸力無能伏智，是諸覺如實解",
    "T13n0397_029:0204a25": "智，是禪定受持智，是慧光明智，是幻化莊",
    "T13n0397_029:0204a26": "嚴智，是熱時焰迷惑智，是夢中所欲智，是",
    "T13n0397_029:0204a27": "響所緣智，是鏡中像無去來智，是種種相無",
    "T13n0397_029:0204a28": "相智，是扼離扼智，是取生離生智，是聲",
    "T13n0397_029:0204a29": "聞乘從他聞智，是緣覺乘觀十二緣智，是大",
    "T13n0397_029:0204b01": "乘具足一切善根智。舍利弗！是名菩薩義無",
    "T13n0397_029:0204b02": "礙智。「又復，義無礙者，思一切法義。何以故？",
    "T13n0397_029:0204b03": "是一切法無我眾生無命無人，如無我眾生",
    "T13n0397_029:0204b04": "無命無人，即名為義。如命義者，色等諸法亦",
    "T13n0397_029:0204b05": "復如是，是名義無礙。又復，義無礙者，是無住",
    "T13n0397_029:0204b06": "說，是無盡說，是得一切法說。如是義無礙",
    "T13n0397_029:0204b07": "者，諸佛所許，是真實義無別無異，智慧分",
    "T13n0397_029:0204b08": "別無有障礙。是名菩薩義無礙智而不可盡。",
    "T13n0397_029:0204b09": "「舍利弗！云何菩薩法無礙智？若觀諸法，所",
    "T13n0397_029:0204b10": "謂善法不善法，世法出世法，可作法不可作",
    "T13n0397_029:0204b11": "法，有漏法無漏法，有為法無為法，黑法白",
    "T13n0397_029:0204b12": "法，生死法涅槃法，是智法性平等，是智",
    "T13n0397_029:0204b13": "菩提平等，是智性平等，是名法無礙智。又",
    "T13n0397_029:0204b14": "復，法無礙者，觀於眾生，多欲心行，少欲心",
    "T13n0397_029:0204b15": "行，初發欲心行，欲相心行，現在所緣欲心",
    "T13n0397_029:0204b16": "行，現在因緣欲心行。有眾生內有欲行外無",
    "T13n0397_029:0204b17": "欲行，有外有欲行內無欲行，有內外欲行，有",
    "T13n0397_029:0204b18": "內外無欲行。有色欲行非聲香味觸，有聲欲",
    "T13n0397_029:0204b19": "行非色香味觸，有香欲行非色聲味觸，有味",
    "T13n0397_029:0204b20": "欲行非色聲香觸，有觸欲行非色聲香味。入",
    "T13n0397_029:0204b21": "如是觀眾生諸欲行門行，欲行者二萬一千",
    "T13n0397_029:0204b22": "行，恚行者二萬一千行，癡行者二萬一千",
    "T13n0397_029:0204b23": "行，等分行者二萬一千行。觀如是眾生八",
    "T13n0397_029:0204b24": "萬四千心之所行，如實而知，隨其所應而為",
    "T13n0397_029:0204b25": "說法。舍利弗！是名菩薩法無礙智，而不可",
    "T13n0397_029:0204b26": "盡。",
    "T13n0397_029:0204b27": "「舍利弗！云何菩薩辭無礙智？於諸音聲悉觀",
    "T13n0397_029:0204b28": "了知，所謂天、龍、鬼神、乾闥婆、阿修羅、迦樓羅、",
    "T13n0397_029:0204b29": "緊那羅、摩睺羅伽、人、非人，如是言語、文字、音",
    "T13n0397_029:0204c01": "聲皆悉能知。如是五道雜類眾生，隨其種類",
    "T13n0397_029:0204c02": "一一音聲語言文字而為說法，是名辭無礙",
    "T13n0397_029:0204c03": "智。如是語法文字思惟覺了無礙，是菩薩知",
    "T13n0397_029:0204c04": "一語、二語、三語，乃至多語、男語、女語、非男女語、",
    "T13n0397_029:0204c05": "過去語、未來語、現在語，知積一字至多字語，",
    "T13n0397_029:0204c06": "是名辭無礙智。是辭無礙智，說時無謬無有",
    "T13n0397_029:0204c07": "滯礙，妙語通暢所言審諦正直無麁，所有文",
    "T13n0397_029:0204c08": "辭具足莊嚴，大眾聞者無不歡喜，如是種種",
    "T13n0397_029:0204c09": "微妙音聲，深遠廣普莊嚴俗諦第一義諦，以",
    "T13n0397_029:0204c10": "智慧箭善射邪見。是辭無礙諸佛所許，能令",
    "T13n0397_029:0204c11": "眾生皆得歡喜。舍利弗！是名菩薩辭無礙智",
    "T13n0397_029:0204c12": "而不可盡。",
    "T13n0397_029:0204c13": "「舍利弗！云何菩薩樂說無礙智不可窮盡？所",
    "T13n0397_029:0204c14": "說無礙、所說不住、所說速疾、所說捷利。如所",
    "T13n0397_029:0204c15": "問答無罣礙答、無違逆答，是相應答，住忍",
    "T13n0397_029:0204c16": "力答，依二諦答，依施戒忍進定慧答，依一切",
    "T13n0397_029:0204c17": "法章句而答，依於念處、正勤、如意、根、力、覺、道",
    "T13n0397_029:0204c18": "甚深義答，依寂滅思惟答。所謂樂說無礙智",
    "T13n0397_029:0204c19": "者，若一切言語文字，口所分別正直而答，",
    "T13n0397_029:0204c20": "所謂一切禪定三摩󰍑提真諦智答，辯暢",
    "T13n0397_029:0204c21": "三乘隨諸眾生一切心行如應而答。所言巧",
    "T13n0397_029:0204c22": "妙非如啞羊；強梁麁惡卒暴恌戲，如是",
    "T13n0397_029:0204c23": "之語悉無復有。所宣寂滅人所受用，威德之",
    "T13n0397_029:0204c24": "言無諸纏縛，相應無違微妙柔軟，無可譏訶",
    "T13n0397_029:0204c25": "聖人所讚。如佛世尊所教誨語，梵音清徹一",
    "T13n0397_029:0204c26": "切悉聞。是樂說無礙智諸佛所許，為他眾生",
    "T13n0397_029:0204c27": "說微妙法，聞是法者得出世樂滅盡諸苦，是",
    "T13n0397_029:0204c28": "名樂說無礙智也。舍利弗！是名菩薩摩訶薩",
    "T13n0397_029:0204c29": "四無礙智，而不可盡。",
    "T13n0397_029:0205a01": "「復次，舍利弗！菩薩摩訶薩有四依法亦不",
    "T13n0397_029:0205a02": "可盡。何等為四？依義不依語，依智不依識，",
    "T13n0397_029:0205a03": "依了義經不依不了義經，依法不依人。云何",
    "T13n0397_029:0205a04": "依義不依語？語者若入世法中而有所說，",
    "T13n0397_029:0205a05": "義者解出世法無文字相。語者若說布施調",
    "T13n0397_029:0205a06": "伏擁護，義者知施戒忍入於平等。語者稱說",
    "T13n0397_029:0205a07": "生死，義者知生死無性。語者說涅槃味，義",
    "T13n0397_029:0205a08": "者知涅槃無性。語者若說諸乘隨所安止，義",
    "T13n0397_029:0205a09": "者善知諸乘入一相智門。語者若說諸捨，義",
    "T13n0397_029:0205a10": "者三種清淨。語者說身口意受持淨戒功德",
    "T13n0397_029:0205a11": "威儀，義者了身口意皆無所作，而能護持一",
    "T13n0397_029:0205a12": "切淨戒。語者若說忍辱斷除恚怒貢高憍慢，",
    "T13n0397_029:0205a13": "義者了達諸法得無生忍。語者若說勤行一",
    "T13n0397_029:0205a14": "切善根，義者安住精進無有終始。語者若說",
    "T13n0397_029:0205a15": "諸禪解脫三昧三摩跋提，義者知滅盡定。語",
    "T13n0397_029:0205a16": "者悉能聞持一切文字智慧根本，義者知是",
    "T13n0397_029:0205a17": "慧義不可宣說。語者說三十七助道之法，義",
    "T13n0397_029:0205a18": "者正知修行諸助道法能證於果。語者說苦",
    "T13n0397_029:0205a19": "集道諦，義者證於滅諦。語者說無明根本乃",
    "T13n0397_029:0205a20": "至生緣老死，義者知無明滅乃至老死滅。語",
    "T13n0397_029:0205a21": "者說助定慧法，義者明解脫智。語者說貪恚",
    "T13n0397_029:0205a22": "癡，義者解不善根即是解脫。語者說障礙",
    "T13n0397_029:0205a23": "法，義者得無礙解脫。語者稱說三寶無量功",
    "T13n0397_029:0205a24": "德，義者三寶功德離欲法性同無為相。語者",
    "T13n0397_029:0205a25": "說從發心至坐道場，修集莊嚴菩提功德，",
    "T13n0397_029:0205a26": "義者以一念慧覺一切法。舍利弗！舉要言之，",
    "T13n0397_029:0205a27": "能說八萬四千法聚是名為語，知諸文字不",
    "T13n0397_029:0205a28": "可宣說是名為義。「云何依智不依於識？識者",
    "T13n0397_029:0205a29": "四識住處。何等四？色識住處，受、想、行識住",
    "T13n0397_029:0205b01": "處；智者，解了四識性無所住。識者，若識地大",
    "T13n0397_029:0205b02": "水火風大；智者，識住四大法性無別。識者，眼",
    "T13n0397_029:0205b03": "識色住，耳鼻舌身意識法住；智者，內性寂滅",
    "T13n0397_029:0205b04": "外無所行，了知諸法無有憶想。識者，專取",
    "T13n0397_029:0205b05": "所緣思惟分別；智者，心無所緣不取相貌，於",
    "T13n0397_029:0205b06": "諸法中無所悕求。識者，行有為法；智者，知",
    "T13n0397_029:0205b07": "無為法識無所行，無為法性無有識知。識者，",
    "T13n0397_029:0205b08": "生住滅相；智者，無生住滅相。舍利弗！是名",
    "T13n0397_029:0205b09": "依智不依於識。",
    "T13n0397_029:0205b10": "「云何依了義經不依不了義經？不了義經者",
    "T13n0397_029:0205b11": "分別修道，了義經者不分別果。不了義經",
    "T13n0397_029:0205b12": "者所作行業信有果報，了義經者盡諸煩惱。",
    "T13n0397_029:0205b13": "不了義經者訶諸煩惱，了義經者讚白淨法。",
    "T13n0397_029:0205b14": "不了義經者說生死苦惱，了義經者生死涅",
    "T13n0397_029:0205b15": "槃一相無二。不了義經者讚說種種莊嚴文",
    "T13n0397_029:0205b16": "字，了義經者說甚深經難持難了。不了義經",
    "T13n0397_029:0205b17": "者多為眾生說罪福相，令聞法者心生欣慼；",
    "T13n0397_029:0205b18": "了義經者凡所演說必令聽者心得調伏。不",
    "T13n0397_029:0205b19": "了義經者，若說我人、眾生、壽命、養育、士夫、作者",
    "T13n0397_029:0205b20": "受者，種種文辭，諸法無有施者受者，而為他",
    "T13n0397_029:0205b21": "說有施有受；了義經者，說空無相無願無作",
    "T13n0397_029:0205b22": "無生，無有我人、眾生、壽命、養育、士夫、作者受",
    "T13n0397_029:0205b23": "者，常說無量諸解脫門。是名依了義經、不依",
    "T13n0397_029:0205b24": "不了義經。",
    "T13n0397_029:0205b25": "「云何依法不依於人？人者攝取人見作者受",
    "T13n0397_029:0205b26": "者。法者，解無人見作者受者。人者，凡夫、善人、",
    "T13n0397_029:0205b27": "信行人、法行人、八人、須陀洹人、斯陀含人、阿那",
    "T13n0397_029:0205b28": "含人、阿羅漢人、辟支佛人、菩薩人，一人出世",
    "T13n0397_029:0205b29": "多所利益多人受樂，憐愍世間生大悲心，於",
    "T13n0397_029:0205c01": "人天中多所餘潤，所謂佛、世尊。如是等",
    "T13n0397_029:0205c02": "名，佛依世諦，為化眾生，故作是說。若有攝取",
    "T13n0397_029:0205c03": "如是見者，是謂依人。如來為化攝人見者",
    "T13n0397_029:0205c04": "故，說依法不依於人。是法性者，不變不易、",
    "T13n0397_029:0205c05": "無作非作、無住不住，一切平等。等亦平等，不",
    "T13n0397_029:0205c06": "平等者亦復平等。無因無緣得正決定，於",
    "T13n0397_029:0205c07": "一切法無別無異。性相無礙猶如虛空，是",
    "T13n0397_029:0205c08": "名法性。若有依止是法性者，終不復離一相",
    "T13n0397_029:0205c09": "之法。入是門者，觀一切法同一法性，是故",
    "T13n0397_029:0205c10": "說言依一切法、不依於人。舍利弗！是名菩薩",
    "T13n0397_029:0205c11": "摩訶薩四依無盡。」",
    "T13n0397_029:0205c12": "大方等大集經卷第二十九"
}