{
    "T85n2885_002:1397b02": "佛說智慧海藏經卷下",
    "T85n2885_002:1397b04": "或小遍一切處。眾生身中皆有佛身。汝當如",
    "T85n2885_002:1397b05": "是學可得出世。爾時除疑大士及諸大眾。皆",
    "T85n2885_002:1397b06": "悉疑或心中未決。以偈問佛。",
    "T85n2885_002:1397b07": "　我初聞佛說　　諸法如虛空　　七殺如幻化",
    "T85n2885_002:1397b08": "　即與佛身同　　如此之境界　　我心倍增疑",
    "T85n2885_002:1397b09": "　其若與佛同　　云何有黠疑　　或有盲聾者",
    "T85n2885_002:1397b10": "　或復男女形　　長短有好醜　　或復作畜生",
    "T85n2885_002:1397b11": "　種種諸形相　　隨體別作名　　復有佛菩薩",
    "T85n2885_002:1397b12": "　亦有諸眾生　　國土各各別　　如有善惡聲",
    "T85n2885_002:1397b13": "　若有一佛身　　如何種種形　　佛若作如是",
    "T85n2885_002:1397b14": "　不應有眾生　　一身作多身　　云何有闇明",
    "T85n2885_002:1397b15": "　分身入形相　　如何有罪福　　眾生佛性作",
    "T85n2885_002:1397b16": "　復云有受苦　　我今如盲人　　未見如是道",
    "T85n2885_002:1397b17": "　唯願佛世尊　　為我分別說　　我得聞是已",
    "T85n2885_002:1397b18": "　受持讀誦之　　佛若去世後　　我等當流布",
    "T85n2885_002:1397b19": "　若有煩惱者　　使得聞是經　　教令受持讀",
    "T85n2885_002:1397b20": "　勉離諸厄難　　以是因緣故　　仰請世尊說",
    "T85n2885_002:1397b21": "　為愍眾生故　　願說為如是",
    "T85n2885_002:1397b22": "爾時佛告除疑大士。汝莫作如是疑。乃問佛",
    "T85n2885_002:1397b23": "之因緣不可思議。汝當諦聽諦聽。及諸大眾",
    "T85n2885_002:1397b24": "善思念之。吾當為汝分別說之。善男子。譬如",
    "T85n2885_002:1397b25": "春月地出殞氣。靉靆垂布如可承攬。龍王興",
    "T85n2885_002:1397b26": "雨。一時普注大地得潤。種類隨形皆悉生牙。",
    "T85n2885_002:1397b27": "狀根大小垂枝布葉。高下長短種種形色。敷",
    "T85n2885_002:1397b28": "榮結實各有時節。在先隨後各不相待。香甛",
    "T85n2885_002:1397b29": "辛酢別形異味。堅軟澁滑事相不同。先生後",
    "T85n2885_002:1397c01": "熟晚種早收。如是迭換不可思議等。是一味",
    "T85n2885_002:1397c02": "之雨能有無量種味殊別不同。各自長養不",
    "T85n2885_002:1397c03": "相比類。佛今分身亦復如是。以我無為之身",
    "T85n2885_002:1397c04": "能作無量形根。故名無邊身。以我無心之心",
    "T85n2885_002:1397c05": "能令一切皆各自有心。以我無身之命能令",
    "T85n2885_002:1397c06": "作一切形命。我以無言之說令一切皆各有",
    "T85n2885_002:1397c07": "無量語言。我以微塵之身能遍滿虛空間無",
    "T85n2885_002:1397c08": "空處。我以三千大千世界之身。內著一塵亦",
    "T85n2885_002:1397c09": "不迫迮。我以虛無之身能為輕重。如是自在",
    "T85n2885_002:1397c10": "不可測量。非諸聲聞緣覺。凡夫所知諸佛。喻",
    "T85n2885_002:1397c11": "如一味之雨潤益雜類草木皆令成熟。佛亦",
    "T85n2885_002:1397c12": "如是。應以佛身成熟者。即現佛身如成熟之。",
    "T85n2885_002:1397c13": "應菩薩成熟者。即現菩薩身如成熟之。應以",
    "T85n2885_002:1397c14": "辟支佛成熟者。即現辟支佛身如成熟之。應",
    "T85n2885_002:1397c15": "以聲聞身成熟者。即現聲聞身如成熟之。應",
    "T85n2885_002:1397c16": "以四道果成熟者。即現四道果身如成熟之。",
    "T85n2885_002:1397c17": "應以三十三天成熟者。即現三十三天王身",
    "T85n2885_002:1397c18": "如成熟之。應以天龍夜叉乾闥婆阿修羅迦",
    "T85n2885_002:1397c19": "樓羅緊那羅摩睺羅伽人非人等成熟者。即",
    "T85n2885_002:1397c20": "皆現身如成熟之。眾生無邊。佛亦應之亦復",
    "T85n2885_002:1397c21": "無邊。種種方便引喻。如是令得解脫。無所不",
    "T85n2885_002:1397c22": "作。無所不為。導引諸子皆令得正知見解脫。",
    "T85n2885_002:1397c23": "善男子。佛不離眾生。眾生不離佛。是故水不",
    "T85n2885_002:1397c24": "離波。波不離水。水若無風波則不現。風若動",
    "T85n2885_002:1397c25": "時水則名波。寂靜故則無動亂。無動亂故則",
    "T85n2885_002:1397c26": "名為水。佛性眾生亦復如是。善男子。心動",
    "T85n2885_002:1397c27": "故則無寂靜。無寂靜故名為波浪。眾生如是",
    "T85n2885_002:1397c28": "則無智慧水。無慧水故身則垢穢。五陰有實",
    "T85n2885_002:1397c29": "則七殺之所覆。沒處處不安。皆由動亂佛性",
    "T85n2885_002:1398a01": "不現。名為眾生。善男子。水若無風澄清不渾。",
    "T85n2885_002:1398a02": "日月參辰星河五岳。於水中自然而現明了。",
    "T85n2885_002:1398a03": "覩見眾生亦爾。靜定故心則澄清。佛性於其",
    "T85n2885_002:1398a04": "身中了了自現。若見佛性則無煩惱。生死永",
    "T85n2885_002:1398a05": "盡。即名出世人也。爾時世尊欲重宣此義。而",
    "T85n2885_002:1398a06": "說偈言。",
    "T85n2885_002:1398a07": "　本無今現有　　現有還歸無　　以無能為有",
    "T85n2885_002:1398a08": "　有無同如如　　從有說無時　　亦復無無心",
    "T85n2885_002:1398a09": "　利益我我故　　無心如起身　　身有則心應",
    "T85n2885_002:1398a10": "　七殺亦復然　　為度迷闇故　　說身有七神",
    "T85n2885_002:1398a11": "　七相隨名有　　信耶背正真　　變我指為鬼",
    "T85n2885_002:1398a12": "　無明皆同然　　譬如嬰孩兒　　聞語即生怖",
    "T85n2885_002:1398a13": "　母憐兒幻小　　畏子啼過度　　即便語其子",
    "T85n2885_002:1398a14": "　汝今莫復啼　　汝若更啼哭　　外有狼狐來",
    "T85n2885_002:1398a15": "　小兒聞此語　　即便大恐懼　　止聲不敢啼",
    "T85n2885_002:1398a16": "　信其母語故　　既至成長已　　處處無所畏",
    "T85n2885_002:1398a17": "　自在行無礙　　始解母本意　　見我啼過度",
    "T85n2885_002:1398a18": "　嚇我不令啼　　憐愍其子故　　言道狼狐來",
    "T85n2885_002:1398a19": "　諸佛亦如是　　慈悲愍一切　　或空說言有",
    "T85n2885_002:1398a20": "　或有說言空　　處處皆利益　　有見義不同",
    "T85n2885_002:1398a21": "　為有說言有　　為空說道空　　若見平等者",
    "T85n2885_002:1398a22": "　我說萬行同　　一切眾生類　　皆有如來性",
    "T85n2885_002:1398a23": "　見性說有我　　不見說有鬼　　如是之人等",
    "T85n2885_002:1398a24": "　闇中作瑋瑋　　七殺如虛空　　無目何處避",
    "T85n2885_002:1398a25": "　如來一音說　　所見各有異　　見鬼是世間",
    "T85n2885_002:1398a26": "　見我是出世　　有有世帝法　　空空第一義",
    "T85n2885_002:1398a27": "　若說有鬼時　　恐怖迷闇者　　眾生妄繼我",
    "T85n2885_002:1398a28": "　即起我我心　　放逸縱六情　　廣造十惡業",
    "T85n2885_002:1398a29": "　妄相顛倒故　　五逆違經義　　如來方便說",
    "T85n2885_002:1398b01": "　云死當作鬼　　展轉三塗中　　罪盡方始出",
    "T85n2885_002:1398b02": "　種種引喻說　　令使信解之　　眾生無慧目",
    "T85n2885_002:1398b03": "　聞說即信有　　畏罪生憂苦　　佛為說淨戒",
    "T85n2885_002:1398b04": "　迷闇目不見　　既聞即受持　　譬如小兒等",
    "T85n2885_002:1398b05": "　信母說狐狼　　謂呼真實有　　即止不啼哭",
    "T85n2885_002:1398b06": "　聲聞凡夫人　　道鬼亦如是　　世世所流轉",
    "T85n2885_002:1398b07": "　一切不能離　　唯有大菩薩　　了了明二諦",
    "T85n2885_002:1398b08": "　有無皆空寂　　方作慈悲慧　　知鬼本空相",
    "T85n2885_002:1398b09": "　分別說二諦　　見有即有鬼　　有空無二諦",
    "T85n2885_002:1398b10": "　聲聞凡夫人　　亦如小嬰兒　　處處皆恐迫",
    "T85n2885_002:1398b11": "　無有自在時　　大士菩薩等　　知有皆是虛",
    "T85n2885_002:1398b12": "　狐狼及鬼獄　　悉是空寂無　　是故行世間",
    "T85n2885_002:1398b13": "　隨順眾生說　　各各隨根機　　方便令得出",
    "T85n2885_002:1398b14": "　譬如一大澤　　縱廣數百里　　其中多惡獸",
    "T85n2885_002:1398b15": "　嶮岨甚可畏　　師子虎狼等　　能熊及豺狗",
    "T85n2885_002:1398b16": "　賊害毒蛇黿　　蝮蝎野干輩　　象龍夜叉鬼",
    "T85n2885_002:1398b17": "　雜雜無量類　　皆悉集其中　　能噉人身命",
    "T85n2885_002:1398b18": "　行人恒沙眾　　至中皆滅命　　所去無量數",
    "T85n2885_002:1398b19": "　得過甚希少　　唯有一長者　　正有子一人",
    "T85n2885_002:1398b20": "　愛之恒不離　　與共行此澤　　日便向欲暮",
    "T85n2885_002:1398b21": "　澤中有一屋　　子至此屋所　　即便生懈怠",
    "T85n2885_002:1398b22": "　欲依此屋宿　　唯止不肯去　　父憐其愛惜",
    "T85n2885_002:1398b23": "　方便如引喻　　云道此屋中　　有虎食人處",
    "T85n2885_002:1398b24": "　汝當莫懈怠　　將至安隱國　　子聞父語已",
    "T85n2885_002:1398b25": "　心生大忙怖　　進力不敢停　　共父相隨去",
    "T85n2885_002:1398b26": "　得達至彼村　　止住無所畏　　諸佛亦如是",
    "T85n2885_002:1398b27": "　憐愍眾生輩　　生死大澤中　　種種說譬喻",
    "T85n2885_002:1398b28": "　現生五陰裏　　引迷令覺悟　　令使厭五陰",
    "T85n2885_002:1398b29": "　不聽在中住　　為說有三塗　　道鬼償罪處",
    "T85n2885_002:1398c01": "　眾生聞是語　　憂愁大恐怖　　方便造萬行",
    "T85n2885_002:1398c02": "　皆令在中去　　努力強精進　　生死乃得度",
    "T85n2885_002:1398c03": "　大士菩薩等　　遊行生死澤　　處處在中行",
    "T85n2885_002:1398c04": "　心不生迫迮　　身為大火炬　　照了三界闇",
    "T85n2885_002:1398c05": "　置彼大明珠　　在於勇猛幢　　若得見珠光",
    "T85n2885_002:1398c06": "　皆獲正真路　　一切聲聞等　　亦如彼一子",
    "T85n2885_002:1398c07": "　信父說屍虎　　不知有以無　　承音即信之",
    "T85n2885_002:1398c08": "　謂鬼獄是實　　心生迫迮已　　進力不敢停",
    "T85n2885_002:1398c09": "　辛苦步步前　　得達於彼岸　　五陰空無相",
    "T85n2885_002:1398c10": "　萬法亦復然　　得悟一乘義　　成佛亦不久",
    "T85n2885_002:1398c11": "　會宗盡相法　　是名大涅槃",
    "T85n2885_002:1398c12": "爾時除疑大士從坐而起。整理衣服。長跪叉",
    "T85n2885_002:1398c13": "手。白佛言。世尊我欲發問。不敢輒耳。世尊",
    "T85n2885_002:1398c14": "聽許。乃敢發問。佛言。我今涅槃時將欲至。一",
    "T85n2885_002:1398c15": "切大眾所有疑惑今悉可問。眾若不問我滅",
    "T85n2885_002:1398c16": "度。後一切眾生必墮疑網。爾時世尊作此語",
    "T85n2885_002:1398c17": "已。端坐師子座。身諸毛孔上下支節金光流",
    "T85n2885_002:1398c18": "布。四面一時皆作金色。大眾見已悲號哽咽。",
    "T85n2885_002:1398c19": "哀動天地。各相謂言。無上慈父將捨棄我入",
    "T85n2885_002:1398c20": "於涅槃。世間空虛無可宗仰。我等徒眾喻如",
    "T85n2885_002:1398c21": "群盲不能自行。將墮坑泥永不能出。亦如眾",
    "T85n2885_002:1398c22": "聾。何所聽受皆語。除疑大士言。人者宿誓",
    "T85n2885_002:1398c23": "遠劫奉承聖志。總持無量大藏。聰慧辯才。方",
    "T85n2885_002:1398c24": "便無礙。哀愍我等。請問世尊。佛去世後為眾",
    "T85n2885_002:1398c25": "生作大依止。唯願仁者必為我問。",
    "T85n2885_002:1398c26": "爾時除疑大士。稱大眾意問佛言。云何名八",
    "T85n2885_002:1398c27": "邪之所牽。唯願世尊為我解說。佛言。八邪者",
    "T85n2885_002:1398c28": "天龍夜叉乾闥婆阿修羅迦樓羅緊那羅摩睺",
    "T85n2885_002:1398c29": "羅伽人非人等。有此八種人。遊行世間。詐稱",
    "T85n2885_002:1399a01": "是真來。惑行人使人歸之。皆邪非正。眾生著",
    "T85n2885_002:1399a02": "者墮於八難。故言八邪之所牽也。除疑復問",
    "T85n2885_002:1399a03": "佛言。此八種人各行何行如可得識。唯願說",
    "T85n2885_002:1399a04": "之。佛言。善男子。諦聽諦聽。吾當為汝分別說",
    "T85n2885_002:1399a05": "之。天龍者專行幻法。水中走馬。足下不濕。",
    "T85n2885_002:1399a06": "臂上種樹。剝驢拔井。或化作龍羊蛇犬。山",
    "T85n2885_002:1399a07": "林河水地中出花。吞火噉鐵。或現作佛菩薩。",
    "T85n2885_002:1399a08": "眾生見已皆悉歸仰。不得正解脫。名為一邪。",
    "T85n2885_002:1399a09": "善男子。夜叉者專行婬欲。殺生血食。詐稱",
    "T85n2885_002:1399a10": "言我是天中天。得大自在。信任六師。不識佛",
    "T85n2885_002:1399a11": "性。不得般若波羅蜜。專說世間無義語。有",
    "T85n2885_002:1399a12": "目之徒悉皆歸依。不得正解脫。名為二邪。",
    "T85n2885_002:1399a13": "善男子。乾闥婆者專行音樂。鼓舞弦歌。箜",
    "T85n2885_002:1399a14": "篌箏笛。耽行笙瑟。種種皆能言。我自悟。眾",
    "T85n2885_002:1399a15": "生見之皆悉敬仰。謂為是真。不得正解脫。名",
    "T85n2885_002:1399a16": "為三邪。",
    "T85n2885_002:1399a17": "阿脩羅者善能飲酒。不能使醉。自言。飲酒無",
    "T85n2885_002:1399a18": "罪。此是解脫。我能消殺。眾生見之謂。是聖",
    "T85n2885_002:1399a19": "人。不得般若波羅蜜。名為四邪。",
    "T85n2885_002:1399a20": "緊那羅者善能舞戲。擲空到折圓圈紐臂。戾",
    "T85n2885_002:1399a21": "脚清觴白紵弄槃。唱和音聲。眾生見之心生",
    "T85n2885_002:1399a22": "樂著。不得解脫。名為五邪。",
    "T85n2885_002:1399a23": "迦樓羅者善能槃馬。弄槊飛刀擲矢騁鞍。旋",
    "T85n2885_002:1399a24": "馬援弓挽強角走相撲。眾生見之心遂樂著。",
    "T85n2885_002:1399a25": "不得正解脫。名為六邪。",
    "T85n2885_002:1399a26": "摩睺羅伽者善解世法。僥倖絞假多詐少實。",
    "T85n2885_002:1399a27": "辭牒文章。能和私散。非諂曲兩頭多諸語言。",
    "T85n2885_002:1399a28": "不會宗義。眾生見之心生忻仰。不得正解",
    "T85n2885_002:1399a29": "脫。名為七邪。",
    "T85n2885_002:1399b01": "人非人者市道郭閃。妄言綺語。翻覆無信。諂",
    "T85n2885_002:1399b02": "媚多端。專求誑或。方便萬差。無有一實。眾",
    "T85n2885_002:1399b03": "生著之。不得解脫。名為八邪。",
    "T85n2885_002:1399b04": "諸佛菩薩能同此八種行能利益。如是八種",
    "T85n2885_002:1399b05": "人皆使出世。故言不捨八邪證八解脫。此之",
    "T85n2885_002:1399b06": "謂是。爾時除疑大士復問佛言。世尊如是之",
    "T85n2885_002:1399b07": "人乃行此行。菩薩大士亦行是行。一切眾生",
    "T85n2885_002:1399b08": "盲無慧目。云何世間而能別之。唯願世尊。為",
    "T85n2885_002:1399b09": "解說之。令一切眾生皆得正解脫知見。佛",
    "T85n2885_002:1399b10": "告除疑大士。汝是大慈念諸眾生著邪受苦。",
    "T85n2885_002:1399b11": "我今將欲滅度。汝若不問無目之人皆悉信",
    "T85n2885_002:1399b12": "邪。墮於地獄受苦無量。永處闇障。耳初不",
    "T85n2885_002:1399b13": "聞一乘之名。況能見佛。汝當諦聽。吾當為汝",
    "T85n2885_002:1399b14": "分別解說。善男子。八邪之心自是非他口。不",
    "T85n2885_002:1399b15": "說大乘方等。不見佛性。不能和通經典。善",
    "T85n2885_002:1399b16": "能所作了了明解。於諸身色不能捨離。雖說",
    "T85n2885_002:1399b17": "經法不合空義。專求伺人之過。自作愆咎覆",
    "T85n2885_002:1399b18": "藏不悔。自封所化是我眷屬。或見他人。如",
    "T85n2885_002:1399b19": "與同聚。心生忿怒。生大誹謗。自讚毀他。如是",
    "T85n2885_002:1399b20": "之人。是八邪徒黨菩薩大士。雖與同行慈悲",
    "T85n2885_002:1399b21": "為首推直與人抱曲向己。雖與天龍同行教",
    "T85n2885_002:1399b22": "以斷見而不取著。雖與夜叉同行示欲之過",
    "T85n2885_002:1399b23": "食肉殺生而無害心。教除五陰不聽執著。雖",
    "T85n2885_002:1399b24": "與乾闥婆同行。教除耳聽猶如空嚮不聽愛",
    "T85n2885_002:1399b25": "樂。示以法音。八正伎樂使人捨之。如入禪定。",
    "T85n2885_002:1399b26": "入阿脩羅中示現飲酒。不起昏心。捨諸相惑。",
    "T85n2885_002:1399b27": "增益智慧。入迦樓羅中教以調伏諸根不令",
    "T85n2885_002:1399b28": "放逸。自作教人如不取勝。令諸眾生心性調",
    "T85n2885_002:1399b29": "順。在緊陀羅中示現法喜歌舞。恩和調暢。八",
    "T85n2885_002:1399c01": "音方等。梵聲朗徹。見者歡欣。處在摩睺羅伽",
    "T85n2885_002:1399c02": "中。教諸眾生捨於諍論。無彼無我。無取無",
    "T85n2885_002:1399c03": "捨。見善不讚。見惡不毀。離世語言。常以軟",
    "T85n2885_002:1399c04": "善調伏其心。習於空慧。入於人非人中。教以",
    "T85n2885_002:1399c05": "忍辱。捨於俗事。專求智慧。入於一實定法。爾",
    "T85n2885_002:1399c06": "時除疑大士問佛言。世尊云何名萬惡之所",
    "T85n2885_002:1399c07": "蔟。唯願說之。我若聞已佛去世後。教令無量",
    "T85n2885_002:1399c08": "無邊眾生皆悉聞知。佛告除疑。善男子。萬惡",
    "T85n2885_002:1399c09": "者皆是著相。諸行不能捨。於諸見封執五陰。",
    "T85n2885_002:1399c10": "未得悟空。佛性未顯。貪求名譽。我慢貢高。癡",
    "T85n2885_002:1399c11": "欲益甚。毀謗大乘。而求小法捨於深法。愛",
    "T85n2885_002:1399c12": "樂淺語賤薄空宗。染著諸相忻仰繫縛。厭惡",
    "T85n2885_002:1399c13": "解脫求現相。諸業而不求見清淨佛性。如",
    "T85n2885_002:1399c14": "是之人名萬惡之所蔟。如斯之徒名地獄人",
    "T85n2885_002:1399c15": "也。",
    "T85n2885_002:1399c16": "爾時會中有一菩薩。名曰迦難羅。從坐而起。",
    "T85n2885_002:1399c17": "白佛言。世尊向聞如來說八邪萬惡。始知世",
    "T85n2885_002:1399c18": "間之人愚癡無目。但見現前不識後世。已聞",
    "T85n2885_002:1399c19": "幻或未能別識。相牽談說云。是真人背正歸",
    "T85n2885_002:1399c20": "邪。謂為解脫。心規世榮。與道相違。現遭殃",
    "T85n2885_002:1399c21": "禍。死墮惡趣。捨施財物及以妻子奴婢牛羊",
    "T85n2885_002:1399c22": "驢馬車輿園林屋宅床敷臥具衣食種種之物。",
    "T85n2885_002:1399c23": "皆能布施。心希現報。不求出世。受施之人非",
    "T85n2885_002:1399c24": "真解脫。雖常讀經不解深義。讚嘆小法毀訾",
    "T85n2885_002:1399c25": "方等。但見虛偽五陰未覩佛性。雖復剔髮衣",
    "T85n2885_002:1399c26": "服法衣不名出家。如是之徒是外道眷屬。眾",
    "T85n2885_002:1399c27": "生信之遂墮黑闇。歸者受苦終無慧目。師墮",
    "T85n2885_002:1399c28": "地獄二皆無益。如此人輩甚可哀矣。我於往",
    "T85n2885_002:1399c29": "昔無量劫學行布施。頭目髓腦一切所有之",
    "T85n2885_002:1400a01": "物。盡施與人不識真正。但得外道邪魔。亦不",
    "T85n2885_002:1400a02": "殺我觀於五陰中而有佛性。過於此劫復生",
    "T85n2885_002:1400a03": "於閻浮提劫。名諸見國。名梵音王。名自高。復",
    "T85n2885_002:1400a04": "於此劫供養六師。所須之物皆悉給與。亦不",
    "T85n2885_002:1400a05": "教我觀五陰是空取於真實佛性。復過此劫",
    "T85n2885_002:1400a06": "劫名安樂國。名安住王名不動。我於此劫供",
    "T85n2885_002:1400a07": "養無量恒沙諸佛。亦不教我捨於五陰而取",
    "T85n2885_002:1400a08": "真實佛性。復過此劫劫名離垢國。名空寂王。",
    "T85n2885_002:1400a09": "名惠解。我於此劫供養無量恒沙諸佛。教我",
    "T85n2885_002:1400a10": "捨棄五陰離諸結縛。始見此經。我即受持。書",
    "T85n2885_002:1400a11": "寫讀誦。晝夜精勤。修心相續。不使緣外。於其",
    "T85n2885_002:1400a12": "夜中夢見。普賢菩薩教我觀身。猶如虛空方",
    "T85n2885_002:1400a13": "始得見佛性。忽然悟覺。於虛空中覩見釋迦",
    "T85n2885_002:1400a14": "牟尼佛。即與我受記。號明法王如來。我即供",
    "T85n2885_002:1400a15": "養百億釋迦。今復重見如來說。於此經典歡",
    "T85n2885_002:1400a16": "欣無量。我從過去無量阿僧祇。佛所受持此",
    "T85n2885_002:1400a17": "經。并復受持陀羅尼呪。令我心恒堅固。今得",
    "T85n2885_002:1400a18": "受記。我欲施此神呪。在此經上為利益無量",
    "T85n2885_002:1400a19": "無邊眾生。不審世尊聽許以不。若我來世成",
    "T85n2885_002:1400a20": "等正覺時。持此呪者皆來生我國同共受樂。",
    "T85n2885_002:1400a21": "以此之故所願如是。佛言。善哉。汝是眾生",
    "T85n2885_002:1400a22": "無上慈父。施呪救護。將大利益不可稱數。我",
    "T85n2885_002:1400a23": "今說之在於此經。若有無量百千萬億眾生",
    "T85n2885_002:1400a24": "受諸苦惱。聞此呪者三稱汝名。讀持此呪即",
    "T85n2885_002:1400a25": "得解脫。命終生天。世世受樂。汝成正覺皆生",
    "T85n2885_002:1400a26": "汝國。爾時迦難羅菩薩即於佛前而說呪偈。",
    "T85n2885_002:1400a27": "呼呼膩　摩呼呼　嗚呼膩吒利　那羅帝那",
    "T85n2885_002:1400a28": "羅利　阿毘帝　曼多隸那隸　尼多訶帝",
    "T85n2885_002:1400a29": "　膩吒利　伊尼吒盧帝　槃荼羅　槃荼盧",
    "T85n2885_002:1400b01": "尼提　若拘利　摩拘尼　塗莎",
    "T85n2885_002:1400b02": "　諸有無常住　　三世會歸空　　觀心是無相",
    "T85n2885_002:1400b03": "　眾生性皆同　　慧解無分別　　相或不得通",
    "T85n2885_002:1400b04": "　盡相心亦滅　　了了見真容　　為著五陰故",
    "T85n2885_002:1400b05": "　示聽恒蒙聾　　除去相或盡　　忽悟解正宗",
    "T85n2885_002:1400b06": "前偈胡音胡字。中偈胡音漢字。後偈漢音漢",
    "T85n2885_002:1400b07": "字。翻胡作漢。",
    "T85n2885_002:1400b08": "說此呪時。八萬菩薩住不動地。九千聲聞發",
    "T85n2885_002:1400b09": "大乘心。十千比丘得羅漢道。五千比丘尼得",
    "T85n2885_002:1400b10": "阿那含道。十億優婆塞得斯陀含道。二十億",
    "T85n2885_002:1400b11": "優婆夷得須陀洹道。無量天人得法眼淨。百",
    "T85n2885_002:1400b12": "千眾生皆發無等等阿耨多羅三藐三菩提",
    "T85n2885_002:1400b13": "心。爾時阿難問迦難羅菩薩言。云何奉持。云",
    "T85n2885_002:1400b14": "何修行。唯願仁者。為我解說。爾時迦難羅語",
    "T85n2885_002:1400b15": "阿難言。行此經呪之時。當在空靜之處。淨",
    "T85n2885_002:1400b16": "治一室。以香湯洗浴。著淨衣服。安置法坐。",
    "T85n2885_002:1400b17": "不限人之多少。端身正心。勿得轉動。請法",
    "T85n2885_002:1400b18": "王一人在於座上。分別解說。是諸行人和",
    "T85n2885_002:1400b19": "合為上。捨離語論。閉目思惟。使心不亂。攝伏",
    "T85n2885_002:1400b20": "六根不令放逸。日夜六時燒香供養。善心相",
    "T85n2885_002:1400b21": "續入善境界。以是至到得見佛性。眾罪消滅。",
    "T85n2885_002:1400b22": "結縛解脫。因是日已始得見無量阿僧祇諸",
    "T85n2885_002:1400b23": "佛。皆為作依止。無量阿僧祇菩薩共為等侶。",
    "T85n2885_002:1400b24": "阿難問言。受持此經得幾數福。持此經者消",
    "T85n2885_002:1400b25": "供養以不。佛言。百千萬分不如其一。以一閻",
    "T85n2885_002:1400b26": "浮提中所有珍寶并諸雜物。悉以供養一切",
    "T85n2885_002:1400b27": "諸佛菩薩。不如有人須臾之頃聽是經典。復",
    "T85n2885_002:1400b28": "置是事。以一佛世界所有珍寶以用布施。不",
    "T85n2885_002:1400b29": "如有人造此經一字。復置是事。以十佛世界",
    "T85n2885_002:1400c01": "所有珍寶。造作浮圖塔寺。遍滿一閻浮提。不",
    "T85n2885_002:1400c02": "如有人讀此經一偈。復置是事。以百佛世界",
    "T85n2885_002:1400c03": "所有珍寶。以用造作經書形像。遍滿三千大",
    "T85n2885_002:1400c04": "千世界。不如有人解此經一句之義。以是之",
    "T85n2885_002:1400c05": "故吾今付汝。我滅度後在在處處。廣宣流布。",
    "T85n2885_002:1400c06": "常使不絕。受持此經典者。諸佛菩薩之所護",
    "T85n2885_002:1400c07": "念。所以者何。若持此經即同佛涅槃。永無煩",
    "T85n2885_002:1400c08": "惱。生死所不能污。當知此人不久成佛。受",
    "T85n2885_002:1400c09": "持經人日消五兩金食。何況世間輕微供養。",
    "T85n2885_002:1400c10": "若有人能精心竭力。晝夜苦身。供養受持此",
    "T85n2885_002:1400c11": "經之人。功德不可思議。現世受樂常聞正法。",
    "T85n2885_002:1400c12": "命終生天面奉諸佛。爾時會中有天神王地",
    "T85n2885_002:1400c13": "神王海神王河神王山神王樹神王風神王火",
    "T85n2885_002:1400c14": "神王諸鬼神王等。從坐而起白佛言。世尊我",
    "T85n2885_002:1400c15": "等諸神王在所佐護。受持此經之人并及供",
    "T85n2885_002:1400c16": "養受持經人。弟子常為此人不使見惡。所求",
    "T85n2885_002:1400c17": "如意。其人行來。我等常送不令恐怖。亦復不",
    "T85n2885_002:1400c18": "使惡人惡鬼橫害。其人所須之物。我等冥會",
    "T85n2885_002:1400c19": "使之自然。而得生之處常與明師相遇永離",
    "T85n2885_002:1400c20": "愚鈍。佛言。善哉。汝等大慈能護三寶。令諸眾",
    "T85n2885_002:1400c21": "生安住佛法。心無驚動。離苦出世。汝於來劫",
    "T85n2885_002:1400c22": "亦得作佛。",
    "T85n2885_002:1400c23": "爾時諸神王等聞佛所說。汝於來世亦得作",
    "T85n2885_002:1400c24": "佛。即起恭敬。以偈歎佛。",
    "T85n2885_002:1400c25": "　世尊大慈悲　　哀愍度一切　　敷演祕密藏",
    "T85n2885_002:1400c26": "　有形靡不濟　　降伏魔怨眾　　制諸外道賊",
    "T85n2885_002:1400c27": "　開現正真路　　燒去煩惱惑　　盲聾得視聽",
    "T85n2885_002:1400c28": "　枷鎖自然脫　　師子威力備　　頻申皆出窟",
    "T85n2885_002:1400c29": "　三塗變為淨　　迷者悉得悟　　流轉之徒眾",
    "T85n2885_002:1401a01": "　安靜如法住　　施我眾生目　　覩見妙樂土",
    "T85n2885_002:1401a02": "　令除我慢心　　貢高所不怙　　煩惱新草等",
    "T85n2885_002:1401a03": "　五陰風吹聚　　身中起慧火　　焚燒令無主",
    "T85n2885_002:1401a04": "　運化同虛空　　晃蕩無處所　　清淨無雲翳",
    "T85n2885_002:1401a05": "　始聞空中語　　了了心惺悟　　慈光變諸苦",
    "T85n2885_002:1401a06": "　心盡相亦滅　　忽然見慈父　　唯願佛世尊",
    "T85n2885_002:1401a07": "　普愍度群生　　震雷啟聾者　　金碑決瞽盲",
    "T85n2885_002:1401a08": "爾時佛告諸神王等。此經威力不可思議。受",
    "T85n2885_002:1401a09": "持此經功德亦不可思議。我說是經難可得",
    "T85n2885_002:1401a10": "聞。何況有人而得聞。何況有人而得受持讀",
    "T85n2885_002:1401a11": "誦書寫流通。功德巍巍難可度量。一切海水",
    "T85n2885_002:1401a12": "可知渧數。無有能知受持此經之人功德多",
    "T85n2885_002:1401a13": "少。一切大地可知塵數。無有能知受持此經",
    "T85n2885_002:1401a14": "之人功德限量。虛空可知分界。無有能知受",
    "T85n2885_002:1401a15": "持此經之人功德頭畔。一切諸佛可知名數。",
    "T85n2885_002:1401a16": "無有能知受持此經之人功德分界。以是因",
    "T85n2885_002:1401a17": "緣付囑於汝。在後流通世間莫使斷絕。我今",
    "T85n2885_002:1401a18": "涅槃時至不得久住。汝當努力承經聖志為",
    "T85n2885_002:1401a19": "作導師。爾時大眾聞說是語。皆各發聲悲號",
    "T85n2885_002:1401a20": "哽咽。叫呼大哭流涕泣血。不能自止。共相謂",
    "T85n2885_002:1401a21": "言。無上慈父將棄我等入於涅槃。我等徒眾",
    "T85n2885_002:1401a22": "無所宗仰。喻如嬰兒失母。涸魚無水。孤鳥",
    "T85n2885_002:1401a23": "失侶。猨猴失樹。孤窮孤路。伶併辛苦亦無恃",
    "T85n2885_002:1401a24": "託。依何所住。設復有疑當復問誰。世尊今去。",
    "T85n2885_002:1401a25": "何時復值假使還來云何可識。作此語已。舉",
    "T85n2885_002:1401a26": "手拍頭。推胸大叫。悲酸懊惱。痛哉苦哉。雨淚",
    "T85n2885_002:1401a27": "氣絕。五體投地。如太山崩。一一毛孔血流",
    "T85n2885_002:1401a28": "灑地。如波羅奢花。而白佛言。世尊為我徒",
    "T85n2885_002:1401a29": "眾且住於世莫般涅槃。我今在後無所依止。",
    "T85n2885_002:1401b01": "爾時佛告諸大眾。汝止。莫啼。我今語汝吾來",
    "T85n2885_002:1401b02": "去之狀。我若還來必得相識。",
    "T85n2885_002:1401b03": "爾時佛告諸大眾。諦聽諦聽。吾當為汝說涅",
    "T85n2885_002:1401b04": "槃因緣。善男子。譬如春月。陰氣漸退。陽氣",
    "T85n2885_002:1401b05": "微溫。水凍消融。大地枯釋。溫和調暢。雲雨時",
    "T85n2885_002:1401b06": "注。一切草木皆悉萌牙。如得生長。我今出世",
    "T85n2885_002:1401b07": "亦復如是。煩惱氷凍受欲。陰氣漸漸衰微。濡",
    "T85n2885_002:1401b08": "善春陽。忍辱溫氣微微而出。慈悲時雨數數",
    "T85n2885_002:1401b09": "降注。菩提善牙因此而生。三月四月諸陽漸",
    "T85n2885_002:1401b10": "強。樹木卉草皆悉滋榮。開花結實。我今住首",
    "T85n2885_002:1401b11": "楞嚴三昧亦復如是。智慧諸陽漸得轉強。令",
    "T85n2885_002:1401b12": "諸聲聞凡夫方便滋榮。開菩提空花同結一",
    "T85n2885_002:1401b13": "實。七月九月陽氣衰微。陰氣微進。令諸花木",
    "T85n2885_002:1401b14": "枝葉彫落菓實成熟。菩薩及彼亦復如是。五",
    "T85n2885_002:1401b15": "陰陽氣以得衰微。佛性智陰轉轉強上。諸見",
    "T85n2885_002:1401b16": "枝葉悉皆彫落。解脫知見菓實如得成熟。正",
    "T85n2885_002:1401b17": "冬之月冷上氷結一切菓實。皆悉成熟。收獲",
    "T85n2885_002:1401b18": "斂治。內於窖倉。毒蛇惡虫入穴隱匿。塞局墐",
    "T85n2885_002:1401b19": "戶就室然火。我今涅槃亦復如是。無知冷結",
    "T85n2885_002:1401b20": "解圓妙果成熟無二斂治分別置空窖倉。我",
    "T85n2885_002:1401b21": "慢毒蛇諸有惡虫入寂滅穴隱。塞智慧局閉",
    "T85n2885_002:1401b22": "覺知戶。就涅槃室然種智火。以是因緣故入",
    "T85n2885_002:1401b23": "涅槃。善男子。我若出之時。或作人君。或作人",
    "T85n2885_002:1401b24": "臣。或作人父。或作人子。或作人夫。或作人",
    "T85n2885_002:1401b25": "婦。或作象馬禽獸龜鼈黿蛇蠢飛蠕動。無所",
    "T85n2885_002:1401b26": "不作。無所不為。如是不可思議。唯行平等",
    "T85n2885_002:1401b27": "可得識吾。一切大眾即起恭敬。遶佛三匝。實",
    "T85n2885_002:1401b28": "如聖教。佛說此經已。寶塔寶池忽然不現。樹",
    "T85n2885_002:1401b29": "木花林皆悉萎枯。如來世尊北首而臥入於",
    "T85n2885_002:1401c01": "涅槃。一切大眾叫喚大哭。氣絕僻地。猶如死",
    "T85n2885_002:1401c02": "屍。悲泣盈目。淚如上雨。淚滴於地。地為之",
    "T85n2885_002:1401c03": "烈。大地震動。泉源枯竭。飛落走伏。皆各懊",
    "T85n2885_002:1401c04": "惱。高下不淨還悉如本。獄囚還繫。地獄受",
    "T85n2885_002:1401c05": "苦。餓鬼飢虛。無有解脫。真容奄形金棺。盛",
    "T85n2885_002:1401c06": "於銀槨。白疊千端。練絹萬疋。蘇油灌之。以",
    "T85n2885_002:1401c07": "火焚燒。悉皆磨滅。二端不燒。留於後代。一切",
    "T85n2885_002:1401c08": "大眾作禮而去。",
    "T85n2885_002:1401c09": "佛說智慧海藏經卷下"
}