{
    "X63n1245_008:0543c08": "重雕補註禪苑清規第八卷",
    "X63n1245_008:0543c10": "龜鏡文",
    "X63n1245_008:0543c11": "夫兩桂垂陰一華現瑞。自爾叢林之設。要之本為眾",
    "X63n1245_008:0543c12": "僧。是以開示眾僧故有長老。表儀眾僧故有首座。荷",
    "X63n1245_008:0543c13": "負眾僧故有監院。調和眾僧故有維那。供養眾僧故",
    "X63n1245_008:0543c14": "有典座。為眾僧作務故有直歲。為眾僧出納故有庫",
    "X63n1245_008:0543c15": "頭。為眾僧主典翰墨故有書狀。為眾僧守護聖教故",
    "X63n1245_008:0543c16": "有藏主。為眾僧迎待檀越故有知客。為眾僧召請故",
    "X63n1245_008:0543c17": "有侍者。為眾僧看守衣鉢故有寮主。為眾僧供侍湯",
    "X63n1245_008:0543c18": "藥故有堂主。為眾僧洗濯故有浴主水頭。為眾僧禦",
    "X63n1245_008:0543c19": "寒故有炭頭爐頭。為眾僧乞丐故有街坊化主。為眾",
    "X63n1245_008:0543c20": "僧執勞故有園頭磨頭莊主。為眾僧滌除故有淨頭。",
    "X63n1245_008:0543c21": "為眾僧給侍故有淨人。所以行道之緣十分備足。資",
    "X63n1245_008:0543c22": "身之具百色見成。萬事無憂。一心為道。世間尊貴。物",
    "X63n1245_008:0543c23": "外優閑。清淨無為。眾僧為最。迴念多人之力。寧不知",
    "X63n1245_008:0543c24": "恩報恩。晨參暮請不捨寸陰所以報長老也。尊卑有",
    "X63n1245_008:0544a01": "序舉止安詳所以報首座也。外遵法令內守規繩所",
    "X63n1245_008:0544a02": "以報監院也。六和共聚水乳相參所以報維那也。為",
    "X63n1245_008:0544a03": "成道故方受此食所以報典座也。安處僧房護惜什",
    "X63n1245_008:0544a04": "物所以報直歲也。常住之物一毫無犯所以報庫頭",
    "X63n1245_008:0544a05": "也。手不把筆如救頭燃所以報書狀也。明窓淨案古",
    "X63n1245_008:0544a06": "教照心所以報藏主也。韜光晦迹不事追陪所以報",
    "X63n1245_008:0544a07": "知客也。居必有常請必先到所以報侍者也。一瓶一",
    "X63n1245_008:0544a08": "鉢處眾如山所以報寮主也。寧心病苦粥藥隨宜所",
    "X63n1245_008:0544a09": "以報堂主也。輕徐靜默不昧水因所以報浴主水頭",
    "X63n1245_008:0544a10": "也。緘言拱手退己讓人所以報炭頭爐頭也。忖己德",
    "X63n1245_008:0544a11": "行全缺應供所以報街坊化主也。計功多少量彼來",
    "X63n1245_008:0544a12": "處所以報園頭磨頭莊主也。酌水運籌知慚識愧所",
    "X63n1245_008:0544a13": "以報淨頭也。寬而易從簡而易事所以報淨人也。是",
    "X63n1245_008:0544a14": "以叢林之下道業惟新。上上之機一生取辨。中流之",
    "X63n1245_008:0544a15": "士長養聖胎。至如未悟心源。時中亦不虗弃。是真僧",
    "X63n1245_008:0544a16": "寶。為世福田。近為末世之津梁。畢證二嚴之極果。若",
    "X63n1245_008:0544a17": "或叢林不治法輪不轉。非長老所以為眾也。三業不",
    "X63n1245_008:0544a18": "調四儀不肅。非首座所以率眾也。容眾之量不寬愛",
    "X63n1245_008:0544a19": "眾之心不厚。非監院所以護眾也。修行者不安敗群",
    "X63n1245_008:0544a20": "者不去。非維那所以悅眾也。六味不精三德不給。非",
    "X63n1245_008:0544a21": "典座所以奉眾也。寮舍不修什物不備。非直歲所以",
    "X63n1245_008:0544a22": "安眾也。畜積常住减尅眾僧。非庫頭所以贍眾也。書",
    "X63n1245_008:0544a23": "狀不工文字滅裂。非書狀所以飾眾也。几案不嚴喧",
    "X63n1245_008:0544a24": "煩不息。非藏主所以待眾也。憎貧愛富重俗輕僧。非",
    "X63n1245_008:0544b01": "知客所以贊眾也。禮貌不恭尊卑失序。非侍者所以",
    "X63n1245_008:0544b02": "命眾也。打疊不勤守護不謹。非寮主所以居眾也。不",
    "X63n1245_008:0544b03": "閑供侍惱亂病人。非堂主所以恤眾也。湯水不足寒",
    "X63n1245_008:0544b04": "暖失宜。非浴主水頭所以浣眾也。預備不前眾人動",
    "X63n1245_008:0544b05": "念。非爐頭炭頭所以向眾也。臨財不公宣力不盡。非",
    "X63n1245_008:0544b06": "街坊化主所以供眾也。地有遺利人無全功。非園頭",
    "X63n1245_008:0544b07": "磨頭莊主所以代眾也。懶墯併除諸緣不具。非淨頭",
    "X63n1245_008:0544b08": "所以事眾也。禁之不止命之不行。非淨人所以順眾",
    "X63n1245_008:0544b09": "也。如其僧眾。輕師慢法取性隨緣非。所以報長老也。",
    "X63n1245_008:0544b10": "坐臥參差去就乖角。非所以報首座也。意輕王法不",
    "X63n1245_008:0544b11": "顧叢林。非所以報監院也。上下不和鬪諍堅固。非所",
    "X63n1245_008:0544b12": "以報維那也。貪婪美膳毀訾麁飡。非所以報典座也。",
    "X63n1245_008:0544b13": "居處受用不思後人。非所以報直歲也。多貪利養不",
    "X63n1245_008:0544b14": "恤常住。非所以報庫頭也。事持筆硯馳騁文章。非所",
    "X63n1245_008:0544b15": "以報書狀也。慢易金文看尋外典。非所以報藏主也。",
    "X63n1245_008:0544b16": "追陪俗士交結貴人。非所以報知客也。遺亡召請久",
    "X63n1245_008:0544b17": "坐僧眾。非所以報侍者也。以己妨人慢藏誨盜。非所",
    "X63n1245_008:0544b18": "以報寮主也。多嗔少喜不順病緣。非所以報堂主也。",
    "X63n1245_008:0544b19": "桶杓作聲用水無節。非所以報浴主水頭也。身利溫",
    "X63n1245_008:0544b20": "暖有妨眾人。非所以報爐頭炭頭也。不念修行安然",
    "X63n1245_008:0544b21": "受供。非所以報街坊化主也。飽食終日無所用心。非",
    "X63n1245_008:0544b22": "所以報園頭磨頭莊主也。涕唾牆壁狼藉東司。非所",
    "X63n1245_008:0544b23": "以報淨頭也。專尚威嚴宿無善教。非所以報淨人也。",
    "X63n1245_008:0544b24": "蓋以旋風千匝尚有不周。但知捨短從長共辨出家",
    "X63n1245_008:0544c01": "之事。所冀師子窟中盡成師子。旃檀林下純是旃檀。",
    "X63n1245_008:0544c02": "令斯後五百年再覩靈山之會。然則法門興廢繫在",
    "X63n1245_008:0544c03": "僧徒。僧是敬田。所應奉重。僧重則法重。僧輕則法輕。",
    "X63n1245_008:0544c04": "內護既嚴。外護必謹。設使粥飰主人。一期主化叢林。",
    "X63n1245_008:0544c05": "執士偶爾當權。常宜敬待同袍。不得妄自尊大。若也",
    "X63n1245_008:0544c06": "貢高我慢。私事公酬。萬事無常豈能長保。一朝歸眾",
    "X63n1245_008:0544c07": "何面相看。因果無差恐難迴避。僧為佛子應供無殊。",
    "X63n1245_008:0544c08": "天上人間咸所恭敬。二時粥飰理合精豐。四事供須",
    "X63n1245_008:0544c09": "無令闕少。世尊二千年遺蔭蓋覆兒孫。白毫光一分",
    "X63n1245_008:0544c10": "功德受用不盡。但知奉眾不可憂貧。僧無凡聖通會",
    "X63n1245_008:0544c11": "十方。既曰招提悉皆有分。豈可妄生分別輕厭。客僧",
    "X63n1245_008:0544c12": "旦過寮三朝權住。盡禮供承。僧堂前暫爾求齋。等心",
    "X63n1245_008:0544c13": "供養。俗客尚猶照管。僧家忍不逢迎。若無有限之心。",
    "X63n1245_008:0544c14": "自有無窮之福。僧門和合。上下同心。互有短長。遞相",
    "X63n1245_008:0544c15": "蓋覆。家中醜惡莫使外聞。雖然於事無傷。畢竟减人",
    "X63n1245_008:0544c16": "瞻仰。如師子身中蟲。自食師子肉。非外道天魔所能",
    "X63n1245_008:0544c17": "慶也。若欲道風不墜佛日常明。壯祖域之光輝。補皇",
    "X63n1245_008:0544c18": "朝之聖化。願以斯文為龜鏡焉。",
    "X63n1245_008:0544c19": "坐禪儀",
    "X63n1245_008:0544c20": "盡學般若菩薩。先當起大悲心。發弘誓願。精修三昧。",
    "X63n1245_008:0544c21": "誓度眾生。不為一身獨求解脫爾。乃放捨諸像。休息",
    "X63n1245_008:0544c22": "萬事。身心一如。動靜無間。量其飲食不多不少。調其",
    "X63n1245_008:0544c23": "睡眠不節不恣。欲坐禪時。於閑靜處厚敷坐物。寬繫",
    "X63n1245_008:0544c24": "衣帶。令威儀齊整。然後結跏趺坐。先以右足安左髀",
    "X63n1245_008:0545a01": "上。左足安右髀上。或半跏趺坐亦可。但以左足壓右",
    "X63n1245_008:0545a02": "足而已。次以右手安左手上。左掌安右掌上。以兩手",
    "X63n1245_008:0545a03": "大拇指面相拄。徐徐舉身前欠。復左右搖振。乃正身",
    "X63n1245_008:0545a04": "端坐。不得左傾右側前躬後仰。令腰脊頭項骨節相",
    "X63n1245_008:0545a05": "拄狀如浮屠。又不得聳身太過。令人氣急不安。要令",
    "X63n1245_008:0545a06": "耳與肩對。鼻與臍對。舌拄上腭唇齒相著。目須微開",
    "X63n1245_008:0545a07": "免致昏睡。若得禪定。其力最勝。古有習定高僧坐常",
    "X63n1245_008:0545a08": "開目。向法雲圓通禪師亦訶人閉目坐禪。以謂黑山",
    "X63n1245_008:0545a09": "鬼窟。蓋有深旨。達者知焉。身相既定。氣息既調。然後",
    "X63n1245_008:0545a10": "寬放臍腹。一切善惡都莫思量。念起即覺。覺之即失。",
    "X63n1245_008:0545a11": "久久忘緣。自成一片。此坐禪之要術也。竊謂坐禪乃",
    "X63n1245_008:0545a12": "安樂法門。而人多致疾者。蓋不善用心故也。若善得",
    "X63n1245_008:0545a13": "此意。則自然四大輕安。精神爽利。正念分明。法味資",
    "X63n1245_008:0545a14": "神。寂然清樂。若已有發明者。可謂如龍得水。似虎犇",
    "X63n1245_008:0545a15": "山。若未有發明者。亦乃因風吹火用力不多。但辨肯",
    "X63n1245_008:0545a16": "心必不相賺。然而道高魔盛。逆順萬端。但能正念。現",
    "X63n1245_008:0545a17": "前一切不能留礙。如楞嚴經．天台止觀．圭峰修證儀",
    "X63n1245_008:0545a18": "具明魔事。預備不虞者不可不知也。若欲出定。徐徐",
    "X63n1245_008:0545a19": "動身安詳而起。不得卒暴。出定之後一切時中常作",
    "X63n1245_008:0545a20": "方便護持定力。如護嬰兒。即定力易成矣。夫禪定一",
    "X63n1245_008:0545a21": "門最為急務。若不安禪靜慮。到這裏總須茫然。所以",
    "X63n1245_008:0545a22": "探珠宜靜浪。動水取應難。定水澄清心珠自現。故圓",
    "X63n1245_008:0545a23": "覺經云。無碍清淨慧。皆依禪定生。法華經云。在於閑",
    "X63n1245_008:0545a24": "處。修攝其心。安住不動。如須彌山。是知超凡越聖必",
    "X63n1245_008:0545b01": "假靜緣。坐脫立亡須憑定力。一生取辨。尚恐[馬*差]駞。況",
    "X63n1245_008:0545b02": "乃遷延。將何敵業。故古人云。若無定力。甘伏死門。掩",
    "X63n1245_008:0545b03": "目空歸。宛然流浪。幸諸禪友三復斯文。自利利佗同",
    "X63n1245_008:0545b04": "成正覺。",
    "X63n1245_008:0545b05": "自警文",
    "X63n1245_008:0545b06": "神心洞照。聖默為宗。既啟三緘。宜遵四實。事關聖說。",
    "X63n1245_008:0545b07": "理合金文。方能輔翼教乘。光揚祖道。利他自利。功不",
    "X63n1245_008:0545b08": "浪施。若乃竊議朝廷政事。私評郡縣官寮。講國土之",
    "X63n1245_008:0545b09": "豐凶。論風俗之美惡。以至工商細務。市井閑談。邊鄙",
    "X63n1245_008:0545b10": "兵戈。中原冦賊。文章伎藝。衣食貨財。自恃己長。隱佗",
    "X63n1245_008:0545b11": "好事。揄揚顯過。指摘微瑕。既乖福業。無益道心。如此",
    "X63n1245_008:0545b12": "游言。竝傷實德。坐銷信施。仰愧龍天。罪始濫觴。禍終",
    "X63n1245_008:0545b13": "滅頂。何也。眾生苦火。四面俱焚。豈可安然。坐談無義。",
    "X63n1245_008:0545b14": "一百二十問",
    "X63n1245_008:0545b15": "　敬佛法僧否　　求善知識否　　發悟菩提(心否)",
    "X63n1245_008:0545b16": "　信入佛位否　　古今情盡否　　安住不退否",
    "X63n1245_008:0545b17": "　壁立千仞否　　齋戒明白否　　身心閑靜否",
    "X63n1245_008:0545b18": "　常好坐禪否　　絕默澄清否　　一念萬年否",
    "X63n1245_008:0545b19": "　對境不動否　　般若現前否　　言語道斷否",
    "X63n1245_008:0545b20": "　心行處滅否　　見色便見(心否)　　聞聲(便見)性否",
    "X63n1245_008:0545b21": "　達磨面壁否　　龍牙隱身否　　千手千眼否",
    "X63n1245_008:0545b22": "　(古佛與露柱相)交否　　至道無難否　　似地擎山否",
    "X63n1245_008:0545b23": "　迷逢達磨否　　庵(內人不見庵外事否)　　(南山起雲北山下雨)否",
    "X63n1245_008:0545b24": "　師子奮迅否　　慈悲開示否　　護法亡軀否",
    "X63n1245_008:0545c01": "　古教照心否　　三觀澄神否　　遊戲三昧否",
    "X63n1245_008:0545c02": "　普門示現否　　深窮六相否　　洞照十玄否",
    "X63n1245_008:0545c03": "　融(六位)圓因否　　即(十身)果海否　　會信(首丈)殊否",
    "X63n1245_008:0545c04": "　(入位)後普賢否　　威儀詳定否　　語言端審否",
    "X63n1245_008:0545c05": "　心口相應否　　(不自)讚毀他否　　能(退己)讓人否",
    "X63n1245_008:0545c06": "　能(知人)功德否　　不說(人罪)過否　　不惡難問否",
    "X63n1245_008:0545c07": "　不好戲笑否　　常樂默然否　　不欺暗室否",
    "X63n1245_008:0545c08": "　處眾如山否　　常行謙下否　　和合無諍否",
    "X63n1245_008:0545c09": "　立事得中否　　樂聞善言否　　不惡直言否",
    "X63n1245_008:0545c10": "　安受苦忍否　　能忍惡罵否　　能降喜心否",
    "X63n1245_008:0545c11": "　不追陪(人事)否　　不懶墮(焚修)否　　不侵損(常住)否",
    "X63n1245_008:0545c12": "　不(互用)財物否　　不蓄(金銀財寶)否　　不藏(書畫器玩)否",
    "X63n1245_008:0545c13": "　不從(人乞)貸否　　知不蠶(而衣)否　　知不耕(而食)否",
    "X63n1245_008:0545c14": "　知不戰(而安)否　　受用知足否　　能節飲食否",
    "X63n1245_008:0545c15": "　行施不倦否　　受施不貪否　　衣鉢無餘否",
    "X63n1245_008:0545c16": "　不為利(說法)否　　不求人(愛敬)否　　不貪利(弟子)否",
    "X63n1245_008:0545c17": "　不希求(名譽)否　　不近王臣否　　不恃(作形)勢否",
    "X63n1245_008:0545c18": "　不干預(公家)否　　謹畏王法否　　不占相(吉凶)否",
    "X63n1245_008:0545c19": "　不親厚(女人)否　　不妬賢能否　　不嫉他勝否",
    "X63n1245_008:0545c20": "　不輕貧賤否　　護人意根否　　不惱害(有情)否",
    "X63n1245_008:0545c21": "　常行放生否　　常念護生否　　敬老慈幼否",
    "X63n1245_008:0545c22": "　安養疾病否　　憫念牢獄否　　能惠飢寒否",
    "X63n1245_008:0545c23": "　遠悲收戰否　　等親華夷否　　報(王臣統治)恩否",
    "X63n1245_008:0545c24": "　答父母(生育恩否)　　酬師友(訓導)否　　念檀越(供給恩否)",
    "X63n1245_008:0546a01": "　懷親知(贊助恩否)　　顧給侍(勤勞恩否)　　思龍天(荷護恩否)",
    "X63n1245_008:0546a02": "　知兵將(守禦恩否)　　恤諸天(衰惱)否　　憫人間(八苦)否",
    "X63n1245_008:0546a03": "　傷修羅(鬪戰)否　　悼鬼趣(幽愁)否　　哀旁生(癡暗)否",
    "X63n1245_008:0546a04": "　痛地獄(悲酸)否　　怨親平等否　　普敬如佛否",
    "X63n1245_008:0546a05": "　普愛如(父母)否　　誓度無餘否　　三時點撿否",
    "X63n1245_008:0546a06": "　一生事辦否　　得人自在否　　證大涅槃否",
    "X63n1245_008:0546a07": "誡沙彌",
    "X63n1245_008:0546a08": "未披剃前。准備五條(正合披五條縵衣)裙衫鐼子鞋靸。先受",
    "X63n1245_008:0546a09": "五戒。次受十戒。切不得著七條九條及用頭鉢。坐臥",
    "X63n1245_008:0546a10": "僧床與大僧雜處。如禮見大僧。應稱某是沙彌。恣煩",
    "X63n1245_008:0546a11": "大僧答拜。既受沙彌戒法。應須憶念遵行。若犯沙彌",
    "X63n1245_008:0546a12": "戒。即不得六僧戒。常應精勤禮念。志求大戒。及讀誦",
    "X63n1245_008:0546a13": "沙彌戒經。",
    "X63n1245_008:0546a14": "書填狀式。某院童行姓某右某。年若干。本貫某州某",
    "X63n1245_008:0546a15": "縣某鄉人事或郭下人事。昨於某年某月某日到院",
    "X63n1245_008:0546a16": "出家(有父母即云父母送到出家)。禮住持僧某為師。今買到(如客處買",
    "X63n1245_008:0546a17": "到即稱買到客人某甲名下)某處某字號空名度牒一道。欲乞書",
    "X63n1245_008:0546a18": "填為僧。竝無諸般違碍。請申狀云云。年月日具。前位",
    "X63n1245_008:0546a19": "姓某狀。",
    "X63n1245_008:0546a21": "重雕補註禪苑清規第八卷"
}