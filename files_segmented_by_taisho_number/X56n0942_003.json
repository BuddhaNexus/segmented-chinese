{
    "X56n0942_003:0682c07": "六月一日天台山僧維蠲謹獻書於",
    "X56n0942_003:0682c08": "郎中使君(閣下)維蠲言去歲不稔人無聊生皇帝憂",
    "X56n0942_003:0682c09": "勤擇賢救疾朝端選於眾得郎中以恤之伏惟",
    "X56n0942_003:0682c10": "郎中天仁神智澤潤台野新張千里之幬再活百靈",
    "X56n0942_003:0682c11": "之命風雨應祈稼穡鮮茂凡在品物罔不悅服南嶽",
    "X56n0942_003:0682c12": "高僧思大師生日本為王天台教法大行彼國是以",
    "X56n0942_003:0682c13": "內外經籍一法於唐約二十年一來朝貢貞元中僧",
    "X56n0942_003:0682c14": "最澄來會僧道邃為講義陸使君給判印歸國大闡",
    "X56n0942_003:0682c15": "玄風去年僧圓載奉　　本國命送　　太后納袈",
    "X56n0942_003:0682c16": "裟供養　　大師影　　聖德太子法華經疏鎮天",
    "X56n0942_003:0682c17": "台藏賷眾疑義五十科來問抄寫所欠經論禪林寺",
    "X56n0942_003:0682c18": "僧廣脩答一本已蒙　　前使李端公判印竟維蠲",
    "X56n0942_003:0682c19": "答一本并付經論疏義三十本伏乞",
    "X56n0942_003:0682c20": "郎中賜以判印光浮日宮丕冐遐裔恩流永劫道德",
    "X56n0942_003:0682c21": "日新煩黷　　聽覽不任悚懼。僧維蠲謹言",
    "X56n0942_003:0683a01": "開士維蠲弘傳天台　　智顗大師教教跡貫微妙",
    "X56n0942_003:0683a02": "門了最上乘旨繞諸經諸論之祕密得先佛後佛之",
    "X56n0942_003:0683a03": "定慧非天與玄機神授朗智雖白首枯心不能了達",
    "X56n0942_003:0683a04": "今維蠲上人者傳此教已十餘年決疑義如泉流導",
    "X56n0942_003:0683a05": "幽樞若氷釋聽者受者甚聞韶之甘利根鈍根同一",
    "X56n0942_003:0683a06": "雨之潤豁圓載之來叩答　　彼土之遙仰兩地空",
    "X56n0942_003:0683a07": "齋一朝玲瓏仁智相逢一何盛也煙波萬里掬玄珠",
    "X56n0942_003:0683a08": "而還雲山巋然搖風期之念又二十載何其敻耶邁",
    "X56n0942_003:0683a09": "佩竹符於名嶽之下聆高僧之嘉話洗浙煩慮如揖",
    "X56n0942_003:0683a10": "靈泉深戁[言*甹]才不稱所請。開成五年八月十三日朝",
    "X56n0942_003:0683a11": "議郎使持節台州刺史上柱國賜緋魚袋膝邁白",
    "X56n0942_003:0683a15": "圓載闍梨是東國至人洞西竺妙理梯山航海以月",
    "X56n0942_003:0683a16": "繫時涉百餘萬道途之勤歷三大千世界之遠經文",
    "X56n0942_003:0683a17": "翻於貝葉鄉路出於扶桑破後學之昏迷為空門之",
    "X56n0942_003:0683a18": "標表遍禮白足淹留赤城遊巡既周巾錫將返懇求",
    "X56n0942_003:0683a19": "印信以為公憑行業眾知須允其請。",
    "X56n0942_003:0683a20": "開成五年　月　日朝議郎使持節台州刺史上",
    "X56n0942_003:0683a21": "柱國賜緋魚袋漆邁給",
    "X56n0942_003:0683b01": "付日本國經論目",
    "X56n0942_003:0683b02": "大悲經三卷新譯般若心經一卷",
    "X56n0942_003:0683b03": "唐梵對書佛頂一卷仁王經疏一卷",
    "X56n0942_003:0683b04": "金剛經疏一卷菩薩戒疏二卷",
    "X56n0942_003:0683b05": "念經儀法一卷隨自意三昧一卷",
    "X56n0942_003:0683b06": "四十二字門一卷小止觀一卷",
    "X56n0942_003:0683b07": "華嚴義海二卷華嚴還源觀一卷",
    "X56n0942_003:0683b08": "華嚴十玄門一卷注法界觀一卷",
    "X56n0942_003:0683b09": "注止觀偈一卷止觀科節一卷",
    "X56n0942_003:0683b10": "止觀科文一卷六妙門一卷",
    "X56n0942_003:0683b11": "釋氏血脉譜一卷修禪法行一卷",
    "X56n0942_003:0683b12": "還源集三卷佛窟集一卷",
    "X56n0942_003:0683b13": "大師口決一卷陳宣帝書一本",
    "X56n0942_003:0683b14": "圓式論一本義要一卷",
    "X56n0942_003:0683b15": "中道因緣論一卷形神不滅論一卷",
    "X56n0942_003:0683b16": "法王詔一本心王賦一本",
    "X56n0942_003:0683b17": "答日本國問一卷",
    "X56n0942_003:0683b18": "問釋籤云今法華是顯露等者對非祕密故云顯",
    "X56n0942_003:0683b19": "露於顯露七中通奪而言之並非七也別與而言",
    "X56n0942_003:0683b20": "之但非前六何者七中雖有圓教以兼帶故是故",
    "X56n0942_003:0683b21": "不同此約部說也彼七中圓與法華圓其體不別",
    "X56n0942_003:0683b22": "故但簡六此約教說也(已上文也)今尋文意若約與義",
    "X56n0942_003:0683b23": "則法華經同八中圓若爾此經亦為頓漸化儀攝",
    "X56n0942_003:0683b24": "之為不攝耶又約奪義則非八攝若爾者此法華",
    "X56n0942_003:0683c01": "經為何化儀為化法此義如何。",
    "X56n0942_003:0683c02": "答玄文云餘經赴緣取益法華唯論布教之元意經",
    "X56n0942_003:0683c03": "云我本立誓願欲令一切眾如我等無異誓以一乘",
    "X56n0942_003:0683c04": "化物也眾生根鈍未堪純一順十方佛於一乘道開",
    "X56n0942_003:0683c05": "出三乘八教接引調熟四十餘年八教未合不得稱",
    "X56n0942_003:0683c06": "意也今正是其時決定說一乘化一切眾生皆令入",
    "X56n0942_003:0683c07": "佛道如我昔所願今者已滿足佛意暢也終從一而",
    "X56n0942_003:0683c08": "歸一廢諸方便唯圓實一乘故八教不攝也圓人佛",
    "X56n0942_003:0683c09": "眼所見眾生即圓滿法身佛也五義釋題不同諸經",
    "X56n0942_003:0683c10": "諸經有圓圓即是妙妙體無異將部往望彼有兼但",
    "X56n0942_003:0683c11": "對帶之麤法華唯圓故獨稱妙八不攝也實相為體",
    "X56n0942_003:0683c12": "體亦無二將部往望諸經實者自實權者自權隔歷",
    "X56n0942_003:0683c13": "不融未同一實今則一相一味故非八也一乘因果",
    "X56n0942_003:0683c14": "為宗散心小善二乘偏行悉是圓因壽量塵點本地",
    "X56n0942_003:0683c15": "三身方是妙果八教之所未開也斷疑生信為用燋",
    "X56n0942_003:0683c16": "種根敗能生華菓如聾如瘂咸得聰明必死之人更",
    "X56n0942_003:0683c17": "賜壽命如斯之用八教所無也名體宗用既別教相",
    "X56n0942_003:0683c18": "固合不同故法華經非八教攝也然離八教外無別",
    "X56n0942_003:0683c19": "一教復對化儀化法辯也儀者威儀布致次第也頓",
    "X56n0942_003:0683c20": "漸不定祕密頓漸對五時不定祕密約頓漸中義立",
    "X56n0942_003:0683c21": "耳化法有四藏通別圓揩定軌範不移易也儀中用",
    "X56n0942_003:0683c22": "法法須約儀參而不雜也若單約化儀華嚴唯頓餘",
    "X56n0942_003:0683c23": "經唯漸文云鹿苑至涅槃漸也又云從牛出乳五味",
    "X56n0942_003:0683c24": "皆漸也諸如此文且約化儀法華漸也玄文第一卷",
    "X56n0942_003:0684a01": "判教相云今經若法被緣名漸圓教者漸即約儀圓",
    "X56n0942_003:0684a02": "即約法文句云華嚴頓鹿苑至般若漸法華是會漸",
    "X56n0942_003:0684a03": "歸頓諸如此文頓是約法此儀法合辨也已今當說",
    "X56n0942_003:0684a04": "法華第一一乘圓妙迥異餘妙牛食肥膩即出醍醐",
    "X56n0942_003:0684a05": "圓頓機擊出無作法輪復有一行是如來行今當為",
    "X56n0942_003:0684a06": "汝說實最事諸如上文此唯約法明也學人細尋方",
    "X56n0942_003:0684a07": "免雜亂。",
    "X56n0942_003:0684a08": "問大毗盧遮那經一部七卷薄伽梵住如來加持",
    "X56n0942_003:0684a09": "廣大金剛法界宮為一切持金剛者演說之也大",
    "X56n0942_003:0684a10": "唐中天竺國三藏輸波迦羅唐言善無畏譯今疑",
    "X56n0942_003:0684a11": "如來所說始從華嚴終至涅槃無為五時四教所",
    "X56n0942_003:0684a12": "不該攝今以此毗盧遮那經何部何時何教攝之",
    "X56n0942_003:0684a13": "又為法華前說為當法華後說此義如何。",
    "X56n0942_003:0684a14": "答謹尋經文屬方等部行聲聞緣覺故與不空羂索",
    "X56n0942_003:0684a15": "大寶積大集大方等金光明維摩楞伽思益等經同",
    "X56n0942_003:0684a16": "味具四教四佛四土今顯毗盧遮那於法界宮說乃",
    "X56n0942_003:0684a17": "是法身寂光土從勝受名也前後可詳。",
    "X56n0942_003:0684a18": "問玄義第二云今家破光宅因果之六義一一難",
    "X56n0942_003:0684a19": "之具以四一四六二十四今疑若難昔因果時為",
    "X56n0942_003:0684a20": "破因果之實體為破因果上邪執若難今因果亦",
    "X56n0942_003:0684a21": "復然也為破因果之實體為破因果上邪執。",
    "X56n0942_003:0684a22": "答光宅判五時法華當第四時對前三稱妙對涅槃",
    "X56n0942_003:0684a23": "未得常住大師判法華與涅槃同味前四時只一酪",
    "X56n0942_003:0684a24": "味唯麤餘三味有圓圓即是妙却成十二妙光宅言",
    "X56n0942_003:0684b01": "法華妙妙未常住未常是麤成十二麤此破執昔麤",
    "X56n0942_003:0684b02": "今妙因果俱實義俱不成也。",
    "X56n0942_003:0684b03": "問又云正論今意為二先略用彼名顯於妙義因",
    "X56n0942_003:0684b04": "具三義者一法界具九法界名體廣九法界即佛",
    "X56n0942_003:0684b05": "法界名位高十法界即空即假即中名用長即一",
    "X56n0942_003:0684b06": "而論三即三而論一非各異亦非橫亦非一故稱",
    "X56n0942_003:0684b07": "妙也果體具三義者體遍一切處名體廣又已成",
    "X56n0942_003:0684b08": "佛久久遠遠名位高從本垂迹過現未來三世益",
    "X56n0942_003:0684b09": "物名用長是為因果六義異於餘經是故稱妙今",
    "X56n0942_003:0684b10": "疑此因果六義與蓮華六譬若有相對耶。",
    "X56n0942_003:0684b11": "答玄文第七釋蓮華處云二門六譬各有所擬如文",
    "X56n0942_003:0684b12": "次第取為蓮故華對此六也。",
    "X56n0942_003:0684b13": "問又釋籤中釋佛界十如是文云又約現生後論",
    "X56n0942_003:0684b14": "九論十者有現報故名為有報無生後故亦言無",
    "X56n0942_003:0684b15": "報始自初入變易土中受法身性既並無復隔生",
    "X56n0942_003:0684b16": "之義故無生後二種報也今疑無漏為因無明為",
    "X56n0942_003:0684b17": "緣生彼變易若無隔生者妙覺位佛損生竟時無",
    "X56n0942_003:0684b18": "明為緣所感之身為不棄捨為當棄捨若不捨者",
    "X56n0942_003:0684b19": "虗妄和合所感之身何為真身若棄捨者既有隔",
    "X56n0942_003:0684b20": "生何為無隔此義如何。",
    "X56n0942_003:0684b21": "答妙覺位佛覺一切法悉是真實虗妄和合元本清",
    "X56n0942_003:0684b22": "淨無可棄捨無生可隔達法性源本無生死名損生",
    "X56n0942_003:0684b23": "竟空中無華何必用遣但佛眼未明謂真可證謂妄",
    "X56n0942_003:0684b24": "可捨耳。",
    "X56n0942_003:0684c01": "問法華玄義判釋圓教二諦義云取意存略但點",
    "X56n0942_003:0684c02": "法性為真諦無明十二因緣為俗諦今疑此十二",
    "X56n0942_003:0684c03": "緣為是生滅為不生滅若生滅者何故明圓十二",
    "X56n0942_003:0684c04": "緣文云不思議不生不滅十二因緣若不生滅者",
    "X56n0942_003:0684c05": "何故明圓假觀文云達此空時觀冥中道能知世",
    "X56n0942_003:0684c06": "間生滅法相如實而見名入假觀。",
    "X56n0942_003:0684c07": "答圓人解生滅即不生滅不生滅即生滅生滅即俗",
    "X56n0942_003:0684c08": "俗即真世間相常住也能知世間生滅相真即俗也",
    "X56n0942_003:0684c09": "但尋大師釋法本不生今則無滅義自分明。",
    "X56n0942_003:0684c10": "問又玄義云別教無量四諦非前二非後一正說",
    "X56n0942_003:0684c11": "恒沙佛法當名然實通緣諸四諦次第為論不無",
    "X56n0942_003:0684c12": "傍正初心緣諸無量發心誓願初正以生滅四諦",
    "X56n0942_003:0684c13": "伏通見思傍修三種次正以無生破通見思謗修",
    "X56n0942_003:0684c14": "兩種次正以無量破內外塵沙次正用無作伏無",
    "X56n0942_003:0684c15": "明次正用無作破無明(已上文也)今疑此斷伏義據何",
    "X56n0942_003:0684c16": "經論華嚴瓔珞仁王新金光明勝天王大品涅槃",
    "X56n0942_003:0684c17": "等經十地攝大乘地持十住婆沙大智等論如是",
    "X56n0942_003:0684c18": "經論雖明地位而未有此傍正伏斷請示誠文。",
    "X56n0942_003:0684c19": "答別人徧學四教初以生滅伏見思此最淺故別人",
    "X56n0942_003:0684c20": "不以此斷用無生斷見思未能即中故用無量最後",
    "X56n0942_003:0684c21": "方斷無明經論四疑當人各各伏斷今偏語別人學",
    "X56n0942_003:0684c22": "四伏斷深淺互入不專一文所列諸經何足為證信",
    "X56n0942_003:0684c23": "有別人徧學四教義自明白。",
    "X56n0942_003:0684c24": "問今疑彼瓔珞經未有忍名然今案仁王般若經",
    "X56n0942_003:0685a01": "初四十心咸為伏忍今家解釋但信為伏亦無信",
    "X56n0942_003:0685a02": "忍又復彼經意十地初三以為信忍四五六地以",
    "X56n0942_003:0685a03": "為順忍而今家判取住行向名為順忍如此相違",
    "X56n0942_003:0685a04": "其趣如何又至明圓教位用五忍名不似誠文今",
    "X56n0942_003:0685a05": "疑仁王是明別圓二位若准彼經初四十心以為",
    "X56n0942_003:0685a06": "伏忍今此圓位取五品位名為伏忍彼經便舉四",
    "X56n0942_003:0685a07": "五六地以為順忍今此圓位十信為順彼經即以",
    "X56n0942_003:0685a08": "十地初三而為信忍次三順忍次三無生第十與",
    "X56n0942_003:0685a09": "佛同為寂滅今義即舉住行向地等覺為無生忍",
    "X56n0942_003:0685a10": "但佛獨以為寂滅忍非但別教忍名相違圓位忍",
    "X56n0942_003:0685a11": "號亦不相似是義如何。",
    "X56n0942_003:0685a12": "答四十心為伏者正是別義地前未斷無明故得伏",
    "X56n0942_003:0685a13": "名初三為信得四不壞信理亦別義也四五六為順",
    "X56n0942_003:0685a14": "順中也圓家住行向正同此三地經四十心為伏忍",
    "X56n0942_003:0685a15": "通初後說也圓五品為伏伏初也十信為順趣向為",
    "X56n0942_003:0685a16": "順也但圓教初心即具五忍且借別位分高位耳既",
    "X56n0942_003:0685a17": "是暫借何必全同經次第也智者依義不依語也。",
    "X56n0942_003:0685a18": "問又云若有為門從門證果三德具足不縱不橫",
    "X56n0942_003:0685a19": "因亦如是一法門具足一切法門通至佛地華嚴",
    "X56n0942_003:0685a20": "云從初一地具足諸地功德大品云初阿字具足",
    "X56n0942_003:0685a21": "四十一字功德三門亦如是是為圓四門相今疑",
    "X56n0942_003:0685a22": "若云一地具足諸地功德者圓人但居初發心位",
    "X56n0942_003:0685a23": "不應經歷二住已去若經歷者何故今云一地具",
    "X56n0942_003:0685a24": "足諸地功德也又釋一一字以表一一位如何。",
    "X56n0942_003:0685b01": "答圓人一住即攝法界盡住外更無一法可得阿之",
    "X56n0942_003:0685b02": "言無無即無住無生無上無為無得四十二字四十",
    "X56n0942_003:0685b03": "二位只是一無住法耳此即空真諦也雖一位一字",
    "X56n0942_003:0685b04": "具一切位具一切字此即假俗諦也真俗不二而能",
    "X56n0942_003:0685b05": "照二即中諦也點空證位位位皆空日行空中何廢",
    "X56n0942_003:0685b06": "朝夕如人受戒一受不退常寂然何妨夏臘猶存小",
    "X56n0942_003:0685b07": "大此准南岳四十二字門附往自看。",
    "X56n0942_003:0685b08": "問又第七卷明本因文云本因妙者經言我本行",
    "X56n0942_003:0685b09": "菩薩道時所成壽命者慧命即本時智妙我本行",
    "X56n0942_003:0685b10": "者行是進趣即本行妙也菩薩道時者是因人復",
    "X56n0942_003:0685b11": "顯位妙也一句文證成三妙三妙即本時因妙非",
    "X56n0942_003:0685b12": "迹因也(已上文也)今疑諸大小乘經論明釋迦迹因能",
    "X56n0942_003:0685b13": "化與所化名號甚分明今此本實佛從何等如來",
    "X56n0942_003:0685b14": "最初發大心也本行大道時其別號如何。",
    "X56n0942_003:0685b15": "答三世諸佛道同同開三顯一開近顯遠開竟三即",
    "X56n0942_003:0685b16": "一近即遠經云我於伽耶城菩提樹下坐近也教令",
    "X56n0942_003:0685b17": "初發心涌出初發心遠也我於道場中說壽亦如是",
    "X56n0942_003:0685b18": "此彌勒同釋迦也同即是同體大悲含一切無復自",
    "X56n0942_003:0685b19": "他遠近無差別國劫名號一切佛通名毗盧遮那國",
    "X56n0942_003:0685b20": "通名寂光通名實報亦無界分壽量但云無始無終",
    "X56n0942_003:0685b21": "毗盧遮那經云我一切本初號名世所依說法無等",
    "X56n0942_003:0685b22": "比本寂無有上皆同壽命同種子同依處同救世者",
    "X56n0942_003:0685b23": "即我今一念圓解全盡三千三千外無一毫法授記",
    "X56n0942_003:0685b24": "作佛悉迹中事耳。",
    "X56n0942_003:0685c01": "問判教相文云判教相者即為六一舉大綱乃至",
    "X56n0942_003:0685c02": "六增數明教一大綱三種一頓二漸三不定此三",
    "X56n0942_003:0685c03": "名同舊義異也今疑一家文中多用四教判一代",
    "X56n0942_003:0685c04": "教今至此文更立三教何為正義。",
    "X56n0942_003:0685c05": "答大綱即化儀也頓中廣引諸經說頓結云此教相",
    "X56n0942_003:0685c06": "頓非部頓也恐人濫化儀故此結也教即法教部唯",
    "X56n0942_003:0685c07": "華嚴此乃儀中引法比說也但三不四者祕密非文",
    "X56n0942_003:0685c08": "可傳存義而已今論文部故此略也。",
    "X56n0942_003:0685c09": "問又云法華八千聲聞無量損生菩薩即是前熟",
    "X56n0942_003:0685c10": "菓實於法華中收更無所作若五千自起人天被",
    "X56n0942_003:0685c11": "移皆是後熟涅槃中收今疑彼涅槃中未有退座",
    "X56n0942_003:0685c12": "五千被移人天得果之文何為涅槃中收請示其",
    "X56n0942_003:0685c13": "文。",
    "X56n0942_003:0685c14": "答此准義入涅槃是捃拾教三告大眾有疑當問眾",
    "X56n0942_003:0685c15": "皆默然無疑五千人天是佛弟子四眾之數聞一切",
    "X56n0942_003:0685c16": "眾生悉有佛性悉皆作佛而默然者義當收也。",
    "X56n0942_003:0685c17": "問玄義第十末文云記者私錄異同(云云)釋籤云",
    "X56n0942_003:0685c18": "從記者私錄異同下是章安雜錄記異聞不關於",
    "X56n0942_003:0685c19": "記大師說也故不依文次亦無淺深於中為二初",
    "X56n0942_003:0685c20": "雜記異聞次惟文下述已推師結前生後初文為",
    "X56n0942_003:0685c21": "四初料簡般若與法華以辨同異二明經論諸藏",
    "X56n0942_003:0685c22": "離合三明四教名義所憑四破古五時七階不同",
    "X56n0942_003:0685c23": "今疑此文既云不關於記大師說也今此異聞為",
    "X56n0942_003:0685c24": "從誰聞請示其人又尋籤意初從記者私錄已下",
    "X56n0942_003:0686a01": "至訖一無二焉是當正明異聞文紙數稍及五六",
    "X56n0942_003:0686a02": "枚也然就其中義門繁多為用不用為當簡用此",
    "X56n0942_003:0686a03": "義如何。",
    "X56n0942_003:0686a04": "答異聞補讚防毀極為藻鏡況章安助釋不共般若",
    "X56n0942_003:0686a05": "亦授記聲聞大師未出不共即圓圓人知一切法有",
    "X56n0942_003:0686a06": "安樂性聲聞何不作佛般若未明說耳。",
    "X56n0942_003:0686a07": "問今疑若依後釋者以迦葉等既名定性令在法",
    "X56n0942_003:0686a08": "華授菩提記何故初釋云若定性者彼土得故未",
    "X56n0942_003:0686a09": "來得故此義如何。",
    "X56n0942_003:0686a10": "答定性未來得是不預法華會不遇佛人自謂滅度",
    "X56n0942_003:0686a11": "更於餘國謂方便土也敗種是通彈呵非謂便是定",
    "X56n0942_003:0686a12": "性迦葉是最尊重弟子尚是定性何處更有不定性",
    "X56n0942_003:0686a13": "依疏說好。",
    "X56n0942_003:0686a14": "問又法華疏第二云尸棄者此翻為頂髻又外國",
    "X56n0942_003:0686a15": "喚火為樹提尸棄此王本修火光定破欲界惑從",
    "X56n0942_003:0686a16": "德立名然經標梵王復舉尸棄似兩人依釋論正",
    "X56n0942_003:0686a17": "以尸棄為王今經舉位顯名恐目一人耳乃至云",
    "X56n0942_003:0686a18": "初禪有梵眾梵輔大梵今舉主攝諸也光明者二",
    "X56n0942_003:0686a19": "禪也(已上文句文也)淨名疏第二云尸棄者此云火或云",
    "X56n0942_003:0686a20": "火首又言蠡髻似蠡故也望法華序恐是二禪王",
    "X56n0942_003:0686a21": "所言等者三四禪也(已上淨名疏文)今疑若依法華疏者",
    "X56n0942_003:0686a22": "尸棄是初禪主何故淨名疏云望法華序是二禪",
    "X56n0942_003:0686a23": "王此義如何。",
    "X56n0942_003:0686a24": "答梵王為三界主二十五有別立一名住在初禪初",
    "X56n0942_003:0686b01": "禪不全攝如一刕刺史不得攝為一刕人或住諸禪",
    "X56n0942_003:0686b02": "亦管欲界梵云尸棄唐翻火頂天竺自有二說一云",
    "X56n0942_003:0686b03": "火謂火灾頂如頭頂此初禪也一云頂謂頂蓋火不",
    "X56n0942_003:0686b04": "到處二禪也大師依天竺具此二說。",
    "X56n0942_003:0686b05": "問疏第五云如身子六心中退大記云六心中退",
    "X56n0942_003:0686b06": "者准瓔珞意身子於十住中第六心退恐是爾前",
    "X56n0942_003:0686b07": "見思俱斷至六心時見猶未盡六心尚退今疑若",
    "X56n0942_003:0686b08": "別位者初破見正入初住從二住至七住破於思",
    "X56n0942_003:0686b09": "假八九十住正是侵習若圓教位者初破見假正",
    "X56n0942_003:0686b10": "是初信從第二信至第七信是破思假八信至十",
    "X56n0942_003:0686b11": "信斷正習盡十住已上斷無明或分身成佛今言",
    "X56n0942_003:0686b12": "六心見猶未盡者是何位。",
    "X56n0942_003:0686b13": "答大師菩薩戒疏云身子六住退有云是六信六住",
    "X56n0942_003:0686b14": "義終難成既墮邪見六住無此義只應呼信為住耳",
    "X56n0942_003:0686b15": "別教七住斷見六未斷見墮邪義成。",
    "X56n0942_003:0686b16": "問摩訶止觀第一明圓頓觀文云圓頓者初緣實",
    "X56n0942_003:0686b17": "相造境即中無不真實繫緣法界一念法界一色",
    "X56n0942_003:0686b18": "一香無非中道輔行記云自山家教門所明中道",
    "X56n0942_003:0686b19": "唯有二義一離斷常屬前二教二者佛性屬後二",
    "X56n0942_003:0686b20": "教於佛性中教分權實故有即離今從即義故云",
    "X56n0942_003:0686b21": "色香無非中道此色香等世人咸謂以為無情然",
    "X56n0942_003:0686b22": "亦共許色香中道無情佛性惑耳驚心今且以十",
    "X56n0942_003:0686b23": "義評之使於理不惑餘則例知一者約身言佛性",
    "X56n0942_003:0686b24": "者應具三身不可獨云有應身性若具三身法身",
    "X56n0942_003:0686c01": "許遍何隔無情二者從體三身相即無暫離時既",
    "X56n0942_003:0686c02": "許法身遍一切處報應未甞離於法身況法身處",
    "X56n0942_003:0686c03": "二身常在故知三身遍於諸法何獨法身若徧尚",
    "X56n0942_003:0686c04": "具三身何獨法身乃至十者隨教三教云無圓說",
    "X56n0942_003:0686c05": "遍有具如彼記今疑如云若三身性遍諸法者何",
    "X56n0942_003:0686c06": "故在有情身有知覺義在非情中無知覺義又如",
    "X56n0942_003:0686c07": "有情發修成佛無情亦應發修成覺何故不爾復",
    "X56n0942_003:0686c08": "如殺害有情得罪伐無情等亦應得重故何不爾",
    "X56n0942_003:0686c09": "此義如何。",
    "X56n0942_003:0686c10": "答大師要決者一心三觀也一念心起起無起相徹",
    "X56n0942_003:0686c11": "應唯空三際寂然了不可得無見聞覺知相無眼耳",
    "X56n0942_003:0686c12": "鼻舌身意相空觀也一念心起有三千世間相國土",
    "X56n0942_003:0686c13": "世間一千山河大地日月星辰是也五陰世間一千",
    "X56n0942_003:0686c14": "染淨一切色心是也眾生世間一千六凡四聖假質",
    "X56n0942_003:0686c15": "是也一念心起三千性相一時起也一念心滅三千",
    "X56n0942_003:0686c16": "性相一時滅也念外無一毫法可得法外無一毫念",
    "X56n0942_003:0686c17": "可得也此心性圓明一而能多小而能大染而能淨",
    "X56n0942_003:0686c18": "因而能果有而能無故一一色一一香一一念介爾",
    "X56n0942_003:0686c19": "有心即具三千也一處見多多處見一一念即多劫",
    "X56n0942_003:0686c20": "多劫即一念重重互現喻天帝珠網此假觀也一念",
    "X56n0942_003:0686c21": "心起起而無起三際寂然無起而起起三千性相非",
    "X56n0942_003:0686c22": "空非假雙照空假此中觀也說即有三名字照時不",
    "X56n0942_003:0686c23": "作三一解只念念見自心性任運非三非一亦不用",
    "X56n0942_003:0686c24": "破除身心亦不要安立境觀念想斷處一切時中任",
    "X56n0942_003:0687a01": "運心常三觀也人無圓機自謂我是凡穢我多煩惱",
    "X56n0942_003:0687a02": "我智慧劣布我是生死人乃翳眼見空華空中實無",
    "X56n0942_003:0687a03": "華也圓人觀明觸事全同古佛非分同也何以故法",
    "X56n0942_003:0687a04": "性圓理三德三身只是一念不可分故此圓理亦無",
    "X56n0942_003:0687a05": "次位為人未能任運常觀觀有斷續我性未破破而",
    "X56n0942_003:0687a06": "未盡故分六即四十□位點空接引令自強不息或",
    "X56n0942_003:0687a07": "謂凡人但有佛法身性未有報化德用此乃別教中",
    "X56n0942_003:0687a08": "解非圓意也圓觀惑業苦三本自無性全是三德三",
    "X56n0942_003:0687a09": "德本無住處住惑業苦中三身三道悉是假名畢竟",
    "X56n0942_003:0687a10": "空中了不可得無惡可捨無道可證纔見有一毫理",
    "X56n0942_003:0687a11": "可依泊者便是妄境牽生心三觀不明也學人嫌惡",
    "X56n0942_003:0687a12": "貪嗔癡作意斷除殊不知此嫌惡心自是惑也若纔",
    "X56n0942_003:0687a13": "覺起即照此起處自無性不可取捨三觀明也若別",
    "X56n0942_003:0687a14": "作對治別作真如實相解別作佛菩薩想別運身心",
    "X56n0942_003:0687a15": "遍法界想此並非圓意前三教用心人也圓人即念",
    "X56n0942_003:0687a16": "無念耳若謂能覺所識別者是心苗非心性心性者",
    "X56n0942_003:0687a17": "三觀中所明是也三觀明時不見有情無情佛與眾",
    "X56n0942_003:0687a18": "生若罪若福在我觀內在我觀外在我觀中皆不可",
    "X56n0942_003:0687a19": "也。",
    "X56n0942_003:0687a20": "問又云陰入皆如無苦可捨無明塵勞即是菩提",
    "X56n0942_003:0687a21": "無集可斷邊邪皆中正無道可修生死即涅槃無",
    "X56n0942_003:0687a22": "滅可證今疑言苦集即滅道者為滅苦集名滅道",
    "X56n0942_003:0687a23": "耶若爾者何為即是又三乘權教亦滅苦集以為",
    "X56n0942_003:0687a24": "滅道與此何異又若不滅苦集二諦為滅道者迷",
    "X56n0942_003:0687b01": "解混亂何為四諦此義如何又撿起信論云如大",
    "X56n0942_003:0687b02": "海水因風波動如是眾生自性清淨心因無明風",
    "X56n0942_003:0687b03": "動若依此文風即非水何為無明即是菩提此義",
    "X56n0942_003:0687b04": "如何。",
    "X56n0942_003:0687b05": "答金口誠言誰敢不信須知我今一念圓解現時徹",
    "X56n0942_003:0687b06": "三際包十方染淨罪福悉在念中念無住處全在染",
    "X56n0942_003:0687b07": "淨處念即中理更何染淨而不中乎罪福若在念外",
    "X56n0942_003:0687b08": "念未中也若在念中有何混乱念中不見有苦集故",
    "X56n0942_003:0687b09": "言斷苦集本無復言不斷圓人不斷而斷也。",
    "X56n0942_003:0687b10": "問又約六即顯是文云若無信高推聖境非己智",
    "X56n0942_003:0687b11": "分若無智起增上慢謂己均佛初後俱非為此事",
    "X56n0942_003:0687b12": "故須知六即謂理即名字即觀行即相似即分真",
    "X56n0942_003:0687b13": "即究竟即(已上文也)今疑藏等三教明所歷位各有誠",
    "X56n0942_003:0687b14": "文今此六即義致圓滿未有經論分明誠文何等",
    "X56n0942_003:0687b15": "聖教的出其名請示誠文。",
    "X56n0942_003:0687b16": "答如大師引釋論五菩提證即義豈非證文華嚴圓",
    "X56n0942_003:0687b17": "聞圓信圓行圓位圓莊嚴圓建立既言圓圓乃即之",
    "X56n0942_003:0687b18": "異名若別有經大師應指今既義立學者何疑。",
    "X56n0942_003:0687b19": "問輔行決第二引占察經云觀有二種一者唯識",
    "X56n0942_003:0687b20": "謂一切唯心二者實觀謂觀真如唯識歷事真如",
    "X56n0942_003:0687b21": "觀理文今觀於十界四運義當占察一切唯心(云",
    "X56n0942_003:0687b22": "云)今准此等文唯識唯心其趣全同更無差別然",
    "X56n0942_003:0687b23": "今案大唐天台山道邃和上決云唯識與唯心其",
    "X56n0942_003:0687b24": "義不同唯識者未泯境故唯心心境不二故唯識",
    "X56n0942_003:0687c01": "者亦狹亦淺所以者何存境故唯心者亦廣亦深",
    "X56n0942_003:0687c02": "何以故不存境故今疑若准此決唯識唯心其義",
    "X56n0942_003:0687c03": "全異二師所立其趣如何。",
    "X56n0942_003:0687c04": "答心意識三體性是同名相有異若言積集名心思",
    "X56n0942_003:0687c05": "量名意了別為識此對六七八識得名也若言一切",
    "X56n0942_003:0687c06": "唯心造心生則種種法生此意識總名心也若言識",
    "X56n0942_003:0687c07": "性平等識別已來此心意總名識也若言非意所圖",
    "X56n0942_003:0687c08": "思量不及此心識並名意也若言稽首唯識性即佛",
    "X56n0942_003:0687c09": "性佛性是常心是無常此識深心淺也若言心性即",
    "X56n0942_003:0687c10": "法性法性即真如八識波浪此心深識淺也此心意",
    "X56n0942_003:0687c11": "識性並真如理相並分別事相識淺心深此四悉隨",
    "X56n0942_003:0687c12": "宜為說無妨。",
    "X56n0942_003:0687c13": "問法華三昧身開遮中分別十門至其第十證相",
    "X56n0942_003:0687c14": "之門約上中下各出三品三三九今疑然修證相",
    "X56n0942_003:0687c15": "必當須依佛菩薩說未知此等九種證相出何經",
    "X56n0942_003:0687c16": "論請示誠文。",
    "X56n0942_003:0687c17": "答大師親證豈得不信上上品即初住豈無經文下",
    "X56n0942_003:0687c18": "下品諸經或云聞異香精神爽利豈非誠言。",
    "X56n0942_003:0687c19": "問果報章云第三為明菩薩清淨大果報故說是",
    "X56n0942_003:0687c20": "止觀者若行違中道即有二邊果報若行順中道",
    "X56n0942_003:0687c21": "即有勝妙果報記云言果報者在實報土若言實",
    "X56n0942_003:0687c22": "報無障礙土必出方便有餘之外今疑圓頓中道",
    "X56n0942_003:0687c23": "正觀本破無明期寂光土何故實報以為其期彼",
    "X56n0942_003:0687c24": "實報土順道法愛為因無明為緣生彼土故應非",
    "X56n0942_003:0688a01": "中觀所期果故。",
    "X56n0942_003:0688a02": "答四教對四土教道說也差證法身時一切法界中",
    "X56n0942_003:0688a03": "事為實報土事事無礙也約理名寂光也寂光對法",
    "X56n0942_003:0688a04": "身實報對報身報身稱法界身土可分乎約智名報",
    "X56n0942_003:0688a05": "身約境名實報土約理名法身法身寂而常照名常",
    "X56n0942_003:0688a06": "寂光土照只照三界處四身四土豈在東西無明為",
    "X56n0942_003:0688a07": "緣生方便土非實報實報用三觀為緣耳。",
    "X56n0942_003:0688a08": "問體相章云明字義縱橫不縱橫小乘有三師大",
    "X56n0942_003:0688a09": "乘亦三師其所立義具如止觀今疑文中雖出大",
    "X56n0942_003:0688a10": "小六師所立未審其人何等經論出此立義請示",
    "X56n0942_003:0688a11": "所據及以其人。",
    "X56n0942_003:0688a12": "答諸師縱橫既言諸師固不專一經一論作此解者",
    "X56n0942_003:0688a13": "今人極多將此勘人看誰免過。",
    "X56n0942_003:0688a14": "問又云一而三故不橫即三而一故不縱不三而",
    "X56n0942_003:0688a15": "三故不一不一而一故不異此約字用釋也真伊",
    "X56n0942_003:0688a16": "字義為若此輔行記云下約字義釋者只是三點",
    "X56n0942_003:0688a17": "同是一伊顯是一伊而有三點是故伊字非縱非",
    "X56n0942_003:0688a18": "橫不同舊義故曰真伊今尋文意不縱不橫只是",
    "X56n0942_003:0688a19": "點字[牙*牙]牙相即只得其名若爾橫川走火亦復點",
    "X56n0942_003:0688a20": "字相應即得名為不縱不橫何用新伊此義如何",
    "X56n0942_003:0688a21": "又涅槃經哀歎品云何等名為秘密之藏猶如伊",
    "X56n0942_003:0688a22": "字三點若並則不成伊縱亦不成如摩醯首羅面",
    "X56n0942_003:0688a23": "上三目乃得成伊三點若別亦不成伊我亦如是",
    "X56n0942_003:0688a24": "解脫之法亦非涅槃如來法身亦非涅槃摩訶般",
    "X56n0942_003:0688b01": "若亦非涅槃三法各異亦非涅槃我今安住如是",
    "X56n0942_003:0688b02": "三法為眾生故名入涅槃如世伊字今尋經意只",
    "X56n0942_003:0688b03": "約三點明不並等非點與字[牙*牙]牙得為不縱橫等",
    "X56n0942_003:0688b04": "何故今釋與經意異此義如何。",
    "X56n0942_003:0688b05": "答今出梵字樣∵此梵書伊也川此橫川也灬此走",
    "X56n0942_003:0688b06": "火也氵此瀝水也橫川走火瀝水豈同∵也∵此並",
    "X56n0942_003:0688b07": "合也∵此點[牙*牙]牙也字喻既明三德可想。",
    "X56n0942_003:0688b08": "問方便章明乘戒四句文云二戒緩乘急者是人",
    "X56n0942_003:0688b09": "德薄垢重煩惱所使是諸事戒皆為羅剎毀食專",
    "X56n0942_003:0688b10": "守理戒觀行相續如上覺意六蔽中用心乃至云",
    "X56n0942_003:0688b11": "破事戒故受三惡身持理觀故見佛得道今案持",
    "X56n0942_003:0688b12": "相文云前來諸戒律儀防止故名不具足中道之",
    "X56n0942_003:0688b13": "戒無戒不備故名具足又云理觀觀心論持戒者",
    "X56n0942_003:0688b14": "具能持得上十戒也若准此文乘急之人無戒不",
    "X56n0942_003:0688b15": "備何故名為戒緩亦名為破事戒故受三惡身。",
    "X56n0942_003:0688b16": "答急有圓分分者對自身事戒全無且有解心故名",
    "X56n0942_003:0688b17": "為急若對俱急人此乘猶緩未榮修故解成種子未",
    "X56n0942_003:0688b18": "免三途若圓急人即成妙覺況有墮落應知緩急有",
    "X56n0942_003:0688b19": "千萬品不局四句。",
    "X56n0942_003:0688b20": "問安心章云無明癡惑本是法性以癡迷故法性",
    "X56n0942_003:0688b21": "變作無明起諸顛倒善不善等如寒來結水變作",
    "X56n0942_003:0688b22": "氷堅今疑癡迷與無明此二有何殊而云癡迷故",
    "X56n0942_003:0688b23": "法性作無明又元初癡為從法性起為法性外起",
    "X56n0942_003:0688b24": "苦法性起者法喻既不合若云外起者無明癡迷",
    "X56n0942_003:0688c01": "法本非法性也又元初法性由何等因緣而起癡",
    "X56n0942_003:0688c02": "迷也此義如何。",
    "X56n0942_003:0688c03": "答涅槃云無明與明愚人謂二智者了達其性無二",
    "X56n0942_003:0688c04": "無二之性即是佛性十界中九界愚人也佛界智者",
    "X56n0942_003:0688c05": "也佛界不偏果佛圓人開佛眼者也圓眼所見無明",
    "X56n0942_003:0688c06": "本無是法性也九界未有佛眼所見法性悉是無明",
    "X56n0942_003:0688c07": "也亦何定一亦何定異觀行人佛眼同古佛見也。",
    "X56n0942_003:0688c08": "問次位末引文云能為他人種種解說清淨持戒",
    "X56n0942_003:0688c09": "柔和者而共同止忍辱無嗔志念堅固常貴坐禪",
    "X56n0942_003:0688c10": "得諸深定精進勇猛攝諸善法利根智慧當知是",
    "X56n0942_003:0688c11": "人已趣道場近三菩提若爾五品之位在十信前",
    "X56n0942_003:0688c12": "若依普賢觀即以五品為十信五心但佛意難知",
    "X56n0942_003:0688c13": "赴機異說借此開解何勞苦諍今疑所引經文甚",
    "X56n0942_003:0688c14": "不分明如何今判五品在十信前又普賢觀何等",
    "X56n0942_003:0688c15": "文中以五品位為十信五心此義如何。",
    "X56n0942_003:0688c16": "答五品出自天台經論無的名大師既住其位附法",
    "X56n0942_003:0688c17": "華普賢出此名目文不分明實如來難欲存別圓出",
    "X56n0942_003:0688c18": "入說耳五品對四教藏對五停心通對乾慧性地別",
    "X56n0942_003:0688c19": "對十信十信有兩文出一云七信斷見八去斷思一",
    "X56n0942_003:0688c20": "云十信伏惑十住斷見思圓人初信斷見五品是假",
    "X56n0942_003:0688c21": "名伏位故是信前也若五品即五信或十信即一品",
    "X56n0942_003:0688c22": "分二信可約別教也。",
    "X56n0942_003:0688c23": "問又破遍文云就文字論乃當如此意則不然見",
    "X56n0942_003:0688c24": "思即是無明無明即是法性見思破即是無明破",
    "X56n0942_003:0689a01": "無明破即是見法性入實相空方名破法遍也記",
    "X56n0942_003:0689a02": "云若從文說見思障真無明障中若從意說見思",
    "X56n0942_003:0689a03": "之外無別無明無明體性既即法性當知見思亦",
    "X56n0942_003:0689a04": "即法性若見見思無明法性是約名等五即論徧",
    "X56n0942_003:0689a05": "若取見性應至五即論破何須必至分證究竟名",
    "X56n0942_003:0689a06": "徧(已上文也)今問若見思惑即無明者何故文云初信",
    "X56n0942_003:0689a07": "斷見二信已去斷思惟惑八九十信斷界內外塵",
    "X56n0942_003:0689a08": "沙惑也十住已去斷無明惑又見思等即無明者",
    "X56n0942_003:0689a09": "初信位應見中道何故待至初住方得見耶又輔",
    "X56n0942_003:0689a10": "行記釋意不明其趣如何。",
    "X56n0942_003:0689a11": "答圓人無心斷惑但作一真法界觀麤惑先去真諦",
    "X56n0942_003:0689a12": "先立名為十信無明後斷中道方立受十住名元只",
    "X56n0942_003:0689a13": "一心誰云去取煩惱尚菩提偏真豈非耶。",
    "X56n0942_003:0689a14": "問又釋修中位文云始自初品終至初住一生可",
    "X56n0942_003:0689a15": "修一生可證不待位登七地爾乃修習何暇歡喜",
    "X56n0942_003:0689a16": "始入雙流今疑若始自初品終至初住位一生修",
    "X56n0942_003:0689a17": "證者誰為其人耶若龍女者龍女是應前世種修",
    "X56n0942_003:0689a18": "是非一生修證之例何者此是戒緩乘急人故若",
    "X56n0942_003:0689a19": "無其例此義何成又起信論云是菩薩或示超地",
    "X56n0942_003:0689a20": "速成正覺以為怯弱眾生故或說我於無量阿僧",
    "X56n0942_003:0689a21": "祇劫當成佛道以為懈怠眾生故能示如是無數",
    "X56n0942_003:0689a22": "方便不可思議而實菩薩種性果等發心則等所",
    "X56n0942_003:0689a23": "證亦等無有超過之法以一切菩薩皆經三阿僧",
    "X56n0942_003:0689a24": "祇劫故但隨眾生世界不同所見所聞根欲性異",
    "X56n0942_003:0689b01": "故示所行有差別(已上文也)若爾速成是方便說何故",
    "X56n0942_003:0689b02": "文云一生可修一生可證。",
    "X56n0942_003:0689b03": "答決定三阿僧祇決定一生得皆對機破病言耳華",
    "X56n0942_003:0689b04": "嚴九世十世在一念中亦何長短遠近杜順是文殊",
    "X56n0942_003:0689b05": "化身云一念照入於多劫一一念劫收一切時處帝",
    "X56n0942_003:0689b06": "網現重重一切智通無礙礙華嚴相海品云地獄天",
    "X56n0942_003:0689b07": "子聞天皷音悉登十地何曾要待三祇若不信者縱",
    "X56n0942_003:0689b08": "過三祇亦恐未證一性往望誰權誰實上人能問那",
    "X56n0942_003:0689b09": "知不近佛來且據今身言一生耳。",
    "X56n0942_003:0689b10": "問氣治文云用氣治者謂吹呼[口*熙]呵噓[口*詩]皆於脣",
    "X56n0942_003:0689b11": "吻吐納轉側牙舌徐詳運心帶想作氣今疑此等",
    "X56n0942_003:0689b12": "六氣一一作氣其如何等又云口吹去冷鼻徐內",
    "X56n0942_003:0689b13": "溫口[口*熙]去痛除風鼻內和安噓去滿脹鼻內安銷",
    "X56n0942_003:0689b14": "[口*詩]去勞乏鼻內和補(已上文也)言內溫和安安銷和補",
    "X56n0942_003:0689b15": "者各各作氣其如何也又云息有四伴有聲曰風",
    "X56n0942_003:0689b16": "守之則散結滯曰氣守之則結出入不盡曰喘守",
    "X56n0942_003:0689b17": "之則勞不聲不滯出入俱盡曰息守之則定(已上文也)",
    "X56n0942_003:0689b18": "今疑守之則散則結則勞則定者其相如何又出",
    "X56n0942_003:0689b19": "入不盡出入俱盡者其相如何又云次別運十二",
    "X56n0942_003:0689b20": "息者謂上下焦滿增長滅壞冷煖衝持和補此十",
    "X56n0942_003:0689b21": "二息帶假想心所以者何若初念入胎即有報息",
    "X56n0942_003:0689b22": "隨母氣息兒漸長大風路滑成兒息出入不復隨",
    "X56n0942_003:0689b23": "母生在異處各各有息名報息依息者依心而起",
    "X56n0942_003:0689b24": "如嗔欲時氣息隆盛此名依息前六氣就報息帶",
    "X56n0942_003:0689c01": "想今十二息就依息帶想故不同前也(已上文也)今問",
    "X56n0942_003:0689c02": "何謂上息乃至補息耶又前六氣就報息帶想今",
    "X56n0942_003:0689c03": "十二息就依息帶想者帶何想耶。",
    "X56n0942_003:0689c04": "答呵等六字但依唐喚牙舌自相當彼國字同喚別",
    "X56n0942_003:0689c05": "故未悟耳依報息任運父母生身息也想息運想作",
    "X56n0942_003:0689c06": "也冷想煖補熱想冷補但學者多用者少大師十法",
    "X56n0942_003:0689c07": "觀具如止觀損益文處說并口決一卷附往當自審",
    "X56n0942_003:0689c08": "詳。",
    "X56n0942_003:0689c10": "承和十年五月七日從內裏賜左小將藤原良相",
    "X56n0942_003:0689c11": "大夫副狀送　　山家"
}