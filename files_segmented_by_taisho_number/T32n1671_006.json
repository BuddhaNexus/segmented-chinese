{
    "T32n1671_006:0729a21": "福蓋正行所集經卷第六",
    "T32n1671_006:0729a23": "龍樹菩薩集",
    "T32n1671_006:0729a24": "西天譯經三藏朝散大夫",
    "T32n1671_006:0729a25": "試鴻臚卿宣梵大師賜紫",
    "T32n1671_006:0729a26": "沙門臣日稱等奉　詔譯",
    "T32n1671_006:0729a27": "爾時超越惡趣天子。偈讚佛已。心生喜悅。譬",
    "T32n1671_006:0729a28": "如商主。得大財利。如彼農夫。得成稼穡。亦如",
    "T32n1671_006:0729a29": "勇將。戰陣得勝。如久病者。頓獲痊愈。是時會",
    "T32n1671_006:0729b01": "中。有阿羅漢。知彼天子始末因緣。由此追念。",
    "T32n1671_006:0729b02": "己之本師。沒雖久矣。知在何道。時有檀那。於",
    "T32n1671_006:0729b03": "寺營齋。有一比丘。汲新淨水。於其齋次。行施",
    "T32n1671_006:0729b04": "眾僧。彼阿羅漢。以白銅鉢。受水欲飲。指尖觸",
    "T32n1671_006:0729b05": "之。極甚清冷。即自思念。我師在昔甞為寺主。",
    "T32n1671_006:0729b06": "知大眾事。恡惜眾物。貪著資生。常願後身。",
    "T32n1671_006:0729b07": "復生於此。有如是罪。若墮洋銅地獄之中。欲",
    "T32n1671_006:0729b08": "斯甘泉。豈可得也。作是念已。遂入定觀之。遍",
    "T32n1671_006:0729b09": "地獄中。洎傍生鬼趣。都無所見。復更思惟。",
    "T32n1671_006:0729b10": "豈非曩植善根。今得成熟。託於勝處。即於諸",
    "T32n1671_006:0729b11": "天。次第觀察。乃見其師生四王天。是時尊者",
    "T32n1671_006:0729b12": "往詣彼所。安慰問訊。而語之曰。我聞此天。唯",
    "T32n1671_006:0729b13": "修眾善。堅持淨戒。始乃得生。師積宿愆。何能",
    "T32n1671_006:0729b14": "至此。是時天子。謂尊者曰。我於昔日。經作寺",
    "T32n1671_006:0729b15": "主。愚癡惡行。不曾發露。將命終時。志誠懇",
    "T32n1671_006:0729b16": "惻。唯佛法僧。是我歸仗。由是緣念三寶恩力。",
    "T32n1671_006:0729b17": "承此善根。來生此處。時彼尊者。聞是說已。心",
    "T32n1671_006:0729b18": "淨踊躍。得未曾有。即於人天。有學無學。大眾",
    "T32n1671_006:0729b19": "之中。三稱奇哉。具陳上事。佛法僧力。功難思",
    "T32n1671_006:0729b20": "議。能銷地獄無量極苦。能長有情無量善根。",
    "T32n1671_006:0729b21": "斷除煩惱。裂諸疑網。畢竟能至菩提彼岸。諸",
    "T32n1671_006:0729b22": "有智者。當勤精進。淨身語意。修施戒定此則",
    "T32n1671_006:0729b23": "能報佛之大恩。然諸眾生。性欲各異。漸令具",
    "T32n1671_006:0729b24": "修此三種行。或樂當饒受用五欲。世尊方便。",
    "T32n1671_006:0729b25": "勸令布施。或樂生天。受勝妙樂。世尊方便。令",
    "T32n1671_006:0729b26": "持淨戒。或樂解脫出離苦際。世尊方便。令習",
    "T32n1671_006:0729b27": "禪定。是故世尊說此三行。名為福蓋。當具奉",
    "T32n1671_006:0729b28": "行。譬如二鬼競三種物。謂篋。謂履。謂椎。兩",
    "T32n1671_006:0729b29": "相交爭。揚聲大喚。云某方所。有婆羅門。彼甚",
    "T32n1671_006:0729c01": "正直。可斷此事。二鬼[臼/丌]物。即往彼處。合掌白",
    "T32n1671_006:0729c02": "言。大婆羅門。汝當為我。均分此物。婆羅門",
    "T32n1671_006:0729c03": "曰。此微物耳。何須相競。遠來求決。二鬼說",
    "T32n1671_006:0729c04": "言。此非小事。最極難得。汝觀此篋。則能變",
    "T32n1671_006:0729c05": "現。隨所欲物。皆從中出。此雙履者。人或躡",
    "T32n1671_006:0729c06": "之。則能陞天。受諸妙樂。又彼椎者。則能摧",
    "T32n1671_006:0729c07": "伏一切冤敵。皆令退散。時婆羅門。聞是說已。",
    "T32n1671_006:0729c08": "即令二鬼。退立一面。我當為汝。良久思惟。",
    "T32n1671_006:0729c09": "分此三物。各得平等。彼婆羅門。遽著其履。復",
    "T32n1671_006:0729c10": "取椎篋。乘空而去。二鬼見已。悔令知是三物。",
    "T32n1671_006:0729c11": "為他所有。於此喻中。當善分別。布施如篋。得",
    "T32n1671_006:0729c12": "如意故。持戒如履。能生天故。禪定如椎。降",
    "T32n1671_006:0729c13": "眾魔故。此名世尊說施戒定。方便攝受福蓋",
    "T32n1671_006:0729c14": "正行。",
    "T32n1671_006:0729c15": "此中復明三種惡行。所謂慳悋破戒散亂。生",
    "T32n1671_006:0729c16": "諸過患。則為輪迴惡趣之本。能壞施戒禪定",
    "T32n1671_006:0729c17": "功德。是故世尊。種種顯示慳悋過失。猶若垢",
    "T32n1671_006:0729c18": "穢。塗污有情。招不如意。如是慳者。雖積珍財。",
    "T32n1671_006:0729c19": "不能惠施。猶如鴟鳶。止蓮華叢。於父母所。不",
    "T32n1671_006:0729c20": "能供給。親屬集會。捨避而去。不信善言。不樂",
    "T32n1671_006:0729c21": "經法。恃己財富。不耐他榮。猶如醉象。性難調",
    "T32n1671_006:0729c22": "伏。亦如毒蛇。人不欲視。善人見已。悉皆遠",
    "T32n1671_006:0729c23": "之。於勝福業。不樂隨喜。見來誘掖。心則生",
    "T32n1671_006:0729c24": "惱。如於枯井。而欲求水。所出言音。人不欲",
    "T32n1671_006:0729c25": "聽。隨所至處無有與語。在大眾中。則如癡者。",
    "T32n1671_006:0729c26": "過四衢道。猶若腐屍。彼愚癡人。雖居世間",
    "T32n1671_006:0729c27": "不能遠離種種過惡。不能護持諸善功德。不",
    "T32n1671_006:0729c28": "能滋長諸善種子。如是慳人。作貧窮因。現雖",
    "T32n1671_006:0729c29": "富足。不能受用。下心求者。不能少惠。當知是",
    "T32n1671_006:0730a01": "人。如尸陀林。諸世間人。不樂依止。是慳因",
    "T32n1671_006:0730a02": "緣。如大名長者經說。",
    "T32n1671_006:0730a03": "爾時世尊住舍衛城。祇樹給孤獨園。時彼城",
    "T32n1671_006:0730a04": "中。有大長者。名曰大名。巨富無子。忽爾命",
    "T32n1671_006:0730a05": "終。時憍薩羅國勝軍大王聞是事已。遽至其",
    "T32n1671_006:0730a06": "舍。塵土坌身。到已攝取一切庫藏。及諸財物。",
    "T32n1671_006:0730a07": "悉付官吏。事畢旋駕。詣世尊所。頭面禮足。退",
    "T32n1671_006:0730a08": "坐一面。佛言。大王。何故怱遽。塵土坌身。而",
    "T32n1671_006:0730a09": "至此耶。王以上事。具白世尊。佛言。大王。彼",
    "T32n1671_006:0730a10": "大長者。財富幾何。王曰。其家巨富。多有資",
    "T32n1671_006:0730a11": "財。金銀珍寶。倉庫諸物。各有無量百千俱",
    "T32n1671_006:0730a12": "胝。如是豪富。無與等者。彼唯受用麁糲飲食。",
    "T32n1671_006:0730a13": "所著之衣。破爛故惡。出乘弊車。聚葉為蓋。凡",
    "T32n1671_006:0730a14": "欲食時。先扃其門。日雖飡啜未甞飽滿。設有",
    "T32n1671_006:0730a15": "沙門。及婆羅門。諸乞丐者。涉遠路者。作伎藝",
    "T32n1671_006:0730a16": "者。如是人等。來求飲食。無有一人。曾得少",
    "T32n1671_006:0730a17": "許。時勝軍大王復白佛言。世尊。願為我說大",
    "T32n1671_006:0730a18": "名長者。慳悋過失所招之報。令彼聞者。咸得",
    "T32n1671_006:0730a19": "開悟。佛言。大王。如是長者。雖為大富。不奉",
    "T32n1671_006:0730a20": "尊親。不能己用。於勝福田。亦不樂施。朋友眷",
    "T32n1671_006:0730a21": "屬。未聞少惠。奴婢僕從。及諸人民。皆悉捨",
    "T32n1671_006:0730a22": "離。當知是人。雖處財富。由彼慳故。不相符",
    "T32n1671_006:0730a23": "順。如不淨中。生其蓮華。如妙園林。踞於猛",
    "T32n1671_006:0730a24": "虎。如珍美膳。置之毒物。如摩尼寶。生於峭",
    "T32n1671_006:0730a25": "壁。如甘熟果。植於高崖。如清淨地。塗以糞",
    "T32n1671_006:0730a26": "穢。如服毒藥。欲延壽命。如婬女家。自稱梵",
    "T32n1671_006:0730a27": "行。如多瞋者。欲人愛敬。如謬解者。稱善論",
    "T32n1671_006:0730a28": "議。言如騃童。無有定量。非法說法。不善說",
    "T32n1671_006:0730a29": "善。多招世間種種譏謗。此但守財。枉名為",
    "T32n1671_006:0730b01": "富。雖有珍寶。無益於物。終日勞苦。如無財",
    "T32n1671_006:0730b02": "者。眾人見已。咸謂不祥。親友視之。不往問",
    "T32n1671_006:0730b03": "訊。如是慳人。眾所嫌惡。如彼群鴈。不栖寒",
    "T32n1671_006:0730b04": "林。由彼財故。自作纏縛。不知壽命。如山瀑",
    "T32n1671_006:0730b05": "流。不念無常。大怖將至。一剎那頃。喪失自",
    "T32n1671_006:0730b06": "命。當知財富。亦不久住。猶如象耳。不暫停",
    "T32n1671_006:0730b07": "息。於說法師。不能下問。聞讚施行。心不信",
    "T32n1671_006:0730b08": "樂。見來化導。藏竄遠避。設有得見。返遭罵",
    "T32n1671_006:0730b09": "辱。如是愚夫。雖多資財。如人夢中所得不",
    "T32n1671_006:0730b10": "異。乃至慳惜。埋藏地中。縱遇病苦。不求良",
    "T32n1671_006:0730b11": "藥。聞召醫師。心則生惱。由此沈瘵。而取命",
    "T32n1671_006:0730b12": "終。人聞其亡。無不稱快。一切身分。潰壞難",
    "T32n1671_006:0730b13": "近。猛火焚之。臭煙蓬[火*孛]。倏成灰燼。任風吹",
    "T32n1671_006:0730b14": "颺。當知是人。定墮惡道。於地獄中。受種種",
    "T32n1671_006:0730b15": "苦。從地獄出。生餓鬼中。其形長大。裸形黑",
    "T32n1671_006:0730b16": "瘦。常為熾火之所燒然。身肢燋爛。兩目如",
    "T32n1671_006:0730b17": "坑。其腹極大。咽喉如針。經歷長劫。不得飲",
    "T32n1671_006:0730b18": "食。皮骨連立。不能自持。常噉糞穢。以自活",
    "T32n1671_006:0730b19": "命。塗污脣吻。不生嫌惡。若見涎涶。互相爭",
    "T32n1671_006:0730b20": "奪。或得少分。受多驚怖。復生逈絕曠野旱海。",
    "T32n1671_006:0730b21": "於彼不聞水之名字。其身高大。猶若山峯。猛",
    "T32n1671_006:0730b22": "風所吹。動搖發響。復為飛禽往來棲止。或啄",
    "T32n1671_006:0730b23": "或擭。受諸苦惱。從是得脫。生餘鬼類。所謂夜",
    "T32n1671_006:0730b24": "叉。羅剎娑。畢舍遮。部多。矩畔拏。布單那。羯",
    "T32n1671_006:0730b25": "吒布單那。塞建那。嗢摩那等。設得為人。其形",
    "T32n1671_006:0730b26": "極醜。身皮黑澁。狀若煙熏。諸根閉塞。眼不明",
    "T32n1671_006:0730b27": "了。貧窶飢臝。以乞自濟。常持塼石。以擊其",
    "T32n1671_006:0730b28": "胸。有得殘棄不淨飲食。或生蛆蟲。便以為足。",
    "T32n1671_006:0730b29": "常為風雨寒熱逼切。蚊虻諸蟲之所咂食。永",
    "T32n1671_006:0730c01": "失快樂名聞吉祥。如是惡報。甚可怖畏。是慳",
    "T32n1671_006:0730c02": "業行。復如尊者所問經說。",
    "T32n1671_006:0730c03": "爾時世尊住王舍城。迦蘭陀竹園。時彼城中。",
    "T32n1671_006:0730c04": "有長者子。常詣佛所。樂欲聞法。發淨信心。欲",
    "T32n1671_006:0730c05": "求出家。即白母言。願母聽我於佛法中。出家",
    "T32n1671_006:0730c06": "為道。母言。今者唯汝一子。我身沒已。當自隨",
    "T32n1671_006:0730c07": "意。子如其教。勤力營求。所得財物。悉以奉",
    "T32n1671_006:0730c08": "母。願母將此。恣其所用。若有餘者。修諸福",
    "T32n1671_006:0730c09": "業。母得財已。不肯惠施。廣多積聚。埋藏地",
    "T32n1671_006:0730c10": "中。或有沙門。來至乞食舉手呵罵。謂言鬼來。",
    "T32n1671_006:0730c11": "子聞不悅。我母何故於少飲食。而不能施。復",
    "T32n1671_006:0730c12": "加勸諭。詐言已與。未久之間。母乃命終。時長",
    "T32n1671_006:0730c13": "者子。作廣大施。以薦其母。然後捨家。既入",
    "T32n1671_006:0730c14": "法已。勤加精進。樂聞正法。如理思惟。成就根",
    "T32n1671_006:0730c15": "力。達有為行。悟生滅法。息諸輪迴。超越五",
    "T32n1671_006:0730c16": "趣。破無明[穀-禾+卵]。離三界貪。視其金寶。猶如瓦",
    "T32n1671_006:0730c17": "礫。塗割於身。不生愛恚。其心平等。猶若虛",
    "T32n1671_006:0730c18": "空。決定永斷一切煩惱。現前證得阿羅漢果。",
    "T32n1671_006:0730c19": "大梵天王。帝釋諸天。咸共尊重。供養讚歎。",
    "T32n1671_006:0730c20": "是時尊者。於恒河岸居止草菴。修習禪定。忽",
    "T32n1671_006:0730c21": "有一鬼。住立其前。裸形醜黑。如燒杌木。頭髮",
    "T32n1671_006:0730c22": "髼亂。大腹小頸。肢節焰然。發聲號哭。尊者問",
    "T32n1671_006:0730c23": "曰。汝為是誰。鬼白尊者。我即汝母。命終經",
    "T32n1671_006:0730c24": "今。二十五年。墮餓鬼中。受極飢渴。不聞飲",
    "T32n1671_006:0730c25": "食。及水名字。設見大河。倏然枯涸。遙視果",
    "T32n1671_006:0730c26": "林。到不復有。乃至剎那。無有少樂。唯願尊",
    "T32n1671_006:0730c27": "者。救拔於我。願依此住。求少水飲。尊者聞",
    "T32n1671_006:0730c28": "已。悲泣嗟念。生不修福。死墮惡道。當發志",
    "T32n1671_006:0730c29": "誠。悔謝前咎。鬼曰。我為慳垢。覆蔽其心。於",
    "T32n1671_006:0731a01": "諸福田。未曾少施。往昔所有種種財物。盡於",
    "T32n1671_006:0731a02": "本舍。掘地藏之。尊者為我。速取其物。作大施",
    "T32n1671_006:0731a03": "會。飯食沙門。及婆羅門。施貧窮者。供養諸",
    "T32n1671_006:0731a04": "佛。及眾賢聖。稱我名字。發露懺悔。願令我",
    "T32n1671_006:0731a05": "身。速脫此苦。尊者語曰。若能如是。剋責悔",
    "T32n1671_006:0731a06": "過。罪當消滅。鬼曰。我由前身無慚無愧。招斯",
    "T32n1671_006:0731a07": "裸形。不堪止此。尊者謂曰。若造惡已。心不追",
    "T32n1671_006:0731a08": "悼。彼業決定。若能發露。罪不增長。今既發",
    "T32n1671_006:0731a09": "心。可得住此。是時尊者召彼親屬。還昔舍宅。",
    "T32n1671_006:0731a10": "掘取諸物。如彼所說。為作施會。以妙美饌。供",
    "T32n1671_006:0731a11": "養三寶。及婆羅門。諸乞丐者。皆令滿足。時尊",
    "T32n1671_006:0731a12": "者母。住立一面。覩無數人。廣大集會。恥己",
    "T32n1671_006:0731a13": "醜狀。流淚號哭。唯願世尊。哀愍救度。時彼尊",
    "T32n1671_006:0731a14": "者。五體投地。高聲為母稱其名字。願承此善。",
    "T32n1671_006:0731a15": "早令解脫。爾時世尊。以方便力。威神加持。而",
    "T32n1671_006:0731a16": "為說法。及彼時會。百千眾生。聞法解悟。得真",
    "T32n1671_006:0731a17": "實見。鬼得離苦。尋即命終。尊者然後復入定",
    "T32n1671_006:0731a18": "觀。見彼還生有財鬼中。即至其所。為說宿",
    "T32n1671_006:0731a19": "因。使令發心。勸行施行。今當修福。早求出",
    "T32n1671_006:0731a20": "要。鬼聞化已。良久思惟。白言。尊者。我不能",
    "T32n1671_006:0731a21": "施。是時尊者。聞已諮嗟。汝極愚癡。慳習猶",
    "T32n1671_006:0731a22": "在。不知黑業。展轉圍繞。鬼趣極惡。何不厭",
    "T32n1671_006:0731a23": "怖。種種方便。苦切責已。漸次誘化。得二白",
    "T32n1671_006:0731a24": "[疊*毛]。尊者受已。持施眾僧。未及貨易。令一比",
    "T32n1671_006:0731a25": "丘。專收掌之。鬼尚慳惜。心不能捨。即於是",
    "T32n1671_006:0731a26": "夜。潛取而去。比丘失已。往白尊者。尊者思",
    "T32n1671_006:0731a27": "惟。此非他人。我當往取。既至鬼所。果得其",
    "T32n1671_006:0731a28": "[疊*毛]。如是三竊。取復如初。掌[疊*毛]比丘。心亦生",
    "T32n1671_006:0731a29": "惱。即便分裂。俵散眾僧。各各受已。或用補",
    "T32n1671_006:0731b01": "衣。彼鬼復來。竊衣而去。",
    "T32n1671_006:0731b02": "佛言。當知慳心。為大過失。由彼纏縛。永墮惡",
    "T32n1671_006:0731b03": "趣。是故我今方便顯示。令諸有情。斷除慳垢。",
    "T32n1671_006:0731b04": "樂修廣大清淨施業。是名攝受布施福蓋正",
    "T32n1671_006:0731b05": "行。",
    "T32n1671_006:0731b06": "福蓋正行所集經卷第六"
}