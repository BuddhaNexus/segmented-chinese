{
    "T18n0849_001:0055a07": "No. 849 [cf. No. 848 fasc. 7]",
    "T18n0849_001:0055a08": "大毘盧遮那佛說要略念誦經",
    "T18n0849_001:0055a10": "菩提金剛三藏譯",
    "T18n0849_001:0055a11": "「歸命滿分淨法身，　　毘盧遮那遍照智，",
    "T18n0849_001:0055a12": "開敷妙覺光明眼，　　修廣猶若青蓮葉。",
    "T18n0849_001:0055a13": "我今依經要略說，　　自利利他悉地法，",
    "T18n0849_001:0055a14": "真言次第方便行，　　發起信解勝願門。",
    "T18n0849_001:0055a15": "先令自心離塵垢，　　觀佛想印及真言，",
    "T18n0849_001:0055a16": "深經律藏勤勇尊，　　一心隨順恭敬禮。",
    "T18n0849_001:0055a17": "有曾灌頂令傳授，　　知妙真言支分者，",
    "T18n0849_001:0055a18": "見是勝人應敬事，　　瞻仰猶如世尊師，",
    "T18n0849_001:0055a19": "曾經發起殊勝意，　　得入大悲曼荼羅，",
    "T18n0849_001:0055a20": "對授三昧乃真言，　　爾乃應當為宣說。",
    "T18n0849_001:0055a21": "攝正真言平等行，　　饒益有情心不間，",
    "T18n0849_001:0055a22": "三乘梵行勿輕毀，　　六和敬法心無捨。",
    "T18n0849_001:0055a23": "莫習愚人所行事，　　莫生瞋恚敗諸根，",
    "T18n0849_001:0055a24": "歷劫所修功德門，　　一念因緣悉焚盡。",
    "T18n0849_001:0055a25": "菩提妙心如意寶，　　能滿諸願滅塵勞，",
    "T18n0849_001:0055a26": "三昧德藏由此生，　　是故應當勤守護。",
    "T18n0849_001:0055a27": "觀念眾生根利純，　　慈心饒益現瞋喜，",
    "T18n0849_001:0055a28": "勿以少分貪恚癡，　　一念相應行嬈行。",
    "T18n0849_001:0055a29": "不念背恩有情過，　　以四無量攝群生，",
    "T18n0849_001:0055b01": "若由無力或得時，　　心常安住菩提所。",
    "T18n0849_001:0055b02": "如來說此具萬行，　　滿足諸度大乘道，",
    "T18n0849_001:0055b03": "讀誦思惟入正受，　　不著根塵修等引。",
    "T18n0849_001:0055b04": "遠離貪欲如毒火，　　遠離諸酒如霜雹，",
    "T18n0849_001:0055b05": "勿增我慢處高床，　　自損損他皆遠離。",
    "T18n0849_001:0055b06": "復當遠離毀犯因，　　懈墮忘念習惡儀，",
    "T18n0849_001:0055b07": "我已正依三昧道，　　住戒慧處略宣說。",
    "T18n0849_001:0055b08": "復於佛說修多羅，　　廣令開解生決定，",
    "T18n0849_001:0055b09": "真言妙門三昧法，　　隨其所應思念之。",
    "T18n0849_001:0055b10": "以諸福慧遍莊嚴，　　所有蓋障令消盡，",
    "T18n0849_001:0055b11": "觀察相應成就法，　　親於尊所受其明，",
    "T18n0849_001:0055b12": "安住次第奉真言，　　即於此生入悉地。",
    "T18n0849_001:0055b13": "智者欲修最勝業，　　先禮尊者問方便，",
    "T18n0849_001:0055b14": "蒙師許已尤勝處，　　妙山峯阜巖窟間，",
    "T18n0849_001:0055b15": "華池洲渚河岸邊，　　樹林扶疎悅意處，",
    "T18n0849_001:0055b16": "祥茅乳木無人地，　　復無寒熱虫獸災，",
    "T18n0849_001:0055b17": "聖賢往昔所居遊，　　蘭若仙巖塔寺內，",
    "T18n0849_001:0055b18": "此勝時處心安住，　　三昧相應修悉地。",
    "T18n0849_001:0055b19": "設逕疲苦及飢渴，　　具足念慧應堪忍，",
    "T18n0849_001:0055b20": "隨順如來菩薩教，　　有伴無伴堅其意。",
    "T18n0849_001:0055b21": "真言妙法常居手，　　具淨念慧恒觀察，",
    "T18n0849_001:0055b22": "勇進堅牢無怯弱，　　不著世間諸有福。",
    "T18n0849_001:0055b23": "於真言門深信解，　　成就自他安樂業，",
    "T18n0849_001:0055b24": "如是修行名勝伴，　　諸天守護增威力。」",
    "T18n0849_001:0055b25": "次下九種方淨除障增益三昧耶門，而為頌",
    "T18n0849_001:0055b26": "曰：",
    "T18n0849_001:0055b27": "「虔誠懺諸罪，　　歸依身供養，",
    "T18n0849_001:0055b28": "發心及隨喜，　　觀請迴向法，",
    "T18n0849_001:0055b29": "如是九種門，　　次第相應說。",
    "T18n0849_001:0055c01": "彼依念誦處，　　日夜作時分，",
    "T18n0849_001:0055c02": "寢息及經行，　　辟除為障者，",
    "T18n0849_001:0055c03": "寂根住念慧，　　能除放逸愆，",
    "T18n0849_001:0055c04": "常起大悲心，　　解脫眾生界。",
    "T18n0849_001:0055c05": "若浴若不浴，　　三業淨為本，",
    "T18n0849_001:0055c06": "空閑精舍中，　　如法安經像，",
    "T18n0849_001:0055c07": "思惟十方剎，　　諸佛現於前。",
    "T18n0849_001:0055c08": "諦想自身心，　　分明在其所，",
    "T18n0849_001:0055c09": "虔誠作恭敬，　　布散妙香華，",
    "T18n0849_001:0055c10": "種種勝莊嚴，　　一心而敬禮，",
    "T18n0849_001:0055c11": "面隨東向坐，　　瞻仰本所尊，",
    "T18n0849_001:0055c12": "明印修多羅，　　五輪投地禮。」",
    "T18n0849_001:0055c13": "禮一切佛及本尊并諸菩薩真言契印等時，",
    "T18n0849_001:0055c14": "同誦此明曰：「唵一　娜麼薩㗚縛二合怛他引蘖",
    "T18n0849_001:0055c15": "多迦去引也二　嚩訖質二合多平三　播䑨𠼦䑨上",
    "T18n0849_001:0055c16": "難四　迦路弭五」若誦此明而作禮拜，能令遍",
    "T18n0849_001:0055c17": "禮十方諸佛。",
    "T18n0849_001:0055c18": "復次懺悔法。謂親於佛前，右膝著地合掌思",
    "T18n0849_001:0055c19": "惟：「先世已來及以此生，貪瞋癡等覆蓋身心，",
    "T18n0849_001:0055c20": "積集煩惱無明增長，不善三業無量無邊，於",
    "T18n0849_001:0055c21": "佛正法、賢聖師僧、父母宗親善知識，於如是",
    "T18n0849_001:0055c22": "所造極重罪，違善友言淪溺生死。今對十方",
    "T18n0849_001:0055c23": "佛菩薩前，披心懺悔不敢復造。」作是言已，誦",
    "T18n0849_001:0055c24": "此明曰：「唵一　薩婆播跛二　窣普二合吒䑨呵",
    "T18n0849_001:0055c25": "儞三　跋曰囉二合耶四　莎訶」誦明三遍，所悔",
    "T18n0849_001:0055c26": "罪一時滅盡，決定勿疑。",
    "T18n0849_001:0055c27": "復次歸依法。爾時作是思惟：「十方三世一",
    "T18n0849_001:0055c28": "切諸佛，及深法藏，成就勝願諸菩薩眾，我心",
    "T18n0849_001:0055c29": "皆悉歸依。」三誦此明曰：",
    "T18n0849_001:0056a01": "「唵一　薩婆勃馱二　慕地薩唾嚩二合難三　捨羅𠻲",
    "T18n0849_001:0056a02": "蘖車去弭四　跋曰羅二合達摩五　紇哩二合六」",
    "T18n0849_001:0056a03": "復次分身供養。當想自身口意已離諸垢，",
    "T18n0849_001:0056a04": "運散其身過微塵數遍十方剎，猶如雲散雨",
    "T18n0849_001:0056a05": "施化為種種諸供養具用獻於佛。誦此明曰：",
    "T18n0849_001:0056a06": "「唵一　薩㗚嚩二合怛他引蘖多布社二　鉢羅二合",
    "T18n0849_001:0056a07": "𠲎喇怛二合那去夜南三　儞里耶二合引怛夜弭四",
    "T18n0849_001:0056a08": "　薩囉嚩二合怛他引蘖多室柘二合地五　底瑟",
    "T18n0849_001:0056a09": "吒二合難六　薩羅嚩二合怛他引蘖多喏南七　謎",
    "T18n0849_001:0056a10": "伽阿引微設覩八」",
    "T18n0849_001:0056a11": "復次發勝菩提心。爾時當觀自心猶如寶月",
    "T18n0849_001:0056a12": "空淨凝滿，復當觀察蘊處界等無始妄執之",
    "T18n0849_001:0056a13": "所纏繞。我今覺此無知所害，是故觀察菩提",
    "T18n0849_001:0056a14": "淨心。觀菩提心，誦此明曰：「唵一　𭋼地質多二",
    "T18n0849_001:0056a15": "　沒嗒波二合䑨夜弭」誦此明三遍，能令速見",
    "T18n0849_001:0056a16": "菩提之心。菩提心者離一切相，自身平等本",
    "T18n0849_001:0056a17": "不生滅，無有我人能執所執。過去諸佛及諸",
    "T18n0849_001:0056a18": "菩薩發此心故得至道場，我亦如是發菩提",
    "T18n0849_001:0056a19": "心。一切眾生歸依我者，以諸方便皆令解",
    "T18n0849_001:0056a20": "脫。",
    "T18n0849_001:0056a21": "復次隨喜功德。如是思惟十方剎土之中",
    "T18n0849_001:0056a22": "一切諸佛種種方便功德海雲，及諸菩薩最",
    "T18n0849_001:0056a23": "勝福業，我今至心悉皆隨喜。誦此明曰：",
    "T18n0849_001:0056a24": "「唵一　薩㗚嚩二合怛他引蘖多二　呠儞也二合喏",
    "T18n0849_001:0056a25": "那三引　拏慕引䑨娜四　布社謎加三母捺囉薩頗",
    "T18n0849_001:0056a26": "囉拏上五　三摩曳六　吽七」",
    "T18n0849_001:0056a27": "復次勸請德雲。作法已，心念口言：「我今勸",
    "T18n0849_001:0056a28": "請一切如來諸大菩薩，普於十方興大法雲",
    "T18n0849_001:0056a29": "降大法雨。救世大悲，願隨我請。我於此中願",
    "T18n0849_001:0056b01": "速成就。」誦此明曰：「唵一　薩㗚嚩二合怛他蘖",
    "T18n0849_001:0056b02": "多二　地曳二合瑟𠸎三　布社謎咖三母捺羅二合四",
    "T18n0849_001:0056b03": "　薩頗二合囉拏三磨曳五　吽六」",
    "T18n0849_001:0056b04": "復次請佛住世。爾時行者心念口言：「我今",
    "T18n0849_001:0056b05": "奉請一切如來，為我凡夫住於世間，饒益我",
    "T18n0849_001:0056b06": "等一切眾生。我及眾生住凡夫地，眾苦所集，",
    "T18n0849_001:0056b07": "云何得至無垢處，安住清淨法界之身？唯願",
    "T18n0849_001:0056b08": "如來不捨於我。」誦此明曰：「唵一　薩㗚嚩二合",
    "T18n0849_001:0056b09": "怛他引蘖多去引娜二　地曳二合灑夜弭三　薩㗚",
    "T18n0849_001:0056b10": "嚩二合薩埵四　係都去引㗚他二合也五　達㗚摩二",
    "T18n0849_001:0056b11": "合馱忉都高反六　悉迫天以反二合底㗚婆二合伐覩七」",
    "T18n0849_001:0056b12": "復次迴向菩提。應當一心合掌作是念言：「我以",
    "T18n0849_001:0056b13": "所修一切眾善生起功德方便，利益諸眾生",
    "T18n0849_001:0056b14": "福，並同迴向廣大菩提，願令自他速離生死。」",
    "T18n0849_001:0056b15": "誦此明曰：「唵一　薩㗚嚩二合怛他引蘖多二　儞",
    "T18n0849_001:0056b16": "里也二合拏慕引舵娜三　布社謎咖三母捺囉二合",
    "T18n0849_001:0056b17": "四　薩叵二合囉拏三摩曳吽」如上諸方便，能",
    "T18n0849_001:0056b18": "遍淨身心。",
    "T18n0849_001:0056b19": "復為攝自他，　　安坐入三昧，",
    "T18n0849_001:0056b20": "加持內外地，　　供養諸如來，",
    "T18n0849_001:0056b21": "密印及真言，　　次第相應作。",
    "T18n0849_001:0056b22": "而為頌曰：",
    "T18n0849_001:0056b23": "「三昧淨法身，　　金剛輪甲冑，",
    "T18n0849_001:0056b24": "法界大護等，　　及無動威怒，",
    "T18n0849_001:0056b25": "七種結護門，　　受持如次第。」",
    "T18n0849_001:0056b26": "初結祕密三昧耶者如前迴向已，想運身心",
    "T18n0849_001:0056b27": "遍禮諸佛一切賢聖，便即端心結跏趺坐，結",
    "T18n0849_001:0056b28": "三昧印印身五處淨除三業。其印相者，以二",
    "T18n0849_001:0056b29": "手如常合掌，𢷡竪二大指即是。三誦此明曰：",
    "T18n0849_001:0056c01": "「娜麼薩㗚嚩二合怛他引蘖帝鼻庾二合一　微濕",
    "T18n0849_001:0056c02": "嚩二合目契婢也二合二　唵三　阿上三迷𫪭哩二合",
    "T18n0849_001:0056c03": "三迷四　三磨曳五　莎嚩二合訶」五處者，謂心、額、",
    "T18n0849_001:0056c04": "頂、二肩。若更有餘印欲結之者，亦先結此印",
    "T18n0849_001:0056c05": "已然後結之。此印威力能令佛地顯現無障，",
    "T18n0849_001:0056c06": "六波羅蜜具足圓滿，三三昧耶速得成就。",
    "T18n0849_001:0056c07": "次結清淨法身印者，先以二手四指各握大",
    "T18n0849_001:0056c08": "指為拳，舒二頭指側相著，即以此印舉安額",
    "T18n0849_001:0056c09": "上，即復以印翻手向內從額向下，緣於自身",
    "T18n0849_001:0056c10": "徐徐散之。三誦此明曰：「娜磨三漫多勃馱",
    "T18n0849_001:0056c11": "南一　達㗚磨二合馱覩二合馱嚩二合婆去嚩句",
    "T18n0849_001:0056c12": "哏三怛岸反，下同」",
    "T18n0849_001:0056c13": "是名見法界明印也。以此明印旋轉於身，即",
    "T18n0849_001:0056c14": "自思惟自性法身亘無盡界，是故速見清淨",
    "T18n0849_001:0056c15": "法身。由此明印力故得如是見，常住法體猶",
    "T18n0849_001:0056c16": "如虛空以自加持。",
    "T18n0849_001:0056c17": "復次金剛法輪印。如是當自諦觀堅牢法身，",
    "T18n0849_001:0056c18": "即以左右手交腋背相著，右腕押左腕，從頭",
    "T18n0849_001:0056c19": "指已下四指兩兩互相及鉤，屈右大指於掌",
    "T18n0849_001:0056c20": "中，向下翻手，輪印緣身，令其二手拳結當心，",
    "T18n0849_001:0056c21": "左大指與右大指相合，是名法輪金剛智印。",
    "T18n0849_001:0056c22": "此明印力最勝吉祥，若人暫結，同自在者轉",
    "T18n0849_001:0056c23": "大法輪，不久成就轉寶輪者。三誦此明曰：",
    "T18n0849_001:0056c24": "娜麼三漫多跛日羅二合赦一　唵跛日羅二合答",
    "T18n0849_001:0056c25": "摩呴哏爾時行者住於法性，諦觀此身同",
    "T18n0849_001:0056c26": "執金剛等無異也。一切天魔及諸異類，見此",
    "T18n0849_001:0056c27": "人者是金剛身。決定現世轉大法輪，勿生疑",
    "T18n0849_001:0056c28": "惑。",
    "T18n0849_001:0056c29": "次結金剛甲冑印者，如是當以明印想成甲",
    "T18n0849_001:0057a01": "冑，擐於自身遍起光焰，惡心魔類四散馳走，",
    "T18n0849_001:0057a02": "縱相近著咸自歸伏。如常合掌，以二頭指各",
    "T18n0849_001:0057a03": "附中指上節背文，以二大指並竪掌中。誦此",
    "T18n0849_001:0057a04": "明曰三返：「娜麼三漫多嚩日囉二合赦一　唵二",
    "T18n0849_001:0057a05": "　嚩日囉二合却嚩遮三　吽四」",
    "T18n0849_001:0057a06": "次想法界清淨字者，當想囉字加以空點，圓",
    "T18n0849_001:0057a07": "如髻珠空明徹照，置自頂上白光凝輝淨身",
    "T18n0849_001:0057a08": "心界。作是觀時，百劫重罪一時頓盡，無量福",
    "T18n0849_001:0057a09": "慧皆得圓滿。置字明曰：「娜麼三曼多勃馱",
    "T18n0849_001:0057a10": "南一　曷覽二合」此法界心諸佛共持，佛加故能",
    "T18n0849_001:0057a11": "淨諸垢，善思惟者住不退地。若人遊往一切",
    "T18n0849_001:0057a12": "穢處，即想其字放赤焰光遍於身界，穢不能",
    "T18n0849_001:0057a13": "入，隨意來往皆無障礙。此字功用其義甚深",
    "T18n0849_001:0057a14": "之色即是法體，是故法體生於慧身。",
    "T18n0849_001:0057a15": "復次誦除障大護明者，為降伏諸魔制惡鬼",
    "T18n0849_001:0057a16": "神，是故當念難忍明王，以作障者無堪忍故，",
    "T18n0849_001:0057a17": "號大護難忍。明曰：",
    "T18n0849_001:0057a18": "「娜麼薩㗚嚩二合怛他蘖帝鼻廋二合一　微濕嚩二",
    "T18n0849_001:0057a19": "合目契婢也二合二　薩㗚嚩二合他引唅堪三　羅乞",
    "T18n0849_001:0057a20": "叉二合摩訶襪禮四　薩㗚嚩二合怛他蘖多五　呠",
    "T18n0849_001:0057a21": "儞也二合底六　囉𠶈二合帝七　吽吽八　怛羅二合吒",
    "T18n0849_001:0057a22": "怛羅吒九　阿上鉢囉底呵帝十　嚩娑二合訶」",
    "T18n0849_001:0057a23": "若暫憶持此明威力，毘那夜迦及惡羅剎聞",
    "T18n0849_001:0057a24": "此護故，盡皆四散恐懼馳走，威力甚大無能",
    "T18n0849_001:0057a25": "勝者。",
    "T18n0849_001:0057a26": "復次不動威怒法，謂淨除處所結護方界，自",
    "T18n0849_001:0057a27": "在無礙嚴淨道場，及一切護皆悉通用。其印",
    "T18n0849_001:0057a28": "相者，各以二手大指捻無名小指甲為拳，各",
    "T18n0849_001:0057a29": "直展頭中二指，以其右手二指入左手握中",
    "T18n0849_001:0057b01": "相順而󰴣如刀在鞘。想於自身如不動尊，八",
    "T18n0849_001:0057b02": "字邪立作拔刀勢，左轉擗之右遶結之，是名",
    "T18n0849_001:0057b03": "結護。誦此明曰：「娜麼三曼多嚩日囉二合󰴏",
    "T18n0849_001:0057b04": "一戰拏摩訶路灑拏二上　馺頗二合吒也三　吽怛",
    "T18n0849_001:0057b05": "利二合吒四　渒引滿引」若諸惡鬼神來向人者，",
    "T18n0849_001:0057b06": "以此法逐之自然散滅。此法一切處皆悉通",
    "T18n0849_001:0057b07": "用，隨後一一明其功用。已上七門祕密結",
    "T18n0849_001:0057b08": "護法也，可謂圓證定慧熾增福慧作前結護",
    "T18n0849_001:0057b09": "也。",
    "T18n0849_001:0057b10": "即入三摩地，通心許請總別隨觀，而為頌",
    "T18n0849_001:0057b11": "曰：",
    "T18n0849_001:0057b12": "「囉字淨心法，　　想立道場法，",
    "T18n0849_001:0057b13": "普觀及別觀，　　四門如次第。」",
    "T18n0849_001:0057b14": "先觀囉字淨心者，如前結跏趺坐，當於心中",
    "T18n0849_001:0057b15": "諦觀字，加其圓點而放光明，如初日暉照於",
    "T18n0849_001:0057b16": "河海，光色凝淨澄徹無障。見自心體亦復如",
    "T18n0849_001:0057b17": "是，離染無障，由彼客塵不能顯現。我今觀此",
    "T18n0849_001:0057b18": "法界深心字威力故，心淨光垢淨心垢已。",
    "T18n0849_001:0057b19": "復次應建道場，即於面前道場中心。諦想字",
    "T18n0849_001:0057b20": "放凝淨光，臨空流光遍照淨除地過。",
    "T18n0849_001:0057b21": "復想沈下過金剛際而住，體同法界無所有",
    "T18n0849_001:0057b22": "性。次於彼界想有唅字，思惟彼字流布黑光",
    "T18n0849_001:0057b23": "以為風輪。其想字明曰（誦一遍）：「娜麼三曼",
    "T18n0849_001:0057b24": "多勃馱難一　唅」",
    "T18n0849_001:0057b25": "次風輪上思惟鑁字如彎形，色如牛乳，流布",
    "T18n0849_001:0057b26": "淨光其猶皎月，以成水輪。誦此布字明曰：",
    "T18n0849_001:0057b27": "「娜麼三曼多勃馱難一　鑁」次水輪上思惟",
    "T18n0849_001:0057b28": "阿上字，色如黃金，為金剛輪。妙光流布以成",
    "T18n0849_001:0057b29": "金壇，其形方正，是名摩奚達羅。誦明曰：「娜",
    "T18n0849_001:0057c01": "麼三曼多勃馱難一　阿上」",
    "T18n0849_001:0057c02": "復次普觀莊嚴，謂觀念本尊及諸聖會所居",
    "T18n0849_001:0057c03": "之土，令自心眼了了分明住於彼前，見佛所",
    "T18n0849_001:0057c04": "坐妙白蓮華，金剛為莖，華大開敷，嚴八葉具",
    "T18n0849_001:0057c05": "足鬚蘂，現眾寶色放無量光。從大蓮華周匝",
    "T18n0849_001:0057c06": "復生千百億數寶蓮華座，觀華臺上王交寶",
    "T18n0849_001:0057c07": "飾師柱搆成宮殿，於師子之座華臺四周有",
    "T18n0849_001:0057c08": "眾寶，寶柱間遍垂幢蓋。復於座上珠網寶慢",
    "T18n0849_001:0057c09": "交絡彌布，寶帶垂瓔華鬘交連，繽紛綺錯嚴",
    "T18n0849_001:0057c10": "麗殊特。內外室中華雲靉靆，上下香雲遍滿",
    "T18n0849_001:0057c11": "氛馥。於虛空中仙天，競奏無量音樂解脫妙",
    "T18n0849_001:0057c12": "聲。賢瓶寶盤周匝布列。百寶樹王華果開敷，",
    "T18n0849_001:0057c13": "支葉相次光明交映，重重行列覆以寶網。從",
    "T18n0849_001:0057c14": "於寶網垂妙摩尼，摩尼珠光照佛宮殿及彼",
    "T18n0849_001:0057c15": "世界，如百千日共處虛空，光明過彼不可為",
    "T18n0849_001:0057c16": "喻。有諸婇女從佛智生，菩提妙華而為嚴飾，",
    "T18n0849_001:0057c17": "各居華座如從定起，以方便力出妙音聲歌",
    "T18n0849_001:0057c18": "讚佛德，言詞清雅句義深遠。入是觀時，見如",
    "T18n0849_001:0057c19": "斯事當作是念：「以我至願蒙佛加持，由如來",
    "T18n0849_001:0057c20": "力及以法界力，今我所觀如觀而住。」爾時行",
    "T18n0849_001:0057c21": "者於三昧中，當念供養一切如來及彼聖眾。",
    "T18n0849_001:0057c22": "即便合掌作金剛印，想眾妙華從印發生，普",
    "T18n0849_001:0057c23": "散佛會而為供養，誦此明妃以用加持。明曰：",
    "T18n0849_001:0057c24": "「娜麼薩㗚嚩二合怛他引蘖帝鼻庾二合一　微濕",
    "T18n0849_001:0057c25": "嚩二合目契婢也二合二　薩㗚嚩二合他欠三約帶往聲　搗",
    "T18n0849_001:0057c26": "捺蘖二合帝四　薩頗二合羅呬摩五　加伽那釰六",
    "T18n0849_001:0057c27": "　莎訶」當以三遍而用加持，隨彼所生善願",
    "T18n0849_001:0057c28": "皆成，是名等虛空力虛空藏明妃也。是名普",
    "T18n0849_001:0057c29": "觀佛會竟。",
    "T18n0849_001:0058a01": "復次別觀諸聖，謂如前八葉妙華中觀一",
    "T18n0849_001:0058a02": "阿上字，作是思惟：「諸法不生，本性寂故，此真實",
    "T18n0849_001:0058a03": "義。」從字而轉成盧舍那，諦觀如來結跏趺坐",
    "T18n0849_001:0058a04": "作三昧相，如閻浮檀微妙金色素疊被身，髮",
    "T18n0849_001:0058a05": "髻垂肩以為頭冠。於圓光內，無量佛剎及諸",
    "T18n0849_001:0058a06": "佛會皆於中現，光明遍照盡眾生界。遇斯光",
    "T18n0849_001:0058a07": "者隨性開曉，如朝日光觸於蓮華皆悉開發。",
    "T18n0849_001:0058a08": "如來三輪遍一切處常住不滅，是故無生􆿅",
    "T18n0849_001:0058a09": "阿字從心而轉成如來身。若於此中樂觀釋",
    "T18n0849_001:0058a10": "迦牟尼佛者，彼蓮華座想一􄗘婆上字，具一",
    "T18n0849_001:0058a11": "切色起如來身。諦觀佛身猶如紫金，三十二",
    "T18n0849_001:0058a12": "相八十種好，被赤袈裟跏趺而坐。千百億身",
    "T18n0849_001:0058a13": "皆此字轉，依盧舍那本體流出。次於北方華",
    "T18n0849_001:0058a14": "座之上，諦觀􄚧索字光如素月，轉成觀音大",
    "T18n0849_001:0058a15": "悲聖者，坐白蓮華，身相亦同，於天冠中現無",
    "T18n0849_001:0058a16": "量壽自在如來。次於盧遮那南方華座，諦觀",
    "T18n0849_001:0058a17": "嚩上字光如碧玉外放焰光，坐華身相亦復",
    "T18n0849_001:0058a18": "如是。次本華東蓮華座，諦觀暗字光色鮮白，",
    "T18n0849_001:0058a19": "一切如來從此字轉。其北隅華座之上，諦觀",
    "T18n0849_001:0058a20": "我字流光金色，一切佛母從此而轉，身相光",
    "T18n0849_001:0058a21": "明及以衣服一切皆白。本華東南蓮華座上，",
    "T18n0849_001:0058a22": "諦觀迦上字白光流布諸佛豪相，大威德尊從",
    "T18n0849_001:0058a23": "此字轉，身相及華皆悉白色。本華西南槃石",
    "T18n0849_001:0058a24": "之上，諦觀唅字色如黑雲，聖者不動從此字",
    "T18n0849_001:0058a25": "轉，如童子形猛焰外熾。本華西北蓮華座上，",
    "T18n0849_001:0058a26": "諦觀訶上字放淺碧光，降三世尊從其字轉，",
    "T18n0849_001:0058a27": "二身色相各如本字熾焰外發。北方所有觀",
    "T18n0849_001:0058a28": "音眷屬，左右侍衛皆從此字起，所謂瞻字，多",
    "T18n0849_001:0058a29": "羅菩薩從此字轉，字光淺白身相亦然，妙衣",
    "T18n0849_001:0058b01": "鮮白歡喜合掌右邊而坐。次此右華，諦觀勃",
    "T18n0849_001:0058b02": "哩二合字，字光凝白起毘俱胝，身相亦然圓光",
    "T18n0849_001:0058b03": "雜。毘俱胝右，諦觀索字字光黃白，得大勢至",
    "T18n0849_001:0058b04": "從此字起，身如金色，被白衣服。次觀音左諦，",
    "T18n0849_001:0058b05": "觀破吽二合字，字光身相悉亦白色，是故從此",
    "T18n0849_001:0058b06": "字轉於身相。次居其右，諦觀唅字，色如白光，",
    "T18n0849_001:0058b07": "馬頭聖者從此而轉，有二怒牙現於口角，焰",
    "T18n0849_001:0058b08": "光威赫身相亦然。次觀南方金剛眷屬，左執",
    "T18n0849_001:0058b09": "金剛，左右蓮華座上諦觀一吽字，字光亦赤",
    "T18n0849_001:0058b10": "色，一切金剛同此字起，身相亦然光焰外發。",
    "T18n0849_001:0058b11": "右邊聖者，初金剛母、次大刀針。左邊聖者名",
    "T18n0849_001:0058b12": "金剛鎖，與自眷屬瞻仰而住。",
    "T18n0849_001:0058b13": "復次東方白蓮華上，諦觀摩吽二合字放金色",
    "T18n0849_001:0058b14": "光，吉祥童子從此而轉，身如欝金圓光普照，",
    "T18n0849_001:0058b15": "左右眷屬互相輔翼各依字轉。復於南方蓮",
    "T18n0849_001:0058b16": "華座上，諦觀映去字，從此字起名除蓋障，左",
    "T18n0849_001:0058b17": "右眷屬各依字轉而相輔翼。復於北方據寶",
    "T18n0849_001:0058b18": "蓮華諦觀伊上字，地藏菩薩從此字轉，身光",
    "T18n0849_001:0058b19": "遍繞如雜寶色，左右眷屬各從字轉而相輔",
    "T18n0849_001:0058b20": "翼。復於西方寶蓮華上諦觀伊字，聖者虛空",
    "T18n0849_001:0058b21": "藏從字而起，身如金色被以白衣，眾多眷屬",
    "T18n0849_001:0058b22": "左右輔翼一一皆以依字而轉。",
    "T18n0849_001:0058b23": "復次東門觀嚩上字，無畏大護生，左右釋梵",
    "T18n0849_001:0058b24": "眾月天眷屬等。南門觀𭋲字，起金剛無勝焰",
    "T18n0849_001:0058b25": "魔眷屬等左右而行列。",
    "T18n0849_001:0058b26": "北門觀跛字，能壞諸怖者身從彼生起，淨居",
    "T18n0849_001:0058b27": "諸天眾持華於左右。西門觀索上字，最勝降伏",
    "T18n0849_001:0058b28": "者從彼而出身，諸龍及月天左右而常護。",
    "T18n0849_001:0058b29": "東北係舍尼，　　東南火神王，",
    "T18n0849_001:0058c01": "西南係㗚底，　　西北風神王，",
    "T18n0849_001:0058c02": "各持本所標，　　威嚴護隅角。",
    "T18n0849_001:0058c03": "如是廣大眾，　　皆從字光轉，",
    "T18n0849_001:0058c04": "佛神力加持，　　隨願皆滿足。",
    "T18n0849_001:0058c05": "如上諦觀察，　　總別令相應，",
    "T18n0849_001:0058c06": "止住三昧中，　　歡喜而迎請。",
    "T18n0849_001:0058c07": "若欲迎請，先應所備香華燈明及諸飲食一",
    "T18n0849_001:0058c08": "切供具，凝將奉獻當用不動瞋怒明王以除",
    "T18n0849_001:0058c09": "其過置身之右，復以明印辟除處所，然後迎",
    "T18n0849_001:0058c10": "請。次下迎請法者，可謂成就至願圓滿福慧。",
    "T18n0849_001:0058c11": "都十七門，勤之，冀修行者無諸錯謬。而為頌",
    "T18n0849_001:0058c12": "曰：",
    "T18n0849_001:0058c13": "「擗除迎請法，　　及示三昧耶，",
    "T18n0849_001:0058c14": "上以遏迦水，　　奉尊華座法，",
    "T18n0849_001:0058c15": "復擗除護身，　　轉凡成聖法，",
    "T18n0849_001:0058c16": "被鎧及摧魔，　　周結大界法，",
    "T18n0849_001:0058c17": "普心恭敬禮，　　復上遏迦法，",
    "T18n0849_001:0058c18": "別供養香華，　　運心普供法，",
    "T18n0849_001:0058c19": "正向及歌讚，　　願滿自他法，",
    "T18n0849_001:0058c20": "隨心入念誦，　　總別受持法，",
    "T18n0849_001:0058c21": "如是諸次第，　　智者善應持。」",
    "T18n0849_001:0058c22": "初擗除迎請者，所謂先擗除、後迎請。其擗除",
    "T18n0849_001:0058c23": "者，用不動刀印誦此明曰：「娜麼三曼多嚩",
    "T18n0849_001:0058c24": "日囉二合𠻲戰拏摩訶盧灑拏上一　馺普二合吒",
    "T18n0849_001:0058c25": "也二　吽怛囉二合吒三　哻滿四」以此明印觸諸",
    "T18n0849_001:0058c26": "供物及左右迴轉，是名辟除結護。或用降三",
    "T18n0849_001:0058c27": "世明印以為結護，如後當說，取彼而用。",
    "T18n0849_001:0058c28": "復次以明印而請本尊，應隨一一佛菩薩本",
    "T18n0849_001:0058c29": "明印法。若不能別結本印明者，應都結此請",
    "T18n0849_001:0059a01": "一切諸佛菩薩法。其印相者，以二手十指向",
    "T18n0849_001:0059a02": "內相叉作金剛縛，竪右頭指由如鉤形，舒屈",
    "T18n0849_001:0059a03": "來去，名金剛鉤請。誦此明曰：「娜麼三曼多",
    "T18n0849_001:0059a04": "勃馱𡅧一　咉二去　薩㗚縛三　怛羅鉢囉二合底喝",
    "T18n0849_001:0059a05": "多四　怛他蘖當呴勢五　冒地遮哩也二合六　跛哩布",
    "T18n0849_001:0059a06": "囉迦七　莎訶」此明鉤印誦明七遍，請一切佛",
    "T18n0849_001:0059a07": "及諸菩薩。十地菩薩及難調伏者諸惡鬼神，",
    "T18n0849_001:0059a08": "皆以此印而追攝之一。第二、三昧示尊法。",
    "T18n0849_001:0059a09": "謂諸尊至已，結前所說三昧耶印，誦此明曰：",
    "T18n0849_001:0059a10": "「娜麼三曼多勃馱𡅧一　阿上三謎二　底哩二合",
    "T18n0849_001:0059a11": "三謎三麼三　曳莎訶」如是正等示三昧耶，能",
    "T18n0849_001:0059a12": "普遍滿有情之願、能令本尊歡喜施安，奉持",
    "T18n0849_001:0059a13": "法者速滿悉地。",
    "T18n0849_001:0059a14": "復次上以遏迦法者，以明如法加持淨妙香",
    "T18n0849_001:0059a15": "水，至奉上浴於本尊及餘諸佛一切菩薩。用",
    "T18n0849_001:0059a16": "不動印如遏迦器，誦以此明二十五遍。明曰：",
    "T18n0849_001:0059a17": "「娜麼三漫多勃馱𡅧一　咖咖那二　三磨引三磨",
    "T18n0849_001:0059a18": "娑婆訶」",
    "T18n0849_001:0059a19": "復次奉尊華座法者，謂世尊所坐大蓮華臺",
    "T18n0849_001:0059a20": "密印加持，先以奉獻次第如法安布諸座。其",
    "T18n0849_001:0059a21": "印相者，先以二手虛心合掌如合蓮華，頭中",
    "T18n0849_001:0059a22": "名指散令開敷如欲開華，如鈴鐸形，二大小",
    "T18n0849_001:0059a23": "指兩兩相合以為華臺。先置佛座次及餘座，",
    "T18n0849_001:0059a24": "一一誦明而用加持。華座明曰：「娜麼三曼",
    "T18n0849_001:0059a25": "多勃馱𡅧一　咉去引」",
    "T18n0849_001:0059a26": "復次擗除護身者，復當以無動明印辟除其",
    "T18n0849_001:0059a27": "處，前刀印是。明曰：「娜麼三曼多嚩日囉二合",
    "T18n0849_001:0059a28": "𠻲一　戰拏摩訶露灑拏上馺普二合吒也二　吽怛",
    "T18n0849_001:0059a29": "囉二合迦三　𣵡滿」此以明印左辟右結，復加",
    "T18n0849_001:0059b01": "自身一切支分。有諸難調惡鬼神等，同見是",
    "T18n0849_001:0059b02": "處有金剛焰，焚燒一切作障礙者。",
    "T18n0849_001:0059b03": "復次轉凡成聖法。爾時智者當想自身全成",
    "T18n0849_001:0059b04": "鑁字，轉嚩字成執金剛，復以其字遍布支分。",
    "T18n0849_001:0059b05": "布字明曰：「娜麼三曼多勃馱𡅧一　鑁」深觀",
    "T18n0849_001:0059b06": "此字遠離諸相無有言說，是即以得金剛之",
    "T18n0849_001:0059b07": "體不可壞身。",
    "T18n0849_001:0059b08": "復以妙印加持是身，先以二手向內相交成",
    "T18n0849_001:0059b09": "金剛縛，抽二中指竪頭相合成金剛針，起二",
    "T18n0849_001:0059b10": "頭指於中指背，遠而令曲成三股杵，二大小",
    "T18n0849_001:0059b11": "指各竪合成五股杵，心前置之。誦此明曰：",
    "T18n0849_001:0059b12": "「娜麼三曼多嚩日羅二合赦一　唵二　戰拏麼訶露",
    "T18n0849_001:0059b13": "灑拏上三　吽」或以左手作金剛拳，以印印身，",
    "T18n0849_001:0059b14": "名聖者加持法。",
    "T18n0849_001:0059b15": "復次被金剛鎧者，當以明印印身支分，各以二",
    "T18n0849_001:0059b16": "手作金剛拳，舉印從頂徐下至足，想為被鎧，或",
    "T18n0849_001:0059b17": "作前說著甲之印，誦其明曰：「娜麼三曼多嚩",
    "T18n0849_001:0059b18": "日羅二合赦一　嚩日羅二合迦伐遮二　吽三」是",
    "T18n0849_001:0059b19": "名被甲法。作此法已，便以佉字想置自頂，思",
    "T18n0849_001:0059b20": "惟此字猶若虛空深廣無邊際，諸法深廣亦",
    "T18n0849_001:0059b21": "復如是。布字明曰：「娜麼三曼多勃馱難一",
    "T18n0849_001:0059b22": "　欠帶佉吽」",
    "T18n0849_001:0059b23": "復次摧散魔軍者，諸有惡心極猛利者，明印",
    "T18n0849_001:0059b24": "相應摧伏辟除。共印相者，右手為拳，直申頭",
    "T18n0849_001:0059b25": "指與大指相附。舉其印手置於額上，以印周",
    "T18n0849_001:0059b26": "迴右轉揮之，爾時此處起於猛焰。誦此明曰：",
    "T18n0849_001:0059b27": "「娜麼三曼多勃馱難一　摩訶嚩羅襪底二　捺捨",
    "T18n0849_001:0059b28": "嚩羅三　帝𭮡捺婆二合味四　摩訶昧底哩也二合五",
    "T18n0849_001:0059b29": "　拔庾二合捺蘖二合帝莎訶」纔結明印，無量魔",
    "T18n0849_001:0059c01": "軍及彼眷屬欲為障者退散馳走不敢正",
    "T18n0849_001:0059c02": "視。",
    "T18n0849_001:0059c03": "復次周結大界者，以降三世祕密明印結於",
    "T18n0849_001:0059c04": "大界，名難忍大護。印者，先以二手如常合掌，",
    "T18n0849_001:0059c05": "屈二頭指及二小指令背相著入於掌中，竪",
    "T18n0849_001:0059c06": "二大指押頭指側，竪二中指合頭相著，名指",
    "T18n0849_001:0059c07": "𢷡間相去半寸。以印當心，誦明一遍，周轉三",
    "T18n0849_001:0059c08": "匝。誦此明曰：「娜麼三曼多勃馱難一　三曼多引",
    "T18n0849_001:0059c09": "拏蘖帝二　畔舵斯滿去三　摩訶三昧耶四　儞㗚",
    "T18n0849_001:0059c10": "𠶈二合帝五　馱摩二合囉拏阿鉢羅二合底喝帝六",
    "T18n0849_001:0059c11": "　達迦達迦七　遮羅遮羅八　畔舵畔舵九　捺捨苫十",
    "T18n0849_001:0059c12": "　薩縛多他蘖多引十一　弩吽引帝十二　鉢羅嚩羅十",
    "T18n0849_001:0059c13": "三　達㗚摩二合臘馱微社曳十四　薄伽嚩底十五",
    "T18n0849_001:0059c14": "　微呴哩微呴禮十六　𡅏嚕補哩十七　微呴禮十八",
    "T18n0849_001:0059c15": "　莎訶」",
    "T18n0849_001:0059c16": "若欲略誦，應至七遍。明曰：「娜麼三曼多勃馱",
    "T18n0849_001:0059c17": "難一　禮嚕補哩二　微呴禮莎訶」如是二明隨",
    "T18n0849_001:0059c18": "誦一明即成結界。此明印力，十方三界悉能",
    "T18n0849_001:0059c19": "竪護，故名三世普降護尊。或用無動明印",
    "T18n0849_001:0059c20": "結護方界及以護身，辨一切事亦得無難。不",
    "T18n0849_001:0059c21": "動明曰：「娜麼三曼多嚩日囉二合𧹞一　唅」",
    "T18n0849_001:0059c22": "用前刀印即成結護。",
    "T18n0849_001:0059c23": "復次觀想聖會普心作禮，三誦此明曰：「唵",
    "T18n0849_001:0059c24": "娜麼薩㗚嚩二合怛他蘖多引一　迦也嚩訖質二",
    "T18n0849_001:0059c25": "合多䊩娜難二　迦路弭三」",
    "T18n0849_001:0059c26": "復次復上遏迦者，以不動印持遏迦器，奉獻",
    "T18n0849_001:0059c27": "本尊及餘聖眾。持遏迦明曰：「娜麼三曼多",
    "T18n0849_001:0059c28": "嚩日羅二合𠻲一　哏如上」",
    "T18n0849_001:0059c29": "復誦明三遍上以遏迦。遏迦明曰：「娜麼三",
    "T18n0849_001:0060a01": "曼多勃馱難一　咖咖娜三摩三摩莎訶」",
    "T18n0849_001:0060a02": "復次別供香華者，謂前擬奉獻香華飲食，一",
    "T18n0849_001:0060a03": "一用前無動明印加持香水遍灑其上，能令",
    "T18n0849_001:0060a04": "光澤。復用其印一一觸之。無動明印如上已",
    "T18n0849_001:0060a05": "說。",
    "T18n0849_001:0060a06": "復於其上想布囕字，布字明曰：「娜麼三曼多",
    "T18n0849_001:0060a07": "勃馱難一　囕」",
    "T18n0849_001:0060a08": "復誦自持本尊之明，稱名持獻，餘尊亦然。",
    "T18n0849_001:0060a09": "奉塗香明曰：「娜麼三曼多勃馱難一　唵二　微戍",
    "T18n0849_001:0060a10": "舵三　健竇捺婆嚩四　莎訶」",
    "T18n0849_001:0060a11": "奉華明曰：「娜麼三曼多勃馱難一　摩訶昧底",
    "T18n0849_001:0060a12": "哩也二合拔庾二合捺蘖二合帝四　莎訶」",
    "T18n0849_001:0060a13": "奉燒香明曰：「娜麼三曼多勃馱難一　唵達㗚",
    "T18n0849_001:0060a14": "摩二合馱埵褥蘖帝莎訶」",
    "T18n0849_001:0060a15": "奉燈明曰：「娜麼三曼多勃馱難一　唵怛他蘖",
    "T18n0849_001:0060a16": "多二　㗚支二合馺頗二合囉拏上嚩婆引薩娜𭇿",
    "T18n0849_001:0060a17": "伽揉舵平引哩也二合莎訶」",
    "T18n0849_001:0060a18": "奉食明曰：「娜麼三曼多勃馱難一　唵阿囉囉",
    "T18n0849_001:0060a19": "迦囉囉二　沬隣捺泥三　摩訶引沬履四　莎訶當誦三遍」",
    "T18n0849_001:0060a20": "復次運心普供者，以二手相叉虛心合掌，端",
    "T18n0849_001:0060a21": "坐思惟一切佛剎諸佛菩薩福力所生幢幡",
    "T18n0849_001:0060a22": "綺蓋、樓閣寶樹、香雲華臺、清淨嚴麗天仙歌",
    "T18n0849_001:0060a23": "詠、珠瓔連帶光明遍照，滿虛空中勝妙莊嚴，",
    "T18n0849_001:0060a24": "供養諸佛及諸菩薩。誦此明妃曰：「娜麼薩",
    "T18n0849_001:0060a25": "㗚嚩二合怛他蘖帝鼻庾二合一　微濕嚩二合目契",
    "T18n0849_001:0060a26": "婢也二合二　薩㗚嚩二合他欠三合榅捺蘖二合帝馺",
    "T18n0849_001:0060a27": "頗二合羅呬摩四　𭇿𭇿娜劍五　莎訶」念誦三遍，",
    "T18n0849_001:0060a28": "思惟供養皆悉充滿，有所願者速令成就。復",
    "T18n0849_001:0060a29": "作是念：「我所思惟如是供養，依於如來諸菩",
    "T18n0849_001:0060b01": "薩眾廣大海會之所生起，諸佛菩薩神力加",
    "T18n0849_001:0060b02": "持。以我福力依如來力，等如法界，所獻充",
    "T18n0849_001:0060b03": "足。」",
    "T18n0849_001:0060b04": "復次正向者當作是念：「我所修集一切功德",
    "T18n0849_001:0060b05": "皆悉迴向，至求成就專注相應，除滅身中一",
    "T18n0849_001:0060b06": "切罪障，為利有情祈無上願。」莫念時處、不慮",
    "T18n0849_001:0060b07": "吉凶、不依儀式，但能正修及正迴向，運心供",
    "T18n0849_001:0060b08": "養亦速成就。若求成就世間小福，雖復專勤",
    "T18n0849_001:0060b09": "依於法式修持外相，唯小成就。若修正行，先",
    "T18n0849_001:0060b10": "於一月調伏身心，心中念誦令心澄淨，於第",
    "T18n0849_001:0060b11": "二月然於儀式作大悉地。",
    "T18n0849_001:0060b12": "如前修供養，　　欲求悉地者，",
    "T18n0849_001:0060b13": "當誦金剛讚，　　供養佛菩薩。",
    "T18n0849_001:0060b14": "是依瑜伽經，　　從佛口所生，",
    "T18n0849_001:0060b15": "令諸佛歡喜，　　當得速成就。",
    "T18n0849_001:0060b16": "金剛讚曰：",
    "T18n0849_001:0060b17": "復次願滿自他者，爾時行者於聖會前作是",
    "T18n0849_001:0060b18": "念言：",
    "T18n0849_001:0060b19": "「我今歸命大海眾，　　願速滿我悉地心，",
    "T18n0849_001:0060b20": "悲愍一切苦眾生，　　是故慇懃求悉地。",
    "T18n0849_001:0060b21": "一切眾生溺諸趣，　　願欲分形遍入中，",
    "T18n0849_001:0060b22": "隨彼應現多種身，　　方便利樂令解脫。",
    "T18n0849_001:0060b23": "以我莊嚴功德力，　　微妙法界難思力，",
    "T18n0849_001:0060b24": "一切如來常住力，　　一切眾生善根力，",
    "T18n0849_001:0060b25": "自他福慧普莊嚴，　　無盡財法皆圓備。」",
    "T18n0849_001:0060b26": "作是願已叉手合掌，誦虛空藏明妃三遍而",
    "T18n0849_001:0060b27": "用加持。明曰：「娜麼薩㗚嚩二合怛他蘖帝鼻",
    "T18n0849_001:0060b28": "庾二合一　微濕嚩二合目契婢也二合二　蘖㗚嚩二合他",
    "T18n0849_001:0060b29": "㐸三　屋捺蘖二合帝四　馺頗二合羅呬摩五　𭇿𭇿",
    "T18n0849_001:0060c01": "娜劍莎訶六」此明印力速能滿足一切上願。",
    "T18n0849_001:0060c02": "興決定意，勿起疑慮生誹謗心。一切如來所",
    "T18n0849_001:0060c03": "共宣說，是故應當至心諦信。",
    "T18n0849_001:0060c04": "復次隨心入念誦總別受持法者，爾時行者",
    "T18n0849_001:0060c05": "於三昧中，運心敬禮一切諸佛及菩薩眾，端",
    "T18n0849_001:0060c06": "坐思惟入四禪門令心喜樂。初於現前觀本",
    "T18n0849_001:0060c07": "尊相，次觀明印，次想自身同於本尊，次觀自",
    "T18n0849_001:0060c08": "心猶如滿月，是名為四。即於心月圓明之中，",
    "T18n0849_001:0060c09": "諦觀明字令其了了，次第分明持念數記，隨",
    "T18n0849_001:0060c10": "於時分遍數充足，乃至相現隨意成就。此中",
    "T18n0849_001:0060c11": "四種，若觀自身同於本尊而念誦者，能令少",
    "T18n0849_001:0060c12": "功速得悉地福慧滿足。云何作觀？所謂於本",
    "T18n0849_001:0060c13": "明中，一字心明先置自心，從字而轉作本尊",
    "T18n0849_001:0060c14": "形。此有二種，謂佛、菩薩。如上說，謂盧舍那、釋",
    "T18n0849_001:0060c15": "迦牟尼。",
    "T18n0849_001:0060c16": "復次舉類者如文殊，欲令自身同於彼者，當",
    "T18n0849_001:0060c17": "以滿字入菩薩之心，置字明曰：「娜麼三曼",
    "T18n0849_001:0060c18": "多勃馱𡅧一　滿」即從此字轉成文殊，色如欝",
    "T18n0849_001:0060c19": "金，首有五髻，跏趺而坐，以左手持青蓮莖，",
    "T18n0849_001:0060c20": "於其上竪拔折羅，以其右手作施無畏，名施",
    "T18n0849_001:0060c21": "願手。誦此菩薩根本明曰：「娜麼三曼多勃",
    "T18n0849_001:0060c22": "馱𡅧一　嗘嗘呴麼羅迦二　微目吉底二合跛上悉",
    "T18n0849_001:0060c23": "迫天以反多三磨二合羅三　三磨羅鉢羅二合底吽四",
    "T18n0849_001:0060c24": "　莎訶」其印相者，二手合掌，交二中指以右",
    "T18n0849_001:0060c25": "押左，右無名指捻左中頭，左無名指捻右中",
    "T18n0849_001:0060c26": "頭，屈二頭指令背著，押二大指頭，其形如劍。",
    "T18n0849_001:0060c27": "以印印於一一支分，然後念誦。若持餘佛菩",
    "T18n0849_001:0060c28": "薩明印法者，各各自依本明印法加持念誦。",
    "T18n0849_001:0060c29": "如廣經說，准此應知。若以不能一一別依本",
    "T18n0849_001:0061a01": "部明印法者，即以此明用代其處。普通佛部",
    "T18n0849_001:0061a02": "心明曰：「娜麼三曼多勃馱難一　迦上二」此",
    "T18n0849_001:0061a03": "祕密心，諸佛共說。當置自心復觀其儀，一切諸",
    "T18n0849_001:0061a04": "法無造無作，從此字轉，是即真實如理光明。此",
    "T18n0849_001:0061a05": "是諸佛加持明心也。",
    "T18n0849_001:0061a06": "復次普通一切諸菩薩法。應結寶印，二手十",
    "T18n0849_001:0061a07": "指以右押左相叉為拳猶如寶形，當令指頭",
    "T18n0849_001:0061a08": "左指岐間互相竪持使密無縫，勿令指頭出",
    "T18n0849_001:0061a09": "於指間，以印當心誦之。一切菩薩等除斷障",
    "T18n0849_001:0061a10": "惱明曰：「娜麼三曼多勃馱難一　薩㗚縛二合",
    "T18n0849_001:0061a11": "他欠二　微末底微枳羅拏上三　達㗚摩二合馱",
    "T18n0849_001:0061a12": "覩四　儞㗚𠶈二合多僧僧莎訶」是名思惟寶",
    "T18n0849_001:0061a13": "王妙印。隨觀一一諸菩薩形，皆用此明印。",
    "T18n0849_001:0061a14": "復次隨心入念誦者，置其佉字於自頂上放",
    "T18n0849_001:0061a15": "雜色光，加以空點，當思如空。復於頭內想置",
    "T18n0849_001:0061a16": "暗字加以空點，其光純白猶如明月，百道光",
    "T18n0849_001:0061a17": "明照於十方。善觀察者，百法明門此生速證。",
    "T18n0849_001:0061a18": "復於眼中想置覽字，其字光色猶如明燈，以",
    "T18n0849_001:0061a19": "此慧明內外照明照於心月。復於月中觀於",
    "T18n0849_001:0061a20": "阿字，其字光明猶若淨金，光色顯密不生不",
    "T18n0849_001:0061a21": "滅。即於爾時了見心住本尊位，光明華輪而",
    "T18n0849_001:0061a22": "自圍繞，暉焰清淨，能竭無明隨煩惱垢。作是",
    "T18n0849_001:0061a23": "觀時，隨持本明布於心月右旋為行。諦了觀",
    "T18n0849_001:0061a24": "察，若單與句隨意所樂，若誦若思善調氣息，",
    "T18n0849_001:0061a25": "令其字句隨息出入初末相隨，若思其義亦",
    "T18n0849_001:0061a26": "復如是。復次若求成就利自他願，如理相應",
    "T18n0849_001:0061a27": "方作持誦，數終疲極然可止息。若思義者，以",
    "T18n0849_001:0061a28": "其字句布於心月，深淨密意思惟其義。",
    "T18n0849_001:0061a29": "復次若修福慧成就善根，澄淨意支而作念",
    "T18n0849_001:0061b01": "誦，不惡時處亦無數限。而說偈言：",
    "T18n0849_001:0061b02": "「若求上中下，　　成就悉地者，",
    "T18n0849_001:0061b03": "皆應澄淨心，　　不求時處等，",
    "T18n0849_001:0061b04": "但布支分明，　　一心入念誦，",
    "T18n0849_001:0061b05": "世尊說是法，　　名為真實念。",
    "T18n0849_001:0061b06": "時相及記數，　　應彼二種人，",
    "T18n0849_001:0061b07": "得暖及煙焰，　　種種諸善相。",
    "T18n0849_001:0061b08": "經於一月滿，　　誦滿一洛叉，",
    "T18n0849_001:0061b09": "若無如是事，　　復依第二月，",
    "T18n0849_001:0061b10": "隨分奉香華，　　依前作念誦，",
    "T18n0849_001:0061b11": "隨得善相已，　　具法作成就。",
    "T18n0849_001:0061b12": "如上善觀察，　　所樂自相應，",
    "T18n0849_001:0061b13": "若心念及聲，　　應願皆滿足。」",
    "T18n0849_001:0061b14": "復次智者樂持毘盧遮那心地法者，先於自",
    "T18n0849_001:0061b15": "心置一阿上字，當起思惟諸法從本無生無",
    "T18n0849_001:0061b16": "滅如前已說。置字明曰：「娜麼三曼多勃馱難一　阿」",
    "T18n0849_001:0061b17": "從此字轉起如來身，是名身密門也。復",
    "T18n0849_001:0061b18": "於眉間以身密印置白毫相。毫相印者，右手",
    "T18n0849_001:0061b19": "為拳，急握大指舉置眉間。誦此明曰：「娜麼",
    "T18n0849_001:0061b20": "三曼多勃馱難一　映唅闍上二」以此明印加於",
    "T18n0849_001:0061b21": "眉間，即同如來等無異也。便以五字加持",
    "T18n0849_001:0061b22": "身分想置五處，謂身及臍、心、頂、眉間。依是法",
    "T18n0849_001:0061b23": "住，即同世尊也。初於身下想置阿上字，其形",
    "T18n0849_001:0061b24": "正方如黃金色。置字明曰：「娜麼三曼多勃",
    "T18n0849_001:0061b25": "馱難一　阿上」是名摩系達羅字。從此字轉成",
    "T18n0849_001:0061b26": "金剛輪，即如來座也。次想鑁字置自臍輪，",
    "T18n0849_001:0061b27": "如霧含月白色光凝耀，名摩訶皤路拏大悲",
    "T18n0849_001:0061b28": "光也。置字明曰：「娜麼三曼多勃馱難一",
    "T18n0849_001:0061b29": "　鑁二」",
    "T18n0849_001:0061c01": "次想覽字置於自心，其字光色猶如暉日，名",
    "T18n0849_001:0061c02": "智慧光，從心而轉，破所知障。置字明曰：「娜",
    "T18n0849_001:0061c03": "麼三曼多勃馱難一　覽二初似曷聲」次想唅字加於",
    "T18n0849_001:0061c04": "髮際，其光黑色如劫災焰起，有大威勇名自",
    "T18n0849_001:0061c05": "在力。置字明曰：「娜麼三曼多勃馱難一　唅二即",
    "T18n0849_001:0061c06": "所觀字也」",
    "T18n0849_001:0061c07": "次想㐸帶佉聲字安於頂上加以空點，起一切色",
    "T18n0849_001:0061c08": "雜寶光明遍一切處，名大空智。置字明曰：",
    "T18n0849_001:0061c09": "「娜麼三曼多勃馱難一　㐸二」以此五字布於勝",
    "T18n0849_001:0061c10": "身，具大威德智慧光明，永無眾難及三惡業，",
    "T18n0849_001:0061c11": "一切魔軍自然降伏，難調鬼神無能為障，唯",
    "T18n0849_001:0061c12": "見赫奕金剛之身。又於身中想置阿上帶暗字聲",
    "T18n0849_001:0061c13": "字，於其兩眼想置囕字如前相應，當觀自身",
    "T18n0849_001:0061c14": "即如來身。以無垢眼照於心月，相應字句若",
    "T18n0849_001:0061c15": "誦若思無令間斷，聲如鈴鐸智如映鏡。若佛",
    "T18n0849_001:0061c16": "菩薩所說明印，隨樂受持速得成就。",
    "T18n0849_001:0061c17": "復次若樂持誦釋迦如來明印法者，先於自",
    "T18n0849_001:0061c18": "心置一婆上字，是字光明離諸觀行，作如是",
    "T18n0849_001:0061c19": "思，從此字轉起牟尼身。置字明曰：「娜麼三",
    "T18n0849_001:0061c20": "曼多勃馱難一　婆上」祕密加持成佛身已，當",
    "T18n0849_001:0061c21": "持密印及以真言。其印相者，二手當臍以右",
    "T18n0849_001:0061c22": "押左，猶如入定，是如來鉢印。誦此身明曰：",
    "T18n0849_001:0061c23": "「娜麼三曼多勃馱難一　薩㗚嚩二合吉𡅏二合捨",
    "T18n0849_001:0061c24": "儞二　素捺娜三　達㗚磨二合嚩室多四　鉢羅二合",
    "T18n0849_001:0061c25": "跛多二合五　𭇿𭇿娜三摩引三摩引莎嚩二合訶」",
    "T18n0849_001:0061c26": "如是受持世尊明印樂成就者，皆依本字相",
    "T18n0849_001:0061c27": "應而轉起本尊形，復以字門布身支分，然後",
    "T18n0849_001:0061c28": "持誦如前已說。",
    "T18n0849_001:0061c29": "復次若欲修行此法門者，先當求入大迦路",
    "T18n0849_001:0062a01": "拏此云悲生也曼荼羅已，復蒙受持闍梨灌頂，乃應",
    "T18n0849_001:0062a02": "具足修行此法。縱得持明餘灌頂者所不堪",
    "T18n0849_001:0062a03": "也。若得備此法門者，諸佛菩薩皆悉歡喜。",
    "T18n0849_001:0062a04": "復次若持別明，能依此經所說儀軌於身支",
    "T18n0849_001:0062a05": "分安布明字，所謂五字等，增加威德、離諸過",
    "T18n0849_001:0062a06": "罪，然可即依本尊法則誦持成就。",
    "T18n0849_001:0062a07": "復次隨其持誦本尊明印、漫荼羅相，隨事形",
    "T18n0849_001:0062a08": "色坐起方便，善此瑜伽疾得悉地凡有三品",
    "T18n0849_001:0062a09": "謂上中下。隨事相應復有三種，所謂寂靜除",
    "T18n0849_001:0062a10": "災、增益、降伏。隨一種中復分四相，所謂圓相",
    "T18n0849_001:0062a11": "白色、方相黃色、蓮華相者當作赤色、三角相",
    "T18n0849_001:0062a12": "者即布黑色，是名四相。復次修寂靜者，結跏",
    "T18n0849_001:0062a13": "趺坐面向北方，對於圓相一心離緣作成就",
    "T18n0849_001:0062a14": "法，名扇底迦。修增益者，交脚竪膝而向東方，",
    "T18n0849_001:0062a15": "對於方相歡喜而坐作成就法，名布瑟致",
    "T18n0849_001:0062a16": "迦。修相攝法者，當峻兩膝如竪坐相，怒貌心",
    "T18n0849_001:0062a17": "喜及稱彼名，對蓮華相而持誦者，名皤施迦",
    "T18n0849_001:0062a18": "羅拏。修降伏者，空露蹲踞面向南方，對三角",
    "T18n0849_001:0062a19": "相起忿怒智，與法相應名阿毘遮羅迦。如是",
    "T18n0849_001:0062a20": "持誦作成就者，隨類香華及以衣服稱於本",
    "T18n0849_001:0062a21": "法，攘災、增福、延壽、降怨次第相應勿令差失，",
    "T18n0849_001:0062a22": "隨意成就。",
    "T18n0849_001:0062a23": "復次所謂明初安唵字，後稱所方言莎嚩訶，",
    "T18n0849_001:0062a24": "名扇底迦也。明初稱唵字，後稱事名，方稱𤙖",
    "T18n0849_001:0062a25": "發吒句，名為降伏阿毘遮羅迦也。若明初",
    "T18n0849_001:0062a26": "稱娜麼句，後稱所後言娜麼句，是名增益布",
    "T18n0849_001:0062a27": "瑟致迦也。若明初稱吽發吒句，後稱名事",
    "T18n0849_001:0062a28": "後言吽發吒句，亦名阿毘遮羅迦。若明初",
    "T18n0849_001:0062a29": "稱娜麼句，後稱名事己即言吽發吒句，是名",
    "T18n0849_001:0062b01": "皤施迦羅拏也。或明初云吽發吒句，於名",
    "T18n0849_001:0062b02": "事後云親舵𮎕舵親舵𮎕舵𮎕舵，亦名阿毘",
    "T18n0849_001:0062b03": "遮羅迦也。",
    "T18n0849_001:0062b04": "如上明法次第色相，皆依字轉成本尊形，各",
    "T18n0849_001:0062b05": "隨本法加持自身。若金剛薩埵若佛菩薩皆",
    "T18n0849_001:0062b06": "應思惟，與法相應作成就法。所謂如前佛菩",
    "T18n0849_001:0062b07": "薩眾無量功德等，復於無盡有情界分興大",
    "T18n0849_001:0062b08": "悲願作利樂等，諸佛菩薩隨辨香華而為供",
    "T18n0849_001:0062b09": "養如上已說。",
    "T18n0849_001:0062b10": "復次當作合掌，以金剛讚微妙言辭稱歎如",
    "T18n0849_001:0062b11": "來真實功德，以所修善迴向發願，作如是",
    "T18n0849_001:0062b12": "言：",
    "T18n0849_001:0062b13": "「如來所證功德聚，　　皆悉迴向大菩提，",
    "T18n0849_001:0062b14": "我今所修諸福慧，　　迴向菩提亦如是。",
    "T18n0849_001:0062b15": "法界眾生溺生死，　　輪迴六道無歸處，",
    "T18n0849_001:0062b16": "誓願咸度至菩提，　　自利利他令滿足。",
    "T18n0849_001:0062b17": "我依如來大智住，　　一切眾生普願同，",
    "T18n0849_001:0062b18": "常當修集福德集，　　永離業障諸煩惱。",
    "T18n0849_001:0062b19": "我等願登第一樂，　　悉地無礙得圓成，",
    "T18n0849_001:0062b20": "內外清淨妙莊嚴，　　具足從身遍流出。",
    "T18n0849_001:0062b21": "以是因緣成就故，　　眾生所願皆令滿。」",
    "T18n0849_001:0062b22": "作如是迴向發願已，復上遏迦及諸供養如上說，",
    "T18n0849_001:0062b23": "便即合掌置於頂上，歸命禮佛及菩薩眾，作",
    "T18n0849_001:0062b24": "如是言：",
    "T18n0849_001:0062b25": "「敬禮十方佛，　　一切諸菩薩，",
    "T18n0849_001:0062b26": "唯願安立我，　　最無上道處，",
    "T18n0849_001:0062b27": "甚深妙大乘，　　速令我開解，",
    "T18n0849_001:0062b28": "決定心無等，　　斷疑令永盡。」",
    "T18n0849_001:0062b29": "作禮已，復當啟白，作如是言：",
    "T18n0849_001:0062c01": "「現前諸如來，　　救世諸菩薩，",
    "T18n0849_001:0062c02": "不斷大乘教，　　到殊勝位者，",
    "T18n0849_001:0062c03": "唯願眾聖尊，　　決定證知我，",
    "T18n0849_001:0062c04": "各當隨所安，　　後復垂哀道。」",
    "T18n0849_001:0062c05": "復結前初三昧耶印，至於頂上散之。如前結",
    "T18n0849_001:0062c06": "護法則，次第憶持，一一解散，先所請尊，各令",
    "T18n0849_001:0062c07": "還宮。若不解除，即為無等誓法遮而不去。如",
    "T18n0849_001:0062c08": "是解送尊已，即後結前所說法界明印加持",
    "T18n0849_001:0062c09": "自身法如上說之，作是思惟：「即我此身與於法界本",
    "T18n0849_001:0062c10": "性同體，住菩提心猶如金剛薩埵。」即復想置",
    "T18n0849_001:0062c11": "囕字安自頂上，復以甲冑明印被金剛甲，如",
    "T18n0849_001:0062c12": "是密嚴即復自性，同於金剛無能壞者。諸有",
    "T18n0849_001:0062c13": "見聞此人身者，即同見佛及諸菩薩，若聞言",
    "T18n0849_001:0062c14": "音或觸其身，皆必定於阿耨菩提得不退轉，",
    "T18n0849_001:0062c15": "一切功德悉能成就，即與佛身等無有異。如",
    "T18n0849_001:0062c16": "是畢已，復起增勝心修行事業，為諸有情當",
    "T18n0849_001:0062c17": "勤自勵無得懈慢。於清淨處隨分香華嚴持",
    "T18n0849_001:0062c18": "供養，當觀自身如佛菩薩，所起之身若住觀",
    "T18n0849_001:0062c19": "音或住諸佛勝妙之身，隨本明印而用加持，",
    "T18n0849_001:0062c20": "以法施心然後讀誦大乘方廣甚深經典，歌",
    "T18n0849_001:0062c21": "讚如來無量功德，或以心念請諸天神皆令",
    "T18n0849_001:0062c22": "聽受。",
    "T18n0849_001:0062c23": "復次若以觀音加持身者，而此菩薩即是如",
    "T18n0849_001:0062c24": "來功德莊嚴真淨法身。若以毘盧舍那加持",
    "T18n0849_001:0062c25": "身者，而此如來一切法王，於諸法中得自在",
    "T18n0849_001:0062c26": "者。是故於此二尊，隨依一尊作本性相而用",
    "T18n0849_001:0062c27": "加持也。",
    "T18n0849_001:0062c28": "復次若以觀音性用加持者，想以素字置於心",
    "T18n0849_001:0062c29": "中。置字明曰：「娜麼三曼多勃馱難一　素」當",
    "T18n0849_001:0063a01": "思素義無染無著，猶如蓮華出於淤泥性。如",
    "T18n0849_001:0063a02": "是觀音妙形從此字轉，即是聖者更無凡狀",
    "T18n0849_001:0063a03": "如前已說。印相者，即前華座印也。誦此明曰：",
    "T18n0849_001:0063a04": "「娜麼三曼多勃馱難一　薩㗚嚩二合怛他蘖多引",
    "T18n0849_001:0063a05": "二　嚩路吉多三　迦嚕拏引麼也四　囉囉吽闍五　莎",
    "T18n0849_001:0063a06": "嚩訶」",
    "T18n0849_001:0063a07": "先以囕字置於頂上，即復用此明印加持自",
    "T18n0849_001:0063a08": "身頂上，然後隨力讀誦經典，或造制底、或漫",
    "T18n0849_001:0063a09": "荼羅、遶塔經行諸善事業，修六和敬初發有",
    "T18n0849_001:0063a10": "情。",
    "T18n0849_001:0063a11": "復次若至食時，為支身故應行乞食，或檀越",
    "T18n0849_001:0063a12": "請或僧中食。所得之食，當離一切魚肉熏菜。",
    "T18n0849_001:0063a13": "供養本尊諸佛之餘，乃至種種殘宿不淨果",
    "T18n0849_001:0063a14": "木諸漿可醉人者，皆不應受。若得如法清淨",
    "T18n0849_001:0063a15": "餘食，先以摶食用獻本尊，然後隨食。食分有",
    "T18n0849_001:0063a16": "餘，施諸飢乏貧窮乞食者。當作是念：「我為持",
    "T18n0849_001:0063a17": "身安穩行道是故受食，不以滋味悅澤增減",
    "T18n0849_001:0063a18": "於心，亦如膏車運載諸物不傷敗故。」作是念",
    "T18n0849_001:0063a19": "已，然後即於所受食中想置囕字遍淨諸食。",
    "T18n0849_001:0063a20": "復想自身全成鑁字，從此字轉為羯磨金剛",
    "T18n0849_001:0063a21": "堅固薩埵。想字明曰：",
    "T18n0849_001:0063a22": "「娜麼三曼多勃馱難一　唵二　鑁三　莎訶」此明",
    "T18n0849_001:0063a23": "力故，能令速轉得金剛身也。",
    "T18n0849_001:0063a24": "復誦施十力明八遍，方乃食之。明曰：「娜麼",
    "T18n0849_001:0063a25": "薩㗚縛二合勃馱冒地薩埵難一　唵二　麼覽舵",
    "T18n0849_001:0063a26": "儞寧一反三　帝𭊰摩引里儞四　莎訶」住是本尊瑜伽",
    "T18n0849_001:0063a27": "食訖，所有餘食以不動心持誦一遍施於伴",
    "T18n0849_001:0063a28": "神，此神歡喜常自相隨而作擁護。不動明",
    "T18n0849_001:0063a29": "曰：",
    "T18n0849_001:0063b01": "「娜麼三曼多嚩日囉二合赦一　哆引囉二合吒二",
    "T18n0849_001:0063b02": "　阿上短慕伽三　戰拏摩訶盧灑拏上四　馺頗二合",
    "T18n0849_001:0063b03": "吒也五　吽怛喇二合婆也怛喇二合婆也六　吽怛",
    "T18n0849_001:0063b04": "喇二合吒七　𣵡滿八」",
    "T18n0849_001:0063b05": "復次食竟暫息，復當如前禮拜、悔過、淨身讀",
    "T18n0849_001:0063b06": "誦經典等，如常作業不應間闕，初中後夜如",
    "T18n0849_001:0063b07": "所應法思惟修習。若暫睡眠，即如前說事業",
    "T18n0849_001:0063b08": "金剛明印字等，轉身著甲如金剛身，敬禮一",
    "T18n0849_001:0063b09": "切佛菩薩等，即運心身起香華雲而為供養，",
    "T18n0849_001:0063b10": "作悲愍心覆護眾生求大菩提。作是念已，然",
    "T18n0849_001:0063b11": "可少時安寢，莫為眠睡而生貪著。初應正身",
    "T18n0849_001:0063b12": "威儀，右脇累足如師子臥，若支體疲懈隨意",
    "T18n0849_001:0063b13": "轉側，當思明相作速起心。又復不應坐臥妙",
    "T18n0849_001:0063b14": "好高廣床上。起已，如初修習念誦，乃至日出",
    "T18n0849_001:0063b15": "法事如上。",
    "T18n0849_001:0063b16": "復次持真言者，常應專勤不應棄捨，三世一",
    "T18n0849_001:0063b17": "切諸佛菩薩皆修此法，疾得如來一切智地。",
    "T18n0849_001:0063b18": "若有智者從凡夫地如法修行，即能此生遍",
    "T18n0849_001:0063b19": "歷無邊諸佛剎土。",
    "T18n0849_001:0063b20": "復次若依遍數，於時相中專勤修習猶不成",
    "T18n0849_001:0063b21": "就，應自警悟倍加精進，勿生退沒起下劣想",
    "T18n0849_001:0063b22": "而言是法非我所堪，復不應作疎慢之心，盡",
    "T18n0849_001:0063b23": "其身力作決定意必取成就。復作是念：「一切",
    "T18n0849_001:0063b24": "諸佛及諸菩薩是我所依。由我依故，無盡有",
    "T18n0849_001:0063b25": "情必希我度。我誓度脫一切眾生。」如是懃誠",
    "T18n0849_001:0063b26": "不休息故，諸佛菩薩皆知其心，即以威神加",
    "T18n0849_001:0063b27": "持不捨，隨其所作即得成就。",
    "T18n0849_001:0063b28": "復次是中二事不應捨離速得成就：一者不",
    "T18n0849_001:0063b29": "捨諸佛及諸菩薩，二者不捨饒益眾生。恒依",
    "T18n0849_001:0063c01": "智願心不傾動，其斯二行隨意成就。",
    "T18n0849_001:0063c02": "復次修行此法，隨意內外澡浴身心常令清",
    "T18n0849_001:0063c03": "淨。此中二法，謂內澡浴及外澡浴。內澡浴者，",
    "T18n0849_001:0063c04": "謂布明字於身心中，名內澡浴也如上所說。外澡浴",
    "T18n0849_001:0063c05": "者，隨時盥洗，或河流池處，三昧耶安自頂上，",
    "T18n0849_001:0063c06": "以其覽字置於水中，以無動明印結護其處。",
    "T18n0849_001:0063c07": "置字明曰：「娜麼三曼多勃馱難一　覽」置於此",
    "T18n0849_001:0063c08": "字能令離垢。復隨樂住本尊身相，復當以",
    "T18n0849_001:0063c09": "不動明王持三聚土用澡浴。不動明曰：「娜",
    "T18n0849_001:0063c10": "麼三曼多勃馱難一　捍」結前刀印用觸土聚，",
    "T18n0849_001:0063c11": "護身結界隨意應作。復用三界最勝明心以",
    "T18n0849_001:0063c12": "為結護。心明曰：「娜麼三曼多嚩日囉二合赦一",
    "T18n0849_001:0063c13": "　壑」其密印者，如前五股金剛是也。或誦身",
    "T18n0849_001:0063c14": "明曰：「娜麼三曼多嚩日羅二合赦一　呵微麼二",
    "T18n0849_001:0063c15": "合薩㗚嚩二合二　怛他蘖多三　微灑曳三婆嚩四　帶",
    "T18n0849_001:0063c16": "賴二合五　路枳也二合六　微社也吽闍七　莎訶」",
    "T18n0849_001:0063c17": "如是浴已，詣一淨處若水池中，以印掬水如",
    "T18n0849_001:0063c18": "法瀨口，謂以印手沾眼、耳、鼻、口、頂、喉等，散灑",
    "T18n0849_001:0063c19": "身衣。復以結三昧耶置頂上，想禮本尊及諸",
    "T18n0849_001:0063c20": "菩薩。復以二手掬水，三奉獻尊。以三掬水浴",
    "T18n0849_001:0063c21": "於本尊及三寶已，從浴處出，愍念有情，欲令",
    "T18n0849_001:0063c22": "解脫趣詣精室，依前次第而作念誦。",
    "T18n0849_001:0063c23": "復次若依水中作念誦時，水或至頂為上成",
    "T18n0849_001:0063c24": "就，水或至腰為中成就，水若至膝為下成就。",
    "T18n0849_001:0063c25": "如是三相隨得一相，於上中下皆能成就，無",
    "T18n0849_001:0063c26": "量重罪一時除盡，一切智句集在其身。",
    "T18n0849_001:0063c27": "復次若以供養一切支分及眾方便次第修",
    "T18n0849_001:0063c28": "行，不離諸相求成就者，是名世間小悉地也。",
    "T18n0849_001:0063c29": "若依無相最勝觀察，深心信解求無上果，隨",
    "T18n0849_001:0064a01": "所明照運心供養，以真實句置心支分，離妄",
    "T18n0849_001:0064a02": "攀緣修行念誦，得出世間最上成就。依契經",
    "T18n0849_001:0064a03": "說次第方便，而說偈言：",
    "T18n0849_001:0064a04": "「相無相甚深，　　小智不能入，",
    "T18n0849_001:0064a05": "依無相說相，　　攝彼二種人。」",
    "T18n0849_001:0064a06": "大毘盧遮那佛說要略念誦經一卷"
}