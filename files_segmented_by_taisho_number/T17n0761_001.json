{
    "T17n0761_001:0609c03": "佛說法集經卷第一",
    "T17n0761_001:0609c05": "元魏天竺三藏菩提流支譯",
    "T17n0761_001:0609c06": "如是我聞：一時婆伽婆在虛空界法界差別",
    "T17n0761_001:0609c07": "住處——普皆嚴潔，清淨無垢，諸佛如來福智莊",
    "T17n0761_001:0609c08": "嚴如意所化，超於三界有為數行，過一切譬",
    "T17n0761_001:0609c09": "喻不可思議，諸佛如來果報所生——於最勝樓",
    "T17n0761_001:0609c10": "閣妙寶臺上，與大比丘眾千二百五十人俱，",
    "T17n0761_001:0609c11": "皆是阿羅漢，具四無礙，得俱解脫；與菩薩摩",
    "T17n0761_001:0609c12": "訶薩眾，皆悉清淨，得常無常三昧境界，觀一",
    "T17n0761_001:0609c13": "切智智行處，得無中無邊法界彼岸，滿足一",
    "T17n0761_001:0609c14": "切菩薩所願，具足一切菩薩自在，得十無盡",
    "T17n0761_001:0609c15": "無量功德以自莊嚴，具足一切菩薩陀羅尼",
    "T17n0761_001:0609c16": "三昧、四無礙智；與大威德天、龍、夜叉、乾闥婆、",
    "T17n0761_001:0609c17": "阿修羅、迦樓羅、緊那羅、摩睺羅伽、釋提桓因、",
    "T17n0761_001:0609c18": "梵天、四天王，其數百千萬，及眷屬亦百千萬。",
    "T17n0761_001:0609c19": "爾時，婆伽婆所說經，名入一切修行次第法",
    "T17n0761_001:0609c20": "門，所謂見諸賢聖能生信心，得信心者成就",
    "T17n0761_001:0609c21": "欲心，得善法欲心者成就不斷心，得不斷心",
    "T17n0761_001:0609c22": "者成就義心，得義心者成就增上心，修行檀",
    "T17n0761_001:0609c23": "波羅蜜者成就大富故、修行尸波羅蜜者成",
    "T17n0761_001:0609c24": "就人天果報故、修行羼提波羅蜜者成就一",
    "T17n0761_001:0609c25": "切莊嚴故、修行毘梨耶波羅蜜者成就一切",
    "T17n0761_001:0609c26": "佛法故、修行禪波羅蜜者成就調柔心故、修",
    "T17n0761_001:0609c27": "行般若波羅蜜者成就過一切世間智故、修",
    "T17n0761_001:0609c28": "行方便波羅蜜者成就一切無障礙故、修行",
    "T17n0761_001:0609c29": "願波羅蜜者自然成就一切事故、修行力波",
    "T17n0761_001:0610a01": "羅蜜者成就不可破壞故、修行智波羅蜜者",
    "T17n0761_001:0610a02": "成就一切世間歸依處故，出家者為成聖道",
    "T17n0761_001:0610a03": "故、著染衣者遠離一切世間事故、乞食者為",
    "T17n0761_001:0610a04": "破一切憍慢心故、住阿蘭若處者成就無怖",
    "T17n0761_001:0610a05": "畏故、處宴坐者成就神通無量等故、聞法受",
    "T17n0761_001:0610a06": "持者成就四無礙故、修念方便者成就陀羅",
    "T17n0761_001:0610a07": "尼故、修意方便者成就差別法智故、修堅固",
    "T17n0761_001:0610a08": "行者成就無大眾畏故、修樂說方便者成就",
    "T17n0761_001:0610a09": "記說不錯謬故、修陰方便者成就般若差別",
    "T17n0761_001:0610a10": "故、修界方便者成就微細般若差別故、修入",
    "T17n0761_001:0610a11": "方便者成就遠離內外迷心故、修諦方便者",
    "T17n0761_001:0610a12": "成就不誑一切眾生故、修念處方便者成就",
    "T17n0761_001:0610a13": "隨順一切佛意故、修舍摩他方便者成就寂",
    "T17n0761_001:0610a14": "靜心故、修毘婆舍那方便者成就調伏心故、",
    "T17n0761_001:0610a15": "修不高心者成就一切智智滿足故、修不憍慢",
    "T17n0761_001:0610a16": "者成就敬信心故、修不誑一切眾生者成就",
    "T17n0761_001:0610a17": "乃至能令一人信故、修行堅固般若者成就一",
    "T17n0761_001:0610a18": "切天人行故、修如說修行者成就滿足善知",
    "T17n0761_001:0610a19": "識法故、修行內思惟者成就自然覺故、修行",
    "T17n0761_001:0610a20": "降伏心者成就法王義故、修行不悋身者成",
    "T17n0761_001:0610a21": "就佛身故、修行恭敬三寶不壞心者成就是",
    "T17n0761_001:0610a22": "處非處智力故、修行善巧所作者成就業報",
    "T17n0761_001:0610a23": "智力故、修行不毀他智者成就諸根利鈍智",
    "T17n0761_001:0610a24": "力故、修行入微細因緣集智者成就種種性",
    "T17n0761_001:0610a25": "智力故、修行三寶中教化眾生者成就信欲",
    "T17n0761_001:0610a26": "智力故、修行一切處不壞威儀為諸眾生平",
    "T17n0761_001:0610a27": "等說法者成就一切至處道智力故、修行禪",
    "T17n0761_001:0610a28": "法中教化眾生者成就禪定三昧三摩跋提垢",
    "T17n0761_001:0610a29": "淨起智力故，修行正道為失正道眾生示正",
    "T17n0761_001:0610b01": "道者成就天眼智力故、修行與一切眾生正",
    "T17n0761_001:0610b02": "念者成就宿命智力故、修行與一切眾生白",
    "T17n0761_001:0610b03": "淨法者成就漏盡智力故、修行多聞教化眾",
    "T17n0761_001:0610b04": "生者成就無大眾威德畏故。如是，世尊說此",
    "T17n0761_001:0610b05": "名入一切修行次第法門時，彼大眾中有二",
    "T17n0761_001:0610b06": "菩薩：一、名無所發，二、名奮迅慧，與諸眷屬",
    "T17n0761_001:0610b07": "於別樓閣寶堂上坐。此二菩薩於彼處坐，起",
    "T17n0761_001:0610b08": "如是心：「有諸菩薩摩訶薩廣大法集我等應",
    "T17n0761_001:0610b09": "說。」作是語已，奮迅慧菩薩語無所發菩薩",
    "T17n0761_001:0610b10": "摩訶薩言：「善男子！云何菩薩摩訶薩知諸",
    "T17n0761_001:0610b11": "佛、如來、應供、正遍知生？云何菩薩摩訶薩知",
    "T17n0761_001:0610b12": "諸佛如來真實身？云何知諸佛如來為他因",
    "T17n0761_001:0610b13": "緣故成？云何知諸佛如來真實常住？云何",
    "T17n0761_001:0610b14": "菩薩知諸佛如來大般涅槃？云何菩薩知諸",
    "T17n0761_001:0610b15": "佛如來行？云何菩薩知譬喻相應？云何菩",
    "T17n0761_001:0610b16": "薩知幾種佛？云何菩薩知諸佛如來唯依言",
    "T17n0761_001:0610b17": "辭說法？云何菩薩知空義？云何菩薩知空",
    "T17n0761_001:0610b18": "所對法？云何菩薩知說空者？云何菩薩知法",
    "T17n0761_001:0610b19": "師義？云何菩薩知與法師相應譬喻？云何",
    "T17n0761_001:0610b20": "諸菩薩知不共住法？云何諸菩薩知應化事？",
    "T17n0761_001:0610b21": "云何菩薩知諸善根勝妙果報？善男子！云何",
    "T17n0761_001:0610b22": "菩薩知諸無漏善根得勝妙果報？」",
    "T17n0761_001:0610b23": "爾時，無所發菩薩摩訶薩語奮迅慧菩薩言：",
    "T17n0761_001:0610b24": "「善男子！汝善能問此甚深法集。善男子！此",
    "T17n0761_001:0610b25": "是勝妙廣大法集法門。善男子！汝今諦聽，",
    "T17n0761_001:0610b26": "我當承佛威神、如來加力而為汝說何者是",
    "T17n0761_001:0610b27": "廣大法集法門。",
    "T17n0761_001:0610b28": "「善男子！菩薩入十種法行能知如來、應供、正",
    "T17n0761_001:0610b29": "遍知生。何者為十？所謂遠離一切所作分別",
    "T17n0761_001:0610c01": "心故而生、轉離一切心意意識身故而行寂",
    "T17n0761_001:0610c02": "靜、一切生滅故而示現生滅行、依過去行起",
    "T17n0761_001:0610c03": "故而行一切果報行、得無障礙法界所作集",
    "T17n0761_001:0610c04": "故而集一切作業、以十大願為首滿足百千",
    "T17n0761_001:0610c05": "萬阿僧祇願莊嚴故而為莊嚴、得一切諸佛",
    "T17n0761_001:0610c06": "如來所加加故名諸佛加、隨教化一切眾生",
    "T17n0761_001:0610c07": "善根所作故而為一切作業集起、大慈大悲",
    "T17n0761_001:0610c08": "故而方便教化眾生、隨時住持眾生善根吹",
    "T17n0761_001:0610c09": "心故而得深心、隨眾生心行差別故而現種",
    "T17n0761_001:0610c10": "種生。善男子！是名菩薩摩訶薩入十種法行",
    "T17n0761_001:0610c11": "能知如來、應供、正遍知生。",
    "T17n0761_001:0610c12": "「又，善男子！菩薩摩訶薩入十種法行能知如",
    "T17n0761_001:0610c13": "來真實身。何者為十？所謂真實為體，以清",
    "T17n0761_001:0610c14": "淨無垢故；法界為體，以無差別故；實際為",
    "T17n0761_001:0610c15": "體，以遍至故；空、無相、無願為體，以真實",
    "T17n0761_001:0610c16": "寂靜故；幻化焰響、水中月、乾闥婆城、旋火輪",
    "T17n0761_001:0610c17": "為體，以為化因緣而有故；不生、不滅為體，",
    "T17n0761_001:0610c18": "以無物故；一切法自性為體，以自性鮮白故；",
    "T17n0761_001:0610c19": "過去不來，以無間故；未來不去，以無形故；現",
    "T17n0761_001:0610c20": "在不住，以過去、未來無故。善男子！是名菩薩",
    "T17n0761_001:0610c21": "摩訶薩入十種法行能知如來、應供、正遍知",
    "T17n0761_001:0610c22": "真實身。「又，善男子！菩薩摩訶薩入十種法行",
    "T17n0761_001:0610c23": "知如來為他因緣故成。何者為十？所謂以不",
    "T17n0761_001:0610c24": "放逸行為種子故而成善法果、以智慧方便生",
    "T17n0761_001:0610c25": "故而無過失、以尸波羅蜜行為足故而能善",
    "T17n0761_001:0610c26": "去、以菩提心為命根故而不死滅、以舍摩他、",
    "T17n0761_001:0610c27": "毘婆舍那為手故而能善巧作業、以信業果",
    "T17n0761_001:0610c28": "報為眼故而現見智慧、成就修行一切諸波",
    "T17n0761_001:0610c29": "羅蜜故而善住無上處、依四攝行住故而修",
    "T17n0761_001:0611a01": "行堅固、修空慧為首故而無所分別、修行",
    "T17n0761_001:0611a02": "不疲惓不驚不怖不畏故而不捨一切眾生所",
    "T17n0761_001:0611a03": "作事業。善男子！是名菩薩入十種法行能知",
    "T17n0761_001:0611a04": "諸佛、如來、應供、正遍知為他因緣故成。",
    "T17n0761_001:0611a05": "「善男子！菩薩摩訶薩入十種法行知諸佛、如",
    "T17n0761_001:0611a06": "來、應供、正遍知真實常住。何者為十？所謂遠",
    "T17n0761_001:0611a07": "離一切瞋恨過故，不取我、我所事；常為一切",
    "T17n0761_001:0611a08": "眾生作善法依止故，猶如良醫；過去善願滿",
    "T17n0761_001:0611a09": "足故，所得不退；依彼眾生起大慈故，善作諸",
    "T17n0761_001:0611a10": "業；唯為他事起心故，能利益一切眾生；捨自",
    "T17n0761_001:0611a11": "利益故，代他受苦；遠離分別涅槃心故，以世",
    "T17n0761_001:0611a12": "間涅槃為一味相；不疲惓行故，一切所作自",
    "T17n0761_001:0611a13": "然成就；遠離一切所求事故，無骨肉身；無障",
    "T17n0761_001:0611a14": "礙相故，於一切處示現涅槃。善男子！是名菩",
    "T17n0761_001:0611a15": "薩入十種法行能知諸佛、如來、應供、正遍知",
    "T17n0761_001:0611a16": "真實常住。",
    "T17n0761_001:0611a17": "「善男子！菩薩摩訶薩入十種法行知諸佛、如",
    "T17n0761_001:0611a18": "來、應供、正遍知大般涅槃。何等為十？所謂畢",
    "T17n0761_001:0611a19": "竟離一切煩惱障、智障故；遍知我空、法空、無",
    "T17n0761_001:0611a20": "我故；得具足轉離意，生法身故；於一切眾生",
    "T17n0761_001:0611a21": "作佛事自然不休息，得具足智故；得一切諸",
    "T17n0761_001:0611a22": "佛無差別法身故；遠離世間、涅槃二心故；清",
    "T17n0761_001:0611a23": "淨一切法根本故；得修行一切法不生不滅",
    "T17n0761_001:0611a24": "智故；得真如法性實際平等智故；得一切法",
    "T17n0761_001:0611a25": "自性、涅槃性平等智故。善男子！是名菩薩摩",
    "T17n0761_001:0611a26": "訶薩入十種法行能知諸佛、如來、應供、正遍",
    "T17n0761_001:0611a27": "知大般涅槃。「復次，善男子！菩薩摩訶薩入十",
    "T17n0761_001:0611a28": "種法行知諸佛、如來、應供、正遍知得大般涅",
    "T17n0761_001:0611a29": "槃。何者為十？所謂一切煩惱，求為根本，因求",
    "T17n0761_001:0611b01": "而起；諸佛無有彼求則離煩惱，離煩惱故得",
    "T17n0761_001:0611b02": "大涅槃。「以不求故，名為如來不取一法；不取",
    "T17n0761_001:0611b03": "者，不行、不住；以不取故，名得涅槃。「云何如來",
    "T17n0761_001:0611b04": "不行、不住？離彼二法，法身不滅，不滅、不生，是",
    "T17n0761_001:0611b05": "故如來名得涅槃。「云何如來不生、不滅？彼佛",
    "T17n0761_001:0611b06": "如來無能說者，不可說故，是名如來得大涅",
    "T17n0761_001:0611b07": "槃。「無我、無眾生，唯是生滅法，離彼依止法，是",
    "T17n0761_001:0611b08": "故如來名得涅槃。「一切煩惱、隨煩惱等唯是",
    "T17n0761_001:0611b09": "客塵；法性寂靜，不來、不去，是故法性非客、非",
    "T17n0761_001:0611b10": "主；法性平等，是故如來得大涅槃。「真如為實",
    "T17n0761_001:0611b11": "體、非真如法即是虛妄；實體即真如，真如即",
    "T17n0761_001:0611b12": "如來，是故如來名得涅槃。「實際不戲論、餘法",
    "T17n0761_001:0611b13": "即戲論；諸佛如來究竟實際，是故如來名得",
    "T17n0761_001:0611b14": "涅槃。「不生為實，餘生滅法即是顛倒、虛誑、妄",
    "T17n0761_001:0611b15": "語；佛不妄語，離於虛妄，真實為體，是故如來",
    "T17n0761_001:0611b16": "名得涅槃。「不實法可作、實法不可作；如來即",
    "T17n0761_001:0611b17": "實法，身身即無為，是故如來名得涅槃。「善男",
    "T17n0761_001:0611b18": "子！是名菩薩摩訶薩入十種法行能知諸佛、",
    "T17n0761_001:0611b19": "如來、應供、正遍知大般涅槃。「復次，善男子！菩",
    "T17n0761_001:0611b20": "薩摩訶薩入十種法行知諸佛、如來、應供、正",
    "T17n0761_001:0611b21": "遍知大般涅槃。何者為十？所謂布施及布施",
    "T17n0761_001:0611b22": "果報無我、無我所，如來善知布施及布施果",
    "T17n0761_001:0611b23": "報，遠離分別心，無有顛倒，是故如來名得涅",
    "T17n0761_001:0611b24": "槃。「持戒及持戒果報無我、無我所，如來善知",
    "T17n0761_001:0611b25": "持戒及持戒果報，遠離分別心，無有顛倒，是",
    "T17n0761_001:0611b26": "故如來名得涅槃。「忍辱及忍辱果報無我、無",
    "T17n0761_001:0611b27": "我所，如來善知忍辱及忍辱果報，遠離分別",
    "T17n0761_001:0611b28": "心，無有顛倒，是故如來名得涅槃。「精進及精",
    "T17n0761_001:0611b29": "進果報無我、無我所，如來善知精進及精進",
    "T17n0761_001:0611b30": "果報，遠離分別心，無有顛倒，是故如來名得",
    "T17n0761_001:0611c01": "涅槃。「禪定及禪定果報無我、無我所，如來善",
    "T17n0761_001:0611c02": "知禪定及禪定果報，遠離分別心，無有顛倒，",
    "T17n0761_001:0611c03": "是故如來名得涅槃。「般若及般若果報無我、",
    "T17n0761_001:0611c04": "無我所，如來善知般若及般若果報，遠離分",
    "T17n0761_001:0611c05": "別心，無有顛倒，是故如來名得涅槃。「一切眾",
    "T17n0761_001:0611c06": "生非眾生、一切法無我，如來遠離一切顛倒",
    "T17n0761_001:0611c07": "相、遠離一切顛倒法相，是故如來名得涅槃。",
    "T17n0761_001:0611c08": "「有我相者則有所求，以有求故有煩惱染；離",
    "T17n0761_001:0611c09": "我相者無一切求，以無求故離煩惱染。以離",
    "T17n0761_001:0611c10": "煩惱染，是故如來名得涅槃。「有為法可量，無",
    "T17n0761_001:0611c11": "為法不可量。如來遠離有為、無為法故，唯有",
    "T17n0761_001:0611c12": "無為法身不可限量，是故如來名得涅槃。「如",
    "T17n0761_001:0611c13": "來若離於空，不見眾生、亦不見法——空者即是",
    "T17n0761_001:0611c14": "法，法者即是法身，法身者即是如來——是故",
    "T17n0761_001:0611c15": "如來名得涅槃。「善男子！是名菩薩摩訶薩入",
    "T17n0761_001:0611c16": "十種法行能知諸佛、如來、應供、正遍知大般",
    "T17n0761_001:0611c17": "涅槃。「又，善男子！菩薩摩訶薩入十種法行知",
    "T17n0761_001:0611c18": "諸佛、如來、應供、正遍知行。何者為十？所謂法",
    "T17n0761_001:0611c19": "持為持，善清淨法故；眾生持為持，自願滿足",
    "T17n0761_001:0611c20": "故；自利、利他無有二相，以同事行故；如清淨",
    "T17n0761_001:0611c21": "摩尼無有分別，以不分別法界清淨故；得安隱",
    "T17n0761_001:0611c22": "處，滅除一切眾苦刺故；得無畏處，永斷一切",
    "T17n0761_001:0611c23": "煩惱怨故；得無大眾威德畏，遠離一切法中",
    "T17n0761_001:0611c24": "疑故；降伏一切諸魔怨敵，得一切眾生平等",
    "T17n0761_001:0611c25": "心故；能為無量百千萬億應化等身，得善清",
    "T17n0761_001:0611c26": "淨神通力故；善巧示現一切色像無所障礙，",
    "T17n0761_001:0611c27": "得如虛空善清淨故。善男子！是名菩薩摩訶",
    "T17n0761_001:0611c28": "薩入十種法行能知諸佛、如來、應供、正遍知",
    "T17n0761_001:0611c29": "行。「復次，善男子！菩薩摩訶薩入十種法行知",
    "T17n0761_001:0611c30": "諸佛、如來、應供、正遍知行。何者為十？所謂如",
    "T17n0761_001:0612a01": "來不起是心：『世間之法多諸過失，涅槃寂靜",
    "T17n0761_001:0612a02": "無量功德。』如來於世間、涅槃得平等心，不住",
    "T17n0761_001:0612a03": "世間、不住涅槃，而不棄捨利益一切諸眾生",
    "T17n0761_001:0612a04": "故。「善男子！諸佛如來不起是心：『是諸眾生顛",
    "T17n0761_001:0612a05": "倒智慧，種種煩惱、隨煩惱染，我能度脫如是",
    "T17n0761_001:0612a06": "眾生。』而諸如來依過去願行，隨諸眾生根性、",
    "T17n0761_001:0612a07": "信等，彼彼行中無所分別，自然成故。「善男子！",
    "T17n0761_001:0612a08": "諸佛如來不起是心：『我說如是修多羅、如是",
    "T17n0761_001:0612a09": "祇夜、如是和伽羅那、如是伽陀、如是優陀",
    "T17n0761_001:0612a10": "那、如是尼陀那、如是伊諦越多伽、如是闍陀",
    "T17n0761_001:0612a11": "伽、如是毘佛略。』善男子！諸佛如來不起是心：",
    "T17n0761_001:0612a12": "『我說阿浮陀達摩。』而諸如來無所分別，彼彼",
    "T17n0761_001:0612a13": "眾生隨所聞法自然成故。「善男子！諸佛如來",
    "T17n0761_001:0612a14": "不起是心：『我為乞食入某國土大小城邑及",
    "T17n0761_001:0612a15": "諸聚落，我至如是剎利、婆羅門、毘舍、首陀、國",
    "T17n0761_001:0612a16": "王、王子、大臣、人民、諸眾生所。』而諸如來智慧",
    "T17n0761_001:0612a17": "為首，身、口、意業自然成故。「善男子！諸佛如",
    "T17n0761_001:0612a18": "來無有飢渴、大小便利，身無羸損、疲乏、病苦，",
    "T17n0761_001:0612a19": "為眾生故，現行乞食。然諸眾生謂如來食，而",
    "T17n0761_001:0612a20": "諸如來實不食也。示現教化諸眾生事，於一",
    "T17n0761_001:0612a21": "切事無所分別，自然成故。「善男子！諸佛如來",
    "T17n0761_001:0612a22": "不起是心：『此諸眾生下、中、上根，我為此等下、",
    "T17n0761_001:0612a23": "中、上根諸眾生類隨順宣說下、中、上法。』而諸",
    "T17n0761_001:0612a24": "如來無分別心，所說之法自然而成，不增、不",
    "T17n0761_001:0612a25": "減，隨器受故。「善男子！諸佛如來不起是心：",
    "T17n0761_001:0612a26": "『若諸眾生不供養我、不恭敬我、毀罵於我，如",
    "T17n0761_001:0612a27": "是眾生我不教化；復有眾生供養、恭敬、尊重、",
    "T17n0761_001:0612a28": "讚歎、給侍於我，如是眾生我應教化。』而諸如",
    "T17n0761_001:0612a29": "來寂靜三昧慈悲普覆於彼眾生，自然住於",
    "T17n0761_001:0612b01": "平等法故。「善男子！如來無高心、無下心、無憍",
    "T17n0761_001:0612b02": "慢心、無愛心、無貪心、無瞋心、無隨貪心、無著",
    "T17n0761_001:0612b03": "心、無礙心、無障心、無雜心、無煩惱心、無隨",
    "T17n0761_001:0612b04": "煩惱心、無瞋心、無癡心、無隨瞋心、無隨癡心，",
    "T17n0761_001:0612b05": "善男子！而諸如來自然寂靜寂靜境界，住於",
    "T17n0761_001:0612b06": "讚歎寂靜境界故。「善男子！如來無有一法不",
    "T17n0761_001:0612b07": "知、不解、不覺，於一切境界畢竟滿足，現前悉",
    "T17n0761_001:0612b08": "知，而諸如來見彼彼事、彼彼眾生所作諸業，",
    "T17n0761_001:0612b09": "自然成故。「善男子！如來見諸眾生修行成就",
    "T17n0761_001:0612b10": "不以為憙、見諸眾生不修行者亦不生憂，而",
    "T17n0761_001:0612b11": "諸如來於修正行眾生無障大慈常現在前、",
    "T17n0761_001:0612b12": "於邪行眾生無障大悲常現在前。「善男子！是",
    "T17n0761_001:0612b13": "名菩薩摩訶薩入十種法行能知如來、應供、",
    "T17n0761_001:0612b14": "正遍知行。「善男子！菩薩摩訶薩入十種法行",
    "T17n0761_001:0612b15": "知諸佛、如來、應供、正遍知譬喻相應。何者為",
    "T17n0761_001:0612b16": "十？善男子！譬如日出，於上、中、下諸眾生等——若",
    "T17n0761_001:0612b17": "信、不信，若恭敬、不恭敬——平等出現、平等普照。",
    "T17n0761_001:0612b18": "善男子！如來、應供、正遍知亦復如是，於上、中、",
    "T17n0761_001:0612b19": "下諸眾生等——若信、不信，若恭敬、不恭敬——平等",
    "T17n0761_001:0612b20": "出現、平等智慧光明普照。「善男子！譬如虛空",
    "T17n0761_001:0612b21": "於一切眾生無有障礙，而彼虛空為諸煙、雲、",
    "T17n0761_001:0612b22": "塵、霧等事之所曀障。善男子！諸佛、如來亦復",
    "T17n0761_001:0612b23": "如是，於一切眾生無有障礙，而為煙、雲、塵、霧、",
    "T17n0761_001:0612b24": "我見、煩惱、客塵所障，不見如來、不受如來功",
    "T17n0761_001:0612b25": "德利益。「善男子！譬如樹木雖有火性，以無因",
    "T17n0761_001:0612b26": "緣而不現用。善男子！諸佛如來亦復如是，雖",
    "T17n0761_001:0612b27": "有無量神力自在，以諸眾生遠離精進、信等",
    "T17n0761_001:0612b28": "因緣，不出於世、不作佛事。「善男子！譬如種種",
    "T17n0761_001:0612b29": "熏色置一器中熏種種衣，復以眾雜染色置",
    "T17n0761_001:0612c01": "一器中染所熏衣，隨其所熏受色不同，而彼",
    "T17n0761_001:0612c02": "諸色不生分別差別之心。善男子！諸佛如來",
    "T17n0761_001:0612c03": "亦復如是，種種善根功德莊嚴，隨諸眾生信",
    "T17n0761_001:0612c04": "等熏異，見佛如來所受功德差別不同，而",
    "T17n0761_001:0612c05": "佛如來不生分別差別之想。「善男子！譬如諸",
    "T17n0761_001:0612c06": "河流水盈滿，若人讚、毀，悉皆順流；若逆流者，",
    "T17n0761_001:0612c07": "無有是處。善男子！諸佛如來亦復如是，若",
    "T17n0761_001:0612c08": "人讚、毀，悉皆常隨智慧而行；若隨憍慢，無有",
    "T17n0761_001:0612c09": "是處。「善男子！譬如苷蔗，若人割截、若不割",
    "T17n0761_001:0612c10": "截，不失甘味。善男子！諸佛如來亦復如是，若",
    "T17n0761_001:0612c11": "人親近、供養、恭敬，及不親近、供養、恭敬，終不",
    "T17n0761_001:0612c12": "捨於解脫甘味。「善男子！譬如大地，其性安",
    "T17n0761_001:0612c13": "固，於諸眾生無所分別。有人欲得求其果實，",
    "T17n0761_001:0612c14": "若能耕種隨時、隨時耘除草穢，彼人至時收",
    "T17n0761_001:0612c15": "獲果實；若不耕種、耘除草穢，是人終不得其",
    "T17n0761_001:0612c16": "果實。善男子！諸佛如來亦復如是，如彼大地",
    "T17n0761_001:0612c17": "寂然常住，於諸眾生無所分別。若有眾生求",
    "T17n0761_001:0612c18": "佛功德，能生信心、供養、恭敬，彼人成就功德",
    "T17n0761_001:0612c19": "果實；若不生信、供養、恭敬，則不能得功德果",
    "T17n0761_001:0612c20": "實。「善男子！譬如有人若於栴檀、龍腦等香",
    "T17n0761_001:0612c21": "瞋謗、毀罵，然後塗身，而彼栴檀、龍腦等香終",
    "T17n0761_001:0612c22": "不為是而不出香。善男子！諸佛如來亦復如",
    "T17n0761_001:0612c23": "是，若人瞋謗、毀罵，而復親近、供養、恭敬、如說",
    "T17n0761_001:0612c24": "修行，然諸如來常與眾生具足功德。「善男子！",
    "T17n0761_001:0612c25": "譬如橋梁、平坦王道，於諸眾生——上、中、下性——有",
    "T17n0761_001:0612c26": "往來者平等而住，與無障礙遊行之樂。善",
    "T17n0761_001:0612c27": "男子！諸佛如來亦復如是，於諸眾生——上、中、下",
    "T17n0761_001:0612c28": "性——有修行者平等而住，無有高下，與無障礙",
    "T17n0761_001:0612c29": "修行之樂。「善男子！譬如雪山有藥樹王名",
    "T17n0761_001:0613a01": "曰善見，彼藥樹王其有見者即得遠離一切",
    "T17n0761_001:0613a02": "病苦。善男子！諸佛如來亦復如是，眾生見",
    "T17n0761_001:0613a03": "者遠離一切煩惱病苦。「善男子！是名菩薩摩",
    "T17n0761_001:0613a04": "訶薩入十種法行能知諸佛、如來、應供、正遍",
    "T17n0761_001:0613a05": "知譬喻相應。",
    "T17n0761_001:0613a06": "「善男子！菩薩摩訶薩入十種法行能知諸佛。",
    "T17n0761_001:0613a07": "何者為十？所謂習氣佛、果報佛、三昧佛、願佛、",
    "T17n0761_001:0613a08": "心佛、實佛、同佛、化佛、供養佛、形像佛。「善男",
    "T17n0761_001:0613a09": "子！云何習氣佛？習氣佛者，諸波羅蜜所得果",
    "T17n0761_001:0613a10": "報，諸波羅蜜能成彼法。彼依諸波羅蜜而生，",
    "T17n0761_001:0613a11": "是名習氣佛。「善男子！云何果報佛？果報佛者，",
    "T17n0761_001:0613a12": "依彼習氣果報佛所生。以彼果報成色身報",
    "T17n0761_001:0613a13": "佛，依眾生住持、依法力住持，是名果報佛。「善",
    "T17n0761_001:0613a14": "男子！云何三昧佛？三昧佛者，隨如來入何等",
    "T17n0761_001:0613a15": "三昧，以彼所入三昧之力自然不復作心，能",
    "T17n0761_001:0613a16": "現百千萬佛。依彼三昧住持力故而能示現，",
    "T17n0761_001:0613a17": "是名三昧佛。「善男子！云何願佛？願佛者，諸菩",
    "T17n0761_001:0613a18": "薩等作如是願：隨何等何等眾生，以何等因、",
    "T17n0761_001:0613a19": "何等法示現種種色身度彼眾生。彼彼眾生",
    "T17n0761_001:0613a20": "如是如是，示現形色、狀貌、威儀、去來。隨彼眾",
    "T17n0761_001:0613a21": "生應以佛身得度者而現佛身化彼眾生。是",
    "T17n0761_001:0613a22": "名願佛。「善男子！云何心佛？心佛者，諸菩薩等",
    "T17n0761_001:0613a23": "得心自在，是諸菩薩依心自在於種種法隨",
    "T17n0761_001:0613a24": "心成就。此諸菩薩隨彼眾生應見佛身而可",
    "T17n0761_001:0613a25": "化者即自在心即成佛身，是名心佛。又，善男",
    "T17n0761_001:0613a26": "子！復有異義：諸眾生等自心清淨能見於",
    "T17n0761_001:0613a27": "佛、知佛、信佛，是名心佛。「善男子！云何實佛？實",
    "T17n0761_001:0613a28": "佛者，遠離一切諸煩惱染，不可思議無垢清",
    "T17n0761_001:0613a29": "淨，種種形色——三十二相、八十種好、大丈夫相——",
    "T17n0761_001:0613b01": "畢竟成就，佛微妙色而可現見，是名實佛。",
    "T17n0761_001:0613b02": "「善男子！云何同佛？同佛者，與一切眾生共其",
    "T17n0761_001:0613b03": "資業受用、飲食、行、住、去、來、威儀、進止，是名同",
    "T17n0761_001:0613b04": "佛。「善男子！云何化佛？化佛者，諸佛如來及諸",
    "T17n0761_001:0613b05": "菩薩得示現一切色身三昧。彼諸佛、菩薩成",
    "T17n0761_001:0613b06": "就自在，大慈大悲皆能示現，化佛色身度諸",
    "T17n0761_001:0613b07": "眾生，是名化佛。「善男子！云何供養佛？供養佛",
    "T17n0761_001:0613b08": "者，有人若師、若和上如佛世尊，當如是見。",
    "T17n0761_001:0613b09": "彼人於師、和上如佛、世尊，應如是見、供養、",
    "T17n0761_001:0613b10": "供給，依彼受法滿足佛法、成就佛法，是名",
    "T17n0761_001:0613b11": "供養佛。「善男子！云何形像佛？形像佛者，有人",
    "T17n0761_001:0613b12": "若他作佛像、若自作佛像，以一切供養、恭敬",
    "T17n0761_001:0613b13": "等事而供養、恭敬、尊重、讚歎、親近、給侍。此人",
    "T17n0761_001:0613b14": "如是依彼形像滿足佛法、成就佛法，是名形",
    "T17n0761_001:0613b15": "像佛。「善男子！是名菩薩摩訶薩入十種法行",
    "T17n0761_001:0613b16": "能知十種佛。",
    "T17n0761_001:0613b17": "「善男子！菩薩摩訶薩入十種法行知諸佛、如",
    "T17n0761_001:0613b18": "來、應供、正遍知唯依言辭說法。何者為十？所",
    "T17n0761_001:0613b19": "謂說陰唯是言辭，說界、說入、說眾生、說業、說",
    "T17n0761_001:0613b20": "生、說老、說死、說死已更生，為離彼事故說涅",
    "T17n0761_001:0613b21": "槃亦是言辭。「善男子！云何說陰唯是言辭？「善",
    "T17n0761_001:0613b22": "男子！第一義中無彼色陰。若第一義中有色",
    "T17n0761_001:0613b23": "陰者，捨彼色陰即是斷滅，捨彼法者即是解",
    "T17n0761_001:0613b24": "脫。若如是者，第一義中則為有色及以解脫",
    "T17n0761_001:0613b25": "去住之處；而義則不然，是故說色陰唯是言",
    "T17n0761_001:0613b26": "辭。「善男子！受、想、行、識亦復如是。善男子！第一",
    "T17n0761_001:0613b27": "義中無彼識陰。若第一義中有識陰者，捨彼",
    "T17n0761_001:0613b28": "識法即是斷滅，捨彼法者即是解脫。若如是",
    "T17n0761_001:0613b29": "者，第一義中則為有識及以解脫去住之處；",
    "T17n0761_001:0613c01": "而義則不然，是故說識唯是言辭。「善男子！界、",
    "T17n0761_001:0613c02": "入之義亦復如是。「善男子！云何說眾生唯是",
    "T17n0761_001:0613c03": "言辭？善男子！唯是有為，無有眾生。若眾生",
    "T17n0761_001:0613c04": "實有者，不應同陰盡滅。若同陰盡滅，應如虛",
    "T17n0761_001:0613c05": "空；若不爾者，應同五陰，俱是有為；而義則不",
    "T17n0761_001:0613c06": "然，是故說眾生唯是言辭。「善男子！云何說",
    "T17n0761_001:0613c07": "業唯是言辭？善男子！作業者，非有、非無。若",
    "T17n0761_001:0613c08": "作業是有者，作業之者無，彼作者猶如虛空。",
    "T17n0761_001:0613c09": "又如陰是有為、作者亦復如是。以是義故，無",
    "T17n0761_001:0613c10": "彼作者、亦無作業，猶如虛空。云何得有作者？",
    "T17n0761_001:0613c11": "是故無有作業者。離彼作者，云何有業？是故",
    "T17n0761_001:0613c12": "說業唯是言辭。「善男子！云何說生唯是言辭？",
    "T17n0761_001:0613c13": "善男子！第一義中無生。若第一義中有生者，",
    "T17n0761_001:0613c14": "生即是常；若如是者，生則非生。又復，生能生",
    "T17n0761_001:0613c15": "生者、生能惱者竟為是誰？是故說生唯是言",
    "T17n0761_001:0613c16": "辭。「善男子！云何說老唯是言辭？善男子！第",
    "T17n0761_001:0613c17": "一義中無老。若第一義中有老老者，則無一",
    "T17n0761_001:0613c18": "人而有老者。又復，若有老者，即是少時老。若",
    "T17n0761_001:0613c19": "少時老非老時老，以少者無老，是故少時無",
    "T17n0761_001:0613c20": "老。若離於老，云何名老？如是老不能老。若言",
    "T17n0761_001:0613c21": "老能老者，即是少時老，是故說老唯是言辭。",
    "T17n0761_001:0613c22": "「善男子！說死唯是言辭。善男子！第一義中",
    "T17n0761_001:0613c23": "無死。若第一義中有死者，即是死法可得。若",
    "T17n0761_001:0613c24": "可得者，唯應一人得，餘不應死；而更有死者，",
    "T17n0761_001:0613c25": "是故第一義中無有死法。又復，死者無所從",
    "T17n0761_001:0613c26": "來、去無所至，而是死法體性空寂，是故說死",
    "T17n0761_001:0613c27": "唯是言辭。「善男子！云何說死已更生唯是言",
    "T17n0761_001:0613c28": "辭？善男子！第一義中死更不生。若第一義中",
    "T17n0761_001:0613c29": "死更生者，死即是生、生即是死。若如是者，死、",
    "T17n0761_001:0614a01": "生即是一法。又復，應是二身：一者、能託生，二",
    "T17n0761_001:0614a02": "者、已受生。若有受生者，必有五陰受生。何以",
    "T17n0761_001:0614a03": "故？以離五陰無彼識生。以依色、受、想、行等法，",
    "T17n0761_001:0614a04": "識心得生；以依止諸陰，識緣彼住。若離依止，",
    "T17n0761_001:0614a05": "則彼識心一念不住。如彼法住，如是受生如",
    "T17n0761_001:0614a06": "種生芽，是故說死已更生唯是言辭。「善男子！",
    "T17n0761_001:0614a07": "云何為離彼事說般涅槃唯是言辭？善男子！",
    "T17n0761_001:0614a08": "第一義中無彼涅槃。涅槃者，知世間寂滅名",
    "T17n0761_001:0614a09": "為涅槃，而非即世間名為涅槃，亦不離世間",
    "T17n0761_001:0614a10": "而有涅槃。世間者，如夢、如幻，非有、非無、亦非",
    "T17n0761_001:0614a11": "有無。而是有法如是非有、非無、亦非有無，",
    "T17n0761_001:0614a12": "如是名生；如是非有、非無、亦非有無，如是名",
    "T17n0761_001:0614a13": "滅。而寂滅一切世間相，名為涅槃。如是，想如",
    "T17n0761_001:0614a14": "陽焰、受如泡沫。如彼陽焰、泡沫，生、滅不實，世",
    "T17n0761_001:0614a15": "間涅槃亦復如是，是故說世間涅槃唯是言",
    "T17n0761_001:0614a16": "辭。「善男子！是名菩薩摩訶薩入十種法行能",
    "T17n0761_001:0614a17": "知諸佛、如來、應供、正遍知唯依言辭說法。",
    "T17n0761_001:0614a18": "「善男子！菩薩摩訶薩入十種法行善能知空",
    "T17n0761_001:0614a19": "義。何等為十？所謂知無我空、無眾生、無命、",
    "T17n0761_001:0614a20": "無壽者、無造者、無生、無滅、無作、無教者、無增",
    "T17n0761_001:0614a21": "上者。「善男子！云何菩薩摩訶薩知無我空？善",
    "T17n0761_001:0614a22": "男子！空者，非有、非無。善男子！若空是有者，空",
    "T17n0761_001:0614a23": "即有為，如其實有應即是常。善男子！若空非",
    "T17n0761_001:0614a24": "無者，空即非空。是故，彼空非有、非無，如是名",
    "T17n0761_001:0614a25": "為知無我空。「善男子！云何知無眾生空？善",
    "T17n0761_001:0614a26": "男子！眾生非空、非不空。若眾生空者，殺生之",
    "T17n0761_001:0614a27": "業應無有罪；若眾生不空者，即應是常。是故，",
    "T17n0761_001:0614a28": "如來說眾生非常、非不常，非有為、非不有為，",
    "T17n0761_001:0614a29": "如是名為知眾生空。「善男子！云何知無命空？",
    "T17n0761_001:0614b01": "善男子！空者，不生、不死。何以故？善男子！眼空",
    "T17n0761_001:0614b02": "離我、我所。云何眼空離我、我所？彼法不生、不",
    "T17n0761_001:0614b03": "滅故。如是，耳、鼻、舌、身空離我、我所。云何耳、鼻",
    "T17n0761_001:0614b04": "等空離我、我所？彼法不生、不滅故。如是名為",
    "T17n0761_001:0614b05": "知無命空。",
    "T17n0761_001:0614b06": "「善男子！云何知無壽者空？善男子！空者，不名",
    "T17n0761_001:0614b07": "壽者之數。彼陰界入皆悉是空，依彼陰界入",
    "T17n0761_001:0614b08": "等而有假名壽者。以假名故，彼有無相不可",
    "T17n0761_001:0614b09": "得說。如是名為知無壽者空。「善男子！云何菩",
    "T17n0761_001:0614b10": "薩知無造者空？善男子！若離於空，無有一",
    "T17n0761_001:0614b11": "法名為造者。又，若空能有造者，無有是處。",
    "T17n0761_001:0614b12": "如是名為知無造者空。「善男子！云何知不生",
    "T17n0761_001:0614b13": "空？善男子！空法不生，若空可生即非是空，如",
    "T17n0761_001:0614b14": "是空即非空；若本無空，則無空法。又，空始生",
    "T17n0761_001:0614b15": "者，此即非空。如是名為知無生空。「善男子！",
    "T17n0761_001:0614b16": "云何知無滅空？若法生者則有其滅，空法不",
    "T17n0761_001:0614b17": "生，云何有滅？如是名為知無滅空。「善男子！",
    "T17n0761_001:0614b18": "云何知無作空？善男子！空非他作亦非自作，",
    "T17n0761_001:0614b19": "陰界入等皆悉是空，依陰界入而有空法，如",
    "T17n0761_001:0614b20": "是名為知無作空。「善男子！云何知無教者空？",
    "T17n0761_001:0614b21": "善男子！無有一人教於空者造作如是種種",
    "T17n0761_001:0614b22": "等事，如是名為知無教者空。「善男子！云何",
    "T17n0761_001:0614b23": "知無增上者空？善男子！空無境界、離於境界，",
    "T17n0761_001:0614b24": "遠離心、意、意識，如是名為知無增上者空。「善",
    "T17n0761_001:0614b25": "男子！是名菩薩摩訶薩入十種法行善能知",
    "T17n0761_001:0614b26": "空義。「善男子！菩薩摩訶薩入十種法行能",
    "T17n0761_001:0614b27": "知空所對法。何等為十？所謂無明法、愛法、業",
    "T17n0761_001:0614b28": "法、識法、取法、見法、疑法、邪取法、慢法、掉法。善",
    "T17n0761_001:0614b29": "男子！是名十種空所對法。「善男子！無明有",
    "T17n0761_001:0614c01": "二種能、四種因。何者二能？一者、煩惱障，二者、",
    "T17n0761_001:0614c02": "是智障。何者是四因？所謂貪欲界因、貪色界",
    "T17n0761_001:0614c03": "因、貪無色界因、貪無有因。「善男子！愛有二種",
    "T17n0761_001:0614c04": "因、四種求。何者二種因？一者、有支根本，二",
    "T17n0761_001:0614c05": "者、資生根本。何者是四種求？一者、欲愛，二者、",
    "T17n0761_001:0614c06": "色愛，三者、無色愛，四者、無有愛。「善男子！業有",
    "T17n0761_001:0614c07": "一種起因、三種相、三種果報。善男子！何者一",
    "T17n0761_001:0614c08": "種起因？所謂為心。何者三種相？所謂身、口、",
    "T17n0761_001:0614c09": "意業。善男子！何者三種果報？所謂黑黑果報、",
    "T17n0761_001:0614c10": "白白果報、黑白黑白果報。「善男子！何者是",
    "T17n0761_001:0614c11": "識？所謂六種：眼、耳、鼻、舌、身、意等識，是名六",
    "T17n0761_001:0614c12": "種識。此識復有三種。何者是三？一、顛倒念，二、",
    "T17n0761_001:0614c13": "不顛倒念，三者、無念。善男子！何者是顛倒念？",
    "T17n0761_001:0614c14": "所謂念欲界、念色界、念無色界。何者是不顛",
    "T17n0761_001:0614c15": "倒念？謂念小乘涅槃。何者是無念？所謂離",
    "T17n0761_001:0614c16": "彼二念，名為無念。云何離彼二念？謂念無上",
    "T17n0761_001:0614c17": "諸佛法故。「善男子！取因有四種：所謂欲取、見",
    "T17n0761_001:0614c18": "取、戒取、我取。「善男子！何者是見取？見取有",
    "T17n0761_001:0614c19": "二種：所謂邪智、見智。邪智者，謂邪見智故。",
    "T17n0761_001:0614c20": "見智者，謂阿羅漢妄見涅槃、妄求涅槃，是名",
    "T17n0761_001:0614c21": "見智——如是見智諸佛所訶。「善男子！何者是疑？",
    "T17n0761_001:0614c22": "疑有二種：一者、障於大乘，二者、障於正位。",
    "T17n0761_001:0614c23": "善男子！云何名為障大乘疑？謂聲聞等其心",
    "T17n0761_001:0614c24": "狹劣，悕求速證小乘菩提。何以故？彼作是",
    "T17n0761_001:0614c25": "念：『佛道長遠，無量諸行難可得成。是故我當",
    "T17n0761_001:0614c26": "求聲聞乘，速離諸苦。』以是義故，退於大乘，是",
    "T17n0761_001:0614c27": "名障大乘疑。何者障正位疑？以彼疑故，不證",
    "T17n0761_001:0614c28": "正位、不得菩薩大乘智地，是名障正位疑。",
    "T17n0761_001:0614c29": "「善男子！何者是邪取？邪取者，所謂檀等諸",
    "T17n0761_001:0615a01": "行求有果報，起如是心：『我修如是布施、持戒",
    "T17n0761_001:0615a02": "等行，取彼天人勝樂果報。』如是等一切邪求，",
    "T17n0761_001:0615a03": "是名邪取。「善男子！何者是慢？起高下心，名之",
    "T17n0761_001:0615a04": "為慢。彼下於我、我高於彼，如是高下、勝負等",
    "T17n0761_001:0615a05": "心是名為慢。「善男子！何者是掉？掉有二種：",
    "T17n0761_001:0615a06": "一者、能生煩惱，二者、動亂生煩惱者。妄想分",
    "T17n0761_001:0615a07": "別見色為淨，以是因緣，身、口、意業皆悉顛倒，",
    "T17n0761_001:0615a08": "是故為諸聖人所訶。何者是動亂？動亂者，",
    "T17n0761_001:0615a09": "彼於出世道中其心不住故，是名為掉。「善男",
    "T17n0761_001:0615a10": "子！是名菩薩摩訶薩入十種法行能知空所",
    "T17n0761_001:0615a11": "對法。「善男子！菩薩摩訶薩入十種法行知能",
    "T17n0761_001:0615a12": "說空者。何等為十？所謂不破壞者、不擾動者、",
    "T17n0761_001:0615a13": "不貪不厭者、不修行非不修行者、不諍不",
    "T17n0761_001:0615a14": "競者、不增不減者、聞說一切有為諸行自性",
    "T17n0761_001:0615a15": "寂滅能忍辱者、聞諸凡夫不生一法諸佛如",
    "T17n0761_001:0615a16": "來不滅一法不驚不怖者、聞世間性涅槃性",
    "T17n0761_001:0615a17": "是二平等不生疑者、聞諸佛如來常樂妙身",
    "T17n0761_001:0615a18": "無盡法身正信正入者。「善男子！云何名不",
    "T17n0761_001:0615a19": "破壞能說空者？善男子！能說空者，世間之",
    "T17n0761_001:0615a20": "法所不能壞。何以故？心不依止世八法故。",
    "T17n0761_001:0615a21": "何者為八？而不依止於利、衰等事，不生憂喜、",
    "T17n0761_001:0615a22": "稱譏之音，而無欣慼、毀譽二法，心不高下，",
    "T17n0761_001:0615a23": "於諸苦樂不貪、不厭。如是世法不能破壞，是",
    "T17n0761_001:0615a24": "故名為不破壞能說空者。善男子！是名菩",
    "T17n0761_001:0615a25": "薩不破壞能說空者。「善男子！云何知不擾動",
    "T17n0761_001:0615a26": "能說空者？善男子！能說空者，不取於法、不捨",
    "T17n0761_001:0615a27": "於法。於何等法而不取捨？即知是法空、即",
    "T17n0761_001:0615a28": "見是法空。若能如是不取、不捨，名為心不擾",
    "T17n0761_001:0615a29": "動能說空者。「善男子！云何名不貪不厭能",
    "T17n0761_001:0615b01": "說空者？善男子！能說空者，無法可貪、無法可",
    "T17n0761_001:0615b02": "厭。於何等法而不貪厭？即知是法空、即見",
    "T17n0761_001:0615b03": "是法空。若於諸法生貪厭者，如是菩薩不",
    "T17n0761_001:0615b04": "名知空、不名見空；若能於法心無貪厭，名不",
    "T17n0761_001:0615b05": "貪不厭能說空者。「善男子！云何名不修行非",
    "T17n0761_001:0615b06": "不修行能說空者？善男子！能說空者，不修",
    "T17n0761_001:0615b07": "行法、非不修行法。能說空者，於何等法不修",
    "T17n0761_001:0615b08": "行、非不修行？即知是法空、即見是法空，非不",
    "T17n0761_001:0615b09": "修行助菩提法。若能如是知空、見空，是名菩",
    "T17n0761_001:0615b10": "薩不修行非不修行能說空者。「善男子！云何",
    "T17n0761_001:0615b11": "不諍不競能說空者？善男子！其說空者，若",
    "T17n0761_001:0615b12": "與眾生有所諍競，則不知空、不見於空。以是",
    "T17n0761_001:0615b13": "菩薩於諍競者知見空故，無所諍競，如是名",
    "T17n0761_001:0615b14": "為不諍不競能說空者。「善男子！云何知不增",
    "T17n0761_001:0615b15": "不減能說空者？善男子！能說空者，不知一",
    "T17n0761_001:0615b16": "法增、不知一法減，不見一法增、不見一法減。",
    "T17n0761_001:0615b17": "若於諸法見增減者，如是菩薩則不知空、不",
    "T17n0761_001:0615b18": "見於空。若能知空、見空，即於諸法不見增減，",
    "T17n0761_001:0615b19": "是名不增不減能說空者。「善男子！云何聞說",
    "T17n0761_001:0615b20": "一切有為諸行自性寂滅其心安忍能說空",
    "T17n0761_001:0615b21": "者？善男子！能說空者，不見一法生、不見一法",
    "T17n0761_001:0615b22": "滅，是名聞說一切有為諸行自性寂滅其心",
    "T17n0761_001:0615b23": "安忍能說空者。「善男子！云何聞諸凡夫不生",
    "T17n0761_001:0615b24": "一法、諸佛如來不滅一法，不驚、不怖，能說空",
    "T17n0761_001:0615b25": "者？善男子！能說空者，不生是心：『此是凡夫、",
    "T17n0761_001:0615b26": "此是諸佛。』知佛如來及諸凡夫其相平等。若",
    "T17n0761_001:0615b27": "見凡法是下、佛法為勝，如是菩薩不知見空。",
    "T17n0761_001:0615b28": "若聞凡夫不生一法即是凡夫空、若聞諸佛",
    "T17n0761_001:0615b29": "不滅一法即諸佛空，如是聞說凡夫不生一",
    "T17n0761_001:0615c01": "法、諸佛如來不滅一法，不驚、不怖，是名不見一",
    "T17n0761_001:0615c02": "法生不見一法滅能說空者。「善男子！云何知",
    "T17n0761_001:0615c03": "世間性、涅槃性是二平等，不生於疑，知能說空",
    "T17n0761_001:0615c04": "者？善男子！若見離世間性有涅槃性，如是",
    "T17n0761_001:0615c05": "菩薩不知見空。若見世間真如性、涅槃真如",
    "T17n0761_001:0615c06": "性，此二法性唯是一相，所謂無為之性。若",
    "T17n0761_001:0615c07": "見世間真如性、涅槃真如性其相平等，無有高",
    "T17n0761_001:0615c08": "下，不生於疑，不驚、不怖，是名知世間性涅槃",
    "T17n0761_001:0615c09": "性二法平等能說空者。「善男子！云何聞說諸",
    "T17n0761_001:0615c10": "佛如來常樂妙身、無盡法身，正信、正入，能說空",
    "T17n0761_001:0615c11": "者？善男子！若生是心：『諸佛如來是盡滅身。』",
    "T17n0761_001:0615c12": "如是菩薩不知見空。何以故？諸佛如來身是",
    "T17n0761_001:0615c13": "真如空身，非客塵煩惱、隨煩惱身。如是，名為",
    "T17n0761_001:0615c14": "聞說如來常樂妙身無盡法身能說空者。善",
    "T17n0761_001:0615c15": "男子！是名菩薩知聞說諸佛如來常樂妙身",
    "T17n0761_001:0615c16": "無盡法身正信正入能說空者。「善男子！是名",
    "T17n0761_001:0615c17": "菩薩摩訶薩入十種法行知能說空者。",
    "T17n0761_001:0615c18": "佛說法集經卷第一"
}