{
    "T52n2102_005:0027b04": "弘明集卷第五",
    "T52n2102_005:0027b06": "梁楊都建初寺釋僧祐律師撰",
    "T52n2102_005:0027b07": "羅君章更生論",
    "T52n2102_005:0027b08": "鄭道子神不滅論",
    "T52n2102_005:0027b09": "遠法師沙門不敬王者論(五篇)",
    "T52n2102_005:0027b10": "遠法師沙門袒服論(何鎮南難并答)",
    "T52n2102_005:0027b11": "遠法師答桓玄明報應論",
    "T52n2102_005:0027b12": "遠法師因俗疑善惡無現驗三報論",
    "T52n2102_005:0027b13": "更生論羅君章",
    "T52n2102_005:0027b14": "善哉向生之言。曰天者何。萬物之總名。人者",
    "T52n2102_005:0027b15": "何。天中之一物。因此以談。今萬物有數而天",
    "T52n2102_005:0027b16": "地無窮。然則無窮之變。未始出於萬物。萬物",
    "T52n2102_005:0027b17": "不更生。則天地有終矣。天地不為有終。則",
    "T52n2102_005:0027b18": "更生可知矣。",
    "T52n2102_005:0027b19": "尋諸舊論。亦云。萬兆懸定群生代謝。聖人作",
    "T52n2102_005:0027b20": "易已備其極。窮神知化窮理盡性。苟神可窮",
    "T52n2102_005:0027b21": "有形者不得無數。是則人物有定數彼我有",
    "T52n2102_005:0027b22": "成分。有不可滅而為無。彼不得化而為我。聚",
    "T52n2102_005:0027b23": "散隱顯。環轉我無窮之塗。賢愚壽夭還復其",
    "T52n2102_005:0027b24": "物。自然相次毫分不差。與運泯復不成不",
    "T52n2102_005:0027b25": "知。遐哉邈乎。其道冥矣。天地雖大渾而不亂。",
    "T52n2102_005:0027b26": "萬物雖眾區已別矣。各自其本祖宗有序。本",
    "T52n2102_005:0027b27": "支百世不失其舊。又神之與質自然之偶也。",
    "T52n2102_005:0027b28": "偶有離合死生之變也。質有聚散往復之勢",
    "T52n2102_005:0027b29": "也。人物變化各有其性。性有本分。故復有",
    "T52n2102_005:0027c01": "常物。散雖混淆聚不可亂。其往彌遠。故其復",
    "T52n2102_005:0027c02": "彌近。又神質冥期符契自合。世皆悲合之必",
    "T52n2102_005:0027c03": "離。而莫慰離之必合。皆知聚之必散。而莫識",
    "T52n2102_005:0027c04": "散之必聚。未之思也。豈遠乎哉者。凡今生",
    "T52n2102_005:0027c05": "之為即昔生。生之故事即故事。於體無所厝",
    "T52n2102_005:0027c06": "其意與已冥各不自覺。孰云覺之哉。今談者",
    "T52n2102_005:0027c07": "徒知向我非今。而不知今我故昔我耳。達觀",
    "T52n2102_005:0027c08": "者所以齊死生。亦云死生為寤寐。誠哉是言。",
    "T52n2102_005:0027c09": "孫長沙書安國",
    "T52n2102_005:0027c10": "省更生論。括囊變化窮尋聚散。思理既佳。又",
    "T52n2102_005:0027c11": "指味辭致亦快。是好論也。然吾意猶有同異。",
    "T52n2102_005:0027c12": "以令萬物化為異形者。不可勝數。應理不",
    "T52n2102_005:0027c13": "失。但隱顯有年載。然今萬化猶應多少有。還",
    "T52n2102_005:0027c14": "得形者無。緣盡當須冥遠耳目不復開逐。然",
    "T52n2102_005:0027c15": "後乃復其本也。吾謂形既粉散。知亦如之。紛",
    "T52n2102_005:0027c16": "錯渾化為異物。他物各失其舊。非復昔日。",
    "T52n2102_005:0027c17": "此有情者所以悲歎。若然則足下未可孤以",
    "T52n2102_005:0027c18": "自慰。",
    "T52n2102_005:0027c19": "答孫",
    "T52n2102_005:0027c20": "獲書。文略旨辭理亦兼情。雖欣清酬未喻。乃",
    "T52n2102_005:0027c21": "懷區區不已。請尋前本。本亦不謂物都不化。",
    "T52n2102_005:0027c22": "但化者各自得。其所化頹者。亦不失其舊體。",
    "T52n2102_005:0027c23": "孰主陶是載混載。判言然之至分而不可亂",
    "T52n2102_005:0027c24": "也。如此豈徒一更而已哉。將與無窮而長更",
    "T52n2102_005:0027c25": "矣。終而復始。其數歷然。未能知今。安能知",
    "T52n2102_005:0027c26": "更。蓋積悲妄言。諮求所通。豈云唯慰聊以",
    "T52n2102_005:0027c27": "寄散而已矣。",
    "T52n2102_005:0027c28": "神不滅論鄭道子",
    "T52n2102_005:0027c29": "多以形神同滅照識俱盡。天所以然其可言",
    "T52n2102_005:0028a01": "乎一世。既以周孔為極矣。仁義禮教先結其",
    "T52n2102_005:0028a02": "心。神明之本絕而莫言。故感之所體自形已",
    "T52n2102_005:0028a03": "還。佛唱至言悠悠不信。余墜弱喪思拔淪",
    "T52n2102_005:0028a04": "溺。仰尋玄旨研求神要。悟夫理精於形神妙",
    "T52n2102_005:0028a05": "於理。寄象傳心粗舉其證。庶鑒諸將悟。遂",
    "T52n2102_005:0028a06": "有功於滯惑焉。",
    "T52n2102_005:0028a07": "夫形神混會雖與生俱存。至於麁妙分源則",
    "T52n2102_005:0028a08": "有無區異。何以言之。夫形也五藏六府四",
    "T52n2102_005:0028a09": "支七竅相與為一。故所以為生當其受生則",
    "T52n2102_005:0028a10": "五常殊授。是以支體偏病耳目互缺。無奪其",
    "T52n2102_005:0028a11": "為生。一形之內其猶如茲。況神體靈照妙統",
    "T52n2102_005:0028a12": "眾形。形與氣息俱運。神與妙覺同流。雖動靜",
    "T52n2102_005:0028a13": "相資而精麁異源。豈非各有其本相因為用",
    "T52n2102_005:0028a14": "者耶。近取諸身即明其理。庶可悟矣。一體",
    "T52n2102_005:0028a15": "所資肌骨則痛癢所知。爪髮則知之所絕。其",
    "T52n2102_005:0028a16": "何故哉。豈非肌骨所以為生爪髮非生之本",
    "T52n2102_005:0028a17": "耶。生在本則知存。生在末則知滅。一形之",
    "T52n2102_005:0028a18": "用猶以本末為興廢。況神為生本其源至妙。",
    "T52n2102_005:0028a19": "豈得與七尺同枯戶牖俱盡者哉。推此理也。",
    "T52n2102_005:0028a20": "則神之不滅。居可知矣。",
    "T52n2102_005:0028a21": "客難曰。子之辯神形盡矣。即取一形之內。",
    "T52n2102_005:0028a22": "知與不知精矣。然形神雖麁妙異源。俱以有",
    "T52n2102_005:0028a23": "為分失。所以為有則生為本。既孰有本已",
    "T52n2102_005:0028a24": "盡而資乎本者獨得存乎。出生之表則廓然",
    "T52n2102_005:0028a25": "冥盡。既冥盡矣。非但無所立。言亦無所立其",
    "T52n2102_005:0028a26": "識矣。識不立則神將安寄。既無所寄安得",
    "T52n2102_005:0028a27": "不滅乎。",
    "T52n2102_005:0028a28": "答曰。子之難辯則辯矣。未本諸心。故有若",
    "T52n2102_005:0028a29": "斯之難乎。夫萬化皆有也。榮枯盛衰死生代",
    "T52n2102_005:0028b01": "互。一形盡一形生。此有生之終始也。至於",
    "T52n2102_005:0028b02": "水火則彌貫群生瞻而不匱。豈非火體因物",
    "T52n2102_005:0028b03": "水理虛順。生不自生而為眾生所資。因即為",
    "T52n2102_005:0028b04": "功。故物莫能竭乎。同在生域其妙如此。況神",
    "T52n2102_005:0028b05": "理獨絕。器所不隣。而限以生表冥盡神無所",
    "T52n2102_005:0028b06": "寄哉因斯而談。太極為兩儀之母。兩儀為萬",
    "T52n2102_005:0028b07": "物之本。彼太極者渾元之氣而已。猶能總此",
    "T52n2102_005:0028b08": "化根不變其一。矧神明靈極有無兼盡者耶。",
    "T52n2102_005:0028b09": "其為不滅可以悟乎。",
    "T52n2102_005:0028b10": "難曰。子推神照於形表。指太極於物先。誠有",
    "T52n2102_005:0028b11": "其義。然理貴厭心。然後談可究也。夫神形未",
    "T52n2102_005:0028b12": "甞一時相違。相違則無神矣。草木之無神無",
    "T52n2102_005:0028b13": "識故也。此形盡矣。神將安附而謂之不滅哉。",
    "T52n2102_005:0028b14": "苟能不滅則自乖其靈不資形矣。既不資形",
    "T52n2102_005:0028b15": "何理與形為生。終不相違。不能相違則生本",
    "T52n2102_005:0028b16": "是同斷可知矣。",
    "T52n2102_005:0028b17": "答曰。有斯難也形神有源。請為子循本而釋",
    "T52n2102_005:0028b18": "之。夫火因薪則有火。無薪則無火。薪雖所以",
    "T52n2102_005:0028b19": "生火。而非火之本。火本自在因薪為用耳。若",
    "T52n2102_005:0028b20": "待薪然後有火。則燧人之前其無火理乎。火",
    "T52n2102_005:0028b21": "本至陽。陽為火極。故薪是火所寄。非其本",
    "T52n2102_005:0028b22": "也。神形相資亦猶此矣。相資相因生塗所由",
    "T52n2102_005:0028b23": "耳。安在有形則神存。無形則神盡。其本惚",
    "T52n2102_005:0028b24": "恍不可言矣。請為吾子廣其類以明之。當薪",
    "T52n2102_005:0028b25": "之在火則火盡。出火則火生。一薪未改而",
    "T52n2102_005:0028b26": "火前期。神不賴形又如茲矣。神不待形。可以",
    "T52n2102_005:0028b27": "悟乎。",
    "T52n2102_005:0028b28": "難曰。神不待形。未可頓辯。就如子言。苟不",
    "T52n2102_005:0028b29": "待形則資形之與獨照其理常一。雖曰相資",
    "T52n2102_005:0028c01": "而本不相關。佛理所明。而必陶鑄此神以濟",
    "T52n2102_005:0028c02": "彼形何哉。",
    "T52n2102_005:0028c03": "答曰。子之問。曰有心矣。此悠悠之所惑。而",
    "T52n2102_005:0028c04": "未暨其本者也。神雖不待形。然彼形必生。必",
    "T52n2102_005:0028c05": "生之形此神必宅。必宅必生則照感為一。自",
    "T52n2102_005:0028c06": "然相濟。自然相濟則理極於陶鑄。陶鑄則功",
    "T52n2102_005:0028c07": "存。功存則道行。如四時之於萬物。豈有心於",
    "T52n2102_005:0028c08": "相濟哉理之所順。自然之所至耳。",
    "T52n2102_005:0028c09": "難曰。形神雖異自然相濟則敬聞矣。子既譬",
    "T52n2102_005:0028c10": "神之於形如火之在薪。薪無意於有火。火無",
    "T52n2102_005:0028c11": "情於寄薪。故能合用無窮。自與化永非此薪",
    "T52n2102_005:0028c12": "之火移於彼薪。然後為火。而佛理以此形既",
    "T52n2102_005:0028c13": "盡更宅彼形。形神去來由於罪福。請問。此形",
    "T52n2102_005:0028c14": "為罪為是形耶。為是神耶。若形也則大冶之",
    "T52n2102_005:0028c15": "一物耳。若神也則神不自濟繫於異形。則子",
    "T52n2102_005:0028c16": "形神不相資之論。於此而躓矣。",
    "T52n2102_005:0028c17": "答曰。宜有斯問然後理可盡也。所謂形神不",
    "T52n2102_005:0028c18": "相資。則其異本耳。既以為生。生生之內各",
    "T52n2102_005:0028c19": "周其用。苟用斯生以成罪福。神豈自妙其照",
    "T52n2102_005:0028c20": "不為此形之用耶。若其然也。則有意於賢愚",
    "T52n2102_005:0028c21": "非忘照而玄會。順理玄會順理盡形。化神宅",
    "T52n2102_005:0028c22": "形。子不疑於其始彼此一理而性於其終耶。",
    "T52n2102_005:0028c23": "難曰。神即形為照。形因神為用。斯則然矣。悟",
    "T52n2102_005:0028c24": "既由惑亦不在神。神隨此形。故有賢愚。",
    "T52n2102_005:0028c25": "賢愚非神。而神為形用。三世周迴萬劫無算。",
    "T52n2102_005:0028c26": "賢愚靡始而功顯中路。無始之理玄而中路",
    "T52n2102_005:0028c27": "之功未熟。有在末之功。而拔無始之初者",
    "T52n2102_005:0028c28": "耶。若有嘉通則請後塵。",
    "T52n2102_005:0028c29": "答曰。子責其始有是言矣。夫理無始終玄極",
    "T52n2102_005:0029a01": "無崖。既生既化。罪福往復自然所生耳。所",
    "T52n2102_005:0029a02": "謂聰明誠由耳目。耳目之本非聰明也。所謂",
    "T52n2102_005:0029a03": "賢愚誠應有始。既為賢愚無始可知矣。夫有",
    "T52n2102_005:0029a04": "物也則不能管物。唯無物然後能為物所歸。",
    "T52n2102_005:0029a05": "若有始也則不能為終。唯無始也然後終始",
    "T52n2102_005:0029a06": "無窮。此自是理所不然。不可徵事之有始而",
    "T52n2102_005:0029a07": "責神同於事。神道玄遠至理無言。髣髴其宗",
    "T52n2102_005:0029a08": "相與為悟。而自末徵本動失其統。所以守此",
    "T52n2102_005:0029a09": "一觀庶階其峯。若肆辯競辭。余知其息矣。",
    "T52n2102_005:0029a10": "洪範說生之本。與佛同矣。至乎佛之所演則",
    "T52n2102_005:0029a11": "多河漢。此溺於日用耳。商臣極逆後嗣隆業。",
    "T52n2102_005:0029a12": "顏冉德行早夭無聞。周孔之教自為方內。推",
    "T52n2102_005:0029a13": "此理也其可知矣。請廣其證以究其詳。夫稟",
    "T52n2102_005:0029a14": "靈乘和體極淳粹。堯生丹朱。頑凶無章不識",
    "T52n2102_005:0029a15": "仁義。瞽叟誕舜。原生則非所育求理應傳",
    "T52n2102_005:0029a16": "美。其事若茲。而謂佛理為迂。可不悟哉。",
    "T52n2102_005:0029a17": "桓君山新論形神(臣證以為君山未聞釋氏之教至於論形神已",
    "T52n2102_005:0029a18": "設薪火之譬後之言者乃闇與之會故有取焉)",
    "T52n2102_005:0029a19": "余甞過故陳令。同郡杜房見其讀老子書言。",
    "T52n2102_005:0029a20": "老子用恬惔養性致壽數百歲今。行其道。寧",
    "T52n2102_005:0029a21": "能延年却老乎余應之曰。雖同形名。而質性",
    "T52n2102_005:0029a22": "才幹乃各異。度有強弱堅毳之姿焉。愛養適",
    "T52n2102_005:0029a23": "用之直差愈耳。譬猶衣履器物愛之則完全",
    "T52n2102_005:0029a24": "乃久。余見其傍有麻燭。而[火*予]垂一尺所。則",
    "T52n2102_005:0029a25": "因以喻事言。精神居形體。猶火之然燭矣。如",
    "T52n2102_005:0029a26": "善扶持隨火而側之。可母減而竟燭。燭無火",
    "T52n2102_005:0029a27": "亦不能獨行於虛空。又不能後然其[火*予][火*予]。",
    "T52n2102_005:0029a28": "猶人之耆老齒墮髮白肌肉枯腊而精神不",
    "T52n2102_005:0029a29": "為之能潤澤。內外周遍則氣索而死。如火燭",
    "T52n2102_005:0029b01": "之俱盡矣。人之遭邪傷病。而不遇共養良醫",
    "T52n2102_005:0029b02": "者或強死。死則肌肉筋骨。當若火之傾刺",
    "T52n2102_005:0029b03": "風而不獲救護。亦過滅則膚餘幹長焉。余甞",
    "T52n2102_005:0029b04": "夜坐飲內中然燭。燭半壓欲滅。即自整",
    "T52n2102_005:0029b05": "視。見其皮有剝釳。乃扶持轉側。火遂度而復",
    "T52n2102_005:0029b06": "則維人身或有虧剝劇。能養慎善持。亦可以",
    "T52n2102_005:0029b07": "得度。又人莫能識其始生時。則老亦死不當",
    "T52n2102_005:0029b08": "自知。夫古昔平和之世。人民蒙美盛而生。皆",
    "T52n2102_005:0029b09": "堅強老壽。咸百年左右乃死。死時忽如臥出",
    "T52n2102_005:0029b10": "者。猶果物穀實久老則自墮落矣。後世遭衰",
    "T52n2102_005:0029b11": "薄惡氣。娶嫁又不時。勤苦過度。是以身生",
    "T52n2102_005:0029b12": "子皆俱傷。而筋骨血氣不充強。故多凶短折",
    "T52n2102_005:0029b13": "中年夭卒。其遇病或疾痛惻怛。然後終絕。故",
    "T52n2102_005:0029b14": "咨嗟憎惡以死為大。故昔齊景公美其國嘉",
    "T52n2102_005:0029b15": "其樂云。使古而無死何若。晏子曰。上帝以人",
    "T52n2102_005:0029b16": "之歿為善。仁者息焉。不仁者如焉。今不思勉",
    "T52n2102_005:0029b17": "廣日學自通。以趨立身揚名。如但貪利長",
    "T52n2102_005:0029b18": "生多求延壽益年。則惑之不解者也。或難曰。",
    "T52n2102_005:0029b19": "以燭火喻形神。恐似而非焉。今人之肌膚。時",
    "T52n2102_005:0029b20": "剝傷而自愈者。血氣通行也。彼蒸燭缺傷。雖",
    "T52n2102_005:0029b21": "有火居之不能復全。是以神氣而生長。如火",
    "T52n2102_005:0029b22": "燭不能自補完。蓋其所以為異也。而何欲同",
    "T52n2102_005:0029b23": "之。應曰。火則從一端起。而人神氣則於體當",
    "T52n2102_005:0029b24": "從內稍出合於外。若由外湊達於內。固未必",
    "T52n2102_005:0029b25": "由端往也。譬猶炭火之[烈列+難]赤如水過度之。亦",
    "T52n2102_005:0029b26": "小滅然復生焉。此與人血氣生長肌肉等。顧",
    "T52n2102_005:0029b27": "其終極或為灰或為[火*予]耳。曷為不可以喻",
    "T52n2102_005:0029b28": "哉。余後與伯師夜[烈列+難]脂火坐語。鐙中脂索",
    "T52n2102_005:0029b29": "而炷燋禿將滅息。則以示曉。伯師言。人衰老",
    "T52n2102_005:0029c01": "亦如彼禿炵矣。又為言前[烈列+難]麻燭事。伯師",
    "T52n2102_005:0029c02": "曰。鐙燭盡當益其脂易其燭。人老衰彼自",
    "T52n2102_005:0029c03": "蹶纘。余應曰。人既稟形體而立。猶彼持鐙",
    "T52n2102_005:0029c04": "一燭及其盡極安能自盡。易盡易之乃在人。",
    "T52n2102_005:0029c05": "人之蹶黨亦在天。天或能為他其肌骨血氣",
    "T52n2102_005:0029c06": "充強。則形神枝而久生惡則絕傷。猶火之隨",
    "T52n2102_005:0029c07": "脂燭多少長短為遲速矣。欲燈燭自益易以",
    "T52n2102_005:0029c08": "不能但從斂傍脂以染漬其頭。轉側蒸幹使",
    "T52n2102_005:0029c09": "火得安居。則皆復明焉。及本盡者亦無以[烈列+難]。",
    "T52n2102_005:0029c10": "今人之養性。或能使墮齒復生白髮更黑肥",
    "T52n2102_005:0029c11": "顏光澤。如彼從脂轉燭者至壽極亦獨死耳。",
    "T52n2102_005:0029c12": "明者知其難求。故不以自勞。愚者欺惑而冀",
    "T52n2102_005:0029c13": "獲益脂易燭之力。故汲汲不息。又草木五",
    "T52n2102_005:0029c14": "穀以陰陽氣生於土。及其長大成實。實復入",
    "T52n2102_005:0029c15": "土而後能生。猶人之與禽獸昆蟲皆以雄雌",
    "T52n2102_005:0029c16": "交揆相生。生之有長。長之有老。老之有死。",
    "T52n2102_005:0029c17": "若四時之代謝矣。而欲變易其性求為異道。",
    "T52n2102_005:0029c18": "惑之不解者也。",
    "T52n2102_005:0029c19": "沙門不敬王者論遠法師",
    "T52n2102_005:0029c20": "晉成康之世。車騎將軍庾氷。疑諸沙門抗禮",
    "T52n2102_005:0029c21": "萬乘所明理何。驃騎有答(二家論名在本集)至元興中。",
    "T52n2102_005:0029c22": "太尉桓公亦同此義。謂庾言之未盡。與八座",
    "T52n2102_005:0029c23": "書云。",
    "T52n2102_005:0029c24": "佛之為化雖誕以茫浩推乎視聽之外以敬為",
    "T52n2102_005:0029c25": "本。此出處不異。蓋所期者殊。非敬恭宜廢也。",
    "T52n2102_005:0029c26": "老子同王侯於三大原。其所重皆在於資生",
    "T52n2102_005:0029c27": "通運。豈獨以聖人在位。而比稱二儀哉。將以",
    "T52n2102_005:0029c28": "天地之大德曰生。通生理物存乎王者。故尊",
    "T52n2102_005:0029c29": "其神器而禮寔惟隆。豈是虛相崇重義存",
    "T52n2102_005:0030a01": "君御而已。沙門之所以生國存。亦日用於",
    "T52n2102_005:0030a02": "理命。豈有受其。德而遺其禮。沾其惠而廢其",
    "T52n2102_005:0030a03": "敬哉。于時朝士名賢答者甚眾。雖言未悟時。",
    "T52n2102_005:0030a04": "並互有其美。徒咸盡所懷而理蘊于情。遂令",
    "T52n2102_005:0030a05": "無上道服毀於塵俗。亮到之心屈乎人事。悲",
    "T52n2102_005:0030a06": "夫。斯乃交喪之所由。千載之否運。深懼大法",
    "T52n2102_005:0030a07": "之將淪。感前事之不忘。故著論五篇。究敘微",
    "T52n2102_005:0030a08": "意。豈曰淵壑之待晨露。蓋是申其罔極。亦庶",
    "T52n2102_005:0030a09": "後之君子。崇敬佛教者。或詳覽焉。",
    "T52n2102_005:0030a10": "沙門不敬王者論在家第一",
    "T52n2102_005:0030a11": "原夫佛教所明大要。以出處為異。出處之",
    "T52n2102_005:0030a12": "人凡有四科。其弘教通物則功侔帝王。化兼",
    "T52n2102_005:0030a13": "治道。至於感俗悟時亦無世不有但所遇有",
    "T52n2102_005:0030a14": "行藏。故以廢興為隱顯耳。其中可得論者。請",
    "T52n2102_005:0030a15": "略而言。在家奉法則是順化之民。情未變俗",
    "T52n2102_005:0030a16": "迹同方內。故有天屬之愛奉主之禮。禮敬有",
    "T52n2102_005:0030a17": "本遂因之而成教本。其所因則功由在昔。是",
    "T52n2102_005:0030a18": "故因親以教愛。使民知有自然之恩。因嚴以",
    "T52n2102_005:0030a19": "教敬。使民知有自然之重。二者之來。寔由",
    "T52n2102_005:0030a20": "冥應。應不在今則宜尋其本。故以罪對為刑",
    "T52n2102_005:0030a21": "罰。使懼而後慎。以天堂為爵賞。使悅而後動。",
    "T52n2102_005:0030a22": "此皆即其影響之報而明於教。以因順為。通",
    "T52n2102_005:0030a23": "而不革其自然也。何者夫厚身存生以有封",
    "T52n2102_005:0030a24": "為滯累。根深因在我倒未忘方將以情欲為",
    "T52n2102_005:0030a25": "苑囿。聲色為遊觀。沈湎世樂不能自免而",
    "T52n2102_005:0030a26": "特出。是故教之所撿以此為崖。而不明其外",
    "T52n2102_005:0030a27": "耳。其外未明則大同於順化。故不可受其德",
    "T52n2102_005:0030a28": "而遺其禮。沾其惠而廢其敬。是故悅釋迦之",
    "T52n2102_005:0030a29": "風者輒先奉親而獻君。變俗投簪者必待命",
    "T52n2102_005:0030b01": "而順動。若君親有疑則退求其志以俟同悟。",
    "T52n2102_005:0030b02": "斯乃佛教之所以重資生助王化於治道者",
    "T52n2102_005:0030b03": "也。論者立言之旨。貌有所同。故位夫內外之",
    "T52n2102_005:0030b04": "分。以明在三之志。略敘經意宣寄所懷。",
    "T52n2102_005:0030b05": "沙門不敬王者論出家第二",
    "T52n2102_005:0030b06": "出家則是方外之賓。迹絕於物。其為教也。達",
    "T52n2102_005:0030b07": "患累緣於有身。不存身以息患。知生生由於",
    "T52n2102_005:0030b08": "稟化。不順化以求宗。求宗不由於順化。則不",
    "T52n2102_005:0030b09": "重運通之資。息患不由於存身。則不貴厚生",
    "T52n2102_005:0030b10": "之益。此理之與形乖。道之與俗反者也。若斯",
    "T52n2102_005:0030b11": "人者。自誓始於落簪。立志形乎變服。是故凡",
    "T52n2102_005:0030b12": "在出家。皆遯世以求其志。變俗以達其道。變",
    "T52n2102_005:0030b13": "俗則服章不得與世典同禮。遯世則宜高尚",
    "T52n2102_005:0030b14": "其跡。夫然。故能拯溺俗於沈流。拔幽根於",
    "T52n2102_005:0030b15": "重劫。遠通三乘之津。廣開天人之路。如令一",
    "T52n2102_005:0030b16": "夫全德。則道洽六親澤流天下。雖不處王侯",
    "T52n2102_005:0030b17": "之位。亦已協契皇極在宥生民矣。是故內乖",
    "T52n2102_005:0030b18": "天屬之重而不違其孝。外闕奉主之恭而不",
    "T52n2102_005:0030b19": "失其敬。從此而觀。故知超化表以尋宗。則理",
    "T52n2102_005:0030b20": "深而義篤。照泰息以語仁。則功末而惠淺。",
    "T52n2102_005:0030b21": "若然者雖將面冥山而旋步。猶或恥聞其風。",
    "T52n2102_005:0030b22": "豈況與夫順化之民。尸祿之賢。同其孝敬者",
    "T52n2102_005:0030b23": "哉。",
    "T52n2102_005:0030b24": "沙門不敬王者論求宗不順化第三",
    "T52n2102_005:0030b25": "問曰。尋夫老氏之意。天地以得一為大。王侯",
    "T52n2102_005:0030b26": "以體順為尊。得一故為萬化之本。體順故有",
    "T52n2102_005:0030b27": "運通之功。然則明宗必存乎體極。求極必",
    "T52n2102_005:0030b28": "由於順化。是故先賢以為美談。眾論所不能",
    "T52n2102_005:0030b29": "異。異夫眾論者則義無所取。而云不順化何",
    "T52n2102_005:0030c01": "耶。答曰。凡在有方同稟生於大化雖群品萬",
    "T52n2102_005:0030c02": "殊精麁異貫統極而言。有靈與無靈耳。有靈",
    "T52n2102_005:0030c03": "則有情於化。無靈則無情於化。無情於化。化",
    "T52n2102_005:0030c04": "畢而生盡。生不由情。故形朽而化滅。有情於",
    "T52n2102_005:0030c05": "化。感物而動。動必以情。故其生不絕。生不",
    "T52n2102_005:0030c06": "絕則其化彌廣而形彌積。情彌滯而累彌深。",
    "T52n2102_005:0030c07": "其為患也。焉可勝言哉。是故經稱泥洹不",
    "T52n2102_005:0030c08": "變以化盡為宅。三界流動以罪苦為場。化盡",
    "T52n2102_005:0030c09": "則因緣永息。流動則受苦無窮。何以明其然。",
    "T52n2102_005:0030c10": "夫生以形為桎梏。而生由化有化以情感。則",
    "T52n2102_005:0030c11": "神滯其本而智昏其照。介然有封。則所存唯",
    "T52n2102_005:0030c12": "己所涉唯動。於是靈轡失御生塗日開。方隨",
    "T52n2102_005:0030c13": "貪愛於長流。豈一受而已哉。是故反本求宗",
    "T52n2102_005:0030c14": "者。不以生累其神。超落塵封者。不以情累其",
    "T52n2102_005:0030c15": "生。不以情累其生。則生可滅。不以生累其神。",
    "T52n2102_005:0030c16": "則神可冥。冥神絕境。故謂之泥洹。泥洹之名。",
    "T52n2102_005:0030c17": "豈虛搆也哉。請推而實之。天地雖以生生為",
    "T52n2102_005:0030c18": "大。而未能令生者不化。王侯雖以存存為",
    "T52n2102_005:0030c19": "功。而未能令存者無患。是故前論云。達患累",
    "T52n2102_005:0030c20": "緣於有身。不存身以息患。知生生由於稟化。",
    "T52n2102_005:0030c21": "不順化以求宗。義存於此義存於此。斯沙門",
    "T52n2102_005:0030c22": "之所以抗禮萬乘高尚其事。不爵王侯而沾",
    "T52n2102_005:0030c23": "其惠者也。",
    "T52n2102_005:0030c24": "沙門不敬王者論體極不兼應第四",
    "T52n2102_005:0030c25": "問曰。歷觀前史。上皇已來在位居宗者。未始",
    "T52n2102_005:0030c26": "異其原本。本不可二。是故百代同典咸一其",
    "T52n2102_005:0030c27": "統。所謂唯天為大唯堯則之。如此則非智有",
    "T52n2102_005:0030c28": "所不照。自無外可照。非照有所不盡。自無",
    "T52n2102_005:0030c29": "理可盡。以此推視聽之外廓無所寄。理無所",
    "T52n2102_005:0031a01": "寄則宗極可明。今諸沙門不悟文表之意。而",
    "T52n2102_005:0031a02": "惑教表之旨其為謬也。固已全矣。若復顯",
    "T52n2102_005:0031a03": "然驗此。乃希世之聞。",
    "T52n2102_005:0031a04": "答曰。夫幽宗曠邈神道精微。可以理尋難以",
    "T52n2102_005:0031a05": "事詰。既涉乎教則以因時為撿。雖應世之具",
    "T52n2102_005:0031a06": "優劣萬差。至於曲成在用感即民心而通其",
    "T52n2102_005:0031a07": "分。分至則止其智之所不知。而不關其外者",
    "T52n2102_005:0031a08": "也。若然則非體極者之所不兼。兼之者不可",
    "T52n2102_005:0031a09": "並御耳。是以古之語大道者。五變而形名可",
    "T52n2102_005:0031a10": "舉。九變而賞罰可言。此但方內之階差。而猶",
    "T52n2102_005:0031a11": "不可頓設。況其外者乎。請復推而廣之。以遠",
    "T52n2102_005:0031a12": "其類。六合之外存而不論者。非不可論。論",
    "T52n2102_005:0031a13": "之或乖。六合之內論而不辯者。非不可辯。",
    "T52n2102_005:0031a14": "辯之或疑。春秋經世先王之志辯而不議",
    "T52n2102_005:0031a15": "者。非不可議。議之或亂。此三者皆即其身",
    "T52n2102_005:0031a16": "耳目之所不至。以為關鍵。而不關視聽之外",
    "T52n2102_005:0031a17": "者也。因此而求聖人之意。則內外之道可合",
    "T52n2102_005:0031a18": "而明矣。常以為道法之與名教。如來之與堯",
    "T52n2102_005:0031a19": "孔。發致雖殊潛相影響。出處誠異終期則同。",
    "T52n2102_005:0031a20": "詳而辯之指歸可見。理或有先合而後乖。有",
    "T52n2102_005:0031a21": "先乖而後合。先合而後乖者。諸佛如來則其",
    "T52n2102_005:0031a22": "人也。先乖而後合者。歷代君王未體極之",
    "T52n2102_005:0031a23": "至。斯其流也。何以明之。經云。佛有自然神",
    "T52n2102_005:0031a24": "妙之法。化物以權廣隨所入。或為靈仙轉輪",
    "T52n2102_005:0031a25": "聖帝或為卿相國師道士。若此之倫在所變",
    "T52n2102_005:0031a26": "現。諸王君子莫知為誰。此所謂合而後乖者",
    "T52n2102_005:0031a27": "也。或有始創大業而功化未就。迹有參差故",
    "T52n2102_005:0031a28": "所受不同。或期功於身後。或顯應於當年。聖",
    "T52n2102_005:0031a29": "王即之而成教者。亦不可稱算。雖抑引無方",
    "T52n2102_005:0031b01": "必歸塗有會。此所謂乖而後合者也。若今乖",
    "T52n2102_005:0031b02": "而後合。則擬步通塗者。必不自崖於一揆。若",
    "T52n2102_005:0031b03": "今合而後乖。則釋迦之與堯孔。歸致不殊",
    "T52n2102_005:0031b04": "斷可知矣。是故自乖而求其合。則知理會之",
    "T52n2102_005:0031b05": "必同自合而求其乖。則悟體極之多方。但見",
    "T52n2102_005:0031b06": "形者之所不兼。故或眾塗而駭其異耳。因茲",
    "T52n2102_005:0031b07": "而觀。天地之道功盡於運化。帝王之德理極",
    "T52n2102_005:0031b08": "於順通。若以對夫獨絕之教不變之宗。故不",
    "T52n2102_005:0031b09": "得同年而語其優劣。亦已明矣。",
    "T52n2102_005:0031b10": "沙門不敬王者論形盡神不滅第五",
    "T52n2102_005:0031b11": "問曰。論者以化盡為至極。故造極者必違化",
    "T52n2102_005:0031b12": "而求宗。求宗不由於順化。是以引歷代君王",
    "T52n2102_005:0031b13": "使同之佛教。令體極之至以權君統。此雅",
    "T52n2102_005:0031b14": "論之所託。自必於大通者也。求之實當理則",
    "T52n2102_005:0031b15": "不然。何者夫稟氣極於一生。生盡則消液而",
    "T52n2102_005:0031b16": "同無神。雖妙物故是陰陽之化耳。既化而為",
    "T52n2102_005:0031b17": "生。又化而為死。既聚而為始。又散而為終。因",
    "T52n2102_005:0031b18": "此而推。故知神形俱化原無異統。精麁一氣",
    "T52n2102_005:0031b19": "始終同宅。宅全則氣聚而有靈。宅毀則氣散",
    "T52n2102_005:0031b20": "而照滅。散則反所受於大本。滅則復歸於",
    "T52n2102_005:0031b21": "無物。反覆終窮皆自然之數耳。孰為之哉。若",
    "T52n2102_005:0031b22": "令本則異氣數合則同化。亦為神之處形。",
    "T52n2102_005:0031b23": "猶火之在木。其生必並其毀必滅。形離則",
    "T52n2102_005:0031b24": "神散而罔寄。木朽則火寂而靡託。理之然矣。",
    "T52n2102_005:0031b25": "假使同異之分昧而難明。有無之說必存乎",
    "T52n2102_005:0031b26": "聚散。聚散氣變之總名萬化之生滅。故莊子",
    "T52n2102_005:0031b27": "曰。人之生氣之聚。聚則為生。散則為死。若死",
    "T52n2102_005:0031b28": "生為彼徒苦。吾又何患。古之善言道者。必有",
    "T52n2102_005:0031b29": "以得之。若果然耶。至理極於一生。生盡不化",
    "T52n2102_005:0031c01": "義可尋也。",
    "T52n2102_005:0031c02": "答曰。夫神者何耶。精極而為靈者也。精極則",
    "T52n2102_005:0031c03": "非卦象之所圖。故聖人以妙物而為言。雖有",
    "T52n2102_005:0031c04": "上智猶不能定其體狀窮其幽致而談者。以",
    "T52n2102_005:0031c05": "常識生疑多同自亂。其為誣也。亦已深矣。",
    "T52n2102_005:0031c06": "將欲言之。是乃言夫不可言。今於不可言之",
    "T52n2102_005:0031c07": "中。復相與而依俙。神也者圓應無主妙盡無",
    "T52n2102_005:0031c08": "名。感物而動。假數而行。感物而非物故物化",
    "T52n2102_005:0031c09": "而不滅。假數而非數。故數盡而不窮。有情則",
    "T52n2102_005:0031c10": "可以物感。有識則可以數求。數有精麁。故其",
    "T52n2102_005:0031c11": "性各異。智有明闇。故其照不同。推此而論。則",
    "T52n2102_005:0031c12": "知化以情感神以化傳。情為化之母。神為情",
    "T52n2102_005:0031c13": "之根。情有會初之道。神有冥移之功。但悟",
    "T52n2102_005:0031c14": "徹者反本。惑理者逐物耳。古之論道者。亦未",
    "T52n2102_005:0031c15": "有所同請引而明之。莊子發玄音於大宗曰。",
    "T52n2102_005:0031c16": "大塊勞我以生息我以死。又以生為人羈死",
    "T52n2102_005:0031c17": "為反真。此所謂知生為大患。以無生為反本",
    "T52n2102_005:0031c18": "者也。文子稱黃帝之言曰。形有靡而神不化。",
    "T52n2102_005:0031c19": "以不化乘化。其變無窮。莊子亦云。特犯人",
    "T52n2102_005:0031c20": "之形而猶喜之。若人之形萬化而未始有極。",
    "T52n2102_005:0031c21": "此所謂知生不盡於一化方逐物而不反者",
    "T52n2102_005:0031c22": "也。二子之論。雖未究其實。亦甞傍宗而有聞",
    "T52n2102_005:0031c23": "焉。論者不尋方生方死之說。而惑聚散於",
    "T52n2102_005:0031c24": "一化。不思神道有妙物之靈。而謂精麁同盡。",
    "T52n2102_005:0031c25": "不亦悲乎。火木之喻原自聖典。失其流統。故",
    "T52n2102_005:0031c26": "幽興莫尋。微言遂淪於常教。令談者資之以",
    "T52n2102_005:0031c27": "成疑。向使時無悟宗之匠。則不知有先覺之",
    "T52n2102_005:0031c28": "明。冥傳之巧沒世靡聞。何者夫情數相感其",
    "T52n2102_005:0031c29": "化無端。因緣密搆潛相傳寫。自非達觀孰識",
    "T52n2102_005:0032a01": "其變。請為論者驗之。以實火之傳於薪。猶",
    "T52n2102_005:0032a02": "神之傳於形火之傳異薪。猶神之傳異形。前",
    "T52n2102_005:0032a03": "薪非後薪。則知指窮之術妙。前形非後形。則",
    "T52n2102_005:0032a04": "悟情數之感深。惑者見形朽於一生。便以為",
    "T52n2102_005:0032a05": "神情俱喪。猶覩火窮於一木。謂終期都盡耳。",
    "T52n2102_005:0032a06": "此曲從養生之談非遠尋其類者也。就如來",
    "T52n2102_005:0032a07": "論。假令神形俱化。始自天本愚智資生同稟",
    "T52n2102_005:0032a08": "所受。問所受者為受之於形耶。為受之於神",
    "T52n2102_005:0032a09": "耶。若受之於形。凡在有形皆化而為神矣。",
    "T52n2102_005:0032a10": "若受之於神。是為以神傳。神則丹朱與帝堯",
    "T52n2102_005:0032a11": "齊聖。重華與瞽叟等靈。其可然乎。其可然",
    "T52n2102_005:0032a12": "乎。如其不可。固知冥緣之搆著於在昔。明闇",
    "T52n2102_005:0032a13": "之分定於形初。雖靈鈞善運。猶不能變性",
    "T52n2102_005:0032a14": "之自然。況降茲已還乎。驗之以理。則微言而",
    "T52n2102_005:0032a15": "有徵。効之以事。可無惑於大通。",
    "T52n2102_005:0032a16": "論成後。有退居之賓。步朗月而宵遊。相與共",
    "T52n2102_005:0032a17": "集法堂。因而問曰。敬尋雅論。大歸可見。殆無",
    "T52n2102_005:0032a18": "所間。一日試重研究。蓋所未盡亦少許處耳。",
    "T52n2102_005:0032a19": "意以為沙門德式。是變俗之殊制。道家之名",
    "T52n2102_005:0032a20": "器施於君親。固宜略於形敬。今所疑者。謂",
    "T52n2102_005:0032a21": "甫創難就之業。遠期化表之功。潛澤無現法",
    "T52n2102_005:0032a22": "之効。來報玄而未應。乃令王公獻供信士屈",
    "T52n2102_005:0032a23": "體。得無坐受其德陷乎早計之累。虛沾其惠",
    "T52n2102_005:0032a24": "同夫素飡之譏耶。主人良久乃應曰。請為",
    "T52n2102_005:0032a25": "諸賢近取其類。有人於此奉宣時命遠通殊",
    "T52n2102_005:0032a26": "方九譯之俗。問王當資以糇糧錫以輿服",
    "T52n2102_005:0032a27": "不。答曰然。主人曰。類可尋矣。夫稱沙門者",
    "T52n2102_005:0032a28": "何耶。謂其能發蒙俗之幽昏。啟化表之玄",
    "T52n2102_005:0032a29": "路。方將以兼忘之道與天下同往。吏希高者",
    "T52n2102_005:0032b01": "挹其遺風。漱流者味其餘津。若然雖大業未",
    "T52n2102_005:0032b02": "就。觀其超步之跡。所悟固已弘矣。然則運通",
    "T52n2102_005:0032b03": "之功。資存之益。尚未酬其始誓之心。況答三",
    "T52n2102_005:0032b04": "業之勞乎。又斯人者。形雖有待情無近寄。視",
    "T52n2102_005:0032b05": "夫四事之供。若鶴蚊之過乎其前者耳。濡",
    "T52n2102_005:0032b06": "沫之惠復焉足語哉。眾賓於是始悟冥塗以",
    "T52n2102_005:0032b07": "開[跳兆+(轍車)]為功。息心以淨畢為道。乃欣然怡衿",
    "T52n2102_005:0032b08": "詠言而退。",
    "T52n2102_005:0032b09": "晉元興三年歲次閼逢。于時天子蒙塵。人百",
    "T52n2102_005:0032b10": "其憂。凡我同志僉懷輟旒之歎。故因述斯",
    "T52n2102_005:0032b11": "論焉。",
    "T52n2102_005:0032b12": "沙門袒服論遠法師",
    "T52n2102_005:0032b13": "或問曰。沙門袒服出自佛教是禮與。答曰然。",
    "T52n2102_005:0032b14": "問曰。三代殊制其禮不同。質文之變備於前",
    "T52n2102_005:0032b15": "典。而佛教出乎其外。論者咸有疑焉。若有",
    "T52n2102_005:0032b16": "深致。幸誨其未聞。",
    "T52n2102_005:0032b17": "答曰。玄古之民。大朴未虧其禮不文。三王應",
    "T52n2102_005:0032b18": "世。故與時而變。因茲以觀。論者之所執。方內",
    "T52n2102_005:0032b19": "之格言耳。何以知其然。中國之所無。或得之",
    "T52n2102_005:0032b20": "於異俗。其民不移其道未止。是以天竺國",
    "T52n2102_005:0032b21": "法。盡敬於所尊。表誠於神明。率皆袒服。所謂",
    "T52n2102_005:0032b22": "去飾之甚者也。雖記籍末流茲土。其始似",
    "T52n2102_005:0032b23": "有聞焉。佛出於世因而為教。明所行不左故",
    "T52n2102_005:0032b24": "應右袒。何者。將辯貴賤必存乎位。位以進",
    "T52n2102_005:0032b25": "德。則尚賢之心生。是故沙門越名分以背時。",
    "T52n2102_005:0032b26": "不退已而求先。又人之所能。皆在於右。若動",
    "T52n2102_005:0032b27": "不以順則觸事生累。過而能復雖中賢猶未",
    "T52n2102_005:0032b28": "得。況有下於此者乎。請試言之。夫形以左右",
    "T52n2102_005:0032b29": "成體。理以邪正為用。二者之來各乘其本。滯",
    "T52n2102_005:0032c01": "根不拔則事未愈。應而形理相資其道。微明",
    "T52n2102_005:0032c02": "世習未移應徵。難辯袒服既彰則形。隨事",
    "T52n2102_005:0032c03": "感理悟其心。以御順之氣表誠之體。而邪正",
    "T52n2102_005:0032c04": "兩行。非其本也。是故世尊以袒服篤其誠而",
    "T52n2102_005:0032c05": "閑其邪。使名實有當敬慢不雜。然後開出要",
    "T52n2102_005:0032c06": "之路。導真性於久迷。令淹世之賢不自絕於",
    "T52n2102_005:0032c07": "無分。希進之流不惑塗而旋步。於是服膺聖",
    "T52n2102_005:0032c08": "門者。咸履正思順異跡同軌。緬素風而懷古。",
    "T52n2102_005:0032c09": "背華俗以洗心。專本達變即近悟遠。形服相",
    "T52n2102_005:0032c10": "愧理深其感。如此則情禮專向修之不倦。動",
    "T52n2102_005:0032c11": "必以順不覺形之自恭。斯乃如來勸誘之外",
    "T52n2102_005:0032c12": "因。斂麁之妙跡。而眾談未諭。或欲革之。反古",
    "T52n2102_005:0032c13": "之道。何其深哉。",
    "T52n2102_005:0032c14": "何鎮南難",
    "T52n2102_005:0032c15": "見答問袒服指訓。兼弘摽未文於玄古資形。",
    "T52n2102_005:0032c16": "理於近用使敬慢殊流。識服俱盡殆無間然。",
    "T52n2102_005:0032c17": "至於所以明順。猶有未同。何者。儀形之設。蓋",
    "T52n2102_005:0032c18": "在時而用。是以事有內外。乃可以淺深應之。",
    "T52n2102_005:0032c19": "李釋之與周孔。漸世之與遺俗。在於因循不",
    "T52n2102_005:0032c20": "同。必無逆順之殊明矣。故老明兵凶處右禮",
    "T52n2102_005:0032c21": "以喪制不左。且四等窮奉親之至。三驅顯王",
    "T52n2102_005:0032c22": "跡之仁。在後而要其旨可見。寧可寄至順。於",
    "T52n2102_005:0032c23": "凶事表吉。誠於喪容哉。鄭伯所以肉袒。亦猶",
    "T52n2102_005:0032c24": "許男輿櫬。皆自以所乘者逆。必受不測之",
    "T52n2102_005:0032c25": "罰。以斯而證順將何在。故率所懷想更詳盡",
    "T52n2102_005:0032c26": "令內外有歸。",
    "T52n2102_005:0032c27": "遠法師答",
    "T52n2102_005:0032c28": "敬尋問旨。蓋是聞其遠塗照所未盡。令精麁",
    "T52n2102_005:0032c29": "並順內外有歸。三復斯誨。所悟良多。常以為",
    "T52n2102_005:0033a01": "道訓之與名教。釋迦之與周孔。發致雖殊而",
    "T52n2102_005:0033a02": "潛相影響。出處誠異終期則同。但妙迹隱於",
    "T52n2102_005:0033a03": "常用。指歸昧而難尋遂令至言隔於世典。談",
    "T52n2102_005:0033a04": "士發殊塗之論。何以知其然。聖人因弋釣以",
    "T52n2102_005:0033a05": "去其甚。順四時以簡其煩。三驅之禮。失前",
    "T52n2102_005:0033a06": "禽而不吝。網罟之設。必待化而方用。上極",
    "T52n2102_005:0033a07": "行葦之仁。內延釋迦之慈。使天下齊己物我",
    "T52n2102_005:0033a08": "同觀。則是合抱之一毫。豈有間於優劣而非",
    "T52n2102_005:0033a09": "相與者哉。然自跡而尋。猶大同於兼愛。遠求",
    "T52n2102_005:0033a10": "其實則階差有分。分之所通未可勝言。故漸",
    "T52n2102_005:0033a11": "慈以進德。令事顯於君親。從此而觀。則內",
    "T52n2102_005:0033a12": "外之教可知。聖人之情可見。但歸塗未啟。故",
    "T52n2102_005:0033a13": "物莫之識。若許其如此。則袒服之義理不容",
    "T52n2102_005:0033a14": "疑。來告何謂宜更詳盡。故復究敘本懷。原",
    "T52n2102_005:0033a15": "夫形之化也。陰陽陶鑄。受左右之體。昏明代",
    "T52n2102_005:0033a16": "運。有死生之說。人情咸悅生而懼死。好進",
    "T52n2102_005:0033a17": "而惡退。是故先王即順民性撫其自然。令吉",
    "T52n2102_005:0033a18": "凶殊制左右異位。由是吉事尚左。進爵以厚",
    "T52n2102_005:0033a19": "其生。凶事尚右。哀容以毀其性。斯皆本其所",
    "T52n2102_005:0033a20": "受。因順以通教。感於事變懷其先德者也。世",
    "T52n2102_005:0033a21": "之所貴者不過生存。生存而屈申進退道盡",
    "T52n2102_005:0033a22": "於此。淺深之應於是乎在。沙門則不然。後身",
    "T52n2102_005:0033a23": "退己而不嫌卑。時來非我而不辭辱。卑以自",
    "T52n2102_005:0033a24": "牧謂之謙。居眾人之所惡謂之順。謙順不失",
    "T52n2102_005:0033a25": "其本。則日損之功易積。出要之路可遊。是",
    "T52n2102_005:0033a26": "故遁世遺榮反俗而動。動而反俗者。與夫方",
    "T52n2102_005:0033a27": "內之賢。雖貌同而實異。何以明之。凡在出",
    "T52n2102_005:0033a28": "家者。達患累緣於有身。不存身以息患。知",
    "T52n2102_005:0033a29": "生生由於稟化。不順化以求宗。推此而言。固",
    "T52n2102_005:0033b01": "知發軫歸塗者。不以生累其神。超落世務者。",
    "T52n2102_005:0033b02": "不以情累其生。不以情累其生則生可絕。不",
    "T52n2102_005:0033b03": "以生累其神則神可冥。然則向之所謂吉凶",
    "T52n2102_005:0033b04": "成禮奉親事君者。蓋是一域之言耳。未始出",
    "T52n2102_005:0033b05": "於有封。有封未出則是翫其文而未達其變。",
    "T52n2102_005:0033b06": "若然方將滯名教以殉生。乘萬化而背宗。自",
    "T52n2102_005:0033b07": "至順而觀。得不曰逆乎。漸世之與遺俗指。存",
    "T52n2102_005:0033b08": "於此。",
    "T52n2102_005:0033b09": "遠法師明報應論答桓南郡",
    "T52n2102_005:0033b10": "問曰。佛經以殺生罪重地獄斯罰。冥科幽司",
    "T52n2102_005:0033b11": "應若影響。余有疑焉。何者。夫四大之體。即地",
    "T52n2102_005:0033b12": "水火風耳。結而成身以為神宅。寄生栖照津",
    "T52n2102_005:0033b13": "暢明識。雖託之以存。而其理天絕。豈唯精麁",
    "T52n2102_005:0033b14": "之間。固亦無受傷之地。滅之既無害於神。亦",
    "T52n2102_005:0033b15": "由滅天地間水火耳。",
    "T52n2102_005:0033b16": "又問。萬物之心愛欲森繁。但私我有己情慮",
    "T52n2102_005:0033b17": "之深者耳。若因情致報乘感生。應自然之",
    "T52n2102_005:0033b18": "道何所寄哉。",
    "T52n2102_005:0033b19": "答曰。意謂此二條是來問之關鍵。立言之津",
    "T52n2102_005:0033b20": "要。津要既明則群疑同釋。始涉之流或因茲",
    "T52n2102_005:0033b21": "以悟。可謂朗滯情於常識之表。發奇唱於未",
    "T52n2102_005:0033b22": "聞之前。然佛教深玄微言難辯。苟未統夫",
    "T52n2102_005:0033b23": "旨歸亦焉能暢其幽致。為當依傍大宗試",
    "T52n2102_005:0033b24": "敘所懷。推夫四大之性。以明受形之本。則假",
    "T52n2102_005:0033b25": "於異物託為同體。生若遺塵起滅一化。此則",
    "T52n2102_005:0033b26": "惠觀之所入。智刃之所遊也。於是乘去來",
    "T52n2102_005:0033b27": "之自運。雖聚散而非我。寓群形於大夢。實處",
    "T52n2102_005:0033b28": "有而同無。豈復有封於所受。有係於所戀哉。",
    "T52n2102_005:0033b29": "若斯理自得於心而外物未悟。則悲獨善之",
    "T52n2102_005:0033c01": "無功。感先覺而興懷。於是思弘道以明訓。故",
    "T52n2102_005:0033c02": "仁恕之德存焉。若彼我同得心無兩對。遊刃",
    "T52n2102_005:0033c03": "則泯一玄觀交兵則莫逆相遇。傷之豈唯無",
    "T52n2102_005:0033c04": "害於神。固亦無生可。殺此則文殊案劍迹逆",
    "T52n2102_005:0033c05": "而道順。雖復終日揮戈措刃無地矣。若然者",
    "T52n2102_005:0033c06": "方將託鼓舞以盡神。運干鉞而成化。雖功被",
    "T52n2102_005:0033c07": "猶無賞。何罪罰之有耶。若反此而尋其原。",
    "T52n2102_005:0033c08": "則報應可得而明。推事而求其宗則罪罰可",
    "T52n2102_005:0033c09": "得而論矣。甞試言之。夫因緣之所感。變化之",
    "T52n2102_005:0033c10": "所生。豈不由其道哉。無明為惑網之淵。貪愛",
    "T52n2102_005:0033c11": "為眾累之府。二理俱遊冥為神用。吉凶悔悋",
    "T52n2102_005:0033c12": "唯此之動。無用掩其照。故情想凝滯於外物。",
    "T52n2102_005:0033c13": "貪愛流其性。故四大結而成形形。結則彼我",
    "T52n2102_005:0033c14": "有封。情滯則善惡有主。有封於彼我。則私",
    "T52n2102_005:0033c15": "其身而身不忘。有主於善惡。則戀其生而生",
    "T52n2102_005:0033c16": "不絕。於是甘寢大夢昏於所迷。抱疑長夜所",
    "T52n2102_005:0033c17": "存唯著。是故失得相推禍福相襲。惡積而天",
    "T52n2102_005:0033c18": "殃自至。罪成則地獄斯罰。此乃必然之數。無",
    "T52n2102_005:0033c19": "所容疑矣。何者。會之有本則理自冥對。兆之",
    "T52n2102_005:0033c20": "雖微勢極則發。是故心以善惡為形聲。報以",
    "T52n2102_005:0033c21": "罪福為影響。本以情感而應自來。豈有幽司",
    "T52n2102_005:0033c22": "由御失其道也。然則罪福之應唯其所感。感",
    "T52n2102_005:0033c23": "之而然故謂之自然。自然者即我之影響耳。",
    "T52n2102_005:0033c24": "於夫玄宰復何功哉。請尋來問之要而驗之",
    "T52n2102_005:0033c25": "於實。難旨全許地水火風結而成身以為神",
    "T52n2102_005:0033c26": "宅。此則宅有主矣。問主之居宅。有情耶無",
    "T52n2102_005:0033c27": "情耶。若云無情。則四大之結非主宅之所感。",
    "T52n2102_005:0033c28": "若以感不由主故處不以情。則神之居宅無",
    "T52n2102_005:0033c29": "情無痛痒之知。神既無知宅又無痛痒。以接",
    "T52n2102_005:0034a01": "物則是伐卉剪林之喻無明於義。若果有情。",
    "T52n2102_005:0034a02": "四大之結是主之所感也。若以感由於主故",
    "T52n2102_005:0034a03": "處必以情。則神之居宅不得無痛痒之知。神",
    "T52n2102_005:0034a04": "既有知宅又受痛痒。以接物固不得同天地",
    "T52n2102_005:0034a05": "間水火明矣。因茲以談。夫神形雖殊相與",
    "T52n2102_005:0034a06": "而化。內外誠異渾為一體。自非達觀孰得其",
    "T52n2102_005:0034a07": "際耶。苟未之得則愈久愈迷耳。凡稟形受觸",
    "T52n2102_005:0034a08": "莫盡然也。受之既然。各以私戀為滯。滯根",
    "T52n2102_005:0034a09": "不拔則生理彌固。愛源不除則保之亦深。設",
    "T52n2102_005:0034a10": "一理逆情。使方寸迷亂。而況舉體都亡乎。是",
    "T52n2102_005:0034a11": "故同逆相乘共生讎隙。[禾*禺]心未冥則搆怨不",
    "T52n2102_005:0034a12": "息。縱復悅畢受惱情無遺憾。形聲既著則影",
    "T52n2102_005:0034a13": "響自彰。理無先期數合使然也。雖欲逃之其",
    "T52n2102_005:0034a14": "可得乎。此則因情致報乘惑生應。但立言之",
    "T52n2102_005:0034a15": "旨本異。故其會不同耳。",
    "T52n2102_005:0034a16": "問曰。若以物情重生不可致喪。則生情之由",
    "T52n2102_005:0034a17": "私戀之惑耳。宜朗以達觀曉以大方。豈得就",
    "T52n2102_005:0034a18": "其迷滯以為報應之對哉。",
    "T52n2102_005:0034a19": "答曰。夫事起必由於心。報應必由於事。是故",
    "T52n2102_005:0034a20": "自報以觀事。而事可變。舉事以責心。而心可",
    "T52n2102_005:0034a21": "反。推此而言。則知聖人因其迷滯以明報應",
    "T52n2102_005:0034a22": "之對。不就其迷滯以為報應之對也。何者。人",
    "T52n2102_005:0034a23": "之難悟。其日固久。是以佛教本其所由。而訓",
    "T52n2102_005:0034a24": "必有漸。知久習不可頓廢。故先示之以罪福。",
    "T52n2102_005:0034a25": "罪福不可都忘。故使權其輕重。輕重權於",
    "T52n2102_005:0034a26": "罪福。則銓善惡以宅心。善惡滯於私戀。則",
    "T52n2102_005:0034a27": "推我以通物。二理兼弘情無所係。故能尊賢",
    "T52n2102_005:0034a28": "容眾恕己施安。遠尋影響之報。以釋往復之",
    "T52n2102_005:0034a29": "迷。迷情既釋。然後大方之言可曉。保生之累",
    "T52n2102_005:0034b01": "可絕。夫生累者雖中賢猶未得。豈常智之所",
    "T52n2102_005:0034b02": "達哉。",
    "T52n2102_005:0034b03": "三報論(因俗人疑善惡無現驗作)遠法師",
    "T52n2102_005:0034b04": "經說。業有三報。一曰現報。二曰生報。三曰後",
    "T52n2102_005:0034b05": "報。現報者善惡始於此身即此身受。生報者",
    "T52n2102_005:0034b06": "來生便受。後報者或經二生三生百生千生。",
    "T52n2102_005:0034b07": "然後乃受。受之無主。必由於心。心無定司。感",
    "T52n2102_005:0034b08": "事而應。應有遲速。故報有先後。先後雖異咸",
    "T52n2102_005:0034b09": "隨所遇而為對。對有強弱。故輕重不同。斯",
    "T52n2102_005:0034b10": "乃自然之賞罰。三報之大略也。非夫通才達",
    "T52n2102_005:0034b11": "識入要之明。罕得其門。降茲已還。或有始",
    "T52n2102_005:0034b12": "步大方以先為蓍龜。博綜內籍反三隅於",
    "T52n2102_005:0034b13": "未聞。師友仁匠習以移性者。差可得而言。請",
    "T52n2102_005:0034b14": "試論之。夫善惡之興其有漸。漸以之極則有",
    "T52n2102_005:0034b15": "九品之論。凡在九品非現報之所攝。然則",
    "T52n2102_005:0034b16": "現報絕夫常類可知。類非九品則非三報之",
    "T52n2102_005:0034b17": "所攝。何者。若利害交於目前而頓相傾奪。神",
    "T52n2102_005:0034b18": "機自運不待慮而發。發不待慮則報不旋踵",
    "T52n2102_005:0034b19": "而應。此現報之一隅。絕夫九品者也。又三業",
    "T52n2102_005:0034b20": "殊體自同有定。報定則時來必受。非祈禱之",
    "T52n2102_005:0034b21": "所移智力之所免也。將推而極之則義深數",
    "T52n2102_005:0034b22": "廣不可詳究。故略而言之想。參懷佛教者以",
    "T52n2102_005:0034b23": "有得之。世或有積善而殃集。或有凶邪而致",
    "T52n2102_005:0034b24": "慶。此皆現業未就而前行始應。故曰。貞祥",
    "T52n2102_005:0034b25": "遇禍妖孽見福。疑似之嫌於是乎在。何以謂",
    "T52n2102_005:0034b26": "之然。或有欲匡主救時道濟生民擬步高跡",
    "T52n2102_005:0034b27": "志在立功。而大業中傾天殃頓集。或有棲遲",
    "T52n2102_005:0034b28": "衡門無悶於世。以安步為輿優遊卒歲。而時",
    "T52n2102_005:0034b29": "來無妄運非所遇。道世交淪于其閑習。或有",
    "T52n2102_005:0034c01": "名冠四科道在入室。全愛體仁慕上善以進",
    "T52n2102_005:0034c02": "德。若斯人也。含冲和而納疾。履信順而夭年。",
    "T52n2102_005:0034c03": "此皆立功立德之行。變疑嫌之所以生也。大",
    "T52n2102_005:0034c04": "義既明宜尋其對。對各有本待感而發。逆順",
    "T52n2102_005:0034c05": "雖殊其揆一耳。者何倚伏之勢定於在昔。",
    "T52n2102_005:0034c06": "冥符告命潛相迴換。故令禍福之氣交謝於",
    "T52n2102_005:0034c07": "六道善惡之報殊錯而兩行。是使事應之",
    "T52n2102_005:0034c08": "際愚智同惑。謂積善之無慶。積惡之無殃。感",
    "T52n2102_005:0034c09": "神明而悲所愚。慨天喪之於善人。咸謂名",
    "T52n2102_005:0034c10": "教之盡無宗於上。遂使大道翳於小成。以正",
    "T52n2102_005:0034c11": "言為善誘。應心求實必至理之無此。原其所",
    "T52n2102_005:0034c12": "由。由世異典以一生為限不明其外。其外未",
    "T52n2102_005:0034c13": "明。故尋理者。自畢於視聽之內。此先王即",
    "T52n2102_005:0034c14": "民心而通其分。以耳目為關鍵者也。如令合",
    "T52n2102_005:0034c15": "內外之道。以求弘教之情。則知理會之必同。",
    "T52n2102_005:0034c16": "不惑眾塗而駭其異。若能覽三報以觀窮通",
    "T52n2102_005:0034c17": "之分。則尼父之不答仲由。顏冉對聖匠而如",
    "T52n2102_005:0034c18": "愚。皆可知矣。亦有緣起而緣生。法雖豫入諦",
    "T52n2102_005:0034c19": "之明而遺受未忘。猶以三報為華苑。或躍而",
    "T52n2102_005:0034c20": "未離于淵者也。推此以觀。則知有方外之賓。",
    "T52n2102_005:0034c21": "服膺妙法洗心玄門。一詣之感超登上位。如",
    "T52n2102_005:0034c22": "斯倫匹宿殃雖積。功不在治理自安消。非三",
    "T52n2102_005:0034c23": "報之所及。因茲而言。佛經所以越名教絕九",
    "T52n2102_005:0034c24": "流者。豈不以疏神達要陶鑄靈府窮原盡",
    "T52n2102_005:0034c25": "化鏡萬像於無像者也。",
    "T52n2102_005:0034c26": "弘明集卷第五"
}