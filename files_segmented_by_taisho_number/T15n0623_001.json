{
    "T15n0623_001:0346b04": "No. 623 [No. 622]",
    "T15n0623_001:0346b05": "佛說如來獨證自誓三昧經",
    "T15n0623_001:0346b07": "西晉月氏三藏竺法護譯",
    "T15n0623_001:0346b08": "聞如是：一時佛遊於句潭彌國大叢樹間交",
    "T15n0623_001:0346b09": "露精舍，所止道場名曰獨證自誓三昧。初始",
    "T15n0623_001:0346b10": "得佛光景甚明，自然靈瑞寶蓮華座，其花清",
    "T15n0623_001:0346b11": "香明徹十方，華有千葉，一一葉上有化菩薩，",
    "T15n0623_001:0346b12": "接侍庠序玄處虛空，各從其位五體投地，各",
    "T15n0623_001:0346b13": "繞千匝，當前恭立，俱發洪音歎未曾有：「唯然",
    "T15n0623_001:0346b14": "世尊！我等自於本剎見有化靈瑞之樹，其樹",
    "T15n0623_001:0346b15": "初生光照恒沙諸佛國土，樹出洪音，其聲清",
    "T15n0623_001:0346b16": "淨哀雅慈和暢入眾心，聞者踊躍，具足平等",
    "T15n0623_001:0346b17": "興大乘行，六度無極三十七品備悉佛事。」爾",
    "T15n0623_001:0346b18": "時恒沙世界，一一如來各遣菩薩，宣揚道教",
    "T15n0623_001:0346b19": "光顯大乘，告其菩薩曰：「汝等從此佛二度如",
    "T15n0623_001:0346b20": "恒沙等剎，有佛土名曰沙呵漢言忍界，其佛名能",
    "T15n0623_001:0346b21": "仁如來、無所著、至真、過四道不受、平等覺，以",
    "T15n0623_001:0346b22": "法律神足佛言教作佛事。」一一如來手執千葉",
    "T15n0623_001:0346b23": "蓮華，授其菩薩而告之曰：「汝持吾名致敬無",
    "T15n0623_001:0346b24": "量，欣承正士功成志就道體備足，降神五濁",
    "T15n0623_001:0346b25": "為眾重任，超次趠第在彌勒前，弘慈六度普",
    "T15n0623_001:0346b26": "濟群生，興居輕利道教勝常。今致此華成法",
    "T15n0623_001:0346b27": "供養，願使一切普會道場。」彼諸菩薩承佛威",
    "T15n0623_001:0346b28": "神，各從其剎忽然不現，潛定寂靜入觀三昧，",
    "T15n0623_001:0346b29": "須臾之間俱到忍界。各離其坐，端嚴恭立，歸",
    "T15n0623_001:0346c01": "崇聖化五體投地，退繞七匝却住本位，神足",
    "T15n0623_001:0346c02": "玄處威儀肅然，法服正齊俱發洪音，前白佛",
    "T15n0623_001:0346c03": "言：「我等世尊本土如來致敬無量，欣承功",
    "T15n0623_001:0346c04": "成志就道體備足，降神五濁為眾重任，超次",
    "T15n0623_001:0346c05": "趠第在彌勒前，弘慈六度普濟群生，興居輕",
    "T15n0623_001:0346c06": "利道教勝常。今贈此華成法供養，願使一切",
    "T15n0623_001:0346c07": "普會道場。」佛言：「善哉正士！欣承彼諸如來慧",
    "T15n0623_001:0346c08": "教不惓三昧通暢，法身空淨智明弘備此彼",
    "T15n0623_001:0346c09": "等一。敬嘉所聞，光慶無量。」爾時能仁如來手",
    "T15n0623_001:0346c10": "受此華欣然而笑，光從口出，普照十方恒沙",
    "T15n0623_001:0346c11": "無量諸佛世界，便以此華等散恒沙無量諸",
    "T15n0623_001:0346c12": "佛；恒沙無量諸佛亦以光明普洞通徹恒沙",
    "T15n0623_001:0346c13": "世界。一一眾生蒙佛慈光，皆得慧觀達識宿",
    "T15n0623_001:0346c14": "命。展轉相照照下地獄，三惡八難、天堂人中",
    "T15n0623_001:0346c15": "盡蒙慈光皆得解脫，百千眾生盡同一意，普",
    "T15n0623_001:0346c16": "發無上正真道心。其光尋還繞身三匝，滅於頂",
    "T15n0623_001:0346c17": "上。爾時恒沙等諸佛，盡通相見諸佛威神，普",
    "T15n0623_001:0346c18": "使眾生普得見佛，現變畢竟廓如常故。於時",
    "T15n0623_001:0346c19": "坐中有菩薩名曰賢儒，即於佛前以偈歎曰：",
    "T15n0623_001:0346c20": "「妙哉大聖化，　　愍哀群萌類，",
    "T15n0623_001:0346c21": "從無央數劫，　　積功累德行。",
    "T15n0623_001:0346c22": "一一功德行，　　有若干百千，",
    "T15n0623_001:0346c23": "百福成一相，　　願禮三界尊。",
    "T15n0623_001:0346c24": "妙哉大聖化，　　慈慧無有邊，",
    "T15n0623_001:0346c25": "道教清且貴，　　釋師天中天。",
    "T15n0623_001:0346c26": "大智高無上，　　法船濟群生，",
    "T15n0623_001:0346c27": "聖慧淨無量，　　願禮無上尊。",
    "T15n0623_001:0346c28": "妙哉大聖化，　　慈光潤恒沙，",
    "T15n0623_001:0346c29": "愚冥永已除，　　迷悟及濁清。",
    "T15n0623_001:0347a01": "惠澤隨時宜，　　善權接群黎，",
    "T15n0623_001:0347a02": "法橋度一切，　　願禮三界尊。」",
    "T15n0623_001:0347a03": "於是聖師告賢儒曰：「諸佛法笑有三因緣。何",
    "T15n0623_001:0347a04": "謂為三？薩云若智深遠微妙，明暢三世達眾",
    "T15n0623_001:0347a05": "生原，三乘趣向各有本行根信具足。或有菩",
    "T15n0623_001:0347a06": "薩志在弘誓，被大德鎧為眾重任，斷所趣向",
    "T15n0623_001:0347a07": "為世橋梁，專擢六度不捨一切，道住漸著勇",
    "T15n0623_001:0347a08": "猛精進，布施無想、戒忍護行、禪定不亂、慧智",
    "T15n0623_001:0347a09": "清明向不退轉。是等，賢儒，佛眼悉見，一一授",
    "T15n0623_001:0347a10": "決。非但一佛授其人決，十方現在諸佛皆授",
    "T15n0623_001:0347a11": "其決。是一因緣。復次賢儒！若有菩薩向阿惟",
    "T15n0623_001:0347a12": "顏，積殖德本具足聖慧，供養恒沙無量諸",
    "T15n0623_001:0347a13": "佛，一一受決，決決相明明淨佛土，等潤群",
    "T15n0623_001:0347a14": "生普同一行。招來諸佛賢聖大仁，於四駃流",
    "T15n0623_001:0347a15": "為大法船，竭六欲海、枯十二門，入五道、淨五",
    "T15n0623_001:0347a16": "眼，凝神玄寂，處兜術宮集諸菩薩達士正士，",
    "T15n0623_001:0347a17": "淨三界行講不退輪。十方現在諸佛於八部",
    "T15n0623_001:0347a18": "眾，皆共嗟歎如此菩薩，稱揚其德，言：『當降神",
    "T15n0623_001:0347a19": "作佛不久，十方眾生普得解脫。』是二因緣。復",
    "T15n0623_001:0347a20": "次賢儒！若有菩薩，於兜術宮畢彼天壽當下",
    "T15n0623_001:0347a21": "降神，便入究竟廣現三昧。淨居諸天普觀三",
    "T15n0623_001:0347a22": "千大千之剎，國邑寬大眾生軟和，剎利梵志",
    "T15n0623_001:0347a23": "長者居士，何城何邑百億之中，有道有德清",
    "T15n0623_001:0347a24": "淨淳淑仁和慈慧。轉輪聖王正處天竺，議集",
    "T15n0623_001:0347a25": "降神諸天翼從。現居宮中侍女宿衛，現學盡",
    "T15n0623_001:0347a26": "俗觀四非常，淨居天子勸進出家，入山研精",
    "T15n0623_001:0347a27": "坐貝多樹，去髮自誓作比丘像，修先佛法，以",
    "T15n0623_001:0347a28": "法為師、淨居為證，一夜三達降魔官屬具足",
    "T15n0623_001:0347a29": "佛事。靈瑞之樹普出恒沙諸佛世界，一一如",
    "T15n0623_001:0347b01": "來於其剎土八部眾中，嗟歎坐樹菩薩功德。",
    "T15n0623_001:0347b02": "如此各各遣其土菩薩往贈華，致敬讚揚大",
    "T15n0623_001:0347b03": "乘。如此，賢儒！十方現在諸佛皆共知之，善慶",
    "T15n0623_001:0347b04": "眾生普會道場。是三因緣。是等菩薩來者，皆",
    "T15n0623_001:0347b05": "是如來本因緣人，因此說法皆當逮得無所",
    "T15n0623_001:0347b06": "從生，或向童真、或向了生、向阿惟顏者，故",
    "T15n0623_001:0347b07": "如來一一授決分明具足。當知正士！佛不妄",
    "T15n0623_001:0347b08": "笑。」說是語時，七十億那術菩薩得童真位；六",
    "T15n0623_001:0347b09": "十億那術菩薩得了生位；三十億那術菩薩",
    "T15n0623_001:0347b10": "得阿惟顏；百千億比丘得阿羅漢；九十億那",
    "T15n0623_001:0347b11": "術人皆得道迹；三界諸天普得法眼。於是聖",
    "T15n0623_001:0347b12": "師而作頌曰：",
    "T15n0623_001:0347b13": "「法界一切空，　　色身清淨真，",
    "T15n0623_001:0347b14": "總持度無極，　　三昧無有因。",
    "T15n0623_001:0347b15": "佛界亦不空，　　慧淨亦不有，",
    "T15n0623_001:0347b16": "哀世表微笑，　　正士宜速受。」",
    "T15n0623_001:0347b17": "於是座中有眼見光賢菩薩，即起正衣",
    "T15n0623_001:0347b18": "服，偏露右臂下右膝，長跪叉手前白聖師：「願",
    "T15n0623_001:0347b19": "有所問。唯聖師以無量慧照釋未聞。」答曰：「善",
    "T15n0623_001:0347b20": "哉！恣汝所問。今當為汝具敷大要。」眼見光",
    "T15n0623_001:0347b21": "賢菩薩曰：「何謂正士出家具足道證至薩云",
    "T15n0623_001:0347b22": "若？」於是聖師告曰：「正士！善聽著意。諸佛出家",
    "T15n0623_001:0347b23": "要有起發，端坐思閑玄靜通微。夫專精念道",
    "T15n0623_001:0347b24": "分有所感，應感者淨居天子梵王自在，便勅",
    "T15n0623_001:0347b25": "帝釋化四非常老病死像，因此說證離欲苦",
    "T15n0623_001:0347b26": "難念道清淨，當處山澤研精行禪。此意方興，",
    "T15n0623_001:0347b27": "四王已下給侍所當詣貝多樹，憶念先佛出",
    "T15n0623_001:0347b28": "家之法，以法為師、天梵為證，信根內固，宿習",
    "T15n0623_001:0347b29": "六度三十七品具足佛事忽然自悟，帝釋便",
    "T15n0623_001:0347c01": "下剃刀授手。於是菩薩左手執髮、右手持刀，",
    "T15n0623_001:0347c02": "心自念言：『刈習苦垢植無著根，斷不退流通",
    "T15n0623_001:0347c03": "泥洹原。』發意已來常得去家，堅固之志心無",
    "T15n0623_001:0347c04": "懈惓深不退轉，信證具足意思分明。刀未近",
    "T15n0623_001:0347c05": "髮忽便自墮，肉髻自然。補處菩薩心念：『先佛",
    "T15n0623_001:0347c06": "出家去髮，應有袈裟法服撿心。』方興此念，淨",
    "T15n0623_001:0347c07": "居天子即授淨素天繒自然袈裟。菩薩受已，",
    "T15n0623_001:0347c08": "被之於體法服齊正。於是恒沙無量世界諸",
    "T15n0623_001:0347c09": "佛盡通相見，各送袈裟授與菩薩。菩薩即受，",
    "T15n0623_001:0347c10": "彼此諸佛普現威神，盡令諸佛所送袈裟合",
    "T15n0623_001:0347c11": "成一服，名曰薩披佛頭震越。此衣今在梵天。",
    "T15n0623_001:0347c12": "所以端坐六年以畢宿緣，六年後夜戒證方",
    "T15n0623_001:0347c13": "現。何謂戒證？志在閑寂山澤受法，神真操遠",
    "T15n0623_001:0347c14": "持戒行道，不惜壽命棄捐身體，齊等萬物不",
    "T15n0623_001:0347c15": "求利養，守空行寂常觀淨法，慈悲喜護四等",
    "T15n0623_001:0347c16": "四恩，具無蓋哀明釋四禪，無瑕無穢無黠念，不",
    "T15n0623_001:0347c17": "從他人法，於佛法中得泥洹道。是為真戒沙",
    "T15n0623_001:0347c18": "門。」佛告：「正士禁戒無形不著三界，無識無",
    "T15n0623_001:0347c19": "吾、無我無人、無命無意、無名無種、無化無數",
    "T15n0623_001:0347c20": "無作、無所從來無所從去、無形無滅、無身無",
    "T15n0623_001:0347c21": "犯、無口無言、無心無念、無世事無計無事無",
    "T15n0623_001:0347c22": "所住、亦無有戒無有惑、無所念無敗壞，是",
    "T15n0623_001:0347c23": "名禁戒。佛禁戒無瑕穢亦無著戒者，無瞋",
    "T15n0623_001:0347c24": "無恚安定清淨，就度世道如是為持戒，不受",
    "T15n0623_001:0347c25": "身形不受壽命亦不樂五道，悉曉人於佛法",
    "T15n0623_001:0347c26": "中，是為持戒。亦不在中亦不在邊，亦不著亦",
    "T15n0623_001:0347c27": "不轉，譬如虛空中風，是為持戒菩薩。正士初",
    "T15n0623_001:0347c28": "坐樹下淨始戒證，棄欲苦本、捨分散意，意無",
    "T15n0623_001:0347c29": "起想，不動想、不傲想、不我想、不彼想、不中",
    "T15n0623_001:0348a01": "想、不彼此想、不中外想、無道想、無俗想、無",
    "T15n0623_001:0348a02": "滅想。滅無想無、無無想想、無無無想、盡無盡",
    "T15n0623_001:0348a03": "想。如是正士樹下立證，淨本千八百戒。此數",
    "T15n0623_001:0348a04": "始訖，金剛之座忽然從地裂而出，第六魔宮",
    "T15n0623_001:0348a05": "而大傾動，三界諸天不安本位，皆共俱下詣",
    "T15n0623_001:0348a06": "貝多樹，供侍所當。恒沙世界忽有洪音，洪音",
    "T15n0623_001:0348a07": "之中云：『坐樹菩薩是夜啟證。』眾生各各皆聞",
    "T15n0623_001:0348a08": "皆見如是正士。是為菩薩具足戒證成薩云",
    "T15n0623_001:0348a09": "若，三達六通、三十七品、十八不共、十力、四無",
    "T15n0623_001:0348a10": "所畏一切普具。三千世界六反震動，功德降",
    "T15n0623_001:0348a11": "魔光明普照，恒沙世界眾生蒙此慈光一時",
    "T15n0623_001:0348a12": "得安，普發無上正真道意。」佛說是時，八百比",
    "T15n0623_001:0348a13": "丘得阿羅漢；三萬天人皆得法眼；三千人得",
    "T15n0623_001:0348a14": "阿那含；賢儒正士等逮無所從生。",
    "T15n0623_001:0348a15": "於是聖師告賢儒曰：「昔吾一時遊句潭彌國。",
    "T15n0623_001:0348a16": "爾時天魔部黨忽與眷屬來入大眾，作異被服",
    "T15n0623_001:0348a17": "與眾同處，動共諍訟更相誹謗兩頭謳合，生死",
    "T15n0623_001:0348a18": "比丘不閑道體，恚心忿惱，各自離群馳散。羅",
    "T15n0623_001:0348a19": "漢真人各之山林。爾時，賢儒！夏三月已過歲",
    "T15n0623_001:0348a20": "暮已至，當鉢和蘭，十四日夜明星出時，惟勅",
    "T15n0623_001:0348a21": "阿難鳴揵搥、布草蓐，惟與阿難共受歲。爾",
    "T15n0623_001:0348a22": "時淨居天子於虛空中白佛：『世尊！今比丘眾",
    "T15n0623_001:0348a23": "各共分散。今佛受歲何其獨自？』佛告天子：『昔",
    "T15n0623_001:0348a24": "吾出家以汝為證，詣貝多樹汝復為證，今我",
    "T15n0623_001:0348a25": "受歲汝復為證。於閻浮利回周三千，無量世",
    "T15n0623_001:0348a26": "界多薩阿竭成薩云若。凡從得佛至于泥曰，",
    "T15n0623_001:0348a27": "汝為三證明體具足。當知天子！多薩阿竭道",
    "T15n0623_001:0348a28": "慧神通獨步三界由復須證，而況一切凡為",
    "T15n0623_001:0348a29": "道者可無師乎？』又告淨居：『末世多人志在清",
    "T15n0623_001:0348b01": "白，道心貞明不樂世俗，隱處山林審有去家",
    "T15n0623_001:0348b02": "堅固之志。若無師友，當如摩訶迦葉出家之",
    "T15n0623_001:0348b03": "法，遠欲欲捨為證、遠俗俗捨為證、遠名譽譽",
    "T15n0623_001:0348b04": "捨為證、遠形法忘形為證、遠內外求捨求為",
    "T15n0623_001:0348b05": "證。如是等，天子！摩訶迦葉以此五證，便下",
    "T15n0623_001:0348b06": "鬚髮被袈裟，師自然法，淨感十方諸佛，求哀",
    "T15n0623_001:0348b07": "自陳：「仰惟三界諸天。」自陳如此，此三證分明，",
    "T15n0623_001:0348b08": "便成比丘，專行十二頭陀，一一堅固無起想",
    "T15n0623_001:0348b09": "證。",
    "T15n0623_001:0348b10": "「『爾時迦葉即於樹下具五神通，末後見佛六",
    "T15n0623_001:0348b11": "通即備。如是天子！末世比丘善思此法，莫自",
    "T15n0623_001:0348b12": "貢高求名毀眾以望供養，亦不可以苟有此",
    "T15n0623_001:0348b13": "法背眾不師於師。此法謂都無比丘眾，可為",
    "T15n0623_001:0348b14": "師者慕行此法。若有僧者當求僧為證，佛法",
    "T15n0623_001:0348b15": "眾此三寶等於如來，故多薩阿竭稱明律比",
    "T15n0623_001:0348b16": "丘僧眾以為上頭。當知天子！比丘僧中畢有",
    "T15n0623_001:0348b17": "三乘。』說是語時，淨居天子及八部眾聞經歡",
    "T15n0623_001:0348b18": "喜，作禮而去。」",
    "T15n0623_001:0348b19": "佛說如來獨證自誓三昧經"
}