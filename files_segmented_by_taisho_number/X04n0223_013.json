{
    "X04n0223_013:0091b19": "大方廣佛新華嚴經合論卷第十三",
    "X04n0223_013:0091b20": "唐于闐國三藏沙門實叉難陀譯經",
    "X04n0223_013:0091b21": "唐太原方山長者李通玄造論",
    "X04n0223_013:0091b22": "唐福州開元寺沙門志寧釐經合論",
    "X04n0223_013:0091b23": "世主妙嚴品第一之六",
    "X04n0223_013:0091b24": "【經】復有無量緊那羅王所謂善慧光明天緊那羅王",
    "X04n0223_013:0091c01": "妙華幢緊那羅王種種莊嚴緊那羅王悅意吼聲緊",
    "X04n0223_013:0091c02": "那羅王寶樹光明緊那羅王見者欣樂緊那羅王最",
    "X04n0223_013:0091c03": "勝光莊嚴緊那羅王微妙華幢緊那羅王動地力緊",
    "X04n0223_013:0091c04": "那羅王攝伏惡眾緊那羅王如是等而為上首其數",
    "X04n0223_013:0091c05": "無量皆勤精進觀一切法心恒快樂自在遊戲。",
    "X04n0223_013:0091c06": "【論】第三緊那羅王(有七行經一百一十七言)明等一切諸佛迴",
    "X04n0223_013:0091c07": "向以一切諸佛處於生死以法忍門以為萬行之",
    "X04n0223_013:0091c08": "主令一切眾生皆得菩提無上法樂故寄表緊那",
    "X04n0223_013:0091c09": "羅王此云疑神亦為行主似人而頂上有角口似",
    "X04n0223_013:0091c10": "牛口人見皆疑人耶非人耶故曰疑神明此位菩",
    "X04n0223_013:0091c11": "薩以十迴向成大慈心以法忍力生於六道同行",
    "X04n0223_013:0091c12": "益生人見皆疑為凡為聖若是凡夫有智如佛若",
    "X04n0223_013:0091c13": "是賢聖行同凡事故以疑神寄表其行也此神能",
    "X04n0223_013:0091c14": "作行主與天作戲主忍波羅蜜門以忍為萬行主",
    "X04n0223_013:0091c15": "若無忍者萬行不成是故忍為行主於中四義如",
    "X04n0223_013:0091c16": "上准之十箇疑神以忍波羅蜜中十波羅蜜以名",
    "X04n0223_013:0091c17": "下義配之可見此類畜生道攝。",
    "X04n0223_013:0091c18": "【經】復有無量摩睺羅伽王所謂善慧摩睺羅伽王清",
    "X04n0223_013:0091c19": "淨威音摩睺羅伽王勝慧莊嚴髻摩睺羅伽王妙目",
    "X04n0223_013:0091c20": "主摩睺羅伽王如燈幢為眾所歸摩睺羅伽王最勝",
    "X04n0223_013:0091c21": "光明幢摩睺羅伽王師子臆摩睺羅伽王眾妙莊嚴",
    "X04n0223_013:0091c22": "音摩睺羅伽王須彌堅固摩睺羅伽王可愛樂光明",
    "X04n0223_013:0091c23": "摩睺羅伽王如是等而為上首其數無量皆勤修習",
    "X04n0223_013:0091c24": "廣大方便令諸眾生永割癡網。",
    "X04n0223_013:0092a01": "【論】第四摩睺羅伽王(有八行經一百三十一言)此云大蟒也亦",
    "X04n0223_013:0092a02": "云大腹羅伽云胷腹行也主精進波羅蜜胷腹行",
    "X04n0223_013:0092a03": "者明趣求樂法利人匍匐離慢謙敬也是精進義",
    "X04n0223_013:0092a04": "也明至一切處迴向也六道四生無處不入此是",
    "X04n0223_013:0092a05": "守護伽藍神能護法故如法界品云見佛歡喜曲",
    "X04n0223_013:0092a06": "躬恭敬摩睺羅伽王此中十王明精進波羅蜜中",
    "X04n0223_013:0092a07": "十波羅蜜一一以名下義配之可見此眾亦明方",
    "X04n0223_013:0092a08": "便同於眾生愛著所為明菩薩處生死同行令除",
    "X04n0223_013:0092a09": "愛網如下歎德中習廣大方便令諸眾生永割癡",
    "X04n0223_013:0092a10": "網故。",
    "X04n0223_013:0092a11": "【經】復有無量夜叉王所謂毗沙門夜叉王自在音夜",
    "X04n0223_013:0092a12": "叉王嚴持器仗夜叉王大智慧夜叉王燄眼主夜叉",
    "X04n0223_013:0092a13": "王金剛眼夜叉王勇健臂夜叉王勇敵大軍夜叉王",
    "X04n0223_013:0092a14": "富資財夜叉王力壞高山夜叉王如是等而為上首",
    "X04n0223_013:0092a15": "其數無量皆勤守護一切眾生。",
    "X04n0223_013:0092a16": "【論】第五夜叉王(有五行半經九十一言)明無盡功德藏迴向",
    "X04n0223_013:0092a17": "主禪波羅蜜以禪定夜叉守護一切眾生心令心",
    "X04n0223_013:0092a18": "不妄得大功德藏故夜叉者此云苦活或名伺察",
    "X04n0223_013:0092a19": "明以禪門守護伺察一切眾生苦活心令心不妄",
    "X04n0223_013:0092a20": "如法界品云常勤守護眾生諸夜叉王餘十王是",
    "X04n0223_013:0092a21": "禪波羅蜜中十波羅蜜以名下義隨位配之可見",
    "X04n0223_013:0092a22": "又毗沙門夜叉因主所管得名毗沙門天王領夜",
    "X04n0223_013:0092a23": "叉眾在須彌山北面。",
    "X04n0223_013:0092a24": "【經】復有無量諸大龍王所謂毗樓博叉龍王娑竭羅",
    "X04n0223_013:0092b01": "龍王雲音妙幢龍王燄口海光龍王普高雲幢龍王",
    "X04n0223_013:0092b02": "德叉迦龍王無邊步龍王清淨色龍王普運大聲龍",
    "X04n0223_013:0092b03": "王無熱惱龍王如是等而為上首其數無量莫不勤",
    "X04n0223_013:0092b04": "力興雲布雨令諸眾生熱惱銷滅。",
    "X04n0223_013:0092b05": "【論】第六(有五行半經九十二言)毗樓博叉龍王亦依所管得",
    "X04n0223_013:0092b06": "名毗樓博叉天王主領龍眾在須彌山西并富多",
    "X04n0223_013:0092b07": "那此主熱病鬼此之龍王主隨順堅固迴向明般",
    "X04n0223_013:0092b08": "若波羅蜜門如龍遊空能隱顯降雨潤眾生故以",
    "X04n0223_013:0092b09": "般若空慧自在有無雨諸法雨益眾生故以龍表",
    "X04n0223_013:0092b10": "之也毗樓博叉者具云毗路波呵迄叉亦云雜語",
    "X04n0223_013:0092b11": "主舊云醜目新名毗者種種也路者色也波呵迄",
    "X04n0223_013:0092b12": "叉者根也以種種色莊嚴眼根明以種種慧莊嚴",
    "X04n0223_013:0092b13": "諸見令見無著龍有五種龍一象形二蛇形三馬",
    "X04n0223_013:0092b14": "形四魚形五蝦蟇形一善住龍王為一切象形龍",
    "X04n0223_013:0092b15": "主二難陀龍王此云歡喜為一切蛇形龍主三那",
    "X04n0223_013:0092b16": "婆達多龍王此云無熱惱亦名清涼為一切馬形",
    "X04n0223_013:0092b17": "龍主此一箇龍王遠離諸龍三種過患一熱沙不",
    "X04n0223_013:0092b18": "墮其頭二不以蛇形行欲三無金翅鳥畏又更有",
    "X04n0223_013:0092b19": "一苦以風吹寶衣露身生苦唯此龍王得免斯惱",
    "X04n0223_013:0092b20": "故曰清涼依智度論此龍王是七住菩薩四婆樓",
    "X04n0223_013:0092b21": "那龍王此云水天為一切魚形龍主五摩那蘇婆",
    "X04n0223_013:0092b22": "帝龍王亦名摩那斯此云慈心慈心風不鳴條雨",
    "X04n0223_013:0092b23": "不破塊亦名得意又云摩那此云意高以此龍有",
    "X04n0223_013:0092b24": "威德故名為意高為一切蝦蟇形龍主如四分律",
    "X04n0223_013:0092c01": "文中說諸龍初生時睡時瞋時行欲時此四時中",
    "X04n0223_013:0092c02": "不能變形餘時皆能變形此約三乘中龍王其事",
    "X04n0223_013:0092c03": "如是如此一乘中龍王其德竝是入不思議乘佛",
    "X04n0223_013:0092c04": "果位中大菩薩等為化眾生故徧於諸道普現其",
    "X04n0223_013:0092c05": "身今於此會賀佛出興酬其本緣寄位表法即如",
    "X04n0223_013:0092c06": "此經毗樓博叉龍王得銷滅一切諸龍趣熾然解",
    "X04n0223_013:0092c07": "脫門為明此位般若智慧之龍常遊法空以種種",
    "X04n0223_013:0092c08": "語言設諸教網故此是十迴向中檀波羅蜜娑竭",
    "X04n0223_013:0092c09": "羅龍王此云海也得一念中轉自龍形示現無量",
    "X04n0223_013:0092c10": "眾生身解脫門明此是入生死海成大悲戒報得",
    "X04n0223_013:0092c11": "願力神通故此十迴向大體成慈悲願行得願力",
    "X04n0223_013:0092c12": "神通雲音幢龍王得一切諸有趣中以清淨音說",
    "X04n0223_013:0092c13": "佛無邊名號海解脫門此明忍招名譽如是獲益",
    "X04n0223_013:0092c14": "分中廣明德叉迦龍王者此云能害於所害為德",
    "X04n0223_013:0092c15": "叉是所害聲迦是能害聲言此龍瞋時噓視人畜",
    "X04n0223_013:0092c16": "皆致命終故舊云多舌龍者由多言故故云多舌",
    "X04n0223_013:0092c17": "非是口中有多舌故表進修中此是第六般若波",
    "X04n0223_013:0092c18": "羅蜜門善說多法故故云多舌託此龍位寄顯法",
    "X04n0223_013:0092c19": "故已下准上以名義配之可知已上十龍王以十",
    "X04n0223_013:0092c20": "迴向中般若波羅蜜為體表智慧遊空雨法自在。",
    "X04n0223_013:0092c21": "【經】復有無量鳩槃茶王所謂增長鳩槃茶王龍主鳩",
    "X04n0223_013:0092c22": "槃茶王善莊嚴幢鳩槃茶王普饒益行鳩槃茶王甚",
    "X04n0223_013:0092c23": "可怖畏鳩槃茶王美目端嚴鳩槃茶王高峯慧鳩槃",
    "X04n0223_013:0092c24": "茶王勇健臂鳩槃茶王無邊淨華眼鳩槃茶王廣大",
    "X04n0223_013:0093a01": "天面阿脩羅眼鳩槃茶王如是等而為上首其數無",
    "X04n0223_013:0093a02": "量皆勤修學無礙法門放大光明。",
    "X04n0223_013:0093a03": "【論】第七(有六行半經一百十二言)等隨順一切眾生迴向以鳩",
    "X04n0223_013:0093a04": "槃茶王主之明此位菩薩成大悲徧入諸道垂慈",
    "X04n0223_013:0093a05": "利生此是魘魅鬼神噉食精氣亦名冬瓜鬼依正",
    "X04n0223_013:0093a06": "法念經說其名字如是惡眾生菩薩亦皆隨順是",
    "X04n0223_013:0093a07": "故名等隨順一切眾生迴向乃至地獄悉皆徧入",
    "X04n0223_013:0093a08": "此神是南方天王領二部眾一名鳩槃茶二名薜",
    "X04n0223_013:0093a09": "茘鬼此鳩槃茶陰囊大如冬瓜若行乃擎置肩上",
    "X04n0223_013:0093a10": "坐時即踞之而坐法界品云常勤除滅諸餓鬼趣",
    "X04n0223_013:0093a11": "鳩槃茶王明愛染貪求猶如餓鬼大悲菩薩盡興",
    "X04n0223_013:0093a12": "隨行斷一切貪求故。",
    "X04n0223_013:0093a13": "【經】復有無量乾闥婆王所謂持國乾闥婆王樹光乾",
    "X04n0223_013:0093a14": "闥婆王淨目乾闥婆王華冠乾闥婆王普音乾闥婆",
    "X04n0223_013:0093a15": "王樂搖動妙目乾闥婆王妙音師子幢乾闥婆王普",
    "X04n0223_013:0093a16": "放寶光明乾闥婆王金剛樹華幢乾闥婆王樂普現",
    "X04n0223_013:0093a17": "莊嚴乾闥婆王如是等而為上首其數無量皆於大",
    "X04n0223_013:0093a18": "法深生信解歡喜愛重勤修不倦。",
    "X04n0223_013:0093a19": "【論】第八(有六行半經一百十二言)真如相迴向寄乾闥婆王以",
    "X04n0223_013:0093a20": "表法此云尋香有香氣處以作娛樂而求其食託",
    "X04n0223_013:0093a21": "事表真如相位菩薩常以真如法界戒定慧解脫",
    "X04n0223_013:0093a22": "解脫知見五分法身無染之香娛樂眾生令其愛",
    "X04n0223_013:0093a23": "樂故下文云皆於大法深生信解歡喜愛重勤修",
    "X04n0223_013:0093a24": "不倦入法界品云常令眾生增長歡喜乾闥婆王",
    "X04n0223_013:0093b01": "以法悅眾生義故於中十王明願波羅蜜中十波",
    "X04n0223_013:0093b02": "羅蜜此位智增隨根設教悅眾生故令歡喜也。",
    "X04n0223_013:0093b03": "【經】復有無量月天子所謂月天子華王髻光明天子",
    "X04n0223_013:0093b04": "眾妙淨光明天子安樂世間心天子樹王眼光明天",
    "X04n0223_013:0093b05": "子示現清淨光天子普遊不動光天子星宿王自在",
    "X04n0223_013:0093b06": "天子淨覺月天子大威德光明天子如是等而為上",
    "X04n0223_013:0093b07": "首其數無量皆勤顯發眾生心寶。",
    "X04n0223_013:0093b08": "【論】第九(有五行半經九十二言)無縛無著解脫迴向託事於",
    "X04n0223_013:0093b09": "月天子表力波羅蜜以無縛無著法性虗空智慧",
    "X04n0223_013:0093b10": "照燭眾生淨煩惱熱得法清涼故於中十箇月天",
    "X04n0223_013:0093b11": "子明力波羅蜜中十波羅蜜隨名下義配之可見。",
    "X04n0223_013:0093b12": "【經】復有無量日天子所謂日天子光燄眼天子須彌",
    "X04n0223_013:0093b13": "光可畏敬幢天子離垢寶莊嚴天子勇猛不退轉天",
    "X04n0223_013:0093b14": "子妙華纓光明天子最勝幢光明天子寶髻普光明",
    "X04n0223_013:0093b15": "天子光明眼天子持勝德天子普光明天子如是等",
    "X04n0223_013:0093b16": "而為上首其數無量皆勤修習利益眾生增其善根。",
    "X04n0223_013:0093b17": "【論】第十(有六行經九十九言)入法界無量迴向以日天子託",
    "X04n0223_013:0093b18": "事表之明十迴向中智波羅蜜如日處空下臨照",
    "X04n0223_013:0093b19": "萬有其位於上其功益下像此位菩薩其智甚高",
    "X04n0223_013:0093b20": "其行彌下徹至人天神鬼外道邪行畜生地獄盡",
    "X04n0223_013:0093b21": "同其行猶如日月其形在上其功在下善惡俱照",
    "X04n0223_013:0093b22": "故於中十日天子明智波羅蜜中十波羅蜜一一",
    "X04n0223_013:0093b23": "隨名義配之常以智波羅蜜為體已上十王配十",
    "X04n0223_013:0093b24": "迴向中十波羅蜜竟如十住十行十迴向乃至十",
    "X04n0223_013:0093c01": "地一一位中波羅蜜各隨當位取意即得一例取",
    "X04n0223_013:0093c02": "之即不知其趣如日月二位其形狀及高下者如",
    "X04n0223_013:0093c03": "俱舍論月去地四萬由旬廣四十由旬以水精白",
    "X04n0223_013:0093c04": "銀合為兩面迴轉相映故有虧盈此論如是說未",
    "X04n0223_013:0093c05": "可為定依但依經說者為指南依長阿含經其月",
    "X04n0223_013:0093c06": "上有城其城正方一千九百六十里高下亦爾二",
    "X04n0223_013:0093c07": "分天金作一分瑠璃作以遙看似圓天子五百歲",
    "X04n0223_013:0093c08": "子孫相襲一劫日月相近光影相映即有虧盈此",
    "X04n0223_013:0093c09": "可為定日廣五十由旬其城正方二千四十里高",
    "X04n0223_013:0093c10": "下亦爾其城純金七寶鎣飾王坐二十里壽命子",
    "X04n0223_013:0093c11": "孫同月天子以風持故遶須彌山日月天子總是",
    "X04n0223_013:0093c12": "四天王所攝此已上多依長阿含經說如是日月",
    "X04n0223_013:0093c13": "天子皆表十迴向成大悲願行之門明悲智無依",
    "X04n0223_013:0093c14": "常以法空為體隨根普照無有所為任無功之智",
    "X04n0223_013:0093c15": "日稱萬有而成益。",
    "X04n0223_013:0093c16": "第五從三十三天王已下至大自在天王於中有",
    "X04n0223_013:0093c17": "十大天王明十地利生因果者。",
    "X04n0223_013:0093c18": "【經】復有無量三十三天王所謂釋迦因陀羅天王普",
    "X04n0223_013:0093c19": "稱滿音天王慈目寶髻天王寶光幢名稱天王發生",
    "X04n0223_013:0093c20": "喜樂髻天王可愛樂正念天王須彌勝音天王成就",
    "X04n0223_013:0093c21": "念天王可愛樂淨華光天王智日眼天王自在光明",
    "X04n0223_013:0093c22": "能覺悟天王如是等而為上首其數無量皆勤發起",
    "X04n0223_013:0093c23": "一切世間廣大之業。",
    "X04n0223_013:0093c24": "【論】從初第一三十三天十大天王(有六行經一百七言)託事",
    "X04n0223_013:0094a01": "表初歡喜地義分為四一舉天王名號二寄位表",
    "X04n0223_013:0094a02": "法三釋名配行四結數歎德一舉天王名號者如",
    "X04n0223_013:0094a03": "經云所謂釋迦因陀羅天王等十大天王名號是",
    "X04n0223_013:0094a04": "二寄位表法者寄託此天表歡喜地菩薩得歡喜",
    "X04n0223_013:0094a05": "地時得法悅心無有世間五欲等諸繫著故樂唯",
    "X04n0223_013:0094a06": "是法樂以此義故多歡喜多適悅猶如世人創得",
    "X04n0223_013:0094a07": "生於忉利天上受天妙樂又如昇山頂至無相際",
    "X04n0223_013:0094a08": "身與空合明此位菩薩從十住十行十迴向習氣",
    "X04n0223_013:0094a09": "之有為而昇此初地之位法空之際一分習氣盡",
    "X04n0223_013:0094a10": "故以須彌之頂忉利之天寄表其位令易解故十",
    "X04n0223_013:0094a11": "住十行寄表如神十迴向位寄表如王於此十地",
    "X04n0223_013:0094a12": "寄表如天明其進修漸漸慣習殊勝以總別同異",
    "X04n0223_013:0094a13": "成壞門三對六字義該之亦以十玄門該之如是",
    "X04n0223_013:0094a14": "進修差別總是一剎那中同異皆不得如情所知",
    "X04n0223_013:0094a15": "如理思之可見又如仁王經云習種銅輪二天下",
    "X04n0223_013:0094a16": "銀輪三天性種性道種堅德轉輪王七寶金輪四",
    "X04n0223_013:0094a17": "天下初地菩薩忉利王二地菩薩夜摩王以次寄",
    "X04n0223_013:0094a18": "位配當明福智殊勝不可以世間之樂為比也以",
    "X04n0223_013:0094a19": "實而言如菩薩悲智所攝周徧六道所生不棄微",
    "X04n0223_013:0094a20": "流一切惡生之類但以饒益故法性自在故寄表",
    "X04n0223_013:0094a21": "如天如王自在之義不忻世樂之所表之如此華",
    "X04n0223_013:0094a22": "嚴經下文初地菩薩多作閻浮提王今十大天王",
    "X04n0223_013:0094a23": "但為表法進修不離一剎那間漸漸殊勝故又此",
    "X04n0223_013:0094a24": "天名妙高天其山在大海中出水高八億由旬入",
    "X04n0223_013:0094b01": "水深八億由旬四寶合成北面黃金南面琉璃西",
    "X04n0223_013:0094b02": "面水精東面白銀形如腰鼓上有四層級四天王",
    "X04n0223_013:0094b03": "各隨方所居四面其山頂上四埵埵別八天王各",
    "X04n0223_013:0094b04": "有自部眾中頂帝釋居眾寶所莊嚴以是名妙高",
    "X04n0223_013:0094b05": "亦名妙峯山亦名忉利天此云能主天由帝釋能",
    "X04n0223_013:0094b06": "為天主也依主為名故下有七重海重別金山圍",
    "X04n0223_013:0094b07": "遶迦樓羅速飛七日方始達金山有天居皆四天",
    "X04n0223_013:0094b08": "王所攝其上三十三天所有天身長一由旬衣長",
    "X04n0223_013:0094b09": "二由旬廣一由旬衣重六銖壽一千歲一日一夜",
    "X04n0223_013:0094b10": "同此人間一百年三十日為一月十二月為一歲",
    "X04n0223_013:0094b11": "已上依俱舍三法等論說此天王有五種名一名",
    "X04n0223_013:0094b12": "能主一名釋提桓一名憍尸迦一名天帝釋一名",
    "X04n0223_013:0094b13": "因陀羅天此名天主具云釋迦因陀羅釋迦者此",
    "X04n0223_013:0094b14": "名百也為先因百度設無遮齋得作天主此配歡",
    "X04n0223_013:0094b15": "喜地中檀波羅蜜已下十天王是檀波羅蜜中十",
    "X04n0223_013:0094b16": "波羅蜜各隨名義配之可見其四段配文如前可",
    "X04n0223_013:0094b17": "知此位菩薩對治觀行苦空無常世法非實皆從",
    "X04n0223_013:0094b18": "十二緣生本無體相成於捨法身命財等如是於",
    "X04n0223_013:0094b19": "諸佛法信順修行且治欲界麤慳恡業行檀波羅",
    "X04n0223_013:0094b20": "蜜於十二緣生未善了知六地菩薩方明十二緣",
    "X04n0223_013:0094b21": "法作如鍊真金數數入火喻明對治慳障。",
    "X04n0223_013:0094b22": "【經】復有無量須夜摩天王所謂善時分天王可愛樂",
    "X04n0223_013:0094b23": "光明天王無盡慧功德幢天王善變化端嚴天王總",
    "X04n0223_013:0094b24": "持大光明天王不思議智慧天王輪臍天王光燄天",
    "X04n0223_013:0094c01": "王光照天王普觀察大名稱天王如是等而為上首",
    "X04n0223_013:0094c02": "其數無量皆勤修習廣大善根心常喜足。",
    "X04n0223_013:0094c03": "【論】第二復有無量須夜摩天王(有五行半經九十五言)託事",
    "X04n0223_013:0094c04": "表離垢地為此天離地際故依空而居有眾妙樂",
    "X04n0223_013:0094c05": "也像此位菩薩戒波羅蜜增勝有法妙樂以法身",
    "X04n0223_013:0094c06": "為戒體故漸增進離前地世間繫故初地檀度為",
    "X04n0223_013:0094c07": "勝此位上上十善淨戒為勝名為離垢初地須彌",
    "X04n0223_013:0094c08": "之頂世界與人連寄同世間此位以空居寄同出",
    "X04n0223_013:0094c09": "世間故名離垢初地喻鍊真金未云加藥但數數",
    "X04n0223_013:0094c10": "入火轉轉明淨此地鍊真金加以礬石轉令明淨",
    "X04n0223_013:0094c11": "以戒為礬石然金體無二明以戒對治欲界中愛",
    "X04n0223_013:0094c12": "欲等麤障但以法身大慈大悲大願四攝四無量",
    "X04n0223_013:0094c13": "十波羅蜜三十七道品之法藥互相磨鎣使令智",
    "X04n0223_013:0094c14": "悲自在故夜摩天者此云時分天也為此天無日",
    "X04n0223_013:0094c15": "月天光自相照不分晝夜但蓮華開合知其晝夜",
    "X04n0223_013:0094c16": "時分故此天身長二由旬衣長四由旬廣二由旬",
    "X04n0223_013:0094c17": "衣重三銖壽二千歲日月歲數與前天倍此天王",
    "X04n0223_013:0094c18": "有十天眾即明此戒波羅蜜中十波羅蜜各隨位",
    "X04n0223_013:0094c19": "名義配之可知此位修上上十善戒治欲界現行",
    "X04n0223_013:0094c20": "麤惑習氣三地修九次第定方無三界煩惱生如",
    "X04n0223_013:0094c21": "來家同如來性。",
    "X04n0223_013:0094c22": "【經】復有不可思議數兜率陀天王所謂知足天王喜",
    "X04n0223_013:0094c23": "樂海髻天王最勝功德幢天王寂靜光天王可愛樂",
    "X04n0223_013:0094c24": "妙目天王寶峯淨月天王最勝勇健力天王金剛妙",
    "X04n0223_013:0095a01": "光明天王星宿莊嚴幢天王可愛樂莊嚴天王如是",
    "X04n0223_013:0095a02": "等而為上首不思議數皆勤念持一切諸佛所有名",
    "X04n0223_013:0095a03": "號。",
    "X04n0223_013:0095a04": "【論】第三復有不可思議兜率天王(有六行經一百言)此託",
    "X04n0223_013:0095a05": "事表發光地此名知足天佛地論云最後身菩薩",
    "X04n0223_013:0095a06": "於此教化如纓珞本業經十一地等覺地始名一",
    "X04n0223_013:0095a07": "生補處方名最後身配在第三禪此知足天為最",
    "X04n0223_013:0095a08": "後身菩薩在中者皆是如來隨時方便設法利生",
    "X04n0223_013:0095a09": "不可定也前位明以上上十善淨戒離欲界現行",
    "X04n0223_013:0095a10": "麤惑垢故此位菩薩以九次第定淨色界無色界",
    "X04n0223_013:0095a11": "并欲界心習得出三界心作鍊金喻善巧鍊之不",
    "X04n0223_013:0095a12": "失銖兩轉轉明淨明以九次第定鍊之以法眼觀",
    "X04n0223_013:0095a13": "之以行加之無虧本法但轉明淨欲界修定以治",
    "X04n0223_013:0095a14": "欲障上界修慧以治定障如是對治即如六地菩",
    "X04n0223_013:0095a15": "薩位在色界初禪修十二緣觀用治定障隨順法",
    "X04n0223_013:0095a16": "行方便利生無所染著名發光地以忍波羅蜜為",
    "X04n0223_013:0095a17": "體於中十大天王是忍波羅蜜中十波羅蜜此天",
    "X04n0223_013:0095a18": "身長四由旬衣長八由旬廣四由旬壽四千歲日",
    "X04n0223_013:0095a19": "月歲數皆與前天倍此知足天當修三法得生其",
    "X04n0223_013:0095a20": "中所謂戒定慧若但修戒施即生餘天皆有放逸",
    "X04n0223_013:0095a21": "若一乘法中其事不爾以智徧周以為天體故。",
    "X04n0223_013:0095a22": "【經】復有無量化樂天王所謂善變化天王寂靜音光",
    "X04n0223_013:0095a23": "明天王變化力光明天王莊嚴主天王念光天王最",
    "X04n0223_013:0095a24": "上雲音天王眾妙最勝光天王妙髻光明天王成就",
    "X04n0223_013:0095b01": "喜慧天王華光髻天王普見十方天王如是等而為",
    "X04n0223_013:0095b02": "上首其數無量皆勤調伏一切眾生令得解脫。",
    "X04n0223_013:0095b03": "【論】第四化樂天王(有五行半經九十七言)託事表燄慧地菩",
    "X04n0223_013:0095b04": "薩以三十七助道品觀以捨為體以本願故法如",
    "X04n0223_013:0095b05": "是故不捨教化一切眾生以三十七助道觀門莊",
    "X04n0223_013:0095b06": "嚴慧業將用化利一切眾生以為自樂像此天處",
    "X04n0223_013:0095b07": "常以變化以悅自樂亦名樂變化天心外無境從",
    "X04n0223_013:0095b08": "心變故表此位菩薩從初發心住以法空現前心",
    "X04n0223_013:0095b09": "外無境為進修故以三十七品助道法門對治此",
    "X04n0223_013:0095b10": "天及三界邪見等障鍊磨心地用嚴慧業使令明",
    "X04n0223_013:0095b11": "淨將用教化一切眾生以為自樂故名燄慧地也",
    "X04n0223_013:0095b12": "如菩薩纓珞本業經云一歡喜地菩薩名為逆流",
    "X04n0223_013:0095b13": "二離垢地名為道流三明地名為入流四地須陀",
    "X04n0223_013:0095b14": "洹五地斯陀含六地阿那含七地阿羅漢八地變",
    "X04n0223_013:0095b15": "化生死九地是智慧妙善地十地是法雲地又纓",
    "X04n0223_013:0095b16": "珞經云十住菩薩入法流水任運至佛如此華嚴",
    "X04n0223_013:0095b17": "經十住十行十迴向十地十一地五位之中一一",
    "X04n0223_013:0095b18": "各有十重佛果普賢行為因十信位心便信自心",
    "X04n0223_013:0095b19": "分別之性為不動智佛無礙智佛等十箇佛果總",
    "X04n0223_013:0095b20": "為自心之智方名信心如是和會多諸同異隨信",
    "X04n0223_013:0095b21": "解別親疎不等但依當部進修行門皆以總別同",
    "X04n0223_013:0095b22": "異成壞門該通圓融皆不離剎那際即義通也若",
    "X04n0223_013:0095b23": "延時取解即違法界之道理此天王眾有十天王",
    "X04n0223_013:0095b24": "皆是精進波羅蜜中十波羅蜜各各隨名義配之",
    "X04n0223_013:0095c01": "可見常以精進波羅蜜為體此位作鍊真金作莊",
    "X04n0223_013:0095c02": "嚴具喻精進明修三十七助道之觀對治三界邪",
    "X04n0223_013:0095c03": "業習故此天身長八由旬衣長十六由旬廣八由",
    "X04n0223_013:0095c04": "旬壽八千歲日月歲數與前天倍衣重一銖食甘",
    "X04n0223_013:0095c05": "露味歎德餘門如前可解。",
    "X04n0223_013:0095c06": "【經】復有無數他化自在天王所謂得自在天王妙目",
    "X04n0223_013:0095c07": "主天王妙冠幢天王勇猛慧天王妙音句天王妙光",
    "X04n0223_013:0095c08": "幢天王寂靜境界門天王妙輪莊嚴幢天王華蘂慧",
    "X04n0223_013:0095c09": "自在天王因陀羅力妙莊嚴光明天王如是等而為",
    "X04n0223_013:0095c10": "上首其數無量皆勤修習自在方便廣大法門。",
    "X04n0223_013:0095c11": "【論】第五復有無數他化自在天王(有五行半經九十七言)託",
    "X04n0223_013:0095c12": "事表難勝地為此天在欲界頂明菩薩欲境難超",
    "X04n0223_013:0095c13": "故故曰難勝地明五地已來菩薩於五欲境界未",
    "X04n0223_013:0095c14": "得全自在故但為觀照諸波羅蜜修行力故不沒",
    "X04n0223_013:0095c15": "其中未同八地無功法流自在故此位菩薩修十",
    "X04n0223_013:0095c16": "諦觀以治三界染淨惑障餘習故得工巧明門五",
    "X04n0223_013:0095c17": "明方現此天處若不如是修十諦觀治之便為魔",
    "X04n0223_013:0095c18": "境三界染淨業習不能自在故曰難勝地此位菩",
    "X04n0223_013:0095c19": "薩常以禪波羅蜜以為觀體魔王波旬居此天中",
    "X04n0223_013:0095c20": "修十諦觀即為菩薩位不修觀者是魔眷屬又此",
    "X04n0223_013:0095c21": "天名他化自在以他變化以為自樂像此位菩薩",
    "X04n0223_013:0095c22": "常教化眾生令他得樂以為己樂此作硨磲磨金",
    "X04n0223_013:0095c23": "喻明以十諦觀為硨磲於中十大天王明禪波羅",
    "X04n0223_013:0095c24": "蜜中十波羅蜜以名下之義配之可見此天身長",
    "X04n0223_013:0096a01": "十六由旬衣長三十二由旬壽命歲月悉與前倍。",
    "X04n0223_013:0096a02": "【經】復有不可數大梵天王所謂尸棄天王慧光天王",
    "X04n0223_013:0096a03": "善慧光明天王普雲音天王觀世言音自在天王寂",
    "X04n0223_013:0096a04": "靜光明眼天王光徧十方天王變化音天王光明照",
    "X04n0223_013:0096a05": "耀眼天王悅意海音天王如是等而為上首不可稱",
    "X04n0223_013:0096a06": "數皆具大慈憐愍眾生舒光普照令其快樂。",
    "X04n0223_013:0096a07": "【論】第六復有不可數大梵天王(有五行半經九十六言)明現",
    "X04n0223_013:0096a08": "前地以十二緣生觀得寂滅神通三解脫門空無",
    "X04n0223_013:0096a09": "相無願智慧增明除其初禪樂靜迷真障明在欲",
    "X04n0223_013:0096a10": "界修定如三地菩薩是也在禪界修慧心染勝處",
    "X04n0223_013:0096a11": "即以法治之不令障真無依之性故常處三界不",
    "X04n0223_013:0096a12": "在其中也名尸棄天王此依新飜為具梵摩此云",
    "X04n0223_013:0096a13": "清潔寂靜以初禪是色界無女人生無欲界染故",
    "X04n0223_013:0096a14": "依佛地論云離欲寂靜故名梵身又依長阿含云",
    "X04n0223_013:0096a15": "梵眾中以梵音語故故名為梵又尸棄者或云持",
    "X04n0223_013:0096a16": "髻或云螺髻或云火頂以火災至此天故修得初",
    "X04n0223_013:0096a17": "禪者得生此天此天王於梵眾中發大梵音諸天",
    "X04n0223_013:0096a18": "各自謂言唯共我語於大千界最得自在顏如童",
    "X04n0223_013:0096a19": "子身如白銀色長半由旬衣如金色無男女形禪",
    "X04n0223_013:0096a20": "悅為食壽命一劫此依長阿含經說此位作毗琉",
    "X04n0223_013:0096a21": "璃寶磨真金轉轉明淨喻明十種逆順緣生觀得",
    "X04n0223_013:0096a22": "十空定門為毗琉璃寶也毗之云光明此位菩薩",
    "X04n0223_013:0096a23": "以十種十二緣生觀及十空三昧表以十二緣觀",
    "X04n0223_013:0096a24": "如明淨琉璃用磨智慧轉轉明淨明觀無明成根",
    "X04n0223_013:0096b01": "本智更令明淨於中有十大梵王明般若波羅蜜",
    "X04n0223_013:0096b02": "中十波羅蜜各各以名下義如前配之可解此第",
    "X04n0223_013:0096b03": "六地第六住等總明出三界業現前寂滅神通三",
    "X04n0223_013:0096b04": "空自在如十住中以海幢比丘表之如十地第六",
    "X04n0223_013:0096b05": "地以夜神名守護一切城增長勝力是也總如善",
    "X04n0223_013:0096b06": "財善知識表之第七地明入纏同事如下。",
    "X04n0223_013:0096b07": "【經】復有無量光音天王所謂可愛樂光明天王清淨",
    "X04n0223_013:0096b08": "妙光天王能自在音天王最勝念智天王可愛樂清",
    "X04n0223_013:0096b09": "淨妙音天王善思惟音天王普音徧照天王甚深光",
    "X04n0223_013:0096b10": "音天王無垢稱光明天王最勝淨光天王如是等而",
    "X04n0223_013:0096b11": "為上首其數無量皆住廣大寂靜喜樂無礙法門。",
    "X04n0223_013:0096b12": "【論】第七復有無量光音天王(有五行半經九十八言)明遠行",
    "X04n0223_013:0096b13": "地如此二禪天初禪滅憂二禪滅苦明此位菩薩",
    "X04n0223_013:0096b14": "在七地諸行已終大悲圓滿四攝四無量十波羅",
    "X04n0223_013:0096b15": "蜜三十七助道法常在現行自苦已無常度他苦",
    "X04n0223_013:0096b16": "染淨二障此位通過譬如真金飾以眾妙襍寶轉",
    "X04n0223_013:0096b17": "更殊勝明以法身為金體悲智萬行圓滿為眾妙",
    "X04n0223_013:0096b18": "寶互為莊嚴常以行網教光普化一切眾生故故",
    "X04n0223_013:0096b19": "像此天已滅憂苦以心淨故出語口中光生用明",
    "X04n0223_013:0096b20": "此位菩薩教光破暗故於此有十大光音天以明",
    "X04n0223_013:0096b21": "方便波羅蜜中十波羅蜜各隨名下義配之可解",
    "X04n0223_013:0096b22": "此天身長二由旬壽二劫此天水災至。",
    "X04n0223_013:0096b23": "【經】復有無量徧淨天王所謂清淨名稱天王最勝見",
    "X04n0223_013:0096b24": "天王寂靜德天王須彌音天王淨念眼天王可愛樂",
    "X04n0223_013:0096c01": "最勝光照天王世間自在主天王光燄自在天王樂",
    "X04n0223_013:0096c02": "思惟法變化天王變化幢天王星宿音妙莊嚴天王",
    "X04n0223_013:0096c03": "如是等而為上首其數無量悉已安住廣大法門於",
    "X04n0223_013:0096c04": "諸世間勤作利益。",
    "X04n0223_013:0096c05": "【論】第八復有無量徧淨天(有六行經一百六言)明不動地菩",
    "X04n0223_013:0096c06": "薩明此天憂苦已無唯有禪悅像此位菩薩功用",
    "X04n0223_013:0096c07": "已終唯有法悅法悅習氣十地始無此天風災至",
    "X04n0223_013:0096c08": "為有禪悅喜動其性像此位菩薩無功智現前猶",
    "X04n0223_013:0096c09": "有無生法樂智淨習氣以諸佛三加七種勸發令",
    "X04n0223_013:0096c10": "憶本願方始隨智行廣利眾生十方世界度生無",
    "X04n0223_013:0096c11": "限此乃如來設教防之防護初發心之際圓融悲",
    "X04n0223_013:0096c12": "智非獨是此位方有滯淨之功是一即一切中防",
    "X04n0223_013:0096c13": "護也望七地中萬事總具何得第八地中佛果知",
    "X04n0223_013:0096c14": "見猶自未終還以十玄六相通融不可違法界體",
    "X04n0223_013:0096c15": "作前後解凡夫妄作無量劫只是法界中無始終",
    "X04n0223_013:0096c16": "此位作治真金作人王寶冠諸臣冠不勝喻明八",
    "X04n0223_013:0096c17": "地法性無功智勝故十力四無畏猶十地方終普",
    "X04n0223_013:0096c18": "賢行海十一地方滿。",
    "X04n0223_013:0096c19": "【經】復有無量廣果天王所謂愛樂法光明幢天王清",
    "X04n0223_013:0096c20": "淨莊嚴海天王最勝慧光明天王自在智慧幢天王",
    "X04n0223_013:0096c21": "樂寂靜天王普智眼天王樂旋慧天王善種慧光明",
    "X04n0223_013:0096c22": "天王無垢寂靜光天王廣大清淨光天王如是等而",
    "X04n0223_013:0096c23": "為上首其數無量莫不皆以寂靜之法而為宮殿安",
    "X04n0223_013:0096c24": "住其中。",
    "X04n0223_013:0097a01": "【論】第九復有無量廣果天(有六行經一百二言)明善慧地為",
    "X04n0223_013:0097a02": "此第四禪無出入息三灾不及又此十天如歎德",
    "X04n0223_013:0097a03": "中莫不皆以寂靜法門而作宮殿表九地善慧莊",
    "X04n0223_013:0097a04": "嚴以百千阿僧祇彌羅尼門法寶宮殿教化眾生",
    "X04n0223_013:0097a05": "能以一箇言音為一切眾生說種種法無心意識",
    "X04n0223_013:0097a06": "為大法師任智法明一切具足故像此天無思意",
    "X04n0223_013:0097a07": "識能為語言此天無下界意識有色界意識乃至",
    "X04n0223_013:0097a08": "非想天皆有微識若識想盡即非三界業收故此",
    "X04n0223_013:0097a09": "位作如真金用作輪王寶冠喻一切小王寶冠不",
    "X04n0223_013:0097a10": "勝喻以此位菩薩智慧寶冠下地菩薩無有能勝",
    "X04n0223_013:0097a11": "於中有十天王明力波羅蜜中十波羅蜜各隨名",
    "X04n0223_013:0097a12": "義配之可解此天身衣及壽與前天皆倍明此位",
    "X04n0223_013:0097a13": "菩薩常以法宮而為安止以福德廣大名為廣果",
    "X04n0223_013:0097a14": "天。",
    "X04n0223_013:0097a15": "【經】復有無數大自在天王所謂妙燄海天王自在名",
    "X04n0223_013:0097a16": "稱光天王清淨功德眼天王可愛樂大慧天王不動",
    "X04n0223_013:0097a17": "光自在天王妙莊嚴眼天王善思惟光明天王可愛",
    "X04n0223_013:0097a18": "樂大智天王普音莊嚴幢天王極精進名稱光天王",
    "X04n0223_013:0097a19": "如是等而為上首不可稱數皆勤觀察無相之法所",
    "X04n0223_013:0097a20": "行平等。",
    "X04n0223_013:0097a21": "【論】第十大自在天王(有六行經一百二言)表第十法雲地如",
    "X04n0223_013:0097a22": "下歎德中皆勤觀察無相之法所行平等明此位",
    "X04n0223_013:0097a23": "無相智成如菩薩本業纓珞經云三賢菩薩能伏",
    "X04n0223_013:0097a24": "三界麤業麤相續果初地已上亦伏亦斷八地已",
    "X04n0223_013:0097b01": "去色因業勝因境緣法法執習故明猶有於境見",
    "X04n0223_013:0097b02": "未純熟猶執法習在故九地已去心因業勝內心",
    "X04n0223_013:0097b03": "自緣法執習故九地有內心緣法執習故十地之",
    "X04n0223_013:0097b04": "中心色二習一時總盡十一地方心境二緣中得",
    "X04n0223_013:0097b05": "無礙自在故從八地至十地無功用中緣真法執",
    "X04n0223_013:0097b06": "內外習亡於十一地普賢門猶未自在如十定品",
    "X04n0223_013:0097b07": "中求覓普賢不見者是又智度論云第九天外更",
    "X04n0223_013:0097b08": "別有十地菩薩天名摩醯首羅此天有八臂三目",
    "X04n0223_013:0097b09": "騎白牛一念知三千大千世界雨滴之數此是引",
    "X04n0223_013:0097b10": "進菩薩方便設法託事表法及攝化境界漸增勝",
    "X04n0223_013:0097b11": "故望一乘法界理事同參一微塵內諸佛國土人",
    "X04n0223_013:0097b12": "天同處身塵毛孔如影相入修真之者須當如實",
    "X04n0223_013:0097b13": "而知莫隨化相應須以同時具足相應門一多相",
    "X04n0223_013:0097b14": "容不同門諸法相即自在門因陀羅網境界門微",
    "X04n0223_013:0097b15": "細相容安立門祕密隱顯俱得門十世隔別異成",
    "X04n0223_013:0097b16": "門主伴交參無礙門託事現法生解門唯心迴轉",
    "X04n0223_013:0097b17": "善成門以此十玄門該之即理順故已上神天之",
    "X04n0223_013:0097b18": "位但利生門中託事表法令易解故如如來實非",
    "X04n0223_013:0097b19": "牛王龍王象王以託事表之令生解故望得道處",
    "X04n0223_013:0097b20": "其智無形無為而能知萬有即為神也以此神性",
    "X04n0223_013:0097b21": "隨行祐生即行非虗也以智常居三界不隨染淨",
    "X04n0223_013:0097b22": "以此自在寄位如王以通化無方福過羣品寄位",
    "X04n0223_013:0097b23": "同天即隨行徧生行非虗也同異總得表實無妨。",
    "X04n0223_013:0097c01": "大方廣佛新華嚴經合論卷第十三",
    "X04n0223_013:0097c03": "音切",
    "X04n0223_013:0097c04": "臆(憶音)。割(葛音)。鳩(居尤切)。槃(薄官切)。臂(必義切)。乾(渠言切)。闥(他達切)。",
    "X04n0223_013:0097c05": "蘂(如水切)。蟒(莫朗切)。胷(許容切)。腹(方六切)。匍(蒲胡切)。匐(蒲北切)。敵",
    "X04n0223_013:0097c06": "(徒的切)。伺(相吏切)。蝦(胡加切)。蟇(莫霞切)。塊(苦對切)。酬(市流切)。熾(昌志",
    "X04n0223_013:0097c07": "切)。噓(朽居切)。終(終音)。魘(乙染切)。魅(莫祕切)。噉(徒敢切)。薜(蒲計切)。茘",
    "X04n0223_013:0097c08": "(郎計切)。擎(巨京切)。踞(居御切)。娛(遇俱切)。縛(符郭切)。襲(似入切)。鎣(烏定",
    "X04n0223_013:0097c09": "切)。棄(詰利切)。層(疾稄切)。銖(市朱切)。慳(苦閑切)。恡(良刃切)。數(所角切)。",
    "X04n0223_013:0097c10": "互(胡悞切)。螺(落戈切)。騎(奇音)。滴(丁歷切)。祕(必備切)。"
}