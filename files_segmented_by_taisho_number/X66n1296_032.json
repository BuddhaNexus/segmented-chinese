{
    "X66n1296_032:0183b01": "宗門拈古彚集卷第三十二",
    "X66n1296_032:0183b02": "古杭白巖嗣祖沙門　淨符　彚集",
    "X66n1296_032:0183b03": "△南六",
    "X66n1296_032:0183b04": "汝州南院寶應慧顒禪師(南六興化獎嗣)上堂。赤肉團上壁",
    "X66n1296_032:0183b05": "立千仞。僧問。赤肉團上壁立千仞。豈不是和尚道。院",
    "X66n1296_032:0183b06": "曰是。僧便掀倒禪牀。院曰者瞎驢亂做。僧擬議。院便",
    "X66n1296_032:0183b07": "打。",
    "X66n1296_032:0183b08": "徑山杲云。吾今為汝保任此事終不虗也。",
    "X66n1296_032:0183b09": "天童華云。也是勾賊破家。若非者僧敢捋虎鬚。怎",
    "X66n1296_032:0183b10": "見汗馬功高。雖然如是。山僧更資一路。赤肉團上",
    "X66n1296_032:0183b11": "壁立千仞。若有僧出劈脊便棒。何故。殺人刀活人",
    "X66n1296_032:0183b12": "劒。具眼者看。",
    "X66n1296_032:0183b13": "鼓山永云。電光影裏緇素區分。纖毫不犯總教滅",
    "X66n1296_032:0183b14": "門。",
    "X66n1296_032:0183b15": "天寧琦云。者僧敢向毒蛇頭上揩癢。蒼龍頷下披",
    "X66n1296_032:0183b16": "鱗。誰不賞他大膽。只是末上少了一着。自出洞來",
    "X66n1296_032:0183b17": "無敵手。得饒人處且饒人。",
    "X66n1296_032:0183b18": "雲居莊云。重賞之下必有勇夫。",
    "X66n1296_032:0183b19": "磬山修云。者僧將成九仞之山。欠進一簣之土。",
    "X66n1296_032:0183b20": "寶壽方於僧擬議處代云。情知和尚龍頭蛇尾。",
    "X66n1296_032:0183b21": "黃檗琦云。南院門庭孤峻。者僧步驟亦奇。祇是不",
    "X66n1296_032:0183b22": "合龍頭蛇尾。致被點罰氣悶殺人。待他道瞎漢亂",
    "X66n1296_032:0183b23": "做。劈面便掌。管教壁立千仞。一時推倒。豈不俊哉。",
    "X66n1296_032:0183b24": "資國秀云。南院雖然縱奪可觀。但知盡法不管無",
    "X66n1296_032:0183c01": "民。者僧也是龍頭蛇尾。此間若有僧出掀倒禪牀。",
    "X66n1296_032:0183c02": "但分付明牕下安排。",
    "X66n1296_032:0183c03": "南院因僧問。祖意教意是同是別。院曰王尚書李僕",
    "X66n1296_032:0183c04": "射。曰意旨如何。院曰牛頭南馬頭北。",
    "X66n1296_032:0183c05": "徑山杲云。前頭答得著。後頭答不著。",
    "X66n1296_032:0183c06": "明因懷徵云。妙喜恁麼道。且道恰南院意不恰南",
    "X66n1296_032:0183c07": "院意。",
    "X66n1296_032:0183c08": "南院因僧問。從上諸聖向什麼處去。院曰不上天堂",
    "X66n1296_032:0183c09": "則入地獄。曰和尚又作麼生。院曰還知寶應老落處",
    "X66n1296_032:0183c10": "麼。僧擬議。院以拂子驀口打曰。你還知喫拂子底麼。",
    "X66n1296_032:0183c11": "曰不會。院曰令合是你行。又打一拂子。",
    "X66n1296_032:0183c12": "雪竇顯云。令既自行。且拂子不知來處。雪竇道個",
    "X66n1296_032:0183c13": "瞎。且要雪上加霜。",
    "X66n1296_032:0183c14": "黃龍心云。然則白珪之玷猶尚可磨。病在膏肓最",
    "X66n1296_032:0183c15": "難救療。者僧令既在手。為什麼不能行。過在甚處。",
    "X66n1296_032:0183c16": "徑山杲云。權衡臨濟三玄三要。須還他南院始得。",
    "X66n1296_032:0183c17": "雪竇為什麼道拂子不知來處。妙喜道個瞎。且要",
    "X66n1296_032:0183c18": "兩得相見。",
    "X66n1296_032:0183c19": "東禪觀云。令合是者僧行。為什麼却自行。懵懂底",
    "X66n1296_032:0183c20": "便道拂子在南院手裏。若與麼。非惟自抑威光。亦",
    "X66n1296_032:0183c21": "乃不識南院。性空道南院令雖自行。要且打者僧",
    "X66n1296_032:0183c22": "不著。",
    "X66n1296_032:0183c23": "天寧琦云。雪竇雖是明眼宗師。要且不知寶應老",
    "X66n1296_032:0183c24": "落處。既未知寶應老落處。因什麼却道拂子不知",
    "X66n1296_032:0184a01": "來處。只具一隻眼。妙喜道個瞎。也是東家人死西",
    "X66n1296_032:0184a02": "家人助哀。",
    "X66n1296_032:0184a03": "開先金云。旁觀喝彩。錦上鋪花即不無。他雪竇妙",
    "X66n1296_032:0184a04": "喜若是寶應老落處未夢見在。開先道個瞎。要且",
    "X66n1296_032:0184a05": "別資一路。諸人還知開先落處麼。便下座。",
    "X66n1296_032:0184a06": "瑞光徹云。猛虎口裏分蹄。饑鷹爪下奪雀。敲骨取",
    "X66n1296_032:0184a07": "髓痛下鍼錐。須是臨濟嫡骨兒孫方始有此作略。",
    "X66n1296_032:0184a08": "雲溪挺云。南院打死漢不算好手則且置。祇如妙",
    "X66n1296_032:0184a09": "喜如此告報。畢竟是第幾玄。",
    "X66n1296_032:0184a10": "□□泰云。南院雖善奪鼓褰旗。終是自救不了。",
    "X66n1296_032:0184a11": "南院問風穴曰。南方一棒作麼生商量。曰作奇特商",
    "X66n1296_032:0184a12": "量。穴却問和尚此間一棒作麼生商量。院拈拄杖曰。",
    "X66n1296_032:0184a13": "棒下無生忍。臨機不見師。穴於言下大悟。",
    "X66n1296_032:0184a14": "徑山杲云。風穴當時好大展坐具禮他三拜。不然",
    "X66n1296_032:0184a15": "便與掀倒禪牀。乃回謂侍者云。你道當時風穴禮",
    "X66n1296_032:0184a16": "拜是掀倒禪牀是。者云草賊大敗。杲云你看者瞎",
    "X66n1296_032:0184a17": "漢亂統。便打。",
    "X66n1296_032:0184a18": "磬山修云。風穴悟則不無。怎奈落在第二頭。山僧",
    "X66n1296_032:0184a19": "若作南院。待問此間一棒作麼生商量。劈脊便棒。",
    "X66n1296_032:0184a20": "管教伊七通八達。",
    "X66n1296_032:0184a21": "白巖符云。往與天界盛和尚徵論次。因舉及此。界",
    "X66n1296_032:0184a22": "曰。我若作南院。待問此間一棒作麼生商量。便好",
    "X66n1296_032:0184a23": "與劈面打。符曰和尚也不妨說得到。界乃反詰曰",
    "X66n1296_032:0184a24": "長老又作麼生。符乃起身曰。不念和尚老大。拳痛",
    "X66n1296_032:0184b01": "手酸也未放在。便出。",
    "X66n1296_032:0184b02": "南院上堂。諸方只具啐啄同時眼。不具啐啄同時用。",
    "X66n1296_032:0184b03": "時有僧便問。如何是啐啄同時用。院曰。作家不啐啄。",
    "X66n1296_032:0184b04": "啐啄同時失。曰此猶未是某甲問處。院曰汝問處作",
    "X66n1296_032:0184b05": "麼生。曰失。院便打。其僧不肯。",
    "X66n1296_032:0184b06": "翠巖真云。運籌帷幄決勝千里。南院雖則全機受",
    "X66n1296_032:0184b07": "敵。其奈土曠人稀。",
    "X66n1296_032:0184b08": "溈山喆云。南院高提祖印縱奪臨時。者僧善能當",
    "X66n1296_032:0184b09": "鋒抗敵。怎奈力竭計窮。如今還有本色衲僧麼。出",
    "X66n1296_032:0184b10": "來與大溈相見。不圖鼓舞揚聲。貴要宗風不墜。有",
    "X66n1296_032:0184b11": "麼有麼。如無。大溈今日大似索戰無功。",
    "X66n1296_032:0184b12": "雲居悟云。作麼生是啐啄同時眼。眼若得明。其用",
    "X66n1296_032:0184b13": "自備。又道作家不啐啄啐啄同時失。何故不啐啄。",
    "X66n1296_032:0184b14": "所以道子若哮吼其母即喪。諸人還明得麼。乃頌",
    "X66n1296_032:0184b15": "曰。子若哮吼其母即喪。全歸其子十方通暢。大用",
    "X66n1296_032:0184b16": "現前理自然。何必起心作模樣。若更不會。雲居拄",
    "X66n1296_032:0184b17": "杖。",
    "X66n1296_032:0184b18": "其僧後於雲門會下聞二僧舉此話。一僧曰當時南",
    "X66n1296_032:0184b19": "院棒折那。其僧忽契悟。遂奔回省覲。院已遷化。乃謁",
    "X66n1296_032:0184b20": "風穴。穴問莫是當時問先師啐啄同時話底僧麼。曰",
    "X66n1296_032:0184b21": "是。穴曰汝當時作麼生會。曰某甲當時如在燈影裏",
    "X66n1296_032:0184b22": "行相似。穴曰汝會也。",
    "X66n1296_032:0184b23": "瑯瑘覺云。者僧只解豎降旗。不解奪劒戟。",
    "X66n1296_032:0184b24": "翠巖真出風穴語云。當時待者僧擬祇對。以坐具",
    "X66n1296_032:0184c01": "劈口摵。",
    "X66n1296_032:0184c02": "溈山喆云。大小風穴却將惡水潑人。大溈即不然。",
    "X66n1296_032:0184c03": "某甲當時如在燈影裏行相似。便好向道先師肉",
    "X66n1296_032:0184c04": "猶煖在。你作者般見解。以拄杖打下法堂。免見孤",
    "X66n1296_032:0184c05": "他南院。",
    "X66n1296_032:0184c06": "東禪觀云。扶南院門風。還他風穴。諸方往往道伊",
    "X66n1296_032:0184c07": "肯者僧。殊不知者僧被伊推在萬丈坑裏。",
    "X66n1296_032:0184c08": "南澗問云。全機勝敵。草偃風行。提持向上綱宗。須",
    "X66n1296_032:0184c09": "是南院老漢。者僧後來悟去。祗知納款投降。不解",
    "X66n1296_032:0184c10": "搴旗斬將。風穴當時待伊道是。便好連棒打出。者",
    "X66n1296_032:0184c11": "僧或可別立生涯。免得後人向燈影邊摸索。驀拈",
    "X66n1296_032:0184c12": "拄杖云。今日有人為者僧作主。出來與山僧拄杖",
    "X66n1296_032:0184c13": "子相見。如無。山僧今日失利。",
    "X66n1296_032:0184c14": "資福廣云。吾讀趙括傅。慨其徒能讀父書而不知",
    "X66n1296_032:0184c15": "觀機制變。是以喪師損威。死於敵人之手。若是廉",
    "X66n1296_032:0184c16": "頗輩則不然。觀機制變。著著該通。以是而知作家",
    "X66n1296_032:0184c17": "不啐啄啐啄同時失。其旨深矣。",
    "X66n1296_032:0184c18": "白巖符云。古今諸老各出手眼。扶樹自己門風即",
    "X66n1296_032:0184c19": "不無。若是南院落處。何異隔靴抓癢。首山云。你若",
    "X66n1296_032:0184c20": "坐時我須立。我若坐時你須立。者裏不曾討個頭",
    "X66n1296_032:0184c21": "鼻。望他南院門牆何啻千里。",
    "X66n1296_032:0184c22": "南院因僧問。日月交謝寒暑迭遷。如何是不涉寒暑",
    "X66n1296_032:0184c23": "者。院曰紫羅抹額繡裙腰。曰。向上之機今已曉。中下",
    "X66n1296_032:0184c24": "之流如何解會。院曰炭庫裏藏身。",
    "X66n1296_032:0185a01": "虎丘隆云。問既有宗。答亦驚羣。雖然如是。南院只",
    "X66n1296_032:0185a02": "解觀根逗機應病與藥。虎丘更資一路。或有問日",
    "X66n1296_032:0185a03": "月交謝寒暑迭遷如何是不涉寒暑者。向他道前",
    "X66n1296_032:0185a04": "村深雪裏昨夜一枝開。向上之機今已曉中下之",
    "X66n1296_032:0185a05": "流如何解會。向道買帽相頭。",
    "X66n1296_032:0185a06": "寶壽新云。南院虎丘雖則各展機謀。要且終無二",
    "X66n1296_032:0185a07": "致。有問新上座。日月交謝寒暑迭遷如何是不涉",
    "X66n1296_032:0185a08": "寒暑者。向道好個問頭。向上之機今已曉中下之",
    "X66n1296_032:0185a09": "流如何解會。便與驀頭一摑。且道與古人相去多",
    "X66n1296_032:0185a10": "少。試參合看。若參合得。可以廣贊法化輔弼真風。",
    "X66n1296_032:0185a11": "如或未然。新上座更有話在。乃按拂下座。",
    "X66n1296_032:0185a12": "南院因一僧參。纔入方丈便以手指曰敗也。院拈拄",
    "X66n1296_032:0185a13": "杖度與。僧擬接。院便打。",
    "X66n1296_032:0185a14": "雲峰悅云。者僧頭上有光。不知脚下似漆。且作麼",
    "X66n1296_032:0185a15": "生。直饒你十字縱橫。正好朝打三千暮打八百。",
    "X66n1296_032:0185a16": "天寶樞云。者僧當時纔見南院擬取拄杖。便好震",
    "X66n1296_032:0185a17": "威一喝。拂袖而出。縱使南院全機殺活。也只是個",
    "X66n1296_032:0185a18": "賊過後張弓。",
    "X66n1296_032:0185a19": "南院因僧問。古殿重興時如何。院曰明堂瓦插簷。曰",
    "X66n1296_032:0185a20": "與麼則莊嚴畢備也。院曰斬草蛇頭落。",
    "X66n1296_032:0185a21": "昭慶庭云。貧思寶所。曲指化城。設忽遨遊亡家失",
    "X66n1296_032:0185a22": "業。畢竟如何。須知泣玉人。特地成狼藉。",
    "X66n1296_032:0185a23": "大行山禪房院克賓禪師(南六興化獎嗣)一日興化曰維那",
    "X66n1296_032:0185a24": "汝不久為唱導之師。賓曰不入者保社。化曰。你會了",
    "X66n1296_032:0185b01": "不入。不會不入。賓曰總不與麼。化便打。復曰。克賓維",
    "X66n1296_032:0185b02": "那法戰不勝。罰錢五貫。設饡飯一堂。來日齋時。化自",
    "X66n1296_032:0185b03": "白槌曰。克賓維那法戰不勝。不得喫飯。即便趁出院。",
    "X66n1296_032:0185b04": "雪竇顯云。克賓要承嗣興化。罰錢出院且置。却須",
    "X66n1296_032:0185b05": "索取者一頓棒始得。且問諸人。棒既喫了。作麼生",
    "X66n1296_032:0185b06": "索得。雪竇要斷不平之事。今夜與克賓雪屈。以拄",
    "X66n1296_032:0185b07": "杖一時打散。",
    "X66n1296_032:0185b08": "黃龍南云。克賓失錢遭罪。有理難伸。興化以剛決",
    "X66n1296_032:0185b09": "柔。未足觀也。并須一狀領過。",
    "X66n1296_032:0185b10": "溈山喆曰。興化令雖行。大似以勢欺人。克賓一期",
    "X66n1296_032:0185b11": "輸機。怎奈千古聲光不墜。且道利害在甚麼處。若",
    "X66n1296_032:0185b12": "不沙場經久戰。揭天犪鼓喪紅塵。",
    "X66n1296_032:0185b13": "白雲端云。叢林自古至今盡道克賓知恩方解報",
    "X66n1296_032:0185b14": "恩。恁麼說話可謂埋沒古人。然則諸人且作麼生",
    "X66n1296_032:0185b15": "見得他克賓維那。要會麼。雖為興化燒香。要且自",
    "X66n1296_032:0185b16": "熏天炙地。",
    "X66n1296_032:0185b17": "雲居舜云。大冶精金應無變色。其奈興化令行太",
    "X66n1296_032:0185b18": "嚴。不是克賓維那也大難承當。若是如今汎汎之",
    "X66n1296_032:0185b19": "徒。翻轉面皮多少時也。",
    "X66n1296_032:0185b20": "徑山杲云。雲居抝曲作直。妙喜道。要作臨濟兒孫。",
    "X66n1296_032:0185b21": "直須翻轉面皮始得。",
    "X66n1296_032:0185b22": "天童華云。大小雪竇與克賓維那雪屈。要且無合",
    "X66n1296_032:0185b23": "殺。",
    "X66n1296_032:0185b24": "中峰本云。有令不行。有事不斷。天下之公患也。興",
    "X66n1296_032:0185c01": "化既行矣。又斷矣。未免旁觀者哂。",
    "X66n1296_032:0185c02": "南堂欲云。興化全師出征。克賓堅壁不戰。及乎力",
    "X66n1296_032:0185c03": "盡伎窮。未免牽牛納璧。雪竇要斷不平。直為克賓",
    "X66n1296_032:0185c04": "雪屈。會麼。雖得一場榮。刖却一雙足。",
    "X66n1296_032:0185c05": "天寧琦云。克賓法戰不勝。興化據令而行。稱提臨",
    "X66n1296_032:0185c06": "濟宗風。揭示正法眼藏。棒頭出孝子。佛法無人情。",
    "X66n1296_032:0185c07": "當時將謂茆長短。燒了方知地不平。",
    "X66n1296_032:0185c08": "通玄奇云。興化為人可謂深入虎穴。只是不得虎",
    "X66n1296_032:0185c09": "子。克賓雖則咬牙喫棒。大似夢還故鄉。若是伶俐",
    "X66n1296_032:0185c10": "衲僧。管教興化棒折。",
    "X66n1296_032:0185c11": "棲霞成云。興化白椎老婆心切。克賓出院乳哺情",
    "X66n1296_032:0185c12": "深。從上先德互相激揚。何曾夢見他父子斧斫不",
    "X66n1296_032:0185c13": "開處。所謂三級浪高魚化龍。癡人猶戽夜塘水。",
    "X66n1296_032:0185c14": "靈巖儲云。興化雖然間不容髮。太殺倚勢欺人。克",
    "X66n1296_032:0185c15": "賓固能始終一貫。未免成父之惡。舜老夫足則抝",
    "X66n1296_032:0185c16": "曲作直。要且車不橫推。妙喜慈悲之故。有落草之",
    "X66n1296_032:0185c17": "談。且喜新興化總不在者裏。豈不聞垂衣裳而天",
    "X66n1296_032:0185c18": "下治者堯也。聲色之於以化民末也。君子胡不慥",
    "X66n1296_032:0185c19": "慥爾。",
    "X66n1296_032:0185c20": "能仁鑑云。興化令行。維那有些不甘。雪竇為維那",
    "X66n1296_032:0185c21": "雪屈。興化還甘麼。不因楊得意。怎識馬相如。",
    "X66n1296_032:0185c22": "寶慶法云。盡道克賓法戰不勝罰錢出院。殊不知",
    "X66n1296_032:0185c23": "興化被他一坐。至今起不得。且道利害在什麼處。",
    "X66n1296_032:0185c24": "具眼者辨看。",
    "X66n1296_032:0186a01": "龍華體云。大丈夫威武不能屈。於克賓見之矣。雖",
    "X66n1296_032:0186a02": "然。若非興化怎見汗馬功高。",
    "X66n1296_032:0186a03": "廣教玉云。盡道興化門牆千仞。不是克賓赤身擔",
    "X66n1296_032:0186a04": "荷。怎見汗馬功高。殊不知龍門無宿客。霹靂送飛",
    "X66n1296_032:0186a05": "騰。卓拄杖一下。",
    "X66n1296_032:0186a06": "法雲□云。克賓既為興化入室之子。甘居門外。不",
    "X66n1296_032:0186a07": "打不罰更待何時。雖然如是。三盞酒裝公子面。一",
    "X66n1296_032:0186a08": "枝花插美人頭。",
    "X66n1296_032:0186a09": "白巖符云。賓則始終賓。主則始終主。扶持臨濟正",
    "X66n1296_032:0186a10": "宗。還他興化父子。有者道你不久為唱導之師。賊。",
    "X66n1296_032:0186a11": "你會了不入不會不入。賊。當時下得者兩個賊字。",
    "X66n1296_032:0186a12": "免見狼當。殊不知龍象蹴踏非驢所堪。",
    "X66n1296_032:0186a13": "白雲靜云。赤身挨白刃。扷劒攪龍門。須還他英靈",
    "X66n1296_032:0186a14": "漢子。興化既移星換斗。克賓乃將錯就錯。且道他",
    "X66n1296_032:0186a15": "二老恁麼。意作麼生。雪後始知松柏操。事難方見",
    "X66n1296_032:0186a16": "丈夫心。",
    "X66n1296_032:0186a17": "守廓侍者(南六興化獎嗣)問德山。從上諸聖向什麼處去。山",
    "X66n1296_032:0186a18": "曰作麼作麼。廓曰。勅點飛龍馬。跛鼈出頭來。山休去。",
    "X66n1296_032:0186a19": "明日山浴出。廓過茶與山。山撫廓背一下曰。昨日公",
    "X66n1296_032:0186a20": "案作麼生。廓曰者老漢今日方始瞥地。山又休去。",
    "X66n1296_032:0186a21": "雪竇顯云。然精金百煉要須本分鉗錘。德山既以",
    "X66n1296_032:0186a22": "己方人。者僧還同受屈。以拄杖畫一畫云。適來公",
    "X66n1296_032:0186a23": "案且置。從上諸聖向什麼處去。大眾擬議。一時趁",
    "X66n1296_032:0186a24": "出。",
    "X66n1296_032:0186b01": "黃龍南云。德山持聾作啞。雖然暗得便宜。廓公掩",
    "X66n1296_032:0186b02": "耳偷鈴。怎奈旁觀者哂。",
    "X66n1296_032:0186b03": "報恩秀云。豈止偷鈴。如九重淵底驪龍頷下抉珠。",
    "X66n1296_032:0186b04": "正值龍睡。若覺時。必為虀粉。",
    "X66n1296_032:0186b05": "溈山喆云。若不登龍門。焉知滄海深。直饒浪激千",
    "X66n1296_032:0186b06": "尋。怎奈龍王不顧。",
    "X66n1296_032:0186b07": "雲居元云。大凡一賓一主須是知音。同死同生方",
    "X66n1296_032:0186b08": "堪受敵。廓侍者獨立於懸崖石上。翻身倒捋虎鬚。",
    "X66n1296_032:0186b09": "周金剛安坐於大海波心。背手逆擒麟角。在檀特",
    "X66n1296_032:0186b10": "山前列陣。向占波國裏爭鋒。分明有輸有贏。且道",
    "X66n1296_032:0186b11": "誰得誰失。請諸人斷看。",
    "X66n1296_032:0186b12": "報恩秀云。若問萬松從上諸聖向什麼處去。便與",
    "X66n1296_032:0186b13": "攔腮一掌云。在者裏。直教飛龍跛鼈縮項攢蹄。侍",
    "X66n1296_032:0186b14": "者德山亡鋒結舌。雖然。還識德山老漢麼。少年曾",
    "X66n1296_032:0186b15": "決龍蛇陣。老倒還聽稚子歌。",
    "X66n1296_032:0186b16": "南堂欲云。德山固是作家爐鞲本分鉗錘。怎奈廓",
    "X66n1296_032:0186b17": "侍者是煅過了的金。從他以己方人。畢竟無屈可",
    "X66n1296_032:0186b18": "受。靈巖與麼批判。莫有為雪竇作主者麼。",
    "X66n1296_032:0186b19": "博山來云。德山一條棒尋常血滴滴地。到者裏因",
    "X66n1296_032:0186b20": "甚不用。還會麼。暗裏抽橫骨。明中坐舌頭。",
    "X66n1296_032:0186b21": "古南門云。猛虎口裏橫身。毒蛇頭上揩癢。一出一",
    "X66n1296_032:0186b22": "入一挨一拶。不妨好手。雪竇恁麼舉。從上諸聖且",
    "X66n1296_032:0186b23": "置。者一隊漢向什麼處去。可憐無限弄潮人。畢竟",
    "X66n1296_032:0186b24": "還落潮中死。",
    "X66n1296_032:0186c01": "資福廣云。探頭太過者墮坑落壍而不知。輸機誘",
    "X66n1296_032:0186c02": "敵者奔南敗北而不辭。妙略神算終古無雙。待得",
    "X66n1296_032:0186c03": "眼開劒去久矣。",
    "X66n1296_032:0186c04": "白巖符云。廓公一期俊俏。不玷旁觀。德山養子之",
    "X66n1296_032:0186c05": "緣。殊費乳血。若是諸聖去處。咄。劒去久矣爾方刻",
    "X66n1296_032:0186c06": "舟。",
    "X66n1296_032:0186c07": "蓮柎筞云。廓老輪鞭深入。其奈搏擊無功。德山兩",
    "X66n1296_032:0186c08": "度班師。祗解暗中屈敵。放過則二俱作家。檢點則",
    "X66n1296_032:0186c09": "總欠一著。然雖如是。不是沙場行陣久。揭天犪鼓",
    "X66n1296_032:0186c10": "喪紅塵。",
    "X66n1296_032:0186c11": "守廓因行脚到襄州華嚴。嚴上堂曰。大眾。今日若是",
    "X66n1296_032:0186c12": "臨濟德山高亭大愚鳥窠船子兒孫。不用如何若何。",
    "X66n1296_032:0186c13": "便請單刀直入。華嚴與汝證據。廓出禮拜起便喝。嚴",
    "X66n1296_032:0186c14": "亦喝。廓又喝。嚴亦喝。廓禮拜曰。大眾。看者老漢一場",
    "X66n1296_032:0186c15": "敗缺。復喝一喝拍手歸眾。嚴便下座歸方丈。時風穴",
    "X66n1296_032:0186c16": "作維那。上去問訊。嚴曰。維那汝來也。叵耐守廓適來",
    "X66n1296_032:0186c17": "把老僧扭揑一上。待集眾打一頓趁出。穴曰。趁他遲",
    "X66n1296_032:0186c18": "了也。自是和尚言過。他是濟下兒孫。本分恁麼。嚴方",
    "X66n1296_032:0186c19": "息怒。穴下來舉似廓。廓曰你著甚來由勸者漢。我未",
    "X66n1296_032:0186c20": "問前早要棒喫。得我話行。如今不打。搭却我者話也。",
    "X66n1296_032:0186c21": "穴曰。雖然如是。已徧天下也。",
    "X66n1296_032:0186c22": "天童悟別華嚴方息怒云。老僧若作華嚴。連棒打",
    "X66n1296_032:0186c23": "出。則風穴不敢傳言送語矣。",
    "X66n1296_032:0186c24": "福嚴容云。華嚴龍頭蛇尾。不能令廓公契服。若是",
    "X66n1296_032:0187a01": "山僧。當時見他道大眾看者老漢一場敗缺。聲未",
    "X66n1296_032:0187a02": "絕連棒打出。不惟兩個作家。益見華嚴令不孤行。",
    "X66n1296_032:0187a03": "南澗問云。二虎之下獸不容蹄。兩刃之間人不容",
    "X66n1296_032:0187a04": "足。華嚴一期施設可謂主令森嚴。不知守廓是透",
    "X66n1296_032:0187a05": "脫牢籠底漢。橫衝直撞收展自如。遂致者老漢卸",
    "X66n1296_032:0187a06": "甲倒戈龍頭蛇尾。千載之下寧免遭人檢點。敢問",
    "X66n1296_032:0187a07": "諸人那裏是他華嚴敗缺處。驀拈拄杖云。匡扶須",
    "X66n1296_032:0187a08": "藉英靈手。顯發還他過量人。",
    "X66n1296_032:0187a09": "資福廣云。戰如雷霆。解如風雨。乃衲僧遊戲事。而",
    "X66n1296_032:0187a10": "華嚴又欲聲鐘以難廓公。何也。為是陣後興兵。為",
    "X66n1296_032:0187a11": "復別有道理。具眼者試請道看。",
    "X66n1296_032:0187a12": "淨慈嵒云。華嚴最初亦未甞不開個舖面。奈何龍",
    "X66n1296_032:0187a13": "頭蛇尾。故令太阿倒授而漢盡得楚。徒成千秋遺",
    "X66n1296_032:0187a14": "恨。乃今學語流謂。華嚴不解作主到底。若在今日",
    "X66n1296_032:0187a15": "某人不待守廓拜起。便與痛棒打出。不惟可免養",
    "X66n1296_032:0187a16": "虎傷身。管取寰中獨踞。如斯杜硬。葢為從前學處",
    "X66n1296_032:0187a17": "不玄。向後又不遇人。是以出言吐氣總不慚惶。得",
    "X66n1296_032:0187a18": "不為識者笑。",
    "X66n1296_032:0187a19": "白巖符云。諸方各出手眼。盾堅矛利不無所長。若",
    "X66n1296_032:0187a20": "要與華嚴守廓二老相見。未敢相許。白巖不顧犯",
    "X66n1296_032:0187a21": "忌。敢為直言道。風穴在二老手裏生遭陷沒。固不",
    "X66n1296_032:0187a22": "待言。又豈知他華嚴守廓一上神通非同小小。還",
    "X66n1296_032:0187a23": "委悉麼。除却華山陳處士。誰人不帶是非行。",
    "X66n1296_032:0187a24": "汝州西院思明禪師(南六寶壽沼嗣)因同參顒公出住南院。",
    "X66n1296_032:0187b01": "往訪之。纔見人事了乃曰。某甲從許州來。無可人事。",
    "X66n1296_032:0187b02": "收得江西剃刀一柄獻和尚。南院曰。汝從許州來。為",
    "X66n1296_032:0187b03": "甚麼却收得江西剃刀。西院遂於院手上搯一搯。南",
    "X66n1296_032:0187b04": "院曰侍者收取。西院以衣袖拂一拂便出。南院曰阿",
    "X66n1296_032:0187b05": "剌剌阿剌剌。",
    "X66n1296_032:0187b06": "溈山喆云。西院雖收得江西剃刀。無處施呈。直遇",
    "X66n1296_032:0187b07": "同參方始拈出。如今還有收得者麼。試呈似山僧",
    "X66n1296_032:0187b08": "看。如無。尋常用個什麼。",
    "X66n1296_032:0187b09": "西院因僧問。學人有一問在和尚處時如何。院曰設",
    "X66n1296_032:0187b10": "有也斬為三段。僧作禮。院便休去。會下有一僧曰。堂",
    "X66n1296_032:0187b11": "頭和尚道即太煞道。未了在。問話僧乃拽其僧上方",
    "X66n1296_032:0187b12": "丈白曰。者僧不肯和尚語。院曰是上座不肯老僧那。",
    "X66n1296_032:0187b13": "僧曰。不曾覺事。亦不曾說。院乃一時喝下。僧到法堂",
    "X66n1296_032:0187b14": "又曰。說甚太煞道。直下未了在。問話僧又拽其僧白",
    "X66n1296_032:0187b15": "方丈。院曰上座果不肯老僧那。僧曰。莫信者僧。今日",
    "X66n1296_032:0187b16": "三度見伊風發。乃一總趁下。",
    "X66n1296_032:0187b17": "雲巖學云。思明棒頭有眼。者僧見機而作。檢點將",
    "X66n1296_032:0187b18": "來。總被者擔板漢使得七上八下。",
    "X66n1296_032:0187b19": "鎮州寶壽二世禪師(南六寶壽沼嗣)開堂日。三聖推出一僧。",
    "X66n1296_032:0187b20": "壽便打。聖曰。漝麼為人非但瞎者僧眼。瞎却鎮州一",
    "X66n1296_032:0187b21": "城人眼去在。壽便擿下拄杖歸方丈。",
    "X66n1296_032:0187b22": "法眼益徵云。什麼處是瞎却鎮州一城人眼。瞎。",
    "X66n1296_032:0187b23": "雪竇顯云。寶壽三聖雖發明臨濟正法眼藏。要且",
    "X66n1296_032:0187b24": "只解無佛處稱尊。當時者僧若是個漢。纔被推出",
    "X66n1296_032:0187c01": "便與掀倒禪牀。直饒寶壽全機。也較三千里。",
    "X66n1296_032:0187c02": "瑯瑘覺云。不是三聖怎到今日。雖然如是。錯會者",
    "X66n1296_032:0187c03": "多。",
    "X66n1296_032:0187c04": "溈山秀云。寶壽為將。因何三聖却作中軍。可惜鎮",
    "X66n1296_032:0187c05": "州一城人眼。至今未辨東西。然清議之排必有竊",
    "X66n1296_032:0187c06": "吹之處。當時連三聖趁出。必然救得鎮州一城人",
    "X66n1296_032:0187c07": "眼。",
    "X66n1296_032:0187c08": "泐潭準云。三聖成褫寶壽出世。好則甚好。要且只",
    "X66n1296_032:0187c09": "得一橛。",
    "X66n1296_032:0187c10": "溈山喆云。寶壽大似寰中天子敕正行。三聖塞外",
    "X66n1296_032:0187c11": "將軍令正舉。還有不惜性命者麼。出來與老僧相",
    "X66n1296_032:0187c12": "見。老僧今日要斷不平之事。良久云。橫按鏌鎁全",
    "X66n1296_032:0187c13": "正令。太平寰宇斬癡頑。",
    "X66n1296_032:0187c14": "昭覺勤云。寶壽全機擔荷不妨奇特。要且只見一",
    "X66n1296_032:0187c15": "邊。當時若善發明臨濟正法眼藏。待三聖道恁麼",
    "X66n1296_032:0187c16": "為人非但瞎者僧眼瞎却鎮州一城人眼去在。便",
    "X66n1296_032:0187c17": "與本分草料。何故。一不做二不休。",
    "X66n1296_032:0187c18": "天童華云。盡道寶壽三聖是作家爐鞲本分鉗錘。",
    "X66n1296_032:0187c19": "有甚交涉。殊不知二大老被者僧一拶。直至如今",
    "X66n1296_032:0187c20": "扶不起。今日莫有為二老雪屈者麼。出來與明果",
    "X66n1296_032:0187c21": "相見。驀拈拄杖擿下云。龍蛇易辨。衲子難瞞。",
    "X66n1296_032:0187c22": "天童傑云。二尊宿美則美矣。若要扶持臨濟正宗。",
    "X66n1296_032:0187c23": "每人各須喫一頓棒始得。且道那裏是欠處。具眼",
    "X66n1296_032:0187c24": "者試定當看。",
    "X66n1296_032:0188a01": "東禪觀云。盡道三聖有奔流度刃之作。向平地上",
    "X66n1296_032:0188a02": "湧波瀾。寶壽用疾燄過風之機。向虗空裏轟霹靂。",
    "X66n1296_032:0188a03": "二老各出隻手扶豎臨濟正法眼藏。與麼說話要",
    "X66n1296_032:0188a04": "作臨濟兒孫。且緩緩。性空道。蚊子如何擎大柱。藕",
    "X66n1296_032:0188a05": "絲焉可繫須彌。若是臨濟正法眼藏。端的向二人",
    "X66n1296_032:0188a06": "邊滅却。",
    "X66n1296_032:0188a07": "靈隱嶽云。二尊宿等閒一挨一拶。直下發明臨濟",
    "X66n1296_032:0188a08": "心髓。只是不知性命總在者僧手裏。還有檢點得",
    "X66n1296_032:0188a09": "出者麼。",
    "X66n1296_032:0188a10": "龍翔訢云。斬釘截鐵發揮格外真機。揑聚放開顯",
    "X66n1296_032:0188a11": "示當陽正眼。直得龍吟霧起虎嘯風生。一道神光",
    "X66n1296_032:0188a12": "貫通今古。如斯舉唱猶涉途程。且到家穩坐一句",
    "X66n1296_032:0188a13": "作麼生道。三事衲衣青嶂外。一爐沉水白雲中。",
    "X66n1296_032:0188a14": "仰山欽云。一收一放。有主有賓。葢是尋常茶飯。就",
    "X66n1296_032:0188a15": "中寶壽三聖猶較一著。且如何見得。若無舉鼎拔",
    "X66n1296_032:0188a16": "山力。千里烏騅不易騎。",
    "X66n1296_032:0188a17": "南堂欲云。手眼通身。拳踢相副。寶壽三聖固是作",
    "X66n1296_032:0188a18": "家。若要發明臨濟正法眼藏。直是未在。雪竇道者",
    "X66n1296_032:0188a19": "僧若是個漢便與掀倒禪牀。不是射鵰手。徒說李",
    "X66n1296_032:0188a20": "將軍。",
    "X66n1296_032:0188a21": "烏石道云。寶壽用秦楚強兵之術。三聖畫孫吳吞",
    "X66n1296_032:0188a22": "併之機。各各氣宇如王。欲得一統封疆萬民樂業。",
    "X66n1296_032:0188a23": "猶未得在。何故。太平本是將軍致。不許將軍見太",
    "X66n1296_032:0188a24": "平。",
    "X66n1296_032:0188b01": "徑山琇云。寶壽三聖發明臨濟正法眼藏。直是斬",
    "X66n1296_032:0188b02": "釘截鐵。怎奈承當者少。雪竇既是權柄在手。便合",
    "X66n1296_032:0188b03": "與者僧雪屈。說甚麼當時。還會麼。若無舉鼎拔山",
    "X66n1296_032:0188b04": "力。千里烏騅不易騎。",
    "X66n1296_032:0188b05": "東山澓云。二大老雖然水滴不漏。未免惹人向是",
    "X66n1296_032:0188b06": "非勝負裏走作。山僧今日開堂。有人推出僧來。山",
    "X66n1296_032:0188b07": "僧也不用棒也不用喝。但向他道我不如你。他若",
    "X66n1296_032:0188b08": "道與麼為人非但瞎者僧眼瞎却越州一城人眼",
    "X66n1296_032:0188b09": "去在。不妨向他道個瞎。且道與古人相去多少。未",
    "X66n1296_032:0188b10": "過關者看看。",
    "X66n1296_032:0188b11": "東明際舉天童傑語畢云。若論扶豎臨濟正宗。豈",
    "X66n1296_032:0188b12": "但二老喫棒。直饒盡大地人喫棒也只扶豎得一",
    "X66n1296_032:0188b13": "半。何故。不見道攻乎異端斯害也已。",
    "X66n1296_032:0188b14": "南澗問云。二老是臨濟嫡骨兒孫。故能向人天眾",
    "X66n1296_032:0188b15": "前發明臨濟骨髓。惜乎當時無人承當。致使二大",
    "X66n1296_032:0188b16": "老不能轉身吐氣。",
    "X66n1296_032:0188b17": "開先金云。明修暗度不無三聖。決勝運籌還他寶",
    "X66n1296_032:0188b18": "壽。似則似。祇如三聖道。恁麼為人非但瞎者僧眼。",
    "X66n1296_032:0188b19": "瞎却鎮州一城人眼去在。未審諸人作麼生會。臥",
    "X66n1296_032:0188b20": "龍纔奮迅。丹鳳便翱翔。",
    "X66n1296_032:0188b21": "棲霞成云。風馳電卷。海震嶽搖。二老灼然有驚羣",
    "X66n1296_032:0188b22": "之作。然究其實落。未免都成乾弄一場。不特笑殺",
    "X66n1296_032:0188b23": "旁觀。亦被者僧冷地看破。",
    "X66n1296_032:0188b24": "道峰清云。寶壽提持祖令。非但瞎却鎮州一城人",
    "X66n1296_032:0188c01": "眼。直得十方黑暗日月無光。若不是三聖高懸古",
    "X66n1296_032:0188c02": "鏡。未免人人扶牆摸壁。今日新道峰既無人推出",
    "X66n1296_032:0188c03": "僧來。山僧亦不行棒。要且瞎却天下人眼。且道利",
    "X66n1296_032:0188c04": "害在其麼處。呈拄杖云。一片白雲橫谷口。幾多歸",
    "X66n1296_032:0188c05": "鳥盡迷巢。",
    "X66n1296_032:0188c06": "東塔熹云。我要翻雪竇案。縱使者僧纔推出便掀",
    "X66n1296_032:0188c07": "倒禪牀。也只是棺材裏瞠眼。有甚用處。者僧若果",
    "X66n1296_032:0188c08": "是個漢。纔推出珍重便出。不惟闔會觀光。亦使二",
    "X66n1296_032:0188c09": "老疑殺。",
    "X66n1296_032:0188c10": "白巖符云。二大老發揮臨濟正法眼藏。可謂竭其",
    "X66n1296_032:0188c11": "力矣。只是終未免被者僧在背地裏泠笑。",
    "X66n1296_032:0188c12": "寶壽在先寶壽沼為供養主。沼問。父母未生前。還我",
    "X66n1296_032:0188c13": "本來面目來。壽立至夜深下語不契。翌日辭去。沼曰",
    "X66n1296_032:0188c14": "汝何往。壽曰。昨日蒙和尚語問。某甲不契。往南方參",
    "X66n1296_032:0188c15": "善知識去。沼曰。南方禁夏不禁冬。我此間禁冬不禁",
    "X66n1296_032:0188c16": "夏。汝且作街坊過夏。若是佛法。闤闠之中浩浩紅塵",
    "X66n1296_032:0188c17": "常說正法。壽不敢違。一日街頭見兩人交爭。揮一拳",
    "X66n1296_032:0188c18": "曰你得恁麼無面目。壽當下大悟。",
    "X66n1296_032:0188c19": "昭覺勤云。築著磕著。當頭彰本地風光。應聲應色。",
    "X66n1296_032:0188c20": "直下無絲毫透漏。還會他道得恁麼無面目麼。龍",
    "X66n1296_032:0188c21": "袖拂開全體現。",
    "X66n1296_032:0188c22": "磬山修云。得恁麼無面目。噫。錦繡叢中撞著。白雲",
    "X66n1296_032:0188c23": "堆裏活埋。洞見本地風光。面目依然長在。噫。",
    "X66n1296_032:0188c24": "吉州資福如寶禪師(南六西塔穆嗣)僧問。古人拈椎豎拂意",
    "X66n1296_032:0189a01": "旨如何。福曰古人與麼那。曰拈椎豎拂又作麼生。福",
    "X66n1296_032:0189a02": "便喝出。",
    "X66n1296_032:0189a03": "雲門偃云。古人是什麼眼目。有僧曰。和尚與麼。驢",
    "X66n1296_032:0189a04": "年會麼。門乃召僧曰來來。僧近前。門以拂子驀口",
    "X66n1296_032:0189a05": "打。",
    "X66n1296_032:0189a06": "髻珠是云。者裏則不然。古人拈椎豎拂意旨如何。",
    "X66n1296_032:0189a07": "向道頻呼小玉元無事。只要檀郎認得聲。者僧若",
    "X66n1296_032:0189a08": "是個見角知牛底漢。者裏必能別露一斑。且免資",
    "X66n1296_032:0189a09": "福空費許多鹽醬。",
    "X66n1296_032:0189a10": "資福因陳操尚書來乃畫一圓相。操曰。弟子與麼來。",
    "X66n1296_032:0189a11": "早是不著便。何況更用如此。福於圓相中著一點。操",
    "X66n1296_032:0189a12": "曰將謂是南番舶主。福便歸方丈閉却門。",
    "X66n1296_032:0189a13": "雪竇顯云。陳操只具一隻眼。",
    "X66n1296_032:0189a14": "溈山喆云。資福雖是本分爐鞲。怎奈陳操是煆了",
    "X66n1296_032:0189a15": "精金。諸人要識資福麼。等閑拋一釣。驚動碧潭龍。",
    "X66n1296_032:0189a16": "靈巖儲云。雪竇恁麼批判。肘臂終不外曲。殊不知",
    "X66n1296_032:0189a17": "尚書撥盡白雲。為尋知己。資福打開青嶂。善應來",
    "X66n1296_032:0189a18": "機。雖則二俱好手。未免起模畵樣。",
    "X66n1296_032:0189a19": "資福因僧問。如何是一塵入正受。資作入定勢。曰如",
    "X66n1296_032:0189a20": "何是諸塵三昧起。資曰汝問阿誰。",
    "X66n1296_032:0189a21": "靈谿昱云。靈谿則不然。如何是一塵入正受。舉拳",
    "X66n1296_032:0189a22": "云者個是拳頭。如何是諸塵三昧起。便與驀口[祝/土]。",
    "X66n1296_032:0189a23": "龍唐古云。資福老漢也是隨人起倒。者裏則不然。",
    "X66n1296_032:0189a24": "如何是一塵入正受。汝問阿誰。如何是諸塵三昧。",
    "X66n1296_032:0189b01": "却作入定勢。",
    "X66n1296_032:0189b02": "郢州芭蕉慧清禪師(南六南塔涌嗣)上堂拈拄杖示眾曰。你",
    "X66n1296_032:0189b03": "有拄杖子。我與你拄杖子。你無拄杖子。我奪却你拄",
    "X66n1296_032:0189b04": "杖子。靠拄杖下座。",
    "X66n1296_032:0189b05": "溈山喆云。大溈即不然。你有拄杖子。我奪却你拄",
    "X66n1296_032:0189b06": "杖子。你無拄杖子。我與你拄杖子。大溈既如是。諸",
    "X66n1296_032:0189b07": "人還用得也未。若人用得。德山先鋒臨濟後令。若",
    "X66n1296_032:0189b08": "也用不。得且還本主。",
    "X66n1296_032:0189b09": "投子青云。人無遠慮必有近憂。",
    "X66n1296_032:0189b10": "天童覺云。你有則一切有。你無則一切無(有無自是)。當",
    "X66n1296_032:0189b11": "人與奪。關芭蕉什麼事。正漝麼時。作麼生是你拄",
    "X66n1296_032:0189b12": "杖子。",
    "X66n1296_032:0189b13": "寶峰文云。大眾。現錢買賣莫受人瞞。知麼。有利無",
    "X66n1296_032:0189b14": "利不離行市。",
    "X66n1296_032:0189b15": "天童傑云。芭蕉老漢將常住物私置。草簿花破過",
    "X66n1296_032:0189b16": "頭。致令後代兒孫向拄杖子節目上更生節目。凌",
    "X66n1296_032:0189b17": "辱宗風。徑山乾索索地。有也不與。無也不奪。為甚",
    "X66n1296_032:0189b18": "如此。拈拄杖卓一卓云。一朝權在手。看取令行時。",
    "X66n1296_032:0189b19": "天寶樞云。你有拄杖子我與你拄杖子。錯。你無拄",
    "X66n1296_032:0189b20": "杖子我奪却你拄杖子。錯。良久云。錯錯。",
    "X66n1296_032:0189b21": "烏石道云。有處與。固為錦上添花。無處奪。畢竟作",
    "X66n1296_032:0189b22": "麼生話會。諸仁者。還勘辨得出麼。良久云。來年更",
    "X66n1296_032:0189b23": "有新條在。惱亂春風卒未休。",
    "X66n1296_032:0189b24": "愚菴盂云。者老漢寬處有餘狹處不足。顯聖者裏",
    "X66n1296_032:0189c01": "則不然。你有拄杖子。雙手提不起。你無拄杖子。和",
    "X66n1296_032:0189c02": "身放不下。",
    "X66n1296_032:0189c03": "金粟元云。覿面提持。臨機與奪。二尊宿固不妨兵",
    "X66n1296_032:0189c04": "隨印轉別立一家。要且勞而無功。未識當人拄杖",
    "X66n1296_032:0189c05": "子在。且作麼生是當人拄杖子。若也道得。非惟坐",
    "X66n1296_032:0189c06": "斷古人舌頭。亦乃與天下衲僧出氣。",
    "X66n1296_032:0189c07": "金仙璨云。芭蕉者漢大似個三家村裏小孩子。挖",
    "X66n1296_032:0189c08": "得團臭泥。搓圓揑扁。縮短扯長。輥轆轆圓活活。雖",
    "X66n1296_032:0189c09": "謂收放自由。未免勞掌費指。弁山則不然。你有拄",
    "X66n1296_032:0189c10": "杖子奪你拄杖子。你無拄杖子與你拄杖子。且道",
    "X66n1296_032:0189c11": "與古人是同是別。檢點得出。許伊具一隻眼。",
    "X66n1296_032:0189c12": "神鼎澤云。一分銀子買一雙草鞋。了無奇特。只是",
    "X66n1296_032:0189c13": "不許人穿。何故。法如是故。喝一喝。",
    "X66n1296_032:0189c14": "神鼎僼云。芭蕉與麼道。大似仁義盡從貧處斷。世",
    "X66n1296_032:0189c15": "情偏向有錢家。天童則不然。你有也與你。你無也",
    "X66n1296_032:0189c16": "與你。只是要你識得拄杖子來處。你若識得伊來",
    "X66n1296_032:0189c17": "處。有則錦上鋪花。無則雪中送炭。尋常應用如龍",
    "X66n1296_032:0189c18": "得水似虎靠山。你若不識得來處。二六時中要橫",
    "X66n1296_032:0189c19": "不得橫。要豎不得豎。未免被伊礙却。設有個漢道。",
    "X66n1296_032:0189c20": "我有也不要。無也不要。和尚又作麼生。我也要問",
    "X66n1296_032:0189c21": "你底來處。你有也不要。你底從何而有。識得你自",
    "X66n1296_032:0189c22": "己底即是山僧底。要且推不去。若無也不要。我且",
    "X66n1296_032:0189c23": "問你尋常撥草瞻風穿雲渡水全承誰力。與麼豁",
    "X66n1296_032:0189c24": "豁達達莾莾蕩蕩。近年來如稻麻竹葦。大眾。知來",
    "X66n1296_032:0190a01": "處。不思議。不知處。無本據。畢竟拄杖子從甚處來。",
    "X66n1296_032:0190a02": "良久云。休從林下覓。莫向澗邊求。",
    "X66n1296_032:0190a03": "芭蕉示眾。如人行次。忽遇前面萬丈深坑。背後野火",
    "X66n1296_032:0190a04": "來逼。兩畔荊棘叢林。若也向前則墮在坑壍。若也退",
    "X66n1296_032:0190a05": "後則野火燒身。若也轉側則被荊棘林礙。當與麼時",
    "X66n1296_032:0190a06": "作麼生免得。若也免得。合有出身之路。若免不得。則",
    "X66n1296_032:0190a07": "墮身死漢。",
    "X66n1296_032:0190a08": "廣胤標云。芭蕉老漢到者裏為你和贓捉敗了也。",
    "X66n1296_032:0190a09": "是你諸人皮下還有血麼。且如今合著得個什麼",
    "X66n1296_032:0190a10": "語與芭蕉相見。還知麼。若是凌行婆。定合哭蒼天。",
    "X66n1296_032:0190a11": "芭蕉因僧問。賊來須打。客來須看。忽遇客賊俱來時",
    "X66n1296_032:0190a12": "如何。蕉曰屋裏有一緉破草鞋。曰祇如破草鞋還堪",
    "X66n1296_032:0190a13": "受用也無。蕉曰。汝若將去。前凶後不吉。",
    "X66n1296_032:0190a14": "資福廣云。雙關把住一劒通開。若是短販之徒。便",
    "X66n1296_032:0190a15": "見冰消瓦解。雖然如是。我不恁麼。忽遇客賊俱來",
    "X66n1296_032:0190a16": "時如。何但向道你是作家。",
    "X66n1296_032:0190a18": "宗門拈古彚集卷第三十二"
}