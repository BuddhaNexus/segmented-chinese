{
    "T39n1791_007:0480b22": "注大乘入楞伽經卷第七",
    "T39n1791_007:0480b24": "復次大慧愚癡凡夫(至)清淨真實離四句法",
    "T39n1791_007:0480b25": "　因上偈言彼無智非智。是名妄見者。欲明愚",
    "T39n1791_007:0480b26": "夫不知如來如實宗趣法。及言說法。故為無",
    "T39n1791_007:0480b27": "始虛偽惡邪妄想之所幻惑。故不能覺知自",
    "T39n1791_007:0480b28": "心妄想。明菩薩知此二種法故。能了自心妄",
    "T39n1791_007:0480b29": "想。是故次明如實宗趣法及言說法。",
    "T39n1791_007:0480c01": "大慧白言如是如是(至)為說種種諸方便教",
    "T39n1791_007:0480c02": "　三藏十二部一切修多羅。是如來隨眾生心",
    "T39n1791_007:0480c03": "差別。以方便故作種種異說。言殊契一。詮旨",
    "T39n1791_007:0480c04": "兩亡。可謂言說法通也。",
    "T39n1791_007:0480c05": "如實法者謂修行者(至)諸菩薩摩訶薩當善修",
    "T39n1791_007:0480c06": "學　言如實宗通法者。是諸修行者。於自心",
    "T39n1791_007:0480c07": "現量無妄分別。不墮四句。超越心識。自覺聖",
    "T39n1791_007:0480c08": "智所證境界離妄因緣。及能所取相應見相。",
    "T39n1791_007:0480c09": "外道二乘智不能測。是故名為如實宗通法。",
    "T39n1791_007:0480c10": "故結勸諸菩薩於此二法應勤修學也。問言",
    "T39n1791_007:0480c11": "說宗趣二義前文已明。今此再說豈非重繁",
    "T39n1791_007:0480c12": "乎。答前約三乘。此約一乘。又前即先宗後說。",
    "T39n1791_007:0480c13": "此則先說後宗。機感有殊。故非重也。",
    "T39n1791_007:0480c14": "爾時世尊復說頌言我說二種法言教及如實",
    "T39n1791_007:0480c15": "教法示凡夫實為修行者　教法示凡夫。一作",
    "T39n1791_007:0480c16": "說者授童蒙。言凡愚無知亦如童蒙也。如實",
    "T39n1791_007:0480c17": "宗通不是言說。故為行者。",
    "T39n1791_007:0480c18": "盧迦耶陀品第五",
    "T39n1791_007:0480c19": "爾時大慧菩薩摩訶薩(至)世尊何故作如是",
    "T39n1791_007:0480c20": "說　大慧因上佛言三世如來有二種法。謂",
    "T39n1791_007:0480c21": "言說法及如實法。即是有言說。故舉佛昔說",
    "T39n1791_007:0480c22": "盧迦耶陀呪術詞論。不應親近請問如來。此",
    "T39n1791_007:0480c23": "教既有言說。彼教何故作如是說也。盧迦耶",
    "T39n1791_007:0480c24": "陀未尋正譯。即外道論師也。",
    "T39n1791_007:0480c25": "佛言大慧盧迦耶陀(至)輪迴諸趣永不出離",
    "T39n1791_007:0480c26": "　謂外道所有言說法。但飾文句誑惑世間。不",
    "T39n1791_007:0480c27": "如義。不稱理。不能證入如實法。自壞壞他。永",
    "T39n1791_007:0480c28": "不解脫。",
    "T39n1791_007:0480c29": "何以故不了諸法唯心所見(至)生老病死憂悲",
    "T39n1791_007:0481a01": "等患　何以故者佛自徵也。不了下釋。是故",
    "T39n1791_007:0481a02": "下結。如文可知。",
    "T39n1791_007:0481a03": "大慧釋提桓因廣解眾論(至)以彼能作生苦因",
    "T39n1791_007:0481a04": "故　言帝釋福智俱勝。猶被世論弟子現畜",
    "T39n1791_007:0481a05": "生形。以文詞惑亂。而況於人。是故不應親近",
    "T39n1791_007:0481a06": "者。以彼世論能為生死苦因故。",
    "T39n1791_007:0481a07": "大慧世論唯說身覺境界(至)亦不自知是惑世",
    "T39n1791_007:0481a08": "法　明世論言說。唯說此身見聞覺知虛妄",
    "T39n1791_007:0481a09": "境界。所有百千字句。後末世中。分成多部。皆",
    "T39n1791_007:0481a10": "出於盧迦耶陀。差別因相。各不自知是惑世",
    "T39n1791_007:0481a11": "法。執為勝解。",
    "T39n1791_007:0481a12": "爾時大慧白佛言世尊(至)世尊亦同外道說耶",
    "T39n1791_007:0481a13": "　此難如來亦說世間種種言詞墮於世論。",
    "T39n1791_007:0481a14": "非自證法。若爾亦同外道言說耶。",
    "T39n1791_007:0481a15": "佛言大慧我非世說亦無來去(至)而解脫故",
    "T39n1791_007:0481a16": "　佛答我不說世論生滅法。不同外道墮妄想",
    "T39n1791_007:0481a17": "中。外法有無覺唯自心。離能所取。不起妄分",
    "T39n1791_007:0481a18": "別。入於一心三解脫門。證如實法。",
    "T39n1791_007:0481a19": "大慧我憶有時於一處住(至)是第十一世論",
    "T39n1791_007:0481a20": "　如來舉其昔事廣明世論。言一切法梵天等",
    "T39n1791_007:0481a21": "作也。以先問故答言初世論。再問故答言二",
    "T39n1791_007:0481a22": "世。後四合明為六。又以前六後五為十一也。",
    "T39n1791_007:0481a23": "瞿曇者。佛祖姓氏也。義如別說。",
    "T39n1791_007:0481a24": "彼復問言一切有記耶(至)汝之世論非我所",
    "T39n1791_007:0481a25": "說　虛空涅槃及非擇滅。此三是無為法。餘",
    "T39n1791_007:0481a26": "義可知。皆是外道世論。非是如來所說之法。",
    "T39n1791_007:0481a27": "婆羅門我說因於無始戲論(至)何況而說作與",
    "T39n1791_007:0481a28": "非作　佛說一切法。因於無始戲論業執諸",
    "T39n1791_007:0481a29": "惡習氣而生三有。愚夫不覺。唯是自心妄想",
    "T39n1791_007:0481b01": "所見。執取外法。及外道說我及根境和合知",
    "T39n1791_007:0481b02": "生。佛非如是。謂知一切法悉虛妄故。不得說",
    "T39n1791_007:0481b03": "有因無因。唯依妄念能所分別。假施緣起。本",
    "T39n1791_007:0481b04": "無實體。非執我者所能覺知。又涅槃等亦但",
    "T39n1791_007:0481b05": "數有三。況說作與非作耶。",
    "T39n1791_007:0481b06": "大慧爾時世論婆羅門(至)分別外境皆是世",
    "T39n1791_007:0481b07": "論　無明愛業為因緣故生三界。及一切法",
    "T39n1791_007:0481b08": "皆入自共相者是二乘法。乃至少有心識。流",
    "T39n1791_007:0481b09": "注不盡。俱世論也。",
    "T39n1791_007:0481b10": "大慧爾時彼婆羅門(至)義理相應非不相應",
    "T39n1791_007:0481b11": "　婆羅門言。一切外道所有詞論。種種句味。因",
    "T39n1791_007:0481b12": "喻莊嚴。莫不皆從我法中出。悉是世論。頗更",
    "T39n1791_007:0481b13": "有非世論不。佛報言有非世論法。非汝有者。",
    "T39n1791_007:0481b14": "故非汝所許。非世不許也。雖離言論。亦假種",
    "T39n1791_007:0481b15": "種文句因喻莊嚴始可悟也。故言非不說種",
    "T39n1791_007:0481b16": "種文句義理相應非不相應。",
    "T39n1791_007:0481b17": "彼復問言豈有世許非世論耶(至)非汝有也",
    "T39n1791_007:0481b18": "　言以不實種種外法。虛妄分別生計著故。不",
    "T39n1791_007:0481b19": "了皆是自心現量。故不能知非世論也。起信",
    "T39n1791_007:0481b20": "論云。一切諸法。唯依妄念而有差別。若離心",
    "T39n1791_007:0481b21": "念。則無一切境界之相。是故一切法。從本已",
    "T39n1791_007:0481b22": "來離言說相。離名字相。離心緣相。畢竟平等。",
    "T39n1791_007:0481b23": "無有變異。不可破壞。唯是一心。故名真如也。",
    "T39n1791_007:0481b24": "能於自處住。不起有無妄念分別。是如來法。",
    "T39n1791_007:0481b25": "非外道所有。",
    "T39n1791_007:0481b26": "婆羅門略而言之(至)皆汝世論非是我法　明",
    "T39n1791_007:0481b27": "妄識計著去來等法。皆世論也。",
    "T39n1791_007:0481b28": "大慧世論婆羅門(至)若能了此分別不生　言",
    "T39n1791_007:0481b29": "世論者作如上問。佛如上答。尚不少覺。自謂",
    "T39n1791_007:0481c01": "聖明。不辭而退。反作念言以如來所說為非。",
    "T39n1791_007:0481c02": "大慧汝今亦復問我是義(至)唯得財利不得法",
    "T39n1791_007:0481c03": "利　此舉昔答婆羅門義。結酬大慧所請。",
    "T39n1791_007:0481c04": "大慧白言所言財法(至)戲論分別常斷二邊",
    "T39n1791_007:0481c05": "　言財利增長貪愛。生老病死。憂悲苦惱。不應",
    "T39n1791_007:0481c06": "親近。法利蒙佛灌頂。於一切法悉得自在。故",
    "T39n1791_007:0481c07": "應親近承事供養。",
    "T39n1791_007:0481c08": "大慧外道世論令諸癡人墮在二邊(至)應勤觀",
    "T39n1791_007:0481c09": "察　外道計五陰不從因生。故起常見。計造",
    "T39n1791_007:0481c10": "色滅不能更生名斷見。如來所說唯是自心",
    "T39n1791_007:0481c11": "現量。不見生住滅者。此二差別勸勤觀察。莫",
    "T39n1791_007:0481c12": "如外道計執不捨。",
    "T39n1791_007:0481c13": "爾時世尊重說頌言調伏攝眾生以戒降諸惡",
    "T39n1791_007:0481c14": "智慧滅諸見解脫得增長　如來調伏攝受眾",
    "T39n1791_007:0481c15": "生。常說修行三決定義。謂攝心為戒。因戒生",
    "T39n1791_007:0481c16": "定。因定發慧。以是名為三無漏學。學是道故",
    "T39n1791_007:0481c17": "解脫增長。能證實相。然戒為定體。慧為定用。",
    "T39n1791_007:0481c18": "偈文影略。非不言也。",
    "T39n1791_007:0481c19": "外道虛妄說皆是世俗論橫計作所作不能自",
    "T39n1791_007:0481c20": "成立　言梵天等為能作。一切諸法為所作。",
    "T39n1791_007:0481c21": "妄計能所。如來法身真實自宗。彼不能成。",
    "T39n1791_007:0481c22": "唯我一自宗不著於能所為諸弟子說令離於",
    "T39n1791_007:0481c23": "世論　言如來唯以一自宗故。出現於世。能",
    "T39n1791_007:0481c24": "所影像都無。為弟子說令離世論。",
    "T39n1791_007:0481c25": "能取所取法唯心無所有(至)皆是世法論　上",
    "T39n1791_007:0481c26": "四偈略頌長行世論計執。如文可知　然外",
    "T39n1791_007:0481c27": "道邪見。雖有九十六種。並不離五見二因。五",
    "T39n1791_007:0481c28": "見者。謂十使煩惱中五利使也。如第三卷已",
    "T39n1791_007:0481c29": "略釋。言二因者。謂無因。邪因也。或計二十五",
    "T39n1791_007:0482a01": "諦從冥等生。或計六句和合等生。或謂自在",
    "T39n1791_007:0482a02": "梵天等生。或謂微塵虛空宿作等而為世間。",
    "T39n1791_007:0482a03": "及涅槃本。統收所計不出四見。謂數論計一。",
    "T39n1791_007:0482a04": "勝論計異。勒沙婆計亦一亦異。若提子計非",
    "T39n1791_007:0482a05": "一非異。若計一者則謂因中有果。若計異者則",
    "T39n1791_007:0482a06": "謂因中無果。三則亦有亦無。四則非有非無。",
    "T39n1791_007:0482a07": "餘諸異計皆不出此。雖多不同。就其結過不離",
    "T39n1791_007:0482a08": "二因。謂從虛空自然生。即是無因。餘皆邪因。",
    "T39n1791_007:0482a09": "此方儒道二教。若約君臣父子三才五常等。",
    "T39n1791_007:0482a10": "乃域中至化也。固不在言。且天竺外道。明說",
    "T39n1791_007:0482a11": "三世。亦信因果。知厭生死。樂求涅槃。但真源",
    "T39n1791_007:0482a12": "小差。致去道懸遠。而況專門之學。善上一身。",
    "T39n1791_007:0482a13": "縱有終身之憂。而無他世之慮。雖齊生死。強",
    "T39n1791_007:0482a14": "一榮枯。唯計自然。或推天命。如所謂人法地。",
    "T39n1791_007:0482a15": "地法天。天法道。道法自然。若以自然為因。能",
    "T39n1791_007:0482a16": "生萬物。即是邪因。若謂萬物自然而生。如鶴",
    "T39n1791_007:0482a17": "之白。烏之黑。即是無因。又謂易有太極是生",
    "T39n1791_007:0482a18": "兩儀。兩儀生四象。四象生八卦。八卦定吉凶。",
    "T39n1791_007:0482a19": "吉凶生大業者。若計太極為因。即是邪因。若",
    "T39n1791_007:0482a20": "謂一陰一陽之謂道。即計陰陽變易。能生萬物。",
    "T39n1791_007:0482a21": "亦是邪因。若計一為虛無自然者。則亦無因。",
    "T39n1791_007:0482a22": "然無因邪因。乃成大過。謂虛空自然等生。應",
    "T39n1791_007:0482a23": "常生故。昔說小乘之因緣。已破外宗之玄妙。",
    "T39n1791_007:0482a24": "是知佛法之淺淺。尤勝外道之深深故知殊",
    "T39n1791_007:0482a25": "方異域。總由迷正因緣。紛然異計。尚不知三",
    "T39n1791_007:0482a26": "界由乎我心。從癡有愛。流轉無極。安知性空",
    "T39n1791_007:0482a27": "之理。妙有之門。真如隨緣。性相無礙。圓融交",
    "T39n1791_007:0482a28": "映。涉入重重者哉。言有濫同釋教者。皆是佛",
    "T39n1791_007:0482a29": "法之餘。同涅槃經盜牛之喻。不能善取。加以",
    "T39n1791_007:0482b01": "水漿。乳猶難得。況抨驢乳而得醍醐。或識解",
    "T39n1791_007:0482b02": "膚淺。世智妄推。或苟求虛名。習邪見種。樹地",
    "T39n1791_007:0482b03": "獄之苦本。遏種智之深因。豈不哀哉。廣明異",
    "T39n1791_007:0482b04": "計。如瑜伽第六。顯揚第九第十。婆沙十一十",
    "T39n1791_007:0482b05": "二。及金七十論說。中百等論亦廣破之。",
    "T39n1791_007:0482b06": "涅槃品第六",
    "T39n1791_007:0482b07": "爾時大慧菩薩摩訶薩(至)而諸外道種種分別",
    "T39n1791_007:0482b08": "　因上外道問。虛空涅槃及非擇滅。是所作",
    "T39n1791_007:0482b09": "耶。非所作耶。佛言大慧。虛空涅槃及非擇滅。",
    "T39n1791_007:0482b10": "本無體性。但以數有三耳。故舉如來說何法",
    "T39n1791_007:0482b11": "以為涅槃。而諸外道各妄分別。起涅槃見。",
    "T39n1791_007:0482b12": "佛言大慧如諸外道(至)諦聽諦聽當為汝說",
    "T39n1791_007:0482b13": "　言非彼外道妄計涅槃。能得隨順真實涅槃。",
    "T39n1791_007:0482b14": "大慧或有外道言見法無常(至)非以見壞名為",
    "T39n1791_007:0482b15": "涅槃　有外道言。作無常等觀故不戀境界。",
    "T39n1791_007:0482b16": "觀成得定故。色心心數諸法不現在前。亦不",
    "T39n1791_007:0482b17": "緣念三世境界。癡愛業因盡故。如燈膏盡不",
    "T39n1791_007:0482b18": "復明。如種敗不復芽。如火滅薪無不復燃。能",
    "T39n1791_007:0482b19": "所取不起故。妄分別不生。於此有餘無餘作",
    "T39n1791_007:0482b20": "涅槃想。此聲聞涅槃也。以見滅壞分段生死。",
    "T39n1791_007:0482b21": "始得涅槃故。亦同外道。",
    "T39n1791_007:0482b22": "或謂至方名得涅槃境界想離猶如風止　言",
    "T39n1791_007:0482b23": "方論師。計從方生人。人生天地。滅後還入於",
    "T39n1791_007:0482b24": "方。謂方是常也。風仙論師。計風能生殺萬物。",
    "T39n1791_007:0482b25": "風性亦常。皆謂得涅槃也。",
    "T39n1791_007:0482b26": "或謂不見能覺所覺(至)常無常見名得涅槃",
    "T39n1791_007:0482b27": "　圍陀論師。計梵天能生一切是能覺。萬物為",
    "T39n1791_007:0482b28": "所覺。伊賒那論師。所計一切從伊賒生。物是",
    "T39n1791_007:0482b29": "無常。而彼是常。謂不見能所。不起分別。名得",
    "T39n1791_007:0482c01": "涅槃。",
    "T39n1791_007:0482c02": "或有說言分別諸相(至)深生愛樂執為涅槃",
    "T39n1791_007:0482c03": "　裸形論師作如此計。不知相從心現也。又云",
    "T39n1791_007:0482c04": "一類以無想天為涅槃。及以四空處為涅槃",
    "T39n1791_007:0482c05": "者。皆作此所計。",
    "T39n1791_007:0482c06": "或謂覺知內外諸法(至)有性不壞作涅槃想",
    "T39n1791_007:0482c07": "　毘世論師。計虛空及四大性三世不壞也。",
    "T39n1791_007:0482c08": "或計我人眾生壽命及一切法無有壞滅作涅",
    "T39n1791_007:0482c09": "槃想　常見論師。計我及諸法更無壞滅。",
    "T39n1791_007:0482c10": "復有外道無有智慧(至)作一切物以為涅槃",
    "T39n1791_007:0482c11": "　女人眷屬論師。計有自性及以士夫。功能轉",
    "T39n1791_007:0482c12": "變作一切物也。",
    "T39n1791_007:0482c13": "或有外道計福非福盡(至)是實作者以為涅槃",
    "T39n1791_007:0482c14": "　苦行外道計罪福俱盡。淨眼論師計不由",
    "T39n1791_007:0482c15": "智慧。諸惑皆盡。摩陀羅論師計大自在天。是",
    "T39n1791_007:0482c16": "真實能作眾生生死者。",
    "T39n1791_007:0482c17": "或謂眾生展轉相生(至)以不了故執為涅槃",
    "T39n1791_007:0482c18": "　尼揵子論師計劫初生一男一女。彼二和合",
    "T39n1791_007:0482c19": "展轉相生。不知是無明愛業而為根本。謂一",
    "T39n1791_007:0482c20": "切物滅歸於彼。而為涅槃。",
    "T39n1791_007:0482c21": "或計證。於諦道虛妄分別以為涅槃　僧佉論",
    "T39n1791_007:0482c22": "師計二十五諦從冥而生。自然四德。謂證真",
    "T39n1791_007:0482c23": "實諦道。",
    "T39n1791_007:0482c24": "或計求那與求那者(至)俱及不俱執為涅槃",
    "T39n1791_007:0482c25": "　摩醯首羅論師計摩醯首羅一體三分。有大",
    "T39n1791_007:0482c26": "功能與功能者而共和合。墮四句見。執為涅",
    "T39n1791_007:0482c27": "槃。",
    "T39n1791_007:0482c28": "或計諸物從自然生(至)即執自然以為涅槃",
    "T39n1791_007:0482c29": "　自然論師所計有二。若以自然為因能生萬",
    "T39n1791_007:0483a01": "物。即是邪因。若謂萬物自然而生即是無因。",
    "T39n1791_007:0483a02": "或謂能解二十五諦(至)守護眾生斯得涅槃",
    "T39n1791_007:0483a03": "　迦毘羅論師。以明了二十五諦為涅槃。若能",
    "T39n1791_007:0483a04": "受六德論令萬民安樂。安樂之性即是涅槃。",
    "T39n1791_007:0483a05": "或有說言時生世間時即涅槃　時敬論師計",
    "T39n1791_007:0483a06": "時節為因。能生世間諸法。",
    "T39n1791_007:0483a07": "或執有物以為涅槃(至)與涅槃無別作涅槃",
    "T39n1791_007:0483a08": "想　或以有性為涅槃。或以無性為涅槃。或",
    "T39n1791_007:0483a09": "以有無二法為涅槃。或以萬物是諠動。涅槃",
    "T39n1791_007:0483a10": "是寂靜。此二無別為涅槃也。以上外道種種",
    "T39n1791_007:0483a11": "妄計。起涅槃見。具如提婆等論廣釋其相。",
    "T39n1791_007:0483a12": "大慧復有異彼外道所說(至)及以意識名得涅",
    "T39n1791_007:0483a13": "槃　此示如來真實涅槃。令開悟已隨順證",
    "T39n1791_007:0483a14": "入。如經自明　故成唯識論。約三乘人。本有",
    "T39n1791_007:0483a15": "修顯涅槃義別。通有四種。餘皆邪見　一本來",
    "T39n1791_007:0483a16": "自性清淨涅槃。謂一切法相真如理。雖有客",
    "T39n1791_007:0483a17": "塵所染。而本性淨。具無數量微妙功德。無生",
    "T39n1791_007:0483a18": "無滅。湛若虛空。一切有情平等共有。與一切",
    "T39n1791_007:0483a19": "法不一不異。離一切相一切分別。尋思路絕。",
    "T39n1791_007:0483a20": "名言道斷。唯真聖者內自所證。其性本寂故",
    "T39n1791_007:0483a21": "名涅槃　二有餘依涅槃。謂即真如出煩惱",
    "T39n1791_007:0483a22": "障。雖有微苦所依未滅。而障永寂。故名涅槃",
    "T39n1791_007:0483a23": "　三無餘依涅槃。謂即真如出生死苦。煩惱",
    "T39n1791_007:0483a24": "既盡。餘依亦滅。眾苦永寂。故名涅槃　四無",
    "T39n1791_007:0483a25": "住處大涅槃。謂即真如出所知障。大悲般若",
    "T39n1791_007:0483a26": "常所輔翼。由斯不住生死涅槃。利樂有情窮",
    "T39n1791_007:0483a27": "未來際。用而常寂。故名涅槃。一切有情皆有",
    "T39n1791_007:0483a28": "初一。二乘無學容有前三。唯佛世尊可言具",
    "T39n1791_007:0483a29": "四　上諸外道種種異計。即是迷此本來自",
    "T39n1791_007:0483b01": "性清淨涅槃。墮於邪見。各妄分別起涅槃見",
    "T39n1791_007:0483b02": "也。上修無常觀。不念境界。如燈盡等起涅槃",
    "T39n1791_007:0483b03": "想。即此有餘依無餘依涅槃也。上能了達唯",
    "T39n1791_007:0483b04": "心所現。入於佛地。超心意識等名得涅槃。即",
    "T39n1791_007:0483b05": "此無住處大涅槃也(涅槃。古翻云無為。亦云滅度唐譯云圓寂。謂德無不具。障無不",
    "T39n1791_007:0483b06": "盡也)。",
    "T39n1791_007:0483b07": "大慧彼諸外道虛妄計度(至)汝及諸菩薩宜應",
    "T39n1791_007:0483b08": "遠離　言諸外道種種計度作涅槃想。既違",
    "T39n1791_007:0483b09": "正理。竟無所成。唯增妄識馳騁散亂。往來生",
    "T39n1791_007:0483b10": "死不得解脫。是故勸諸菩薩應遠離也。",
    "T39n1791_007:0483b11": "爾時世尊重說頌言外道涅槃見各各異分別",
    "T39n1791_007:0483b12": "(至)愚癡妄分別　明諸外道妄涅槃見。無解脫",
    "T39n1791_007:0483b13": "方便妄生解脫想。人人邪解各自異趣。悉是",
    "T39n1791_007:0483b14": "愚癡妄分別。",
    "T39n1791_007:0483b15": "一切癡外道妄見作所作(至)真實滅苦因　世",
    "T39n1791_007:0483b16": "論言說是三界生死本。離世論言說。是名真",
    "T39n1791_007:0483b17": "實滅苦之因。",
    "T39n1791_007:0483b18": "譬如鏡中像雖現而非實(至)分別則不生　言",
    "T39n1791_007:0483b19": "妄想心鏡中現於境界。無實故不得說二。愚",
    "T39n1791_007:0483b20": "夫不知故見有二。若了唯心。能取所取妄想",
    "T39n1791_007:0483b21": "不生。",
    "T39n1791_007:0483b22": "心即是種種遠離相所相(至)凡愚不能覺　言",
    "T39n1791_007:0483b23": "從妄心生種種境界。既從妄想心生。故無能",
    "T39n1791_007:0483b24": "相所相如愚所見妄分別者。雖見即是無見。",
    "T39n1791_007:0483b25": "三有亦爾。愚不能覺。",
    "T39n1791_007:0483b26": "經經說分別但是異名字若離於言語其義不",
    "T39n1791_007:0483b27": "可得　言妄想分別法。但有言說都無實義。",
    "T39n1791_007:0483b28": "若亡詮會旨。妄分別義悉不可得。",
    "T39n1791_007:0483b29": "法身品第七",
    "T39n1791_007:0483c01": "爾時大慧菩薩摩訶薩(至)而得善巧自悟悟他",
    "T39n1791_007:0483c02": "　大慧因上明真實涅槃超心意識。故舉能",
    "T39n1791_007:0483c03": "證涅槃如來法身應正等覺自覺性以請問。",
    "T39n1791_007:0483c04": "令我等菩薩得是善巧。自覺覺他。",
    "T39n1791_007:0483c05": "佛言大慧如汝所問(至)如是等為異不異　言",
    "T39n1791_007:0483c06": "如來法身應正等覺。為作法耶。非作法耶。為",
    "T39n1791_007:0483c07": "是果耶。為是因耶。為能相耶。為所相耶。為言",
    "T39n1791_007:0483c08": "說耶。為所說耶。為能覺耶。為所覺耶。為異此",
    "T39n1791_007:0483c09": "等辭句有如來法身耶。為即此等辭句是如",
    "T39n1791_007:0483c10": "來法身耶。",
    "T39n1791_007:0483c11": "佛言大慧如來應正等覺(至)何以故俱有過故",
    "T39n1791_007:0483c12": "　明如來法身是作是非作等。俱有過咎。故",
    "T39n1791_007:0483c13": "佛遮彼過。總言非也。",
    "T39n1791_007:0483c14": "大慧若如來是作則是無常(至)非作因成故",
    "T39n1791_007:0483c15": "　若如來法身是作法。則是無常。佛不忍可。若",
    "T39n1791_007:0483c16": "非作法。則無體性。非作因成。是故法身非作",
    "T39n1791_007:0483c17": "非非作也。",
    "T39n1791_007:0483c18": "若非因非果則非有非無(至)如來所有一切句",
    "T39n1791_007:0483c19": "義　若非作非非作。則非因非果。若非因非",
    "T39n1791_007:0483c20": "果。則非相非所相。故言非有非無。若非有非",
    "T39n1791_007:0483c21": "無。則非說非所說。故言超過四句。夫墮句者",
    "T39n1791_007:0483c22": "名曰世間。故言四句者。但隨世間而有言說。",
    "T39n1791_007:0483c23": "若超四句唯有言說。則如石女兒也。石女兒",
    "T39n1791_007:0483c24": "者唯有言說。不墮四句。以不墮故不可度量。",
    "T39n1791_007:0483c25": "則非覺非所覺也。智者應知如來所有一切",
    "T39n1791_007:0483c26": "句義亦如是。豈有異此即此辭句。是如來法",
    "T39n1791_007:0483c27": "身耶。",
    "T39n1791_007:0483c28": "大慧如我所說諸法無我(至)如來句義應知亦",
    "T39n1791_007:0483c29": "然　此引昔權以明今實也。我常方便說一",
    "T39n1791_007:0484a01": "切法無有我性。故說無我。非是無有陰界入",
    "T39n1791_007:0484a02": "法之自性也。欲比法身與陰界入合。無有陰",
    "T39n1791_007:0484a03": "界入生死自性。非無法身常住自性。故云如",
    "T39n1791_007:0484a04": "來句義應知亦然。故地持經中明二法性。一",
    "T39n1791_007:0484a05": "事法性。性差別故。二實法性。性真實故。此陰",
    "T39n1791_007:0484a06": "界入諸法自性。即事法性也。如來法身常住",
    "T39n1791_007:0484a07": "自性。即實法性也。",
    "T39n1791_007:0484a08": "大慧譬如牛無馬性(至)一切法無自性悉亦如",
    "T39n1791_007:0484a09": "是　譬如牛馬合群。牛非馬性。馬非牛性。",
    "T39n1791_007:0484a10": "馬體上不得說牛性是有是無。然非無馬體",
    "T39n1791_007:0484a11": "自性也。以況法身與陰界入諸法合。法身",
    "T39n1791_007:0484a12": "上不得說陰界入性是有是無。然非無法身",
    "T39n1791_007:0484a13": "自性。故云一切諸法亦復如是。無有自相",
    "T39n1791_007:0484a14": "而非有即有也。言非有者。無有諸法自性也。",
    "T39n1791_007:0484a15": "即有者有法身常住自性也。然唯證相應。非",
    "T39n1791_007:0484a16": "諸愚夫之所能知也。何故不知。以諸愚夫有",
    "T39n1791_007:0484a17": "妄分別。故不知耳。言一切法空無生無自性",
    "T39n1791_007:0484a18": "悉亦如是者。明如來法身。有一切法空。無生",
    "T39n1791_007:0484a19": "無自性。超過有無常住自性。故云悉知亦然。",
    "T39n1791_007:0484a20": "大慧如來與蘊非異非不異(至)一切法亦如是",
    "T39n1791_007:0484a21": "　明如來法身與五陰法離一異也。故以牛",
    "T39n1791_007:0484a22": "角為喻。如於五陰於界處等一切法亦然。如",
    "T39n1791_007:0484a23": "經自顯。",
    "T39n1791_007:0484a24": "大慧如來者依解脫說(至)然有差別故非不異",
    "T39n1791_007:0484a25": "　上明法身與陰界入繫縛諸法。離異不異。",
    "T39n1791_007:0484a26": "此又明與出世解脫法離異不異也。如來法身",
    "T39n1791_007:0484a27": "以解脫名說言。如來與解脫。非異非不異也。",
    "T39n1791_007:0484a28": "若如來異解脫者。則同色相即是無常。若如",
    "T39n1791_007:0484a29": "來與解脫一者。則人與所得法即無分別。修",
    "T39n1791_007:0484b01": "行者見應無差別。然有能證人。所得法差別。",
    "T39n1791_007:0484b02": "故非一。是故如來解脫。離異不異也。",
    "T39n1791_007:0484b03": "如是智與所知非異非不異(至)無有滅故則如",
    "T39n1791_007:0484b04": "虛空　自此以下明如來真實法身也。智者",
    "T39n1791_007:0484b05": "法身也。所知者陰界入也。言真實法身。知一",
    "T39n1791_007:0484b06": "切境界離有無一異。常無常等四句妄見。超",
    "T39n1791_007:0484b07": "見覺聞知一切心量。唯有言說。無生無滅。猶",
    "T39n1791_007:0484b08": "如虛空。故華嚴云。欲知諸佛心。當觀佛智慧。",
    "T39n1791_007:0484b09": "佛智無依處。如空無所依。",
    "T39n1791_007:0484b10": "大慧虛空非作非所作(至)永離一切諸根境界",
    "T39n1791_007:0484b11": "　躡前重釋結酬所問。明如來法身正等覺",
    "T39n1791_007:0484b12": "者。永離一切諸根境界。不可以識情虛妄測",
    "T39n1791_007:0484b13": "度。",
    "T39n1791_007:0484b14": "爾時世尊重說頌言出過諸根量非果亦非因",
    "T39n1791_007:0484b15": "相及所相等如是悉皆離　下有七偈頌法身",
    "T39n1791_007:0484b16": "離念。超過二見。此總明悉皆離也。",
    "T39n1791_007:0484b17": "蘊緣與正覺一異莫能見既無有見者云何起",
    "T39n1791_007:0484b18": "分別　蘊緣者陰界入也。正覺者法身也。言",
    "T39n1791_007:0484b19": "法身與陰界入離一異也。若無有見者。不得",
    "T39n1791_007:0484b20": "分別有一異。",
    "T39n1791_007:0484b21": "非作非所作非因非非因非蘊非不蘊亦不雜",
    "T39n1791_007:0484b22": "餘物　言法身離上來等法過咎也。",
    "T39n1791_007:0484b23": "非有一法體如彼分別見亦復非是無諸法性",
    "T39n1791_007:0484b24": "如是　言法身非有一法體。如彼愚夫妄分",
    "T39n1791_007:0484b25": "別見。雖非愚夫所見性。亦復非是無也。諸法",
    "T39n1791_007:0484b26": "性如是者。謂諸法性本來亦爾。離有離無不",
    "T39n1791_007:0484b27": "可言說。",
    "T39n1791_007:0484b28": "待有故成無待無故成有無既不可取有亦不",
    "T39n1791_007:0484b29": "應說　夫方便教說有無者。相形待而生故。",
    "T39n1791_007:0484c01": "為遣執有故言無。遣墮無故言有。若言法身",
    "T39n1791_007:0484c02": "超一切量。無既不可取。有豈容言說。",
    "T39n1791_007:0484c03": "不了我無我但著於語言彼溺於二邊自壞壞",
    "T39n1791_007:0484c04": "世間　言愚夫不知如來法身。體離有無。計",
    "T39n1791_007:0484c05": "我無我。著於言說。溺於一切二邊過患。則自",
    "T39n1791_007:0484c06": "壞壞他流轉生死。",
    "T39n1791_007:0484c07": "若能見此法則離一切過是名為正觀不毀大",
    "T39n1791_007:0484c08": "導師　若能見此如來法身。則離有無一切",
    "T39n1791_007:0484c09": "過患是故名為能正觀察。不毀導師所說法",
    "T39n1791_007:0484c10": "要。",
    "T39n1791_007:0484c11": "爾時大慧菩薩摩訶薩(至)云何說是如來異名",
    "T39n1791_007:0484c12": "　大慧因上言如來法身。無有生滅。又如佛",
    "T39n1791_007:0484c13": "昔修多羅中。分別攝取不生不滅。說此即是",
    "T39n1791_007:0484c14": "如來異名。然不生不滅。此則無法。云何說為",
    "T39n1791_007:0484c15": "如來異名。故大慧舉此二教相違。以請如來",
    "T39n1791_007:0484c16": "會通。為是無性。為是如來異名。",
    "T39n1791_007:0484c17": "如世尊說一切諸法(至)唯願世尊為我宣說",
    "T39n1791_007:0484c18": "　若法不生。則無有少法可取。誰是如來者。則",
    "T39n1791_007:0484c19": "墮無見。若言攝取不生不滅是如來異名。既",
    "T39n1791_007:0484c20": "有可攝取。則墮有見。故復請世尊為我宣說。",
    "T39n1791_007:0484c21": "庶不墮二見。",
    "T39n1791_007:0484c22": "佛言諦聽當為汝說(至)七地菩薩不了其義",
    "T39n1791_007:0484c23": "　言我說如來異名名不生不滅。非是無法者。",
    "T39n1791_007:0484c24": "答上問言此則無法也。亦非攝取不生不滅",
    "T39n1791_007:0484c25": "者。答上問言云何說是如來異名也。亦不待",
    "T39n1791_007:0484c26": "緣者。答不墮有見也。亦非無義者。答不墮無",
    "T39n1791_007:0484c27": "見也。我說無生非即非離。即是如來覺法自",
    "T39n1791_007:0484c28": "性種類俱生意成法身之異號也。然此不生",
    "T39n1791_007:0484c29": "不滅。凡愚外道。昧劣二乘。七地菩薩心量未",
    "T39n1791_007:0485a01": "滅。非其境界。是皆不能了耳。",
    "T39n1791_007:0485a02": "大慧譬如帝釋地及虛空(至)而有多體亦非無",
    "T39n1791_007:0485a03": "體　言佛雖有名字差別。終無異體別陳。故",
    "T39n1791_007:0485a04": "引帝釋乃至手足。隨一一物雖有多名。其體",
    "T39n1791_007:0485a05": "唯一。",
    "T39n1791_007:0485a06": "大慧我亦如是(至)而不知是如來異名　如來",
    "T39n1791_007:0485a07": "上酬大慧所問。先以法說。次引喻明。此又以",
    "T39n1791_007:0485a08": "法而與喻合。言阿僧祇者。此云無數。餘文可",
    "T39n1791_007:0485a09": "知。",
    "T39n1791_007:0485a10": "其中或有知如來者(至)如水中月不出不入",
    "T39n1791_007:0485a11": "　如上略舉或有知者五十種名。以例多數也。",
    "T39n1791_007:0485a12": "毘紐此云大力。迦毘羅城名。以佛生彼城。因",
    "T39n1791_007:0485a13": "名迦毘羅仙也。因陀羅此云尊重。俱毘羅及",
    "T39n1791_007:0485a14": "戍迦。未見正譯。如是等滿三無數百千名號。",
    "T39n1791_007:0485a15": "稱謂不同。然其體唯一。無有增減。此方餘界",
    "T39n1791_007:0485a16": "有利根者。能知如來法身隨眾生心現。實無",
    "T39n1791_007:0485a17": "去來。譬如皎月影現眾水。何有出入哉。",
    "T39n1791_007:0485a18": "但諸凡愚心沒二邊(至)不知是佛差別名號",
    "T39n1791_007:0485a19": "　言彼愚夫墮二邊見。雖亦承事供養。不了名",
    "T39n1791_007:0485a20": "義。執著言說。昧於如來真實法身。實無去來。",
    "T39n1791_007:0485a21": "而謂不生不滅同於無法。不明是佛隨眾生",
    "T39n1791_007:0485a22": "心現種種名字。",
    "T39n1791_007:0485a23": "如因陀羅釋揭羅等(至)謂言即義無別義體",
    "T39n1791_007:0485a24": "　釋揭羅。此云勇猛。言等者等餘也。因陀羅釋",
    "T39n1791_007:0485a25": "揭羅等。並帝釋異名。以徒信名教昧於實體。",
    "T39n1791_007:0485a26": "於諸法中隨言取義。諸愚癡者作如是言。義",
    "T39n1791_007:0485a27": "如言說無有別異。謂言即義體性亦無。是人",
    "T39n1791_007:0485a28": "不了言說生滅。義非生滅。",
    "T39n1791_007:0485a29": "大慧彼人愚癡(至)離有離無故無生無體故",
    "T39n1791_007:0485b01": "　明一切語言墮於名字。而真實義不墮名字。",
    "T39n1791_007:0485b02": "以離有無。無受生。無身相。是故不墮。",
    "T39n1791_007:0485b03": "大慧如來不說墮文字法(至)唯除不墮於文字",
    "T39n1791_007:0485b04": "者　如來應機所說諸法。雖盈龍宮遍法界。",
    "T39n1791_007:0485b05": "其實不墮文字言教。文字語言本性離故。唯",
    "T39n1791_007:0485b06": "除方便正顯實義。不墮名教者。是達如來說",
    "T39n1791_007:0485b07": "法之微意也。",
    "T39n1791_007:0485b08": "大慧若人說法墮文字者(至)非不隨義而分別",
    "T39n1791_007:0485b09": "說　言若人不善說法。墮文字言教者。名虛",
    "T39n1791_007:0485b10": "誑說。三世如來及諸菩薩。其實未甞說答一",
    "T39n1791_007:0485b11": "字。諸法性相離故。亦非不隨真實義故。假分",
    "T39n1791_007:0485b12": "別說以顯耳。",
    "T39n1791_007:0485b13": "大慧若不說者教法則斷(至)非為成立聖自證",
    "T39n1791_007:0485b14": "處　上如來欲令眾生知義故。假作言說。以",
    "T39n1791_007:0485b15": "顯愚夫計著言說。不得真實義也。眾生聞此。",
    "T39n1791_007:0485b16": "念言如來何故不直說真實義。而作言說。令",
    "T39n1791_007:0485b17": "眾生計著。不得真實。義何也。為除此疑故。明",
    "T39n1791_007:0485b18": "不得直說真實不生不滅法。令眾生起疑斷",
    "T39n1791_007:0485b19": "滅無三乘等空見過也。正得方便假文字說。",
    "T39n1791_007:0485b20": "若不假方便說者。教法則壞。無三乘聖人。誰",
    "T39n1791_007:0485b21": "說為誰。是故菩薩當莫著文字隨宜說法。明",
    "T39n1791_007:0485b22": "方便言教。是諸如來隨眾生心欲解不同而",
    "T39n1791_007:0485b23": "為開演。令達諸法唯心所現。捨內外分別。轉",
    "T39n1791_007:0485b24": "滅妄識。不是成立如來自覺聖智所證處也。",
    "T39n1791_007:0485b25": "大慧菩薩摩訶薩應隨於義(至)不能令人心得",
    "T39n1791_007:0485b26": "悟解　此示菩薩。應依實義莫隨言說。若依",
    "T39n1791_007:0485b27": "文字者。損壞自他不得明悟。",
    "T39n1791_007:0485b28": "若能善知一切法相(至)若不斷佛種則得勝妙",
    "T39n1791_007:0485b29": "處　言能知實義者。有如上廣大利益也。勝",
    "T39n1791_007:0485c01": "妙處者。即是自覺聖智所證處耳。",
    "T39n1791_007:0485c02": "大慧菩薩摩訶薩生勝妙處(至)真實之法離文",
    "T39n1791_007:0485c03": "字故　明最後身菩薩得勝妙處已。出障圓",
    "T39n1791_007:0485c04": "明。能盡未來。以十自在力。化有情類。令悟真",
    "T39n1791_007:0485c05": "實。離文字故。不應如上起執著也。言十自在",
    "T39n1791_007:0485c06": "者。所謂初命自在。以於壽命修短應物故。心",
    "T39n1791_007:0485c07": "財業生願信如智法等。亦復如是。具如華嚴",
    "T39n1791_007:0485c08": "所明。",
    "T39n1791_007:0485c09": "大慧譬如有人以指指物(至)莫著言說如觀指",
    "T39n1791_007:0485c10": "端　愚夫計著言說之指。不得實義故。有此",
    "T39n1791_007:0485c11": "二喻。先喻執詮忘義。次喻應證義捨詮。各有",
    "T39n1791_007:0485c12": "法合如文具明。是故結勸宜修方便。故華嚴",
    "T39n1791_007:0485c13": "云。若欲求除滅。無量諸過惡。當於佛法中。勇",
    "T39n1791_007:0485c14": "猛常精進。莫徒執名教。如觀指端無異。",
    "T39n1791_007:0485c15": "大慧實義者微妙寂靜(至)著文字者宜速捨離",
    "T39n1791_007:0485c16": "　此明由悟真實義故。離諸妄想散亂而得",
    "T39n1791_007:0485c17": "涅槃也。真實義者從多聞者得。多聞者謂",
    "T39n1791_007:0485c18": "善思修隨順於義。非獨善言說也。不令自他",
    "T39n1791_007:0485c19": "墮外道惡見名曰多聞。是故欲求實義者當",
    "T39n1791_007:0485c20": "親近。與義相違者慎勿近之。",
    "T39n1791_007:0485c21": "爾時大慧菩薩摩訶薩(至)及非數滅不生不滅",
    "T39n1791_007:0485c22": "　因上佛言為愚夫故。不得直說真實不生不",
    "T39n1791_007:0485c23": "滅義。猶如嬰兒不應食生。故復問言如來所",
    "T39n1791_007:0485c24": "說不生不滅非有奇時。何以故。一切外道亦",
    "T39n1791_007:0485c25": "說作者不生不滅。與佛世尊說三無為法不",
    "T39n1791_007:0485c26": "生不滅無有異也。",
    "T39n1791_007:0485c27": "外道亦說作者因緣(至)與外道說無有差別",
    "T39n1791_007:0485c28": "　上言佛與外道同說不生不滅法。此又言同",
    "T39n1791_007:0485c29": "說因緣生諸世間。故亦無有異。",
    "T39n1791_007:0486a01": "外道說言微塵勝妙(至)若有若無皆不可得",
    "T39n1791_007:0486a02": "　此出外道不生滅義九物體也。一時。二方。三",
    "T39n1791_007:0486a03": "虛空。四微塵。五四大種。六大梵天。七勝妙",
    "T39n1791_007:0486a04": "天。八大自在天。九眾生主。即神我也。謂諸外",
    "T39n1791_007:0486a05": "道計此九物不生不滅。能與生死諸法作因。",
    "T39n1791_007:0486a06": "通名作者。與佛大乘說一切法本非生滅。若",
    "T39n1791_007:0486a07": "有若無悉不可得亦無異。",
    "T39n1791_007:0486a08": "世尊大種不壞以其自相(至)如向所說是則應",
    "T39n1791_007:0486a09": "有　於九物中。舉一大種結難如來以例餘",
    "T39n1791_007:0486a10": "也。言四大種亦不滅壞。周流七趣。自性常住。",
    "T39n1791_007:0486a11": "不生不滅。如來分別所說諸法。雖稍異之。其",
    "T39n1791_007:0486a12": "實無非外道已說。若有不同願說所以。如無",
    "T39n1791_007:0486a13": "別義。一切外道即是如來。世尊常說一世界",
    "T39n1791_007:0486a14": "中多佛出世者。無有是處。如向所說是則應",
    "T39n1791_007:0486a15": "有。以其所說與如來無異也。",
    "T39n1791_007:0486a16": "佛言大慧我之所說(至)一切諸法非有非無",
    "T39n1791_007:0486a17": "　言如來所說不生滅義。不與外道同也。故不",
    "T39n1791_007:0486a18": "生無常生滅論。外道計執一切諸法有實性",
    "T39n1791_007:0486a19": "相。得不生不滅。如來不墮有無品故。凡所說",
    "T39n1791_007:0486a20": "法。離有無生滅也。云何離有無。如幻夢色正",
    "T39n1791_007:0486a21": "在夢時。不得言無也。然彼色相非實有故。不",
    "T39n1791_007:0486a22": "得言有也。能所見取皆不可得。故說諸法不",
    "T39n1791_007:0486a23": "生不滅。離有離無。",
    "T39n1791_007:0486a24": "若覺唯是自心所見(至)是凡愚事非賢聖耳",
    "T39n1791_007:0486a25": "　能覺唯是自心現量。安住法身真實自性。無",
    "T39n1791_007:0486a26": "妄分別。世間所作生死事業。皆寂靜故。妄想",
    "T39n1791_007:0486a27": "作事。非聖人也。",
    "T39n1791_007:0486a28": "大慧妄心分別不實境界(至)起生滅見非諸聖",
    "T39n1791_007:0486a29": "人　此引小兒見乾闥婆城。及幻化人商賈",
    "T39n1791_007:0486b01": "出入。心謂實有。愚人妄起生滅不生滅法。為",
    "T39n1791_007:0486b02": "有為無。亦復如是。其實幻人不出不入。諸法",
    "T39n1791_007:0486b03": "亦爾。離生離滅。凡夫妄想起諸異見。非聖賢",
    "T39n1791_007:0486b04": "也。",
    "T39n1791_007:0486b05": "言虛妄者不如法性(至)不生不滅則是涅槃",
    "T39n1791_007:0486b06": "　言如來所說真實法性而有奇特也。妄想者",
    "T39n1791_007:0486b07": "不如實義以悟法性故。起種種諸顛倒見。執",
    "T39n1791_007:0486b08": "一切法有實性相。不見本來寂靜義故。不能",
    "T39n1791_007:0486b09": "離妄分別也。是故無相見者。與涅槃為因故",
    "T39n1791_007:0486b10": "勝。不同相見。計得不生不滅者是受生因。達",
    "T39n1791_007:0486b11": "無性相。無有妄想生住異滅。寂靜妙常。則涅",
    "T39n1791_007:0486b12": "槃也。",
    "T39n1791_007:0486b13": "大慧言涅槃者見如實處(至)爾時世尊重說頌",
    "T39n1791_007:0486b14": "言為除有生執成立無生義(至)云何為我說",
    "T39n1791_007:0486b15": "　此言無生無因者。謂非如外道。妄計作者。而",
    "T39n1791_007:0486b16": "為能生諸法因也。故楞嚴經云。妄元無因。於",
    "T39n1791_007:0486b17": "妄想中。立因緣性。皆是眾生。妄心計度。",
    "T39n1791_007:0486b18": "離諸和合緣智慧不能見以是故我說空無生",
    "T39n1791_007:0486b19": "無性　離諸妄緣無能見者。是故說空無生",
    "T39n1791_007:0486b20": "無性。",
    "T39n1791_007:0486b21": "一一緣和合雖現而非有(至)世事皆如是　妄",
    "T39n1791_007:0486b22": "緣合成。本無自性。雖現可見而非實有。故",
    "T39n1791_007:0486b23": "論問云。若一切法皆非實有。如何現前分明",
    "T39n1791_007:0486b24": "可見。答云鏡像水月。乾闥婆城。夢境幻事。",
    "T39n1791_007:0486b25": "第二月等。分明可見。豈有實耶。唯識亦云。",
    "T39n1791_007:0486b26": "現見如夢中。見所見不俱。見時不分別。云何",
    "T39n1791_007:0486b27": "言現見。野馬即陽焰遊氣。",
    "T39n1791_007:0486b28": "折伏有因論申述無生旨(至)外道咸驚怖　言",
    "T39n1791_007:0486b29": "外道聞說無因無生。即作斷滅怖畏。",
    "T39n1791_007:0486c01": "爾時大慧以偈問曰云何何所因復以何故生",
    "T39n1791_007:0486c02": "於何處和合而作無因論　言云何者。曾有",
    "T39n1791_007:0486c03": "大士語外道言。汝生法云何生。為從有因生。",
    "T39n1791_007:0486c04": "為從無因生。答言從有因生也。言何所因者。",
    "T39n1791_007:0486c05": "謂既從有因生。即問何所因。答言從微塵世",
    "T39n1791_007:0486c06": "性。四大種等因生也。言復以何故生者。謂又",
    "T39n1791_007:0486c07": "問彼大種等復以何故生。答言四大種等無",
    "T39n1791_007:0486c08": "因生也。言於何處和合。而作無因論者。謂若",
    "T39n1791_007:0486c09": "四大種等無因。無因則無法。無法則無處。無",
    "T39n1791_007:0486c10": "處則無和合。無和合則無生。何得立四大無",
    "T39n1791_007:0486c11": "因生諸世間論。大慧舉此重請佛決。",
    "T39n1791_007:0486c12": "爾時世尊復以偈答觀察有為法非因非無因",
    "T39n1791_007:0486c13": "彼生滅論者所見從是滅　佛言應觀有為一",
    "T39n1791_007:0486c14": "切諸法。非有因生。非無因生。故說無生。以滅",
    "T39n1791_007:0486c15": "外道生滅戲論。問曰現見諸法有生有滅。云",
    "T39n1791_007:0486c16": "何言無耶。答云一切諸法緣起無性。故無生",
    "T39n1791_007:0486c17": "滅自體可得。生即無生。滅即無滅。如陽焰水。",
    "T39n1791_007:0486c18": "本自乾爾。故金剛三昧經云。因緣所生義。是",
    "T39n1791_007:0486c19": "義滅非生。滅諸生滅義。是義生非滅。如上九",
    "T39n1791_007:0486c20": "偈破外道計從邪因生。故說無生。",
    "T39n1791_007:0486c21": "爾時大慧說偈問曰為無故不生為待於眾緣",
    "T39n1791_007:0486c22": "為有名無義願為我宣說　為無故無生耶。",
    "T39n1791_007:0486c23": "為待於眾緣故無生耶。既有不生名。不應無",
    "T39n1791_007:0486c24": "此不生義。惟為分別說也。",
    "T39n1791_007:0486c25": "爾時世尊復以偈答非無法不生亦非以待緣",
    "T39n1791_007:0486c26": "(至)此是無生相　如來答言悉皆非也。此是",
    "T39n1791_007:0486c27": "意生法身名作無生。外道二乘七地菩薩非",
    "T39n1791_007:0486c28": "其境界。",
    "T39n1791_007:0486c29": "遠離諸因緣無有能作者(至)我說是無生　離",
    "T39n1791_007:0487a01": "二性者。離內外二性也。餘文可知。",
    "T39n1791_007:0487a02": "外物有非有其心無所取(至)無生故說空　非",
    "T39n1791_007:0487a03": "如太虛斷滅空等故說空。謂法身無生故說",
    "T39n1791_007:0487a04": "空。自此已上八行偈。說如來意生法身以為",
    "T39n1791_007:0487a05": "無生。",
    "T39n1791_007:0487a06": "因緣共集會是故有生滅(至)俱非亦復然　若",
    "T39n1791_007:0487a07": "離妄緣。更有別法而謂因果一性異性。是諸",
    "T39n1791_007:0487a08": "外道凡愚妄想也。有無不生俱非四句。亦復",
    "T39n1791_007:0487a09": "如是。",
    "T39n1791_007:0487a10": "唯除眾緣會於中見生滅(至)生義不可得　凡",
    "T39n1791_007:0487a11": "夫不能了諸妄緣。是故長劫為之鉤銷。連環",
    "T39n1791_007:0487a12": "不斷。故目因緣名鉤鎖也。若離妄緣無別生",
    "T39n1791_007:0487a13": "法。",
    "T39n1791_007:0487a14": "我說唯鉤鎖生無故不生(至)別有於諸法　此",
    "T39n1791_007:0487a15": "末一偈。是牒外道救立生法是先有。要待因",
    "T39n1791_007:0487a16": "緣生。譬如暗中物是先有。要待燈照始得見。",
    "T39n1791_007:0487a17": "故言鉤鎖現若然。謂因緣現生法。亦如燈光",
    "T39n1791_007:0487a18": "現暗中物。佛言若如此論者。是則離因緣外。",
    "T39n1791_007:0487a19": "別更有生法也。",
    "T39n1791_007:0487a20": "無生則無性體性如虛空(至)是則無生忍　言",
    "T39n1791_007:0487a21": "無彼剎那生住異滅四相生故。可謂無生。此",
    "T39n1791_007:0487a22": "則名為無生法忍。",
    "T39n1791_007:0487a23": "一切諸世間無非是鉤鎖(至)此則非教理　此",
    "T39n1791_007:0487a24": "言無明與愛業者。於十二有支因緣中。略舉",
    "T39n1791_007:0487a25": "其三也。若具言之。即無明緣行。行緣識。識緣",
    "T39n1791_007:0487a26": "名色。名色緣六入。六入緣觸。觸緣受。受緣",
    "T39n1791_007:0487a27": "愛。愛緣取。取緣有。有緣生。生緣老死憂悲苦",
    "T39n1791_007:0487a28": "惱。此明三世妄因果法。謂過去有二支因。一",
    "T39n1791_007:0487a29": "無明。二行。現在有五支果。一識。二名色。三",
    "T39n1791_007:0487b01": "六入。四觸。五受。現在有三支因。一愛。二取。",
    "T39n1791_007:0487b02": "三有。未來有二支果。一生。二老死。言一切眾",
    "T39n1791_007:0487b03": "生。無始已來。皆為無明十二因緣。長劫鉤鎖。",
    "T39n1791_007:0487b04": "往來三界牢獄之中。無有出離。智者了悟修",
    "T39n1791_007:0487b05": "道斷除。即得解脫。故云無明滅則行滅。乃至",
    "T39n1791_007:0487b06": "生滅即老死滅。當知滅妄因緣故須修道。問",
    "T39n1791_007:0487b07": "云何修道。答推求十二因緣根本迺是無明。",
    "T39n1791_007:0487b08": "因無明故起煩惱業。因業故起果報而有諸",
    "T39n1791_007:0487b09": "苦。皆因無明為根本。如人伐樹。須先斷其根。",
    "T39n1791_007:0487b10": "問無明何者是。答不覺心是。以不覺故妄起",
    "T39n1791_007:0487b11": "分別。心外見法。謂有謂無。謂是謂非。謂得謂",
    "T39n1791_007:0487b12": "失。受諸果報身心等苦皆由無明。我今欲斷",
    "T39n1791_007:0487b13": "無明。先須自覺心源。隨心所起一切妄想。皆",
    "T39n1791_007:0487b14": "從不覺心生。須知自心之性本無生滅。亦無",
    "T39n1791_007:0487b15": "來去。何以得知。一切妄念忽然而起。覺即不",
    "T39n1791_007:0487b16": "生。云何名覺。如貪瞋癡起時。還以自心觀察",
    "T39n1791_007:0487b17": "推求此貪瞋癡有何形狀。為青黃。為赤白。為",
    "T39n1791_007:0487b18": "未來。為過去。為現在。為在內外中間。推求貪",
    "T39n1791_007:0487b19": "瞋癡都無形狀。若本來是有。今日覺時亦應",
    "T39n1791_007:0487b20": "可見。今覺既無。故知由不覺故忽然妄起。覺",
    "T39n1791_007:0487b21": "即不生。故覺是無明對治。此現在無明不得",
    "T39n1791_007:0487b22": "心。以無無明故。一切妄想煩惱不生。煩惱不",
    "T39n1791_007:0487b23": "生故業不生。故無過去二因。無二因故。現在",
    "T39n1791_007:0487b24": "五果不生。五果不生故。愛取有三因不生。現",
    "T39n1791_007:0487b25": "在三因無故。未來二果報不生。名斷十二因",
    "T39n1791_007:0487b26": "緣鉤鎖。此十二因緣無處名為涅槃。此自覺",
    "T39n1791_007:0487b27": "聖智名為菩提。依此十二因緣觀察修行者。",
    "T39n1791_007:0487b28": "通有三類。上智觀者得佛菩提。中智觀者得",
    "T39n1791_007:0487b29": "緣覺菩提。下智觀者得聲聞菩提。故肇論云。",
    "T39n1791_007:0487c01": "三乘觀法無異。但心有大小為差矣。",
    "T39n1791_007:0487c02": "生法若非有彼為誰因緣展轉而相生此是因",
    "T39n1791_007:0487c03": "緣義　言生法若非實有。彼因緣與誰為因",
    "T39n1791_007:0487c04": "緣。此二句牒外道計也。以其展轉相生故。正",
    "T39n1791_007:0487c05": "知有因緣義。無別有生性也。",
    "T39n1791_007:0487c06": "堅濕暖動等凡愚所分別(至)清涼八支道　以",
    "T39n1791_007:0487c07": "人異故說異。非法性有異。以病別治殊。非真",
    "T39n1791_007:0487c08": "如有別。故言唯有一大乘。清涼八支道。八支",
    "T39n1791_007:0487c09": "道者。能生一乘果法之因也。一即八。八即一。",
    "T39n1791_007:0487c10": "圓融交映。無二無別。受一非餘。是為偏見。",
    "T39n1791_007:0487c11": "注大乘入楞伽經卷第七"
}