{
    "T02n0125_039:0760b16": "增壹阿含經卷第三十九",
    "T02n0125_039:0760b18": "東晉罽賓三藏瞿曇僧伽提婆譯",
    "T02n0125_039:0760b19": "馬血天子品第四十三之二",
    "T02n0125_039:0760b20": "「是時，弊魔波旬瞋恚熾盛，即告師子大將曰：",
    "T02n0125_039:0760b21": "『速集四部之眾，欲往攻伐沙門！又當觀察",
    "T02n0125_039:0760b22": "為有何力勢，堪任與我共戰鬪耶？』我爾時",
    "T02n0125_039:0760b23": "復更思惟：『與凡人交戰猶不默然，何況欲",
    "T02n0125_039:0760b24": "界豪貴者乎？要當與彼少多爭競。』時我，比",
    "T02n0125_039:0760b25": "丘！著仁慈之鎧，手執三昧之弓、智慧之箭，",
    "T02n0125_039:0760b26": "俟彼大眾。是時，弊魔、大將兵眾十八億數，顏",
    "T02n0125_039:0760b27": "貌各異，猿猴、師子來至我所。「爾時，羅剎之眾，",
    "T02n0125_039:0760b28": "或一身若干頭，或有數十身而共一頭，或",
    "T02n0125_039:0760b29": "兩肩有三頸，當心有口，或有一手；或有",
    "T02n0125_039:0760c01": "兩手者；或復四手；或兩手擎頭，口銜死蛇，或",
    "T02n0125_039:0760c02": "頭上火然，口出火光；或兩手擘口，欲前",
    "T02n0125_039:0760c03": "噉之；或披腹相向，手執刀劍，擔持戈矛；",
    "T02n0125_039:0760c04": "或執舂杵；或擔山、負石、擔持大樹者；或",
    "T02n0125_039:0760c05": "兩脚在上，頭在下；或乘象、師子、虎、狼、毒虫；",
    "T02n0125_039:0760c06": "或步來者；或空中飛。是時，弊魔將爾許之眾，",
    "T02n0125_039:0760c07": "圍遶道樹。「時，魔波旬在我左側而語我曰：",
    "T02n0125_039:0760c08": "『沙門速起。』時我，比丘！默然不對。如是再三。",
    "T02n0125_039:0760c09": "魔語我曰：『沙門畏我不乎？』我告之曰：『我今",
    "T02n0125_039:0760c10": "執心無所畏懼。』時波旬曰：『沙門！頗見我四",
    "T02n0125_039:0760c11": "部之眾耶？然汝一己，無有器杖兵刃，禿頭",
    "T02n0125_039:0760c12": "露形，著此三衣，復言：「吾無所畏。」』「爾時，我向",
    "T02n0125_039:0760c13": "波旬，便說此偈：",
    "T02n0125_039:0760c14": "「『仁鎧三昧弓，　　手執智慧箭，",
    "T02n0125_039:0760c15": "　　福業為兵眾，　　今當壞汝軍。』",
    "T02n0125_039:0760c16": "「時，魔波旬復語我曰：『我於沙門多所饒益。",
    "T02n0125_039:0760c17": "設不從我語者，正爾取汝，灰滅其形。又復",
    "T02n0125_039:0760c18": "沙門！顏貌端政，年壯可美，出處剎利轉輪王",
    "T02n0125_039:0760c19": "種，速起此處，習於五樂，我當將和使汝得",
    "T02n0125_039:0760c20": "作轉輪聖王。』時，我復報波旬曰：『汝所說者，",
    "T02n0125_039:0760c21": "無常變易，不得久住。亦當捨離，非吾所貪。』",
    "T02n0125_039:0760c22": "時，弊魔波旬復語我曰：『沙門！今日為何所",
    "T02n0125_039:0760c23": "求？志願何物？』時我報曰：『吾所願者，無憂畏",
    "T02n0125_039:0760c24": "處，安隱恬泊，涅槃城中；使此眾生流浪生",
    "T02n0125_039:0760c25": "死，沈翳苦惱者，導引正路。』「魔報我曰：『設今",
    "T02n0125_039:0760c26": "沙門不速起乎坐者，當執汝脚，擲著",
    "T02n0125_039:0760c27": "海表。』時我報波旬曰：『我自觀察天上、人中，",
    "T02n0125_039:0760c28": "魔、若魔天、人、若非人，及汝四部之眾，不能",
    "T02n0125_039:0760c29": "使吾一毛動。』魔報我曰：『沙門！今日欲與",
    "T02n0125_039:0761a01": "吾戰乎？』我報之曰：『思得交戰。』魔報我曰：",
    "T02n0125_039:0761a02": "『汝怨是誰？』我復報曰：『憍慢者是。增上慢、自慢、",
    "T02n0125_039:0761a03": "邪慢、慢中慢、增上慢。』魔語我曰：『汝以何義",
    "T02n0125_039:0761a04": "滅此諸慢？』時我報曰：『波旬當知，有慈仁三",
    "T02n0125_039:0761a05": "昧、悲三昧、憙三昧、護三昧、空三昧、無願三昧、",
    "T02n0125_039:0761a06": "無相三昧，由慈三昧，辦悲三昧；緣悲三昧，",
    "T02n0125_039:0761a07": "得喜三昧；緣喜三昧，得護三昧。由空三昧，",
    "T02n0125_039:0761a08": "得無願三昧；因無願三昧，得無相三昧。以",
    "T02n0125_039:0761a09": "此三三昧之力，與汝共戰。行盡則苦盡，苦",
    "T02n0125_039:0761a10": "盡則結盡，結盡則至涅槃。』「魔語我曰：『沙門！",
    "T02n0125_039:0761a11": "頗以法滅法乎？』時我報曰：『可以法滅法。』魔",
    "T02n0125_039:0761a12": "問我言：『云何以法滅法？』時我告曰：『以正見",
    "T02n0125_039:0761a13": "滅邪見，以邪見滅正見；正治滅邪治，邪",
    "T02n0125_039:0761a14": "治滅正治；正語滅邪語，邪語滅正語；正業",
    "T02n0125_039:0761a15": "滅邪業，邪業滅正業；正命滅邪命，邪命滅",
    "T02n0125_039:0761a16": "正命；正方便滅邪方便，邪方便滅正方便；正",
    "T02n0125_039:0761a17": "念滅邪念，邪念滅正念；正定滅邪定，邪定",
    "T02n0125_039:0761a18": "滅正定。』魔語我曰：『沙門！今日雖有斯語，此",
    "T02n0125_039:0761a19": "處難剋也。汝今速起，無令吾擲著海表。』「時，",
    "T02n0125_039:0761a20": "我復語波旬曰：『汝作福，唯有一施，今得作",
    "T02n0125_039:0761a21": "欲界魔王；我昔所造功德，無能稱計。汝今所",
    "T02n0125_039:0761a22": "說，方言甚難耶！』波旬報曰：『今所作福，汝",
    "T02n0125_039:0761a23": "今證知；汝自稱說造無數福，誰為證知？』時",
    "T02n0125_039:0761a24": "我，比丘！即伸右手以指案地，語波旬：『我",
    "T02n0125_039:0761a25": "所造功德，地證知之。』我當說此語，是時",
    "T02n0125_039:0761a26": "地神從地涌出，叉手白言：『世尊！我當證知。』",
    "T02n0125_039:0761a27": "地神語適訖，時魔波旬愁憂苦惱，即退不現。",
    "T02n0125_039:0761a28": "「比丘！當以此方便知之，法猶尚滅，何況非",
    "T02n0125_039:0761a29": "法。我長夜與汝說一覺喻經，不錄其文，",
    "T02n0125_039:0761b01": "況解其義。所以然者，此法玄邃，聲聞、辟支",
    "T02n0125_039:0761b02": "佛所修此法者，獲大功德，得甘露無為",
    "T02n0125_039:0761b03": "之處。彼云何名為乘筏之喻？所謂依慢滅",
    "T02n0125_039:0761b04": "慢，慢已滅盡，無復諸惱亂想之念。猶如野",
    "T02n0125_039:0761b05": "狸之皮極修治之，以手拳加之，亦無聲",
    "T02n0125_039:0761b06": "響，無堅[革*卬]處。此亦如是，若比丘慢盡，都無",
    "T02n0125_039:0761b07": "增減。是故，我今告汝等曰：『設為賊所擒獲",
    "T02n0125_039:0761b08": "者，勿興惡念，當以慈心遍滿諸方，猶如",
    "T02n0125_039:0761b09": "彼極柔之皮，長夜便獲無為之處。』如是，比丘！",
    "T02n0125_039:0761b10": "當作是念。」當說此法時，於彼坐上，三千",
    "T02n0125_039:0761b11": "天子諸塵垢盡，得法眼淨；六十餘比丘還捨",
    "T02n0125_039:0761b12": "法服，習白衣行；六十餘比丘漏盡意解，得",
    "T02n0125_039:0761b13": "法眼淨。爾時，諸比丘聞佛所說，歡喜奉行。",
    "T02n0125_039:0761b14": "（六）聞如是：一時，佛在摩竭國神祇恒水",
    "T02n0125_039:0761b15": "側，與大比丘眾五百人俱。爾時，世尊告諸",
    "T02n0125_039:0761b16": "比丘：「猶如摩竭牧牛人愚惑，少智慧，意欲",
    "T02n0125_039:0761b17": "從恒水此岸，渡牛至彼岸，亦復不觀彼",
    "T02n0125_039:0761b18": "此之岸深淺之處，便駈牛入水，先渡瘦者，",
    "T02n0125_039:0761b19": "又犢尚小，在水中央，極為羸劣，不能得",
    "T02n0125_039:0761b20": "至彼岸。復次，渡中流之牛不肥不瘦，亦",
    "T02n0125_039:0761b21": "不得渡，於中受其苦惱。次復，渡極有力",
    "T02n0125_039:0761b22": "者，亦在水中，受其困厄。「今我眾中比丘亦",
    "T02n0125_039:0761b23": "復如是，心意闇鈍，無有慧明，不別生死",
    "T02n0125_039:0761b24": "位，不別魔之橋船，意欲渡生死之流，不",
    "T02n0125_039:0761b25": "習於禁戒之法，便為波旬得其便也。從",
    "T02n0125_039:0761b26": "邪道求於涅槃，望得滅度，終不果獲。自",
    "T02n0125_039:0761b27": "造罪業，復墮他人著罪中。猶摩竭牧牛",
    "T02n0125_039:0761b28": "人黠慧多智，意欲渡牛至彼此之岸，先",
    "T02n0125_039:0761b29": "觀察深淺之處，前渡極盛力牛到彼岸；次",
    "T02n0125_039:0761c01": "渡中流之牛，不肥不瘦，亦得渡至彼岸；",
    "T02n0125_039:0761c02": "次渡極羸者，亦渡無他，小犢尋從其後",
    "T02n0125_039:0761c03": "而濟渡無為。「比丘！如來亦復如是，善察今",
    "T02n0125_039:0761c04": "世、後世，觀生死之海，魔之徑路，自以八正",
    "T02n0125_039:0761c05": "道度生死之難。復以此道度不度者，猶",
    "T02n0125_039:0761c06": "如道牛之正；一正，餘者悉從。我弟子亦復",
    "T02n0125_039:0761c07": "如是，盡有漏成無漏，心解脫、智慧解脫，於",
    "T02n0125_039:0761c08": "現法中以身作證而自遊化，度魔境界至",
    "T02n0125_039:0761c09": "無為處。亦如彼有力之牛渡彼恒水得至",
    "T02n0125_039:0761c10": "彼岸。我聲聞亦復如是，斷五下結，成阿那",
    "T02n0125_039:0761c11": "含，於彼般涅槃不還來此間，度魔境界",
    "T02n0125_039:0761c12": "至無為處。如彼中流之牛，不肥不瘦，得",
    "T02n0125_039:0761c13": "渡恒水而無疑難。我弟子亦復如是，斷",
    "T02n0125_039:0761c14": "三結使，婬、怒、癡薄，成斯陀含，來至此世，",
    "T02n0125_039:0761c15": "盡於苦際，斷魔境界至無為之處。如彼",
    "T02n0125_039:0761c16": "瘦牛將諸小犢得渡彼恒水，我弟子亦復",
    "T02n0125_039:0761c17": "如是，斷結使，成須陀洹，必至得度，度魔",
    "T02n0125_039:0761c18": "境界，度生死之難。如彼小犢從母得渡。",
    "T02n0125_039:0761c19": "我弟子亦復如是，持信奉法，斷魔諸縛，至",
    "T02n0125_039:0761c20": "無為處。」爾時，世尊便說斯偈：",
    "T02n0125_039:0761c21": "「魔王所應獲，　　不究生死邊，",
    "T02n0125_039:0761c22": "　如來今究竟，　　世間現慧明。",
    "T02n0125_039:0761c23": "　諸佛所覺了，　　梵志不明曉，",
    "T02n0125_039:0761c24": "　猶涉生死岸，　　兼度未度者。",
    "T02n0125_039:0761c25": "　今此五種人，　　及餘不可計，",
    "T02n0125_039:0761c26": "　欲度生死難，　　盡佛威神力。",
    "T02n0125_039:0761c27": "「是故，比丘！當專其心，無放逸行，亦求方便，",
    "T02n0125_039:0761c28": "成賢聖八品之道；依賢聖道已，便能自度",
    "T02n0125_039:0761c29": "生死之海。所以然者，猶如彼愚牧牛之人，",
    "T02n0125_039:0762a01": "外道梵志是也，自溺生死之流，復墮他人",
    "T02n0125_039:0762a02": "著罪中。彼恒水者，即是生死之海也。彼黠",
    "T02n0125_039:0762a03": "慧牧牛者，如來是也；度生死之難，由聖",
    "T02n0125_039:0762a04": "八品道。是故，比丘！當求方便，成八聖道。如",
    "T02n0125_039:0762a05": "是，諸比丘！當作是學。」爾時，諸比丘聞佛所",
    "T02n0125_039:0762a06": "說，歡喜奉行。",
    "T02n0125_039:0762a07": "（七）聞如是：一時，佛在羅閱城耆婆伽梨",
    "T02n0125_039:0762a08": "園中，與千二百五十弟子俱，盡是阿羅漢，",
    "T02n0125_039:0762a09": "諸漏已盡，六通清徹，唯除一人，阿難比丘也。",
    "T02n0125_039:0762a10": "爾時，王阿闍世七月十五日受歲時，夜半明",
    "T02n0125_039:0762a11": "星出現，告月光夫人曰：「今十五日月盛滿，",
    "T02n0125_039:0762a12": "極為清明，當應施行何事？」夫人報曰：「今十",
    "T02n0125_039:0762a13": "五日說戒之日，應當作倡伎樂，五欲自娛",
    "T02n0125_039:0762a14": "樂。」時，王聞此語已，不入其懷。王復告優",
    "T02n0125_039:0762a15": "陀耶太子曰：「今夜極清明，應作何事？」優",
    "T02n0125_039:0762a16": "陀耶太子白王言：「如今夜半極清明，應集",
    "T02n0125_039:0762a17": "四種之兵，諸外敵異國不靡伏者，當往攻",
    "T02n0125_039:0762a18": "伐。」是時，王阿闍世聞此語已，亦復不入其",
    "T02n0125_039:0762a19": "意。復語無畏太子曰：「如今極清明之夜，應",
    "T02n0125_039:0762a20": "何所施行？」無畏王子報曰：「今不蘭迦葉，",
    "T02n0125_039:0762a21": "明諸算數，兼知天文地理，眾人所宗仰。可",
    "T02n0125_039:0762a22": "往至彼問此疑難，彼人當與尊說極妙之",
    "T02n0125_039:0762a23": "理，永無留滯。」時，王聞此語已，亦不入其",
    "T02n0125_039:0762a24": "意。復語須尼摩大臣曰：「如今之夜極為",
    "T02n0125_039:0762a25": "清明，應何所施行？」須尼摩白王言：「如",
    "T02n0125_039:0762a26": "今夜半極為清明，然阿夷耑近在不遠，多",
    "T02n0125_039:0762a27": "所曉了，唯願大王往問其宜。」王聞此語",
    "T02n0125_039:0762a28": "已，亦復不入其意。復告婆沙婆羅門曰：「如",
    "T02n0125_039:0762a29": "今夜半極為清明，應何所施行？」婆羅門報",
    "T02n0125_039:0762b01": "曰：「如今十五日極為清明，然有瞿耶樓近",
    "T02n0125_039:0762b02": "在不遠，唯願大王往問其義。」時，王聞此語",
    "T02n0125_039:0762b03": "已，復不合其意。復語摩特梵志曰：「如今夜",
    "T02n0125_039:0762b04": "半極為清明，應作何事？」梵志報曰：「大王當",
    "T02n0125_039:0762b05": "知，彼休迦旃近在不遠，唯願大王往問",
    "T02n0125_039:0762b06": "其情。」王聞此語已，復不合其意。復告索",
    "T02n0125_039:0762b07": "摩典兵師曰：「如今夜半極為清明，應何所",
    "T02n0125_039:0762b08": "施行？」索摩報曰：「先畢盧持近在不遠，明",
    "T02n0125_039:0762b09": "諸算術，可往問其義。」王聞此言已，亦不",
    "T02n0125_039:0762b10": "合其意。復告最勝大臣曰：「如今十五日極",
    "T02n0125_039:0762b11": "為清明，應何所施行？」最勝白王言：「今有",
    "T02n0125_039:0762b12": "尼揵子，博覽諸經，師中最上，唯願大王",
    "T02n0125_039:0762b13": "往問其義。」王聞此語已，不合其意。復作是",
    "T02n0125_039:0762b14": "思惟：「此諸人等，斯是愚惑，不別真偽，無有",
    "T02n0125_039:0762b15": "巧便。」爾時，耆婆伽王子在王左側，王顧語耆",
    "T02n0125_039:0762b16": "婆伽曰：「如今夜半極為清明，應何所施行？」",
    "T02n0125_039:0762b17": "是時，耆婆伽即前長跪，而白王言：「今如來近",
    "T02n0125_039:0762b18": "在不遠，遊貧聚園中，將千二百五十弟子，",
    "T02n0125_039:0762b19": "唯願大王往問其義。然彼如來為明為光，",
    "T02n0125_039:0762b20": "亦無疑滯，知三世事，靡不貫博，自當與",
    "T02n0125_039:0762b21": "王演說其事，王所有狐疑，[火*霍]然自悟。」是時，",
    "T02n0125_039:0762b22": "王阿闍世聞耆婆伽語已，歡喜踊躍，善心生",
    "T02n0125_039:0762b23": "焉，即歎耆婆伽曰：「善哉！善哉！王子！快說斯",
    "T02n0125_039:0762b24": "言。所以然者，我今身心極為熾然，又復",
    "T02n0125_039:0762b25": "無故取父王殺，我恒長夜作是念：『誰堪任",
    "T02n0125_039:0762b26": "悟我心意者？』今耆婆伽向所說者，正入我",
    "T02n0125_039:0762b27": "意。甚奇！甚特！聞如來音響，[火*霍]然大悟。」時，王",
    "T02n0125_039:0762b28": "向耆婆伽便說此偈：",
    "T02n0125_039:0762b29": "「今日極清明，　　心意不得悟，",
    "T02n0125_039:0762c01": "　汝等人人說，　　應往問誰義。",
    "T02n0125_039:0762c02": "　不蘭阿夷耑，　　尼揵梵弟子，",
    "T02n0125_039:0762c03": "　斯等不可依，　　不能有所濟。",
    "T02n0125_039:0762c04": "　今日極清明，　　月滿無瑕穢，",
    "T02n0125_039:0762c05": "　今問耆婆伽，　　應往問誰義。」",
    "T02n0125_039:0762c06": "是時，耆婆伽復以偈報王曰：",
    "T02n0125_039:0762c07": "「聞其柔軟音，　　得脫摩竭魚，",
    "T02n0125_039:0762c08": "　唯願時詣佛，　　永處無畏境。」",
    "T02n0125_039:0762c09": "時，王復以偈報曰：",
    "T02n0125_039:0762c10": "「我昔所施行，　　於佛無益事，",
    "T02n0125_039:0762c11": "　害彼真佛子，　　名曰頻婆娑。",
    "T02n0125_039:0762c12": "　今極懷羞恥，　　無顏見世尊，",
    "T02n0125_039:0762c13": "　汝今云何說，　　使吾往見之？」",
    "T02n0125_039:0762c14": "是時，耆婆伽復以偈報王曰：",
    "T02n0125_039:0762c15": "「諸佛無彼此，　　諸結永已除，",
    "T02n0125_039:0762c16": "　平等無二心，　　此是佛法義。",
    "T02n0125_039:0762c17": "　設以栴檀香，　　以塗右手者，",
    "T02n0125_039:0762c18": "　執刀斷左手，　　心不起增減。",
    "T02n0125_039:0762c19": "　如愍羅云子，　　一息更無二，",
    "T02n0125_039:0762c20": "　持心向提婆，　　怨親無有異。",
    "T02n0125_039:0762c21": "　唯願大王屈，　　往覲如來顏，",
    "T02n0125_039:0762c22": "　當斷其狐疑，　　勿足有留滯。」",
    "T02n0125_039:0762c23": "是時，王阿闍世告耆婆伽王子曰：「汝今速嚴",
    "T02n0125_039:0762c24": "駕五百牙象，五百牸象，然五百燈。」耆婆伽",
    "T02n0125_039:0762c25": "對曰：「如是，大王！」是時，耆婆伽王子即時嚴",
    "T02n0125_039:0762c26": "駕千象，及然五百燈，前白王言：「嚴駕已",
    "T02n0125_039:0762c27": "辦，王知是時。」爾時，王阿闍世將諸營從，往",
    "T02n0125_039:0762c28": "詣梨園中，中路便懷恐怖，衣毛皆竪，還顧",
    "T02n0125_039:0762c29": "謂耆婆伽王子曰：「吾今將非為汝所誤乎？",
    "T02n0125_039:0763a01": "將非持吾與怨家耶？」耆婆伽白王：「實無此",
    "T02n0125_039:0763a02": "理，唯願大王小復前進，今如來去此不遠。」",
    "T02n0125_039:0763a03": "時，王阿闍世意猶懷恐，重告耆婆伽曰：「將",
    "T02n0125_039:0763a04": "非為汝所惑，又聞如來將千二百五十弟",
    "T02n0125_039:0763a05": "子，今不聞其聲？」耆婆伽報曰：「如來弟子",
    "T02n0125_039:0763a06": "恒入三昧，無有亂想，唯願大王小復前進。」",
    "T02n0125_039:0763a07": "阿闍世王即下車，步入門至講堂前，默然而",
    "T02n0125_039:0763a08": "立，觀察諸聖眾，還顧謂耆婆伽曰：「如來今",
    "T02n0125_039:0763a09": "在何處？」爾時，一切聖眾盡入炎光三昧，照",
    "T02n0125_039:0763a10": "彼講堂，靡不周遍。是時，耆婆伽即時長跪，",
    "T02n0125_039:0763a11": "伸右手指示如來言：「此是如來，最在中央，",
    "T02n0125_039:0763a12": "如日披雲。」是時，王阿闍世語耆婆伽曰：「甚",
    "T02n0125_039:0763a13": "奇！甚特！今此聖眾心定乃爾。復以何緣有",
    "T02n0125_039:0763a14": "此光明？」耆婆伽白王：「三昧之力故放光明",
    "T02n0125_039:0763a15": "耳。」王復告曰：「如我今日觀察聖眾，極為",
    "T02n0125_039:0763a16": "寂然，使我優陀耶太子亦當如是寂然無",
    "T02n0125_039:0763a17": "為。」時，王阿闍世叉手，自稱說曰：「唯願世尊當",
    "T02n0125_039:0763a18": "見觀察。」世尊告曰：「善來，大王！」王聞如來音",
    "T02n0125_039:0763a19": "響，極懷歡喜，如來乃見稱說王號。時，王阿",
    "T02n0125_039:0763a20": "闍世即至佛所，五體投地，以兩手著如來",
    "T02n0125_039:0763a21": "足上，而自稱說：「唯願世尊當見垂愍，受",
    "T02n0125_039:0763a22": "其悔過。父王無罪而取害之，唯願受悔，後",
    "T02n0125_039:0763a23": "更不犯，自改往修來。」世尊告曰：「今正是時，",
    "T02n0125_039:0763a24": "宜時悔過，無令有失。夫人處世，有過能自",
    "T02n0125_039:0763a25": "改者，斯名上人。於我法中，極為廣大，宜時",
    "T02n0125_039:0763a26": "懺悔。」是時，王禮如來足已，住一面坐。時王",
    "T02n0125_039:0763a27": "白佛言：「唯願欲有所問，如來聽者，乃敢問",
    "T02n0125_039:0763a28": "耳。」佛告王曰：「有疑難者，宜時問之。」王白",
    "T02n0125_039:0763a29": "佛言：「於現世造福，得受現報不乎？」佛告",
    "T02n0125_039:0763b01": "王曰：「古昔已來頗以此義，曾問人乎？」王",
    "T02n0125_039:0763b02": "白佛言：「我昔曾以此義而問他人不蘭",
    "T02n0125_039:0763b03": "迦葉：『云何，不蘭迦葉！現世作福得受現報",
    "T02n0125_039:0763b04": "乎？』不蘭迦葉報我言：『無福、無施，無今世、後",
    "T02n0125_039:0763b05": "世善惡之報，世無阿羅漢等成就者。』當我",
    "T02n0125_039:0763b06": "爾時，問此受果之報，彼報曰：『無也。』如有人",
    "T02n0125_039:0763b07": "問以瓜義，報以[木*奈]理，今此迦葉亦復如",
    "T02n0125_039:0763b08": "是。時，我作是念：『此梵志已不解義，豪族",
    "T02n0125_039:0763b09": "王種所問之義，此人方便引餘事報我。』",
    "T02n0125_039:0763b10": "世尊！我即欲斷其頭，即不受其語，尋",
    "T02n0125_039:0763b11": "發遣之。「時，我復至阿夷耑所，而問此義，",
    "T02n0125_039:0763b12": "阿夷耑報我言：『若於江左殺害眾生，作",
    "T02n0125_039:0763b13": "罪無量，亦無有罪，亦無惡果之報。』時我，世",
    "T02n0125_039:0763b14": "尊！復作是念：『我今問現世受報之義，此人",
    "T02n0125_039:0763b15": "乃持殺害報吾，猶如有人問梨之義，以",
    "T02n0125_039:0763b16": "[木*奈]報之。』即捨之去。「復至瞿耶樓所，而問",
    "T02n0125_039:0763b17": "此義。彼人報我曰：『於江右邊造諸功德，",
    "T02n0125_039:0763b18": "不可稱計，於中亦無善之報。』我爾時復",
    "T02n0125_039:0763b19": "作是念：『吾今所問義者，竟不報其理。』復捨",
    "T02n0125_039:0763b20": "之去。「復往至彼休迦栴所，而問斯義。",
    "T02n0125_039:0763b21": "彼人報曰：『唯有一人出世，一人死，一人往",
    "T02n0125_039:0763b22": "返受其苦樂。』時我復作是念：『我今所問現",
    "T02n0125_039:0763b23": "世之報，乃將生死來相答。』復捨之去。「往問",
    "T02n0125_039:0763b24": "先毘盧持如此之義。彼人報我言：『過去者",
    "T02n0125_039:0763b25": "以滅，更不復生；當來未至，亦復不有；現在",
    "T02n0125_039:0763b26": "不住，住者即變易。』時我復作是念：『我今所",
    "T02n0125_039:0763b27": "問現世之報，乃持三世相酬，此非正理。』即",
    "T02n0125_039:0763b28": "復捨去。「至尼揵子所，而問此義：『云何，尼揵",
    "T02n0125_039:0763b29": "子！頗有現世作福得受現世報也？』彼報",
    "T02n0125_039:0763c01": "我言：『無因無緣，眾生結縛；亦無有因，亦無",
    "T02n0125_039:0763c02": "有緣，眾生著結縛；無因無緣，眾生清淨。』時",
    "T02n0125_039:0763c03": "我復作是念：『此梵志等斯是愚惑，不別真",
    "T02n0125_039:0763c04": "為，猶盲無目，所問之義，竟不相報，如似",
    "T02n0125_039:0763c05": "弄轉輪聖王種。』尋復捨之去。今我，世尊！",
    "T02n0125_039:0763c06": "故問其義，現世作福現受報也？唯願世尊",
    "T02n0125_039:0763c07": "演說其義。」爾時，世尊告曰：「大王！我今問汝",
    "T02n0125_039:0763c08": "義，隨所樂報之。大王！頗有典酒、厨宰，",
    "T02n0125_039:0763c09": "賞護物左右使人乎？」王白佛言：「唯然，有",
    "T02n0125_039:0763c10": "之。」「設彼使人執勞經久，復當賞遺不乎？」王",
    "T02n0125_039:0763c11": "白佛言：「隨功敘用，不令有怨。」佛告王",
    "T02n0125_039:0763c12": "曰：「以此方便，知現世作福得受現報。云",
    "T02n0125_039:0763c13": "何，大王！既處高位，恤民以禮，當復賞遺",
    "T02n0125_039:0763c14": "不乎？」王白佛言：「唯然，世尊！食共同甘，并命",
    "T02n0125_039:0763c15": "不恨。」佛告王曰：「當以此方便，知昔日出處",
    "T02n0125_039:0763c16": "極卑，漸漸積功，與王同歡，以是之故，現世",
    "T02n0125_039:0763c17": "作福得受現報。」佛告王曰：「彼有勞之人，經",
    "T02n0125_039:0763c18": "歷年歲，來白王言：『我等功勞已立，王所",
    "T02n0125_039:0763c19": "朋知，欲從王求意所願。』王當以與不乎？」",
    "T02n0125_039:0763c20": "王白佛言：「隨彼所願而不違之。」佛告王",
    "T02n0125_039:0763c21": "曰：「彼有勞之人，欲得辭王，剃除鬚髮，著",
    "T02n0125_039:0763c22": "三法衣，出家學道，修清淨行。王聽不乎？」王白",
    "T02n0125_039:0763c23": "佛言：「唯然，聽之。」佛告王曰：「設王見彼",
    "T02n0125_039:0763c24": "剃除鬚髮，出家學道，在我左右；王欲何所",
    "T02n0125_039:0763c25": "施為？」王白佛言：「承事供養，隨時禮拜。」佛",
    "T02n0125_039:0763c26": "告王曰：「以此方便，知現作福得受現報。",
    "T02n0125_039:0763c27": "設彼有勞之人，持戒完具，無有所犯；王欲",
    "T02n0125_039:0763c28": "何所施行？」王白佛言：「盡其形壽供給衣",
    "T02n0125_039:0763c29": "被、飲食、床敷臥具、病瘦醫藥，不使缺減。」佛",
    "T02n0125_039:0764a01": "告王曰：「以此方便，知現身作福得受現",
    "T02n0125_039:0764a02": "報。設復彼人已作沙門，盡有漏，成無漏，心",
    "T02n0125_039:0764a03": "解脫、智慧解脫，己身作證而自遊化，生死",
    "T02n0125_039:0764a04": "已盡，梵行已立，所作已辦，更不復受有，如實",
    "T02n0125_039:0764a05": "知之。王欲何為？」王白佛言：「我當盡形",
    "T02n0125_039:0764a06": "壽，承事供養衣被、飲食，床臥具、病瘦醫藥，",
    "T02n0125_039:0764a07": "不令有乏。」佛告王曰：「當以此方便，知現",
    "T02n0125_039:0764a08": "世作福得受現報。設復彼人盡其形壽，於",
    "T02n0125_039:0764a09": "無餘涅槃界而般涅槃者，王欲何所施設？」",
    "T02n0125_039:0764a10": "王白佛言：「當於四道頭起大神寺，兼以香",
    "T02n0125_039:0764a11": "華供養，懸繒、幡、蓋，承事禮敬。所以然者，彼",
    "T02n0125_039:0764a12": "是天身，非為人身。」佛告王曰：「當以此方便，",
    "T02n0125_039:0764a13": "知現世作福得受現報。」王白佛言：「我今以",
    "T02n0125_039:0764a14": "此譬喻於中受解，今日世尊重演其義。自",
    "T02n0125_039:0764a15": "今已後信受其義，唯願世尊受為弟子！自",
    "T02n0125_039:0764a16": "歸於佛、法、比丘僧。今復懺悔，如愚、如惑，父王",
    "T02n0125_039:0764a17": "無過而取害之，今以身命自歸，唯願世尊",
    "T02n0125_039:0764a18": "除其罪愆，演其妙法，長夜無為，如我自知",
    "T02n0125_039:0764a19": "所作罪報，無有善本。」佛告王曰：「世有二",
    "T02n0125_039:0764a20": "種人無罪而命終，如屈伸臂頃，得生天",
    "T02n0125_039:0764a21": "上。云何為二？一者不造罪本而修其善，",
    "T02n0125_039:0764a22": "二者為罪，改其所造。是謂二人而取命終",
    "T02n0125_039:0764a23": "生於天上，亦無流滯。」爾時，世尊便說此",
    "T02n0125_039:0764a24": "偈：",
    "T02n0125_039:0764a25": "「人作極惡行，　　悔過轉微薄，",
    "T02n0125_039:0764a26": "　日悔無懈息，　　罪根永已拔。",
    "T02n0125_039:0764a27": "「是故，大王！當以法治化，莫以非法。夫以法",
    "T02n0125_039:0764a28": "治化者，身壞命終，生善處天上。彼以命終，",
    "T02n0125_039:0764a29": "名譽遠布，周聞四方，後人共傳：『昔日有王，正",
    "T02n0125_039:0764b01": "法治化，無有阿曲。』人以稱傳，彼人所生之",
    "T02n0125_039:0764b02": "處，增壽益算，無有中夭。是故，大王！當",
    "T02n0125_039:0764b03": "發歡喜之心，向三尊，佛、法、聖眾。如是，大王！",
    "T02n0125_039:0764b04": "當作是學。」爾時，阿闍世王即從座起，頭面",
    "T02n0125_039:0764b05": "禮佛足，便退而去。王去不遠，佛告諸比丘：",
    "T02n0125_039:0764b06": "「今此阿闍世王不取父王害者，今日應",
    "T02n0125_039:0764b07": "得初沙門果證，在四雙八輩之中，亦復得",
    "T02n0125_039:0764b08": "賢聖八品道，除去八愛，超越八難，雖爾，",
    "T02n0125_039:0764b09": "今猶獲大幸，得無根之信。是故，比丘！為罪",
    "T02n0125_039:0764b10": "之人，當求方便，成無根之信。我優婆塞中",
    "T02n0125_039:0764b11": "得無根信者，所謂阿闍世是也。」爾時，諸比",
    "T02n0125_039:0764b12": "丘聞佛所說，歡喜奉行。",
    "T02n0125_039:0764b13": "（八）聞如是：一時，佛在舍衛國祇樹給孤獨",
    "T02n0125_039:0764b14": "園。爾時，世尊告諸比丘：「有世八法隨世迴",
    "T02n0125_039:0764b15": "轉。云何為八？一者利，二者衰，三者毀，四者",
    "T02n0125_039:0764b16": "譽，五者稱，六者譏，七者苦，八者樂。是謂，比",
    "T02n0125_039:0764b17": "丘！有此八法隨世迴轉。諸比丘！當求方",
    "T02n0125_039:0764b18": "便，除此八法。如是，諸比丘！當作是學。」爾時，",
    "T02n0125_039:0764b19": "諸比丘聞佛所說，歡喜奉行。",
    "T02n0125_039:0764b20": "（九）聞如是：一時，佛在舍衛國祇樹給孤獨",
    "T02n0125_039:0764b21": "園。爾時，世尊告諸比丘：「如來出現世間，",
    "T02n0125_039:0764b22": "又於世界成佛道，然不著世間八法，猶",
    "T02n0125_039:0764b23": "與周旋，猶如淤泥出生蓮華，極為鮮潔，",
    "T02n0125_039:0764b24": "不著塵水，諸天所愛敬，見者心歡。如來",
    "T02n0125_039:0764b25": "亦復如是，由胞胎生，於中長養，得成佛",
    "T02n0125_039:0764b26": "身，亦如琉璃之寶、淨水之珍，不為塵垢",
    "T02n0125_039:0764b27": "所染。如來亦復如是，亦生於世間，不",
    "T02n0125_039:0764b28": "為世間八法所染著。是故，比丘！當勤",
    "T02n0125_039:0764b29": "精進，修行八法。如是，比丘！當作是學。」爾時，",
    "T02n0125_039:0764c01": "諸比丘聞佛所說，歡喜奉行。",
    "T02n0125_039:0764c02": "（一〇）聞如是：一時，佛在舍衛國祇樹給孤獨",
    "T02n0125_039:0764c03": "園。爾時，世尊告諸比丘：「有八種之人，流",
    "T02n0125_039:0764c04": "轉生死，不住生死。云何為八，趣須陀洹、",
    "T02n0125_039:0764c05": "得須陀洹、趣斯陀含、得斯陀含、趣阿那含、",
    "T02n0125_039:0764c06": "得阿那含、趣阿羅漢、得阿羅漢。是謂，比丘！有",
    "T02n0125_039:0764c07": "此八人流轉生死，不住生死。是故，比丘！求",
    "T02n0125_039:0764c08": "其方便，度生死之難，勿住生死。如是，比",
    "T02n0125_039:0764c09": "丘！當作是學。」爾時，諸比丘聞佛所說，歡喜",
    "T02n0125_039:0764c10": "奉行。",
    "T02n0125_039:0764c11": "　馬血、齋、難陀　　提婆達、船筏",
    "T02n0125_039:0764c12": "　牧牛、無根信　　世法、善、八人",
    "T02n0125_039:0764c13": "增壹阿含經卷第三十九"
}