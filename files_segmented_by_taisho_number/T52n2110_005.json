{
    "T52n2110_005:0520c23": "辯正論卷第五",
    "T52n2110_005:0520c25": "唐沙門釋法琳撰",
    "T52n2110_005:0520c26": "東宮學士陳子良註",
    "T52n2110_005:0520c27": "佛道先後篇第三",
    "T52n2110_005:0520c28": "儒生久之。更為議曰。尋佛教東夏未六百年。",
    "T52n2110_005:0520c29": "晉宋已來其風始盛。猶謂功無與等。世不能",
    "T52n2110_005:0521a01": "名。況老教中華年代綿遠。經史具載略可而",
    "T52n2110_005:0521a02": "聞。案道經元皇曆云。吾以清濁元年正月甲",
    "T52n2110_005:0521a03": "子。下師伏羲。治國太平白日昇天。又云。未",
    "T52n2110_005:0521a04": "分元年八月甲辰。下師神農。太元元年下師",
    "T52n2110_005:0521a05": "裕。一本作松容。凡經一十二代。變為一十",
    "T52n2110_005:0521a06": "七身。始自玄老。終乎方朔。隱真論云。處天地",
    "T52n2110_005:0521a07": "之先。不以為長。在萬古之下。不以為久。隨時",
    "T52n2110_005:0521a08": "應變與物俱化。勘其遊世輔國。時節可知。至",
    "T52n2110_005:0521a09": "於誘引黎元匠成品物。安能紀乎。略計已經",
    "T52n2110_005:0521a10": "二百七十餘萬年矣(彈曰。太素之時氣形始具清濁未判。名之渾沌。二儀既而不",
    "T52n2110_005:0521a11": "分。三才亦眇而未見。六紀序命之外。伏羲方生四姓。燧人之末神農始誕。何得庖炎二皇出清濁之世。柅容六甲",
    "T52n2110_005:0521a12": "生未分之前。委巷之書不足承信也)故云。常道非可道之道。無",
    "T52n2110_005:0521a13": "名非可名之名。既曰寂寥。是稱怳惚。託周",
    "T52n2110_005:0521a14": "朝而為柱史。居漢世而作大臣。戲水乘魚遊",
    "T52n2110_005:0521a15": "空駕鵠。玉井含潤。美地下之飛泉。金竈生",
    "T52n2110_005:0521a16": "烟。烈人間之焰火。三宮白珠之帳。或餌甜芝。",
    "T52n2110_005:0521a17": "九花青瑣之階。恒餐練髓。玫瑰琥珀之樹。",
    "T52n2110_005:0521a18": "不日舒光。瑠璃馬璃之枝。無風白響。髑髏能",
    "T52n2110_005:0521a19": "語。曾假問於莊周。白骨還生。豈虛談於徐",
    "T52n2110_005:0521a20": "甲。西王玉文之棗。聖女擎來。東海金色之梨。",
    "T52n2110_005:0521a21": "仙人捧至。形無定所。見種種之容。情有異端。",
    "T52n2110_005:0521a22": "啟紛紛之迹。超江跨海詎藉舟航。入市登山",
    "T52n2110_005:0521a23": "隨心自在。綿綿叵測眇眇難尋。莫不利益天",
    "T52n2110_005:0521a24": "人楷模今古。釋氏之化日月未淹。焉得與道",
    "T52n2110_005:0521a25": "而為比校。開士讓曰。吾子學無稽古。困在師",
    "T52n2110_005:0521a26": "心。不能擇善返迷。而守株信度。吾聞智無不",
    "T52n2110_005:0521a27": "周曰聖。化不可測曰神。遠近難尋始終莫究",
    "T52n2110_005:0521a28": "者。其在茲乎。焉欲措意於其間也。子疑尚",
    "T52n2110_005:0521b01": "擁。當復言之。何者。",
    "T52n2110_005:0521b02": "夫世界初成。未有日月。二大菩薩下救蒼生。",
    "T52n2110_005:0521b03": "爰列三光是興八卦。伏羲皇者應聲大士(春秋",
    "T52n2110_005:0521b04": "內事曰。伏羲擁列三光。建立八節。以文應氣有二十四。消息禍福以制吉凶也。是以羲氏和氏世掌日月之官。皆",
    "T52n2110_005:0521b05": "伏羲之後也。故曰名羲和。蓋羲皇之本號也)女媧后者吉祥菩薩。何",
    "T52n2110_005:0521b06": "以明之。尋此劫中千佛出世。第四佛者即釋",
    "T52n2110_005:0521b07": "迦文。自餘續興終乎劫盡。爾乃劫劫相次。則",
    "T52n2110_005:0521b08": "佛佛無窮者也(立世毘曇云。跋陀劫中凡有千佛相續出世。以法化不絕故號賢劫。一賢劫",
    "T52n2110_005:0521b09": "中有成住壞空四大中劫也。如從十歲至八萬歲復從八萬還至十歲如摝攎上下。經二十反為一小劫。二十小劫",
    "T52n2110_005:0521b10": "為一成劫。凡經八千萬萬億百千八百萬義。為一小劫。",
    "T52n2110_005:0521b11": "俱舍又云。七火一水災。七水一風災。七火災七火災已度。然後風災起。經八八六十四大劫。過四不可數。",
    "T52n2110_005:0521b12": "始是一賢劫也。住劫之中方有佛出。相次一千。釋迦如來位當第四餘有九百九十六在。世界是佛依報。眾生是佛",
    "T52n2110_005:0521b13": "緣因。但有眾生即有佛也。依須彌像圖山經及十二遊經。竝云。成劫已過入住劫來。經七小劫也。光音天等",
    "T52n2110_005:0521b14": "下食地肥。諸天項後自背光明。遠近相照。因食地肥。欲心漸發。遂失光明。人民呼嗟爾時西方阿彌陀佛告寶應",
    "T52n2110_005:0521b15": "聲寶吉祥等二大菩薩。汝可往彼與造日月。開其眼目造作法度寶應聲者示為伏羲。寶吉祥者化為女媧。後現命",
    "T52n2110_005:0521b16": "盡還歸西方)山海經云。身毒之國。軒轅氏居之(郭朴注云。",
    "T52n2110_005:0521b17": "則天竺國也)信知三皇根起在彼。奉佛使者。故不疑",
    "T52n2110_005:0521b18": "焉。取例尋文可以意得。帝系云。開闢之初。",
    "T52n2110_005:0521b19": "人精昏鯁。唯眠與食。莫曉逆從。起乎太昊",
    "T52n2110_005:0521b20": "上皇因時作範。比象畫卦尊卑位焉。始知敬",
    "T52n2110_005:0521b21": "以奉上慈以育下。微用心識漸開慧路。自非",
    "T52n2110_005:0521b22": "無涯大悲深妙解脫。孰能俯質同愚發蒙化",
    "T52n2110_005:0521b23": "世。二聖來應信而有徵。其弘道也。塵劫所不",
    "T52n2110_005:0521b24": "窮。其利物也。巧曆所不計。過去倍於恒沙。",
    "T52n2110_005:0521b25": "未來逾於上數。汝元皇之歲。猶大地之始一",
    "T52n2110_005:0521b26": "塵。開闢之年。比滄海之論一滴耳。非所聯類",
    "T52n2110_005:0521b27": "也。非所頡頏也。夫食木之蟲。尚不知皮外",
    "T52n2110_005:0521c01": "之味。豈知宇宙之廣哉。案三史正文與五經",
    "T52n2110_005:0521c02": "典誥並云。老子周末時人。次則阮氏七錄王",
    "T52n2110_005:0521c03": "家四部。華林遍略修文御覽。陶隱居之文。劉",
    "T52n2110_005:0521c04": "先生之記。王隱魏收之錄。楊玢費節之書。",
    "T52n2110_005:0521c05": "並編年紀。咸為代曆。莫不共遵正史。曾無異",
    "T52n2110_005:0521c06": "談。隋世有姚長謙者(名恭齊為渡遼將軍在隋為修曆博土)學該內",
    "T52n2110_005:0521c07": "外善窮算術(今太史承傳仁均受業師)以春秋所紀不過七",
    "T52n2110_005:0521c08": "十餘國。丘明為傳但敘二百餘年。至如世系",
    "T52n2110_005:0521c09": "世本。尤失根緒。帝王世紀又甚荒蕪。後生學",
    "T52n2110_005:0521c10": "者彌以多惑。開皇五年乙巳之歲。與國子祭",
    "T52n2110_005:0521c11": "酒開國公何妥等。被召修曆。其所推勘三十",
    "T52n2110_005:0521c12": "餘人。並是當世杞梓。備諳經籍者。據三統曆",
    "T52n2110_005:0521c13": "編其年號。上拒運開下終魏靜。首統甲子傍",
    "T52n2110_005:0521c14": "陳諸國。爰引九紀三元(九頭五龍括提合雄連通序命修飛因提善通等。謂之",
    "T52n2110_005:0521c15": "九紀)天皇人帝五經十緯六藝五行。開山圖括",
    "T52n2110_005:0521c16": "地象。古史考元命苞。援神契帝系譜。鉤命",
    "T52n2110_005:0521c17": "決始學篇。太史公律曆志。典略之與世紀。志",
    "T52n2110_005:0521c18": "林之與長曆。百王詔誥六代官儀。地理書權",
    "T52n2110_005:0521c19": "衡記。三五曆十二章。方叔機陶弘景等數十",
    "T52n2110_005:0521c20": "部書。以次編之。合四十卷。名為年曆帝紀。頗",
    "T52n2110_005:0521c21": "有備悉文義可依。從太極上元庚戌之歲。至",
    "T52n2110_005:0521c22": "開皇五年乙巳。積有一十四萬三千七百八",
    "T52n2110_005:0521c23": "十年矣。梁紀云。從開闢至梁太宗大寶二年。",
    "T52n2110_005:0521c24": "凡二百八十三代。七十六萬一千四十五年。",
    "T52n2110_005:0521c25": "案諸部年紀。莫見老氏為伏羲師。考此一虛",
    "T52n2110_005:0521c26": "則百事無實。長謙紀云。佛是昭王二十六年",
    "T52n2110_005:0521c27": "甲寅歲生。穆王五十三年壬申之歲佛始滅",
    "T52n2110_005:0521c28": "度(至開皇五年。得一千五百七十六載矣)與周書異記并漢法本內",
    "T52n2110_005:0521c29": "傳及法王本記。與吳尚書令闞澤魏曇謨最法",
    "T52n2110_005:0522a01": "師等所記不差。推老子以桓王六年丁卯之",
    "T52n2110_005:0522a02": "歲仕周。敬王三十二年癸丑之歲五月壬午",
    "T52n2110_005:0522a03": "乃西渡關(至開皇五年。得一千三十七載)案葛仙公序云。老",
    "T52n2110_005:0522a04": "子以上皇元年太歲丁卯二月十二日丙午為",
    "T52n2110_005:0522a05": "周師者。即桓王丁卯之歲也。又云。無極元年",
    "T52n2110_005:0522a06": "太歲癸丑五月壬午去周西度關者。即是敬王",
    "T52n2110_005:0522a07": "癸丑之檢歲。三皇以下本記。亦無建元。至漢",
    "T52n2110_005:0522a08": "武世始有元號。彼稱上皇無極等。並為妄說",
    "T52n2110_005:0522a09": "全無依據。又高麗王表問齊后。諸佛生世可",
    "T52n2110_005:0522a10": "得聞乎。文宣帝召上統法師為文具報。于時",
    "T52n2110_005:0522a11": "引周穆傳(蓋穆王別傳也)以對。使人與姚長謙所引",
    "T52n2110_005:0522a12": "無異。劉向列仙傳曰。聃與尹喜俱之流沙之",
    "T52n2110_005:0522a13": "西服巨蕂實。是知孔老二儒皆生周末。老在",
    "T52n2110_005:0522a14": "佛後隔十二王。國語云。幽王二年三川震岐",
    "T52n2110_005:0522a15": "山崩。伯陽父云。周將亡矣。別有老人。非老",
    "T52n2110_005:0522a16": "子也。案梁元帝解莊老云。老子以景王初終。",
    "T52n2110_005:0522a17": "莊生以景王末卒。姚將軍言。孔老相見問禮",
    "T52n2110_005:0522a18": "之時。亦在景王十年景寅之歲。為尹說經。亦",
    "T52n2110_005:0522a19": "於景王之時。此則佛先道後。的可明矣。子云。",
    "T52n2110_005:0522a20": "清濁之年為國師者。甚大河漢不近人情。原",
    "T52n2110_005:0522a21": "夫清濁始兆而陰陽未分。陰陽未分則兩儀",
    "T52n2110_005:0522a22": "尚渾。兩儀尚渾則三才莫形。是以窈窈冥冥",
    "T52n2110_005:0522a23": "不可名也。甲子起於大撓。年月定於堯典。非",
    "T52n2110_005:0522a24": "唯羲皇未出。固是天地靡開。驗知天地搆精",
    "T52n2110_005:0522a25": "男女化生。羲之與老。其是人耶。必在二儀之",
    "T52n2110_005:0522a26": "內。不越三才之中。焉得道聽途說以自欺乎。",
    "T52n2110_005:0522a27": "又言。方朔亦聃之身。彌不可也。傳云。東方朔",
    "T52n2110_005:0522a28": "者。歲之之精也。何以明之。尋曼倩在朝二",
    "T52n2110_005:0522a29": "十餘載。歲星不見。亦二十餘年。朔之云亡",
    "T52n2110_005:0522b01": "大精始出。通人所紀驗可知矣。抱朴子神仙",
    "T52n2110_005:0522b02": "傳云。夫聖者不孤。必應物以成化。豈可天下",
    "T52n2110_005:0522b03": "國師皆待李耳一人乎。異哉斯言。良盡美矣。",
    "T52n2110_005:0522b04": "若歷多世唯一老聃為師。亦經多朝皆一羲",
    "T52n2110_005:0522b05": "皇為主。既有多政。必賴多君。信可一師但",
    "T52n2110_005:0522b06": "匡一治耳(如其歷代竝是聃身。靳固之言出何承。據葛稚川云。竝是無識道士假生神異。豈其",
    "T52n2110_005:0522b07": "然乎)。儒生問曰。皇甫謐云。老子出關入天竺國。",
    "T52n2110_005:0522b08": "教胡王為浮圖。此則老之與佛一時人也。何",
    "T52n2110_005:0522b09": "為浪談前後。以矯俗乎。開士喻曰。尋夫至人",
    "T52n2110_005:0522b10": "玄寂有類。谷神應變無方。事同山響不疾而",
    "T52n2110_005:0522b11": "速。豈隔華夷。井坎之徒好師偏見。朝三暮四",
    "T52n2110_005:0522b12": "空生喜怒。是以虛己應物者。必有千變之容。",
    "T52n2110_005:0522b13": "狹情適事者。豈知萬殊之妙。案西域傳云。老",
    "T52n2110_005:0522b14": "子至罽賓國見浮圖。自傷不及。乃說偈供養。",
    "T52n2110_005:0522b15": "對像陳情云。我生何以晚(新本改云佛生何以晚)。佛出一何",
    "T52n2110_005:0522b16": "早(新本改云。泥洹一何早)不見釋迦文。心中常懊惱(言不親覩佛。",
    "T52n2110_005:0522b17": "所以戀慕交懷。魏略西域傳云。臨倪國王無子。因在浮圖。其妃莫耶夢白象而孕。及太子生。亦從右脅而出。自",
    "T52n2110_005:0522b18": "然有髻。墮地能行七步。其形相似佛。以祀浮圖得兒。故名太子為浮圖也。國有神人名曰沙律。年老髮白狀似老",
    "T52n2110_005:0522b19": "子。常教民為浮圖。近世黃巾見其頭白。改彼沙律題此老聃。曲能安隱誑惑天下。前漢哀帝時秦景至月氏國。其王",
    "T52n2110_005:0522b20": "令太子口授浮圖經。還漢浮圖所載。略與道經相出入也。皇甫之言未究其本。化胡經云。罽賓國王疑老子妖魅。以",
    "T52n2110_005:0522b21": "火焚之安然不死。王知神人舉國悔過。老子云。我師名佛。若能出家當免汝罪。其國奉教昔為沙門也。佛若先無",
    "T52n2110_005:0522b22": "老聃。豈知變身為佛。良以罽賓舊來信佛。老氏因推佛以化之。非起尹聃始有佛也。隋僕射楊素從駕至竹林宮。經",
    "T52n2110_005:0522b23": "過樓觀見老廟。壁上畫作老子化罽賓國度人剃髮出家之狀。問道士云。道若大佛老子化胡應為道士。何故乃",
    "T52n2110_005:0522b24": "為沙門。將知佛力大能化得胡。道力小不能化胡。此是佛化胡。何關道化胡。于時道士無言以對也)。晉世",
    "T52n2110_005:0522b25": "雜錄云。道士王浮每與沙門帛遠抗論。王",
    "T52n2110_005:0522b26": "浮屢屈焉。遂改換西域傳為化胡經。言",
    "T52n2110_005:0522c01": "喜與聃化胡作佛佛起於此(斐子野高僧傳云。晉慧帝時",
    "T52n2110_005:0522c02": "沙門帛遠字法祖。每與祭酒王浮一云道士基公次。共諍邪正。浮屢屈焉。既瞋不自忍。乃託西域傳為化胡經。以",
    "T52n2110_005:0522c03": "謚佛法。遂行於世。人無知者。殃有所歸致患累載。幽明錄云。蒲城李通死。來云。見沙門法祖。為閻羅王講首",
    "T52n2110_005:0522c04": "楞嚴經。又見道士王浮身被鎖械求祖懺悔。祖不肯赴。孤負聖人死方思悔)魏世姜斌道士",
    "T52n2110_005:0522c05": "妄引開天經對魏明帝。自云。老子定王時生。",
    "T52n2110_005:0522c06": "破邪論中備引斯證。莊子云。老聃死秦矢弔",
    "T52n2110_005:0522c07": "焉。闕中記云。老子葬於槐里(今古扶風始平之南有槐里鄉)然",
    "T52n2110_005:0522c08": "漆園吏親學聃道。雖可宋魯邦異。出世時同。",
    "T52n2110_005:0522c09": "所說之文足堪依信。靡往天竺灼然不疑。皇",
    "T52n2110_005:0522c10": "甫士安斥其詭說明彼謬談。敘老流沙皆無",
    "T52n2110_005:0522c11": "實錄。備在高士安傳。豈可誷乎。佛先道後",
    "T52n2110_005:0522c12": "爾無惑也。",
    "T52n2110_005:0522c13": "釋李師資篇第四",
    "T52n2110_005:0522c14": "儒生問曰。大唐運興。蓋太上老君周師李聃",
    "T52n2110_005:0522c15": "之聖胤也。開無為之化。弘道德之篇。考胄子",
    "T52n2110_005:0522c16": "以業六經。命司徒以敷五教。導德齊禮仁布",
    "T52n2110_005:0522c17": "九區。懲惡勸善威加四海。天成地平遠安邇",
    "T52n2110_005:0522c18": "肅。光宅宇內于茲八年。於協洽之歲。當夾",
    "T52n2110_005:0522c19": "鍾之月。天子躬幸辟雍親臨釋奠。沙門道士",
    "T52n2110_005:0522c20": "並預禮筵。奉口勅云。道士潘誕奏言。悉達太",
    "T52n2110_005:0522c21": "子不能得佛。六年求道方得成佛。是則道能",
    "T52n2110_005:0522c22": "生佛。佛由道成。道是佛之父師。佛乃道之子",
    "T52n2110_005:0522c23": "弟。故佛經云。求於無上正真之道。又云。體解",
    "T52n2110_005:0522c24": "大道發無上意。外國語云。阿耨菩提。晉音翻",
    "T52n2110_005:0522c25": "云無上大道。若以此而驗。道大佛小於事可",
    "T52n2110_005:0522c26": "知。何得浪判先後及師資耶。",
    "T52n2110_005:0522c27": "開士讓曰。吾聞堯舜之典。伍伯不肯觀。孔墨",
    "T52n2110_005:0522c28": "之籍。季孟不能讀。夫夏蟲不可以語氷者。篤",
    "T52n2110_005:0523a01": "於時也。曲士不可與論道者。局於教也。今當",
    "T52n2110_005:0523a02": "為子略明斯致。夫妙色無形理融真際。大音",
    "T52n2110_005:0523a03": "無說體寂虛宗。不可測之於言象。不可尋之",
    "T52n2110_005:0523a04": "於視聽。三際推而靡得。二諦格而莫知。冲",
    "T52n2110_005:0523a05": "性弗遷孰能令有。至功罔墜孰能令無。然則",
    "T52n2110_005:0523a06": "內外湛於百非。稱謂淪於四句。暨乎無形之",
    "T52n2110_005:0523a07": "形。應周法界。無說之說。化洽情源。故能運大",
    "T52n2110_005:0523a08": "悲以鼓之。開大慈以攝之。於是著弊垢衣現",
    "T52n2110_005:0523a09": "生五濁。隱真實智權駕三車。考夫一米支身。",
    "T52n2110_005:0523a10": "本為摧伏外道。六年樹下。但欲斥破邪師(如本",
    "T52n2110_005:0523a11": "行經苦行品云。諸外道等或一日食。或七日食。一日一食。或七日一食。或食牛羊糞。或食藕根草板。或常翹一",
    "T52n2110_005:0523a12": "脚或常舉兩臂。或四枝柱地。或五熱炙身自餓自墜塚間棘上。臥灰土中。事諸天神以求解脫。菩薩觀其邪求。乃",
    "T52n2110_005:0523a13": "行可畏極苦之行。住寂靜心一坐不動。如是六年。日別正食一粒鳥麻。或食粳米小豆大豆綠豆赤豆大小麥",
    "T52n2110_005:0523a14": "等。日唯一粒。冀得支持以活於命。身體羸瘦喘息甚弱。全無氣力手足不隨。如八九十衰朽老公。佛時說偈。菩",
    "T52n2110_005:0523a15": "薩既至連尼河。以清淨心岸邊坐。為諸求道不真故。欲行大苦化彼邪也)愍苦行之徒",
    "T52n2110_005:0523a16": "勞。傷自餓之無益(悲念外道無益苦行虛為自餓)然後食九轉乳",
    "T52n2110_005:0523a17": "(經史云。是時善生村主二女。聞天所告。即集千牛搆取好乳。展轉相飲至十五牛。乳著於一分淨好粳米為於",
    "T52n2110_005:0523a18": "菩薩煮上乳糜。當煮糜時現種種相。或現萬字之相。或現帝釋梵王之形。其乳沸涌上至半多羅樹一多羅樹。已",
    "T52n2110_005:0523a19": "還下無有一滴離於彼器落餘處者。於二月二十三日晨朝之時。受二牛女一鉢乳糜。食已身體平復如本。受吉祥",
    "T52n2110_005:0523a20": "草坐菩提樹)證三菩提。是時也。六師眷屬莫不頂剃",
    "T52n2110_005:0523a21": "周羅(頂上胎髮也)千子魔王竝共歸心降伏(爾時欲界魔王。將",
    "T52n2110_005:0523a22": "其千子及三邪女鬼神兵眾八億。或見齊中千眼頂後八臂。口中雷震手出電光。或蛇繞左腰。或龍繞右脇。",
    "T52n2110_005:0523a23": "種種神變來惱菩薩。放大光明現希有相。魔王眷屬竝發善心一時稽首)邪鋒颯焉落",
    "T52n2110_005:0523a24": "刃。慧日赫以舒光。其汲引也如此。其威神也",
    "T52n2110_005:0523a25": "如彼。子所言道(九十五種之道)為彼道耶(問是九十五種道以不)為",
    "T52n2110_005:0523b01": "異彼乎(為非九十五也)若同彼者。即二天三仙之徒(佛未出前",
    "T52n2110_005:0523b02": "有摩醯首羅韋紐婆等二天。迦毘羅優樓迦勒沙婆等三仙。行邪三寶以化世間。如來出世竝為弟子。枝末餘者",
    "T52n2110_005:0523b03": "提婆菩薩後破。見智度論及百論)九十五種之裔。富蘭那等是汝",
    "T52n2110_005:0523b04": "之師。彼師所墮汝亦隨墮。若異彼者。即佛弟",
    "T52n2110_005:0523b05": "子。何得謬云。求我道故方得成佛。潘誕之言",
    "T52n2110_005:0523b06": "罪莫大矣。妄奏軒陛輕觸天威。理合推繩。其",
    "T52n2110_005:0523b07": "罪一也。眯目朝廷疑誤信心。變正為邪。其罪",
    "T52n2110_005:0523b08": "二也。以無上大師求域中小道。違彼經。教其",
    "T52n2110_005:0523b09": "罪三也。長未來之謗黷。黨見在之邪朋。自",
    "T52n2110_005:0523b10": "誤誤人。其罪四也。既負誷聖之愆。必入無間",
    "T52n2110_005:0523b11": "之獄。塵劫受苦。其罪五也。且震旦之與天竺。",
    "T52n2110_005:0523b12": "猶寰海之比麟洲。聃乃周末始興。佛是周初",
    "T52n2110_005:0523b13": "前出。計其相去三十許王。論其所經三百餘",
    "T52n2110_005:0523b14": "載。豈有昭王世佛而退求敬王時道乎。句虛",
    "T52n2110_005:0523b15": "驗實足可知也(年紀云。老子以周敬王三十二年癸丑之歲。度函谷關西入秦地。魏書云。",
    "T52n2110_005:0523b16": "聃與尹喜。敬王之世同出散關。至開皇五年乙巳之歲。得一千三十七載矣)儒生請曰。靈",
    "T52n2110_005:0523b17": "寶等經。有太上大道先天地生。欝勃洞虛之",
    "T52n2110_005:0523b18": "中。煒燁玉清之上是佛之師能生於佛。不言",
    "T52n2110_005:0523b19": "周時之老聃也。為定是耶。願聞其說。開士喻",
    "T52n2110_005:0523b20": "曰。五帝之前未聞有道。三王之季始有聃名。",
    "T52n2110_005:0523b21": "漢景帝以來方興道學。窮今討古道者為誰",
    "T52n2110_005:0523b22": "(丹陽余玖興撰明真論一十九篇以駁道。云夫至明者。非對暗之明也。故不可言至。靜者非對動之靜也。故不可",
    "T52n2110_005:0523b23": "道覆。仰尋求道經之首唱。道言者。姓氏為誰。復道何誰言也。道若有口即具五陰。所成居在三才之內。不免無",
    "T52n2110_005:0523b24": "常。卒拘分段還為仙道所攝)案六書七籍三傳九流。雖為經",
    "T52n2110_005:0523b25": "國典謨。莫不師宗於周易也。易云。五運相生",
    "T52n2110_005:0523b26": "漸分清濁。兩儀既闢爰判陰陽(禮運云。太一分而為天地。轉而",
    "T52n2110_005:0523b27": "為陰。陽。變而為四時)所以乾元資始坤道資生。三光著",
    "T52n2110_005:0523c01": "象于天。乾之道也。萬物稟形于地。坤之道也",
    "T52n2110_005:0523c02": "(乾鑿度云。乾以象天。坤以法地。離彖云日月麗於天。百穀麗於地)故曰。一陰一陽",
    "T52n2110_005:0523c03": "之謂道(說卦云。立天之道曰陰與陽。立地之道曰柔與剛。立人之道曰仁與義。兼三才而兩之。故",
    "T52n2110_005:0523c04": "三畫而成卦也)陰陽不測之謂神。道也者。理也。通也和",
    "T52n2110_005:0523c05": "也同也。言陰陽運通三才位矣。上下交泰萬",
    "T52n2110_005:0523c06": "物生焉。有陰陽之道理。能通生於人物。天和",
    "T52n2110_005:0523c07": "地同則群萌而類動也(禮月令云。天氣下降。地氣上騰。天地和同。萬物萌動也)",
    "T52n2110_005:0523c08": "鼓之雷霆陽動也。潤之風雨陰隨也。故知不",
    "T52n2110_005:0523c09": "有天地道何從生。不有陰陽道何由靈。豈得",
    "T52n2110_005:0523c10": "造化之前道已先出。假令有道不出天地之",
    "T52n2110_005:0523c11": "與陰陽(搜神契云。聖不過天地。神不過陰陽)夫天地者於事可明。陰",
    "T52n2110_005:0523c12": "陽者在生有驗。理數然也。不云有道先天地",
    "T52n2110_005:0523c13": "生。道既莫從何能生佛。昔車胤解道德云。在",
    "T52n2110_005:0523c14": "人為德。及物為道。殷仲文云。德者得也。道",
    "T52n2110_005:0523c15": "者由也。言得孝在心。故謂之德。由之而成。",
    "T52n2110_005:0523c16": "故謂之道。是以孝為德本。成曰。道功德彰",
    "T52n2110_005:0523c17": "自立之名。道有兼濟之稱。內因德而行就。外",
    "T52n2110_005:0523c18": "由道而化成。生之蓄之道之要也。成之熟之",
    "T52n2110_005:0523c19": "德之至也。故論衡云。立身之謂德。成名之謂",
    "T52n2110_005:0523c20": "道。道德也者為若此矣。子所言道。寧異是乎。",
    "T52n2110_005:0523c21": "若異是者。不足歸信。豈有頭戴金冠身披黃",
    "T52n2110_005:0523c22": "褐。鬢垂素髮手把玉璋。別號天尊。居大羅之",
    "T52n2110_005:0523c23": "上。獨名大道。治玉京之中。山海之所未詳。經",
    "T52n2110_005:0523c24": "史之所不載。大羅既烏有之說。玉京本亡是",
    "T52n2110_005:0523c25": "之談耳(案山海經云。天下名山有五千三百七十。所經五萬四千五百里崑崙最高大。其上有玄圃。蓋",
    "T52n2110_005:0523c26": "神仙所居。有金城石墎瓊枝玉樹寶葉金花。日月三光列于其下。雲車羽斾鳳駕龍軒玉女仙童不可勝數。次則",
    "T52n2110_005:0523c27": "海中三山。蓬萊方丈。孫興公名山賦云。涉海則有力壺蓬萊。登峯則有四明天台。爾雅釋山只論五嶽。玉京既是上",
    "T52n2110_005:0524a01": "上名山。又云。天尊所治之府。何為山經不載。廣雅無文也)子稱太上為佛師",
    "T52n2110_005:0524a02": "者。案往代先儒及梁承聖解五千文久有明",
    "T52n2110_005:0524a03": "釋言太上有四。其一曰下知有之。謂三皇至",
    "T52n2110_005:0524a04": "五龍。是也。其二曰次親譽之。謂伏羲與神農",
    "T52n2110_005:0524a05": "是也。三曰其次畏之。謂軒轅及帝嚳是也。四",
    "T52n2110_005:0524a06": "曰其次侮之。謂堯舜已下是也。禮記有云。太",
    "T52n2110_005:0524a07": "上貴德。其次務施報。謂天皇人帝為太上也。",
    "T52n2110_005:0524a08": "無別道神統論其教。止是訓導君民汲引浮",
    "T52n2110_005:0524a09": "俗。初未曾聞修萬行而趣涅槃。運四流以超",
    "T52n2110_005:0524a10": "生死。案道經元皇曆云。吾聞大道太上正真",
    "T52n2110_005:0524a11": "出於自然。是謂為佛無為之君。檢道經中。喚",
    "T52n2110_005:0524a12": "佛為大道為太上為自然為正真為太極為無",
    "T52n2110_005:0524a13": "上者。皆是佛也。又云。天竺國有古皇先生(言佛",
    "T52n2110_005:0524a14": "是太古元皇之先生)善入泥洹。古先生者。是吾師也。遊",
    "T52n2110_005:0524a15": "化天竺。今將返神還乎無名。絕身滅有不死",
    "T52n2110_005:0524a16": "不終。綿綿常存。吾今逝矣(老君知佛泥洹所以陳去化緣事了。於是告",
    "T52n2110_005:0524a17": "還。門人未知。今須自述云。吾師者本在西方。為此西昇申其戀慕。在文指的取證分明者也)三洞經",
    "T52n2110_005:0524a18": "云。佛是道父。西昇又云。天下大術佛最第",
    "T52n2110_005:0524a19": "一(言神通變化無窮也)化胡經云。老子知佛欲入涅槃。復",
    "T52n2110_005:0524a20": "迴在世。號曰迦葉。於娑羅林為眾發問。轉神",
    "T52n2110_005:0524a21": "入定經云。思念一切。關令傳云。老子曰。吾",
    "T52n2110_005:0524a22": "師號佛覺。一切民也。菜食誦經稱無上正真",
    "T52n2110_005:0524a23": "之道承佛威神號佛為世尊。形與神遊。受高",
    "T52n2110_005:0524a24": "上大聖十方至真已得佛道。檢道經處處皆",
    "T52n2110_005:0524a25": "稱佛為師也。吾今為子釋茲在茲。子當念茲",
    "T52n2110_005:0524a26": "在茲。頂受而奉行也。佛也者蓋絕稱之大宗。",
    "T52n2110_005:0524a27": "至妙之幽宅。不可以無取。不可以有求。果有",
    "T52n2110_005:0524a28": "其所以不有。故不可得而有。有其所以不無。",
    "T52n2110_005:0524a29": "故不可得而無。何者。若本之有境則大患永",
    "T52n2110_005:0524b01": "滅。推之無鄉則大悲不竭。常理不可原。自然",
    "T52n2110_005:0524b02": "之體也。無心以成化。大道之宗也。三五莫能",
    "T52n2110_005:0524b03": "始。古皇之先也。不嚴以正俗。無為之君也。",
    "T52n2110_005:0524b04": "混沌不可測。無名之主也。綿綿其若存。眾妙",
    "T52n2110_005:0524b05": "之本也。其降靈也。則為大道之師。其開化也。",
    "T52n2110_005:0524b06": "則為太上之父。焉得閉目以觀天地。塞耳而",
    "T52n2110_005:0524b07": "聽雷霆。所以佛號法王世之調御。下凡上聖",
    "T52n2110_005:0524b08": "靡不歸依。豈有稱五老之神。佩三皇之籙。而",
    "T52n2110_005:0524b09": "能為釋氏之師乎(案出官儀云。無上三天。玄元始氣太上老君。太上文人無上玄老。",
    "T52n2110_005:0524b10": "朝夕朝禮儀云。太上玄元五靈老君。當召功曹使者。左右龍虎君。驛龍騎吏。侍香玉童。侍香玉女。玉帝直符。然老",
    "T52n2110_005:0524b11": "者長也。尊也。言五老君居眾仙之尊。萬神之長。五靈五帝也。即靈威仰神。三皇天地人也。頃峻始學篇云。天地",
    "T52n2110_005:0524b12": "初立有天皇。十三頭。在治一萬八千歲。括地象云。天皇九翼飛以往來。老子所事三皇五嶽。六甲符圖皆皇靈",
    "T52n2110_005:0524b13": "所制。老子佩之以防身也。然三皇符籙五老真文。皆丹綠五彩天文火字。言佩之長生不死。已至神仙。所敘官",
    "T52n2110_005:0524b14": "屬將軍吏兵。與俗無異顏光祿王斌等云。道者練形法在",
    "T52n2110_005:0524b15": "仙化。佛者持心教在濟物。論道所宗。三皇及與五龍也)故涅槃云。諸佛所",
    "T52n2110_005:0524b16": "師。所謂法也。以法常故諸佛亦常。吾更為子",
    "T52n2110_005:0524b17": "重明斯義。案佛說空寂所問經及天地經。皆",
    "T52n2110_005:0524b18": "云。吾令迦葉在彼為老子號無上道。儒童在",
    "T52n2110_005:0524b19": "彼號曰孔丘。漸漸教化令其孝順。須那經云。",
    "T52n2110_005:0524b20": "吾後千歲法當東流。王及人民奉戒修善(古錄云。",
    "T52n2110_005:0524b21": "周惠王時已漸佛教。一百餘年之後。老子方說五千文也。劉向序云。吾檢藏書。每見佛經。當知佛化流此久矣也)",
    "T52n2110_005:0524b22": "竊以三代將末六國就興。遊說之徒心存苟",
    "T52n2110_005:0524b23": "得。未患誇誕靡弊肉。穿鼓舌而騁奇謀。搖脣",
    "T52n2110_005:0524b24": "而談唐利。曹劌之請戰屈完。於是如師感",
    "T52n2110_005:0524b25": "被髮之哭。伊川痛窮車之填。濟水三河震竭",
    "T52n2110_005:0524b26": "四夷。交侵天闇飛蛬鎬遊舞兔。彭生為豕啼",
    "T52n2110_005:0524b27": "之怪。杜伯見折脊之徵。假令任處阿衡身居",
    "T52n2110_005:0524b28": "台輔。莫不扇飄風凍雨之暴。烈迴天轉日之",
    "T52n2110_005:0524c01": "威。是以褒女獻王。延烽火之寇。楚人問鼎。漸",
    "T52n2110_005:0524c02": "滔天之逆。日者天地版蕩禮樂崩壞。名辱身",
    "T52n2110_005:0524c03": "殘曾無顧恥。顛家覆國安忍忘歸。詎知世界",
    "T52n2110_005:0524c04": "之何辜。罔念蒼生之塗炭。所以佛遣三聖權",
    "T52n2110_005:0524c05": "化一方。布治國之儀。敘修身之術。庶令其代",
    "T52n2110_005:0524c06": "邢用禮。變薄還淳。並是抑物本情。非出要之",
    "T52n2110_005:0524c07": "大道也。若放心於三達之境。寂慮於四德之",
    "T52n2110_005:0524c08": "場。功被生靈澤均彼此者。則他方大士動喻",
    "T52n2110_005:0524c09": "恒沙。此土發心亦如塵算。諒非文字之所稱。",
    "T52n2110_005:0524c10": "傳略舉六人以開慕仰。文殊屈迹於當世。彌",
    "T52n2110_005:0524c11": "勒補處於未來。觀音普現色身。惠覃遐劫。",
    "T52n2110_005:0524c12": "地藏護持震旦。化洽無窮。馬鳴兼三方於東",
    "T52n2110_005:0524c13": "夏。猶朝陽之啟晨暉。而使六合俱照。龍樹跨",
    "T52n2110_005:0524c14": "萬里於神州。若明月之燭幽夜。能令八表同",
    "T52n2110_005:0524c15": "光。自斯已外。或耆年而弘道。或童孺而宣法。",
    "T52n2110_005:0524c16": "男女異形胡漢殊類。莫不就緣施化隨處誘",
    "T52n2110_005:0524c17": "凡。玄功利於百王。至教流於九有。名言茲在",
    "T52n2110_005:0524c18": "茲。允出茲在茲。無以子夏竊仲尼之名。蝸角",
    "T52n2110_005:0524c19": "擬崑崙之大也。儒生肉袒叩頭矯手而舐足",
    "T52n2110_005:0524c20": "曰。余請罪矣。余請罪矣。◎",
    "T52n2110_005:0524c21": "辯正論卷第五"
}