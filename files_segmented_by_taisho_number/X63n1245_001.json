{
    "X63n1245_001:0522a06": "禪苑清規序",
    "X63n1245_001:0522a08": "真定府十方洪濟禪院住待",
    "X63n1245_001:0522a09": "傳法慈覺大師　宗賾　集",
    "X63n1245_001:0522a10": "夫禪門事例雖無兩樣毗尼。衲子家風別是一般規",
    "X63n1245_001:0522a11": "範。若也途中受用。自然格外清高。如其觸向面牆。實",
    "X63n1245_001:0522a12": "謂減人瞻敬。是以僉謀開士遍摭諸方。凡有補於見",
    "X63n1245_001:0522a13": "聞。悉備陳於綱目。噫。少林消息已是剜肉成瘡。百丈",
    "X63n1245_001:0522a14": "規繩可謂新條特地。而況叢林蔓衍轉見不堪。加之",
    "X63n1245_001:0522a15": "法令滋彰。事更多矣。然而莊嚴保社。建立法幢。佛事",
    "X63n1245_001:0522a16": "門中闕一不可。亦猶菩薩三聚。聲聞七篇。豈立法之",
    "X63n1245_001:0522a17": "貴繁。葢隨機而設教。初機後學冀善參詳。上德高流",
    "X63n1245_001:0522a18": "幸垂證據。崇寧二年八月十五日序。",
    "X63n1245_001:0522a20": "昨刊此集盛行于世。惜其字畫磨滅。今再寫作",
    "X63n1245_001:0522a21": "大字。刻梓以傳。收者幸鑒。嘉泰壬戌虞八宣教",
    "X63n1245_001:0522a22": "謹咨。",
    "X63n1245_001:0522b04": "重雕補註禪苑清規目錄",
    "X63n1245_001:0522b06": "第一卷",
    "X63n1245_001:0522b07": "受戒護戒",
    "X63n1245_001:0522b08": "辨道具裝包",
    "X63n1245_001:0522b09": "旦過掛搭",
    "X63n1245_001:0522b10": "赴粥飰赴茶湯",
    "X63n1245_001:0522b11": "請因緣入室",
    "X63n1245_001:0522b12": "第二卷",
    "X63n1245_001:0522b13": "上堂念誦",
    "X63n1245_001:0522b14": "小參結夏",
    "X63n1245_001:0522b15": "解夏冬年人事",
    "X63n1245_001:0522b16": "巡寮迎接",
    "X63n1245_001:0522b17": "請知事",
    "X63n1245_001:0522b18": "第三卷",
    "X63n1245_001:0522b19": "監院維那",
    "X63n1245_001:0522b20": "典座直歲",
    "X63n1245_001:0522b21": "下知事請頭首",
    "X63n1245_001:0522b22": "首座書狀藏主",
    "X63n1245_001:0522b23": "第四卷",
    "X63n1245_001:0522b24": "知客庫頭",
    "X63n1245_001:0522c01": "浴主街坊水頭炭頭華戲嚴",
    "X63n1245_001:0522c02": "磨頭園頭莊主廨院主延壽堂主淨頭",
    "X63n1245_001:0522c03": "殿主鐘頭聖僧侍者爐頭直堂",
    "X63n1245_001:0522c04": "寮主寮首座堂頭侍者",
    "X63n1245_001:0522c05": "第五卷",
    "X63n1245_001:0522c06": "化主下頭首",
    "X63n1245_001:0522c07": "堂頭煎點僧堂內煎點",
    "X63n1245_001:0522c08": "知事頭首煎點入寮臘次煎點",
    "X63n1245_001:0522c09": "眾中特為煎點眾中特為尊長煎點",
    "X63n1245_001:0522c10": "第六卷",
    "X63n1245_001:0522c11": "法眷及入室弟子特為堂頭煎點",
    "X63n1245_001:0522c12": "通眾煎點燒香法置食特為",
    "X63n1245_001:0522c13": "謝茶看藏經中筵齋出入警眾馳書",
    "X63n1245_001:0522c14": "發書受書將息參堂",
    "X63n1245_001:0522c15": "第七卷",
    "X63n1245_001:0522c16": "大小便利亡僧",
    "X63n1245_001:0522c17": "請立僧請尊宿",
    "X63n1245_001:0522c18": "尊宿受疏尊宿入院",
    "X63n1245_001:0522c19": "尊宿住持尊宿遷化",
    "X63n1245_001:0522c20": "退院",
    "X63n1245_001:0522c21": "第八卷",
    "X63n1245_001:0522c22": "龜鏡文坐禪儀",
    "X63n1245_001:0522c23": "自警文一百二十問",
    "X63n1245_001:0522c24": "誡沙彌",
    "X63n1245_001:0523a01": "第九卷",
    "X63n1245_001:0523a02": "沙彌受戒文訓童行",
    "X63n1245_001:0523a03": "第十卷",
    "X63n1245_001:0523a04": "勸檀信齋僧儀",
    "X63n1245_001:0523a05": "百丈規繩頌",
    "X63n1245_001:0523a07": "重雕補註禪苑清規目錄",
    "X63n1245_001:0523a14": "重雕補註禪苑清規第一卷",
    "X63n1245_001:0523a16": "受戒",
    "X63n1245_001:0523a17": "三世諸佛皆曰出家成道。西天二十八祖。唐土六祖。",
    "X63n1245_001:0523a18": "傳佛心印。盡是沙門。葢以嚴淨毗尼方能洪範三界。",
    "X63n1245_001:0523a19": "然則參禪問道戒律為先。既非離過防非。何以成佛",
    "X63n1245_001:0523a20": "作祖。受戒之法。應備三衣鉢具并新淨衣物。如無新",
    "X63n1245_001:0523a21": "衣。浣染令淨。入壇受戒不得徣借衣鉢。一心專注慎",
    "X63n1245_001:0523a22": "勿異緣。像佛形儀具佛戒律得佛受用。此非小事豈",
    "X63n1245_001:0523a23": "可輕心。若徣借衣鉢。雖登壇受戒竝不得戒。若不增",
    "X63n1245_001:0523a24": "受。一生為無戒之人。濫廁空門虗消信施。初心入道",
    "X63n1245_001:0523b01": "法律未諳。師匠不言陷人於此。今茲苦口。敢望銘心。",
    "X63n1245_001:0523b02": "既受聲聞戒。應受菩薩戒。此入法之漸也。",
    "X63n1245_001:0523b03": "護戒",
    "X63n1245_001:0523b04": "受戒之後常應守護。寧有法死不無法生。如小乘四",
    "X63n1245_001:0523b05": "分律四波羅夷．十三僧伽婆尸沙．二不定．三十尼薩",
    "X63n1245_001:0523b06": "耆．九十波逸提．四波羅提提舍尼．一百眾學．七滅諍。",
    "X63n1245_001:0523b07": "大乘梵網經十重四十八輕。竝須讀誦通利。善知持",
    "X63n1245_001:0523b08": "犯開遮。但依金口聖言。莫擅隨於庸輩。如不應食(蔥韭",
    "X63n1245_001:0523b09": "薤蒜園荽酒肉魚兔及乳餅酥酪用蠐螮卵猪羊脂。竝不應食。如遇病緣。寧捨身命。終不以酒肉俗味毀禁戒)",
    "X63n1245_001:0523b10": "非時食(小食藥石與果子米飲荳湯菜汁之類。如非齋粥二時。竝是非時之食也)並宜服",
    "X63n1245_001:0523b11": "禁。財色之禍甚於毒蛇。尤當遠離。慈念眾生猶如赤",
    "X63n1245_001:0523b12": "子。語言真實心口相應。讀誦大乘資發行願。尸羅清",
    "X63n1245_001:0523b13": "淨佛法現前。皮之不存毛將安傅。故經云。精進持淨",
    "X63n1245_001:0523b14": "戒。猶如護明珠。",
    "X63n1245_001:0523b15": "辨道具",
    "X63n1245_001:0523b16": "將入叢林先辨道具。所謂為山笠。拄杖。戒刀。祠部筒。",
    "X63n1245_001:0523b17": "鉢橐。鞋袋(內〔安〕布帕一條為脚布)。枕子。鈴口鞋脚絣。前後包巾。",
    "X63n1245_001:0523b18": "白絹複包。絛包。枕袋。蓋包。小油單。柿油單。布臥單。綿",
    "X63n1245_001:0523b19": "被。淨巾三條(一蓋被。一喫食。一常用)。小淨瓶。浴巾。浴裙。函櫃小",
    "X63n1245_001:0523b20": "鏁。如茶器并其餘衣物。竝隨家豐儉。",
    "X63n1245_001:0523b21": "裝包",
    "X63n1245_001:0523b22": "前包內安僧衣(手帕複訖。坐具裹之)。偏衫或夾襖背心。應係淨",
    "X63n1245_001:0523b23": "衣。前包內安置。後包內安被單。綿衣。襯汗。應係觸衣",
    "X63n1245_001:0523b24": "之類。先用白絹複複訖入包包。枕袋內安浴巾。浴裙。",
    "X63n1245_001:0523c01": "笠子內安聖像經文。茶器之類裝包之法當繫裙在",
    "X63n1245_001:0523c02": "偏衫之上。先上前包。次繫包枕。次打後包。次絡右肩。",
    "X63n1245_001:0523c03": "掛鉢於左腋下。鉢口向身。次絡左肩。掛鞋袋於右腋",
    "X63n1245_001:0523c04": "下。先插戒刀於右腋下。次插祠部筒於左腋下(祠部袋用",
    "X63n1245_001:0523c05": "絛或帶絡肩上。更用絛帶一條橫繫腰間。如未打後包。以前繫掛定。倒飜起祠部筒然後上後包。更是便)",
    "X63n1245_001:0523c06": "次繫包絛(然後插枕子茶筒淨瓶放絛上。在前包左右安置之)。戴笠之法。右手",
    "X63n1245_001:0523c07": "仰把笠緣。提起旋轉安頂上平戴為最。不得前仰後",
    "X63n1245_001:0523c08": "低。或左右傾側。下笠之法亦當仰手旋轉下之。只用",
    "X63n1245_001:0523c09": "右手仰把笠緣當右肩提之。拄杖之法。有枝者為觸",
    "X63n1245_001:0523c10": "頭。無枝者為淨頭。行時淨頭在前。右手攜之。如下笠",
    "X63n1245_001:0523c11": "時在左手內。路上逢人如略問訊。仰左手把拄杖。仰",
    "X63n1245_001:0523c12": "右手下笠。斂杖笠當胷。離寺之法。與同袍敘別訖。於",
    "X63n1245_001:0523c13": "三門外簷下上笠。入寺之法。於三門外簷下下笠。左",
    "X63n1245_001:0523c14": "手攜杖。乃垂杖頭。右手提笠當右肩。如遇同袍斂笠",
    "X63n1245_001:0523c15": "近胷表敬而已。如便掛搭。於僧堂前門南牀上。先仰",
    "X63n1245_001:0523c16": "安笠子。次以拄杖安牀當上(當字聲去)。淨頭在北。先取淨",
    "X63n1245_001:0523c17": "缾茶筒枕頭安笠內。次解包絛亦安笠內。以鞋袋安",
    "X63n1245_001:0523c18": "地上。鉢囊安笠上。解後包并包枕安牀上。次下前包",
    "X63n1245_001:0523c19": "安笠內。或安後包單上。先取袈裟坐具出。然後將枕",
    "X63n1245_001:0523c20": "子包絛包枕前包都入後包內繫縛訖。將淨巾攜鞋",
    "X63n1245_001:0523c21": "袋(後架)洗足。具鞋韈却以鞋袋盛草鞋安牀下。布巾淨",
    "X63n1245_001:0523c22": "手訖。搭袈裟。袖祠部詣堂司相看。掛搭了。如堂中有",
    "X63n1245_001:0523c23": "函櫃。即收行李安函櫃中鏁之。笠子拄杖歸寮。如堂",
    "X63n1245_001:0523c24": "中無函櫃收行李。赴寮人事了。聽寮主首座指授處",
    "X63n1245_001:0524a01": "所。相看畢。掛鉢安被於僧堂內。茶筒文字置寮中案",
    "X63n1245_001:0524a02": "上。",
    "X63n1245_001:0524a03": "旦過",
    "X63n1245_001:0524a04": "入門先問旦過所在。入寮解卸訖。具威儀到客位云。",
    "X63n1245_001:0524a05": "暫到相看。知客出。各觸禮三拜。暫到辭云。此際經過",
    "X63n1245_001:0524a06": "幸獲瞻對。知客辭云。川途跋涉到來不易。隨後知客",
    "X63n1245_001:0524a07": "皆詣寮迴禮。如看住持人。亦當詣寮迴禮。若欲掛搭。",
    "X63n1245_001:0524a08": "歇一兩日。詣堂司相看。",
    "X63n1245_001:0524a09": "掛搭",
    "X63n1245_001:0524a10": "具威儀。袖祠部(如二人已上則推一人。人事精熟。或戒臘高者。為參頭)。於堂司",
    "X63n1245_001:0524a11": "相看。尋行者報維那云。新到相看。相見各觸禮三拜。",
    "X63n1245_001:0524a12": "喫茶罷。起身近前云。久嚮道風。此者特來依棲左右。",
    "X63n1245_001:0524a13": "且望慈悲。維那云。山門多幸。特荷光臨。乃各人依戒",
    "X63n1245_001:0524a14": "臘次第呈祠部與維那。維那收訖(次第安箱內)。新到觸禮",
    "X63n1245_001:0524a15": "一拜云。此際多幸。深謝溫存。維那答一拜云。官待蕭",
    "X63n1245_001:0524a16": "疎。且希以道為念。不喫湯。維那送出。堂司云。請上座",
    "X63n1245_001:0524a17": "歸堂掛搭。新到於僧堂前門南頰而入聖僧前(參頭在北",
    "X63n1245_001:0524a18": "邊)立定。大展三拜。收坐具。從首座位巡堂一匝。却到",
    "X63n1245_001:0524a19": "聖僧前問訊畢。於前門內南頰牀下版頭第三位次",
    "X63n1245_001:0524a20": "第而坐。維那依戒臘上牀曆訖。令行者箱內托祠部",
    "X63n1245_001:0524a21": "相隨入堂(有處維那先於聖僧前燒香)。新到起身牀前立。相問訊",
    "X63n1245_001:0524a22": "了。維那次第過祠部訖。於版頭面東南觸禮一拜。新",
    "X63n1245_001:0524a23": "到亦觸禮一拜。維那依戒臘次第掛搭觸禮一拜。維",
    "X63n1245_001:0524a24": "那常占上手(如前門北頰維那面東北。如前門南頰即面東南。如後門北頰即面西北。如後",
    "X63n1245_001:0524b01": "門南頰即面西南也)。掛搭訖。維那出(有處出前門。有處出後門)。新到相送(後門",
    "X63n1245_001:0524b02": "出者。新到不過門限。前門出者門外相別)。維那云。請某上座於某上座於",
    "X63n1245_001:0524b03": "某寮抽解問訊而別。新到歸寮。尋寮主云。新到相看。",
    "X63n1245_001:0524b04": "見寮主各觸禮三拜。茶罷。參頭以下起身近前云。維",
    "X63n1245_001:0524b05": "那指揮令入上寮依棲左右。於是寮主看詳戒臘高",
    "X63n1245_001:0524b06": "低。指參頭以下一例就看讀牀按掛搭。各觸禮一拜。",
    "X63n1245_001:0524b07": "新到於聖像前次第立定。問訊訖。巡寮罷。乃尋寮中",
    "X63n1245_001:0524b08": "首座相看。各人觸禮三拜。取行李。咨問寮主。首座安",
    "X63n1245_001:0524b09": "排。乃上堂頭看侍者(未用作禮)云。新到禮拜和尚。相煩侍",
    "X63n1245_001:0524b10": "者咨報(如堂頭人客相看。或歇息。即延客茶湯。如無阻節。便可引領。即未用點茶)。侍者乃",
    "X63n1245_001:0524b11": "問。上座是入室弟子否。是法眷否。如不是入室并法",
    "X63n1245_001:0524b12": "眷。即一道相看。若是入室弟子。候新到人事罷方可",
    "X63n1245_001:0524b13": "相看。侍者乃先報堂頭云。若干人新到。若干人入室",
    "X63n1245_001:0524b14": "弟子。若干人法屬。禮拜然後引入。新到兩展三禮如",
    "X63n1245_001:0524b15": "在上。法眷亦兩展三禮。所以還住持人公界之禮也",
    "X63n1245_001:0524b16": "(然住持人不當受禮。亦不可觸禮住持人。但云。少間詣寮禮拜。當選近上寮舍安排。住持人詣寮迴禮。如親密",
    "X63n1245_001:0524b17": "尊長即大展九禮。免則兩展三禮。又免則觸禮三拜。如法眷稍疎。即兩展三禮或觸禮三拜。如至親法眷。不論",
    "X63n1245_001:0524b18": "尊[(白-日+田)/廾]。知事頭首小師行者竝合入事)。",
    "X63n1245_001:0524b19": "入室弟子洎法眷卑行。竝大展九拜。或兩展三拜。參",
    "X63n1245_001:0524b20": "頭曲躬近前云。久嚮和尚道價。此日獲奉尊顏。下情",
    "X63n1245_001:0524b21": "不任喜躍之至。退身依位又一展云。某寒暄。伏惟和",
    "X63n1245_001:0524b22": "尚尊體起居萬福(正月孟春猶寒。　二月仲春漸暄。　三月季春極暄。　四月盂夏漸熱。",
    "X63n1245_001:0524b23": "五月仲夏毒熱。　六月季夏極熱。　七月孟秋猶熱。　八月仲秋漸凉。　九月季秋霜冷。　十月孟冬漸寒。",
    "X63n1245_001:0524b24": "十一月仲冬嚴寒。　十二月季冬極寒)。入室弟子云。久違和尚慈誨。此日",
    "X63n1245_001:0524c01": "獲奉尊顏。法眷云。久承和尚法蔭。此日獲奉尊顏。下",
    "X63n1245_001:0524c02": "情無任。及寒暄同前。茶湯罷。乃看侍者庫司首座書",
    "X63n1245_001:0524c03": "記藏主。知客云。此日多幸獲依棲。略敘寒暄(各觸禮三",
    "X63n1245_001:0524c04": "拜。如曾作暫到知客處。更不作禮)。詢問久住。如浴主有煎點。即看浴",
    "X63n1245_001:0524c05": "主。及詢問法眷兄弟相看禮拜。三日內常在寮中及",
    "X63n1245_001:0524c06": "僧堂內守。待請喚茶湯。不得閒遊。免令尋覔。侵晨早",
    "X63n1245_001:0524c07": "起。恐請者喧眾(有處住持人知事頭首當日就寮迴禮。新到但問訊而退。更不就座。知事",
    "X63n1245_001:0524c08": "頭首於諸寮相看。竝居客位。唯住持人可居主位。新到竝出門迎送)。若欲起離。須守堂",
    "X63n1245_001:0524c09": "儀。半月并點入寮茶訖。或聖節上殿罷臨行。告白寮",
    "X63n1245_001:0524c10": "主并上下肩。方可前去。如名德人入院掛搭。住持人",
    "X63n1245_001:0524c11": "并維那知客同送入獨寮安下。次則維那送入。或從",
    "X63n1245_001:0524c12": "眾寮內遷出。或自監院首座藏主退下。於獨寮抽解。",
    "X63n1245_001:0524c13": "竝須於堂頭謝寮。或大展。或兩展三拜。或觸禮三拜。",
    "X63n1245_001:0524c14": "禮數隨宜。次謝維那。或問訊。或觸禮三拜。至起移日",
    "X63n1245_001:0524c15": "却於方丈及維那處退寮。禮數隨宜同前。戶鈎魚鑰",
    "X63n1245_001:0524c16": "竝當面呈納維那。方可前去。新到掛搭如經本院曾",
    "X63n1245_001:0524c17": "作知事頭首化主。竝於前資寮抽解。諸方辨事才德",
    "X63n1245_001:0524c18": "之人。并命服師名者。竝於上寮安排。自兩人以上更",
    "X63n1245_001:0524c19": "不謝寮退寮。結夏未終。堂儀未滿。實有急幹。須白堂",
    "X63n1245_001:0524c20": "司請假。不得擅便前去。山門當有重罰。若請假遊山。",
    "X63n1245_001:0524c21": "若過半月。須呈祠部。再守堂儀。判憑式。某院褐紫衣",
    "X63n1245_001:0524c22": "僧某右某所有某年文帳在某寺院供申。今執本名",
    "X63n1245_001:0524c23": "度牒六念戒牒共三本全。赴使衙呈驗。欲判公憑。往",
    "X63n1245_001:0524c24": "某處巡禮為地頭。伏乞某官特賜筆命施行。伏候台",
    "X63n1245_001:0525a01": "旨(或指揮)。謹狀。年月(用院印)日具。前位某狀。○批憑式具",
    "X63n1245_001:0525a02": "位同前。右某伏為昨於某月某日於某處起判公憑。",
    "X63n1245_001:0525a03": "往某處巡禮為地頭。今為氣疾發動前去未得。恐違",
    "X63n1245_001:0525a04": "公憑程限。伏乞批鑿。未敢專擅。伏候裁旨。謹狀年月",
    "X63n1245_001:0525a05": "(不用印)日具。前位某狀。",
    "X63n1245_001:0525a06": "赴粥飯",
    "X63n1245_001:0525a07": "粥飯坐位須依戒臘資次。早晨開靜之後。齋時三下",
    "X63n1245_001:0525a08": "已前。先於食位就坐候長版鳴。及打三下即起身下",
    "X63n1245_001:0525a09": "鉢(舊說不得過三位)。放鉢須當上肩。打木魚已後竝不得入",
    "X63n1245_001:0525a10": "堂。入堂之法。前門入者竝從南頰入(先舉右足)。所以不從",
    "X63n1245_001:0525a11": "北頰入者。尊住持人也(後門入者。上間坐即北頰入。先舉左足。下間坐即南頰入。",
    "X63n1245_001:0525a12": "先舉右足)。於聖僧前問訊訖坐。上牀之法。問訊鄰位。先以",
    "X63n1245_001:0525a13": "右手斂左邊衣袖腋下壓定。復以左手斂右邊衣袖",
    "X63n1245_001:0525a14": "略提提。然後兩手提面前袈裟。次併以左手提之。即",
    "X63n1245_001:0525a15": "踏牀近裏而坐。然後棄鞋。先以左手托牀。次先縮左",
    "X63n1245_001:0525a16": "脚上牀。次收右脚。舉身正坐。左脚壓右脚。敷袈裟蓋",
    "X63n1245_001:0525a17": "膝上。不得露內衣。亦不得垂衣坐牀緣。須退身一鉢",
    "X63n1245_001:0525a18": "許地。以明護淨(一安袈裟。二展鉢盂。三頭所向。是名三淨)。監院維那直歲",
    "X63n1245_001:0525a19": "侍者等在堂外上間。知客浴主炭頭街坊堂主等在",
    "X63n1245_001:0525a20": "堂外下間。鳴鼓三通。住持人赴堂。知事頭首依位問",
    "X63n1245_001:0525a21": "訊。堂前鳴鐘。大眾同下牀。住持人入堂。問訊聖僧罷。",
    "X63n1245_001:0525a22": "與大眾問訊。然後就位。復問訊訖。住持人就座。大眾",
    "X63n1245_001:0525a23": "方可上牀。侍者沙彌參隨住持人下堂外排立。候大",
    "X63n1245_001:0525a24": "眾坐。一時問訊。然後侍者入卓子問訊出。次後維那",
    "X63n1245_001:0525b01": "入堂。聖僧前問訊罷。燒香就站槌邊立。大眾展鉢(洪濟",
    "X63n1245_001:0525b02": "添打槌一下云。大眾各念心經三卷。回向某人。諸方設土地粥方有此一槌)。如遇吉凶齋",
    "X63n1245_001:0525b03": "設。行香罷。跪爐次。槌一下云(稽首薄伽梵。圓滿修多羅。大乘菩薩僧。功德難",
    "X63n1245_001:0525b04": "思議。或云。佛法僧寶。最勝良田。凡所歸投。皆彰感應。或云。水澂秋月現。懇禱福田生。唯有佛菩提。是真歸仗處。",
    "X63n1245_001:0525b05": "葢槌邊不可誦長偈也)。今晨修設有疏。恭對雲堂代伸宣表。伏",
    "X63n1245_001:0525b06": "惟慈證。宣疏罷云。上來文疏已具披宣。聖眼無私諒",
    "X63n1245_001:0525b07": "垂昭鑒。仰憑尊眾念(良久云)清淨法身等。下槌太疾即",
    "X63n1245_001:0525b08": "打著佛脚。下槌太漫則打著佛頭。如遇尋常填設。即",
    "X63n1245_001:0525b09": "白槌云。仰惟三寶咸賜印。知更不歎佛也。十聲佛罷。",
    "X63n1245_001:0525b10": "良久打槌一下。首座施食(粥云。粥有十利。饒益行人。果報生天。究竟常樂。又云。",
    "X63n1245_001:0525b11": "粥是大良藥。能除消飢渴。施受獲清凉。共成無上道。齋云。三德六味。施佛及僧。法界人天。普同供養。鑽飰云。施",
    "X63n1245_001:0525b12": "者受者。俱獲五常。色力命安。得無礙辯。已上竝引聲高唱也)。施食訖。行者喝食入",
    "X63n1245_001:0525b13": "(〔喝〕食須言語分明。名目不賺。若有差悞。受食之法不成。須令再唱。行食太速。受者倉卒。行食太遲。坐久生惱)。",
    "X63n1245_001:0525b14": "食遍。維那白槌一下。首座接食觀想訖。大眾方食。維",
    "X63n1245_001:0525b15": "那於聖僧帳後轉身問訊首座(乃請首座施財)。却歸本位打",
    "X63n1245_001:0525b16": "槌一下。首座施財(〔喝〕云。財法二施。等無差別。檀波羅蜜。具足圓滿)。庫頭或維",
    "X63n1245_001:0525b17": "那次第行襯(輕手放僧前單上。意在恭敬。眾僧合掌受襯。不得眼覷。及不得將襯錢擲被位作聲。",
    "X63n1245_001:0525b18": "齋畢收之)。展鉢之法。先問訊。解複帕。取鉢拭。疊令小。及匙",
    "X63n1245_001:0525b19": "筯袋當面近身橫放。次展淨巾蓋膝。開複帕及疊三",
    "X63n1245_001:0525b20": "角向裏。令齊整。一角垂牀緣。先以兩手開鉢單覆右",
    "X63n1245_001:0525b21": "手。把向身單緣蓋鉢盂上。即仰左手取鉢安單上。左",
    "X63n1245_001:0525b22": "邊以兩手頭指拼取鐼子。從小次第展之。不得作聲。",
    "X63n1245_001:0525b23": "如坐位稍窄。只展三鉢。次開袋取匙筯(取則先筯。入則先匙)。安",
    "X63n1245_001:0525b24": "橫於頭鐼之後。匙筯頭向上肩。鉢刷安下肩。單外緣",
    "X63n1245_001:0525c01": "刷柄向外。以待出生。行食之法。當淨人自行。僧家不",
    "X63n1245_001:0525c02": "得自手取食。淨人行食禮合仾細羮粥之類。不得污",
    "X63n1245_001:0525c03": "僧手及鉢盂緣。點杓三兩下。良久行之。曲身斂兩手",
    "X63n1245_001:0525c04": "當胷。粥飰多少各隨僧意。受食之法。兩手捧鉢低手",
    "X63n1245_001:0525c05": "離鉢單。平鉢受之。應量而受。不得有餘。維那未白遍",
    "X63n1245_001:0525c06": "槌。不得擎鉢先作供養。候聞遍槌。合掌揖食。次作五",
    "X63n1245_001:0525c07": "觀(一計功多少量彼來處。二忖己德行全缺應供。三防心離過貪等為宗。四正事良藥為療形枯。五為成道",
    "X63n1245_001:0525c08": "故應受此食也)。然後出生(未作五觀非己食分。不得出生)。偈云(汝等鬼神眾。我今施",
    "X63n1245_001:0525c09": "汝供。此食遍十方。一切鬼神共)。喫食之法。擎鉢就口。不得將口就食。",
    "X63n1245_001:0525c10": "鉢盂外邊。半已上名淨。半已下名觸。以頭指安鉢內",
    "X63n1245_001:0525c11": "第二第三指傅鉢外。第四第五指不用。鐼子亦如之。",
    "X63n1245_001:0525c12": "取鉢放鉢及拈匙筯不得有聲。四分律云。正意受食。",
    "X63n1245_001:0525c13": "平鉢受羮飰。羮飰俱食。以次食。不得挑鉢中央食。無",
    "X63n1245_001:0525c14": "病不可得為己索羮飰。不得以飰覆羮更望得。不得",
    "X63n1245_001:0525c15": "視比座鉢中起嫌心。當繫鉢想食。不得大摶飰食。不",
    "X63n1245_001:0525c16": "得張口待飯食。不得含食語。不得摶飰擲口中。不得",
    "X63n1245_001:0525c17": "遺落飰食。不得頰飰食。不得嚼飰作聲。不得噏飰食。",
    "X63n1245_001:0525c18": "不得舌舐食。不得振手食。不得手把散飰食。不得汙",
    "X63n1245_001:0525c19": "手捉食器。已上律文竝宜遵守。亦不得抓頭令風屑",
    "X63n1245_001:0525c20": "墮盂鐼中。亦不得搖身捉膝踞坐欠伸及搐鼻作聲。",
    "X63n1245_001:0525c21": "如欲嚏歕須當掩鼻。如欲挑牙須當掩口。菜滓果核",
    "X63n1245_001:0525c22": "安鐼鉢後屏處。以避隣位之嫌。如隣位鉢中有餘食",
    "X63n1245_001:0525c23": "及果子。雖讓不得取食。及隣位有怕風之人。不得使",
    "X63n1245_001:0525c24": "扇(如自己怕風。白維那堂外喫食)。或有所須。默然指授。不得高聲呼",
    "X63n1245_001:0526a01": "取。食訖。鉢中餘物以鉢拭淨而食之。頭鉢受水。次第",
    "X63n1245_001:0526a02": "而洗。仍不得於頭鉢內洗鐼子。次第拭鉢鐼令極乾。",
    "X63n1245_001:0526a03": "匙筯洗拭盛袋內。鉢水之餘不得瀝牀下。棄鉢水真",
    "X63n1245_001:0526a04": "言曰。唵摩休羅細莎訶。頭鉢以下以兩手大指拼安",
    "X63n1245_001:0526a05": "鉢內。仰左手把鉢取安帕複中心。覆右手把近身單",
    "X63n1245_001:0526a06": "緣蓋鉢盂上。兩手疊單安鉢口次。以向身帕角覆鉢",
    "X63n1245_001:0526a07": "上。又以垂牀緣帕角向身覆之。然後疊淨巾兼匙筯",
    "X63n1245_001:0526a08": "袋鉢刷在帕上。以鉢拭覆之。複鉢盂訖。聞下堂槌。念",
    "X63n1245_001:0526a09": "食訖偈(飰食訖已色力充。威震十方三世雄。回因轉果不在念。一切眾生獲神通)。住持人",
    "X63n1245_001:0526a10": "出起身掛鉢。令掛搭單齊整。蹲身踞牀坐。然後左手",
    "X63n1245_001:0526a11": "斂後裙衣襯體覆牀緣。徐徐垂足而下。不得跨牀便",
    "X63n1245_001:0526a12": "下。如堂內大坐茶湯。入堂出堂。上牀下牀。竝如此式。",
    "X63n1245_001:0526a13": "粥後放參。即住持人出堂打放參鐘三下。如遇早參",
    "X63n1245_001:0526a14": "更不打鐘。如為齋主。三下後陞堂。亦須打放參鐘。大",
    "X63n1245_001:0526a15": "坐茶湯罷。住持人聖僧前問訊出。即打下堂鐘三下。",
    "X63n1245_001:0526a16": "如監院首座入堂煎點。送住持人出。却來堂內聖僧",
    "X63n1245_001:0526a17": "前上下間問訊罷。盞槖出。方打下堂鐘三下。大眾方",
    "X63n1245_001:0526a18": "可下牀。出堂威儀竝如入堂之法。",
    "X63n1245_001:0526a19": "赴茶湯",
    "X63n1245_001:0526a20": "院門特為茶湯。禮數慇重。受請之人不宜慢易。既受",
    "X63n1245_001:0526a21": "請已。須知先赴某處。次赴某處。後赴某處。聞鼓版聲",
    "X63n1245_001:0526a22": "及時先到。明記坐位照牌。免致倉遑錯亂。如赴堂頭",
    "X63n1245_001:0526a23": "茶湯。大眾集。侍者問訊請入。隨首座依位而立。住持",
    "X63n1245_001:0526a24": "人揖乃收袈裟。安詳就座。棄鞋不得參差。收足不得",
    "X63n1245_001:0526b01": "令椅子作聲。正身端坐不得背靠椅子。袈裟覆膝。坐",
    "X63n1245_001:0526b02": "具垂面前。儼然叉手朝揖主人。常以偏衫覆衣袖。及",
    "X63n1245_001:0526b03": "不得露腕。熱即叉手在外。寒即叉手在內。仍以右大",
    "X63n1245_001:0526b04": "指壓左衫袖。左第二指壓右衫袖。侍者問訊燒香。所",
    "X63n1245_001:0526b05": "以代住持人法事。常宜恭謹待之。安祥取盞槖兩手",
    "X63n1245_001:0526b06": "當胸執之。不得放手近下。亦不得太高。若上下相看",
    "X63n1245_001:0526b07": "一樣齊等則為大玅。當須特為之人專看。主人顧揖",
    "X63n1245_001:0526b08": "然後揖上下間。喫茶不得吹茶。不得掉盞。不得呼呻",
    "X63n1245_001:0526b09": "作聲。取放盞槖不得敲磕。如先放盞者。盤後安之。以",
    "X63n1245_001:0526b10": "次挨排不得錯亂。右手請茶藥擎之。候行遍相揖罷",
    "X63n1245_001:0526b11": "方喫。不得張口擲入。亦不得咬令作聲。茶罷離位。安",
    "X63n1245_001:0526b12": "詳下足。問訊訖。隨大眾出。特為之人須當略進前一",
    "X63n1245_001:0526b13": "兩步問訊主人。以表謝茶之禮。行須威儀庠序。不得",
    "X63n1245_001:0526b14": "急行大步及拖鞋踏地作聲。主人若送迴。有問訊致",
    "X63n1245_001:0526b15": "恭而退。然後次第赴庫下及諸寮茶湯。如堂頭特為",
    "X63n1245_001:0526b16": "茶湯。受而不赴(如卒然病患。及大小便所逼。即託同赴人說與侍者)。禮當退位。",
    "X63n1245_001:0526b17": "如令出院。盡法無民。住持人亦不宜對眾作色嗔怒",
    "X63n1245_001:0526b18": "(寮中客位并諸處特為茶湯。竝不得語笑)。",
    "X63n1245_001:0526b19": "請因緣",
    "X63n1245_001:0526b20": "或半月堂儀罷或。一二日茶湯罷。各隨住持人建立。",
    "X63n1245_001:0526b21": "於入室前相看。侍者咨問請話。侍者報訖然後入參",
    "X63n1245_001:0526b22": "頭已下面北立定。次第燒香畢。參頭出班當面問訊。",
    "X63n1245_001:0526b23": "轉身禪椅西南角問訊云。某等生死事大。無常迅速。",
    "X63n1245_001:0526b24": "伏望和尚慈悲開示因緣。若堂頭聽許。參頭歸位與",
    "X63n1245_001:0526c01": "大眾大展三拜。收坐具起。大眾轉身禪椅西邊東面",
    "X63n1245_001:0526c02": "次第問訊而立。請因緣訖。參頭已下依舊位大展三",
    "X63n1245_001:0526c03": "拜問訊出(有處咨聞三拜。陳謝六拜。共九拜。有處咨聞陳謝各六拜。共十二拜。咨聞辭云。伏蒙",
    "X63n1245_001:0526c04": "和尚慈悲特賜。開允下情。無任喜躍之至。謝辭云。某等宿生慶幸。已蒙和尚慈悲開示因緣。下情無任威恩激",
    "X63n1245_001:0526c05": "切之至)。却下就寮。陳謝侍者或各觸禮一拜。或只問訊",
    "X63n1245_001:0526c06": "而已(或有處大眾立定。只參頭一人燒香。咨聞訖。歸位與大眾大展三拜。然後問訊罷同轉身。請話",
    "X63n1245_001:0526c07": "畢叅頭已下次第燒香。當面依位立大展三拜或六拜)。如上軌則各逐家風。須",
    "X63n1245_001:0526c08": "問侍者依而行之。不得執見檐版令主人怪怒(新掛搭人",
    "X63n1245_001:0526c09": "如舊曾問訊。即於入室時燒香稟問云。告和尚慈悲。乞依舊入室。允則大展三拜云。伏蒙慈悲特賜開允。下情",
    "X63n1245_001:0526c10": "無任感激之至。又退身三拜。如免。只大展三拜)。",
    "X63n1245_001:0526c11": "入室",
    "X63n1245_001:0526c12": "或分廊或分寮。或隔日或排日。或早或晚。各逐住持",
    "X63n1245_001:0526c13": "人建立。入室時到。侍者令行者裝香。當面設拜席(有處",
    "X63n1245_001:0526c14": "不拜。更不展席)竟。咨稟住持人。如有指揮入室。則掛入室牌。",
    "X63n1245_001:0526c15": "或打鼓或打版或敲入室牌。警集大眾。住持人坐。侍",
    "X63n1245_001:0526c16": "者方丈外東邊叉手立。如眾稍集排立定。或一行面",
    "X63n1245_001:0526c17": "東或兩行相對。侍者入方丈當面問訊。轉身禪椅東",
    "X63n1245_001:0526c18": "邊香臺後面南立。先問訊。左手上香。問訊訖。當面問",
    "X63n1245_001:0526c19": "訊出於大眾前問訊。請入室。侍者歸寮。入室人略轉",
    "X63n1245_001:0526c20": "身問訊大眾。依次第叉手而進。不得攙前令眾動念。",
    "X63n1245_001:0526c21": "於方丈門右邊入。先舉左足。當面問訊訖。轉身叉手",
    "X63n1245_001:0526c22": "禪椅西南角問訊而立。又先問訊然後吐露消息。不",
    "X63n1245_001:0526c23": "得語話多時。亦不得說世諦閑話久滯大眾。吐露竟。",
    "X63n1245_001:0526c24": "問訊退。當面禮拜(有處一拜。有處三拜。有處大展。有處觸禮)。面東轉身叉",
    "X63n1245_001:0527a01": "手從左邊出。先舉左足。所以避後來之人。免有衝撞。",
    "X63n1245_001:0527a02": "出方丈外。望住持人問訊乃去。至大眾前又問訊而",
    "X63n1245_001:0527a03": "出。或作兩行。入室入門便分兩向。東西次第送進(有處",
    "X63n1245_001:0527a04": "或舉話或通話或請益各分一時。不許相雜。有處混而為之)。大眾入室竟。侍者入",
    "X63n1245_001:0527a05": "室仍捲蓆而退(入室禮合燒香。燒香之法。初入方丈當面問訊訖。轉身叉手於香臺南。去",
    "X63n1245_001:0527a06": "向住持人問訊。右手上香。當面問訊。禪椅角立。今以滯時妨眾。故不燒香。有處門外設蓆一拜而退。亦恐妨眾",
    "X63n1245_001:0527a07": "也。入室人常令衣服完淨無帶垢膩。及令威儀齊整舉止安祥。以表敬重人之意也)。曉諭侍者。",
    "X63n1245_001:0527a08": "非緊急人客。要切事務。於入堂時不得通報。仍令行",
    "X63n1245_001:0527a09": "者不得出聲說話敲磕喧眾。",
    "X63n1245_001:0527a11": "重雕補註禪苑清規第一卷",
    "X63n1245_001:0527a12": "武夷虞知府宅書局刊行"
}