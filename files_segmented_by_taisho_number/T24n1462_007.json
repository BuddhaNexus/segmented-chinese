{
    "T24n1462_007:0717c02": "3善見律毘婆沙卷第七",
    "T24n1462_007:0717c04": "蕭齊外國三藏僧伽跋陀羅譯",
    "T24n1462_007:0717c05": "法師曰：「今當為解律中文句。如律本所說，",
    "T24n1462_007:0717c06": "名者不獨一，隨人而結，人身修習生名姓，",
    "T24n1462_007:0717c07": "戒寺行年紀，當以一一而知，我今分別解",
    "T24n1462_007:0717c08": "說。人身者，隨得一人，或長或短，或赤或黑",
    "T24n1462_007:0717c09": "或白，或肥或瘦。修習者，或修禪定，或修僧",
    "T24n1462_007:0717c10": "事，或修學問，是名修習。生者，或生剎利",
    "T24n1462_007:0717c11": "家，或婆羅門家，或毘舍家，或修陀家，故名為",
    "T24n1462_007:0717c12": "生。名者，或名佛陀勒詰多，或名曇無勒",
    "T24n1462_007:0717c13": "詰多，或名僧伽勒詰多，是為名。姓者，或姓",
    "T24n1462_007:0717c14": "迦旃延，或姓婆私叉，或姓拘私夜，是名為",
    "T24n1462_007:0717c15": "姓。戒者，隨其所持禁戒，故名為戒。寺者，",
    "T24n1462_007:0717c16": "隨其所住寺舍，是名為寺。行者，隨業而",
    "T24n1462_007:0717c17": "行，故名行。年紀者，或五或十或二十或三",
    "T24n1462_007:0717c18": "十，故名年紀。是名律中文句。「若有比丘行，",
    "T24n1462_007:0717c19": "是比丘得。比丘者，是乞士，或得或不得，亦",
    "T24n1462_007:0717c20": "名乞士，此皆是善人之行。佛、辟支佛、聲聞悉",
    "T24n1462_007:0717c21": "行乞食，或貧或富捨家學道，棄捨牛犢田業",
    "T24n1462_007:0717c22": "及治生俗務，而行乞食資生有無，皆依四",
    "T24n1462_007:0717c23": "海以為家居，是名比丘。著割截衣者，衣",
    "T24n1462_007:0717c24": "價直千萬，比丘得已，便割截而著，壞衣價直，",
    "T24n1462_007:0717c25": "以針綖刺納，毀其細軟，遂成麁惡，衣先",
    "T24n1462_007:0717c26": "鮮白，而以樹皮壞其本色，便是故衣，名",
    "T24n1462_007:0717c27": "為比丘；是故律本所說能著割截衣者，是",
    "T24n1462_007:0717c28": "名比丘。沙彌者，亦名比丘，如有檀越來",
    "T24n1462_007:0717c29": "請比丘，沙彌雖未受具足，亦入比丘數，是",
    "T24n1462_007:0718a01": "名字比丘。長老，我亦名比丘，此是假名比",
    "T24n1462_007:0718a02": "丘。」法師曰：「云何名假名比丘？如長老阿難",
    "T24n1462_007:0718a03": "夜行，見一犯戒比丘而問：『咄此為是誰？』犯",
    "T24n1462_007:0718a04": "戒比丘應言：『我是比丘。』此是假名無堅實",
    "T24n1462_007:0718a05": "也。善來比丘者，有白衣來詣佛所欲求",
    "T24n1462_007:0718a06": "出家，如來即觀其根因緣具足應可度者，便",
    "T24n1462_007:0718a07": "喚言善來比丘，鬚髮自墮而成比丘。喚者，如",
    "T24n1462_007:0718a08": "來於納衣裏出右手，手黃金色，以梵音",
    "T24n1462_007:0718a09": "聲喚：『善來，可修梵行令盡苦源。』佛語未",
    "T24n1462_007:0718a10": "竟，便成比丘得具足戒，三衣及瓦鉢貫著",
    "T24n1462_007:0718a11": "左肩上，鉢色如青欝波羅華，袈裟鮮明",
    "T24n1462_007:0718a12": "如赤蓮華，針、綖、斧子、漉水囊，皆悉備具，",
    "T24n1462_007:0718a13": "此八種物是出家人之所常用，自然而有，威",
    "T24n1462_007:0718a14": "儀具足。世尊即為和尚，亦是戒師，來至佛",
    "T24n1462_007:0718a15": "所頭頂禮足退坐一面。」法師曰：「如來從初",
    "T24n1462_007:0718a16": "得道乃至涅槃，善來比丘其數有幾？」答曰：",
    "T24n1462_007:0718a17": "「如此比丘，其數有一千三百四十一人。」問曰：",
    "T24n1462_007:0718a18": "「名字何等？」「其名曰阿若憍陳如等五人，次",
    "T24n1462_007:0718a19": "名耶輸長者子，其諸知識五十四人，拔",
    "T24n1462_007:0718a20": "群有三十人，闍致羅一千人，此二大聲",
    "T24n1462_007:0718a21": "聞二百五十人，鴦掘摩羅一人，是故律以",
    "T24n1462_007:0718a22": "讚一千三百四十一人。",
    "T24n1462_007:0718a23": "「『一千三百，　　四十一人，　　有大信心，",
    "T24n1462_007:0718a24": "皆來詣佛。　　如來慈悲，　　舉金色手，",
    "T24n1462_007:0718a25": "以梵音喚。　　應時得度，　　衣鉢自降，",
    "T24n1462_007:0718a26": "皆悉善來。』",
    "T24n1462_007:0718a27": "「有大智慧皆悉是善來比丘名，非但此等比",
    "T24n1462_007:0718a28": "丘善來，復有諸善來比丘，斯樓婆羅門與",
    "T24n1462_007:0718a29": "三百人俱，復有摩訶劫賓那，與一千人",
    "T24n1462_007:0718b01": "俱，迦維羅衛國，復與一萬人俱，又有一萬",
    "T24n1462_007:0718b02": "六千人，與波夜羅尼婆羅門俱共出家，悉",
    "T24n1462_007:0718b03": "是善來比丘。此是修多羅中說，於毘尼藏不",
    "T24n1462_007:0718b04": "說其名，以三歸得具足戒者，如是三過",
    "T24n1462_007:0718b05": "說三歸，即得具足戒。如律所說，善來比丘",
    "T24n1462_007:0718b06": "得具足戒，三歸得具足戒，受教得具足",
    "T24n1462_007:0718b07": "戒，答問得具足戒，受重法得具足戒，遣",
    "T24n1462_007:0718b08": "使得具足戒，以八語得具足戒，白羯磨",
    "T24n1462_007:0718b09": "得具足戒。」法師曰：「善來三歸得具足戒已",
    "T24n1462_007:0718b10": "說。」問曰：「何謂為受教授？」「佛告迦葉：『汝應如",
    "T24n1462_007:0718b11": "是學言：「我於上中下坐發慚愧心。」』佛告迦",
    "T24n1462_007:0718b12": "葉：『汝今應聽一切善法入骨置於心中，我",
    "T24n1462_007:0718b13": "今攝心側耳聽法。』佛告迦葉：『汝應如是學",
    "T24n1462_007:0718b14": "念身而不棄捨，汝迦葉應當學。』大德迦葉，",
    "T24n1462_007:0718b15": "以教授即得具足戒。迦葉具足戒者，皆是",
    "T24n1462_007:0718b16": "佛神力得。答問得具足戒者，須波迦佛聽",
    "T24n1462_007:0718b17": "受具足戒。爾時世尊，於富婆羅彌寺經",
    "T24n1462_007:0718b18": "行，問須波迦沙彌，或問膖脹名，或問色",
    "T24n1462_007:0718b19": "名，此二法者，為是同一為是各異，因十",
    "T24n1462_007:0718b20": "不淨而問須波迦，即隨問而答。佛即歎言：",
    "T24n1462_007:0718b21": "『善哉！』又問：『汝年幾？』須波迦答：『我年七歲。』世",
    "T24n1462_007:0718b22": "尊語須波迦：『汝與一切智人，並善能答問正",
    "T24n1462_007:0718b23": "心，我當聽汝受具足戒。』是名答問得具足",
    "T24n1462_007:0718b24": "戒。受重法得具足戒者，摩訶波闍波提比",
    "T24n1462_007:0718b25": "丘尼，是受八重法，即得具足戒。遣使受具",
    "T24n1462_007:0718b26": "足戒者，半迦尸尼遣使。八語得具足戒",
    "T24n1462_007:0718b27": "者，從比丘尼得白四羯磨，比丘僧復白四",
    "T24n1462_007:0718b28": "羯磨，是名八語得具足戒。白四羯磨得具",
    "T24n1462_007:0718b29": "足戒者，此是今世比丘常用八語得具足",
    "T24n1462_007:0718c01": "戒。」法師曰：「我取本為證。佛告諸比丘：『我聽",
    "T24n1462_007:0718c02": "汝等三歸竟得受具足戒。』如是佛聽諸比丘",
    "T24n1462_007:0718c03": "受具足戒。善者無惡，今世凡人修善乃至",
    "T24n1462_007:0718c04": "阿羅漢，悉名善人。何謂為善？善戒、定、慧、",
    "T24n1462_007:0718c05": "解脫、解脫知見，與五分合，是名善人。真",
    "T24n1462_007:0718c06": "者，戒為最真，是名為真。譬如白㲲以青",
    "T24n1462_007:0718c07": "色染之，既成色已，便喚為青㲲。真比丘亦",
    "T24n1462_007:0718c08": "爾，因戒故名為真比丘，去煩惱、內漏盡羅",
    "T24n1462_007:0718c09": "漢，亦名為真。學者，凡夫人與七學人學於",
    "T24n1462_007:0718c10": "三學，是名學比丘。無學者，學地已過住",
    "T24n1462_007:0718c11": "於上果，從此無復餘學，諸漏已盡，是名無",
    "T24n1462_007:0718c12": "學。集僧比丘者，最少集僧五人，多者隨集多",
    "T24n1462_007:0718c13": "少。應取欲者，取欲現前，僧既和合，無有呵",
    "T24n1462_007:0718c14": "者，便作和合羯磨。白四羯磨者，一白三羯",
    "T24n1462_007:0718c15": "磨，應羯磨者，以法而作羯磨。不惡者，人",
    "T24n1462_007:0718c16": "身無難白羯磨。心善眾不可壞者，無有薄",
    "T24n1462_007:0718c17": "故名不惡，善者，行法亦善，行如來教亦善。",
    "T24n1462_007:0718c18": "足者，得上相，亦言至。」問曰：「何謂為上相？」答",
    "T24n1462_007:0718c19": "曰：「比丘相是名上相，以白四羯磨得至上",
    "T24n1462_007:0718c20": "相，是名具足戒白四羯磨。我今於中說白",
    "T24n1462_007:0718c21": "四羯磨，餘者後當廣說。阿波婁加漢言小小白眾也",
    "T24n1462_007:0718c22": "白羯磨、白二羯磨、白四羯磨，如是次第從",
    "T24n1462_007:0719a01": "騫陀迦到波利婆羅，以羯磨本若至句，",
    "T24n1462_007:0719a02": "我當廣說，若於中說者，於初波羅夷中而",
    "T24n1462_007:0719a03": "便亂雜，是以至句次說者令人易解。此中僧",
    "T24n1462_007:0719a04": "已集眾竟，白四羯磨比丘。若是比丘行不淨，",
    "T24n1462_007:0719a05": "得波羅夷罪，餘諸比丘悉是同名比丘，若比",
    "T24n1462_007:0719a06": "丘共諸比丘，盡形壽入戒法中，戒者應學，",
    "T24n1462_007:0719a07": "學有三學，有上戒、上心、上慧，是名三",
    "T24n1462_007:0719a08": "學。」問曰：「何謂為上戒？」「上者，言無等也，戒",
    "T24n1462_007:0719a09": "者學，亦名無等學。上心者，是果心。上慧者，",
    "T24n1462_007:0719a10": "作業以知果。」問曰：「何謂為學？何謂為上",
    "T24n1462_007:0719a11": "學？何謂為心？何謂為上心？何謂為慧？何",
    "T24n1462_007:0719a12": "謂為上慧？」答曰：「五戒十戒是學，若佛出世若",
    "T24n1462_007:0719a13": "不出世，於世間中此戒常有。佛出世時，佛",
    "T24n1462_007:0719a14": "聲聞教授餘人，若未出世時，辟支佛、業道",
    "T24n1462_007:0719a15": "沙門、婆羅門、轉輪聖王、諸大菩薩，教授餘",
    "T24n1462_007:0719a16": "人身，自智慧教授沙門婆羅門。若其能學此",
    "T24n1462_007:0719a17": "功德者，死得生天或生人間，受諸歡樂，",
    "T24n1462_007:0719a18": "是名學。波羅提木叉者，名無等學，於諸",
    "T24n1462_007:0719a19": "光明日光為王，於諸山中須彌為最，一切",
    "T24n1462_007:0719a20": "世間學波羅提木叉為最，如來出世便有此",
    "T24n1462_007:0719a21": "法，若無佛出世，無有眾生能竪立此法，身",
    "T24n1462_007:0719a22": "口意行諸惡業，佛以無等學而制。」又言：「若",
    "T24n1462_007:0719a23": "入此同入道果，是名上學。心者，六欲有八",
    "T24n1462_007:0719a24": "功德心，世間有八心三昧，是名上心。過一",
    "T24n1462_007:0719a25": "切世間心，唯佛出世乃有此心，是名上心，",
    "T24n1462_007:0719a26": "此是道果心。若有此心，便無行不淨。法慧",
    "T24n1462_007:0719a27": "者，有因有果，業為因、報為果，以慧而知",
    "T24n1462_007:0719a28": "是名慧。佛出世不出世，便有此法，佛聲聞",
    "T24n1462_007:0719a29": "教授餘人，若不出世時，業道沙門、婆羅門、轉",
    "T24n1462_007:0719b01": "輪聖王、諸大菩薩亦教授餘人，如阿拘羅",
    "T24n1462_007:0719b02": "十千歲作大布施，如毘羅摩婆羅門，如",
    "T24n1462_007:0719b03": "脾陀羅及諸大智慧人，作大布施功德滿",
    "T24n1462_007:0719b04": "具，上生天上受諸快樂。轉輪三相者，苦、空、",
    "T24n1462_007:0719b05": "無我，是名上慧。上學、上心此二法者，智慧最",
    "T24n1462_007:0719b06": "勝，是名上慧。上慧者，唯佛出世乃有此法，",
    "T24n1462_007:0719b07": "道果慧亦名上慧。是故比丘入於三學中，",
    "T24n1462_007:0719b08": "行不淨行得波羅夷罪，此三學中波羅提木",
    "T24n1462_007:0719b09": "叉學，若入其中，是名盡形壽。」又言：「諸比丘",
    "T24n1462_007:0719b10": "非一種，各異國土鄉居不同，非一姓非一",
    "T24n1462_007:0719b11": "名，同一住處共一學，亦名共生。於波羅提",
    "T24n1462_007:0719b12": "木叉學不犯，是名盡形壽。戒羸不出者，不",
    "T24n1462_007:0719b13": "捨戒戒羸相不向人說，若戒羸向人說而",
    "T24n1462_007:0719b14": "不捨戒，戒亦不出。」法師曰：「何不言捨戒，而",
    "T24n1462_007:0719b15": "云戒羸？」「如戒本所說，不過二三宿共宿，而",
    "T24n1462_007:0719b16": "得罪，言語便易，所以佛說，此戒羸亦如是。",
    "T24n1462_007:0719b17": "是故律本所說，言語亦善而為說法，不捨戒",
    "T24n1462_007:0719b18": "義已足，何須言羸？譬如大王無人侍從，復",
    "T24n1462_007:0719b19": "無天冠瓔珞，亦不莊嚴，人見不以為好，是",
    "T24n1462_007:0719b20": "以先云戒羸，後言不出，二句既合，是名為",
    "T24n1462_007:0719b21": "善。有戒羸而不出，戒不羸而出，於學中",
    "T24n1462_007:0719b22": "心厭不持，是名戒羸，愁憂者，於佛法中",
    "T24n1462_007:0719b23": "厭惡不樂。或言：『今日我去、明日我去，或",
    "T24n1462_007:0719b24": "從此路去、彼路去。』而出氣長嘆、心散亂不",
    "T24n1462_007:0719b25": "專，是名愁憂。欲捨沙門法者，欲捨比丘",
    "T24n1462_007:0719b26": "相。厭惡者，以比丘相極為羞辱，見比丘",
    "T24n1462_007:0719b27": "相如見糞穢，樂白衣相。」法師曰：「次第律中",
    "T24n1462_007:0719b28": "易解，我今捨佛，善哉，我當捨佛，發言令",
    "T24n1462_007:0719b29": "人解，如是戒羸而不捨戒？」法師曰：「更有餘",
    "T24n1462_007:0719c01": "戒羸，我捨佛、捨法、捨僧，捨學、捨毘尼，捨",
    "T24n1462_007:0719c02": "波羅提木叉，捨和尚、捨阿闍梨，捨同",
    "T24n1462_007:0719c03": "學、捨弟子，捨闍梨弟子，捨共和尚同學，",
    "T24n1462_007:0719c04": "捨共阿闍梨和尚同學，此十四句皆是戒羸",
    "T24n1462_007:0719c05": "之初。我今作白衣、作優婆塞，作淨人、作",
    "T24n1462_007:0719c06": "沙彌，作外道、作外道優婆塞，我非沙門、",
    "T24n1462_007:0719c07": "我非釋種子，此八句悉是戒羸因，從此二十",
    "T24n1462_007:0719c08": "句，合有一百一十句，名戒羸。從此以後，我",
    "T24n1462_007:0719c09": "憶母為初，有十七句，田者，稻田為初。處",
    "T24n1462_007:0719c10": "者，從此出甘果菜茹若葉，是名為處。技巧",
    "T24n1462_007:0719c11": "者，或能作瓦器或能受使，如是為初。猶戀",
    "T24n1462_007:0719c12": "家者，我有父母今還供養，此為初有九句，",
    "T24n1462_007:0719c13": "從此依止，我有母應還養母，母視養我，",
    "T24n1462_007:0719c14": "如是為初十六句。從此作梵行人，一食一眠",
    "T24n1462_007:0719c15": "甚為難行，為初有八句，我不能、我不忍、我",
    "T24n1462_007:0719c16": "不樂，如是為初五十句，又一百一十句，又",
    "T24n1462_007:0719c17": "復一百六十句。」法師曰：「次第戒羸已說，汝自",
    "T24n1462_007:0719c18": "當知。次捨戒句，云何比丘者？」法師曰：「此句",
    "T24n1462_007:0719c19": "次第易解。我捨佛捨法捨僧，捨毘尼捨波",
    "T24n1462_007:0719c20": "羅提木叉捨同學，捨和尚弟子阿闍梨弟",
    "T24n1462_007:0719c21": "子，捨同和尚弟子，捨同阿闍梨弟子，捨同",
    "T24n1462_007:0719c22": "學，此十四句與捨語相等，而說令人解。此",
    "T24n1462_007:0719c23": "是欲從法下，欲從比丘僧下，而說令人",
    "T24n1462_007:0719c24": "解，若此人欲說佛我捨，臨發口而言：『我捨",
    "T24n1462_007:0719c25": "佛。』非天竺正語。隨得一語而說，我佛捨、我",
    "T24n1462_007:0719c26": "法捨，如是次第乃至同學，如律本所說，於",
    "T24n1462_007:0719c27": "聖利滿足。我欲入第一禪定，臨發口誤",
    "T24n1462_007:0719c28": "言：『我入第二禪定。』若如是語，此人欲捨比",
    "T24n1462_007:0719c29": "丘相，是故作如是言。此語若知者，即成捨",
    "T24n1462_007:0720a01": "戒，如帝釋、如梵魔墮無異，亦如此人從",
    "T24n1462_007:0720a02": "如來法墮還白衣。若是說，我已捨佛、我欲",
    "T24n1462_007:0720a03": "捨佛、我應捨佛，此過去現在當來語，若遣",
    "T24n1462_007:0720a04": "使、若書、若作手印向人說，此不成捨戒。若",
    "T24n1462_007:0720a05": "空誑妄語，以手現相而得重罪；此中不爾，",
    "T24n1462_007:0720a06": "若人捨者向人而捨，以心發言已然後說，",
    "T24n1462_007:0720a07": "成捨戒。若發言向一人說，若此人解者，即",
    "T24n1462_007:0720a08": "成捨戒，若此人不解者，邊有人解者，亦不",
    "T24n1462_007:0720a09": "成捨戒。若向兩人說，一人解一人不解，成",
    "T24n1462_007:0720a10": "捨戒，若悉解者成捨戒。若向百千人說，解",
    "T24n1462_007:0720a11": "者成捨戒。若比丘為婬欲所惱，欲向同",
    "T24n1462_007:0720a12": "學說者，復自忌畏，因在屏處作大聲而",
    "T24n1462_007:0720a13": "言：『我今捨佛。』隨有解者，忽有邊人解，此比",
    "T24n1462_007:0720a14": "丘欲捨戒，捨於如來法墮落，即成捨戒。不",
    "T24n1462_007:0720a15": "前不後解此比丘語，如世間語無異。若此",
    "T24n1462_007:0720a16": "比丘語已，未即時解，久久方思然後解欲捨",
    "T24n1462_007:0720a17": "戒者，不成捨戒。如空說、如麁惡語供養，",
    "T24n1462_007:0720a18": "身口瞋故虛語，如此等語與此間無異，若",
    "T24n1462_007:0720a19": "置心而解便即得；若有狐疑久久方解，而",
    "T24n1462_007:0720a20": "不得罪。佛告諸比丘：『如是戒羸者而成捨",
    "T24n1462_007:0720a21": "戒，若言白衣受我，我欲成白衣，我今成白",
    "T24n1462_007:0720a22": "衣，我已成白衣，而說者不成捨戒；若言今",
    "T24n1462_007:0720a23": "日令白衣受我，今知而置心中而說，以",
    "T24n1462_007:0720a24": "天竺中國語，或非天竺語，若人解此語",
    "T24n1462_007:0720a25": "者，便即捨戒。』」法師曰：「如是次第，優婆塞為",
    "T24n1462_007:0720a26": "初，從此七句八句十四句二十二句，我不",
    "T24n1462_007:0720a27": "用此何為，佛於我無益，我已說此四句，",
    "T24n1462_007:0720a28": "汝自當知，文句雖多義理歸一。」法師曰：「我",
    "T24n1462_007:0720a29": "不能盡解，次第律本汝自知。」法師曰：「優波",
    "T24n1462_007:0720b01": "離言：『佛有一百名，法名亦如是，餘諸句亦",
    "T24n1462_007:0720b02": "如是。』我今略說。我今捨佛失戒，我捨三藐",
    "T24n1462_007:0720b03": "三佛陀，我捨無量意，捨無譬意，我捨菩",
    "T24n1462_007:0720b04": "提智，捨無愚癡，捨通達一切，如是隨號",
    "T24n1462_007:0720b05": "皆成捨戒。又言捨法，此名非號，即成捨戒。",
    "T24n1462_007:0720b06": "捨善分別，捨現身報，捨不異，捨來見，",
    "T24n1462_007:0720b07": "捨能濟出，捨智慧真實知。「復言我捨無",
    "T24n1462_007:0720b08": "作法，捨離欲，捨滅，捨甘露法，捨《長阿",
    "T24n1462_007:0720b09": "含》，捨《短阿含》，捨《梵網》，捨《初本經》，捨《僧述",
    "T24n1462_007:0720b10": "多》，捨《鴦掘經》，捨《本生經》，捨《阿毘曇》，捨功",
    "T24n1462_007:0720b11": "德法，捨非功德亦非功德，捨識處，捨",
    "T24n1462_007:0720b12": "善置，捨神通地，捨攝領，捨勇猛，捨",
    "T24n1462_007:0720b13": "菩提，捨道，捨果，捨涅槃，我捨八萬四",
    "T24n1462_007:0720b14": "千法聚，以如此號悉成捨戒。「我捨僧，此",
    "T24n1462_007:0720b15": "說非號，捨善從僧，捨正隨，捨以理隨，捨集",
    "T24n1462_007:0720b16": "僧，捨四雙僧，捨八輩僧，捨應供，捨叉手",
    "T24n1462_007:0720b17": "供養，捨無上福田，號名僧，亦成捨戒。「我",
    "T24n1462_007:0720b18": "今捨戒，此說非號，成捨戒，捨比丘戒，捨比",
    "T24n1462_007:0720b19": "丘尼戒，捨上學上心，捨上慧，以號捨即成",
    "T24n1462_007:0720b20": "捨戒。捨比丘毘尼、比丘尼毘尼，捨初波羅",
    "T24n1462_007:0720b21": "夷第二第三第四波羅夷，捨僧伽婆尸沙，捨",
    "T24n1462_007:0720b22": "偷蘭遮，捨波逸提，捨波羅提提舍尼，",
    "T24n1462_007:0720b23": "捨突吉羅，捨頭婆和多漢言微細罪也，如是戒",
    "T24n1462_007:0720b24": "號，亦成捨戒。我捨波羅提木叉，此名非號，",
    "T24n1462_007:0720b25": "便成捨戒。捨比丘波羅提木叉，捨比丘尼",
    "T24n1462_007:0720b26": "波羅提木叉，此是號，亦成捨戒。我捨學而",
    "T24n1462_007:0720b27": "成捨戒。捨比丘學、比丘尼學，第一第二乃至",
    "T24n1462_007:0720b28": "波羅提木叉學，捨三藐三佛陀學、無量意學，",
    "T24n1462_007:0720b29": "捨智慧學、捨離學，如是次第我今當捨。和",
    "T24n1462_007:0720c01": "尚人度我出家，及與具足戒，於某處，我得",
    "T24n1462_007:0720c02": "出家，於某處我得具足戒，此人我捨，如是",
    "T24n1462_007:0720c03": "說捨和尚，以號名捨和尚，戒亦得捨。我今",
    "T24n1462_007:0720c04": "捨阿闍梨，此語非號，戒即得捨。若人度我、",
    "T24n1462_007:0720c05": "若人教我、依止某處而問而學，此人我當",
    "T24n1462_007:0720c06": "捨，如是以阿闍梨號而說，便得捨戒。我",
    "T24n1462_007:0720c07": "捨弟子，此語非號，戒即得捨。若人我度，我",
    "T24n1462_007:0720c08": "與具足戒，於我處得出家已，得具足戒",
    "T24n1462_007:0720c09": "已，此人我今捨，如是捨弟子，以名號故，即",
    "T24n1462_007:0720c10": "成捨戒。我今捨阿闍梨弟子，即成捨戒。若",
    "T24n1462_007:0720c11": "人我出家，若教授諮問我者，此人我捨，以",
    "T24n1462_007:0720c12": "此名號，即成捨戒。我今捨同學戒，即得捨",
    "T24n1462_007:0720c13": "戒。若人我師度與具足戒，於我師處得具",
    "T24n1462_007:0720c14": "足戒，此人我捨，以同學名號，即得成捨。",
    "T24n1462_007:0720c15": "我今捨同學阿闍梨，戒即得捨。若人我阿闍",
    "T24n1462_007:0720c16": "梨度與具足戒，於阿闍梨處諮問我，阿闍",
    "T24n1462_007:0720c17": "梨教授令知，此人我捨，如是以阿闍梨同學",
    "T24n1462_007:0720c18": "名號，即成捨戒。我今捨一切同學，即得捨",
    "T24n1462_007:0720c19": "戒。若人與我共一學心、共一學慧，此人我捨，",
    "T24n1462_007:0720c20": "如是以一切同學名號，即成捨戒。「我今作",
    "T24n1462_007:0720c21": "白衣，即成捨戒。我還復如故，我作估客，我",
    "T24n1462_007:0720c22": "今耕田養牛畜五欲，如是以白衣名號，即",
    "T24n1462_007:0721a01": "成捨戒。我今作優婆塞，便成捨戒。我今作",
    "T24n1462_007:0721a02": "優婆塞二語，作優婆塞三語；我持五戒或",
    "T24n1462_007:0721a03": "持十戒，我今作優婆塞，如是以優婆塞名",
    "T24n1462_007:0721a04": "號，戒即成捨。我今作淨人，戒即成捨。我為",
    "T24n1462_007:0721a05": "眾僧驅使，我今分粥分米果木果，如是以",
    "T24n1462_007:0721a06": "淨人名號，即成捨戒。「我作沙彌，即成捨戒。",
    "T24n1462_007:0721a07": "作年少沙彌，作小沙彌，如以沙彌名號，即",
    "T24n1462_007:0721a08": "成捨戒。「我今作外道，即成捨戒。作尼乾",
    "T24n1462_007:0721a09": "陀、阿寅婆迦，作多波須，作波利婆闍，",
    "T24n1462_007:0721a10": "作畔郎具，如是以外道名號，即成捨戒。",
    "T24n1462_007:0721a11": "我作外道優婆塞，即成捨戒。作尼乾優婆",
    "T24n1462_007:0721a12": "塞，作阿寅優婆塞、迦優婆塞，作多婆須優",
    "T24n1462_007:0721a13": "婆塞，作波利波闍優婆塞，作畔郎具優婆",
    "T24n1462_007:0721a14": "塞，如是以外道名號，即成捨戒。「我非沙門，",
    "T24n1462_007:0721a15": "即成捨戒。我作破戒行惡法，作臭穢淨行",
    "T24n1462_007:0721a16": "覆法，非沙門而言沙門，非梵行而言梵",
    "T24n1462_007:0721a17": "行，中盛臭穢，如是以非沙門名號，即成捨",
    "T24n1462_007:0721a18": "戒。「我非釋迦種子，即成捨戒。我非三藐三",
    "T24n1462_007:0721a19": "佛陀子，非無量意子，非無譬意子，非菩提",
    "T24n1462_007:0721a20": "智子，非勇猛子，非無愚癡子，非通達無礙",
    "T24n1462_007:0721a21": "子非勝勝子，如是以釋迦種子名號，即成",
    "T24n1462_007:0721a22": "捨戒。「以此因故，以此表故，以此方便故，",
    "T24n1462_007:0721a23": "以佛名號故，如是說已，悉是捨戒因，置佛",
    "T24n1462_007:0721a24": "為初。更有餘語捨戒，無有是處。」法師曰：「如",
    "T24n1462_007:0721a25": "是捨戒相，我已現耳，於不捨戒者，莫令",
    "T24n1462_007:0721a26": "狐疑，我今廣說捨戒，因人為初，或因人成",
    "T24n1462_007:0721a27": "捨戒，或因人不成捨戒。」法師曰：「律本所說，",
    "T24n1462_007:0721a28": "佛告諸比丘：『云何不成捨戒？初句說顛者，",
    "T24n1462_007:0721a29": "或夜叉顛狂、瞻顛狂，餘者隨顛倒心。若其捨",
    "T24n1462_007:0721b01": "戒，不成捨戒，若於顛狂人捨戒，意甚樂",
    "T24n1462_007:0721b02": "捨戒，而顛狂人不解戒，不成捨戒，失心",
    "T24n1462_007:0721b03": "者，如夜叉顛狂無異。』」法師曰：「夜叉顛狂與",
    "T24n1462_007:0721b04": "瞻顛狂，此無罪，後當說。如是失心捨戒，而",
    "T24n1462_007:0721b05": "不成捨。為苦逼迫者，苦刀已觸，以心悶",
    "T24n1462_007:0721b06": "故，而言捨戒，戒不成捨；或向受苦者說，",
    "T24n1462_007:0721b07": "以苦悶故，不解此說，不成捨戒。向天",
    "T24n1462_007:0721b08": "神者，地神為初，乃至阿咤貳杈天神，若",
    "T24n1462_007:0721b09": "向此諸神捨戒，戒不成捨。向畜生者，摩",
    "T24n1462_007:0721b10": "睺羅伽、迦樓羅、緊那羅、象、獼猴，及諸畜生，",
    "T24n1462_007:0721b11": "向此輩捨戒，戒不成捨。顛狂人向顛狂人，",
    "T24n1462_007:0721b12": "為不知故，戒不成捨。」法師曰：「向諸神捨",
    "T24n1462_007:0721b13": "戒，其速知。何以故？為其大功德故，三因受",
    "T24n1462_007:0721b14": "胎所以速知。若此人轉心我欲捨戒，諸天",
    "T24n1462_007:0721b15": "神已自知，佛護人心易動勿令失戒，是故",
    "T24n1462_007:0721b16": "佛斷，勿向天神捨戒，於人中不斷。若共",
    "T24n1462_007:0721b17": "者若不共，若等例者不等例者，若向白衣若",
    "T24n1462_007:0721b18": "向出家，向解人捨戒，皆即成捨，若此人不",
    "T24n1462_007:0721b19": "解，皆不成捨。」法師曰：「我已說此義。善語",
    "T24n1462_007:0721b20": "者，何謂為善語？所以善人所行，是摩竭國",
    "T24n1462_007:0721b21": "語，若邊地安陀羅彌國語，而不解摩竭國",
    "T24n1462_007:0721b22": "語，或有餘國語，展轉相語皆悉不解，而教",
    "T24n1462_007:0721b23": "之，汝作如是言：『若不知者，先教授令知，",
    "T24n1462_007:0721b24": "戲論言語，速急誤言，我捨佛癡疙。』如是諸",
    "T24n1462_007:0721b25": "捨戒，戒不捨，智慧人速急或誤語，而不成",
    "T24n1462_007:0721b26": "捨戒。不欲捨而言捨，如人讀律無異，如",
    "T24n1462_007:0721b27": "人聞律、如人誦律無異、教授無異，如此",
    "T24n1462_007:0721b28": "諸語不成捨戒。欲向說而不說，已有戒羸",
    "T24n1462_007:0721b29": "相，我今捨戒，不作是言，此是欲說而不",
    "T24n1462_007:0721c01": "說，向癡人說者，向老耄人說，向土像木",
    "T24n1462_007:0721c02": "像人說，或向野中小兒，或至不向說，如此",
    "T24n1462_007:0721c03": "語悉不成捨戒。」法師曰：「我今斷言，以一切",
    "T24n1462_007:0721c04": "隨方便，我今捨佛為初，即成捨戒，餘者不",
    "T24n1462_007:0721c05": "成捨戒。」法師曰：「今行不淨法為初，我今分",
    "T24n1462_007:0721c06": "別說義，如律本所說，行不淨法者。」問曰：「云",
    "T24n1462_007:0721c07": "何不淨法？」答曰：「非好法、非善人法、野人法、",
    "T24n1462_007:0721c08": "愚癡人法，如律本說，大罪乃至捉水、於靜",
    "T24n1462_007:0721c09": "處二人，此惡法從句義，捉觸歷沙，悉成",
    "T24n1462_007:0721c10": "大罪，以水為端，是名為不淨行。於覆藏",
    "T24n1462_007:0721c11": "處者，靜處無人而行不淨行，二人可爾，是",
    "T24n1462_007:0721c12": "名不淨行。」問曰：「何謂行不淨行？」答曰：「二人",
    "T24n1462_007:0721c13": "俱欲俱樂，亦言二人俱受欲，是名行不淨",
    "T24n1462_007:0721c14": "行。如律本所說，以男表置女表，以女表",
    "T24n1462_007:0721c15": "置男表，以男根內女根，若入一胡麻，風",
    "T24n1462_007:0721c16": "不至處濕處，若入如此處，得波羅夷罪；",
    "T24n1462_007:0721c17": "女根中四面當中央此五處，四邊及中央",
    "T24n1462_007:0721c18": "皆犯罪，男根亦有四邊當頭屈入，此六事若",
    "T24n1462_007:0721c19": "一一入，犯波羅夷罪；屈者，如屈指如稱頭，",
    "T24n1462_007:0721c20": "高低俱犯，若男根生疣死，不受樂突吉羅，",
    "T24n1462_007:0721c21": "覺樂者得波羅夷；以男根毛，手指頭若入",
    "T24n1462_007:0721c22": "者，得突吉羅。」法師曰：「此是行不淨法。何以",
    "T24n1462_007:0721c23": "故？此惡不善語。若諸長老，聞說此不淨行，",
    "T24n1462_007:0721c24": "慎勿驚怪。是沙門慚愧心，應至心於佛。何",
    "T24n1462_007:0721c25": "以故？如來為慈悲我等，佛如此世間中王，",
    "T24n1462_007:0721c26": "離諸愛欲得清淨處，為憐愍我等輩，為結",
    "T24n1462_007:0721c27": "戒故，說此惡言。若人如是觀看如來功",
    "T24n1462_007:0721c28": "德，便無嫌心。若佛不說此事，我等云何知",
    "T24n1462_007:0721c29": "得波羅夷罪、偷蘭遮、突吉羅？若法師為人",
    "T24n1462_007:0722a01": "講，聽者說者，以扇遮面，慎勿露齒笑。若有",
    "T24n1462_007:0722a02": "笑，驅出。何以故？三藐三佛陀憐愍眾生金口",
    "T24n1462_007:0722a03": "所說，汝等應生慚愧心而聽，何以笑？驅出。",
    "T24n1462_007:0722a04": "乃至共畜生者，此是下極語，共畜生亦得",
    "T24n1462_007:0722a05": "波羅夷罪，豈況女人？」法師曰：「我次第而解，有",
    "T24n1462_007:0722a06": "足無足畜生。無足者蛇，有足者二足，下至雞",
    "T24n1462_007:0722a07": "上至金翅鳥；四足者，下至猫上至犬者。取",
    "T24n1462_007:0722a08": "蛇者，蚺蛇一切長者，其中三處，一一入如胡",
    "T24n1462_007:0722a09": "麻，得波羅夷，餘不堪者突吉羅；魚者，一切",
    "T24n1462_007:0722a10": "魚龜鼉鼈蛤等，亦如前說三處得罪。此",
    "T24n1462_007:0722a11": "中有小異，蛤口極大，若以男根內蛤口而",
    "T24n1462_007:0722a12": "不足，如內瘡無異，得偷蘭遮；若取雞烏",
    "T24n1462_007:0722a13": "鳥雉鳩鳥一切諸鳥於三處，應得波羅夷",
    "T24n1462_007:0722a14": "者得，應得突吉羅者得；若取猫者，狐狸狗",
    "T24n1462_007:0722a15": "猘亦如前三處得罪，波羅夷者，退墮不如，",
    "T24n1462_007:0722a16": "此是比丘罪。如律本所說，佛語阿難：『佛為",
    "T24n1462_007:0722a17": "拔闍子結波羅夷戒已，成就如是，汝比",
    "T24n1462_007:0722a18": "丘得波羅夷罪，是名波羅夷。』」法師曰：「若人",
    "T24n1462_007:0722a19": "犯此戒，名為波羅夷，是故於波利婆品偈",
    "T24n1462_007:0722a20": "言：",
    "T24n1462_007:0722a21": "「『我說波羅夷，　　汝當一心聽，",
    "T24n1462_007:0722a22": "墮落是不如，　　違背正法故，",
    "T24n1462_007:0722a23": "不同一住處，　　是名波羅夷。』",
    "T24n1462_007:0722a24": "「此是犯波羅夷重罪，此人名為墮，亦言從如",
    "T24n1462_007:0722a25": "來法中墮非釋迦種子，於比丘法中不如，",
    "T24n1462_007:0722a26": "是名波羅夷。不共住者，不共行為初。」法",
    "T24n1462_007:0722a27": "師曰：「我當次第說罪。僧有四行，於戒壇中",
    "T24n1462_007:0722a28": "作四法事和合，是名一行，亦言五行波羅",
    "T24n1462_007:0722a29": "提木叉，應一處說波羅提木叉，無慚愧人不",
    "T24n1462_007:0722b01": "得入，於一眾僧事不得同入，驅出在外，",
    "T24n1462_007:0722b02": "是名不共住。是故律本說，不共布薩及諸",
    "T24n1462_007:0722b03": "羯磨，是比丘得波羅夷罪，不應共住，律本",
    "T24n1462_007:0722b04": "說竟。",
    "T24n1462_007:0722b05": "「如是已說次第戒句，若處處犯者，欲知分",
    "T24n1462_007:0722b06": "別，是故如來結此文句已，根入根不但人",
    "T24n1462_007:0722b07": "女，一切女亦如是。金銀女，此女非處若處，得",
    "T24n1462_007:0722b08": "罪者，我今當說。三女者，於三女根中，人女",
    "T24n1462_007:0722b09": "有三道，黃門有三，各有三根，有三男子",
    "T24n1462_007:0722b10": "波羅夷，十二處人男女，此易可解，二根黃",
    "T24n1462_007:0722b11": "門後自解說。人女有三根，畜生女亦三根，人",
    "T24n1462_007:0722b12": "女有三根，非人女有三根，畜生女有三根，",
    "T24n1462_007:0722b13": "二根、黃門、人、非人、畜生合九，人黃門、非人黃",
    "T24n1462_007:0722b14": "門、畜生黃門有二合六，人男子、非人男子、畜",
    "T24n1462_007:0722b15": "生男子合六，都合三十。若二處乃至入如胡",
    "T24n1462_007:0722b16": "麻子，行不淨行，得波羅夷；非欲心不成。是",
    "T24n1462_007:0722b17": "故律本中說，比丘不起心，如是初說。比丘",
    "T24n1462_007:0722b18": "者，此是行欲比丘，穀道者，是糞道，若比丘行",
    "T24n1462_007:0722b19": "婬，於糞道中入如胡麻，得波羅夷罪。非",
    "T24n1462_007:0722b20": "但己作，亦教人作，若行時已自受樂，罪亦",
    "T24n1462_007:0722b21": "不免，此皆用心，非餘事得罪。善人出家，",
    "T24n1462_007:0722b22": "若人捉令作不淨行，此比丘不樂、一心護",
    "T24n1462_007:0722b23": "戒，此不得罪；後受樂，得波羅夷罪。有怨",
    "T24n1462_007:0722b24": "家將女人至比丘所欲壞比丘，或以飲",
    "T24n1462_007:0722b25": "食誘，知識眷屬至比丘所，而作是言：『大德！",
    "T24n1462_007:0722b26": "此是我等事，願大德為作。』夜半將一女人，",
    "T24n1462_007:0722b27": "捉比丘推眠，或有捉比丘手、捉頭捉脚者，",
    "T24n1462_007:0722b28": "而以女根穀道逼內比丘根，若此比丘三時",
    "T24n1462_007:0722b29": "受樂，得波羅夷罪，若精出亦犯、不出亦犯。",
    "T24n1462_007:0722c01": "莫作是言：『此我怨家捉而不得罪。』心受樂",
    "T24n1462_007:0722c02": "便犯。若具四事，何謂為四？一者初入，二者",
    "T24n1462_007:0722c03": "停住，三者出，四者受樂，若初入不受樂，停",
    "T24n1462_007:0722c04": "住、出時樂，得波羅夷。初入不樂、停住不樂，",
    "T24n1462_007:0722c05": "出時樂，亦得波羅夷。四時無樂，不犯。不受",
    "T24n1462_007:0722c06": "樂者，如內毒蛇口、如內火聚中，是故律",
    "T24n1462_007:0722c07": "本說，出入不受樂，不得波羅夷罪。是故比",
    "T24n1462_007:0722c08": "丘坐禪，觀苦空無我不計身命，女人圍遶",
    "T24n1462_007:0722c09": "如火遶無異，於五欲中，如五拔刀賊傷害",
    "T24n1462_007:0722c10": "無異，若如此者即無罪。初四事竟。",
    "T24n1462_007:0722c11": "「如是四事已現，諸怨家將人女至比丘所，",
    "T24n1462_007:0722c12": "不但穀道得重罪，小便道口亦得罪。又時怨",
    "T24n1462_007:0722c13": "家將人女，或將竟夜不眠，或將醉女、顛狂女，",
    "T24n1462_007:0722c14": "或將死女，又怨家將女死尸野獸未食。」法",
    "T24n1462_007:0722c15": "師曰：「未食何等？未食女根，又將女死尸，",
    "T24n1462_007:0722c16": "女根多分在或少在，不但女根，穀道及口，或",
    "T24n1462_007:0722c17": "多分在少分在；不但人女，畜生女亦如是，",
    "T24n1462_007:0722c18": "於三處多分在少分在，二根男子、二根黃門，",
    "T24n1462_007:0722c19": "或多分在少分在，此有四種，如是無異。」法",
    "T24n1462_007:0722c20": "師曰：「人女有三道，於三道中三四，不眠女",
    "T24n1462_007:0722c21": "有三四，醉女有三四，顛女有三四，狂女有",
    "T24n1462_007:0722c22": "三四，死女多分在有三四，死女少分在有三",
    "T24n1462_007:0722c23": "四，死女餘少分在有三四，有二十七，非人",
    "T24n1462_007:0722c24": "女、畜生女亦如是，合諸女八十一。二根黃",
    "T24n1462_007:0722c25": "門亦如諸女人無異，合八十一。黃門男子",
    "T24n1462_007:0722c26": "二三道，合五十四。非人男、畜生男各有二，",
    "T24n1462_007:0722c27": "合五十四。女如此，都合二百七十處，此義易",
    "T24n1462_007:0722c28": "可解。多分在、少分在，我當分別廣說。「於",
    "T24n1462_007:0722c29": "師子國有二律師，此二律師共一阿闍梨，一",
    "T24n1462_007:0723a01": "名大德優波帝寫，第二名大德寫寫提",
    "T24n1462_007:0723a02": "婆，此二法師如恐怖處護律藏無異。優",
    "T24n1462_007:0723a03": "波帝寫有弟子極智慧，一名大德摩訶波頭",
    "T24n1462_007:0723a04": "摩，二名大德摩訶須摩，摩訶須摩已曾九",
    "T24n1462_007:0723a05": "遍聽律，摩訶波頭摩與摩訶須摩俱共九",
    "T24n1462_007:0723a06": "遍聽受，復自覆九遍，是故最勝。大德摩訶",
    "T24n1462_007:0723a07": "須摩，九徧聽律已，捨阿闍梨渡江別住。",
    "T24n1462_007:0723a08": "大德摩訶波頭摩聞摩訶須摩已渡江住，",
    "T24n1462_007:0723a09": "而作是念：『此律師極大勇猛，其師猶在而捨",
    "T24n1462_007:0723a10": "師去，往住處，是名最勇猛。若師猶在，應",
    "T24n1462_007:0723a11": "聽律藏及廣義䟽，年年應受，非一過也。",
    "T24n1462_007:0723a12": "諷誦通利，是名律師恭敬於律。』又一日，大",
    "T24n1462_007:0723a13": "德優波帝寫、大德摩訶波頭摩為初五百弟",
    "T24n1462_007:0723a14": "子，於初波羅夷中，說此文句而坐。是時弟",
    "T24n1462_007:0723a15": "子問師：『大德！多分在得波羅夷罪，餘少分",
    "T24n1462_007:0723a16": "在得偷蘭遮，半分在云何？得何等罪？』師答",
    "T24n1462_007:0723a17": "言：『長老！如來所以結波羅夷，盡結不餘，若",
    "T24n1462_007:0723a18": "波羅夷處結波羅夷罪，此皆是世間罪，非",
    "T24n1462_007:0723a19": "結罪。若是半分在，成波羅夷罪，佛便應結，",
    "T24n1462_007:0723a20": "不見波羅夷影，唯見偷蘭遮影。若死尸",
    "T24n1462_007:0723a21": "中，佛結波羅夷，多分在得波羅夷罪，少分",
    "T24n1462_007:0723a22": "在得偷蘭遮，從偷蘭遮不見有罪。少分者，",
    "T24n1462_007:0723a23": "於死尸中，應知非生，若肉如指爪根皮",
    "T24n1462_007:0723a24": "或筋猶在根中，得波羅夷。若壞爛肉皮無",
    "T24n1462_007:0723a25": "有，猶有形摸，用入男根者得重罪。若形",
    "T24n1462_007:0723a26": "摸盡壞爛平如瘡無異，得偷蘭遮。從此狗",
    "T24n1462_007:0723a27": "噉離尸肉，若肉中行婬得突吉羅。若於死尸",
    "T24n1462_007:0723a28": "中一切盡噉，唯餘三道中行婬得重罪，若半",
    "T24n1462_007:0723a29": "分在、少分在得偷蘭遮。若生身中眼鼻耳，又",
    "T24n1462_007:0723b01": "男根頭皮及傷瘡，若有欲心入一胡麻子，",
    "T24n1462_007:0723b02": "得偷蘭遮，餘身掖者得突吉羅，此是婬心。",
    "T24n1462_007:0723b03": "若死尸猶濕處，若於波羅夷處偷蘭遮，偷",
    "T24n1462_007:0723b04": "蘭遮處突吉羅，突吉羅處若有犯者，而隨",
    "T24n1462_007:0723b05": "犯得罪。若此尸膖脹爛臭諸蠅圍遶，從九",
    "T24n1462_007:0723b06": "孔膿出，若欲往而不堪，若於波羅夷處",
    "T24n1462_007:0723b07": "偷蘭遮，偷蘭遮處突吉羅，突吉羅處有行婬",
    "T24n1462_007:0723b08": "者，悉得突吉羅。畜生象馬𤚩牛驢駱駝水",
    "T24n1462_007:0723b09": "牛，於鼻中行不淨，得偷蘭遮。一切眼耳瘡，",
    "T24n1462_007:0723b10": "得突吉羅，餘處者突吉羅。若死猶濕，於波",
    "T24n1462_007:0723b11": "羅夷處偷蘭遮，突吉羅處有犯者，隨其輕",
    "T24n1462_007:0723b12": "重得罪。若死尸膖脹如前說，得突吉羅，男",
    "T24n1462_007:0723b13": "子根頭皮中，或樂細滑，或樂行婬心，兩男",
    "T24n1462_007:0723b14": "根相拄，得突吉羅。若婬心與女根相拄，",
    "T24n1462_007:0723b15": "得偷蘭遮。』此大義䟽出。」「若比丘欲心，與女",
    "T24n1462_007:0723b16": "根相拄或口中，得偷蘭遮。為誰起？」答曰：",
    "T24n1462_007:0723b17": "「因六群比丘。爾時六群比丘，於阿寅羅波",
    "T24n1462_007:0723b18": "帝夜江邊，諸𤚩牛度江泅，遂捉得角而",
    "T24n1462_007:0723b19": "行婬於角間，或行耳頸尾下背上，欲意而",
    "T24n1462_007:0723b20": "觸，不分別說。佛告諸比丘：『若欲意相觸",
    "T24n1462_007:0723b21": "者，得偷蘭遮。』此一切相疇量而取，不失此",
    "T24n1462_007:0723b22": "義。云何不失此義？若欲心以口與口，此不",
    "T24n1462_007:0723b23": "成婬相，得突吉羅罪。本無婬心，樂受細",
    "T24n1462_007:0723b24": "滑，以口與口，僧伽婆尸沙。以男根觸女根",
    "T24n1462_007:0723b25": "外分，亦僧伽婆尸沙。畜生女根，以男根觸",
    "T24n1462_007:0723b26": "外分，得偷蘭遮，樂受細滑得突吉羅。都合",
    "T24n1462_007:0723b27": "二百六十九。四種說竟。如是世尊，為護順",
    "T24n1462_007:0723b28": "從者，說二百七十四種，如來為欲遮將來",
    "T24n1462_007:0723b29": "惡比丘故。莫作是言：『以物裹男根行婬言",
    "T24n1462_007:0723c01": "無罪。』故作此事以遮正法，勿使當來成就",
    "T24n1462_007:0723c02": "於二百七十四種，取一四隔分別而現。",
    "T24n1462_007:0723c03": "有怨家將女人，欲壞比丘淨行，或以穀",
    "T24n1462_007:0723c04": "道水道口，以此二事而壞比丘，有隔無",
    "T24n1462_007:0723c05": "隔。有隔無隔者，以女三道，無隔者比丘",
    "T24n1462_007:0723c06": "根。」法師曰：「此事我當分別善說。有隔者，於",
    "T24n1462_007:0723c07": "女三道中，以物隔女根，或以樹葉，或衣",
    "T24n1462_007:0723c08": "或熟皮，或蠟或鉛錫，是名為隔。」法師曰：",
    "T24n1462_007:0723c09": "「隨得物而用隔，有無隔而入，無隔有隔、無",
    "T24n1462_007:0723c10": "隔無隔、有隔有隔，有婬心作，得波羅夷罪，",
    "T24n1462_007:0723c11": "若犯波羅夷得波羅夷罪，若犯偷蘭遮得",
    "T24n1462_007:0723c12": "偷蘭遮罪，犯突吉羅得突吉羅罪。若以物",
    "T24n1462_007:0723c13": "塞女根，於物上行婬，得突吉羅罪。若以",
    "T24n1462_007:0723c14": "物纏男根，以物頭內女根中，得突吉羅",
    "T24n1462_007:0723c15": "罪，兩物相觸，得突吉羅罪。若以竹籚筒",
    "T24n1462_007:0723c16": "內女根，於筒行婬，若入觸肉者，得波",
    "T24n1462_007:0723c17": "羅夷罪，若破筒兩邊觸肉，亦得波羅夷罪。",
    "T24n1462_007:0723c18": "若以竹節遮男根頭，四邊著肉，亦得波羅",
    "T24n1462_007:0723c19": "夷，若於竹筒不觸者，得突吉羅。如是一",
    "T24n1462_007:0723c20": "切罪相，汝自當知。隔四種竟。「如是隔四，分",
    "T24n1462_007:0723c21": "別說已，不但怨家將女人至比丘所，怨家",
    "T24n1462_007:0723c22": "將比丘至女人所，有隔無隔如前說。怨家",
    "T24n1462_007:0723c23": "四事說竟。何以故？比丘怨家故，而作如是，",
    "T24n1462_007:0723c24": "或國王為初怨家，我今當說。此諸怨家，將",
    "T24n1462_007:0723c25": "女人至比丘所，或賊或多欲男子，以欲事",
    "T24n1462_007:0723c26": "為樂，或樂走放逸人，或乾陀賊，此賊常取",
    "T24n1462_007:0723c27": "人心以祠鬼神。何以故？不以耕田種植供",
    "T24n1462_007:0723c28": "給妻子，唯破村人估客取物，以此為業。諸",
    "T24n1462_007:0723c29": "乾陀賊求覓，村人估客勞自防衛，不能得",
    "T24n1462_007:0724a01": "故；比丘在阿練若處，無人防衛，易可得",
    "T24n1462_007:0724a02": "故。捉得而作是念：『若殺比丘應得大罪，",
    "T24n1462_007:0724a03": "欲破比丘戒。』而將女人至比丘所，令其",
    "T24n1462_007:0724a04": "破戒。」法師曰：「如前說無異，說四種竟。前",
    "T24n1462_007:0724a05": "說人女三道行婬，初說如是，今當演說斷",
    "T24n1462_007:0724a06": "諸迷惑，以道道者。」問曰：「何謂以道道者？」答",
    "T24n1462_007:0724a07": "曰：「女人有三道，於一一道中，以男根內，或",
    "T24n1462_007:0724a08": "二道合成一道，水道入從穀道出，以穀",
    "T24n1462_007:0724a09": "道入以水道出，從道非道出者，從水道",
    "T24n1462_007:0724a10": "入，水道邊有瘡，從瘡而出，以非道者，以",
    "T24n1462_007:0724a11": "瘡入水道出，以非道入從非道出，波羅",
    "T24n1462_007:0724a12": "夷偷蘭遮，二瘡道合成一道，從第一瘡入，",
    "T24n1462_007:0724a13": "第二瘡道出，得偷蘭遮。次說無罪，不知、不受",
    "T24n1462_007:0724a14": "樂者，此二我當演說。眠比丘者，若知受樂",
    "T24n1462_007:0724a15": "莫言我眠，而言不知不覺，言得脫。二人俱驅",
    "T24n1462_007:0724a16": "還俗。應問眠者：『汝受樂不？』若受樂者犯波",
    "T24n1462_007:0724a17": "羅夷，故作者，不須問，如是有罪悉現。今",
    "T24n1462_007:0724a18": "次至無罪不覺者，此比丘若眠不覺，如人",
    "T24n1462_007:0724a19": "入定，都無所知，是故無罪。如律本所說，白",
    "T24n1462_007:0724a20": "世尊：『我不覺此事。』佛語比丘：『若不覺不知",
    "T24n1462_007:0724a21": "即不犯罪。』覺不受者，覺已即起不受樂便",
    "T24n1462_007:0724a22": "無罪。如律本所說，白世尊：『我覺已不受樂。』",
    "T24n1462_007:0724a23": "佛語比丘：『若覺已不受樂，便無罪。』顛狂者",
    "T24n1462_007:0724a24": "有二，一者內瞻顛狂，二者外瞻顛狂。外瞻",
    "T24n1462_007:0724a25": "如血遍身，若病起時體生疥癩，合身振動，",
    "T24n1462_007:0724a26": "若以藥治即便得差。若內瞻起者，而生狂",
    "T24n1462_007:0724a27": "亂不知輕重，若以藥治都無除差。如此顛",
    "T24n1462_007:0724a28": "狂不犯。失心者，夜叉反心有二種，一者或",
    "T24n1462_007:0724a29": "夜叉現形人見可畏，是故失心，二者夜叉",
    "T24n1462_007:0724b01": "以手內人口中反人五藏，於是失心。如",
    "T24n1462_007:0724b02": "此二者，便無罪也。若此二顛狂，失本心故，",
    "T24n1462_007:0724b03": "見火而捉如金無異，見屎而捉如栴檀",
    "T24n1462_007:0724b04": "無異，如是顛狂犯戒無罪。又時失心，又時",
    "T24n1462_007:0724b05": "得本心，若得本心、作狂病者，隨病至處",
    "T24n1462_007:0724b06": "者不犯。初者，於行中之初，如須提那作，不",
    "T24n1462_007:0724b07": "犯波羅夷。餘者犯，獼猴比丘跋闍子波羅夷",
    "T24n1462_007:0724b08": "罪。」解律本竟。",
    "T24n1462_007:0724b09": "善見律毘婆沙卷第七"
}