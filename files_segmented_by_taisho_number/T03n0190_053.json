{
    "T03n0190_053:0896c15": "佛本行集經卷第五十三",
    "T03n0190_053:0896c17": "隋天竺三藏闍那崛多譯",
    "T03n0190_053:0896c18": "優陀夷因緣品下",
    "T03n0190_053:0896c19": "爾時，輸頭檀王將自宮內諸眷屬等，前後圍",
    "T03n0190_053:0896c20": "遶，復將悉達太子宮內一切眷屬，及將其餘",
    "T03n0190_053:0896c21": "外眷屬等，并釋童子及諸左右；復將四兵百",
    "T03n0190_053:0896c22": "官大臣將帥僚佐，及諸居士城邑聚落長者耆",
    "T03n0190_053:0896c23": "年，以顯大王威勢之力，并顯大王神德自在，",
    "T03n0190_053:0896c24": "將大親族兵眾左右前後圍遶。爾時，釋種宗",
    "T03n0190_053:0896c25": "族士眾，一切合有九萬九千，及迦毘羅婆蘇",
    "T03n0190_053:0896c26": "都城所居人民，從城共往，欲見如來。世尊遙",
    "T03n0190_053:0896c27": "見輸頭檀王與諸大眾嚴備而來，即作是念：",
    "T03n0190_053:0896c28": "「我若見彼，不起迎奉，人當說我：『此豈戒行果",
    "T03n0190_053:0896c29": "報人乎！云何見父不起迎逆？』我今若見父及",
    "T03n0190_053:0897a01": "大眾，起往迎者，彼等獲得無量大罪；若我今",
    "T03n0190_053:0897a02": "者，持其威儀，在此住者，彼等於我，不生敬",
    "T03n0190_053:0897a03": "心。」如來作此三種念觀，見有如此三種因緣，",
    "T03n0190_053:0897a04": "思量如是三種義已；從坐而起，以神通力，飛",
    "T03n0190_053:0897a05": "騰虛空，在虛空中，經行來往，或立或坐，或臥",
    "T03n0190_053:0897a06": "或睡，身或放烟，或放炎火，或隱或現，出如是",
    "T03n0190_053:0897a07": "等種種神通變化顯示。",
    "T03n0190_053:0897a08": "時，迦毘羅婆蘇都城，有護城神守門神等，在",
    "T03n0190_053:0897a09": "於輸頭檀王之前，飛騰虛空，詣向佛所，頂禮",
    "T03n0190_053:0897a10": "佛足，却住一面。以其偈頌，向佛說言：",
    "T03n0190_053:0897a11": "「如來初始出家日，　　夜叉諸神為開門，",
    "T03n0190_053:0897a12": "　毘沙門等示道路，　　世尊是大功德器。",
    "T03n0190_053:0897a13": "　如來當爾出門時，　　發心作是大誓願：",
    "T03n0190_053:0897a14": "『若不降伏諸魔眾，　　我更不入此城中。』",
    "T03n0190_053:0897a15": "　彼願今者已滿足，　　世尊已復降諸魔，",
    "T03n0190_053:0897a16": "　得證菩提無上道，　　成於昔日之誓願。",
    "T03n0190_053:0897a17": "　丈夫為福出於世，　　已證無上菩提道，",
    "T03n0190_053:0897a18": "　憐愍一切親族故，　　今者還來入此城。」",
    "T03n0190_053:0897a19": "爾時，輸頭檀王遙見世尊以神通力飛騰虛",
    "T03n0190_053:0897a20": "空，示現種種神通變化，即作是念：「我憶往昔，",
    "T03n0190_053:0897a21": "悉達太子，捨家出家，今成大仙，有大威德，具",
    "T03n0190_053:0897a22": "大神通。」輸頭檀王作是念已，從其馬車下地",
    "T03n0190_053:0897a23": "足步，往向佛所。輸頭檀王，漸欲近佛，佛復從",
    "T03n0190_053:0897a24": "空漸漸而下。輸頭檀王至佛住所，佛即從空",
    "T03n0190_053:0897a25": "下至本處。輸頭檀王，見佛頭上無有天冠，剃",
    "T03n0190_053:0897a26": "除鬚髮，身著袈裟，以愛子故，悶絕躃地，經於",
    "T03n0190_053:0897a27": "少時，方乃還穌，在地宛轉，悲啼涕泣，流淚被",
    "T03n0190_053:0897a28": "面。時彼釋種九萬九千，及以內外諸眷屬等，",
    "T03n0190_053:0897a29": "悉亦悶絕宛轉于地，悲號啼哭涕淚交流，煩",
    "T03n0190_053:0897b01": "冤懊惱而受大苦。時彼大眾，而說偈言：",
    "T03n0190_053:0897b02": "「大王將眾至佛邊，　　父見世尊未共語，",
    "T03n0190_053:0897b03": "　王欲稱子不得言，　　欲道比丘復不得。",
    "T03n0190_053:0897b04": "　王見如來沙門相，　　自於傘下生羞慙，",
    "T03n0190_053:0897b05": "　長呌口中出熱氣，　　迷悶躃地種種道。",
    "T03n0190_053:0897b06": "　如來默然入禪定，　　王見如是自憂煎，",
    "T03n0190_053:0897b07": "　猶如渴人從遠來，　　遙見水已還枯竭。」",
    "T03n0190_053:0897b08": "爾時，世尊復作是念：「此釋種輩！有大我慢，貢",
    "T03n0190_053:0897b09": "高自在，若其以頂著地禮我，即生懈勌。」作是",
    "T03n0190_053:0897b10": "念已，即騰虛空，去地一丈。又念：「我今離地若",
    "T03n0190_053:0897b11": "干，彼輩應當僂身作禮。」而有偈說：",
    "T03n0190_053:0897b12": "「佛觀王輩懷我慢，　　飛住虛空高一丈，",
    "T03n0190_053:0897b13": "　憐愍自餘諸人等，　　是故佛在空中住。」",
    "T03n0190_053:0897b14": "爾時，輸頭檀王從地而起，頂禮佛足，而說偈",
    "T03n0190_053:0897b15": "言：",
    "T03n0190_053:0897b16": "「我今三禮真如尊，　　初生已復禮佛足，",
    "T03n0190_053:0897b17": "　昔在宮內相師記，　　當坐樹下蔭覆身，",
    "T03n0190_053:0897b18": "　今見行於第一行，　　面目清淨如華開，",
    "T03n0190_053:0897b19": "　令我身心大欣悅，　　是故今還三頂禮。」",
    "T03n0190_053:0897b20": "爾時，輸頭檀王頂禮佛足，然後次第二宮眷",
    "T03n0190_053:0897b21": "屬，頭面頂禮，次有外親諸眷屬等，亦禮佛足，",
    "T03n0190_053:0897b22": "復有釋種諸童子等，亦復頂禮，復有左右將",
    "T03n0190_053:0897b23": "士僚佐百官大臣，次第作禮，復有如是大姓",
    "T03n0190_053:0897b24": "居士，頂禮佛足，次第復有大富長者諸老宿",
    "T03n0190_053:0897b25": "等，亦復作禮。",
    "T03n0190_053:0897b26": "然佛世尊，深有如是微妙之法，但恐大眾未",
    "T03n0190_053:0897b27": "生歡喜渴仰之心，未生希有奇特之意，是故",
    "T03n0190_053:0897b28": "未說如此法耳。",
    "T03n0190_053:0897b29": "爾時，世尊欲令時眾生歡喜心信敬心故，以",
    "T03n0190_053:0897c01": "神通力，飛騰空裏，在於東方，去地高至一多",
    "T03n0190_053:0897c02": "羅樹，住空中已，又作種種神通變現，所謂一",
    "T03n0190_053:0897c03": "身分作多身，或以多身合作一身，從下橫行，",
    "T03n0190_053:0897c04": "足不蹈地，從下上行，從上下行，石壁山障皆",
    "T03n0190_053:0897c05": "過無礙。入地如水，履水如地，在於虛空，結",
    "T03n0190_053:0897c06": "加趺坐安然不動；經行虛空猶如飛鳥，身上",
    "T03n0190_053:0897c07": "放烟，身下出火，如大火聚，亦如日月，有大威",
    "T03n0190_053:0897c08": "德，有大神通，威德熾盛，光明顯赫；或時以",
    "T03n0190_053:0897c09": "手捫摸日月，其身長大，乃至梵天，出如是等",
    "T03n0190_053:0897c10": "種種神通變化之事。",
    "T03n0190_053:0897c11": "爾時，世尊作是事已，復現如是雙對神通，所",
    "T03n0190_053:0897c12": "謂如來，於其半身，身下出烟，又於半身，身上",
    "T03n0190_053:0897c13": "出火。",
    "T03n0190_053:0897c14": "如來或復於其半身，身上出烟，或於半身，身",
    "T03n0190_053:0897c15": "下出火。",
    "T03n0190_053:0897c16": "如來或復左廂出火，右廂放烟，右廂出",
    "T03n0190_053:0897c17": "火，左廂出烟。",
    "T03n0190_053:0897c18": "如來又時，於其半身，身下出烟，或復半身，身",
    "T03n0190_053:0897c19": "上出於清涼冷水。",
    "T03n0190_053:0897c20": "如來又時，於其半身，身下出於清涼冷水，或",
    "T03n0190_053:0897c21": "於半身，身上出烟。",
    "T03n0190_053:0897c22": "如來或時，左廂出烟，於其右廂，出涼冷",
    "T03n0190_053:0897c23": "水。須臾或復右廂出烟，於其左廂，出涼冷",
    "T03n0190_053:0897c24": "水。",
    "T03n0190_053:0897c25": "如來又時，於半身下，出其炎火，於半身上，出",
    "T03n0190_053:0897c26": "涼冷水，又半身上，出其炎火，於半身下，出",
    "T03n0190_053:0897c27": "清冷水。又時如來，左廂出火，復於右廂，出",
    "T03n0190_053:0897c28": "清冷水。",
    "T03n0190_053:0897c29": "如來又時，左廂出火，於其右廂，出清冷水。",
    "T03n0190_053:0898a01": "或復右廂出清冷水，於其左廂，放其焰",
    "T03n0190_053:0898a02": "火。",
    "T03n0190_053:0898a03": "如來又時，遍身出火，於兩目間，出清冷水。或",
    "T03n0190_053:0898a04": "於目間，出其焰火，或復遍身，放清冷水。",
    "T03n0190_053:0898a05": "如來或時，現下分身，上分不現，而說其法。或",
    "T03n0190_053:0898a06": "時唯現上分之身下分不現，而說其法。",
    "T03n0190_053:0898a07": "如來又時，或復入於火光三昧，於諸毛孔出",
    "T03n0190_053:0898a08": "種種光，所謂青色光明，黃色光明，赤色光明，",
    "T03n0190_053:0898a09": "白色光明，蒨草色光，頗梨色光。",
    "T03n0190_053:0898a10": "如來或復乘於空中，去地高於一多羅樹，而",
    "T03n0190_053:0898a11": "現神通。或復去地高二多羅，或三四五，或七",
    "T03n0190_053:0898a12": "多羅，住於空中而現神通。所謂一身分作多",
    "T03n0190_053:0898a13": "身，乃至放於頗梨色光，種種神變悉皆示現。",
    "T03n0190_053:0898a14": "爾時，世尊或復從於南方出身，西方去地高",
    "T03n0190_053:0898a15": "一多羅，而作種種神通變化。世尊或復西方",
    "T03n0190_053:0898a16": "沒身，北方去地高一多羅，住虛空中，作於種",
    "T03n0190_053:0898a17": "種神通變化，所謂一身分作多身，乃至放於",
    "T03n0190_053:0898a18": "頗梨色光。乃至一一諸方亦爾，皆乘虛空，去",
    "T03n0190_053:0898a19": "地高至七多羅樹，俱現種種神道變化，所謂",
    "T03n0190_053:0898a20": "一身分作多身，乃至放於頗梨色光。",
    "T03n0190_053:0898a21": "爾時，大眾見佛世尊現是神通，即於佛邊，生",
    "T03n0190_053:0898a22": "歡喜心信敬希有如是等心。爾時，世尊見彼",
    "T03n0190_053:0898a23": "大眾生於信敬希有心故，從空而下，在其眾",
    "T03n0190_053:0898a24": "首，敷座而坐，為其大眾，次第說法。言說法",
    "T03n0190_053:0898a25": "者，所謂眾生長夜，在於煩惱之中，聞是語者，",
    "T03n0190_053:0898a26": "令生厭離。是故勸行布施持戒精進忍辱，得",
    "T03n0190_053:0898a27": "生善處，教行厭離欲有漏等，令出煩惱，亦",
    "T03n0190_053:0898a28": "復讚歎出家功德，復讚解脫有如是法。如來",
    "T03n0190_053:0898a29": "說此諸法之時，知其大眾生歡喜心踊躍之",
    "T03n0190_053:0898b01": "心，柔軟等心，得無外心。",
    "T03n0190_053:0898b02": "爾時，世尊亦有諸佛攝受之法，所謂苦集滅",
    "T03n0190_053:0898b03": "道等法。於時，世尊為彼大眾，方便顯說，宣通",
    "T03n0190_053:0898b04": "示現。時彼大眾，無量百千萬億眾類，即於座",
    "T03n0190_053:0898b05": "上，遠塵離垢，無復煩惱，斷諸結使，得法眼",
    "T03n0190_053:0898b06": "淨，所有集法，悉皆滅相，得如實智。譬如清淨",
    "T03n0190_053:0898b07": "無垢衣裳，堪入諸色，入諸色者，尋受其色。如",
    "T03n0190_053:0898b08": "是說已，彼時大眾無量無邊百千萬億諸眾",
    "T03n0190_053:0898b09": "生類，即於座上，遠塵離垢，無復煩惱，斷諸結",
    "T03n0190_053:0898b10": "使，得法眼淨，乃至一切滅相，得如實智。而彼",
    "T03n0190_053:0898b11": "大眾，自見諸法，已得諸法，已證諸法，已入諸",
    "T03n0190_053:0898b12": "法，眾疑已度，諸惑已滅，無復疑心，已得無",
    "T03n0190_053:0898b13": "畏。我生因緣，悉皆盡滅。如是知已，歸依於",
    "T03n0190_053:0898b14": "佛、歸依於法、歸依於僧，受優婆塞五戒之",
    "T03n0190_053:0898b15": "法。輸頭檀王，為於愛子煩惱羅網之所覆故，",
    "T03n0190_053:0898b16": "遂不獲果，坐世尊前，以哀愍音悲泣哽咽，而",
    "T03n0190_053:0898b17": "說偈言：",
    "T03n0190_053:0898b18": "「汝昔首戴七寶冠，　　微妙莊嚴捨何處？",
    "T03n0190_053:0898b19": "　又捨髻中明淨珠，　　露頭毀形無威德，",
    "T03n0190_053:0898b20": "　昔日上妙迦尸服，　　汝亦當於何處捨，",
    "T03n0190_053:0898b21": "　如此麤澁糞掃衣，　　我所愛子云何著？」",
    "T03n0190_053:0898b22": "爾時，世尊以偈報彼輸頭檀王作如是言：",
    "T03n0190_053:0898b23": "「大王有國名奴師，　　我於彼處捨天冠，",
    "T03n0190_053:0898b24": "　心欲除其我慢故，　　又欲證彼甘露句，",
    "T03n0190_053:0898b25": "　為諸染色袈裟衣，　　故我棄彼迦尸服，",
    "T03n0190_053:0898b26": "　袈裟既著身體已，　　我證無上妙菩提。」",
    "T03n0190_053:0898b27": "於是，輸頭檀王復向如來而說偈言：",
    "T03n0190_053:0898b28": "「我昔在宮求百願，　　願得生子作輪王，",
    "T03n0190_053:0898b29": "　今見剃頭手執鉢，　　子為我說得何勝？」",
    "T03n0190_053:0898c01": "爾時，世尊復以偈報輸頭檀王作是言曰：",
    "T03n0190_053:0898c02": "「輪王得萬心無厭，　　雖得命長不自在，",
    "T03n0190_053:0898c03": "　我心自在無邊際，　　願子輪王實愚癡。」",
    "T03n0190_053:0898c04": "爾時，輸頭檀王復以偈頌向佛說言：",
    "T03n0190_053:0898c05": "「七寶革屣汝先著，　　臥具柔軟種種鋪，",
    "T03n0190_053:0898c06": "　宮殿樓閣安隱居，　　頭上罩籠白傘蓋，",
    "T03n0190_053:0898c07": "　足相軟淨如蓮華，　　沙棘礫磧云何踏？」",
    "T03n0190_053:0898c08": "爾時，世尊復以偈報輸頭檀言：",
    "T03n0190_053:0898c09": "「我今一切遍知尊，　　諸法不染如蓮華，",
    "T03n0190_053:0898c10": "　諸有已捨無愛著，　　如我今者無諸惱。」",
    "T03n0190_053:0898c11": "爾時，輸頭檀王復以偈頌而白佛言：",
    "T03n0190_053:0898c12": "「昔在宮殿栴檀等，　　及以諸香涼似月，",
    "T03n0190_053:0898c13": "　隨時用此摩汝身，　　摩已遍體受安隱。",
    "T03n0190_053:0898c14": "　今時初夏正以熱，　　獨步林藪若為行，",
    "T03n0190_053:0898c15": "　本在宮內微妙音，　　今無婇女誰娛樂？」",
    "T03n0190_053:0898c16": "爾時，世尊以偈復報輸頭檀言：",
    "T03n0190_053:0898c17": "「我有法池清涼水，　　智人所歎無憂處，",
    "T03n0190_053:0898c18": "　功德寶池洗浴身，　　不為水溺至彼岸。」",
    "T03n0190_053:0898c19": "輸頭檀王復以偈頌向佛說言：",
    "T03n0190_053:0898c20": "「在宮昔著迦尸衣，　　蓮華瞻蔔香熏體，",
    "T03n0190_053:0898c21": "　柔軟疊華貯衣內，　　坐釋宮殿威顯赫。",
    "T03n0190_053:0898c22": "　今者麤麻糞掃物，　　隨處樹皮之所染，",
    "T03n0190_053:0898c23": "　纔覆身體可羞慙，　　汝大丈夫不厭惡？」",
    "T03n0190_053:0898c24": "爾時，世尊復以偈頌報輸頭檀王作如是言：",
    "T03n0190_053:0898c25": "「衣服臥具飲食等，　　我於過去悉生貪，",
    "T03n0190_053:0898c26": "　微妙端正色愛處，　　於今正念皆已捨。」",
    "T03n0190_053:0898c27": "輸頭檀王復以偈頌向佛說言：",
    "T03n0190_053:0898c28": "「汝昔宮中七寶器，　　及用金銀槃案等，",
    "T03n0190_053:0898c29": "　種種餚饍甘美味，　　諸王隨意所堪食。",
    "T03n0190_053:0899a01": "　今得冷熱麤澁等，　　非妙薄淡云何飡？",
    "T03n0190_053:0899a02": "　云何不嫌如是食，　　不生臭穢嫌恨想？」",
    "T03n0190_053:0899a03": "佛復以偈報輸頭檀王作如是言：",
    "T03n0190_053:0899a04": "「傳聞過去今現在，　　及以未來諸聖者，",
    "T03n0190_053:0899a05": "　隨飡麤澁及苦味，　　憐愍世間故不嫌。」",
    "T03n0190_053:0899a06": "輸頭檀王復以偈頌而說之言：",
    "T03n0190_053:0899a07": "「汝昔在我宮內時，　　坐臥微妙柔軟鋪，",
    "T03n0190_053:0899a08": "　世間最勝無比方，　　倚枕稱意無嫌者。",
    "T03n0190_053:0899a09": "　今於麤澁[革*卬]地上，　　唯鋪諸草及樹葉，",
    "T03n0190_053:0899a10": "　云何眠臥而無嫌，　　身體柔軟不傷損？」",
    "T03n0190_053:0899a11": "爾時，世尊復以偈頌報輸頭檀王作如是言：",
    "T03n0190_053:0899a12": "「我今得諸自在智，　　一切苦惱悉已脫，",
    "T03n0190_053:0899a13": "　為拔諸苦煩惱刺，　　憐愍世間故不嫌。」",
    "T03n0190_053:0899a14": "輸頭檀王復以偈頌向佛說言：",
    "T03n0190_053:0899a15": "「汝於昔日愛樂家，　　種種妙華散地上，",
    "T03n0190_053:0899a16": "　室內無風燈明照，　　及以樓閣諸窓牖，",
    "T03n0190_053:0899a17": "　華鬘瓔珞莊嚴身，　　婦人端正猶玉女，",
    "T03n0190_053:0899a18": "　語言婉媚相隨順，　　瞻仰不亂聽夫勅。」",
    "T03n0190_053:0899a19": "佛復以偈報輸頭檀王作如是言：",
    "T03n0190_053:0899a20": "「釋王我有新學行，　　微妙天中諸梵行，",
    "T03n0190_053:0899a21": "　我以得心自在行，　　隨我意去皆得行。」",
    "T03n0190_053:0899a22": "輸頭檀王復以偈頌向佛說言：",
    "T03n0190_053:0899a23": "「音聲鼓瑟箜篌等，　　微妙歌詠覺汝眠，",
    "T03n0190_053:0899a24": "　猶如帝釋在天中，　　汝昔在宮亦復爾。」",
    "T03n0190_053:0899a25": "佛復以偈報輸頭檀王作如是言：",
    "T03n0190_053:0899a26": "「修多祇夜出妙音，　　如意解脫今覺我，",
    "T03n0190_053:0899a27": "　我有梵行諸友等，　　大王我住如是眾。」",
    "T03n0190_053:0899a28": "輸頭檀王復以偈頌向佛說言：",
    "T03n0190_053:0899a29": "「降伏大地諸山川，　　并及欲具諸千子，",
    "T03n0190_053:0899b01": "　微妙七寶捨棄來，　　云何行此沙門行？」",
    "T03n0190_053:0899b02": "佛復以偈報輸頭檀王作如是言：",
    "T03n0190_053:0899b03": "「智慧三昧我大地，　　千數禪定是我子，",
    "T03n0190_053:0899b04": "　七種覺分是其寶，　　大王知我悉已得。」",
    "T03n0190_053:0899b05": "輸頭檀王復以偈頌而說言曰：",
    "T03n0190_053:0899b06": "「汝昔駕車調善馬，　　其車雜寶所莊嚴，",
    "T03n0190_053:0899b07": "　潔白傘蓋持覆身，　　素拂清淨琉璃把。」",
    "T03n0190_053:0899b08": "佛復以偈而報王言：",
    "T03n0190_053:0899b09": "「我持正勤為駟馬，　　慧思慚愧以為車，",
    "T03n0190_053:0899b10": "　精進駿疾作所乘，　　我乘以入無憂處。」",
    "T03n0190_053:0899b11": "輸頭檀王復說偈言：",
    "T03n0190_053:0899b12": "「汝昔在家乘揵陟，　　其身潔白清淨勝，",
    "T03n0190_053:0899b13": "　眾寶莊嚴鞍轡等，　　乘此調馬隨意行。」",
    "T03n0190_053:0899b14": "佛復以偈而報王言：",
    "T03n0190_053:0899b15": "「大地所有諸眾馬，　　世間無數多人乘，",
    "T03n0190_053:0899b16": "　彼等一切無常定，　　觀已隨意馭神通。」",
    "T03n0190_053:0899b17": "輸頭檀王復以偈頌而說之言：",
    "T03n0190_053:0899b18": "「汝昔在於宮內時，　　殿閤如天無有異，",
    "T03n0190_053:0899b19": "　執刀弓箭眾所護，　　身著鎧甲甚精微。",
    "T03n0190_053:0899b20": "　今汝在林無護者，　　夜叉羅剎可畏所，",
    "T03n0190_053:0899b21": "　闇夜種種諸獸鳴，　　云何能生是無畏？」",
    "T03n0190_053:0899b22": "佛復以偈而報王言：",
    "T03n0190_053:0899b23": "「所有夜叉卑舍遮，　　種種諸獸可畏者，",
    "T03n0190_053:0899b24": "　黑闇夜行在林內，　　不能動我一毛端。",
    "T03n0190_053:0899b25": "　不畏他聲如師子，　　如風繩所不能羈，",
    "T03n0190_053:0899b26": "　亦如蓮華不著水，　　吾在世法濁不污。」",
    "T03n0190_053:0899b27": "爾時，長老目揵連、長老摩訶迦葉、長老優樓",
    "T03n0190_053:0899b28": "頻螺迦葉、那提迦葉、伽耶迦葉、優婆斯那、",
    "T03n0190_053:0899b29": "摩訶俱郗羅、村陀、離波多等，無量大眾，坐佛",
    "T03n0190_053:0899c01": "左右。時彼諸德，以苦行故，身無精光，勤體疲",
    "T03n0190_053:0899c02": "勞，形容羸瘦，色不光澤，氣力尠少，唯有筋",
    "T03n0190_053:0899c03": "皮纏裹其形。爾時，輸頭檀王白佛言：「世尊！",
    "T03n0190_053:0899c04": "今在世尊右邊坐者，此等人輩，從何而來得",
    "T03n0190_053:0899c05": "出家也？」",
    "T03n0190_053:0899c06": "爾時，世尊伸金色臂，向輸頭檀王，指彼一",
    "T03n0190_053:0899c07": "一諸比丘等，口悉稱名而示王言：「此是舍利",
    "T03n0190_053:0899c08": "弗，此是摩訶迦葉，此是優樓頻螺迦葉，此",
    "T03n0190_053:0899c09": "是那提迦葉，此是伽耶迦葉，此是優婆斯",
    "T03n0190_053:0899c10": "那，此是離波多，此別離波多，如是等輩，皆",
    "T03n0190_053:0899c11": "是摩伽陀國大姓婆羅門種。」",
    "T03n0190_053:0899c12": "輸頭檀王復問佛言：「今在世尊左邊坐者，復",
    "T03n0190_053:0899c13": "是何人？從何而來在世尊邊而出家也？」佛告",
    "T03n0190_053:0899c14": "王言：「此是摩訶目揵連，此是摩訶迦旃延，此",
    "T03n0190_053:0899c15": "是摩訶俱郗羅，此是摩訶純陀，諸如是等，",
    "T03n0190_053:0899c16": "亦摩伽陀村邑聚落大姓諸子。」時輸頭檀王，",
    "T03n0190_053:0899c17": "聞此語已，悵怏不樂，作如是念：「此我子者，真",
    "T03n0190_053:0899c18": "是大姓剎利童子，端正可喜，視者不厭，猶如",
    "T03n0190_053:0899c19": "金像。既是大姓剎利童子，以婆羅門左右圍",
    "T03n0190_053:0899c20": "遶，此事非宜。既是剎利大姓童子，還應剎利",
    "T03n0190_053:0899c21": "大姓圍遶，此順其法。」作是念已，為欲成就如",
    "T03n0190_053:0899c22": "是事故，即從坐起，還其宮內。",
    "T03n0190_053:0899c23": "佛本行集經優波離因緣品第五十五上",
    "T03n0190_053:0899c24": "爾時，輸頭檀王還宮未久，有一童子名優波",
    "T03n0190_053:0899c25": "離，從其前眾來至佛所。時，優波離童子之母，",
    "T03n0190_053:0899c26": "牽捉其子優波離手，將以奉佛，唱如是言：「此",
    "T03n0190_053:0899c27": "優波離，曾為世尊，剃除鬚髮。」時優波離，即為",
    "T03n0190_053:0899c28": "世尊而剃鬚髮。時，優波離童子之母白佛言：",
    "T03n0190_053:0899c29": "「世尊：優波離童子，剃佛鬚髮，善能已不？」佛",
    "T03n0190_053:0900a01": "告優波離童子母言：「雖復善能剃除鬚髮，身",
    "T03n0190_053:0900a02": "太低也。」",
    "T03n0190_053:0900a03": "爾時，優波離童子之母，告優波離作如是言：",
    "T03n0190_053:0900a04": "「汝優波離！汝為如來，剃除鬚髮，身莫太低令",
    "T03n0190_053:0900a05": "尊心亂。」時優波離，即入初禪。",
    "T03n0190_053:0900a06": "時優波離童子之母，復白佛言：「世尊！優波離",
    "T03n0190_053:0900a07": "童子剃除鬚髮善能已不？」佛告優波離童子",
    "T03n0190_053:0900a08": "母言：「雖復善能剃除鬚髮，其身太仰。」",
    "T03n0190_053:0900a09": "爾時，優波離童子之母，復告優波離童子言：",
    "T03n0190_053:0900a10": "「汝優波離！身莫太仰令尊心亂。」時優波離入",
    "T03n0190_053:0900a11": "第二禪。",
    "T03n0190_053:0900a12": "時優波離童子之母，復白佛言：「世尊！優波離",
    "T03n0190_053:0900a13": "童子，剃除鬚髮善能已不？」佛告優波離童子",
    "T03n0190_053:0900a14": "母言：「雖復善能剃除鬚髮，但以入息稍復太",
    "T03n0190_053:0900a15": "多。」時優波離童子之母，告優波離作如是言：",
    "T03n0190_053:0900a16": "「汝與如來剃除鬚髮，勿使入息如是太多令",
    "T03n0190_053:0900a17": "尊心亂。」時優波離童子，於即入第三禪。時優",
    "T03n0190_053:0900a18": "波離童子之母，復白佛言：「世尊！優波離童子",
    "T03n0190_053:0900a19": "剃除鬚髮善能已不？」佛告優波離童子母言：",
    "T03n0190_053:0900a20": "「雖復善能剃除鬚髮，然其出息稍太多也。」",
    "T03n0190_053:0900a21": "爾時，童子優波離母，語優波離作如是言：「汝",
    "T03n0190_053:0900a22": "與如來剃除鬚髮，勿令出息如是太多令尊",
    "T03n0190_053:0900a23": "心亂。」時優波離童子，於即入第四禪。",
    "T03n0190_053:0900a24": "爾時，世尊告諸比丘言：「諸比丘！汝等速疾取",
    "T03n0190_053:0900a25": "優波離手中剃刀，勿使倒地。所以者何？其彼",
    "T03n0190_053:0900a26": "童子，已入四禪。」時優波離童子之母，從優波",
    "T03n0190_053:0900a27": "離童子手中即取刀也。",
    "T03n0190_053:0900a28": "爾時，輸頭檀王入迦毘羅婆蘇都城，喚諸釋",
    "T03n0190_053:0900a29": "種悉皆來集，於大殿庭而勅之言：「汝等釋種",
    "T03n0190_053:0900b01": "應當知我王子悉達，若不出家，必定當作轉",
    "T03n0190_053:0900b02": "輪聖王，汝等釋種亦應承事。何以故？而彼出",
    "T03n0190_053:0900b03": "家，已成阿耨多羅三藐三菩提，已能轉於無",
    "T03n0190_053:0900b04": "上法輪，人天中勝。彼既剎利種姓王子，可喜",
    "T03n0190_053:0900b05": "端嚴，猶如金像，人皆樂見，而彼乃用婆羅門",
    "T03n0190_053:0900b06": "種，以為弟子，左右圍遶，此實非宜。既是剎利",
    "T03n0190_053:0900b07": "釋種王子，還應剎利釋種圍遶，乃可為善。」",
    "T03n0190_053:0900b08": "爾時，諸釋咸皆共白輸頭檀言：「大王！今者欲",
    "T03n0190_053:0900b09": "於我等先作何事？」爾時，輸頭檀王告諸釋言：",
    "T03n0190_053:0900b10": "「汝等諸釋！若知時者，必須家別一人出家。若",
    "T03n0190_053:0900b11": "其釋種，兄弟五人，令三出家，二人在家；若",
    "T03n0190_053:0900b12": "四人者，二人出家，二人在家；若三人者，二人",
    "T03n0190_053:0900b13": "出家，一人在家；若二人者，一人出家，一人在",
    "T03n0190_053:0900b14": "家；若一人者，不令出家，何以故？不使斷我",
    "T03n0190_053:0900b15": "諸釋種故。」",
    "T03n0190_053:0900b16": "爾時，諸釋咸復共白輸頭檀言：「大王若爾，必",
    "T03n0190_053:0900b17": "須分明立其言契。」輸頭檀王即集諸釋，而問",
    "T03n0190_053:0900b18": "之言：「我子今者既已出家，誰能隨從而出家",
    "T03n0190_053:0900b19": "也？若能隨從而出家者，可自抄名署以為記。」",
    "T03n0190_053:0900b20": "爾時，五百諸釋童子，各自手抄己之名字，咸",
    "T03n0190_053:0900b21": "謂能隨太子出家。",
    "T03n0190_053:0900b22": "爾時，五百釋種童子，各解己身所服瓔珞，自",
    "T03n0190_053:0900b23": "相謂言：「阿誰合取我等瓔珞？」作籌量已，復作",
    "T03n0190_053:0900b24": "念言：「此優波離！昔於長夜，勤事我等諸釋",
    "T03n0190_053:0900b25": "種來，是優波離，堪受我等所脫瓔珞。」爾時，五",
    "T03n0190_053:0900b26": "百諸釋童子，各脫瓔珞，付優波離。既付囑已，",
    "T03n0190_053:0900b27": "俱還本家，諮其父母。時優波離，尋作是念：「彼",
    "T03n0190_053:0900b28": "等諸釋，今既能捨珍寶瓔珞，我若受用，是所",
    "T03n0190_053:0900b29": "不應；而諸釋子，有大威勢，有大神德，既能",
    "T03n0190_053:0900c01": "棄捨所重官位及諸財寶，尚欲出家，我今何",
    "T03n0190_053:0900c02": "事不出家也？」時優波離剃鬚髮師，見諸釋子，",
    "T03n0190_053:0900c03": "各往諮白父母之時，便即捨彼所施瓔珞，即",
    "T03n0190_053:0900c04": "詣佛所，頂禮佛足，却住一面。其優波離，住一",
    "T03n0190_053:0900c05": "面已，而白佛言：「善哉！世尊！唯願聽我隨佛出",
    "T03n0190_053:0900c06": "家。」爾時，世尊即聽出家受具足戒。時彼五百",
    "T03n0190_053:0900c07": "釋種童子，各至己家，諮父母已，還復來至輸",
    "T03n0190_053:0900c08": "頭檀邊而白之曰：「大王！今者可將我等至世",
    "T03n0190_053:0900c09": "尊所，彼既出家，我亦應當隨從出家。」時輸",
    "T03n0190_053:0900c10": "頭檀，共彼五百諸釋童子，往詣佛所，頂禮佛",
    "T03n0190_053:0900c11": "足，却坐一面，既安坐已，輸頭檀王而白佛言：",
    "T03n0190_053:0900c12": "「世尊！善哉大德剎利種姓，不合將彼婆羅門",
    "T03n0190_053:0900c13": "種共相圍遶，實謂非宜。今者世尊剎利種姓，",
    "T03n0190_053:0900c14": "還應以此剎利圍遶，乃可為善。然今世尊釋",
    "T03n0190_053:0900c15": "種之內，五百童子，欲於世尊法中出家受具",
    "T03n0190_053:0900c16": "足戒，唯願世尊！哀愍聽許，兼受具戒。」",
    "T03n0190_053:0900c17": "爾時，世尊聽彼五百釋種出家受具戒已，教",
    "T03n0190_053:0900c18": "學威儀而告之言：「汝等比丘！咸可俱來禮優",
    "T03n0190_053:0900c19": "波離上座比丘。」時彼五百諸比丘等先禮佛",
    "T03n0190_053:0900c20": "足，然後頂禮彼優波離上座比丘，修禮已畢",
    "T03n0190_053:0900c21": "次第而坐。",
    "T03n0190_053:0900c22": "爾時，世尊復告輸頭檀王言曰：「大王！今可頂",
    "T03n0190_053:0900c23": "禮比丘優波離已，次第應禮五百比丘。」爾時，",
    "T03n0190_053:0900c24": "大王，聞佛教已，即白佛言：「唯然世尊！我不敢",
    "T03n0190_053:0900c25": "違。」即從坐起，頂禮佛足，然後禮彼上坐比",
    "T03n0190_053:0900c26": "丘優波離已，次第復禮五百比丘，禮已次第",
    "T03n0190_053:0900c27": "還其本坐。",
    "T03n0190_053:0900c28": "爾時，世尊威顏悅豫，作如是言：「今者釋種，已",
    "T03n0190_053:0900c29": "自降伏釋種憍豪。亦復摧撲諸釋慠慢。」時諸",
    "T03n0190_053:0901a01": "比丘即白佛言：「希有世尊！其優波離，今因世",
    "T03n0190_053:0901a02": "尊，得此五百釋種比丘，及輸頭檀王尊敬禮",
    "T03n0190_053:0901a03": "拜。」作是語已，佛告諸比丘：「汝諸比丘！此優",
    "T03n0190_053:0901a04": "波離非但今日因我得此五百比丘、輸頭檀等",
    "T03n0190_053:0901a05": "恭敬禮拜。汝諸比丘！過去世時，其優波離，亦",
    "T03n0190_053:0901a06": "因我故，曾得五百大臣跪拜，亦得彼王名曰",
    "T03n0190_053:0901a07": "梵德之所敬禮。」時諸比丘各白佛言：「此事云",
    "T03n0190_053:0901a08": "何？唯願世尊！為我分別說其本業。」",
    "T03n0190_053:0901a09": "爾時，世尊告諸比丘：「我念往昔波羅[木*奈]城，時",
    "T03n0190_053:0901a10": "有二人共為親友，其人貧下，世無名聞。彼人",
    "T03n0190_053:0901a11": "有時，自持家內菉豆一升，從波羅[木*奈]出城",
    "T03n0190_053:0901a12": "客作。爾時，恒有一辟支佛，往來住彼波羅[木*奈]",
    "T03n0190_053:0901a13": "城，時，辟支佛於晨朝時，著衣持鉢，入城乞",
    "T03n0190_053:0901a14": "食。彼二貧人，遙見尊者辟支佛來，威儀庠",
    "T03n0190_053:0901a15": "序平視而進，著僧伽梨，齊亭相稱，執鉢",
    "T03n0190_053:0901a16": "不動。彼人見已，得清淨信，於辟支佛，生勇悅",
    "T03n0190_053:0901a17": "心，各相謂言：『我等貧窮，皆由過去未曾逢值",
    "T03n0190_053:0901a18": "如是福田，雖復逢遇，或不恭敬供養瞻侍，",
    "T03n0190_053:0901a19": "我等若當值遇如是勝上福田恭敬供養，今",
    "T03n0190_053:0901a20": "應不遭如此厄難，所謂無財恒常客作，以自",
    "T03n0190_053:0901a21": "存活。我等今者應當持此一升菉豆，奉施仙",
    "T03n0190_053:0901a22": "人，若其憐愍受我所施，我等即應脫此貧苦。』",
    "T03n0190_053:0901a23": "作是念已，將此菉豆奉辟支佛，作如是言：",
    "T03n0190_053:0901a24": "『唯願尊者！起憐愍心，受我此施。』時辟支佛，",
    "T03n0190_053:0901a25": "於彼二人生憐愍故，受其所施，雖受施已，但",
    "T03n0190_053:0901a26": "辟支佛，皆有一法，欲化眾生，唯現神通，更",
    "T03n0190_053:0901a27": "無方便。時辟支佛，愍彼二人受其施已，即從",
    "T03n0190_053:0901a28": "彼方騰空而行。",
    "T03n0190_053:0901a29": "佛本行集經卷第五十三"
}