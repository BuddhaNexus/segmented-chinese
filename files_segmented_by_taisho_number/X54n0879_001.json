{
    "X54n0879_001:0912a06": "正量論序",
    "X54n0879_001:0912a08": "嗚呼。若論向上一事。如急石火。似閃電光。直下承當",
    "X54n0879_001:0912a09": "蚤成鈍滯。纔涉思惟便入迷倒。況乃馳騁章句競辨",
    "X54n0879_001:0912a10": "是非。正眼觀來無非戲論。然人根不一。法藥多端。如",
    "X54n0879_001:0912a11": "來偏為中下演諸契經。後賢解釋契經乃與眾論。既",
    "X54n0879_001:0912a12": "有眾論矣則辨諍波騰是非鋒起。雖則實際理地不",
    "X54n0879_001:0912a13": "受纖塵。其如建化門中不舍一法。而況是雖佛祖却",
    "X54n0879_001:0912a14": "趨妄而背真。那個聖賢不棄惡而從善。故曰是則是",
    "X54n0879_001:0912a15": "非則非。人無是非之心非人也。往甞讀肇公物不遷",
    "X54n0879_001:0912a16": "論。大都以物各住位成立不遷。而後以物之今昔有",
    "X54n0879_001:0912a17": "無不去不來以明物性之各住。要之辭意婉切。乃肇",
    "X54n0879_001:0912a18": "師獨見之玅。但於契經不甚允合耳。何者。夫古今時",
    "X54n0879_001:0912a19": "也。有無物也。不遷性也。而亦謂性其性者。孰綱維是。",
    "X54n0879_001:0912a20": "孰宰持是。不知性性則又安得不為時遷而物改耶。",
    "X54n0879_001:0912a21": "而又何以契神於即物乎。故往往讀其書者。愛其辭",
    "X54n0879_001:0912a22": "多不校其意也。空印澄公燕山一布衲耳。生於千載",
    "X54n0879_001:0912a23": "之下。而與肇公相見於千載之上。故作正量論以校",
    "X54n0879_001:0912a24": "其說。中間旁引曲喻。一以修多羅為法印。即肇公之",
    "X54n0879_001:0912b01": "論昭如日月矣。獨非徑寸夜光乎。昔古德不落不昧",
    "X54n0879_001:0912b02": "通身遍身。一字照宗千古膾炙。而謂澄公可結舌乎。",
    "X54n0879_001:0912b03": "謬也。蓋理在尚佛。雖佛祖有所不讓也。昔者外道一",
    "X54n0879_001:0912b04": "言負墮猶斬首謝過。肇公乃人天眼目。肯以訑訑之",
    "X54n0879_001:0912b05": "聲音顏色拒人於千里之外乎。必欲強起而文賤之。",
    "X54n0879_001:0912b06": "斷非肇公也。大率觀來。肇公以僚丸之手。舞公孫之",
    "X54n0879_001:0912b07": "劍。以奇然者也。澄公運摩尼於鉅鹿之陳。持空印於",
    "X54n0879_001:0912b08": "赤壁之鏖。以正然者也。故非肇公之論無以起澄公",
    "X54n0879_001:0912b09": "之辨。非澄公之辨無以發肇公之蘊。謂之相成則可。",
    "X54n0879_001:0912b10": "謂之相左則不可。故海內諸名師宿衲皆有酧唱。務",
    "X54n0879_001:0912b11": "要疏明此一大事。非起生滅心也。如有毫髮我人。然",
    "X54n0879_001:0912b12": "能萌於方寸。吾恐於罔象玄珠未有觸手日在。",
    "X54n0879_001:0912b13": "旹",
    "X54n0879_001:0912b14": "明萬曆庚子仲冬糓旦淨土居士燕人李天麟書",
    "X54n0879_001:0912b20": "物不遷正量論序",
    "X54n0879_001:0912b22": "般若云。諸法無去來相。無動轉者。肇公本此為物",
    "X54n0879_001:0912b23": "不遷論。而其釋義則物各性住而已矣。甞試思之。",
    "X54n0879_001:0912b24": "法無去來義徧諸聖教。迺吾法之玄綱也。而性住",
    "X54n0879_001:0912c01": "之談果能盡之乎。竊自疑焉。於是考諸聖言。聖言",
    "X54n0879_001:0912c02": "罔證。求諸正理。正理勿通。然言或有證也。我未之",
    "X54n0879_001:0912c03": "見也。理或可通也。我未之窮也。天下亦有能窮者",
    "X54n0879_001:0912c04": "乎。蓋甞質諸海內名流。莫不忿然作色。以愚昧見",
    "X54n0879_001:0912c05": "責。求其為之出理引證者。則未見其人。彼性住之",
    "X54n0879_001:0912c06": "論果非吾佛之意耶。抑有深旨存乎名教之外。固",
    "X54n0879_001:0912c07": "非意智思惟可得而知耶。然理固絕言而言無越",
    "X54n0879_001:0912c08": "理。如來聖教垂範萬世。天魔外道不得而沮者。賴",
    "X54n0879_001:0912c09": "名言有在故耳。若孔子之作春秋。殺活與奪只在",
    "X54n0879_001:0912c10": "片言隻字之間。千載之下無能易者。況茲一論段",
    "X54n0879_001:0912c11": "段結歸物各性住。豈曰言在此而義在彼乎。經云。",
    "X54n0879_001:0912c12": "不退諸菩薩。不能測佛智。信矣。夫余甞條陳所滯。",
    "X54n0879_001:0912c13": "證正聖言。間出吾佛不遷本旨。以正其說。然則是",
    "X54n0879_001:0912c14": "論也。非駁肇公也。將以駁天下之所是也。肇師其",
    "X54n0879_001:0912c15": "心空而無物者矣。得與失於彼何加損焉。天下後",
    "X54n0879_001:0912c16": "世如其言而取之。使一大藏教實相常住之旨淪",
    "X54n0879_001:0912c17": "於物各性住之談。不辨可乎。雖然。庸詎知今之所",
    "X54n0879_001:0912c18": "是者其果真是歟。果不真是歟。天下後世必有具",
    "X54n0879_001:0912c19": "金剛眼者覷著那事。於是非情量之表迴觀是論。",
    "X54n0879_001:0912c20": "可發一笑已。旹",
    "X54n0879_001:0912c21": "皇明萬曆戊子冬賢首後學空印鎮澄書於臺山之",
    "X54n0879_001:0912c22": "獅子窟",
    "X54n0879_001:0913a06": "物不遷論卷上",
    "X54n0879_001:0913a08": "五臺山獅子窟沙門　鎮澄　著",
    "X54n0879_001:0913a09": "澄初讀肇公物不遷。久之不喻。及閱雜華鈔。觀國師",
    "X54n0879_001:0913a10": "則以為濫同小乘不從此方遷至餘方之說。遂再研",
    "X54n0879_001:0913a11": "其論。乃知肇師不遷之說宗似而因非。有宗而無因",
    "X54n0879_001:0913a12": "也。觀其般若無知．涅槃無名之論。齊有一空。妙叶真",
    "X54n0879_001:0913a13": "俗。雅合修多羅。雖聖人復起不易其言也。獨於物不",
    "X54n0879_001:0913a14": "遷則失之。嗚呼。千里之驥必有一蹶。大智之明必有",
    "X54n0879_001:0913a15": "一昧。不其然乎。言宗似者。即所謂不釋動以求靜。必",
    "X54n0879_001:0913a16": "求靜於諸動。又曰。江河競注而不流。旋嵐偃嶽而常",
    "X54n0879_001:0913a17": "靜等。蓋即動而靜。即遷而不遷也。以此名宗。與修多",
    "X54n0879_001:0913a18": "羅似之。即般若諸法無所從來。去亦無所至。華嚴云。",
    "X54n0879_001:0913a19": "一切法無生。一切法無滅等。所言似者。以其因非故",
    "X54n0879_001:0913a20": "也。言因非者。修多羅以諸法性空為不遷。肇公以物",
    "X54n0879_001:0913a21": "各性住為不遷。言性空者。大品云。色性自空。非色壞",
    "X54n0879_001:0913a22": "空。又云。色前際不可得。中際．後際皆不可得。又云。色",
    "X54n0879_001:0913a23": "即是空。此不遷因也。又云。是諸法空相。不生不滅等。",
    "X54n0879_001:0913a24": "不生不滅即不遷宗也。華嚴云。身意諸情根。一切空",
    "X54n0879_001:0913b01": "無性。此不遷因也。次云。以此長流轉。而無能轉者。即",
    "X54n0879_001:0913b02": "不遷宗也。彼經又云。云何說諸蘊。諸蘊有何性。蘊性",
    "X54n0879_001:0913b03": "不可滅。是故說無生。蘊無生滅即物不遷也。次偈出",
    "X54n0879_001:0913b04": "其因云。分別此諸蘊。其性本空寂。空故不可滅。此是",
    "X54n0879_001:0913b05": "無生義。此等皆言物性空故不遷。非謂有物而不遷",
    "X54n0879_001:0913b06": "也。言性住者。即彼所謂。昔物住昔不來於今。今物住",
    "X54n0879_001:0913b07": "今不往於昔。乃至新故老少成壞因果等物。各住自",
    "X54n0879_001:0913b08": "位不相往來。皆若是也。然凡有所住即名有為。既墮",
    "X54n0879_001:0913b09": "有為即屬生滅。非不遷也。故涅槃(三十)云。住名有為。如",
    "X54n0879_001:0913b10": "來永斷去來住相。云何言住。中論云。去者則不住。不",
    "X54n0879_001:0913b11": "去者不住。離去不去者。當於何有住。般若云。應無所",
    "X54n0879_001:0913b12": "住而生其心。無住即無為也。然般若言法無去來無",
    "X54n0879_001:0913b13": "動轉者。非謂法有所住也。蓋住猶去來。既無去來安",
    "X54n0879_001:0913b14": "得有住。而肇公不遷本宗般若無去來義。却以物各",
    "X54n0879_001:0913b15": "性住釋之。然彼物性果有住乎哉。果無住乎哉。則住",
    "X54n0879_001:0913b16": "與無住必有辨焉。故肇師出不遷之所以云。求向物",
    "X54n0879_001:0913b17": "於向。於向未甞無。責向物於今。於今未甞有。於今未",
    "X54n0879_001:0913b18": "甞有。以明物不來。於向未甞無。故知物不去。覆而求",
    "X54n0879_001:0913b19": "今。今亦不往。是謂昔物自在昔。不從今至昔。今物自",
    "X54n0879_001:0913b20": "在今。不從昔至今。一論大旨意不出此。人多妄解。今",
    "X54n0879_001:0913b21": "為助明肇公意。謂動物之所以得不遷者。以物各性",
    "X54n0879_001:0913b22": "住於一世而不相往來也。何者。求向日之物於向日",
    "X54n0879_001:0913b23": "則有。求向日之物於今日則無。故知昔物自住於昔",
    "X54n0879_001:0913b24": "(若不住昔。於昔應無。昔既不無。故知昔物原住於昔也)。不來於今也(若來於今。今則應有。",
    "X54n0879_001:0913c01": "今既不有。則知昔物不來於今也)。昔物既爾。今物亦然。謂求今日之",
    "X54n0879_001:0913c02": "物於今日則有。求今日之物於向日則無。故知今物",
    "X54n0879_001:0913c03": "自住於今。不往於昔也(反上思之)。故曰覆而求今。今亦不",
    "X54n0879_001:0913c04": "往。如求周公於周時。於周未甞無。求周公於晉時。於",
    "X54n0879_001:0913c05": "晉未甞有。故知周公自住於周。不來於晉也。求羊祜",
    "X54n0879_001:0913c06": "於晉時。於晉未甞無。責羊祜於周時。於周未甞有。故",
    "X54n0879_001:0913c07": "知羊祜自住於晉。不往於周也。譬如二舟前後各行。",
    "X54n0879_001:0913c08": "前舟載魚。後舟載笋。舟行千里而魚笋之物各住本",
    "X54n0879_001:0913c09": "舟未甞動也　(求前舟之魚於前舟則有。責前舟之魚於後舟則無。後舟亦爾。求後舟之笋於",
    "X54n0879_001:0913c10": "後舟則有。求後舟之笋於前舟則無也。若後舟中有前舟之魚。可說前舟之物移來。後既無魚。則不可謂前舟",
    "X54n0879_001:0913c11": "之物移來也。若前舟中有後舟之笋。可說後舟之物移去。前既無笋則不可謂後舟之物移去也)。大",
    "X54n0879_001:0913c12": "意秪是昔物住昔不來於今。今物住今不往於昔。是",
    "X54n0879_001:0913c13": "謂物各性住於一世。所以得不遷也。其曰新不至故",
    "X54n0879_001:0913c14": "故不至新。少不至老老不至少。因不至果果不至因",
    "X54n0879_001:0913c15": "等。舉之一論秪此意耳。細而推之。其曰江河競注而",
    "X54n0879_001:0913c16": "不流等。亦秪此意。謂求前波於前。於前未嘗無。責前",
    "X54n0879_001:0913c17": "波於後。於後未嘗有。於後未嘗有。以明波不來。於前",
    "X54n0879_001:0913c18": "未嘗無。故知波不去。前波既爾。後波亦然。是則前念",
    "X54n0879_001:0913c19": "之波住於前念不來後念。後念之波住於後念不往",
    "X54n0879_001:0913c20": "前念。念念波流。念念各住。故曰競注而不流也。是謂",
    "X54n0879_001:0913c21": "物各性住於一世不相往來。此肇公不遷之本旨也。",
    "X54n0879_001:0913c22": "今以聖教勘之。似不然。何則。肇公求向物。既曰於向",
    "X54n0879_001:0913c23": "未嘗無。於今未嘗有。是則此物向有而今無也。若物",
    "X54n0879_001:0913c24": "向有今無。是無常法。非不遷也。故涅槃(二十)云。若世間",
    "X54n0879_001:0914a01": "法。本有今無。則名無常。譬如瓶等。本無今有。已有還",
    "X54n0879_001:0914a02": "無。故名無常。是則向有今無不直不成不遷之宗。反",
    "X54n0879_001:0914a03": "成所遣遷滅宗也。中論云。若法先有性。是則名為常。",
    "X54n0879_001:0914a04": "先有而今無。是則名為斷。是則向有今無非常即斷。",
    "X54n0879_001:0914a05": "安得以成般若不遷之旨耶。或問。肇公宗本云。言非",
    "X54n0879_001:0914a06": "有非無者。非如有見常見之有。無見斷見之無。今曰",
    "X54n0879_001:0914a07": "向有今無。豈非不有之有。不無之無耶。答曰。不然。肇",
    "X54n0879_001:0914a08": "公自謂求向物於向。於向未嘗無。責向物於今。於今",
    "X54n0879_001:0914a09": "未嘗有。此分明以向物在向。緣未散故名之為有。今",
    "X54n0879_001:0914a10": "求向物。緣已散故遂以為無。是以向在為有。今滅為",
    "X54n0879_001:0914a11": "無也。向在為有。是執有為有。今滅為無。是計無為無。",
    "X54n0879_001:0914a12": "執有為有。是為常有。不知緣性之本空。計無為無。是",
    "X54n0879_001:0914a13": "為斷無。不識無性之緣起。中論云。定有則著常。定無",
    "X54n0879_001:0914a14": "則著斷。是故有智者。不應著有無。然緣生無性。法非",
    "X54n0879_001:0914a15": "有無。乃肇公所常譚者。至論不遷為成性住。却墮此",
    "X54n0879_001:0914a16": "咎。可怪也。蓋悞認莊周夜壑負趨。非謂肇師有此計",
    "X54n0879_001:0914a17": "執也。如宗本云。有而性常自空故曰性空。若然則向",
    "X54n0879_001:0914a18": "物在向。緣未散時不亦性常自空乎。向物性空則不",
    "X54n0879_001:0914a19": "得謂向有矣。向既非有則不可謂今無矣。故知性空",
    "X54n0879_001:0914a20": "性住如明與暗。敵體相違矣。其曰昔物自在昔。今物",
    "X54n0879_001:0914a21": "自在今等者。愚謂既稱在昔。乃既滅之物也。物若不",
    "X54n0879_001:0914a22": "滅即應常今。自不名昔矣。又昔物住昔。今物住今。是",
    "X54n0879_001:0914a23": "異物異世。凡異物異世者定是無常。故涅槃聖行廣",
    "X54n0879_001:0914a24": "說異法無常。以破外道異執之常。今以異物異世以",
    "X54n0879_001:0914b01": "釋不遷。教理俱違。故無因也。且夫時無別體。依物假",
    "X54n0879_001:0914b02": "立。物有流變。生住滅位立三世名。今其言曰。昔物住",
    "X54n0879_001:0914b03": "昔。今物住今。是有為法。墮去來今。既墮三世而曰不",
    "X54n0879_001:0914b04": "遷。未之有也。故涅槃(二十)云。常住之法。三世不攝。如來",
    "X54n0879_001:0914b05": "法身。非三世攝。故名為常。反顯三世攝者必無常也。",
    "X54n0879_001:0914b06": "誰謂無常而不遷乎。或曰肇公約俗物論不遷。涅槃",
    "X54n0879_001:0914b07": "約法身說常理。既不侔。不應成難。答曰。涅槃云。吾今",
    "X54n0879_001:0914b08": "此身即是常身。此身化身也。常身真身也。應化無性",
    "X54n0879_001:0914b09": "全體即真。是亦即俗而談真也。且肇公俗物不遷。此",
    "X54n0879_001:0914b10": "物為即真故不遷耶。為不即真而不遷耶。若不即真。",
    "X54n0879_001:0914b11": "即是有為俗物。非不遷也。若以有為俗物為不遷者。",
    "X54n0879_001:0914b12": "自是情執妄計耳。豈有俗物不遷者耶。若以俗物即",
    "X54n0879_001:0914b13": "真故不遷者。則昔物今物俱無自性矣。既無自性。則",
    "X54n0879_001:0914b14": "昔本非生。今亦非滅。昔非生故有而不有。則不可謂",
    "X54n0879_001:0914b15": "之向有。今非滅故無而不無。則不可謂之今無。又一",
    "X54n0879_001:0914b16": "切法既同如矣。則有物即無物。無物即有物。一物即",
    "X54n0879_001:0914b17": "多物。多物即一物。今物即昔物。昔物即今物。蓋非滅",
    "X54n0879_001:0914b18": "有而為無。生無而為有。有無一質也。亦非離一而為",
    "X54n0879_001:0914b19": "多。合多而為一。一多一真也。亦非排今而入昔。遷昔",
    "X54n0879_001:0914b20": "而來今。今昔一念也。是之謂物不遷。豈容以今昔有",
    "X54n0879_001:0914b21": "無分疎者哉。是則即一塵之物。前際莫得而生。後際",
    "X54n0879_001:0914b22": "莫得而滅。厥外不見其表。厥微不見其內。如金剛王",
    "X54n0879_001:0914b23": "無動無壞。安得以去來生滅而遷之哉。故大品云。色",
    "X54n0879_001:0914b24": "前際不可得。中際．後際俱不可得等。若見此理。則不",
    "X54n0879_001:0914c01": "得謂昔物自在昔。今物自在今也。觀國師以為濫同",
    "X54n0879_001:0914c02": "小乘者。然小乘以有為之法剎那滅。故不從此方遷",
    "X54n0879_001:0914c03": "至餘方。不違大乘空義。肇公以昔物不滅。性住於昔。",
    "X54n0879_001:0914c04": "而說不遷。則於大乘性空之義背矣(謂物若生滅則無自性。無性則",
    "X54n0879_001:0914c05": "空。故涅槃羅剎偈云。諸行無常。是生滅法。雪山大士歎曰。此乃大乘空義也。肇公物各性住於一世而不化。便",
    "X54n0879_001:0914c06": "有定物。故違空也)。故其言曰。是以如來功流萬世而常存。道",
    "X54n0879_001:0914c07": "通百劫而彌固。成山假就於始簣。修途託至於初步。",
    "X54n0879_001:0914c08": "果以功業不可朽故也。故物雖在昔而不化。不化故",
    "X54n0879_001:0914c09": "不遷。又曰。果不俱因。因因而果。因因而果。因不昔滅。",
    "X54n0879_001:0914c10": "果不俱因。因不來今。不滅不來。不遷之致明矣。愚謂",
    "X54n0879_001:0914c11": "若昔因不滅不化者。則眾生永無成佛之理。修因永",
    "X54n0879_001:0914c12": "無得果之期。大小乘經俱無此說也。一切聖教皆言",
    "X54n0879_001:0914c13": "因滅果生。種子爛壞果方熟。故涅槃(二十九)云。如日垂",
    "X54n0879_001:0914c14": "沒。山陵堆阜。影現東移。理無西逝。眾生業果。亦復如",
    "X54n0879_001:0914c15": "是。此陰滅時。彼陰續生。如燈生暗滅。燈滅暗生。又如",
    "X54n0879_001:0914c16": "蠟印印泥。印與泥合。印滅文成。而是蠟印。不變在泥。",
    "X54n0879_001:0914c17": "文非泥出。不餘處來。以印因緣。而生是文。現在陰滅。",
    "X54n0879_001:0914c18": "中陰陰生。中陰陰滅。後陰陰生。亦若是也。故四緣中",
    "X54n0879_001:0914c19": "有等無間緣。若前念不滅。後念決定不生。若謂如來",
    "X54n0879_001:0914c20": "昔因不化。則常菩薩安能至佛果耶。以此乃知。肇師",
    "X54n0879_001:0914c21": "昔物不化之說有同常見矣。問曰。彼云因不滅故墮",
    "X54n0879_001:0914c22": "常。今云因滅。豈不墮斷。答曰。今言因滅則果生。唯識",
    "X54n0879_001:0914c23": "云。因滅故非常。果生故非斷。肇公許果生。不許因滅。",
    "X54n0879_001:0914c24": "故墮常也。因因而果。許果生也。因不昔滅。不許因滅",
    "X54n0879_001:0915a01": "也。問曰。彼云成山假就於始簣。修途託至於初步。豈",
    "X54n0879_001:0915a02": "非昔因不滅。集因成果耶。答曰。涅槃(十三)出外道常計",
    "X54n0879_001:0915a03": "云。若筭數之法。從一至二以成百千。若無常者。初一",
    "X54n0879_001:0915a04": "應滅。一若滅者。誰復至二。乃至百千。以是義故。諸法",
    "X54n0879_001:0915a05": "是常。正與此同。如來總舉異色異心無非無常。已破",
    "X54n0879_001:0915a06": "之矣。愚謂初步非後。後步非初。異作異時。是無常法。",
    "X54n0879_001:0915a07": "非不遷也。又初步不滅。常應在初。終不至二。況千里",
    "X54n0879_001:0915a08": "耶。積簣例知。皆無常也。況佛金口所印。又何疑哉。問",
    "X54n0879_001:0915a09": "曰。肇公引經云。三灾彌綸。業行湛然。非業因常耶。答",
    "X54n0879_001:0915a10": "曰。常有二義。一凝然常。真如不遷之義也。楞嚴云。性",
    "X54n0879_001:0915a11": "真常中求於迷悟。生死去來了無所得。二相續常。業",
    "X54n0879_001:0915a12": "果不失之謂也。華嚴云。因自相剎那壞而次第集果",
    "X54n0879_001:0915a13": "不失相。偈云。因壞果集皆能了。以八識藏中等無間",
    "X54n0879_001:0915a14": "緣熏習力故。前念滅時熏起後念。雖劫火洞然而業",
    "X54n0879_001:0915a15": "果不失也。故謂之相續常。則雖曰湛然乃屬有為遷",
    "X54n0879_001:0915a16": "變之法。肇師以證真如不遷。於義左矣。問。若因滅者",
    "X54n0879_001:0915a17": "云何善因得樂果。惡因得苦果耶。答曰。涅槃云。如燈",
    "X54n0879_001:0915a18": "雖念念滅而光明破暗。食雖念念滅而能合饑得飽。",
    "X54n0879_001:0915a19": "藥雖念念滅而能愈病。日月光明雖念念滅亦能增",
    "X54n0879_001:0915a20": "長草木。是故因滅果得生也。請觀蠟印之喻。於理自",
    "X54n0879_001:0915a21": "明。謂印之高者厥文必下。印之下者厥文必高。雖印",
    "X54n0879_001:0915a22": "不作文。而文常肖印。毫髮不爽。要待印滅而文始成",
    "X54n0879_001:0915a23": "也。善惡因果亦若是矣。謂因能熏果。因滅果生。雖因",
    "X54n0879_001:0915a24": "不至果。以熏習力故果常肖因。善惡苦樂毫髮不忒",
    "X54n0879_001:0915b01": "也。涅槃又云。如人服甘露。甘露雖化。以其力故。能合",
    "X54n0879_001:0915b02": "不死。亦其義也。或問。昔物既化。如佛本生之事如何",
    "X54n0879_001:0915b03": "可說。答曰。以名字故可得說也。如人夢中見種種物。",
    "X54n0879_001:0915b04": "覺已皆空。夢物雖滅。歷然可說也。若謂實有夢物住",
    "X54n0879_001:0915b05": "於過去而不化者。則為愚執。中論云。若諸法滅時。是",
    "X54n0879_001:0915b06": "則不應住。法若不滅者。則無有是處。安得有物住於",
    "X54n0879_001:0915b07": "過去而不化哉。然縱使昔因不化致得今果。亦是無",
    "X54n0879_001:0915b08": "常。非不遷也。故涅槃云。常住之法。無因無果。虗空常",
    "X54n0879_001:0915b09": "故。無有因果。蓋凡有因果即是可作。空非可作。故無",
    "X54n0879_001:0915b10": "因果。肇師以可作證不遷。故違宗矣。問曰。肇師約俗",
    "X54n0879_001:0915b11": "物明不遷故即因果。涅槃約實性顯常住故簡因果。",
    "X54n0879_001:0915b12": "宗趨不同。不應為難。答曰。除諸法實相而以異因異",
    "X54n0879_001:0915b13": "果為常者。法王法中無是義也。故入楞伽云。大慧。妄",
    "X54n0879_001:0915b14": "法是常。相不異故。非諸妄法有差別相。以分別故而",
    "X54n0879_001:0915b15": "有別異。是故妄法其體是常。是以不異因成常住宗",
    "X54n0879_001:0915b16": "也。涅槃亦云。一切異法皆無常故。所言異者謂因時",
    "X54n0879_001:0915b17": "非果。果時非因。因時非果果則先無。果時非因因則",
    "X54n0879_001:0915b18": "後斷。涅槃云。本無今有。已有還無。是無常故。見不異",
    "X54n0879_001:0915b19": "者。達性空也。因果性空體無二故。不二之體何可遷",
    "X54n0879_001:0915b20": "乎。今肇師以異因異果證不遷。是以無常之因欲成",
    "X54n0879_001:0915b21": "常住之宗。豈可得耶(問曰。般若諸法無來去。涅槃常住非因果。如何會通。答曰。般若",
    "X54n0879_001:0915b22": "蕩相名空。故說法無去來。謂求去來相不可得。故非謂顯常也。涅槃直示實性。故說常住非因果。故經云。無常",
    "X54n0879_001:0915b23": "者生死。常為大涅槃。空者生死。不空為大涅槃。此言有為因果是生死法。故皆無常。無常之法無有自性。徹底",
    "X54n0879_001:0915b24": "唯空。是則無常即空。空即無常。無常與空一有為法。故皆屬生死。非涅槃佛性也。是則涅槃以因果為無常。即",
    "X54n0879_001:0915c01": "般若諸法空義。般若法無去來即涅槃空者。謂生死也。其涅槃常住不空之體是如來藏佛性真我。堅凝不變。",
    "X54n0879_001:0915c02": "則非無常。真實有體則非空也。般若經中言未及此。昧者以般若法無去來類涅槃實性常住。則二宗皆失矣)。",
    "X54n0879_001:0915c03": "其曰。人謂少狀同體。百齡一質。徒知年往。不覺形隨。",
    "X54n0879_001:0915c04": "是以梵志出家白首而歸。鄰人見之曰。昔人尚存乎。",
    "X54n0879_001:0915c05": "志曰。我猶昔人。非昔人也。鄰人愕然。非其言。此中梵",
    "X54n0879_001:0915c06": "志意者。謂昔人少年也。今則白首。安得謂之昔人哉。",
    "X54n0879_001:0915c07": "故涅槃云。一切諸法。前滅後生。相似相續。凡夫見已。",
    "X54n0879_001:0915c08": "計以為常。實非常也。然少年因也。白首果也。雖依少",
    "X54n0879_001:0915c09": "年而得老狀。要待少顏既化老狀方現。若少壯不化",
    "X54n0879_001:0915c10": "安得有白首人哉。以少顏既化老相始生而因果相",
    "X54n0879_001:0915c11": "似。故曰吾猶昔人非昔人也。此正無常相續義。肇師",
    "X54n0879_001:0915c12": "以證不遷。計亦左矣。然此中梵志．鄰人．肇師三人所",
    "X54n0879_001:0915c13": "見不同。學者應知。其梵志謂。昔人已化。不來於今。以",
    "X54n0879_001:0915c14": "有為法前滅後生。相似相續。故曰我猶昔人。非昔人",
    "X54n0879_001:0915c15": "也。此固合聖教正因緣義也。鄰人謂。昔人不滅不化。",
    "X54n0879_001:0915c16": "可以遷到今日。故曰昔人猶在。肇師謂。昔人不滅不",
    "X54n0879_001:0915c17": "化。性住於昔。但不來今耳。今日之身原自住今。不從",
    "X54n0879_001:0915c18": "昔來。此二俱是常見。但鄰人以今昔一質為常。故昔",
    "X54n0879_001:0915c19": "日之身可到今日。肇師以今昔異質。各住本世。不動",
    "X54n0879_001:0915c20": "為常。是則肇師與鄰人俱在梵志所破之中矣。問曰。",
    "X54n0879_001:0915c21": "世間可有自昔不滅不化之物至于今日者乎。曰。有。",
    "X54n0879_001:0915c22": "何者是耶。曰。非剎那行者是也。何物非剎那耶。曰。金．",
    "X54n0879_001:0915c23": "金剛佛舍利．虗空等是也。曰虗空是無為法。無剎那",
    "X54n0879_001:0915c24": "行。信矣。金剛舍利是有為法。何非剎那。曰。現量可見",
    "X54n0879_001:0916a01": "故。有聖言故。現見金銀之性經千萬年不變不殞故。",
    "X54n0879_001:0916a02": "楞伽經云。復次。大慧。如金．金剛佛舍利。得奇特性。終",
    "X54n0879_001:0916a03": "不損壞。大慧。若得無間有剎那者。聖應非聖。而聖未",
    "X54n0879_001:0916a04": "曾不聖。如金．金剛雖經劫數稱量不減。云何凡愚不",
    "X54n0879_001:0916a05": "善於我隱覆之說。於一切法作剎那想。釋曰。此明聖",
    "X54n0879_001:0916a06": "人於無間道所證無為。非剎那行。不屬生滅。舉金剛",
    "X54n0879_001:0916a07": "佛舍利為類也。問曰。世間頗有一物性住於昔而不",
    "X54n0879_001:0916a08": "滅不來者乎。曰。未之有也。何則。世間諸法不出二類。",
    "X54n0879_001:0916a09": "謂有剎那行者。前滅後生。非前不滅後得生故。有情",
    "X54n0879_001:0916a10": "等是也。非剎那行者。昔時之質不變不易得至後時。",
    "X54n0879_001:0916a11": "金剛佛舍利等是也。何有一法住於過去而不滅乎。",
    "X54n0879_001:0916a12": "是則世人之見。物或有之。肇師之見。物理皆無也。思",
    "X54n0879_001:0916a13": "之。問。涅槃梵行廣說一切異色異心莫非無常。金與",
    "X54n0879_001:0916a14": "金剛佛舍利既有異形。那非無常。矧二經相違。如何",
    "X54n0879_001:0916a15": "會通。曰。二皆聖言。實難通會。愚意思之。楞伽在先。是",
    "X54n0879_001:0916a16": "有餘意。涅槃居後。是無餘意。譬如後勑能破前勑。況",
    "X54n0879_001:0916a17": "金剛寶等劫水所成。如來舍利熏鍊而有。本無今有。",
    "X54n0879_001:0916a18": "故是無常。金與金剛可分析故。亦無自性。如來舍利",
    "X54n0879_001:0916a19": "應此人天劫國而有。劫盡界空。理應當盡。經約其長",
    "X54n0879_001:0916a20": "時堅住。以為非剎那類耳。非畢竟不壞也。如來應化",
    "X54n0879_001:0916a21": "有起盡故。唯真無為。性是剎那。際非是剎那。堅凝常",
    "X54n0879_001:0916a22": "住畢竟不壞。然肇公不遷。所以總之。不出四計。謂有",
    "X54n0879_001:0916a23": "無一異。求向物於向。於向未甞無。是有計。責向物於",
    "X54n0879_001:0916a24": "今。於今未甞有。是無計。昔物自在昔。今物自在今。是",
    "X54n0879_001:0916b01": "異計。唯闕一計耳。四計乃般若之大病。有一於此則",
    "X54n0879_001:0916b02": "與般若之理背矣。尚何不遷哉。愚固所謂肇師不遷。",
    "X54n0879_001:0916b03": "有宗而無因也。",
    "X54n0879_001:0916b04": "或問。竊觀肇公遷與不遷未嘗偏滯。今獨破其不遷",
    "X54n0879_001:0916b05": "何也。答曰。彼雖兩言。意成不遷耳。故以不遷為名。不",
    "X54n0879_001:0916b06": "遷一論之主也。其曰。言常而不住。稱去而不遷。雖靜",
    "X54n0879_001:0916b07": "而常往。雖往而常靜。兩言一會。去住一致。可與神會",
    "X54n0879_001:0916b08": "難以事求等。是皆相似語。未可以判其是非。但看他",
    "X54n0879_001:0916b09": "徵釋所以處。秪是物各性住於一世。不相往來之意。",
    "X54n0879_001:0916b10": "更無異說。謂世雖遷去。物各住於本世未嘗動也。自",
    "X54n0879_001:0916b11": "世而觀物則雖動而常靜。自物而觀世則雖靜而常",
    "X54n0879_001:0916b12": "動。如舟行千里而物不離舟。物靜舟動二不相離也。",
    "X54n0879_001:0916b13": "故其言曰。人之所謂動者。以昔物不至今。我之所謂",
    "X54n0879_001:0916b14": "靜者。亦以昔物不至今。意謂人謂昔物不至者。以隨",
    "X54n0879_001:0916b15": "世遷去。如物隨舟移。故曰動而非靜。我謂昔物不至",
    "X54n0879_001:0916b16": "今者。以物原住昔。如物原住舟。故靜而非動。俱知昔",
    "X54n0879_001:0916b17": "物不至今。故曰所造未嘗異。彼見物隨昔去。我見物",
    "X54n0879_001:0916b18": "原在昔。故曰所見未嘗同。實則我所謂住即彼所謂",
    "X54n0879_001:0916b19": "去。彼所謂去即我所謂住。要之則三世遷流。物各住",
    "X54n0879_001:0916b20": "於一世而不動。此肇師動靜不二之旨也。而吾般若",
    "X54n0879_001:0916b21": "不遷之旨果如是乎。若果如是則佛不出世也。然肇",
    "X54n0879_001:0916b22": "公不遷雖引般若標本。其釋所以。皆自莊周夜壑負",
    "X54n0879_001:0916b23": "趨抽繹而出。卒以涉異焉。",
    "X54n0879_001:0916b24": "問曰。彼論既違。請示不遷正義。答曰。不遷之義徧諸",
    "X54n0879_001:0916c01": "聖教。大意已見於前。今先示總要。後別彰義門。總則",
    "X54n0879_001:0916c02": "十方法界總為一大圓覺心。譬如清淨摩尼。萬象森",
    "X54n0879_001:0916c03": "羅去來生滅於中影現。諸愚痴者說淨摩尼實有如",
    "X54n0879_001:0916c04": "是去來之相(遷也)。智者了知此去來相即是摩尼。實無",
    "X54n0879_001:0916c05": "一物可去來也(即不遷也)。妙圓覺心亦復如是。聖凡依正",
    "X54n0879_001:0916c06": "生滅去來於中影現。諸無明者說淨圓覺實有如是",
    "X54n0879_001:0916c07": "去來之相。慧眼觀之。此去來相當體寂滅即是圓覺。",
    "X54n0879_001:0916c08": "實無一法可去來也。又如有人頃刻假寐夢經百年。",
    "X54n0879_001:0916c09": "其間少壯至老所為之事更代歷然。癡人不了。謂於",
    "X54n0879_001:0916c10": "夢中實有如是更代之相(遷也)。智者了知夢想所現。終",
    "X54n0879_001:0916c11": "不以此為真實也(即不遷也)。眾生亦爾。以無明故妄見諸",
    "X54n0879_001:0916c12": "法生滅去來。以佛眼觀。真空冥寂實無一法可去來",
    "X54n0879_001:0916c13": "也。華嚴云。不可說諸劫。即是須臾頃。莫見修與短。究",
    "X54n0879_001:0916c14": "竟剎那法。法無去來即物不遷矣。若別說者。依諸聖",
    "X54n0879_001:0916c15": "教義門有三。一諸法無常義。二常住不遷義。三二俱",
    "X54n0879_001:0916c16": "無礙義。且初義者。一切有為緣生之法皆是無常。剎",
    "X54n0879_001:0916c17": "那變易非不遷也。故華嚴云。一切凡夫行。莫不速歸",
    "X54n0879_001:0916c18": "盡。涅槃云。諸行無常。是生滅法。涅槃廣說諸法無常。",
    "X54n0879_001:0916c19": "皆此義也。二常住不遷義者。此中有二義。一性空故",
    "X54n0879_001:0916c20": "不遷。謂即上有為生滅之法。因緣所作無自性故。當",
    "X54n0879_001:0916c21": "體即空。無少法生無少法滅。故不遷也。般若云。是諸",
    "X54n0879_001:0916c22": "法空相。不生不滅等。中論云。諸法不自生。亦不從他",
    "X54n0879_001:0916c23": "生。不共不無因。是故說無生。無生即不遷也。二者真",
    "X54n0879_001:0916c24": "實不遷。謂即由諸法無自性故。全體即是常住真心。",
    "X54n0879_001:0917a01": "如金剛王無動無壞。故不遷也。華嚴云。知一切法即",
    "X54n0879_001:0917a02": "心自性。楞嚴云。性真常中求於迷悟生死去來了無",
    "X54n0879_001:0917a03": "所得。起信云。是故一切法從本以來。離言說相。離心",
    "X54n0879_001:0917a04": "緣相。畢竟平等。無有變易。不可破壞。即是一心。故名",
    "X54n0879_001:0917a05": "真如。即斯義也。言無障礙義者。此中復有二義。謂理",
    "X54n0879_001:0917a06": "事無礙。事事無礙。言理事無礙者。即上遷與不遷相",
    "X54n0879_001:0917a07": "即無礙也。謂由不變之理能隨緣故。其不生滅性全",
    "X54n0879_001:0917a08": "體徧在生滅法中。如濕徧波則不遷而遷也。故華嚴",
    "X54n0879_001:0917a09": "云。法性本無生。示現而有生。又經云。如來藏與七識",
    "X54n0879_001:0917a10": "俱。若生若滅猶如技兒。又經云。法身流轉於五道名",
    "X54n0879_001:0917a11": "曰眾生。復由緣生之事無自性故。全生滅法即是不",
    "X54n0879_001:0917a12": "生滅理。如波即濕。則遷而不遷也。楞嚴云。幻妄稱相。",
    "X54n0879_001:0917a13": "其性真為妙覺明體。法華云。是法住法位。世間相常",
    "X54n0879_001:0917a14": "住。華嚴云。一切法無生。一切法無滅。此二同時。遷與",
    "X54n0879_001:0917a15": "不遷無障礙也。二事事無礙者。謂由三世諸法全真",
    "X54n0879_001:0917a16": "心故。若時若物即同真心。含容周徧猶鏡燈然。故經",
    "X54n0879_001:0917a17": "云。一念普入無量劫。又云不動道場而身徧十方。又",
    "X54n0879_001:0917a18": "云。過去無數劫。安置未來今。未來無數劫。迴置過去",
    "X54n0879_001:0917a19": "世。是則不動一塵而充徧十方。不離剎那而涉入三",
    "X54n0879_001:0917a20": "世。一遷一切遷。無遷無不遷。不可得而思議矣。遷不",
    "X54n0879_001:0917a21": "遷義理盡於是焉。此上諸義。前因後宗展轉相成。謂",
    "X54n0879_001:0917a22": "由諸法剎那變易故無自性。由無自性故全體即真。",
    "X54n0879_001:0917a23": "以即真故事理無礙。由事理無礙故能令事事如理",
    "X54n0879_001:0917a24": "而無礙也。此三義門徧諸聖教。皆非不化因論也。不",
    "X54n0879_001:0917b01": "識肇公何所據耶。如無聖言可據。則愚未敢聞命矣。",
    "X54n0879_001:0917b02": "或問。肇公物各性住。豈非法華世相常住耶。答曰。非",
    "X54n0879_001:0917b03": "也。彼言性住者。物各性住於一世。所謂昔物自在昔。",
    "X54n0879_001:0917b04": "今物自在今。如求向物於向。於向未嘗無。是以有物",
    "X54n0879_001:0917b05": "住於昔也。法華云。是法住法位。世間相常住者。法位",
    "X54n0879_001:0917b06": "廼真如之異名(龍樹解大品法住法位。實相異其名)。真如即諸法之正",
    "X54n0879_001:0917b07": "位。若見諸法有無一異生滅去來皆是妄想徧計。非",
    "X54n0879_001:0917b08": "見諸法之正位也。譬如餓鬼見恒河水以為流火。則",
    "X54n0879_001:0917b09": "不見恒河之正位也(喻出楞伽)。如彼恒河實無有火。餓鬼",
    "X54n0879_001:0917b10": "見之以為流火。燄燄相續起滅有無。彼恒河水體常",
    "X54n0879_001:0917b11": "自若曾無變異。諸法亦爾。有無一異生滅去來皆不",
    "X54n0879_001:0917b12": "可得。然眾生妄見有無一異生滅去來。而法住法位",
    "X54n0879_001:0917b13": "曷嘗變異哉。故曰是法住法位。世間相常住。若謂此",
    "X54n0879_001:0917b14": "法於向為有。於今為無。是墮有無。若謂今物自在今。",
    "X54n0879_001:0917b15": "昔物自在昔。是墮一異。未有有無一異而非生滅去",
    "X54n0879_001:0917b16": "來者也。有無一異生滅去來妄想徧計耳。而欲同法",
    "X54n0879_001:0917b17": "華實相之旨。詎可得耶。然世相所以得常住者。以無",
    "X54n0879_001:0917b18": "性故耳。世間無性即是真如。故世間相即常住相。其",
    "X54n0879_001:0917b19": "猶流火無性即是恒河無變異也。故經云。諸佛兩足",
    "X54n0879_001:0917b20": "尊。知法常無性。而言常無性者。有常即無也。非推之",
    "X54n0879_001:0917b21": "使無。非先有後無。非彼有此無也。如彼諸鬼所見流",
    "X54n0879_001:0917b22": "火。然此火性即水而求既不可得。離水而求亦不可",
    "X54n0879_001:0917b23": "得也。正見火時火無可生。或不見時亦無可滅。性本",
    "X54n0879_001:0917b24": "自無。非推之使無也。非先有後無也。非彼有此無也。",
    "X54n0879_001:0917c01": "諸法亦爾。所謂從本以來非自非他非合非散。湛然",
    "X54n0879_001:0917c02": "常寂。故曰常無性也。以無性故。一一天真。一一實相。",
    "X54n0879_001:0917c03": "無動無壞。故得常住。若謂此物於向為有。於今為無。",
    "X54n0879_001:0917c04": "即先有後無。彼有此無。斷非法華無性之旨也。又以",
    "X54n0879_001:0917c05": "諸法無自性故。皆同一性(絕待之一)。是謂真如。無有變易。",
    "X54n0879_001:0917c06": "不可破壞。是謂世間相常住也。若謂物各性住於一",
    "X54n0879_001:0917c07": "世而不化者。是為定法。定法即有自性矣。既有自性",
    "X54n0879_001:0917c08": "即乖真如。既乖真如而欲世相常住。未之有也。又常",
    "X54n0879_001:0917c09": "住相即寂滅相也。故經云。諸法從本來。常自寂滅相。",
    "X54n0879_001:0917c10": "既曰寂滅。則即一切法有無一異生滅去來皆不可",
    "X54n0879_001:0917c11": "得矣。謂之昔物在昔。今物在今。可乎。謂之向有今無",
    "X54n0879_001:0917c12": "可乎。蓋言常寂滅者。當生即滅。即不待緣散方曰滅",
    "X54n0879_001:0917c13": "也。故楞伽云。初生即有滅。不為愚者說。今日求向物",
    "X54n0879_001:0917c14": "於向。於向未嘗無。是以物生為有也。責向物於今。於",
    "X54n0879_001:0917c15": "今未嘗有。是以物滅為無也。以生為有是謂定有。以",
    "X54n0879_001:0917c16": "滅為無是為斷無。而欲同法華常寂滅旨。吾不知其",
    "X54n0879_001:0917c17": "可也。然法住法位之名。大品具載。龍樹菩薩以為真",
    "X54n0879_001:0917c18": "如異稱。近世異解師云。法住法位者。天位在上。地位",
    "X54n0879_001:0917c19": "在下。水性自濕。火性自燥。甘蔗性甜。黃連性苦。乃至",
    "X54n0879_001:0917c20": "鵠白玄烏花黃竹翠。法法各住自位不可移易。是謂",
    "X54n0879_001:0917c21": "世間相常住。若如此見。得各各物狀互不相參。月得",
    "X54n0879_001:0917c22": "世間相耳。常住相猶未夢見在。若謂此物各住自位",
    "X54n0879_001:0917c23": "定不移易。不出情執妄計耳。用當法華實相之旨。是",
    "X54n0879_001:0917c24": "猶鬼見未忘而覔恒河之水。則徒增燄熱耳。是則物",
    "X54n0879_001:0918a01": "各性住與法華實相常住。敵體相違。有以為同之者。",
    "X54n0879_001:0918a02": "安得不謗法華哉。嗚呼。吾非好辯也。所惡於紫。為其",
    "X54n0879_001:0918a03": "亂朱也。所惡於似。為其亂真也。今夫直言而非之者",
    "X54n0879_001:0918a04": "易曉。似言而亂之者難明。是故非謗之害細。似亂之",
    "X54n0879_001:0918a05": "害深。吾欲無言可乎。",
    "X54n0879_001:0918a06": "右據聖言量辯竟。若更作比量者。肇公出不遷因云。",
    "X54n0879_001:0918a07": "求向物於向。於向未嘗無。責向物於今。於今未嘗有。",
    "X54n0879_001:0918a08": "是則向有今無。廼法自相相違。因向異品上轉也。量",
    "X54n0879_001:0918a09": "云。向日少年是有法。決定遷滅為宗。因云。向有今無",
    "X54n0879_001:0918a10": "故。同喻。如前陰。前陰今不有。前陰已遷滅。少年今不",
    "X54n0879_001:0918a11": "有。少年亦遷滅也。其曰昔物自在昔。不從今至昔等。",
    "X54n0879_001:0918a12": "是亦違因。量云。昔日少年是有法。非不遷滅為宗。因",
    "X54n0879_001:0918a13": "云。不可留至於今故。同喻。如昨夢。昨夢不到今。昨夢",
    "X54n0879_001:0918a14": "已遷滅。少年不到今。少年已遷滅也。其曰往物不化",
    "X54n0879_001:0918a15": "是亦違因。量云。往業是有法。非不遷化為宗。因云。以",
    "X54n0879_001:0918a16": "能至果故。同喻。如昨日。謂因若不化。則應常因終不",
    "X54n0879_001:0918a17": "至果。此以業果成無常也。又量云。往業是有法。決定",
    "X54n0879_001:0918a18": "至果為宗。因云。業性無常故。謂若不至果。業性應常。",
    "X54n0879_001:0918a19": "此以無常成業果也。是則無常業果二義相成。誰云",
    "X54n0879_001:0918a20": "業果常不遷乎。然肇公往業不化之說。聖教無憑。有",
    "X54n0879_001:0918a21": "同異見。量云。往業不化是有法。濫同常見異執為宗。",
    "X54n0879_001:0918a22": "因云。教理俱違故。同喻。如斷見違理者。如白首老人",
    "X54n0879_001:0918a23": "少壯仍在。千尺長松本種猶存。決無是理也。教違者。",
    "X54n0879_001:0918a24": "一切聖教皆言因滅果生故。問曰。彼說既違。請示正",
    "X54n0879_001:0918b01": "義。先示因緣法。量云。一切有為是有法。無常遷滅為",
    "X54n0879_001:0918b02": "宗。因云。因緣所作故。同喻。如燈燄。燈燄從緣生。燈燄",
    "X54n0879_001:0918b03": "是無常。有為從緣生。有為是無常也。其不遷有二義。",
    "X54n0879_001:0918b04": "一云緣生之物是有法。決定不遷為宗。因云。無有自",
    "X54n0879_001:0918b05": "性故。同喻。如空花。空華無所有。空花不可遷。緣生性",
    "X54n0879_001:0918b06": "不有。緣生故不遷。此無物可遷也。二云無性之物是",
    "X54n0879_001:0918b07": "有法。決定不遷為宗。因云。全體即真故。同喻。如鏡像。",
    "X54n0879_001:0918b08": "鏡像體即鏡。鏡像不可遷。緣生體即真。緣生即不遷。",
    "X54n0879_001:0918b09": "此真實不遷也。此二無礙。復有二義。一云遷與不遷",
    "X54n0879_001:0918b10": "是有法。相即無礙為宗。因云。理則不變隨緣。事則成",
    "X54n0879_001:0918b11": "相體空故。同喻。如水波。是則不遷而遷。遷而不遷也。",
    "X54n0879_001:0918b12": "二云念劫剎塵是有法。周徧含容為宗。因云。萬事如",
    "X54n0879_001:0918b13": "理故。同喻。如帝網。或問。肇公乃聖師也。所立不遷千",
    "X54n0879_001:0918b14": "有餘載。凡名師大匠興辭樹義每以為引證。未聞有",
    "X54n0879_001:0918b15": "議其非者。爾何人。乃敢妄窺先覺耶。曰。噫。澄固一業",
    "X54n0879_001:0918b16": "識僧耳。豈敢與先覺辯哉。直據吾佛之言以證正耳。",
    "X54n0879_001:0918b17": "使吾佛之言果不可異。則肇師雖聖又豈聖於吾佛",
    "X54n0879_001:0918b18": "哉。觀國師曰。常取信於佛。無取信於人。吾事斯語矣。",
    "X54n0879_001:0918b19": "續論",
    "X54n0879_001:0918b20": "註物不遷論者甚多好說。多是證龜成鱉。有師用楞",
    "X54n0879_001:0918b21": "嚴匿王章註求向物於向於向未嘗無。註云。童子之",
    "X54n0879_001:0918b22": "時膚腠潤澤(向有童顏)。責向物於今於今未嘗有。註云。衰",
    "X54n0879_001:0918b23": "老之年形色枯悴(今無童顏)。此證既合論語。其義却與肇",
    "X54n0879_001:0918b24": "公作敵。何則。肇公向有今無為成不遷。楞嚴向有今",
    "X54n0879_001:0918c01": "無為成遷變。因同宗異。敵體相違。肇公果是。楞嚴必",
    "X54n0879_001:0918c02": "非。楞嚴果是。肇公必非。人師於此莫知辯。可怪也。涅",
    "X54n0879_001:0918c03": "槃亦然(已如前引)。問。且如色身既有童耄彼此之異。如何",
    "X54n0879_001:0918c04": "成立真常。答曰。若見色異即屬無常。見色不異即真",
    "X54n0879_001:0918c05": "常也。所謂童顏性空不異白髮性空。張三寂滅不異",
    "X54n0879_001:0918c06": "李四寂滅。此言不異者同體不異。非相似不異。諸法",
    "X54n0879_001:0918c07": "性空體無二故。不二之體即真常也。故般若云。色清",
    "X54n0879_001:0918c08": "淨乃至一切智智清淨。無二無二分。無別無斷故。故",
    "X54n0879_001:0918c09": "涅槃廣說異物無常以破外道異執之常。蓋外道不",
    "X54n0879_001:0918c10": "見性空不二之體。妄謂異法常住。豈真常住耶。則肇",
    "X54n0879_001:0918c11": "公昔物住昔今物住今為不遷。與執異物常住者。為",
    "X54n0879_001:0918c12": "有辯焉。為無辯焉。",
    "X54n0879_001:0918c13": "問。何知異物皆無常耶。答曰。據二量故。一聖言量。涅",
    "X54n0879_001:0918c14": "槃聖行廣說異物皆無常故。二理量。如空不異則名",
    "X54n0879_001:0918c15": "為常。形器異故諸皆無常。竪論異者。如今物非昔昔",
    "X54n0879_001:0918c16": "物非今。昔日之物在昔為有。於今為無。是則此物先",
    "X54n0879_001:0918c17": "有而後無也。今日之物於今為有。於昔為無。是則此",
    "X54n0879_001:0918c18": "物本無而今有也。時乎而有。時乎而無。故為無常。若",
    "X54n0879_001:0918c19": "橫論者。如此物非彼。彼物非此。謂求此物於此則有。",
    "X54n0879_001:0918c20": "求此物於彼則無。彼物亦爾。有處而有。有處而無。故",
    "X54n0879_001:0918c21": "名無常。",
    "X54n0879_001:0918c22": "華嚴云。譬如河中水。湍流競奔逝。各各不相知。諸法",
    "X54n0879_001:0918c23": "亦如是。又云。以此常流轉。而無能轉者。此與肇師江",
    "X54n0879_001:0918c24": "河競注而不流等四句之義言陳相似。求其所以能",
    "X54n0879_001:0919a01": "成立因。則大不侔矣。何則。脩多羅以性空無體。故雖",
    "X54n0879_001:0919a02": "終日流轉而實無一物可流轉者。如陽燄之水。流即",
    "X54n0879_001:0919a03": "無流也。故經先標因云。諸法無作用。亦無有體性。是",
    "X54n0879_001:0919a04": "故彼一切。各各不相知。後出因云。眼耳鼻舌身。一切",
    "X54n0879_001:0919a05": "空無性。則以性空故無流明矣。肇師以物各性住為",
    "X54n0879_001:0919a06": "不遷故。世雖常流而物各性住於當世。未嘗動也。如",
    "X54n0879_001:0919a07": "前舟載魚。後舟載笋。舟雖行去而魚笋之物各住自",
    "X54n0879_001:0919a08": "舟。未甞動也。故其言曰。今而無古。以知不來。古而無",
    "X54n0879_001:0919a09": "今。以知不去。事各性住於一世。有何物而可去來。麤",
    "X54n0879_001:0919a10": "則各住一世。細而觀之。念念各住。即前念之波住於",
    "X54n0879_001:0919a11": "前念不來後念。後念亦爾。是則念念常流。念念各住。",
    "X54n0879_001:0919a12": "故曰競注而不流也。既以有物各住一世而不滅不",
    "X54n0879_001:0919a13": "化。則物有定性矣。有定性則與無性之旨作敵。豈特",
    "X54n0879_001:0919a14": "朱紫之濫哉。",
    "X54n0879_001:0919a15": "問曰。肇師物各性住。豈非華嚴各不相知之意耶。答",
    "X54n0879_001:0919a16": "曰。經言各各不相知者。謂不相觸也。不相為緣也。良",
    "X54n0879_001:0919a17": "由諸法體用皆空。以體空故。如鏡中像。妍醜不相觸",
    "X54n0879_001:0919a18": "也。以用空故。不相為緣。如空中華不生果也。則因不",
    "X54n0879_001:0919a19": "作果。果不酧因。是不相知義也。故曰諸法無作用。亦",
    "X54n0879_001:0919a20": "無有體性。是故彼一切。各各不相知。肇師云。因因而",
    "X54n0879_001:0919a21": "果。果不無也。因不昔滅。因有性也。物各性住。體不空",
    "X54n0879_001:0919a22": "也。功流常存。用不空也。華嚴鈔判為俗諦。濫同小乘。",
    "X54n0879_001:0919a23": "然小乘以剎那滅故前不至後。肇師以前念不滅。性",
    "X54n0879_001:0919a24": "住於前。不到後念。豈同小乘哉。",
    "X54n0879_001:0919b01": "經云。眼耳鼻舌身。心意諸情根。以此常流轉。而無能",
    "X54n0879_001:0919b02": "轉者。以此常流轉。無性緣生也。即不遷而遷。而無能",
    "X54n0879_001:0919b03": "轉者。緣生無性也。即遷而不遷。肇師知此。安用物各",
    "X54n0879_001:0919b04": "性住一世而不化者用當不遷哉。",
    "X54n0879_001:0919b05": "有云。肇公物各性住。是以無性為性。若果無性為性。",
    "X54n0879_001:0919b06": "則向物在向其性本無。則不得謂之向有矣。向有不",
    "X54n0879_001:0919b07": "有是即有而無也。即不待緣散方始曰無。則不得謂",
    "X54n0879_001:0919b08": "之今無矣。今求向物。則曰於向為有。於今為無。是執",
    "X54n0879_001:0919b09": "有為有。固無為無。凡常之謂耳。何由見其無性為性",
    "X54n0879_001:0919b10": "耶。若果無性。無性則無生。無生則無滅。無生滅則無",
    "X54n0879_001:0919b11": "去來。無去無來則不遷之致明矣。又安用膠粘古今",
    "X54n0879_001:0919b12": "(昔物在昔。今物在今)。釘定有無(向有今無)。而固招萬世之蔽惑耶。曰",
    "X54n0879_001:0919b13": "天下之物莫非無性緣生。豈肇公性住獨不然哉。曰。",
    "X54n0879_001:0919b14": "若然。則百家異論與夫九十六種之執。何嘗有自性",
    "X54n0879_001:0919b15": "哉。蓋由吾人無事而生定耳。悲夫。",
    "X54n0879_001:0919b16": "般若云。諸法無去來相。無動轉者。其性則如陽燄之",
    "X54n0879_001:0919b17": "水。非有流相非無流相。若謂此水有流動相則妄也。",
    "X54n0879_001:0919b18": "若謂無流動相亦妄也。若謂此水前波住前後波住",
    "X54n0879_001:0919b19": "後。互有互無。豈非固空華之濃淡。實兔角之短長者",
    "X54n0879_001:0919b20": "耶。",
    "X54n0879_001:0919b22": "物不遷正量論卷上"
}