{
    "T85n2770_001:0355a08": "維摩經疏",
    "T85n2770_001:0355a10": "故若在果中自□□□□□□□□□□□",
    "T85n2770_001:0355a11": "□□□□□□□□□伏故降魔如是今就",
    "T85n2770_001:0355a12": "利他□□□魔菩薩自降。多用神通下制外",
    "T85n2770_001:0355a13": "道。法外妄計斯稱外道。此亦妨於自行外化。",
    "T85n2770_001:0355a14": "並須制伏。但隨行別用法不同。自行因中正",
    "T85n2770_001:0355a15": "見降伏。正見道理不從邪。故自行果中無畏",
    "T85n2770_001:0355a16": "降伏外道。邪智難佛無德。如來有德於彼不",
    "T85n2770_001:0355a17": "怯能降伏。故自行如是。化他純用四辨降伏。",
    "T85n2770_001:0355a18": "四無礙辨廣知法義能難論。故今就化他四",
    "T85n2770_001:0355a19": "辨摧邪名制外道。上來利他。",
    "T85n2770_001:0355a20": "下明自利。於中初先明其斷德。心常安下明",
    "T85n2770_001:0355a21": "其行德。前斷德中悉已清淨明其攝治。永離",
    "T85n2770_001:0355a22": "蓋等彰其離障。又悉清淨明離惡業。正習斯",
    "T85n2770_001:0355a23": "亡名悉己淨。永離蓋纏明無煩惱。蓋謂五蓋。",
    "T85n2770_001:0355a24": "貪欲嗔恚睡眠掉悔及疑是也。廣如別章。亦",
    "T85n2770_001:0355a25": "可。一切諸煩惱結通名為蓋。蓋眾生故。蓋",
    "T85n2770_001:0355a26": "淨心故。纏謂十纏。無漸無愧睡悔慳嫉悼眠",
    "T85n2770_001:0355a27": "忿及覆是其十也。亦如別章。亦可。一切諸煩",
    "T85n2770_001:0355a28": "惱結通名為纏。纏眾生故纏縛心故。於此蓋",
    "T85n2770_001:0355a29": "纏止習斯亡故云永離。",
    "T85n2770_001:0355b01": "下行德中文別有二。一隨德別歎。二布施下",
    "T85n2770_001:0355b02": "隨位別嘆。前隨德中心常安住無礙解脫空",
    "T85n2770_001:0355b03": "解脫也。亦可。安住一切法界無礙解脫。此即",
    "T85n2770_001:0355b04": "十地解脫大也。念謂正念。念門不同。或說三",
    "T85n2770_001:0355b05": "種。念佛法僧。或說四種。身受心法。又如地",
    "T85n2770_001:0355b06": "論上。念同法功德求義亦是四也。或說六種。",
    "T85n2770_001:0355b07": "念佛法僧戒施及天。如涅槃釋。或說八種。如",
    "T85n2770_001:0355b08": "龍樹說。前六種上更加二種。一念出入息。繫",
    "T85n2770_001:0355b09": "心住於數息法門。二者念死。常修死相。或",
    "T85n2770_001:0355b10": "說十種如大智論摩訶衍品說。前八種上更",
    "T85n2770_001:0355b11": "加二種。一者念滅。念彼涅槃無為寂滅起意",
    "T85n2770_001:0355b12": "趣求。二者念身。自念己身無常苦空無我不",
    "T85n2770_001:0355b13": "淨修行厭離。或說十一。如地經說。念菩薩行。",
    "T85n2770_001:0355b14": "念波羅蜜。念十地。念不懷力。念無畏。念不共",
    "T85n2770_001:0355b15": "法乃至不離。念一切智。廣則無量菩薩悉念。",
    "T85n2770_001:0355b16": "定者。所謂九次第定。八禪滅盡是九定也。亦",
    "T85n2770_001:0355b17": "可。一切所得三昧悉名為定。此即十地三昧",
    "T85n2770_001:0355b18": "大也。言總持者。陀羅尼大。此即十地陀羅尼",
    "T85n2770_001:0355b19": "大。言辨才者。四無礙辨。知法辨了名之為辨。",
    "T85n2770_001:0355b20": "又說。辨了亦名為辨。言辭才巧故名為才。念",
    "T85n2770_001:0355b21": "念常現故云不斷。又說無間亦云不斷。上來",
    "T85n2770_001:0355b22": "第一隨德別嘆。人言此嘆地前功德。當應不",
    "T85n2770_001:0355b23": "然。嘆地前行多不舉此勝上功德。",
    "T85n2770_001:0355b24": "自下第二隨位別嘆。謂嘆初地至十地德。何",
    "T85n2770_001:0355b25": "故須然。菩薩住於一地之中普攝一切諸地",
    "T85n2770_001:0355b26": "功德。故歷諸位而以歎之。言布施者初地功",
    "T85n2770_001:0355b27": "德。言持戒者二地功德。言忍辱者三地功德。",
    "T85n2770_001:0355b28": "言精進者四地功德。言禪定者五地功德。言",
    "T85n2770_001:0355b29": "智慧者六地功德。六度之義廣如別章。此應",
    "T85n2770_001:0355c01": "具論。今且釋名。言布施者以已財事分布與",
    "T85n2770_001:0355c02": "他。名之為布。惙已惠人。目之為施。言持戒",
    "T85n2770_001:0355c03": "者。胡語尸羅。此方正翻名曰清涼。三業炎",
    "T85n2770_001:0355c04": "非焚燒行。人事等如熱。戒能防息故號。此",
    "T85n2770_001:0355c05": "清涼行有能防止禁思之義。故復名戒。堅守",
    "T85n2770_001:0355c06": "曰持。言忍辱者。他人加惡名之為辱。於能",
    "T85n2770_001:0355c07": "安說之為忍。言精進者。練心於法名之為精。",
    "T85n2770_001:0355c08": "精心務達說以為進。言禪定者。禪那胡語。此",
    "T85n2770_001:0355c09": "翻名為思惟修。習上界靜法審觀方成名思",
    "T85n2770_001:0355c10": "惟修。又亦名為功德叢林。此乃從其所生為",
    "T85n2770_001:0355c11": "名。能生多德。是故名為功德叢林。言智慧者。",
    "T85n2770_001:0355c12": "照見名智。觀達稱慧。此六經中名波羅蜜。是",
    "T85n2770_001:0355c13": "外國語。此翻名度。又亦翻之名到彼岸。所言",
    "T85n2770_001:0355c14": "度者。地持論中說有三義。一者時度。此之六",
    "T85n2770_001:0355c15": "行種性已上度三阿僧祇方始成滿。二者果",
    "T85n2770_001:0355c16": "度。此六能得大菩提果。三自性清淨度。此六",
    "T85n2770_001:0355c17": "能得破捨情相到法實際。具此三義故名為",
    "T85n2770_001:0355c18": "度。言到岸者。如龍樹說。解有三義。一能捨",
    "T85n2770_001:0355c19": "離生死此岸到於無上涅槃彼岸。同前果度。",
    "T85n2770_001:0355c20": "二能捨離生死涅槃有相此岸到於平等無相",
    "T85n2770_001:0355c21": "彼岸。與前自性度義相似。三能捨離六弊此",
    "T85n2770_001:0355c22": "岸到於六度究竟彼岸名到彼岸。因修至成故",
    "T85n2770_001:0355c23": "名始修為能到矣。具此三義名到彼岸。此六",
    "T85n2770_001:0355c24": "同時隨位。且分壇寄初地。乃至彼若在第六",
    "T85n2770_001:0355c25": "地。如地經說。及方便力無不具足七地功德。",
    "T85n2770_001:0355c26": "七地修習十方便慧發起勝行名方便力無不",
    "T85n2770_001:0355c27": "具足。逮無所得不起法忍。八地功德。逮謂及",
    "T85n2770_001:0355c28": "也。亦曰至也。無所得者。無生理中無淨可",
    "T85n2770_001:0355c29": "得。此諸菩薩破去情相到無得處。是故名為",
    "T85n2770_001:0356a01": "逮無所得。不起法忍猶是經中無生法忍。由",
    "T85n2770_001:0356a02": "逮無得是故便成不起法忍。不見淨法可生",
    "T85n2770_001:0356a03": "起故。已能隨等九地功德。已能隨順轉不退",
    "T85n2770_001:0356a04": "輪是九地中說成就矣。謂能隨生轉妙法輪。",
    "T85n2770_001:0356a05": "文堪化益名曰已能。化順物機名為隨順。說",
    "T85n2770_001:0356a06": "授名轉。不退輪者。經中或說三業為輪。或",
    "T85n2770_001:0356a07": "復宣說佛法為輪。今此所論名法為輪。如彼",
    "T85n2770_001:0356a08": "轉輪聖王輪寶。能摧剛彊轉下眾生上昇虛",
    "T85n2770_001:0356a09": "空。佛法如是能摧眾生惡不善法轉下眾生",
    "T85n2770_001:0356a10": "上入佛道。故名為轉。一得永住故云不退。善",
    "T85n2770_001:0356a11": "解法相是九地中智成就也。知眾生根是九",
    "T85n2770_001:0356a12": "地中入行成就。",
    "T85n2770_001:0356a13": "蓋諸大眾得無畏下十地功德。蓋諸大眾得",
    "T85n2770_001:0356a14": "無所畏。利他功德十地學窮故。蓋大眾起說",
    "T85n2770_001:0356a15": "不怯故得無畏功德。已下自利功德。功德智",
    "T85n2770_001:0356a16": "慧以修其心。妙德嚴心。功者是其功德莊嚴。",
    "T85n2770_001:0356a17": "智者是其智慧莊嚴。此二莊嚴廣如別章。此",
    "T85n2770_001:0356a18": "應具論。然今且可釋其名字。具功德者亦名",
    "T85n2770_001:0356a19": "福德。福謂福利。善能資[門@壬]福利行人故名為",
    "T85n2770_001:0356a20": "福。此福是其善行家德故名福德。如清冷等",
    "T85n2770_001:0356a21": "是水家德。功謂功能。善有資[門@壬]利益之功故",
    "T85n2770_001:0356a22": "名為功。此功還是善行家德故名功德。言智",
    "T85n2770_001:0356a23": "慧者。依如毘曇。決斷名智。對諸忍故。若依成",
    "T85n2770_001:0356a24": "實。無著名智。想別識故通相以論。知法名智。",
    "T85n2770_001:0356a25": "觀達稱惠。此智與惠通釋一物。隨義別分。非",
    "T85n2770_001:0356a26": "無差異。異相如何。依如地持。知世諦者名之",
    "T85n2770_001:0356a27": "為智。知第一義說以為惠。故彼文言。於一切",
    "T85n2770_001:0356a28": "法部分知者名智波羅蜜。於第一義開覺名波",
    "T85n2770_001:0356a29": "若波羅蜜。涅槃亦然。若依地論。證第一義名",
    "T85n2770_001:0356b01": "隨智了達教法名隨惠者皆得無傷。此二經中",
    "T85n2770_001:0356b02": "為莊嚴。亦名律儀。亦曰助法。亦復說之為菩",
    "T85n2770_001:0356b03": "提具。言莊嚴者。如涅槃說。能嚴行人故曰莊",
    "T85n2770_001:0356b04": "嚴。又復諸行共相莊飾亦曰莊嚴。如莊嚴具",
    "T85n2770_001:0356b05": "眾寶間錯。言律儀者。如地持說。此二內調故",
    "T85n2770_001:0356b06": "名為律。合法稱儀。言助法者。望果為言。資順",
    "T85n2770_001:0356b07": "菩提故云助法。能為佛因故復說之為菩提",
    "T85n2770_001:0356b08": "具。依此二行修練己心。故曰修心。相好已",
    "T85n2770_001:0356b09": "下勝相莊身。表德名相。帷情稱好。用此莊形",
    "T85n2770_001:0356b10": "故曰嚴身。相好嚴身過餘世報名色第一。不",
    "T85n2770_001:0356b11": "假餘營故捨世間所有飾好。",
    "T85n2770_001:0356b12": "自下第三彰德殊勝故名高遠。於中先舉名",
    "T85n2770_001:0356b13": "稱高遠。顯德殊勝名聞上徹名為高遠。如何",
    "T85n2770_001:0356b14": "踰於須彌。踰謂過也。須彌胡語。此名好高山",
    "T85n2770_001:0356b15": "亦名安明山。舉高三百三十六萬里。縱廣亦",
    "T85n2770_001:0356b16": "然。四寶所成。六萬諸山而為眷屬。",
    "T85n2770_001:0356b17": "深信堅下辨德顯名。於中有三。一明其信。二",
    "T85n2770_001:0356b18": "深入緣下彰其解。三無有量下顯其行。此三",
    "T85n2770_001:0356b19": "分中皆自利利他。就初分中深信堅固猶若",
    "T85n2770_001:0356b20": "金剛。是其自利。決定名信。信門不同。或說為",
    "T85n2770_001:0356b21": "二。如地經說。信菩薩行及諸佛法。或分為三。",
    "T85n2770_001:0356b22": "信佛法僧。或說四種。信佛法僧及與信戒。如",
    "T85n2770_001:0356b23": "成實說。或說八種。如地持說。信佛法僧即以",
    "T85n2770_001:0356b24": "為三。信佛菩薩神通之力通前為四。信種種",
    "T85n2770_001:0356b25": "因果是其世諦。信真實義是其真諦。通前為",
    "T85n2770_001:0356b26": "六。得義為七。得方便八。無上菩薩名為得義。",
    "T85n2770_001:0356b27": "一切菩薩所修學道名得方便。隨別細分亦",
    "T85n2770_001:0356b28": "可無量。慇厚曰深。難壞稱堅。此是法說。猶若",
    "T85n2770_001:0356b29": "金剛喻以顯之。下明利他。法寶普照而雨甘",
    "T85n2770_001:0356c01": "露明其能益。法寶普照惠法教人。聞思修等",
    "T85n2770_001:0356c02": "三惠之法名之為法。此法可珍。又能照曜故",
    "T85n2770_001:0356c03": "說為寶。隨機等示故名為普。開曉物心除其",
    "T85n2770_001:0356c04": "闇障說之為照。而雨甘露功德教人世間。甘",
    "T85n2770_001:0356c05": "露能除憔渴。功德善法能[門@壬]行人故名甘露。",
    "T85n2770_001:0356c06": "授人稱雨。此明能益。於眾言音微妙第一彰",
    "T85n2770_001:0356c07": "其能說。說前法時能宣吐也。謂於世俗言音",
    "T85n2770_001:0356c08": "之中最為第一。",
    "T85n2770_001:0356c09": "第二解中深入緣起斷邪見等。是其自利。入",
    "T85n2770_001:0356c10": "深緣起明能攝治。觀窮曰深。解順名入。言緣",
    "T85n2770_001:0356c11": "起者。謂十二緣。經名因緣亦稱緣起亦曰緣",
    "T85n2770_001:0356c12": "集。籍因託緣諸法得生故名因緣。法籍緣起故",
    "T85n2770_001:0356c13": "曰緣起。法從緣集故稱緣集。名字是何。謂從",
    "T85n2770_001:0356c14": "無明乃至老死。云何深入因緣之法。唯真不",
    "T85n2770_001:0356c15": "生單妄不成。真妄和合方得集起。於中開合",
    "T85n2770_001:0356c16": "廣略不定。或分為二。唯真與妄。據妄統攝十",
    "T85n2770_001:0356c17": "二因緣。皆妄心起名之為妄。據真統收。皆真",
    "T85n2770_001:0356c18": "心起說以為真。或以為三。一事緣起。十二因",
    "T85n2770_001:0356c19": "緣皆是六種事識所為。二妄緣起。據妄統攝",
    "T85n2770_001:0356c20": "十二因緣。皆是七識妄想心作。如蔑所見。故",
    "T85n2770_001:0356c21": "經說言三界虛妄皆一心作。妄心作矣。三真",
    "T85n2770_001:0356c22": "緣起。據真統攝十二因緣。皆真心作。如波水",
    "T85n2770_001:0356c23": "作此。如地經六地中說。故彼經言。十二因緣",
    "T85n2770_001:0356c24": "皆一心作。謂何黎耶真心作矣。細分有六。於",
    "T85n2770_001:0356c25": "前事識因緣之中義別有二。一事相因緣三",
    "T85n2770_001:0356c26": "世流轉。非我我所。如毘曇說。二虛假因緣。十",
    "T85n2770_001:0356c27": "二因緣皆是名用虛假之有。無有自性。如成",
    "T85n2770_001:0356c28": "實說。於前妄識因緣之中義別亦二。一妄相",
    "T85n2770_001:0356c29": "因緣。十二因緣是實幻虛妄相有之。如化如",
    "T85n2770_001:0357a01": "炎。無相為相。相即無相。不但無性。相亦叵",
    "T85n2770_001:0357a02": "得。二妄想因緣。十二因緣皆妄心起。心外無",
    "T85n2770_001:0357a03": "法。如蔑所覩。但是心見。心外無法。於前真識",
    "T85n2770_001:0357a04": "因緣之中義別亦二。一真用因緣。如來藏性",
    "T85n2770_001:0357a05": "不染而染。起十二緣。故經說言。如來藏性是",
    "T85n2770_001:0357a06": "其一切善不善因。能遍興造一切趣生。猶如",
    "T85n2770_001:0357a07": "彼見變現眾趣。又經亦言。即此法界輪轉五",
    "T85n2770_001:0357a08": "道名曰眾生。此等皆是真用因緣。二真體因",
    "T85n2770_001:0357a09": "緣。如來藏性是因緣體。名曰因緣。而此體中",
    "T85n2770_001:0357a10": "無因緣相。良以真實如來藏性是緣體故。經",
    "T85n2770_001:0357a11": "中宣說十二因緣以為佛性。見十二緣名為",
    "T85n2770_001:0357a12": "見佛見法見僧因緣。如是此諸諸菩薩皆能",
    "T85n2770_001:0357a13": "窮達。故曰深入。此明攝治。",
    "T85n2770_001:0357a14": "下明離障。斷諸邪見正使永亡。五見非一。說",
    "T85n2770_001:0357a15": "以為諸法。外推求名為邪見。見實除捨目之",
    "T85n2770_001:0357a16": "為斷。有無二遍無復餘習。殘氣亦盡。由證因",
    "T85n2770_001:0357a17": "緣非有無性。故便有無二邊之見。永無餘習。",
    "T85n2770_001:0357a18": "下明利他。演法無畏如師子吼。自心不怯。其",
    "T85n2770_001:0357a19": "所講說乃如雷震。說我益物。又冥無畏說",
    "T85n2770_001:0357a20": "□□□　講如雷震。語能生善。前中初言演",
    "T85n2770_001:0357a21": "法無畏。法說利他。依大智論。菩薩別有四種",
    "T85n2770_001:0357a22": "無畏。一總持無畏。於法廣知不畏屈梪。二知",
    "T85n2770_001:0357a23": "根無畏。明了諸根隨而授化不懼違失。三斷",
    "T85n2770_001:0357a24": "疑無畏。隨問能決不懼不堪。四答難無畏。隨",
    "T85n2770_001:0357a25": "難能通不懼屈滯。如師子吼。喻以顯之。後",
    "T85n2770_001:0357a26": "中講說法說利他。如雷喻顯。天雷一動卉蟄",
    "T85n2770_001:0357a27": "生永。法音一闡道根競長。故取為喻。",
    "T85n2770_001:0357a28": "第三行中初無有量已過量者。明其自行。行",
    "T85n2770_001:0357a29": "德深廣無有分限故曰無量。非是世人算數",
    "T85n2770_001:0357b01": "能及故曰過量。又非世人算數能及名為無",
    "T85n2770_001:0357b02": "量。超出世人算數之限故曰過量。集眾法下",
    "T85n2770_001:0357b03": "明其利他。集眾法寶如海。道師攝化方便法",
    "T85n2770_001:0357b04": "如珍寶。門別非一。名眾法寶。道人趣求名集。",
    "T85n2770_001:0357b05": "法寶如海。導師喻以顯之。海中導師道人採",
    "T85n2770_001:0357b06": "寶。菩薩如是道人求法故取為喻。了達已下",
    "T85n2770_001:0357b07": "化德成就。先知法藥後知眾生。知法藥中了",
    "T85n2770_001:0357b08": "達諸法知世諦也。了達深法知真諦也。知眾",
    "T85n2770_001:0357b09": "生中善知眾生往來所趣知過未也。知過去",
    "T85n2770_001:0357b10": "因名為知往。知未來果名來。所趣及心所行",
    "T85n2770_001:0357b11": "知現在也。知其現在心行善惡而教化之。",
    "T85n2770_001:0357b12": "上嘆自分下嘆勝進。於中先明修法身行。先",
    "T85n2770_001:0357b13": "無量功德皆成就下修淨土行。此二之中各",
    "T85n2770_001:0357b14": "自利他。修法身中先明自利。開閉已下明其",
    "T85n2770_001:0357b15": "利他。前自利中近無等等明修至。果佛比餘",
    "T85n2770_001:0357b16": "生名為無等。佛佛道齊故復言等。剋證不遙",
    "T85n2770_001:0357b17": "故名為近。佛自在惠辨出無等。佛智無礙故",
    "T85n2770_001:0357b18": "曰自在。十力無畏十八不共顯自在惠。言十",
    "T85n2770_001:0357b19": "力者。一是處非處力。二業力。三定力。四根",
    "T85n2770_001:0357b20": "力。五欲力。六性力。七至處道力。八宿命力。",
    "T85n2770_001:0357b21": "九天眼力。十漏盡力。義如別章。此應具論。四",
    "T85n2770_001:0357b22": "無畏者。一一切智無畏。二漏盡無畏。三能說",
    "T85n2770_001:0357b23": "障道。四能說盡善道。備如後釋。所言十八不",
    "T85n2770_001:0357b24": "共法者。毘曇宣說十力四無畏大非三念處",
    "T85n2770_001:0357b25": "以為十八。依大品經。別有名字。三業無失無",
    "T85n2770_001:0357b26": "異相無不定心無不知已捨。是其初六。欲無",
    "T85n2770_001:0357b27": "減精進無減念無減智慧無減解脫無減解脫",
    "T85n2770_001:0357b28": "知見無減。是其中六。三業隨智慧行了達三",
    "T85n2770_001:0357b29": "世。是其後六。亦如後解。",
    "T85n2770_001:0357c01": "下利他中開閉一切諸惡趣門。自無惡因。三",
    "T85n2770_001:0357c02": "途修羅是其惡趣。諸業煩惱通人趣入名惡",
    "T85n2770_001:0357c03": "趣門。聖道遮防稱曰開閉。而生道以現其",
    "T85n2770_001:0357c04": "身隨物現授。三塗人天是其五道。若分修羅",
    "T85n2770_001:0357c05": "道別有六。初入名生。終出名現。為大醫下隨",
    "T85n2770_001:0357c06": "生攝益。為大醫王療治眾病。總明化益。能治",
    "T85n2770_001:0357c07": "曰醫。自在稱王。醫王中勝故名為大。下別",
    "T85n2770_001:0357c08": "顯之。應病與藥量宣授法。貪教不淨。瞋教慈",
    "T85n2770_001:0357c09": "心。如是等也。令得服行勸物修習。令得服者。",
    "T85n2770_001:0357c10": "教起聞思攝受法也。令得行者。教使依法起",
    "T85n2770_001:0357c11": "修行也。",
    "T85n2770_001:0357c12": "下淨土中先明自利無量功德皆悉成就。淨",
    "T85n2770_001:0357c13": "土因成如下文說。無量佛土皆已嚴淨。淨土",
    "T85n2770_001:0357c14": "果就自報離染名之為淨。又用自在亦名為",
    "T85n2770_001:0357c15": "淨。淨滿法界故曰無量。下明利他。其見聞者",
    "T85n2770_001:0357c16": "無不蒙益。親近益也。見形聞名皆得益矣。諸",
    "T85n2770_001:0357c17": "有所作亦不唐捐。順行益也。捐謂捐棄。無有",
    "T85n2770_001:0357c18": "順行虛然唐棄。名不唐捐。上來別嘆。",
    "T85n2770_001:0357c19": "如是一切功德具足總以結嘆。言皆具者。解",
    "T85n2770_001:0357c20": "有兩義。一就人以論。所列菩薩齊具前德故",
    "T85n2770_001:0357c21": "云皆具。二就德而辨。於前德中無德不備故",
    "T85n2770_001:0357c22": "云皆具。次列其名。菩薩眾多文中且列五十",
    "T85n2770_001:0357c23": "二人。菩薩之名皆依德立。言等觀者。多觀真",
    "T85n2770_001:0357c24": "諦平等法也。不等觀者。多觀世諦差別法也。",
    "T85n2770_001:0357c25": "等不等者。二諦通觀。此約惠別定。自在王",
    "T85n2770_001:0357c26": "依定立稱。此前約行。其法自在及與法相約",
    "T85n2770_001:0357c27": "法以別如是等也。如是菩薩三萬二千。",
    "T85n2770_001:0357c28": "第五總結。上列聖眾。下列凡眾。於中初先列",
    "T85n2770_001:0357c29": "其天眾。次列鬼神。後列人眾。鬼神是其天之",
    "T85n2770_001:0358a01": "輔從。次天以列天中。初先列其梵眾。次列帝",
    "T85n2770_001:0358a02": "釋。後列餘天。梵中初言萬梵天王列數辨眾。",
    "T85n2770_001:0358a03": "此皆應是初禪梵王。尸棄列名。此云頂髻蓋。",
    "T85n2770_001:0358a04": "乃是其編髮梵王。下言螺髮。應是其人。從餘",
    "T85n2770_001:0358a05": "天下辨其來處。此言稍略。若具應言從餘四",
    "T85n2770_001:0358a06": "天上下來也。詣佛所至聽法所作。就帝釋中",
    "T85n2770_001:0358a07": "復萬二千舉其數也。天帝辨眾帝猶主矣。刀",
    "T85n2770_001:0358a08": "利天主名為天帝。亦從餘天還彰來處。在會",
    "T85n2770_001:0358a09": "所至下列餘天。通言并餘大威力者。辨前",
    "T85n2770_001:0358a10": "兼後故說為并。謂欲界中餘天也。次列鬼神",
    "T85n2770_001:0358a11": "龍。是畜生。於中具有四生差別。有大神德能",
    "T85n2770_001:0358a12": "來聽法故今列之。夜叉是其輕健鬼也。乾闥",
    "T85n2770_001:0358a13": "婆者是天樂神。亦鬼道攝阿修羅者。人傳釋",
    "T85n2770_001:0358a14": "言。名不酒神。不知是非。或云劣天。依如毘",
    "T85n2770_001:0358a15": "曇。修羅唯鬼。依法念經。有鬼有畜。如彼羅",
    "T85n2770_001:0358a16": "睺阿修羅王是師子兒。體是畜生。依伽那經。",
    "T85n2770_001:0358a17": "有天鬼畜三種差別。修羅凡有五地之別。一",
    "T85n2770_001:0358a18": "在地上眾相山中。如地經說。勢力最下。二須",
    "T85n2770_001:0358a19": "彌山北大海之下二萬一千由旬有修羅王。",
    "T85n2770_001:0358a20": "名曰羅睺。統領無量阿修羅眾。三羅睺下復",
    "T85n2770_001:0358a21": "過二萬一千由旬有修羅王。名曰勇健。四勇",
    "T85n2770_001:0358a22": "健下復過二萬五千由旬有修羅王。名曰華",
    "T85n2770_001:0358a23": "鬘。五華鬘下復過二萬一千由旬修羅王。名",
    "T85n2770_001:0358a24": "毘摩質多之。領無量阿修羅眾。毘摩之母本",
    "T85n2770_001:0358a25": "從天生。故名劣天。劫初成時有諸天女來海",
    "T85n2770_001:0358a26": "中洗。水觸其身遂失精氣。流在水中成一宍",
    "T85n2770_001:0358a27": "卵。逕八千歲乃生一女。有九百九十九頭。頭",
    "T85n2770_001:0358a28": "有千眼。有九百九十九口。口有四爪。爪上出",
    "T85n2770_001:0358a29": "火猶如礔礰。二十四手。九百九十九脚。此女",
    "T85n2770_001:0358b01": "後時在海浮戲。水精入體生一宍卵。逕八千",
    "T85n2770_001:0358b02": "歲生毘摩質多。有九頭。頭有千眼。口中出火。",
    "T85n2770_001:0358b03": "有九百九十九手脚。唯有八其形四倍大於",
    "T85n2770_001:0358b04": "須彌。純食淤埿及與藕根。多與天諍。如法念",
    "T85n2770_001:0358b05": "說。迦樓羅者。是其鳥神。於中有其金翹之鳥。",
    "T85n2770_001:0358b06": "純食諸龍。有四生別。其化生者食四生龍。其",
    "T85n2770_001:0358b07": "胎生者食三生龍。除其化生。其卵生者食二",
    "T85n2770_001:0358b08": "生龍。除化除胎。其濕生者唯食濕生。此四天",
    "T85n2770_001:0358b09": "下有一化生如樓羅王。名曰正音。壽八千歲。",
    "T85n2770_001:0358b10": "日別噉食天龍王五百小龍。遶四天下周而",
    "T85n2770_001:0358b11": "復始次第食之。命欲終時諸龍吐毒不復能",
    "T85n2770_001:0358b12": "食。飢火所燒。聳翅直下至風輪際為風所吹。",
    "T85n2770_001:0358b13": "而復上來。往還七返無處停足。遂至金剛輪",
    "T85n2770_001:0358b14": "山頂上命終。以食諸龍身宍毒氣遂發猛火。",
    "T85n2770_001:0358b15": "其難陀龍王及跋難陀恐燒寶山遂降大雨。",
    "T85n2770_001:0358b16": "渧如車軸。以滅其火。身宍消散。唯有心在。",
    "T85n2770_001:0358b17": "大如人膝。純清流離。輪王得之用為珠寶。帝",
    "T85n2770_001:0358b18": "釋得之為髺中珠。緊那羅者。此名疑神。體是",
    "T85n2770_001:0358b19": "畜生。形狀似人。面極端正。頂有一角。人見生",
    "T85n2770_001:0358b20": "疑。不知為人為鬼為畜。故名疑神。此二是其",
    "T85n2770_001:0358b21": "天之樂神。摩睺羅伽是腹行神。世人相傳是",
    "T85n2770_001:0358b22": "奔神也。下列人眾。比丘如上。尼猶女也。憂婆",
    "T85n2770_001:0358b23": "塞者名為善宿。懷善宿德。亦云近住。近善而",
    "T85n2770_001:0358b24": "住。亦名清信士。優婆姨者。優婆如前。姨猶女",
    "T85n2770_001:0358b25": "也。上來第二列其徒眾。",
    "T85n2770_001:0358b26": "彼時佛下第三大段明其佛眾雲集所為。於",
    "T85n2770_001:0358b27": "中初明佛與諸眾圍遶說法。說何等法。文中",
    "T85n2770_001:0358b28": "不辨。不知說何。下明如來於眾獨勝。譬如須",
    "T85n2770_001:0358b29": "彌顯于大海。喻說顯勝。高顯獨出在於大海",
    "T85n2770_001:0358c01": "名顯。于海弊於諸眾合以顯勝也。",
    "T85n2770_001:0358c02": "上來由序。自下約對不思議德悉為正宗。如",
    "T85n2770_001:0358c03": "勝鬘經嘆佛功德正宗所收。此亦應然。無勞",
    "T85n2770_001:0358c04": "致疑。此正宗中文別有二。一因寶積獻蓋如",
    "T85n2770_001:0358c05": "來顯示不思議德令人願求。二寶積說已白",
    "T85n2770_001:0358c06": "佛已下因寶積啟請如來宣說淨土因果令人",
    "T85n2770_001:0358c07": "習學。前即是其法身因果。後即是其淨土因",
    "T85n2770_001:0358c08": "果。初之一段望前為正。望後仍有起發之義。",
    "T85n2770_001:0358c09": "故亦名序由。其蓋中現十方國。起後所說淨",
    "T85n2770_001:0358c10": "土因果故得名序。於中有三。一寶積等獻蓋",
    "T85n2770_001:0358c11": "為由。第二如來合蓋現變。三寶積等觀之敬",
    "T85n2770_001:0358c12": "嘆以顯願求。初中爾時獻蓋時也。當爾佛在",
    "T85n2770_001:0358c13": "菴羅薗時。次舉獻人。毘耶離城出其生處。有",
    "T85n2770_001:0358c14": "長者子標別其人。名曰寶積厈其名諱。與五",
    "T85n2770_001:0358c15": "百等兼列其眾。下明獻蓋時。蓋諸佛獻奉方",
    "T85n2770_001:0358c16": "共便供養佛。正明獻蓋。",
    "T85n2770_001:0358c17": "第二如來現變之中光合為一。次廣令大後。",
    "T85n2770_001:0358c18": "於蓋中廣有所現。前合一中佛之威神明合所",
    "T85n2770_001:0358c19": "由。此不思議解脫之力說為威神。約通而辨。",
    "T85n2770_001:0358c20": "是幻通力非餘通等。通有幾種而言非餘通。",
    "T85n2770_001:0358c21": "有四種。一如意通。運變自身大音普遍。二者",
    "T85n2770_001:0358c22": "幻通。轉變外事。三法智通。通達諸法。四聖",
    "T85n2770_001:0358c23": "自在通。能於苦中生其樂相。於樂法中生於",
    "T85n2770_001:0358c24": "苦想。苦樂法中生不苦不樂想。如是一切不",
    "T85n2770_001:0358c25": "隨緣變名聖自在。今轉外事故是幻通。何故",
    "T85n2770_001:0358c26": "悉受合之為一。為令施者眾望滿足故悉受",
    "T85n2770_001:0358c27": "之。為成一用故合為一。佛初成道受四王鉢",
    "T85n2770_001:0358c28": "合之為一。又為顯示不思議力故合為一。次",
    "T85n2770_001:0358c29": "廣令大遍覆三千大千世界。如經中說。一四",
    "T85n2770_001:0359a01": "天下有一須彌四大海水鐵圍。圍遶以為一",
    "T85n2770_001:0359a02": "界。數之至千名小千世界。小千為一數復至",
    "T85n2770_001:0359a03": "千名中千界。中千為一數復至千名為三千",
    "T85n2770_001:0359a04": "大千世界。此三千界同時成壞故合為一名",
    "T85n2770_001:0359a05": "世界剎。數此至於恒河沙數名世界性。此性",
    "T85n2770_001:0359a06": "為一數復至於恒河沙數名世界海。海復為",
    "T85n2770_001:0359a07": "一數之至恒河沙數名世界種。種復為一數",
    "T85n2770_001:0359a08": "之至恒河沙數名一佛界。依如華嚴。如是轉",
    "T85n2770_001:0359a09": "增凡有十重。最後名為世界須彌。今言三千。",
    "T85n2770_001:0359a10": "一剎為言。下明所現。所現有二。一現此界。二",
    "T85n2770_001:0359a11": "又十方下現他方事。現此之穢令人同厭。現",
    "T85n2770_001:0359a12": "他方淨使人同欣。現此界中事別有五。一現",
    "T85n2770_001:0359a13": "地相廣長悉現。二現諸山。三現眾水。四現日",
    "T85n2770_001:0359a14": "月星辰等事。五現諸天龍神宮等事。現他方",
    "T85n2770_001:0359a15": "事言少可知。",
    "T85n2770_001:0359a16": "自下第三明寶積等覩前神變敬嘆發心。於",
    "T85n2770_001:0359a17": "中初先明諸大眾讚嘆禮敬。爾時一切大眾",
    "T85n2770_001:0359a18": "舉敬嘆人。覩佛神力敬嘆所由。嘆未曾有口",
    "T85n2770_001:0359a19": "業嘆也。合多為一。廣小令大。蓋中普現諸事。",
    "T85n2770_001:0359a20": "昔所未見。名為未有。合掌禮佛身業敬也。觀",
    "T85n2770_001:0359a21": "佛無厭故曰不捨。下明寶積說偈廣嘆。先舉",
    "T85n2770_001:0359a22": "嘆人。佛前嘆處。偈訟嘆相。何故偈嘆。解有",
    "T85n2770_001:0359a23": "兩義。一偈言要略。少字之中能攝多義。寶積",
    "T85n2770_001:0359a24": "令欲以其略言廣攝佛德故須偈訟。二偈言",
    "T85n2770_001:0359a25": "美妙諸讚嘆者多以偈訟。寶積今欲讚美佛",
    "T85n2770_001:0359a26": "德故須偈訟。",
    "T85n2770_001:0359a27": "下出嘆辭。辭中合有三十六行。四句為偈。有",
    "T85n2770_001:0359a28": "十八偈。人科種種。合判為五。初有兩行。以為",
    "T85n2770_001:0359a29": "初段。嘆美佛德。次有兩行。為第二段。訟嘆",
    "T85n2770_001:0359b01": "向前所現之事。法王法力超群生下有十三",
    "T85n2770_001:0359b02": "行。為第三段。重嘆餘德。今奉世尊此微蓋下",
    "T85n2770_001:0359b03": "有四行偈。為第四段。訟嘆向前所現之事。大",
    "T85n2770_001:0359b04": "聖法王眾所歸下有十五行。為第五段。廣嘆",
    "T85n2770_001:0359b05": "餘德。",
    "T85n2770_001:0359b06": "就初段中初先正嘆。後故稽首總以結敬。就",
    "T85n2770_001:0359b07": "正嘆中分別不同。乃有三種。一嘆身嘆德。二",
    "T85n2770_001:0359b08": "門分別。初句嘆身。餘文嘆德。就嘆身中遍嘆",
    "T85n2770_001:0359b09": "佛眼。何故而然。六根身中眼根為首。就始遍",
    "T85n2770_001:0359b10": "嘆。餘略不論。又人身中頭最為上。頭中眼",
    "T85n2770_001:0359b11": "勝。就勝遍嘆。又人相見先目相覩。隨見先嘆",
    "T85n2770_001:0359b12": "故遍嘆眼。言目淨者。嘆其眼淨淨。有二種。一",
    "T85n2770_001:0359b13": "者青白分明色無闇濁名之為淨。二照囑分",
    "T85n2770_001:0359b14": "明說之為淨。言修廣者。嘆其眼相。修謂長也",
    "T85n2770_001:0359b15": "廣猶闊也。如青蓮者。類以嘆之。如有二種。",
    "T85n2770_001:0359b16": "一淨如清蓮喻前淨也。二形如青蓮喻前修",
    "T85n2770_001:0359b17": "廣。下嘆德中嘆三學。行心淨已度諸禪定者。",
    "T85n2770_001:0359b18": "嘆佛定行。如來定心畢竟離染。名之為淨。超",
    "T85n2770_001:0359b19": "出餘人一切正受名度諸禪。久積淨業稱無",
    "T85n2770_001:0359b20": "量者。嘆佛戒行。戒名淨業。佛修曩劫故云久",
    "T85n2770_001:0359b21": "積。以佛久積純淨業故名稱無量。舉稱無量",
    "T85n2770_001:0359b22": "彰業淨矣。道眾以寂嘆佛惠行。由惠明勝故",
    "T85n2770_001:0359b23": "能利人舉能利他。彰惠勝矣。由前見佛為眾",
    "T85n2770_001:0359b24": "說法。故嘆噵眾。寂是涅槃。導眾入中。又寂是",
    "T85n2770_001:0359b25": "真諦。導人趣入。故經說言。一切世諦若於如",
    "T85n2770_001:0359b26": "來悉名第一義。為令眾生得第一義說世諦",
    "T85n2770_001:0359b27": "故。第二約就身戒心惠四門分別。目淨一句",
    "T85n2770_001:0359b28": "嘆佛身淨。心淨一句嘆佛心淨。此二一對身",
    "T85n2770_001:0359b29": "心分別。久積淨業依身嘆戒。導眾以寂依心",
    "T85n2770_001:0359c01": "嘆惠。此二一對福智分別。此則涅槃修身修",
    "T85n2770_001:0359c02": "戒修心修惠四種果也。第三約就嘆身嘆德",
    "T85n2770_001:0359c03": "嘆名嘆德四門分別。目淨一句讚嘆佛身。心",
    "T85n2770_001:0359c04": "淨已度久積淨業嘆佛行德。心淨行體。淨業",
    "T85n2770_001:0359c05": "行德。此二自德稱無量者嘆佛名。稱導眾以",
    "T85n2770_001:0359c06": "寂重嘆佛德。此二化德。下總結。敬佛備前德",
    "T85n2770_001:0359c07": "故我稽首。此初段竟。",
    "T85n2770_001:0359c08": "下次訟前所現神變。既見大聖以神變者。訟",
    "T85n2770_001:0359c09": "嘆向前合蓋之事。既謂已也。以猶用也。前已",
    "T85n2770_001:0359c10": "見佛用神通力合蓋為一。故云既見以神變",
    "T85n2770_001:0359c11": "矣。普現已下訟前蓋中所現事也。向前蓋中",
    "T85n2770_001:0359c12": "通現此土及他方事。今此遍訟他方之事。此",
    "T85n2770_001:0359c13": "土之事在後別訟。普現十方無量土者。現其",
    "T85n2770_001:0359c14": "化處。其中諸佛現其化主。演說法者。現其化",
    "T85n2770_001:0359c15": "相。於是一切悉見聞者。由佛普現。於是會中",
    "T85n2770_001:0359c16": "一切大眾悉見十方無量佛土。及見彼佛聞",
    "T85n2770_001:0359c17": "其說也。",
    "T85n2770_001:0359c18": "自下第三重嘆餘德。有十三行。相從為三。初",
    "T85n2770_001:0359c19": "有五行嘆佛說巧。次有六行嘆佛化。能下有",
    "T85n2770_001:0359c20": "兩行嘆佛心等。就初段中前之三行嘆說世諦",
    "T85n2770_001:0359c21": "不違第一。後之兩偈嘆說第一不違世諦。前",
    "T85n2770_001:0359c22": "中初行明說益人。中間一行明說合法。末後",
    "T85n2770_001:0359c23": "一行牒以結敬。就初行中法王法力起群生者",
    "T85n2770_001:0359c24": "嘆佛說德殊勝過人。佛於諸法德勝自在故名",
    "T85n2770_001:0359c25": "法王。知法有餘稱曰法力。此德過人名超群",
    "T85n2770_001:0359c26": "生。常以法財施一切者。說能益物。法能資潤",
    "T85n2770_001:0359c27": "名為法財。常以法財能常說也。言施一切能",
    "T85n2770_001:0359c28": "廣益也。第二行中能善分別諸法相者。巧說",
    "T85n2770_001:0359c29": "世諦。於第一義而不動者。不違真諦。第三行",
    "T85n2770_001:0360a01": "中以於諸法得自在者。牒初行中法王法力。自",
    "T85n2770_001:0360a02": "在猶是王之義也。是故稽首此法王者。就之",
    "T85n2770_001:0360a03": "結敬。就下兩行明說真諦不違世諦。於中初",
    "T85n2770_001:0360a04": "行說真不違有果。後行說真不違有因。說法",
    "T85n2770_001:0360a05": "不有亦不無者。能說真諦。此明法空為真諦",
    "T85n2770_001:0360a06": "矣。真諦離相亦復離性名為不有。而有實性",
    "T85n2770_001:0360a07": "故曰不無。如地持說。又復真諦約對名有無",
    "T85n2770_001:0360a08": "約對名就實亡對名非有無。以因緣故諸法生",
    "T85n2770_001:0360a09": "者。不違世諦。就真雖說非有非無。隨世恒說",
    "T85n2770_001:0360a10": "從因得果故云以因諸法生矣。所謂以其善惡",
    "T85n2770_001:0360a11": "因緣苦樂法生。無我無造及無受者。能說真",
    "T85n2770_001:0360a12": "諦。此明生空為真諦矣。真中無有我人可得",
    "T85n2770_001:0360a13": "名為無我。以無我故無人作因。名為無造。無",
    "T85n2770_001:0360a14": "人受果。名無受者。善惡諸業亦不亡者。真中",
    "T85n2770_001:0360a15": "雖無世諦。恒有用之牽果故曰不亡。自下第",
    "T85n2770_001:0360a16": "二嘆其化能。初先別嘆。當禮法海總以結敬。",
    "T85n2770_001:0360a17": "前中初先嘆其化。始以斯妙法濟群生下嘆",
    "T85n2770_001:0360a18": "其化。終又復前嘆小乘法化。後則嘆其大乘",
    "T85n2770_001:0360a19": "法化。復就前中初先別嘆三寶。於下總以結",
    "T85n2770_001:0360a20": "之。別中初明佛寶現世。始在佛樹力降魔者。",
    "T85n2770_001:0360a21": "成佛方便佛依樹成。所依之樹或名佛樹。或",
    "T85n2770_001:0360a22": "稱道樹。或復說之為菩提樹。樹下成佛名為",
    "T85n2770_001:0360a23": "佛樹。樹下得道說為道樹。樹下證得菩提之",
    "T85n2770_001:0360a24": "果。是故亦名為菩提樹。將成託此故云始在。",
    "T85n2770_001:0360a25": "魔於爾時恐佛道成而來惱亂。菩薩即入勝",
    "T85n2770_001:0360a26": "意慈定。神力伏魔名力降魔。又以慈力令魔",
    "T85n2770_001:0360a27": "摧伏名力降魔。得甘露滅覺道成者。正明成",
    "T85n2770_001:0360a28": "佛。得甘露滅明證滅諦。世間甘露能除燋渴。",
    "T85n2770_001:0360a29": "滅諦涅槃能除渴愛。是故約喻名甘露滅。隨",
    "T85n2770_001:0360b01": "化現證故名為得。言覺道成明得道諦。覺者",
    "T85n2770_001:0360b02": "是佛。道是菩提。剋就云成前得。此成言左右",
    "T85n2770_001:0360b03": "耳。次明法寶。法中有二。一摧邪法。二三轉",
    "T85n2770_001:0360b04": "下明化正法。摧耶邪中以無心意無受行者。",
    "T85n2770_001:0360b05": "自無所著以謂由也。由無心意無受行等。便",
    "T85n2770_001:0360b06": "能滅配能說為異言。無心意無妄心體。此言",
    "T85n2770_001:0360b07": "略少。若具應言無心意識。心意識等有何差",
    "T85n2770_001:0360b08": "別。依如毘曇。就一事識隨義以分。義別五門。",
    "T85n2770_001:0360b09": "所謂名義業世施設。名者名心名意名識。義",
    "T85n2770_001:0360b10": "者集起是其心義。思量是意。別知是識。業者",
    "T85n2770_001:0360b11": "遠知名之為心。知未來法說之為遠。從來未",
    "T85n2770_001:0360b12": "起與身俱故。前知是意知過去法。續知是識",
    "T85n2770_001:0360b13": "知現在法。此乃約對三世境界以別其業。世",
    "T85n2770_001:0360b14": "者。約就三世心體以別三種。未來說心。過去",
    "T85n2770_001:0360b15": "說意。現在說識。言施設者。界施設心。謂七心",
    "T85n2770_001:0360b16": "界。入施設意。所謂意入。陰施設識。若依慢",
    "T85n2770_001:0360b17": "伽七識名心。集起本故。意識名意。司諸塵故。",
    "T85n2770_001:0360b18": "五識名識。了現境故。今依後門識之。一字偈",
    "T85n2770_001:0360b19": "迮不論證實除捨。是以言無無受行者無妄",
    "T85n2770_001:0360b20": "心用。謂無受果行因心也。亦可。初言無心意",
    "T85n2770_001:0360b21": "者。無識陰也。言無受者。無受陰也。言無行",
    "T85n2770_001:0360b22": "者。無行陰也。略不說想。以偈迮故。此句明其",
    "T85n2770_001:0360b23": "自無所著。而悉摧伏諸外道者。能破邪執伏",
    "T85n2770_001:0360b24": "外之相。廣如經說。下明化正。三轉法輪正明",
    "T85n2770_001:0360b25": "所說。此名四諦以為法輪。從喻名之。如轉",
    "T85n2770_001:0360b26": "輪王所有輪寶能能摧剛彊轉下眾生上昇虛",
    "T85n2770_001:0360b27": "空。四諦如是能摧眾生惡不善法轉下眾生",
    "T85n2770_001:0360b28": "上入聖道。故說為輪。聖說授人目之為轉。轉",
    "T85n2770_001:0360b29": "別有三。一示相轉。如說三苦及八苦等是其",
    "T85n2770_001:0360c01": "苦諦。業煩惱等是其集諦。苦集盡處名為滅",
    "T85n2770_001:0360c02": "諦。戒定惠等是其道諦。如是一切。二者勸",
    "T85n2770_001:0360c03": "轉。苦汝當知。集汝當斷。滅汝當證。道汝當",
    "T85n2770_001:0360c04": "修。三者證轉。苦我已知。集我已斷。滅我已",
    "T85n2770_001:0360c05": "證。道我已修。三轉如是。初轉何處。波羅榛國",
    "T85n2770_001:0360c06": "仙人鹿苑。本為誰轉。憍陳如等。於大千者出",
    "T85n2770_001:0360c07": "其說處。於大千界百億閻浮同時轉也。其輪",
    "T85n2770_001:0360c08": "本來常清淨者。嘆其所說不同情取故言常",
    "T85n2770_001:0360c09": "淨。問曰。滅道常淨可爾。苦集染法云何言淨。",
    "T85n2770_001:0360c10": "觀此破染能淨名淨。又此法相不同情取故",
    "T85n2770_001:0360c11": "亦名淨。下明僧寶。天人得道此為證者。約人",
    "T85n2770_001:0360c12": "顯法。六道俱益至論得聖。唯天與人故遍舉",
    "T85n2770_001:0360c13": "之。尋說悟聖名為得道。以此證成佛說不虛",
    "T85n2770_001:0360c14": "名此為證。又證如來所說清淨亦名為證。上",
    "T85n2770_001:0360c15": "來別舉三寶。於是現世間者總以結之。上明",
    "T85n2770_001:0360c16": "化始。下明化終。又復前明小乘法化。下明大",
    "T85n2770_001:0360c17": "乘。於中三句。前二教人令得涅槃後一化人",
    "T85n2770_001:0360c18": "令出生死。前兩句中以斯妙法濟群生者。用",
    "T85n2770_001:0360c19": "法教人。所謂以此大乘妙法濟度眾生。一受",
    "T85n2770_001:0360c20": "不退常寂然者。明受有益。一約在心名為一",
    "T85n2770_001:0360c21": "受。道行堅固稱曰不退。永證涅槃名常寂",
    "T85n2770_001:0360c22": "然。度老病死大醫王者。嘆佛化人出生死也。",
    "T85n2770_001:0360c23": "教斷集因不受來苦。是故名為度老病死。亦",
    "T85n2770_001:0360c24": "教度生。遏迮不說。以老病死苦遇麁重為是",
    "T85n2770_001:0360c25": "偏舉。佛能教人除斯苦患名大醫王。上來別",
    "T85n2770_001:0360c26": "嘆。當禮法海得無邊者。總以結敬。佛具多法",
    "T85n2770_001:0360c27": "名為法海。化德廣多名德無邊。",
    "T85n2770_001:0360c28": "自下第三嘆佛心等。初先正嘆。孰聞已下結",
    "T85n2770_001:0360c29": "成可敬。前正嘆中先嘆如來不為緣動。於善",
    "T85n2770_001:0361a01": "已下讚嘆如來於緣平等。此二之中各有法",
    "T85n2770_001:0361a02": "喻。前中初言毀譽不動。法說以嘆。緣有違",
    "T85n2770_001:0361a03": "順。毀違譽順。佛心平等不為其動。此言略",
    "T85n2770_001:0361a04": "少。若具論之。緣有八種。利衰毀譽稱譏苦樂",
    "T85n2770_001:0361a05": "是其八也。利衰二種約身以說財。榮潤已名",
    "T85n2770_001:0361a06": "之為利。殺縛事等說以為衰。毀譽稱譏就口",
    "T85n2770_001:0361a07": "而辨。遇惡罵辱名之為毀。過善談讚目之為",
    "T85n2770_001:0361a08": "譽。當惡而道名之曰譏。當善而論謂之為稱。",
    "T85n2770_001:0361a09": "苦樂就心。此之八種名世八法。在世同有。亦",
    "T85n2770_001:0361a10": "名八風。能動人心。如來於此悉皆不動。偈言",
    "T85n2770_001:0361a11": "要迮且舉毀譽。如須彌者喻顯不動。後中初",
    "T85n2770_001:0361a12": "言於善不善等以慈者。法說以嘆。順己名善。",
    "T85n2770_001:0361a13": "違己不善。佛皆慈之心等如空。喻說明等。上",
    "T85n2770_001:0361a14": "來別嘆。下結可敬。孰謂誰也。聞如是人中之",
    "T85n2770_001:0361a15": "寶而不尊敬而不歸承。",
    "T85n2770_001:0361a16": "次下四行是第四段重訟前事。今奉世尊此",
    "T85n2770_001:0361a17": "徵蓋者。訟已向前蓋中事也。於中現我三千",
    "T85n2770_001:0361a18": "界者。訟前遍覆三千世界廣長悉現。諸天龍",
    "T85n2770_001:0361a19": "神所居宮者。訟前天宮龍神等宮悉現蓋中。",
    "T85n2770_001:0361a20": "悉現世間諸所有者。訟前須彌鐵圍山等。十",
    "T85n2770_001:0361a21": "力哀現是化變者。須荷佛恩。佛具十力。由十",
    "T85n2770_001:0361a22": "力尊哀愍我等現此化變。眾覩希有皆嘆佛",
    "T85n2770_001:0361a23": "者。訟前大眾覩佛神力嘆未曾有。我今稽首",
    "T85n2770_001:0361a24": "三界尊者。結已歸敬。",
    "T85n2770_001:0361a25": "自下第五廣嘆餘德。行別十五。相從為三段。",
    "T85n2770_001:0361a26": "初有兩行嘆佛身業。中間六行嘆佛口業。後",
    "T85n2770_001:0361a27": "之七行嘆佛意業。就身業中。大聖法王眾所",
    "T85n2770_001:0361a28": "歸者。嘆佛人高。淨心觀佛靡不欣者。嘆佛身",
    "T85n2770_001:0361a29": "妙靡猶無也。以佛身妙淨心觀者無不欣慶。",
    "T85n2770_001:0361b01": "除邪謗人。各見世尊在其前者。嘆佛化巧。以",
    "T85n2770_001:0361b02": "化巧故有感斯現。佛以過去業得此妙身相。",
    "T85n2770_001:0361b03": "無心於彼此而能應一切。斯則神力不共法",
    "T85n2770_001:0361b04": "者。結嘆顯勝。亦得名為結嘆顯異。他無此力",
    "T85n2770_001:0361b05": "故云不共法。就嘆口中初有兩行。讚嘆如來",
    "T85n2770_001:0361b06": "隨音異說。佛以一音演說法者。發言不異。眾",
    "T85n2770_001:0361b07": "生隨類各得解者。悟解不同。汎解有二。一約",
    "T85n2770_001:0361b08": "真說一。如來真實常法螺聲相名為一音。眾",
    "T85n2770_001:0361b09": "生於中種種異解。如一真身種種異現。如來",
    "T85n2770_001:0361b10": "真實常寂之聲名法螺音。恒有恒無名常寂",
    "T85n2770_001:0361b11": "聲。於淨耳者無時不聞名為恒有。有非新發。",
    "T85n2770_001:0361b12": "無淨身者無時暫聞。名為恒無。無非始性。二",
    "T85n2770_001:0361b13": "就應說一。於中有二。一約方言以說一音。如",
    "T85n2770_001:0361b14": "未或時作一胡音。眾生於中解種種語。餘亦",
    "T85n2770_001:0361b15": "如是。二約法說一。如來或時說一布施名為",
    "T85n2770_001:0361b16": "一音。眾生於中解種種法。餘亦如是。今此所",
    "T85n2770_001:0361b17": "論就應辨一等。就應中此偈約就方言以說",
    "T85n2770_001:0361b18": "一音。眾生於中解種種語故云隨類各得解",
    "T85n2770_001:0361b19": "矣。皆謂世尊同其語者。謂偏同己。斯則神力",
    "T85n2770_001:0361b20": "結嘆顯勝。次有兩行。讚嘆如來隨法異說。佛",
    "T85n2770_001:0361b21": "以一音演說法者。發言不異。眾生各各隨所",
    "T85n2770_001:0361b22": "解者。悟解不同。如來或時對一眾生說一種",
    "T85n2770_001:0361b23": "法名一音說。眾生於中解種種義名各各解。",
    "T85n2770_001:0361b24": "普得受行獲其利者。起行異也。斯則神力結",
    "T85n2770_001:0361b25": "嘆顯勝。下有兩行讚嘆如來隨心異說。佛以",
    "T85n2770_001:0361b26": "一音演說法者。發言不殊此亦是其隨法一",
    "T85n2770_001:0361b27": "矣。或有恐怖或歡喜等生心各以取說一法。",
    "T85n2770_001:0361b28": "有人專謂說己罪過當墮惡道。所以恐怖。有",
    "T85n2770_001:0361b29": "人專謂說己善業當生善處。所以歡喜。有人",
    "T85n2770_001:0361c01": "專謂呵己過非。所以厭離。有人專謂教己善",
    "T85n2770_001:0361c02": "義聞法生信。所以斷疑。斯則神力結嘆顯勝。",
    "T85n2770_001:0361c03": "下嘆意中。初四行偈嘆佛德備。後三行偈嘆",
    "T85n2770_001:0361c04": "佛解具。前四行中初兩行偈嘆佛智德。後兩",
    "T85n2770_001:0361c05": "行偈嘆佛斷德。此二之中各自利利他之別。",
    "T85n2770_001:0361c06": "前智德中。稽首十力大精進者。嘆佛十力力。",
    "T85n2770_001:0361c07": "由懃成故歎精進。稽首己得無所畏者。嘆佛",
    "T85n2770_001:0361c08": "四無畏。先成在己故云己得。稽首住於不共",
    "T85n2770_001:0361c09": "者。歎佛十八不共法也。此歎自德。向前文中",
    "T85n2770_001:0361c10": "先舉其德後結稽首。今此文中先彰稽首後",
    "T85n2770_001:0361c11": "出其德。文之左右。稽首一切大道師者。歎其",
    "T85n2770_001:0361c12": "利他。下斷德中先歎自德。稽首能斷眾結縛",
    "T85n2770_001:0361c13": "者。除其滅障。稽首已到於彼岸者。明證滅果。",
    "T85n2770_001:0361c14": "涅槃彼岸隨證名到。亦可。前言能斷結縛離",
    "T85n2770_001:0361c15": "生死因能到彼岸出生死果。下明利他。稽首",
    "T85n2770_001:0361c16": "能度諸世間者。謂能度於眾生世間出生死",
    "T85n2770_001:0361c17": "因離生死果。能教眾生出生死果度生死因",
    "T85n2770_001:0361c18": "得有餘滅。稽首永離生死道者。得無餘滅。上",
    "T85n2770_001:0361c19": "明得備下明解具。悉知眾生來去相者。明能",
    "T85n2770_001:0361c20": "知人。來謂未來。去是過去。以偈迮故不說",
    "T85n2770_001:0361c21": "現在。下明知法。善於諸法得解脫者。總明知",
    "T85n2770_001:0361c22": "法。於諸法中心無偏著名得解脫。下別顯之。",
    "T85n2770_001:0361c23": "不著世間如蓮華者。於有不染此明離愛。常",
    "T85n2770_001:0361c24": "善入於空寂行者。於空能解。此明離見。達諸",
    "T85n2770_001:0361c25": "法相無罣礙者。於法能知。此明離癡。稽首如",
    "T85n2770_001:0361c26": "空無所依者。於空能證。明離妄相。如空平等",
    "T85n2770_001:0361c27": "更無所依。佛亦如是。證心平等無所取著。故",
    "T85n2770_001:0361c28": "無所依。獻蓋至此望前為正望。後仍有起發",
    "T85n2770_001:0361c29": "之義。故亦名序。",
    "T85n2770_001:0362a01": "自下一段唯是正宗。因寶積請如來正顯淨",
    "T85n2770_001:0362a02": "土因果。於中有二。從初乃至隨其心淨則佛",
    "T85n2770_001:0362a03": "土淨以為初段。爾時舍利承佛威神下為第",
    "T85n2770_001:0362a04": "二段。此二段中總相麁分。初段偏明淨土之",
    "T85n2770_001:0362a05": "因。設使舉果對以顯因。後段偏明淨土之果。",
    "T85n2770_001:0362a06": "以實細論。初段因於寶積啟請具明淨土因",
    "T85n2770_001:0362a07": "之與果。後段因於舍利疑念拂疑顯淨以成",
    "T85n2770_001:0362a08": "前義。前中有四。一寶積等啟請為由。二如來",
    "T85n2770_001:0362a09": "讚歎勅聽許說。三寶積等奉教聽受。四佛廣",
    "T85n2770_001:0362a10": "為說。初中寶積標列請人。說此偈已結前起",
    "T85n2770_001:0362a11": "後。白佛世尊啟告所請。皆已發心由己所願。",
    "T85n2770_001:0362a12": "前覩如來合蓋現變顯不思議。生心願求名",
    "T85n2770_001:0362a13": "為發心。諸人齊發故云皆發。發之已意故言",
    "T85n2770_001:0362a14": "已發。阿耨菩提是外國語。此名無上正真正",
    "T85n2770_001:0362a15": "道。阿之言無。耨多羅名上。三名為王。藐之言",
    "T85n2770_001:0362a16": "真。三復名正。菩提稱道。懃求此道名為發心。",
    "T85n2770_001:0362a17": "菩提心義後當具論。何故道此心為行本。明",
    "T85n2770_001:0362a18": "已有本唯須修行生後請也。願聞得下正宣",
    "T85n2770_001:0362a19": "請辭。願聞得佛國土清淨彰己所求。求聞當",
    "T85n2770_001:0362a20": "果。願聞得佛。求聞正果。願聞土淨。求聞依",
    "T85n2770_001:0362a21": "果。此成依果約以辨。唯願世尊說諸菩薩淨",
    "T85n2770_001:0362a22": "佛土行者。諸說土因。唯是敬辭。亦是專義。",
    "T85n2770_001:0362a23": "專求如來說淨土行故言唯願。前就果德彰",
    "T85n2770_001:0362a24": "己願聞。略不請說。此就行中唯明請說不彰",
    "T85n2770_001:0362a25": "願聞。言之隱顯道理齊通。",
    "T85n2770_001:0362a26": "自下第二如來歎問勅聽許說。先歎。次勅。後",
    "T85n2770_001:0362a27": "許宣說。歎中善哉是總歎也。善猶好也。所請",
    "T85n2770_001:0362a28": "事好故名為善哉。是助辭。乃能為諸菩薩問",
    "T85n2770_001:0362a29": "於如來淨土之行。出其善事。乃者是其。□越",
    "T85n2770_001:0362b01": "之辭。無量眾生皆不能問。至汝方堪故曰乃",
    "T85n2770_001:0362b02": "能。前兩句中據後以歎。是故偏言為諸菩薩",
    "T85n2770_001:0362b03": "問淨土行。若就前句。應言乃能願聞得佛國",
    "T85n2770_001:0362b04": "土清淨。略不云耳。諦聽善思勅誡辭。諦謂審",
    "T85n2770_001:0362b05": "諦。善謂委善。諦聽得善思得義故並勅之。念",
    "T85n2770_001:0362b06": "能堅持文義不失。故復教念當為汝說於是",
    "T85n2770_001:0362b07": "寶積及五百等是第三段奉教聽受。",
    "T85n2770_001:0362b08": "自下第四佛為廣說。於中應先解淨土義。然",
    "T85n2770_001:0362b09": "後釋文義。如別章。文中有二。一約大悲隨有",
    "T85n2770_001:0362b10": "之行宣說眾生以為佛土。二直心不約就出",
    "T85n2770_001:0362b11": "世恒菩提行說直心等而為佛土。前中有三",
    "T85n2770_001:0362b12": "段。一總說眾生以為佛土。二所以下釋前眾",
    "T85n2770_001:0362b13": "生為佛土義。取土為生故名眾生以為佛土。",
    "T85n2770_001:0362b14": "三所以下轉釋為眾生取佛土義。初中眾生",
    "T85n2770_001:0362b15": "是佛土者。緣中說土。土因悲得。悲由生起。以",
    "T85n2770_001:0362b16": "有眾生菩薩起悲。悲故得土。故名眾生為佛",
    "T85n2770_001:0362b17": "土耳。無限大悲等眾生界情無分限故。名一",
    "T85n2770_001:0362b18": "切眾生之類悉為佛土。第二釋中所以者何。",
    "T85n2770_001:0362b19": "問前起後。土是己報。所以乃說他眾生類為",
    "T85n2770_001:0362b20": "我佛土下對釋之。釋意如何。菩薩取土原為",
    "T85n2770_001:0362b21": "眾生。得土生由故名眾生而為佛土。文中四",
    "T85n2770_001:0362b22": "句。前二為於地前眾生。後二為於地上眾生。",
    "T85n2770_001:0362b23": "前兩句中化。始調終化者。化於種性已前令",
    "T85n2770_001:0362b24": "生信解。調者調於種性。已上令起行修。亦",
    "T85n2770_001:0362b25": "可。化者化令生善。善心先無今忽令有。故",
    "T85n2770_001:0362b26": "名為化。言調伏者。調令離過。離過順法。故名",
    "T85n2770_001:0362b27": "調伏。菩薩隨所化生而耳佛土者。為依淨土",
    "T85n2770_001:0362b28": "化人生善故取佛土。如彌陀界一生其中永",
    "T85n2770_001:0362b29": "善不退。隨所調伏眾生而取佛土者。為依淨",
    "T85n2770_001:0362c01": "土調人離惡故取佛土。如彌陀界一生其中",
    "T85n2770_001:0362c02": "永離諸過。後兩句中。入佛惠者。趣入佛果起",
    "T85n2770_001:0362c03": "菩薩根修起行因。亦可。入惠定惠莊嚴起菩",
    "T85n2770_001:0362c04": "薩根。是福莊嚴。文中初言隨諸眾生。應以何",
    "T85n2770_001:0362c05": "國入佛惠者。隨物所宜故言應。以為依淨土",
    "T85n2770_001:0362c06": "攝諸菩薩修惠莊嚴故取佛土。初地已上皆",
    "T85n2770_001:0362c07": "入三世諸佛智地。為教眾生入是智地故取",
    "T85n2770_001:0362c08": "佛土。應以何國起菩薩根而取佛土者。應以",
    "T85n2770_001:0362c09": "如前為依淨土攝諸菩薩修福莊嚴故取淨",
    "T85n2770_001:0362c10": "土。菩薩所行能為佛本。就人以彰名菩薩根",
    "T85n2770_001:0362c11": "亦可。菩薩行中相起初為後本名菩薩根。但",
    "T85n2770_001:0362c12": "諸眾生藉處不同起道各異。是故並言應以",
    "T85n2770_001:0362c13": "何國菩薩為之取種種土。問曰。所取為真為",
    "T85n2770_001:0362c14": "應。體即是真用相是應。應必依真故現應而",
    "T85n2770_001:0362c15": "取真土。",
    "T85n2770_001:0362c16": "自下第三轉釋為眾生取佛土義。先問後解。",
    "T85n2770_001:0362c17": "所以者何問也。問有兩意。一問菩薩得土自",
    "T85n2770_001:0362c18": "安。所以偏言為眾生者何。二問觀空破相之",
    "T85n2770_001:0362c19": "惠能治染過可得淨土為眾生。是其取有之",
    "T85n2770_001:0362c20": "心。所以能得淨土者何下對釋之兩意別解。",
    "T85n2770_001:0362c21": "菩薩取於淨因皆為饒益諸眾生故。解初意",
    "T85n2770_001:0362c22": "也。雖得自安。取土之意原為益生故。說為生",
    "T85n2770_001:0362c23": "而取土耳。譬如有人下釋後意也。釋意如何。",
    "T85n2770_001:0362c24": "淨土是其功德之果。唯空不成故為眾生能",
    "T85n2770_001:0362c25": "得淨土。先喻後合。喻中譬如有人欲於空地",
    "T85n2770_001:0362c26": "造立宮室隨意無礙。順舉其得人喻菩薩。修",
    "T85n2770_001:0362c27": "起淨土名造宮室。依空修惠依有起悲名為",
    "T85n2770_001:0362c28": "空地。用此求土得變不難名為無礙。若於虛",
    "T85n2770_001:0362c29": "空終不能成。舉失顯得。捨有純空無得土義。",
    "T85n2770_001:0363a01": "終不能成下合顯法。先合前得菩薩合人。辨",
    "T85n2770_001:0363a02": "法同喻故曰如是。為成就眾生故合於地也。",
    "T85n2770_001:0363a03": "空略不合。願取佛國合造宮室。隨意無礙略",
    "T85n2770_001:0363a04": "而不合。願取佛國者非於空也。合後失也。純",
    "T85n2770_001:0363a05": "空不成故言非矣也。",
    "T85n2770_001:0363a06": "自下第二明其出世順菩提行為淨土因。於",
    "T85n2770_001:0363a07": "中有二。一明行體。二如是寶積隨其直心則",
    "T85n2770_001:0363a08": "能發下明其行修次第成義。就前段中有十",
    "T85n2770_001:0363a09": "七句。一一句中皆先舉因。對上諸中願說菩",
    "T85n2770_001:0363a10": "薩淨土之行。後舉其果。對上請中願聞得佛",
    "T85n2770_001:0363a11": "國土清淨。文中皆言菩薩成佛。對前請中",
    "T85n2770_001:0363a12": "願聞得佛。不諂眾生來生國等。對前願聞",
    "T85n2770_001:0363a13": "得佛國土清淨。此義須知。文中有二。一修",
    "T85n2770_001:0363a14": "善法起淨土行。二說除難下明離惡法捨穢",
    "T85n2770_001:0363a15": "土行。前修善中三句分別。一約因分別。相從",
    "T85n2770_001:0363a16": "為三。一起行心。二布施下明所起行。三迴",
    "T85n2770_001:0363a17": "向下明轉行心。二就果分別。汎論土果有三",
    "T85n2770_001:0363a18": "莊嚴。一事莊嚴。謂眾寶等。二法莊嚴。風鈴樹",
    "T85n2770_001:0363a19": "等皆宣法音。三人莊嚴。勝善眾生居住其中。",
    "T85n2770_001:0363a20": "今此文中從初乃至三十七品是淨土來。明",
    "T85n2770_001:0363a21": "人莊嚴。皆說善人來生其國迴向一句。明事",
    "T85n2770_001:0363a22": "莊嚴及法莊嚴。故下文言得一切具足功德。",
    "T85n2770_001:0363a23": "國土理實齊通。語之隱顯。三隨文釋。就因土",
    "T85n2770_001:0363a24": "中先解初段起行之心。心行別有三。一是直",
    "T85n2770_001:0363a25": "心。二是深心。三大乘心。此大乘心下光嚴",
    "T85n2770_001:0363a26": "中名菩提心。下光嚴中更有一種名發行心。",
    "T85n2770_001:0363a27": "此中略無起行之意名發行心。初言寶積當",
    "T85n2770_001:0363a28": "知直心是菩薩淨土者。對果辨因。對前唯願",
    "T85n2770_001:0363a29": "說淨土行。淨妙之果虛心不得故須宣說。直",
    "T85n2770_001:0363b01": "心為因。直心有二。如涅槃說。一自行直。起行",
    "T85n2770_001:0363b02": "不虛。二化他直利物不圍。由此能得淨土之",
    "T85n2770_001:0363b03": "果。世尊因中而與果名。故說直心以為淨土。",
    "T85n2770_001:0363b04": "其猶世人說食為命。餘行皆爾。菩薩成佛時",
    "T85n2770_001:0363b05": "不諂眾生來生其國。明因得果。亦得名為舉",
    "T85n2770_001:0363b06": "果顯因。此即對上願聞得佛國土清淨。菩薩",
    "T85n2770_001:0363b07": "成佛是得佛也。不諂來生是淨土也。不諂猶",
    "T85n2770_001:0363b08": "是直心別稱。菩薩自直安能使他直心眾生",
    "T85n2770_001:0363b09": "來生其國。解有四義。一以直心淨業之力自",
    "T85n2770_001:0363b10": "然感彼不諂眾生來生其國。如屠殺人自然",
    "T85n2770_001:0363b11": "還感屠殺眾生來生其家。二由自直心令他",
    "T85n2770_001:0363b12": "直心眾生樂見愛好親近。故令不諂眾生來",
    "T85n2770_001:0363b13": "生。三自直教他所敬眾生還來歸從。故令不",
    "T85n2770_001:0363b14": "諂眾生來生。四由直心得妙淨土。以土妙故",
    "T85n2770_001:0363b15": "物皆樂往修直往生。故令不諂眾生來生。餘",
    "T85n2770_001:0363b16": "行悉爾。第二深心對果辨因。信樂慇至名曰",
    "T85n2770_001:0363b17": "深心故。地論言。其深心者謂信樂等。菩薩",
    "T85n2770_001:0363b18": "成等明因得果。言具足功德眾生來生者。深",
    "T85n2770_001:0363b19": "心是其諸行之因。能生諸德。以是力故還令",
    "T85n2770_001:0363b20": "具足功德眾生來生其國。發言大乘心是菩",
    "T85n2770_001:0363b21": "薩淨土者。對果辨因。此乃是其求佛之心名",
    "T85n2770_001:0363b22": "大乘心。行能運通目之為乘。乘中莫加謂之",
    "T85n2770_001:0363b23": "為大。諸佛菩薩名為大人。大人所乘名為大",
    "T85n2770_001:0363b24": "乘。求此之意名大乘心。有經亦言名菩提心。",
    "T85n2770_001:0363b25": "皆得無傷。由是得土故名淨土得果。可知上",
    "T85n2770_001:0363b26": "來明其起行之心。",
    "T85n2770_001:0363b27": "下次明其心所起行。於中有二。一明行體。二",
    "T85n2770_001:0363b28": "三十七下行熟成道。前行體中。六度自利。四",
    "T85n2770_001:0363b29": "無量下明其利他。就自利中布施是菩薩淨",
    "T85n2770_001:0363c01": "土舉因。菩薩成佛時明因得果。一切能捨猶",
    "T85n2770_001:0363c02": "是布施。由自施故感彼眾生來生其國。持戒",
    "T85n2770_001:0363c03": "舉因。菩薩成下明因得果。行十善道滿願眾",
    "T85n2770_001:0363c04": "生來生其國者。十善是戒行。十善道戒行具",
    "T85n2770_001:0363c05": "也。言滿願者戒心極也。以自持戒故令十善",
    "T85n2770_001:0363c06": "道滿願。眾生來生其國。忍辱舉因。菩薩成",
    "T85n2770_001:0363c07": "下明因得果。經文不同。有經直言三十二相",
    "T85n2770_001:0363c08": "莊嚴眾生來生其國。此直舉果。是義云何。修",
    "T85n2770_001:0363c09": "忍離瞋得端政報。菩薩自修忍辱之行得相",
    "T85n2770_001:0363c10": "好果。未來還有修行忍辱得相眾生來生其",
    "T85n2770_001:0363c11": "國。有經說言。三十二相柔和眾生來生其",
    "T85n2770_001:0363c12": "國。此通因說。柔和猶是忍之別稱。菩薩自修",
    "T85n2770_001:0363c13": "忍辱柔和得相好果。未來還有如是眾生來",
    "T85n2770_001:0363c14": "生其國。三十二相如涅槃說。地持亦有。諸行",
    "T85n2770_001:0363c15": "皆得。且就忍論。精進舉因。菩薩成下明因得",
    "T85n2770_001:0363c16": "果。懃修一切猶是精進。禪定舉因。菩薩成",
    "T85n2770_001:0363c17": "下明因得果。攝心不亂猶是禪定。智惠舉因。",
    "T85n2770_001:0363c18": "菩薩成下明因得果。正定眾生來生國者。種",
    "T85n2770_001:0363c19": "性已上名正定聚。惠行成者住正定聚。住正",
    "T85n2770_001:0363c20": "定聚者惠行成就。由自修惠正定不退。還令",
    "T85n2770_001:0363c21": "如是眾生來生。下利他中。初四無量明利他",
    "T85n2770_001:0363c22": "心。第二四攝明利他行。第三方便明利他",
    "T85n2770_001:0363c23": "智。就利他心中四無量心是菩薩土。對果辨",
    "T85n2770_001:0363c24": "因。慈悲喜捨是四無量義。如後釋。菩薩成下",
    "T85n2770_001:0363c25": "明因得果。愛憐名慈。惻愴曰悲。慶悅名喜。亡",
    "T85n2770_001:0363c26": "懷稱捨。心無存著故曰亡懷。利他行中四攝",
    "T85n2770_001:0363c27": "舉因。布施愛語利益同事是其四也。義如別",
    "T85n2770_001:0363c28": "別章。此應具論。今且釋名。布施如上。因其",
    "T85n2770_001:0363c29": "布施錄物。初從道名布施攝。此與檀度有何",
    "T85n2770_001:0364a01": "差別。用同體義分。直爾與財名為檀度。因其",
    "T85n2770_001:0364a02": "與則錄人從道名布施攝。美辭可翫名為愛",
    "T85n2770_001:0364a03": "語。因其愛言錄物從道名愛語攝。言利益者",
    "T85n2770_001:0364a04": "經論之中亦名利行。通釋一物。於中別分。事",
    "T85n2770_001:0364a05": "中饒潤名為利益。化之起道說為利行。因其",
    "T85n2770_001:0364a06": "利行錄人道從名利益攝。言同事者。經論之",
    "T85n2770_001:0364a07": "中亦名同事。亦名同行。亦名同利。通釋是",
    "T85n2770_001:0364a08": "一。於中別分。事中共同名為同事。行中同修",
    "T85n2770_001:0364a09": "名為同行。成德共同名為同利。初下次中第",
    "T85n2770_001:0364a10": "三是上因同錄生名為事攝同行攝等。菩薩",
    "T85n2770_001:0364a11": "成下明因得果。解脫所攝眾生生者。自以四",
    "T85n2770_001:0364a12": "攝攝取眾生令解脫故。未來成時還有出世",
    "T85n2770_001:0364a13": "解脫所攝眾生來生。利他智中。方便是菩薩",
    "T85n2770_001:0364a14": "舉因。化智善巧名為菩薩成方便。方便無量",
    "T85n2770_001:0364a15": "此應宣說四無礙惠為方便矣。故下宣說於",
    "T85n2770_001:0364a16": "一切法無礙眾生來生其國。得果可知。上來",
    "T85n2770_001:0364a17": "明行。下次明其道行成熟。虛通說為道矣。道",
    "T85n2770_001:0364a18": "行眾多今此略舉三十七品。三十七品淨土",
    "T85n2770_001:0364a19": "者是菩薩對果辨因。義如後釋。菩薩成下明",
    "T85n2770_001:0364a20": "因得果。念處正懃神足根力覺道眾生來生",
    "T85n2770_001:0364a21": "國者。還是其道眾生來生。念謂四念。身受心",
    "T85n2770_001:0364a22": "法是其四也。懃謂四懃。未生諸惡令其不生。",
    "T85n2770_001:0364a23": "已生令滅。未生諸善令其得生。已生令其廣。",
    "T85n2770_001:0364a24": "是其四也。言神足者。四如意足。欲定精進定",
    "T85n2770_001:0364a25": "念定惠定是其四也。根謂五根。信進念定惠",
    "T85n2770_001:0364a26": "是其五也。力謂五力。名同五根。覺謂七覺。念",
    "T85n2770_001:0364a27": "擇精進猗喜定捨是其七也。道謂八道。正見",
    "T85n2770_001:0364a28": "正思惟。正語正業正命正精進正念正定是",
    "T85n2770_001:0364a29": "其八也。以自修故令此眾生來生其國。上來",
    "T85n2770_001:0364b01": "明行下。明迴向轉行之心。以迴向力令前諸",
    "T85n2770_001:0364b02": "行捨遠諸有趣向涅槃。故名轉行。迴向舉因。",
    "T85n2770_001:0364b03": "迴向用己善法有所趣向故名迴向。迴向有",
    "T85n2770_001:0364b04": "三。一菩提迴向。用己善根成大菩提。二眾",
    "T85n2770_001:0364b05": "生迴向。己善根迴施眾生。三實際迴向。用己",
    "T85n2770_001:0364b06": "善根迴求實際。廣如別章。此應具論。菩薩成",
    "T85n2770_001:0364b07": "時明因得果。亦得名為舉果顯因。言得具足",
    "T85n2770_001:0364b08": "功德國者。上來諸句明人莊嚴。故說善人來",
    "T85n2770_001:0364b09": "生其國。此句明事及法莊嚴。故說具足功德",
    "T85n2770_001:0364b10": "國土。眾寶莊嚴及諸佛法名為具足功德因",
    "T85n2770_001:0364b11": "矣。上來修善起淨土行。",
    "T85n2770_001:0364b12": "下明離過捨穢土行。所得國土無諸穢惡。於",
    "T85n2770_001:0364b13": "中三旬。初說除難教他離過。後二自離前教",
    "T85n2770_001:0364b14": "他中說除八難已下是淨土者對果辨因。教",
    "T85n2770_001:0364b15": "他除難為土因矣。何者八難。三塗為三。人中",
    "T85n2770_001:0364b16": "有四。一是生盲生聾等難。二是世智辨聰之",
    "T85n2770_001:0364b17": "難。謂惡邪見。三是佛前佛後之難。無佛法時。",
    "T85n2770_001:0364b18": "四欝單越難。四中初一就苦說難。第二就惡。",
    "T85n2770_001:0364b19": "此二當體。第三就時。四□□□□□□八長",
    "T85n2770_001:0364b20": "壽天難。謂色無色界在此無有初入聖□□",
    "T85n2770_001:0364b21": "□□□□□□人修治捨離此難故名說除"
}