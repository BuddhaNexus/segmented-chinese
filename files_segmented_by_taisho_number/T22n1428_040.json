{
    "T22n1428_040:0852a03": "2四分律卷第四十三分之四",
    "T22n1428_040:0852a05": "姚秦罽賓三藏佛陀耶舍",
    "T22n1428_040:0852a06": "共竺佛念等譯",
    "T22n1428_040:0852a07": "衣揵度之二",
    "T22n1428_040:0852a08": "爾時瓶沙王患大便道中血出，諸侍女見皆",
    "T22n1428_040:0852a09": "共笑言：「王今所患如我女人。」時王瓶沙聞",
    "T22n1428_040:0852a10": "已慚愧，即喚無畏王子言：「我今有如是病，",
    "T22n1428_040:0852a11": "汝可為我覓醫。」即答王言：「有耆婆童子，",
    "T22n1428_040:0852a12": "善於醫道，能治王病。」王言：「喚來。」無畏王子",
    "T22n1428_040:0852a13": "喚耆婆來，問言：「汝能治王病不？」答言：「能治。」",
    "T22n1428_040:0852a14": "「若能，汝可往治之。」時耆婆童子往瓶沙王",
    "T22n1428_040:0852a15": "所，前禮王足却住一面，問王言：「何所患",
    "T22n1428_040:0852a16": "苦？」王答言：「病如是如是。」復問：「病從何起？」王",
    "T22n1428_040:0852a17": "答言：「從如是如是起。」復問：「患來久近？」王言：",
    "T22n1428_040:0852a18": "「患來爾許時。」如此問已，答言：「能治。」時即取",
    "T22n1428_040:0852a19": "鐵槽盛滿煖水，語瓶沙王言：「入此水中。」王",
    "T22n1428_040:0852a20": "即入水。語王坐水中，王即坐。語王臥水",
    "T22n1428_040:0852a21": "中，王即臥。時耆婆以水灑王而呪之，王即",
    "T22n1428_040:0852a22": "睡，疾疾却水，即取利刀破王所苦處，淨洗",
    "T22n1428_040:0852a23": "瘡已，持好藥塗。藥塗竟，病除瘡愈，其處毛",
    "T22n1428_040:0852a24": "生，與無瘡處不別。即復還滿槽水，以水灑",
    "T22n1428_040:0852a25": "王而呪之，王即覺。王言：「可治我病。」答言：",
    "T22n1428_040:0852a26": "「我已治竟。」王言：「善治不？」答言：「善治。」王即以手",
    "T22n1428_040:0852a27": "捫摸看，亦不知瘡處。王即問言：「汝云何治",
    "T22n1428_040:0852a28": "病，乃使無有瘡處？」耆婆報言：「我治病寧可",
    "T22n1428_040:0852a29": "令有瘡處耶？」時王即集諸侍女作如是",
    "T22n1428_040:0852b01": "言：「耆婆醫大利益我，有念我者當大與財",
    "T22n1428_040:0852b02": "寶。」時諸侍女即取種種瓔珞、臂脚釧，及覆形",
    "T22n1428_040:0852b03": "密寶、形外寶錢，及金銀、摩尼、真珠、毘琉璃、貝",
    "T22n1428_040:0852b04": "玉、頗梨，積為大聚。時王喚耆婆來語言：「汝",
    "T22n1428_040:0852b05": "治我病差，以此物報恩。」耆婆言：「大王且",
    "T22n1428_040:0852b06": "止，便為供養已，我為無畏王子故治王病。」",
    "T22n1428_040:0852b07": "王言：「汝不得治餘人病，唯治我病、佛及比",
    "T22n1428_040:0852b08": "丘僧、宮內人。」此是耆婆童子第二治病也。",
    "T22n1428_040:0852b09": "爾時王舍城有長者，常患頭痛，無有醫能",
    "T22n1428_040:0852b10": "治者。時有一醫語長者言：「却後七年當死。」",
    "T22n1428_040:0852b11": "或有言六年，或言五年，乃至一年當死者。",
    "T22n1428_040:0852b12": "或有醫言：「七月後當死。」或言六月乃至一月",
    "T22n1428_040:0852b13": "當死，或有言過七日後當死者。時長者自",
    "T22n1428_040:0852b14": "往耆婆童子所語言：「為我治病，當雇汝百",
    "T22n1428_040:0852b15": "千兩金。」答言：「不能。」復重語言：「與汝二百、三",
    "T22n1428_040:0852b16": "百、四百千兩金。」答言：「不能。」復言：「當為汝作",
    "T22n1428_040:0852b17": "奴家業，一切亦皆屬汝。」耆婆言：「我不以財",
    "T22n1428_040:0852b18": "寶少故不能治汝。以王瓶沙先勅我言：『汝",
    "T22n1428_040:0852b19": "唯治我病、佛及比丘僧、宮中人，不得治餘",
    "T22n1428_040:0852b20": "人。』是故不能。汝今可往白王。」時彼長者",
    "T22n1428_040:0852b21": "即往白王言：「我今有病，願王聽耆婆治我",
    "T22n1428_040:0852b22": "病。」時王即喚耆婆語言：「王舍城中有長者",
    "T22n1428_040:0852b23": "病，汝能治不？」答言：「能治。」「汝若能者可往治。」",
    "T22n1428_040:0852b24": "爾時耆婆即往長者家，語言：「何所患苦？」答",
    "T22n1428_040:0852b25": "言：「所患如是如是。」復問言：「從何而起？」答言：",
    "T22n1428_040:0852b26": "「從如是如是起。」問言：「得來久近？」答言：「病",
    "T22n1428_040:0852b27": "來爾許時。」問已語言：「我能治汝。」爾時耆婆",
    "T22n1428_040:0852b28": "即與醎食令渴、飲酒令醉，繫其身在床，",
    "T22n1428_040:0852b29": "集其親里，取利刀破頭開頂骨示其親",
    "T22n1428_040:0852c01": "里，蟲滿頭中，此是病也。耆婆語諸人言：「如",
    "T22n1428_040:0852c02": "先醫言：『七年後當死。』彼作是意，七年已後",
    "T22n1428_040:0852c03": "腦盡當死。彼醫如是為不善見。或言：『六、五、",
    "T22n1428_040:0852c04": "四、三、二年、一年當死。』者，彼作是意，腦盡當",
    "T22n1428_040:0852c05": "死。彼亦不善見。或言七月乃至一月當死",
    "T22n1428_040:0852c06": "者，彼亦不善見。有言：『七日當死。』者，彼作是",
    "T22n1428_040:0852c07": "意言，腦盡當死。彼為善見。若今不治，過",
    "T22n1428_040:0852c08": "七日腦盡當死。」時耆婆淨除頭中病已，以",
    "T22n1428_040:0852c09": "酥蜜置滿頭中已，還合髑髏縫之，以好",
    "T22n1428_040:0852c10": "藥塗。即時病除肉滿，還復毛生，與無瘡處",
    "T22n1428_040:0852c11": "不異。耆婆語言：「汝憶先要不？」答言：「憶！我先",
    "T22n1428_040:0852c12": "有此要，當為汝作奴，家業一切悉當屬汝。」",
    "T22n1428_040:0852c13": "耆婆言：「且止長者，便為供養已。還用初語。」",
    "T22n1428_040:0852c14": "時彼長者，即與四十萬兩金，耆婆以一百",
    "T22n1428_040:0852c15": "千兩上王，百千兩與父，二百千兩自入。此",
    "T22n1428_040:0852c16": "是耆婆第三治病。爾時拘睒彌國有長者子，",
    "T22n1428_040:0852c17": "輪上嬉戲，腸結腹內食飲不消亦不得出，",
    "T22n1428_040:0852c18": "彼國無能治者。彼聞摩竭國有大醫善能",
    "T22n1428_040:0852c19": "治病，即遣使白王：「拘睒彌長者子病，耆婆",
    "T22n1428_040:0852c20": "能治，願王遣來。」時瓶沙王喚耆婆問言：「拘",
    "T22n1428_040:0852c21": "睒彌長者子病，汝能治不？」答言：「能。」「若能者，",
    "T22n1428_040:0852c22": "汝可往治之。」時耆婆童子乘車詣拘睒彌，",
    "T22n1428_040:0852c23": "耆婆始至，長者子已死，伎樂送出。耆婆聞",
    "T22n1428_040:0852c24": "聲即問言：「此是何等伎樂鼓聲？」傍人答言：「是",
    "T22n1428_040:0852c25": "汝所為來，長者子已死，是彼伎樂音聲。」耆婆",
    "T22n1428_040:0852c26": "童子善能分別一切音聲，即言語：「使迴還，",
    "T22n1428_040:0852c27": "此非死人。」語已即便迴還。時耆婆童子即下",
    "T22n1428_040:0852c28": "車，取利刀破腹披腸結處，示其父母諸親",
    "T22n1428_040:0852c29": "語言：「此是輪上嬉戲使腸結，如是食飲不",
    "T22n1428_040:0853a01": "消，非是死也。」即為解腸，還復本處，縫皮",
    "T22n1428_040:0853a02": "肉合，以好藥塗之，瘡即愈毛還生，與無",
    "T22n1428_040:0853a03": "瘡處不異。時長者子即報耆婆四十萬兩",
    "T22n1428_040:0853a04": "金，婦亦與四十萬兩金。長者父母亦爾，各",
    "T22n1428_040:0853a05": "與四十萬兩金。是耆婆童子第四治病。爾時",
    "T22n1428_040:0853a06": "尉禪國王波羅殊提，十二年中常患頭痛，",
    "T22n1428_040:0853a07": "無有醫能治者。彼聞瓶沙王有好醫善能",
    "T22n1428_040:0853a08": "治病，即遣使白王：「我今有病，耆婆能治，願",
    "T22n1428_040:0853a09": "遣來為我治之。」時王即喚耆婆問言：「汝能",
    "T22n1428_040:0853a10": "治波羅殊提病不？」答言：「能。」「汝可往治之。」王",
    "T22n1428_040:0853a11": "語言：「彼王從蠍中來，汝好自護，莫自斷",
    "T22n1428_040:0853a12": "命。」答言：「爾。」時耆婆童子往尉禪國，至波羅",
    "T22n1428_040:0853a13": "殊提所，禮足已在一面住，即問王言：「何所",
    "T22n1428_040:0853a14": "患苦？」答言：「如是如是病。」問言：「病從何起。」答",
    "T22n1428_040:0853a15": "言：「從如是如是起。」問言：「病來久近？」答言：「病",
    "T22n1428_040:0853a16": "來爾許時。」次第問已，語言：「我能治。」王言：「若",
    "T22n1428_040:0853a17": "以酥若雜酥為藥，我不能服。若與我雜酥",
    "T22n1428_040:0853a18": "藥，我當殺汝。是病餘藥不治，唯酥則除。」耆",
    "T22n1428_040:0853a19": "婆童子即設方便語王言：「我等醫法治病，",
    "T22n1428_040:0853a20": "朝晡晨夜隨意出入。」王語耆婆：「聽隨意出",
    "T22n1428_040:0853a21": "入。」復白王言：「若須貴藥，當得急乘騎，願",
    "T22n1428_040:0853a22": "王聽給疾者。」是時王即給日行五十由旬駝，",
    "T22n1428_040:0853a23": "即與王醎食令食，於屏處煎酥為藥，作",
    "T22n1428_040:0853a24": "水色水味已，持與王母語言：「王若眠覺，渴",
    "T22n1428_040:0853a25": "須水時，可持此與飲之。」持水與王母已，",
    "T22n1428_040:0853a26": "即乘五十由旬駝而去。時王眠覺渴須水，",
    "T22n1428_040:0853a27": "母即持此水藥與之。藥欲消時覺有酥氣，",
    "T22n1428_040:0853a28": "王言：「耆婆與我酥飲，是我怨家，何能治我？",
    "T22n1428_040:0853a29": "急往覓來。」即往耆婆住處，覓之不得。問守",
    "T22n1428_040:0853b01": "門人言：「耆婆所在？」答言：「乘五十由旬駝而",
    "T22n1428_040:0853b02": "去。」王益怖懼：「以酥飲我，是我怨家，何能治",
    "T22n1428_040:0853b03": "我？」時王有一健步，名曰烏，日行六十由旬，",
    "T22n1428_040:0853b04": "即喚來。王語言：「汝能追耆婆童子不？」答言：",
    "T22n1428_040:0853b05": "「能。」「汝可往喚來。」王言：「彼耆婆大知技術，莫",
    "T22n1428_040:0853b06": "食其食，或與汝非藥。」答言：「爾。受王教。」耆婆",
    "T22n1428_040:0853b07": "童子去至中道，不復畏懼，便住作食。時健",
    "T22n1428_040:0853b08": "步烏得及耆婆，語耆婆言：「王波羅殊提喚",
    "T22n1428_040:0853b09": "汝。」即言：「當去。」耆婆與烏食，不肯食。時耆婆",
    "T22n1428_040:0853b10": "自食一阿摩勒果留半，飲一器水復留半，",
    "T22n1428_040:0853b11": "爪下安非藥，沈著水果中，語烏言：「我已食",
    "T22n1428_040:0853b12": "半果、飲半水，餘有半果半水，汝可食之。」烏",
    "T22n1428_040:0853b13": "即念言：「彼自食半果、飲半水，留半與我，此",
    "T22n1428_040:0853b14": "中必當無有非藥。」即食半果、飲半水已，",
    "T22n1428_040:0853b15": "便患啑不復能去。復取藥著烏前語言：「汝",
    "T22n1428_040:0853b16": "某時某時服此藥當差。」耆婆童子即便乘",
    "T22n1428_040:0853b17": "行五十由旬駝復前去。後王與烏所患俱",
    "T22n1428_040:0853b18": "差。波羅殊堤王遣使喚耆婆語言：「汝已治",
    "T22n1428_040:0853b19": "我病差，可來。汝在彼國所得多少，我當",
    "T22n1428_040:0853b20": "加倍與汝。」耆婆言：「且止！王便為供養已，我",
    "T22n1428_040:0853b21": "為瓶沙王故治王病。」時波羅殊提送一貴",
    "T22n1428_040:0853b22": "價衣價直半國，語耆婆言：「汝不肯來，今與",
    "T22n1428_040:0853b23": "汝此衣以用相報。」此是耆婆第五治病。爾時",
    "T22n1428_040:0853b24": "世尊患水，語阿難言：「我患水，欲得除去。」時",
    "T22n1428_040:0853b25": "阿難聞世尊言，往王舍城，至耆婆所語言：",
    "T22n1428_040:0853b26": "「如來患水，欲得除之。」爾時耆婆與阿難俱",
    "T22n1428_040:0853b27": "往佛所，頭面禮足却住一面，白佛言：「如來",
    "T22n1428_040:0853b28": "患水耶？」佛言：「如是耆婆！我欲除之。」白佛",
    "T22n1428_040:0853b29": "言：「欲須幾下？」答言：「須三十下。」時耆婆與",
    "T22n1428_040:0853c01": "阿難俱往王舍城，取三把優鉢花，還詣其",
    "T22n1428_040:0853c02": "家，取一把花，以藥熏之！并復呪說，如來",
    "T22n1428_040:0853c03": "嗅此可得十下。復取第二把花，以藥熏",
    "T22n1428_040:0853c04": "之！并復呪說，嗅之復可得十下。復取第",
    "T22n1428_040:0853c05": "三把花，以藥熏之，并復呪說，嗅之可得",
    "T22n1428_040:0853c06": "九下。復飲一掌煖水，足得一下風。即隨",
    "T22n1428_040:0853c07": "順以三把花，置阿難手中。時阿難持華",
    "T22n1428_040:0853c08": "出王舍城，詣世尊所，持一把花，授與世",
    "T22n1428_040:0853c09": "尊，如來嗅之，可得十下。復授第二把，更",
    "T22n1428_040:0853c10": "得十下。第三把，復得九下。爾時耆婆，忘語",
    "T22n1428_040:0853c11": "阿難與佛煖水。爾時世尊，知耆婆心所念，",
    "T22n1428_040:0853c12": "即喚阿難取煖水來。爾時阿難聞世尊教，",
    "T22n1428_040:0853c13": "即取煖水與佛。佛即飲一掌煖水，患即消",
    "T22n1428_040:0853c14": "除，風亦隨順。爾時王瓶沙聞佛有患，與八",
    "T22n1428_040:0853c15": "萬四千人俱，前後導從詣世尊所，問訊世",
    "T22n1428_040:0853c16": "尊，頭面禮足，却坐一面。時憂填王聞世尊",
    "T22n1428_040:0853c17": "患，亦將七萬人俱。波羅殊提王，與六萬人",
    "T22n1428_040:0853c18": "俱。梵施王，與五萬人俱。波斯匿王，與四萬",
    "T22n1428_040:0853c19": "人俱。末利夫人、利師達多富羅那、四大天",
    "T22n1428_040:0853c20": "王及諸營從、釋提桓因與忉利諸天俱、炎",
    "T22n1428_040:0853c21": "天子與炎天俱、兜率天子與兜率諸天俱、",
    "T22n1428_040:0853c22": "化樂天與化樂諸天俱、他化自在天與他",
    "T22n1428_040:0853c23": "化自在天俱、梵天與梵天俱、摩醯首羅天",
    "T22n1428_040:0853c24": "子與摩醯首羅諸天俱，往世尊所，頭面禮",
    "T22n1428_040:0853c25": "足，却住一面。時舍利弗聞世尊病，與五",
    "T22n1428_040:0853c26": "百比丘俱，往世尊所，頭面禮足却住一",
    "T22n1428_040:0853c27": "面。爾時摩訶波闍波提比丘尼聞世尊病，",
    "T22n1428_040:0853c28": "與五百比丘尼俱，阿難賓坻與五百優婆",
    "T22n1428_040:0853c29": "塞俱，毘舍佉母與五百優婆夷俱，詣世尊",
    "T22n1428_040:0854a01": "所，頭面禮足，問訊世尊。時提婆達多聞世",
    "T22n1428_040:0854a02": "尊病，詣世尊所，頭面禮足，却住一面。爾時",
    "T22n1428_040:0854a03": "提婆達多，見世尊前四部眾會，作如是念：",
    "T22n1428_040:0854a04": "「我今寧可服藥如佛，令四部眾來問訊我。」",
    "T22n1428_040:0854a05": "即往耆婆所語言：「我欲服佛所服藥，汝可",
    "T22n1428_040:0854a06": "與我藥。」耆婆言：「世尊所服此藥，名那羅延，",
    "T22n1428_040:0854a07": "此藥非是餘人所服，除轉輪王、成就菩薩",
    "T22n1428_040:0854a08": "如來乃能服之。」提婆達多語言：「若不與我，",
    "T22n1428_040:0854a09": "我當害汝。」爾時耆婆畏奪命故，即便與",
    "T22n1428_040:0854a10": "之。提婆達多以服此藥故，即得重病，身心",
    "T22n1428_040:0854a11": "俱苦，獨有一己更無餘人，亦無親厚，作如",
    "T22n1428_040:0854a12": "是念：「如我今日無有救者，唯有如來。」爾",
    "T22n1428_040:0854a13": "時世尊知提婆達心念，從耆闍崛山身出",
    "T22n1428_040:0854a14": "施藥光明以照提婆達多，使一切苦痛即",
    "T22n1428_040:0854a15": "得休息。爾時提婆達多病差未久，往王舍",
    "T22n1428_040:0854a16": "城巷陌唱令：「太子悉達多，捨轉輪王出家",
    "T22n1428_040:0854a17": "為道，今行醫藥自活。何以知之？適治我",
    "T22n1428_040:0854a18": "病差故知。」時諸比丘聞，有少欲知足、行頭",
    "T22n1428_040:0854a19": "陀、樂學戒、知慚愧者，嫌責提婆達多：「如來",
    "T22n1428_040:0854a20": "慈愍，而更無反復。」爾時比丘，往世尊所頭",
    "T22n1428_040:0854a21": "面禮足已，白佛言：「未曾有，世尊慈愍，提婆達",
    "T22n1428_040:0854a22": "多而更無反復。」佛告諸比丘言：「非適今日",
    "T22n1428_040:0854a23": "慈愍，提婆達多而無反復。何以故？乃往過",
    "T22n1428_040:0854a24": "去世時，有王名一切施，作閻浮提王。時閻",
    "T22n1428_040:0854a25": "浮提，國土平博、人民熾盛、豐樂無比。時閻浮",
    "T22n1428_040:0854a26": "提，有八萬四千城，有五十億聚落，有六萬",
    "T22n1428_040:0854a27": "邊城。爾時有病人，詣一切施王所，白王言：",
    "T22n1428_040:0854a28": "『我今無有救護，唯有王耳。』爾時王集閻浮",
    "T22n1428_040:0854a29": "提諸醫，示此病人，王問諸醫：『如此病人當",
    "T22n1428_040:0854b01": "須何藥？』諸醫看病已，白王言：『如此病人，非",
    "T22n1428_040:0854b02": "常人所能與藥，唯有成就菩薩能與藥耳。』",
    "T22n1428_040:0854b03": "王問：『為須何藥？』醫言：『此病人若得慈心菩",
    "T22n1428_040:0854b04": "薩生肉生血食之，二十九日乃得差。』一切",
    "T22n1428_040:0854b05": "施王心自念言：『生死長遠輪轉無際受諸苦惱，",
    "T22n1428_040:0854b06": "或墮地獄、餓鬼、畜生，截脚、截手、截耳、截鼻、",
    "T22n1428_040:0854b07": "挑眼、斫頭，竟何所益？』即以國付囑諸臣，入",
    "T22n1428_040:0854b08": "內靜處思四無量行。爾時一切施王，即取",
    "T22n1428_040:0854b09": "利刀割髀裏肉血，使人送與病者，如是經",
    "T22n1428_040:0854b10": "二十九日。後王問使人：『病人云何？』答王言：",
    "T22n1428_040:0854b11": "『已差。』王言：『將來看之。』時即為病人洗浴",
    "T22n1428_040:0854b12": "與新衣著，將詣王所。王問言：『汝病云何？』答",
    "T22n1428_040:0854b13": "言：『已差。』王言：『汝隨意去。』時彼人出門，右脚",
    "T22n1428_040:0854b14": "蹴地血出，餘人見之問言：『男子！汝脚何故血",
    "T22n1428_040:0854b15": "出耶？』即言：『彼非法王，弊惡王、非法婬著王、",
    "T22n1428_040:0854b16": "貪著樂邪見王，於彼門中脚蹴門閫，使我",
    "T22n1428_040:0854b17": "脚壞血出如是。』彼諸人言：『未曾有無反復人，",
    "T22n1428_040:0854b18": "一切施王二十九日以身血肉治令得差，",
    "T22n1428_040:0854b19": "而於王所無有反復。』」佛告諸比丘：「爾時一",
    "T22n1428_040:0854b20": "切施王，我身是；時病人者，今提婆達多是。我",
    "T22n1428_040:0854b21": "前世時，慈心愍之而無反復，今亦如是無",
    "T22n1428_040:0854b22": "有反復。」爾時世尊為提婆達多故說此",
    "T22n1428_040:0854b23": "偈言：",
    "T22n1428_040:0854b24": "「一切諸山海，　　我不以為重；",
    "T22n1428_040:0854b25": "其無反復者，　　我以此為重。",
    "T22n1428_040:0854b26": "無有反復報，　　癩病惡疾苦；",
    "T22n1428_040:0854b27": "或受白癩病，　　無反復如是。",
    "T22n1428_040:0854b28": "「是故諸比丘，應念報恩，應存反復，當如",
    "T22n1428_040:0854b29": "是學。」爾時耆婆童子瞻視世尊病，煮吐下",
    "T22n1428_040:0854c01": "湯藥及野鳥肉得差，是為耆婆童子第六治",
    "T22n1428_040:0854c02": "病。時耆婆童子於異時持一領貴價衣往",
    "T22n1428_040:0854c03": "世尊所，頭面禮足却住一面，白世尊言：「我",
    "T22n1428_040:0854c04": "若治國王、若治大臣、或得一國土、或得一",
    "T22n1428_040:0854c05": "聚落，唯世尊當與我願。」佛言：「我已過於願，",
    "T22n1428_040:0854c06": "不與人願。」耆婆復言：「願與我清淨願。」佛言：",
    "T22n1428_040:0854c07": "「求何等清淨願？」答言：「我此貴價衣，從王波",
    "T22n1428_040:0854c08": "羅殊提間得，價直半國，願世尊哀愍故為我",
    "T22n1428_040:0854c09": "受。自今已去，願聽諸比丘欲著檀越施",
    "T22n1428_040:0854c10": "衣、欲著糞掃衣者隨意著。」爾時世尊默然",
    "T22n1428_040:0854c11": "可之。時耆婆童子得世尊可已，即持金澡",
    "T22n1428_040:0854c12": "瓶水洗佛手，持此大貴價衣上佛，佛慈愍",
    "T22n1428_040:0854c13": "故為受之。耆婆童子頭面禮足却坐一面，",
    "T22n1428_040:0854c14": "佛為種種說法，令得歡喜，前禮佛已還去。",
    "T22n1428_040:0854c15": "時世尊以此因緣集比丘僧，為諸比丘隨",
    "T22n1428_040:0854c16": "順說法，以無數方便讚歎頭陀、攝持威儀、",
    "T22n1428_040:0854c17": "少欲知足、有智慧樂於出離者，告諸比丘：",
    "T22n1428_040:0854c18": "「此衣貴價衣中第一，如牛出乳、乳中出酪、酪",
    "T22n1428_040:0854c19": "中出生酥、生酥中出熟酥、熟酥出醍醐，最",
    "T22n1428_040:0854c20": "精第一。此衣如是，眾多衣中最為第一。自",
    "T22n1428_040:0854c21": "今已去，聽諸比丘隨意著檀越施衣、糞掃衣。」",
    "T22n1428_040:0854c22": "爾時瓶沙王聞佛聽諸比丘畜檀越施衣，",
    "T22n1428_040:0854c23": "即持所著貴價欽婆羅衣送與比丘，諸比丘",
    "T22n1428_040:0854c24": "不受，言：「佛未聽我曹畜大價衣。」諸比丘白",
    "T22n1428_040:0854c25": "佛，佛言：「自今已去，聽畜貴價欽婆羅衣。」後",
    "T22n1428_040:0854c26": "復遣人送王所著貴價𣰽𣯫，諸比丘不敢",
    "T22n1428_040:0854c27": "受：「佛未聽我曹畜貴價𣰽𣯫。」諸比丘白佛，",
    "T22n1428_040:0854c28": "佛言：「自今已去聽畜。」爾時六群比丘，畜廣",
    "T22n1428_040:0854c29": "大長毛𣰽𣯫。諸比丘以此事白佛，佛言：",
    "T22n1428_040:0855a01": "「不應畜。」佛言：「自今已去聽諸比丘畜氍氀，",
    "T22n1428_040:0855a02": "廣三肘、長五肘，毛長三指者，應淨施畜。」爾時",
    "T22n1428_040:0855a03": "耆婆童子聞佛聽諸比丘畜檀越施衣，即",
    "T22n1428_040:0855a04": "遣人送王所著短毛氍氀與諸比丘，諸比",
    "T22n1428_040:0855a05": "丘不敢受：「佛未聽我畜短毛氍氀。」諸比丘",
    "T22n1428_040:0855a06": "往白佛，佛言：「自今已去聽畜。」爾時王舍城",
    "T22n1428_040:0855a07": "諸優婆塞聞佛聽諸比丘畜檀越施衣，即",
    "T22n1428_040:0855a08": "遣人大送種種好衣與諸比丘，諸比丘不",
    "T22n1428_040:0855a09": "知當云何？往白佛，佛言：「聽分。」不知云何",
    "T22n1428_040:0855a10": "分？佛言：「當數人多少，若十人為十分，若乃",
    "T22n1428_040:0855a11": "至百人為百分，分衣時好惡相參。」時彼分衣",
    "T22n1428_040:0855a12": "者輒自取分。佛言：「不應自取分，應使異",
    "T22n1428_040:0855a13": "人分。」使異人取分，彼自取分，佛言：「不應自",
    "T22n1428_040:0855a14": "取，當擲籌分。」彼比丘自擲籌，佛言：「不應",
    "T22n1428_040:0855a15": "自擲籌，聽不見者擲籌。」時有王所著大貴",
    "T22n1428_040:0855a16": "價衣不可分，佛言：「聽截破分。自今已去，",
    "T22n1428_040:0855a17": "聽以刀截衣。」爾時比丘得未浣衣，佛言：「聽",
    "T22n1428_040:0855a18": "自浣、若使人浣。」時須浣器，佛言：「聽畜浣器，",
    "T22n1428_040:0855a19": "若無浣板聽畜板，若須剪刀聽畜。」",
    "T22n1428_040:0855a20": "爾時世尊出王舍城，南方人間遊行，中道見",
    "T22n1428_040:0855a21": "有田善能作事，畦畔齊整，見已告阿難：「汝",
    "T22n1428_040:0855a22": "見此田不？」答言：「已見。世尊！」佛問阿難：「汝能",
    "T22n1428_040:0855a23": "為諸比丘作如是衣法不？」答言：「能。」佛語阿",
    "T22n1428_040:0855a24": "難：「汝往教諸比丘。」時阿難從彼還王舍城，",
    "T22n1428_040:0855a25": "教諸比丘作如是割截衣，此是長條、此是",
    "T22n1428_040:0855a26": "短條、此是葉、此第一縫、此第二縫、此是中",
    "T22n1428_040:0855a27": "縫、此條葉兩向。時王舍城多著割截衣。爾時",
    "T22n1428_040:0855a28": "世尊南方人間遊行已，還王舍城，見諸比",
    "T22n1428_040:0855a29": "丘多著割截衣，告言：「阿難聰明大智慧，我",
    "T22n1428_040:0855b01": "為略說，而能廣解其義。過去諸如來、無所",
    "T22n1428_040:0855b02": "著、佛弟子，著如是衣，如我今日；未來世",
    "T22n1428_040:0855b03": "諸如來、無所著、佛弟子，著如是衣，如我今",
    "T22n1428_040:0855b04": "日。刀截成沙門衣，不為怨賊所剝。從今",
    "T22n1428_040:0855b05": "日已去，聽諸比丘作割截安陀會、欝多羅",
    "T22n1428_040:0855b06": "僧、僧伽梨。」時諸比丘，作割截安陀會襯體",
    "T22n1428_040:0855b07": "著，葉邊速破塵垢入葉內。「自今已去，聽作",
    "T22n1428_040:0855b08": "不割截安陀會。」諸比丘著割截欝多羅僧、僧",
    "T22n1428_040:0855b09": "伽梨，葉邊速破塵垢入內露濕，佛言：「自今已",
    "T22n1428_040:0855b10": "去，聽著割截欝多羅僧、僧伽梨，聽葉作鳥",
    "T22n1428_040:0855b11": "足縫、若編葉邊、若作馬齒縫。」諸比丘不知",
    "T22n1428_040:0855b12": "當作幾條衣？佛言：「應五條，不應六條。應",
    "T22n1428_040:0855b13": "七條，不應八條。應九條，不應十條，乃至",
    "T22n1428_040:0855b14": "十九條，不應二十條。若過是條數不應",
    "T22n1428_040:0855b15": "畜。」爾時比丘反襵著涅槃僧，入白衣舍解",
    "T22n1428_040:0855b16": "脫露形。諸比丘白佛，佛言：「不應爾，聽作帶",
    "T22n1428_040:0855b17": "著。」時六群比丘畜上色帶，佛言：「不應畜。」諸",
    "T22n1428_040:0855b18": "比丘以錦作，佛言：「不應錦作。」諸比丘畜白",
    "T22n1428_040:0855b19": "帶，佛言：「不應以白作。」佛言：「聽畜袈裟色",
    "T22n1428_040:0855b20": "帶。」爾時六群比丘作廣長腰帶，諸比丘白",
    "T22n1428_040:0855b21": "佛，佛言：「不應作。聽作廣二指遶腰三周，",
    "T22n1428_040:0855b22": "若得已作者，應作二疊、三疊、四疊，若三四疊",
    "T22n1428_040:0855b23": "亂，聽縫合。若短者，聽作繩續。若帶細軟，數",
    "T22n1428_040:0855b24": "結速斷，應安紐、若玦。」諸比丘用寶作，佛言：",
    "T22n1428_040:0855b25": "「不應用寶，若用骨、若用牙、若角、若鐵、若銅、",
    "T22n1428_040:0855b26": "若白鑞、若鉛錫、若綖、若木、若胡膠作。」不知",
    "T22n1428_040:0855b27": "云何安玦？佛言：「以帛縫、若穿孔著。」時諸比",
    "T22n1428_040:0855b28": "丘帶斷壞，「聽補治。」復不知云何補治？佛言：",
    "T22n1428_040:0855b29": "「若重綖更縫，若邊壞聽綫編，若帶頭鬚壞，",
    "T22n1428_040:0855c01": "聽更以綫續若縫。」爾時比丘不繫僧祇",
    "T22n1428_040:0855c02": "支入聚落行，使衣墮形露，佛言：「不應不",
    "T22n1428_040:0855c03": "繫衣入聚落，聽安帶若縫。」爾時舍利弗入",
    "T22n1428_040:0855c04": "白衣舍，患風吹割截衣墮肩。諸比丘白佛，",
    "T22n1428_040:0855c05": "佛言：「聽肩頭安鉤紐。」",
    "T22n1428_040:0855c06": "爾時世尊在王舍城，與千二百五十比丘",
    "T22n1428_040:0855c07": "俱人間遊行。爾時比丘多持衣，或頭戴、或肩",
    "T22n1428_040:0855c08": "擔、或帶著腰中。時有比丘，字伽梵婆提，詣",
    "T22n1428_040:0855c09": "恒水邊佛欲渡處，即以神力斷水。時佛渡",
    "T22n1428_040:0855c10": "水已，見諸比丘多持衣。或頭戴、或肩擔、或帶",
    "T22n1428_040:0855c11": "著腰中，見已念言：「此諸比丘多持衣如是，",
    "T22n1428_040:0855c12": "我寧可為諸比丘制衣多少令有齊限，若",
    "T22n1428_040:0855c13": "過不應畜。」爾時世尊從婆闍國人間遊行",
    "T22n1428_040:0855c14": "詣毘舍離。爾時菴婆羅婆提，聞佛與千二百",
    "T22n1428_040:0855c15": "五十比丘俱人間遊行來詣毘舍離，即乘車",
    "T22n1428_040:0855c16": "往世尊所，遙見世尊相好端嚴，恭敬歡喜，",
    "T22n1428_040:0855c17": "即時下車往詣佛所，頭面禮足却住一面。",
    "T22n1428_040:0855c18": "爾時世尊，為說法勸化，令得歡喜。聞佛說",
    "T22n1428_040:0855c19": "法已，踊躍歡喜白佛言：「唯願世尊！受我明",
    "T22n1428_040:0855c20": "日請食，并比丘僧，在我園一宿。」時世尊默",
    "T22n1428_040:0855c21": "然許可。彼知佛許已，頭面禮足遶佛而去。",
    "T22n1428_040:0855c22": "爾時世尊住毘舍離在菴婆羅園中。諸梨",
    "T22n1428_040:0855c23": "奢聞佛與千二百五十弟子人間遊行來",
    "T22n1428_040:0855c24": "詣毘舍離，著種種衣服瓔珞，乘種種車，往",
    "T22n1428_040:0855c25": "迎世尊。諸梨奢，或有著紺色瓔珞衣服，",
    "T22n1428_040:0855c26": "乘紺色車馬，紺色侍從，紺色刀鉾幡蓋，紺色",
    "T22n1428_040:0855c27": "珠毛拂，青、黃、赤、白、黑車馬侍從，嚴飾亦復如",
    "T22n1428_040:0855c28": "是。如是有五百梨奢詣世尊所。時菴婆羅",
    "T22n1428_040:0855c29": "婆提迎佛還道，遇諸梨奢，亦不避道，車蓋",
    "T22n1428_040:0856a01": "相突。時梨奢中有耆老者，語菴婆羅婆提",
    "T22n1428_040:0856a02": "言：「汝何故不避道，共相逼斥車蓋相突耶？」",
    "T22n1428_040:0856a03": "婆提答言：「所以爾者，我請佛及僧在我",
    "T22n1428_040:0856a04": "園宿，心在於佛無有餘意也。」梨奢語言：",
    "T22n1428_040:0856a05": "「我與汝百千兩金，聽佛受我請供養。」答言：",
    "T22n1428_040:0856a06": "「我已請佛及僧止宿我園，云何當捨？」梨奢",
    "T22n1428_040:0856a07": "復言：「我與汝二百千兩金，乃至十六百千，",
    "T22n1428_040:0856a08": "聽世尊受我請供養飲食。」答言：「不能。」梨奢",
    "T22n1428_040:0856a09": "復言：「以半國財物與汝，聽佛受我請供養",
    "T22n1428_040:0856a10": "飲食。」答言：「設與我全毘舍離國者我亦不",
    "T22n1428_040:0856a11": "捨。何以故？我已請佛及僧在園供養。」爾",
    "T22n1428_040:0856a12": "時五百梨奢，振手瞋恨菴婆羅婆提言：「捐",
    "T22n1428_040:0856a13": "棄我等。」即乘車詣菴婆羅園。爾時世尊在",
    "T22n1428_040:0856a14": "彼園中與無數眾圍遶說法，遙見五百諸",
    "T22n1428_040:0856a15": "梨奢來，告諸比丘：「其有比丘，不見忉利諸",
    "T22n1428_040:0856a16": "天出遊時，當觀此諸梨奢。忉利諸天欲出",
    "T22n1428_040:0856a17": "遊時，與此無異。」佛告諸比丘：「慎汝心念，",
    "T22n1428_040:0856a18": "攝持威儀，此是我教。云何，比丘！慎汝心念？",
    "T22n1428_040:0856a19": "若比丘觀內身身意止，精勤攝持念不散亂，",
    "T22n1428_040:0856a20": "調伏貪嫉世間憂惱。觀外身身意止，精勤攝",
    "T22n1428_040:0856a21": "持念不散亂，調伏貪嫉世間憂惱。觀內外",
    "T22n1428_040:0856a22": "身、觀受心法亦如是。如是比丘得正心",
    "T22n1428_040:0856a23": "念。云何攝持威儀？比丘若出若入屈伸俯仰，",
    "T22n1428_040:0856a24": "執持衣鉢、若飲、若食、若服藥、大小便利、若眠",
    "T22n1428_040:0856a25": "若覺、若來若去、若坐若住、若睡若覺、若語若",
    "T22n1428_040:0856a26": "默，常爾一心，是謂比丘攝持威儀。」爾時毘",
    "T22n1428_040:0856a27": "舍離五百梨奢，至車所住處便下車，詣世",
    "T22n1428_040:0856a28": "尊所，頭面禮足却坐一面。五百梨奢在佛",
    "T22n1428_040:0856a29": "邊無復威神，唯佛世尊在大眾中光明威",
    "T22n1428_040:0856b01": "德最勝無比，猶若秋天無有雲翳，日行虛",
    "T22n1428_040:0856b02": "空威曜無比。如是世尊在五百梨奢中，神",
    "T22n1428_040:0856b03": "德名稱顏貌無比。爾時眾中有婆羅門，字賓",
    "T22n1428_040:0856b04": "耆羊菟，此婆羅門從座起，偏露右肩，右膝",
    "T22n1428_040:0856b05": "著地，白佛言：「我欲有所說。」佛言：「聽汝所",
    "T22n1428_040:0856b06": "說。」此婆羅門即於佛前說偈讚佛：",
    "T22n1428_040:0856b07": "「摩竭王得善利，　　鴦伽王持珠鎧；",
    "T22n1428_040:0856b08": "其有佛出此國，　　聲震動如雪山。",
    "T22n1428_040:0856b09": "如蓮花香潔，　　開張香氣勝；",
    "T22n1428_040:0856b10": "今觀佛光曜，　　如日之初出。",
    "T22n1428_040:0856b11": "如月行虛空，　　無有諸雲翳；",
    "T22n1428_040:0856b12": "如是佛世尊，　　光顯於世間。",
    "T22n1428_040:0856b13": "觀佛之智慧，　　如闇然大火；",
    "T22n1428_040:0856b14": "施眾以明眼，　　決了諸疑惑。」",
    "T22n1428_040:0856b15": "爾時諸梨奢語婆羅門言：「汝可重說此偈。」",
    "T22n1428_040:0856b16": "時婆羅門即再三說此偈。時諸梨奢以其善",
    "T22n1428_040:0856b17": "讚偈故，即與五百領衣。時婆羅門得此衣",
    "T22n1428_040:0856b18": "已，即用上佛言：「願佛哀愍故，而為受之。」爾",
    "T22n1428_040:0856b19": "時世尊告諸梨奢：「世間有五種寶難得。何",
    "T22n1428_040:0856b20": "等五？一者、佛世尊出於世間，此寶難得。佛",
    "T22n1428_040:0856b21": "出世間，聞佛說法為人說者，此寶難得。佛",
    "T22n1428_040:0856b22": "出世間為人說法，聞法解者，此寶難得。",
    "T22n1428_040:0856b23": "佛出世間，聞佛說法如法而行，此寶難得。",
    "T22n1428_040:0856b24": "得信樂者，此寶難得。是為五寶世間難",
    "T22n1428_040:0856b25": "得。」爾時五百梨奢聞佛種種方便說法開",
    "T22n1428_040:0856b26": "化，極大歡喜，白佛言：「願明旦受我請，與比",
    "T22n1428_040:0856b27": "丘僧俱。」佛言：「我已受菴婆羅婆提請。」時五百",
    "T22n1428_040:0856b28": "梨奢振手而言：「菴婆羅婆提捐棄我等。」即從",
    "T22n1428_040:0856b29": "座起前禮佛足遶已而去。爾時菴婆羅婆",
    "T22n1428_040:0856c01": "提，還家辦具種種多美飲食，明日往白時",
    "T22n1428_040:0856c02": "至。世尊清旦著衣持鉢，與比丘僧千二百",
    "T22n1428_040:0856c03": "五十人俱，往菴婆羅婆提家就座而坐。時",
    "T22n1428_040:0856c04": "婆提飯佛及比丘僧，種種多美飲食。食飲",
    "T22n1428_040:0856c05": "足已，置鉢於地，持金澡瓶水洗佛手，前白",
    "T22n1428_040:0856c06": "佛言：「毘舍離國有諸園觀，此最第一，今奉",
    "T22n1428_040:0856c07": "世尊，在中住止，唯願哀愍見為受之。」佛告",
    "T22n1428_040:0856c08": "言：「汝可奉佛及四方僧。何以故？若佛園園",
    "T22n1428_040:0856c09": "物，若房舍、房舍物、若鉢、若衣、若座具、針筒，",
    "T22n1428_040:0856c10": "如佛塔廟，一切世間諸天龍神、梵天、沙門、婆",
    "T22n1428_040:0856c11": "羅門、諸天及人，無有能用者。」婆提言：「今以",
    "T22n1428_040:0856c12": "上佛及四方僧，願為受之。」時佛哀愍故，為呪",
    "T22n1428_040:0856c13": "願受之：",
    "T22n1428_040:0856c14": "「若為作寺廟，　　種植諸果樹；",
    "T22n1428_040:0856c15": "橋船以度人，　　曠野施水果，",
    "T22n1428_040:0856c16": "兼復施屋舍。　　如是之人輩，",
    "T22n1428_040:0856c17": "日夜福增長；　　如法能持戒，",
    "T22n1428_040:0856c18": "彼人向善道。」",
    "T22n1428_040:0856c19": "時婆提更取小床於一面坐，時世尊為說",
    "T22n1428_040:0856c20": "種種法，令大歡喜，即於座上諸垢消除得",
    "T22n1428_040:0856c21": "法眼淨。見法得法已成果證，白佛言：「自今",
    "T22n1428_040:0856c22": "已去，歸依佛法僧，作佛優婆私。從今已去，",
    "T22n1428_040:0856c23": "不殺生乃至不飲酒。」時婆提聞佛種種方",
    "T22n1428_040:0856c24": "便說法，極大歡喜，從座起禮佛足而去。爾",
    "T22n1428_040:0856c25": "時世尊在靜處思惟，心自念言：「諸比丘在",
    "T22n1428_040:0856c26": "道路行多擔衣，有頭上戴、或有肩上擔、或",
    "T22n1428_040:0856c27": "有帶著腰中。見已作如是念：『寧可為諸比",
    "T22n1428_040:0856c28": "丘制衣多少，過不得畜。』」時世尊，初夜在",
    "T22n1428_040:0856c29": "露地坐著一衣，至中夜覺身寒，即著第",
    "T22n1428_040:0857a01": "二衣。至後夜覺身寒，著第三衣。時世尊作",
    "T22n1428_040:0857a02": "如是念：「當來世善男子不忍寒者，聽畜三",
    "T22n1428_040:0857a03": "衣足，我聽諸比丘畜三衣不得過。」夜過",
    "T22n1428_040:0857a04": "已，世尊以此事集比丘僧，告言：「我在靜處",
    "T22n1428_040:0857a05": "思惟，諸比丘在道行大擔衣，或頭上戴、肩上",
    "T22n1428_040:0857a06": "擔、帶著腰中。見已作如是念：『我今寧可",
    "T22n1428_040:0857a07": "為諸比丘制衣多少，過者不得畜。』我初",
    "T22n1428_040:0857a08": "於夜在露地坐著一衣，至中夜覺寒著",
    "T22n1428_040:0857a09": "第二衣，至後夜覺寒著第三衣。我作如是",
    "T22n1428_040:0857a10": "念：『當來善男子不忍寒者，畜三衣足。我今",
    "T22n1428_040:0857a11": "寧可制諸比丘畜三衣，若過不得畜。』自今",
    "T22n1428_040:0857a12": "已去，聽諸比丘畜三衣，不得過畜。」爾時異",
    "T22n1428_040:0857a13": "住處四方僧，得貴價僧伽梨作臥具，諸比",
    "T22n1428_040:0857a14": "丘不知云何？白佛，佛言：「應持貿易餘物",
    "T22n1428_040:0857a15": "隨處用。」不知使誰貿易？白佛，佛言：「聽比",
    "T22n1428_040:0857a16": "丘貿易，若使守僧伽藍人、若沙彌、優婆塞易，",
    "T22n1428_040:0857a17": "若施主自易，隨處用。」時世尊在跋提國，有",
    "T22n1428_040:0857a18": "比丘得芻摩衣，白佛，佛言：「聽畜。」有比丘",
    "T22n1428_040:0857a19": "得羅睺多衣，白佛，佛言：「聽畜。」有比丘得",
    "T22n1428_040:0857a20": "阿哆睺多衣，白佛，佛言：「聽畜。」時六群比丘",
    "T22n1428_040:0857a21": "畜上色染衣，佛言：「不應畜。」時六群比丘畜",
    "T22n1428_040:0857a22": "上色錦衣，佛言：「不應畜錦衣、白衣，法不",
    "T22n1428_040:0857a23": "應畜，應染作袈裟色畜。」時六群比丘著",
    "T22n1428_040:0857a24": "不截鬚衣，佛言：「不應畜。」有六群比丘錦作",
    "T22n1428_040:0857a25": "衣鬚，佛言：「不應畜。」六群比丘畜頗那陀施",
    "T22n1428_040:0857a26": "衣，佛言：「不應畜。如是癡人，隨我所制更",
    "T22n1428_040:0857a27": "作餘衣。」時世尊在波羅捺國，有檀越送",
    "T22n1428_040:0857a28": "食，諸佛常法，若不往食，在後案行房舍。案",
    "T22n1428_040:0857a29": "行房舍時，見有比丘舒僧伽梨在地欲安",
    "T22n1428_040:0857b01": "帖，見已往比丘所語言：「汝何故舒衣在地？」",
    "T22n1428_040:0857b02": "比丘言：「欲使裏相著、外有帖現。」佛言：「善",
    "T22n1428_040:0857b03": "哉，善哉！比丘！如汝所作。」時諸比丘食還，世尊",
    "T22n1428_040:0857b04": "以此因緣集比丘僧，告言：「汝諸比丘，食後",
    "T22n1428_040:0857b05": "我案行房舍，見有比丘舒僧伽梨在地欲",
    "T22n1428_040:0857b06": "安帖。見已往比丘所語言：『汝何故舒衣在",
    "T22n1428_040:0857b07": "地？』比丘言：『欲使裏相著、外有帖現。』我即讚",
    "T22n1428_040:0857b08": "歎：『善哉！如汝所作。』自今已去，聽諸比丘作",
    "T22n1428_040:0857b09": "新衣，一重安陀會、一重欝多羅僧、二重僧伽",
    "T22n1428_040:0857b10": "梨。若故衣，聽二重安陀會、二重欝多羅僧、四",
    "T22n1428_040:0857b11": "重僧伽梨。若糞掃衣，隨意多少重數。」",
    "T22n1428_040:0857b12": "爾時世尊在曠野國。時眾僧得善顯現衣，佛",
    "T22n1428_040:0857b13": "言：「聽畜。」得錦衣，佛言：「不聽畜。」諸比丘得蚊",
    "T22n1428_040:0857b14": "厨，佛言：「聽畜。」爾時世尊在跋耆國人間遊",
    "T22n1428_040:0857b15": "行，往失守摩羅山至恐畏林鹿野苑中住。",
    "T22n1428_040:0857b16": "時有菩提王子，作新殿堂，未有沙門婆羅",
    "T22n1428_040:0857b17": "門一切人坐者。爾時王子聞佛從跋耆國人",
    "T22n1428_040:0857b18": "間遊行，往失守摩羅山恐畏林鹿野苑中住，",
    "T22n1428_040:0857b19": "即遣人喚薩闍婆羅門子語言：「汝持我名",
    "T22n1428_040:0857b20": "往佛所，頭面禮足問訊世尊，起居輕利、少",
    "T22n1428_040:0857b21": "病少惱、住止安樂。如是白佛：『願佛及僧，受",
    "T22n1428_040:0857b22": "我請食。我造新殿堂，未有沙門婆羅門一",
    "T22n1428_040:0857b23": "切人民坐者，願佛先坐，然後菩提王子坐，得",
    "T22n1428_040:0857b24": "福無量。』」時薩闍婆羅門子禮王子足已，往",
    "T22n1428_040:0857b25": "世尊所敬問訊已，却坐一面，白世尊言：「菩",
    "T22n1428_040:0857b26": "提王子，稽首世尊足下，問訊起居輕利、少病",
    "T22n1428_040:0857b27": "少惱、住止安樂。如是白佛：『願佛及僧，受我",
    "T22n1428_040:0857b28": "請食。我造新殿堂，未有沙門婆羅門一切",
    "T22n1428_040:0857b29": "人民坐者，願佛先坐，然後王子坐，得福無",
    "T22n1428_040:0857c01": "量。』」時世尊默然許可。時薩闍婆羅門子聞佛",
    "T22n1428_040:0857c02": "許可已，從坐起遶佛而去，還菩提王子所，",
    "T22n1428_040:0857c03": "白如是言：「沙門瞿曇，我已白竟，默然許可。",
    "T22n1428_040:0857c04": "今正是時。」時王子即設種種美食，夜過已，",
    "T22n1428_040:0857c05": "明日掃灑殿堂，布好新衣從階陛至殿。",
    "T22n1428_040:0857c06": "時至遣人白佛。時世尊著衣持鉢，與千",
    "T22n1428_040:0857c07": "二百五十比丘僧俱，詣菩提王子家。時王子",
    "T22n1428_040:0857c08": "至外門裏迎佛，遙見佛來，前頭面禮足",
    "T22n1428_040:0857c09": "已，隨侍佛後，如順教弟子。世尊入王子堂",
    "T22n1428_040:0857c10": "前默然而立，王子言：「願佛在衣上行上殿，",
    "T22n1428_040:0857c11": "令我得福安樂。」王子第二、第三如是白世",
    "T22n1428_040:0857c12": "尊，世尊默然。時世尊顧視阿難，阿難知佛",
    "T22n1428_040:0857c13": "不欲躡新衣上行，為利益後眾生故。阿",
    "T22n1428_040:0857c14": "難語王子言：「可攝此衣，如來不欲在上",
    "T22n1428_040:0857c15": "行，為利益後眾生故。」時王子疾疾却衣已，",
    "T22n1428_040:0857c16": "白佛言：「願佛上殿，令我得福。」時佛即上殿",
    "T22n1428_040:0857c17": "就座而坐。時王子飯佛及僧種種多美飲食，",
    "T22n1428_040:0857c18": "食已捨鉢，取一小床在一面坐。時世尊種",
    "T22n1428_040:0857c19": "種方便為王子說法已，從坐而去，還本住",
    "T22n1428_040:0857c20": "處，以此因緣集比丘僧，告言：「若大價衣布",
    "T22n1428_040:0857c21": "地，不應在上行，若行如法治。」爾時比丘房",
    "T22n1428_040:0857c22": "舍多塵土，佛言：「聽灑掃。」灑掃已故復有塵，",
    "T22n1428_040:0857c23": "佛言：「聽以泥漿污灑。若故有塵，伊梨延、陀",
    "T22n1428_040:0857c24": "耄羅、耄耄羅、毛𣰽𣯫、十種衣中若一一衣，",
    "T22n1428_040:0857c25": "作地敷。」",
    "T22n1428_040:0857c26": "爾時世尊在舍衛國。王波斯匿有異母，信",
    "T22n1428_040:0857c27": "樂佛法，以王所著大價錦衣，施四方僧已",
    "T22n1428_040:0857c28": "便命過。時比丘用作地敷，有諸不信樂大",
    "T22n1428_040:0857c29": "臣，至僧伽藍中觀看，見比丘以王所著大",
    "T22n1428_040:0858a01": "價錦衣作地敷，見已皆共譏嫌言：「沙門釋子！",
    "T22n1428_040:0858a02": "不知厭足，多貪畜遺餘，自言：『我知正法。』如",
    "T22n1428_040:0858a03": "是觀之何有正法？以王所著大價衣用作",
    "T22n1428_040:0858a04": "地敷。檀越雖施，受者當知足。」諸比丘白佛，",
    "T22n1428_040:0858a05": "佛言：「不應以王所著大價衣作地敷。自今",
    "T22n1428_040:0858a06": "已去，聽用作臥褥坐褥作枕作覆上衣。」爾",
    "T22n1428_040:0858a07": "時比丘裹頭至佛所，白言：「大德！此是頭陀",
    "T22n1428_040:0858a08": "端嚴法，願佛聽。」佛言：「比丘不得裹頭，是白",
    "T22n1428_040:0858a09": "衣法。若裹頭，如法治。」時諸比丘頭冷痛，白",
    "T22n1428_040:0858a10": "佛，佛言：「聽以毳、若劫貝作帽裹頭。」爾時",
    "T22n1428_040:0858a11": "比丘誕陀盧多梨著衣，往佛所白言：「此是",
    "T22n1428_040:0858a12": "頭陀端嚴法，願佛聽。」佛言：「不得如是著衣，",
    "T22n1428_040:0858a13": "除僧伽藍內，此是白衣法。若如是著衣，如",
    "T22n1428_040:0858a14": "法治。」爾時比丘著一衣，往佛所白言：「此是",
    "T22n1428_040:0858a15": "頭陀端嚴法，願佛聽。」佛言：「不應著一衣，除",
    "T22n1428_040:0858a16": "大小便處，此是白衣法。若著，如法治。」爾時比",
    "T22n1428_040:0858a17": "丘著串頭衣，往佛所白言：「此是頭陀端嚴",
    "T22n1428_040:0858a18": "法，願佛聽。」佛言：「不應著此衣，是白衣法。若",
    "T22n1428_040:0858a19": "著，如法治。」爾時比丘著襖，往世尊所白言：",
    "T22n1428_040:0858a20": "「此是頭陀端嚴法，願佛聽。」佛言：「不應著，此是",
    "T22n1428_040:0858a21": "白衣法。若著，如法治。」爾時比丘著皮衣，往",
    "T22n1428_040:0858a22": "佛所白言：「此是頭陀端嚴法，願佛聽。」佛言：「不",
    "T22n1428_040:0858a23": "應著，此是白衣法。若著，如法治。」爾時比丘",
    "T22n1428_040:0858a24": "著褶，往佛所白言：「此是頭陀端嚴法，願佛",
    "T22n1428_040:0858a25": "聽。」佛言：「不應著，此是白衣法。若著，如法治。」",
    "T22n1428_040:0858a26": "爾時比丘著袴，往佛所白言：「此是頭陀端",
    "T22n1428_040:0858a27": "嚴法，願佛聽。」佛言：「不應著，此是白衣法。若",
    "T22n1428_040:0858a28": "著，如法治。」爾時比丘著行縢，往佛所白言：",
    "T22n1428_040:0858a29": "「此是頭陀端嚴法，願佛聽。」佛言：「不應著，此",
    "T22n1428_040:0858b01": "是白衣法。若著，如法治。」爾時比丘著蒲草行",
    "T22n1428_040:0858b02": "縢，往佛所白言：「此是頭陀端嚴法，願佛聽。」佛",
    "T22n1428_040:0858b03": "言：「不應著，此是白衣法。若著，如法治。」佛語",
    "T22n1428_040:0858b04": "比丘：「汝癡人！隨我所制更作餘事，如是",
    "T22n1428_040:0858b05": "一切白衣之法不得著。」時諸比丘，假作編",
    "T22n1428_040:0858b06": "髮螺髻，來詣佛所白言：「此是頭陀端嚴法，",
    "T22n1428_040:0858b07": "願佛聽。」佛言：「不應爾，此是外道法。若作如",
    "T22n1428_040:0858b08": "是，如法治。」爾時有比丘持木鉢，往佛所白",
    "T22n1428_040:0858b09": "言：「此是頭陀端嚴法，願佛聽。」佛言：「不應持",
    "T22n1428_040:0858b10": "如是鉢，此是外道法。若畜，如法治。」爾時比丘",
    "T22n1428_040:0858b11": "持鉢樓三奇杖到柱地持鉢置中，上安橫串眾物肩荷而行，故名鉢樓，往",
    "T22n1428_040:0858b12": "佛所白言：「此是頭陀端嚴法，願佛聽。」佛言：",
    "T22n1428_040:0858b13": "「此是外道法，不應持。若畜，如法治。」爾時比丘",
    "T22n1428_040:0858b14": "著繡手衣，往佛所白言：「此是頭陀端嚴法，",
    "T22n1428_040:0858b15": "願佛聽。」佛言：「不應著，此是外道法。若畜，如",
    "T22n1428_040:0858b16": "法治。」爾時比丘著草衣，往佛所白言：「此",
    "T22n1428_040:0858b17": "是頭陀端嚴法，願佛聽。」佛言：「不應著，此是",
    "T22n1428_040:0858b18": "外道法。若著，如法治。如是衣，若草衣、裟婆",
    "T22n1428_040:0858b19": "草衣、樹皮衣、樹葉衣、珠瓔珞衣、如是一切",
    "T22n1428_040:0858b20": "衣不得畜。若畜，如法治。」爾時比丘著外道",
    "T22n1428_040:0858b21": "皮衣，往佛所白言：「此是頭陀端嚴法，願佛",
    "T22n1428_040:0858b22": "聽。」佛言：「不應著。若著，如法治。」爾時比丘",
    "T22n1428_040:0858b23": "著鷲毛衣，往佛所白言：「此是頭陀端嚴法，",
    "T22n1428_040:0858b24": "願佛聽。」佛言：「不應著，此是外道法。若畜，如",
    "T22n1428_040:0858b25": "法治。」爾時比丘著人髮欽婆羅衣，往佛所",
    "T22n1428_040:0858b26": "白言：「此是頭陀端嚴法，願佛聽。」佛言：「不應",
    "T22n1428_040:0858b27": "著，此是外道法。若著，偷蘭遮。」爾時比丘，著",
    "T22n1428_040:0858b28": "馬毛、𤛆牛尾、欽婆羅衣，往佛所白佛言：",
    "T22n1428_040:0858b29": "「此是頭陀端嚴法，願佛聽。」佛言：「不應著，此",
    "T22n1428_040:0858c01": "是外道法。若著，如法治。」爾時比丘露身，往",
    "T22n1428_040:0858c02": "佛所白言：「此是頭陀端嚴法，願佛聽。」佛言：「不",
    "T22n1428_040:0858c03": "應爾，此是外道法。若露身，偷蘭遮。」佛言：「如",
    "T22n1428_040:0858c04": "是癡人！隨我所制復作餘事。如是一切",
    "T22n1428_040:0858c05": "外道法，不應作。」",
    "T22n1428_040:0858c06": "爾時有住處，現前僧大得可分衣物，諸比",
    "T22n1428_040:0858c07": "丘不知云何？往白佛，佛言：「聽分。」復不知云",
    "T22n1428_040:0858c08": "何分？佛言：「應數人多少，若十人、若二十人，乃",
    "T22n1428_040:0858c09": "至百人為百分，若有好惡當相參分。」彼便",
    "T22n1428_040:0858c10": "自取分，佛言：「不應自取分，應擲籌分。」彼",
    "T22n1428_040:0858c11": "便自擲籌，佛言：「不應自擲籌，應使不見",
    "T22n1428_040:0858c12": "者擲籌。」時分物時有客比丘來，佛言：「應與",
    "T22n1428_040:0858c13": "分。作分竟，有客比丘來，應與分。未擲籌",
    "T22n1428_040:0858c14": "時來，應與分。擲籌時來，應與分。擲籌",
    "T22n1428_040:0858c15": "竟來，不與分。歡喜受分已，有客比丘來，",
    "T22n1428_040:0858c16": "不與分，若有餘更分。竟來，不應與分。若已",
    "T22n1428_040:0858c17": "與沙彌，使人分已來，不應與分。」比丘分衣",
    "T22n1428_040:0858c18": "時，有客比丘數數來，分衣疲極。「應差一人",
    "T22n1428_040:0858c19": "令分，白二羯磨如是與，眾中差堪能羯磨",
    "T22n1428_040:0858c20": "者如上，作如是白：『大德僧聽！此住處若",
    "T22n1428_040:0858c21": "衣若非衣，現前僧應分。若僧時到僧忍聽，",
    "T22n1428_040:0858c22": "僧與某甲比丘，彼當與僧。白如是。』『大德",
    "T22n1428_040:0858c23": "僧聽！此住處若衣若非衣，現前僧應分，僧今",
    "T22n1428_040:0858c24": "與某甲比丘，彼比丘當與僧。誰諸長老忍",
    "T22n1428_040:0858c25": "此住處若衣、若非衣現前僧應分，僧與某甲",
    "T22n1428_040:0858c26": "比丘，彼某甲當與僧者默然；誰不忍者說。』",
    "T22n1428_040:0858c27": "『僧已忍與某甲比丘，彼某甲當與僧竟。僧",
    "T22n1428_040:0858c28": "忍，默然故，是事如是持。』」爾時比丘得婆輸伽",
    "T22n1428_040:0858c29": "衣，白佛，佛言：「聽畜。」諸比丘患寒，白佛，佛",
    "T22n1428_040:0859a01": "言：「聽著複貯衣。」爾時有異住處一比丘住，",
    "T22n1428_040:0859a02": "時現前僧大得可分衣，諸比丘不知云何？",
    "T22n1428_040:0859a03": "白佛，佛言：「若比丘住處有一比丘住，大得",
    "T22n1428_040:0859a04": "現前僧可分衣。若有客比丘來，若四人、若過",
    "T22n1428_040:0859a05": "四人，應持衣與一比丘令白二羯磨分；若",
    "T22n1428_040:0859a06": "有三人，應彼此共三語受共分；若二人，共三",
    "T22n1428_040:0859a07": "語受共分；若一人，應心念口言：『此是我分。』」爾",
    "T22n1428_040:0859a08": "時有住處，有比丘有比丘想，欲別部分",
    "T22n1428_040:0859a09": "衣。諸比丘不知成分不成分？白佛，佛言：「不",
    "T22n1428_040:0859a10": "成分，得突吉羅。」爾時有住處，有比丘疑",
    "T22n1428_040:0859a11": "別部分衣。諸比丘不知成分不成分？白佛，",
    "T22n1428_040:0859a12": "佛言：「不成分，得突吉羅。」爾時有住處，有比",
    "T22n1428_040:0859a13": "丘作無比丘想，別部分衣。比丘不知成分",
    "T22n1428_040:0859a14": "不成分？白佛，佛言：「不成分，不犯。」爾時有住",
    "T22n1428_040:0859a15": "處，無比丘有比丘想分衣。諸比丘不知成",
    "T22n1428_040:0859a16": "分不成分？白佛，佛言：「成分，得突吉羅。」爾時",
    "T22n1428_040:0859a17": "有住處，無比丘有疑分衣，不知成分不成",
    "T22n1428_040:0859a18": "分？白佛，佛言：「成分，得突吉羅。」爾時住處，無",
    "T22n1428_040:0859a19": "比丘無比丘想分衣。諸比丘不知成分不成",
    "T22n1428_040:0859a20": "分？白佛，佛言：「成分衣，無犯。」爾時有住處，有",
    "T22n1428_040:0859a21": "比丘有比丘想別部受衣。諸比丘不知成",
    "T22n1428_040:0859a22": "受衣不？白佛，佛言：「不成受衣，得突吉羅。」爾",
    "T22n1428_040:0859a23": "時有住處，有比丘疑別部受衣。諸比丘白",
    "T22n1428_040:0859a24": "佛，佛言：「不成受，得突吉羅。」爾時有住處，有",
    "T22n1428_040:0859a25": "比丘無比丘想別部受衣。諸比丘不知成受",
    "T22n1428_040:0859a26": "不？白佛，佛言：「不成受，不犯。」爾時有住處，",
    "T22n1428_040:0859a27": "無比丘有比丘想受衣。諸比丘不知成受不？",
    "T22n1428_040:0859a28": "白佛，佛言：「成受，得突吉羅。」爾時有住處，",
    "T22n1428_040:0859a29": "無比丘疑受衣。諸比丘不知成受衣不？白",
    "T22n1428_040:0859b01": "佛，佛言：「成受，得突吉羅。」爾時有住處，無",
    "T22n1428_040:0859b02": "比丘無比丘想受衣。諸比丘不知成受不？",
    "T22n1428_040:0859b03": "白佛，佛言：「成受，無犯。」",
    "T22n1428_040:0859b04": "四分律卷第四十"
}