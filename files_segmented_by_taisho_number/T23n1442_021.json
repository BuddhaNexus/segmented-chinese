{
    "T23n1442_021:0736a06": "根本說一切有部毘奈耶卷第二",
    "T23n1442_021:0736a07": "十一",
    "T23n1442_021:0736a09": "三藏法師義淨奉　制譯",
    "T23n1442_021:0736a10": "用純黑羊毛作敷具學處第十二",
    "T23n1442_021:0736a11": "爾時薄伽梵在室羅伐城逝多林給孤獨園。",
    "T23n1442_021:0736a12": "時諸苾芻用純黑羊毛，自作敷具或復使人，",
    "T23n1442_021:0736a13": "由其難得復是貴價。時諸苾芻為營造故多",
    "T23n1442_021:0736a14": "諸事業，妨廢正修讀誦作意，數數從他婆羅",
    "T23n1442_021:0736a15": "門居士等乞黑羊毛。時諸少欲苾芻共生嫌",
    "T23n1442_021:0736a16": "賤，以此因緣具白世尊，廣說如前乃至「為諸",
    "T23n1442_021:0736a17": "弟子於毘奈耶制其學處，應如是說：",
    "T23n1442_021:0736a18": "「若復苾芻用純黑羊毛作新敷具者，泥薩祇",
    "T23n1442_021:0736a19": "波逸底迦。」",
    "T23n1442_021:0736a20": "若復苾芻者，謂此法中人。純黑者，有四種黑：",
    "T23n1442_021:0736a21": "一、性黑色，二、性青色，三、泥色，四、牻色。羊毛者，",
    "T23n1442_021:0736a22": "非餘毛也。新者，有二種新：謂新作、新得，此中",
    "T23n1442_021:0736a23": "意取新作。作者，謂自作、使人作。敷具者，有二",
    "T23n1442_021:0736a24": "種：謂貯褥及衦成，此中意取衦成。得捨墮罪",
    "T23n1442_021:0736a25": "者，捨悔等法廣說如前。此中犯相其事云何？",
    "T23n1442_021:0736a26": "苾芻料理羊毛時，若於一片、若於小團、若",
    "T23n1442_021:0736a27": "於大聚，或披、或擘、或以弓彈而作敷具，作時",
    "T23n1442_021:0736a28": "惡作罪；竟時，得捨墮。若得先已成者、或舊用",
    "T23n1442_021:0736a29": "物、或是舊物更新料理者無犯。又無犯者，最",
    "T23n1442_021:0736b01": "初犯人，或癡狂、心亂、痛惱所纏。",
    "T23n1442_021:0736b02": "過分數作敷具學處第十三",
    "T23n1442_021:0736b03": "佛在室羅伐城逝多林給孤獨園。佛制諸苾",
    "T23n1442_021:0736b04": "芻不得用純黑羊毛作新敷具，時諸苾芻用",
    "T23n1442_021:0736b05": "四分黑毛，隨著少許餘色雜毛作新敷具。少",
    "T23n1442_021:0736b06": "欲苾芻便共譏嫌，往白世尊。世尊以此因緣",
    "T23n1442_021:0736b07": "集苾芻眾，問答訶責廣如前說。「我今為諸弟",
    "T23n1442_021:0736b08": "子於毘奈耶制其學處，應如是說：若復苾芻",
    "T23n1442_021:0736b09": "作新羊毛敷具，應用二分純黑、第三分白、第",
    "T23n1442_021:0736b10": "四分麁。若苾芻不用二分純黑、第三分白、第四",
    "T23n1442_021:0736b11": "分麁作新敷具者，泥薩祇波逸底迦。」苾芻義",
    "T23n1442_021:0736b12": "如上。新有二種，敷具有二種，乃至此中意取",
    "T23n1442_021:0736b13": "衦成，並如上說。言純黑者，有四種黑，已如上",
    "T23n1442_021:0736b14": "說。言白者，謂脇傍脊上及項邊毛。麁者，謂頭、",
    "T23n1442_021:0736b15": "足、腹毛。言二分等者，出其數量。且如欲作十",
    "T23n1442_021:0736b16": "斤毛褥，五斤純黑、二斤半白、二斤半麁，自餘",
    "T23n1442_021:0736b17": "增減准此應知。黑中分兩故成四分。若異此",
    "T23n1442_021:0736b18": "者，於後二中或減半兩或用純黑，作時得惡",
    "T23n1442_021:0736b19": "作；成便得捨墮。若不為已、或得先成、或黑者",
    "T23n1442_021:0736b20": "易得餘者難求，兩數增減並皆無犯。又無犯",
    "T23n1442_021:0736b21": "者，謂最初犯人，或癡狂、心亂、痛惱所纏。",
    "T23n1442_021:0736b22": "作減六年敷具學處第十四",
    "T23n1442_021:0736b23": "佛在室羅伐城逝多林給孤獨園。時諸苾芻",
    "T23n1442_021:0736b24": "多畜敷具，共相謂曰：「大德！此褥太長。」即便棄",
    "T23n1442_021:0736b25": "却更作餘者。此褥太短、此太小、此太寬、此總",
    "T23n1442_021:0736b26": "破碎不堪料理，並棄故造新。彼由作褥事務",
    "T23n1442_021:0736b27": "繁重，生過同前。諸少欲者共生嫌賤，具以上",
    "T23n1442_021:0736b28": "事而白世尊。世尊集眾問答呵責廣說如前，",
    "T23n1442_021:0736b29": "乃至「應如是說：",
    "T23n1442_021:0736c01": "「若復苾芻作新敷具，縱心不樂應六年持，若",
    "T23n1442_021:0736c02": "減六年不捨故更作新者，泥薩祇波逸底迦。」",
    "T23n1442_021:0736c03": "此是世尊初為制其學處。佛在曠野林住處，",
    "T23n1442_021:0736c04": "是時嚴風勁急苾芻患寒，知事諸人所有臥",
    "T23n1442_021:0736c05": "具皆六年持。由制戒故不敢造新，由忍寒故",
    "T23n1442_021:0736c06": "所有營作悉皆停息。爾時世尊知而故問具",
    "T23n1442_021:0736c07": "壽阿難陀曰：「何故知事苾芻營作停息？」阿難",
    "T23n1442_021:0736c08": "陀白佛言：「由佛為諸苾芻制其學處，不滿六",
    "T23n1442_021:0736c09": "年不得更作新敷具，時營作苾芻敷具久冷",
    "T23n1442_021:0736c10": "不堪寒苦，為此營功並皆停息。」佛告阿難",
    "T23n1442_021:0736c11": "陀：「凡諸知事營作苾芻畜其敷具，雖未滿六",
    "T23n1442_021:0736c12": "年不免寒者，彼苾芻應從僧伽乞六年內更",
    "T23n1442_021:0736c13": "作敷具。應如是乞。如常集僧已，其知事苾芻",
    "T23n1442_021:0736c14": "往至眾中，禮僧足已在上座前蹲踞合掌，作",
    "T23n1442_021:0736c15": "如是白：『大德僧伽聽！我某甲營作苾芻，於六",
    "T23n1442_021:0736c16": "年中不應更作敷具。我苾芻某甲，於六年內",
    "T23n1442_021:0736c17": "欲從僧伽乞作新敷具，願大德僧伽與我苾",
    "T23n1442_021:0736c18": "芻某甲於六年內更作新敷具。是能愍者願",
    "T23n1442_021:0736c19": "慈愍故。』第二、第三亦如是說。",
    "T23n1442_021:0736c20": "「若其僧伽體知彼人是可信者，即與其法；或",
    "T23n1442_021:0736c21": "令持舊敷具來至僧中，若太長者即應截却，",
    "T23n1442_021:0736c22": "若太短者以毛添之，太寬太狹准事料理，若",
    "T23n1442_021:0736c23": "有破處應將毛補，若皆破碎不堪修補者，僧",
    "T23n1442_021:0736c24": "伽應與其法。令一苾芻作白羯磨，應如是作",
    "T23n1442_021:0736c25": "(廣如百一羯磨中說)。若知事苾芻，僧伽與法，於六年內隨",
    "T23n1442_021:0736c26": "意當作，勿致疑惑。」爾時世尊讚歎持戒恭敬",
    "T23n1442_021:0736c27": "戒者，隨順說法告諸苾芻曰：「前是創制、此是",
    "T23n1442_021:0736c28": "隨開。乃至應如是說：",
    "T23n1442_021:0736c29": "「若復苾芻作新敷具，縱心不樂應六年持。若",
    "T23n1442_021:0737a01": "減六年不捨故更作新者，除得眾法，泥薩祇",
    "T23n1442_021:0737a02": "波逸底迦。」苾芻義如上。新者，有二種，廣說如",
    "T23n1442_021:0737a03": "前。乃至此取衦成。雖情不樂應六年持者，要",
    "T23n1442_021:0737a04": "須滿六年持；若年不滿，或捨不捨更作新者",
    "T23n1442_021:0737a05": "得捨墮罪。捨悔等法事並同前。",
    "T23n1442_021:0737a06": "此中犯相其事云何？若苾芻於此年中作新",
    "T23n1442_021:0737a07": "敷具，即於此歲更復造餘，造第二時得惡作",
    "T23n1442_021:0737a08": "罪，成犯捨墮；初造者無犯。雖非同年，於第二",
    "T23n1442_021:0737a09": "歲更作餘褥，如是三、四乃至五年更造新者，",
    "T23n1442_021:0737a10": "得罪同前；其最初褥無犯。若苾芻先有敷具，",
    "T23n1442_021:0737a11": "即於此年更造餘者，當年若了，得捨墮罪；若",
    "T23n1442_021:0737a12": "當年不了乃至五年方始了者，得捨墮罪。若",
    "T23n1442_021:0737a13": "苾芻於此年中造新敷具，未了更復造餘，若",
    "T23n1442_021:0737a14": "俱了時云：「我持前捨棄於後，或可持後捨棄",
    "T23n1442_021:0737a15": "於前。」後犯捨墮；先造者無犯。若初作未了，於",
    "T23n1442_021:0737a16": "第二年乃至三、四、五年，若俱了時云：「我持前，",
    "T23n1442_021:0737a17": "我當捨後。」廣如上說。",
    "T23n1442_021:0737a18": "若苾芻已造一褥，即於此年更造一褥未了",
    "T23n1442_021:0737a19": "便休，於第二年復更造一亦未了休，第三、第",
    "T23n1442_021:0737a20": "四、第五年亦如是，其未了者得五惡作罪；初",
    "T23n1442_021:0737a21": "作者無犯。若苾芻已造一褥，即於其年更不",
    "T23n1442_021:0737a22": "造褥，乃至第五年亦不作褥，然至六年方更",
    "T23n1442_021:0737a23": "造者無犯。又無犯者，謂最初犯人，癡狂、心亂、",
    "T23n1442_021:0737a24": "痛惱所纏。",
    "T23n1442_021:0737a25": "作新敷具不為壞色學處第十五",
    "T23n1442_021:0737a26": "佛在室羅伐城逝多林給孤獨園。爾時世尊",
    "T23n1442_021:0737a27": "得無上智已，於其四方有大名稱，皆聞中國",
    "T23n1442_021:0737a28": "有佛出世。時北方商人聞佛出世，若有人能",
    "T23n1442_021:0737a29": "興供養者，得大果報得大利益，名稱遠聞資",
    "T23n1442_021:0737b01": "財巨富。聞斯事已作如是念：「我今宜應持諸",
    "T23n1442_021:0737b02": "貨物往室羅伐城，一、得求利潤；二、得禮覲世",
    "T23n1442_021:0737b03": "尊。」作是念已，便與五百商人將北方貨物",
    "T23n1442_021:0737b04": "往趣中國。時諸商人至室羅伐，安貨物已即",
    "T23n1442_021:0737b05": "便往詣給孤獨長者所作如是言：「長者當知！",
    "T23n1442_021:0737b06": "我等今欲禮覲世尊。」長者答曰：「善哉！善哉！能",
    "T23n1442_021:0737b07": "生妙意。如來、應、正遍知是應禮敬，實難會遇",
    "T23n1442_021:0737b08": "時乃一現，如烏曇跋羅華。」作是語已，長者即",
    "T23n1442_021:0737b09": "便將彼五百商人往詣佛所，頂禮佛足在一",
    "T23n1442_021:0737b10": "面坐。爾時世尊即為長者及五百商人宣說",
    "T23n1442_021:0737b11": "法要，示教利喜令信樂已默然而住。時諸商",
    "T23n1442_021:0737b12": "人聞法歡喜禮佛而退，即便往詣耆宿苾芻",
    "T23n1442_021:0737b13": "而申禮敬，復欲遍觀房舍及大眾苾芻。時給",
    "T23n1442_021:0737b14": "孤獨長者將諸商人周遍觀看，時彼商人見",
    "T23n1442_021:0737b15": "諸苾芻於床褥上尼師但那中間穿破，問長",
    "T23n1442_021:0737b16": "者曰：「何意諸大耆宿苾芻尼師但那中間穿",
    "T23n1442_021:0737b17": "破？」長者報曰：「諸尊宿苾芻夜多端坐乃至天",
    "T23n1442_021:0737b18": "明，由此因緣並多穿壞。」時諸商客極生敬",
    "T23n1442_021:0737b19": "重，便將五百妙疊奉施眾僧。時諸苾芻既得",
    "T23n1442_021:0737b20": "疊已作新尼師但那，所有故者近一舊房，安",
    "T23n1442_021:0737b21": "在露地總為一聚。爾時有一長者，請佛及僧",
    "T23n1442_021:0737b22": "就家設供。時諸苾芻時至皆去，唯佛世尊獨",
    "T23n1442_021:0737b23": "留在寺令人取食。然佛世尊有五因緣不赴",
    "T23n1442_021:0737b24": "請處。云何為五？一、為宴默而居；二、為諸天說",
    "T23n1442_021:0737b25": "法；三、為觀察病者；四、為看諸臥具；五、為苾芻",
    "T23n1442_021:0737b26": "制其學處。此中世尊意欲看其臥具，并欲為",
    "T23n1442_021:0737b27": "諸苾芻制其學處不赴請家。爾時世尊，苾芻",
    "T23n1442_021:0737b28": "出後未久之頃，便持戶鑰隨處經行周遍觀",
    "T23n1442_021:0737b29": "察，詣一舊房，見諸苾芻以故尼師但那聚之一",
    "T23n1442_021:0737c01": "處，糞掃和雜狼籍在地。世尊見已作如是念：",
    "T23n1442_021:0737c02": "「諸有施主深心信敬，如己血肉割以相供修",
    "T23n1442_021:0737c03": "諸福業。然諸苾芻捨故敷具非量受用，無愛",
    "T23n1442_021:0737c04": "護心隨處棄擲。」爾時世尊取故敷具，翻轉抖",
    "T23n1442_021:0737c05": "擻安在架上，便於房外洗手濯足房中端坐。",
    "T23n1442_021:0737c06": "時取食苾芻持食來至往世尊所，世尊法爾",
    "T23n1442_021:0737c07": "共取食苾芻歡喜言問：「諸苾芻眾飲食好不",
    "T23n1442_021:0737c08": "得飽滿不？」取食苾芻白言：「世尊！大眾皆得飲",
    "T23n1442_021:0737c09": "食飽滿。」世尊食已洗手濯足，還入房中寂默",
    "T23n1442_021:0737c10": "而住。世尊晡時從定起已，往大眾中就座而",
    "T23n1442_021:0737c11": "坐，告諸苾芻曰：「汝等去後未久之頃，我持戶",
    "T23n1442_021:0737c12": "鑰隨處經行周遍觀察，詣一舊房，見諸苾芻",
    "T23n1442_021:0737c13": "以故尼師但那聚之一處，糞掃和雜狼籍在",
    "T23n1442_021:0737c14": "地。我時見已作如是念：『諸有施主深心淨信，",
    "T23n1442_021:0737c15": "如己血肉割以相供修諸福業。然汝苾芻於",
    "T23n1442_021:0737c16": "故敷具非量受用，無愛護心隨處棄擲。』此非",
    "T23n1442_021:0737c17": "善事。汝諸苾芻！若於他信心施物，稱量愛護",
    "T23n1442_021:0737c18": "順時知足而受用者，斯曰善哉！」爾時世尊讚",
    "T23n1442_021:0737c19": "歎愛護順時知足受用信施已，告諸苾芻：「廣",
    "T23n1442_021:0737c20": "說乃至制其學處，應如是說：",
    "T23n1442_021:0737c21": "「若復苾芻作新尼師但那，應取故者堅處縱",
    "T23n1442_021:0737c22": "廣佛一張手帖新者上，為壞色故。若苾芻作",
    "T23n1442_021:0737c23": "新尼師但那，不以故者帖新者上，為壞色故，",
    "T23n1442_021:0737c24": "泥薩祇波逸底迦。」苾芻義如上。新有二種：一、",
    "T23n1442_021:0737c25": "謂新作，二、謂新得。此中意取新作。尼師但那",
    "T23n1442_021:0737c26": "者，謂是敷具。作者，謂自作或使他。言故尼師",
    "T23n1442_021:0737c27": "但那一邊者，謂於舊尼師但那割取一邊堅",
    "T23n1442_021:0737c28": "好之處。佛一張手者，謂大師也，其一張手當",
    "T23n1442_021:0737c29": "中人一肘半。帖新者上者，謂刺在新者上。為",
    "T23n1442_021:0738a01": "壞色故者，為欲令其得堅牢故。若不帖者得",
    "T23n1442_021:0738a02": "泥薩祇波逸底迦，其捨悔法式並如上說。",
    "T23n1442_021:0738a03": "此中犯相其事云何？若苾芻以故尼師但那，",
    "T23n1442_021:0738a04": "如佛一張手帖著之時，若減一指半指者，亦",
    "T23n1442_021:0738a05": "得泥薩祇波逸底迦。無犯者，若以故者遍覆",
    "T23n1442_021:0738a06": "新者，或總破碎不堪補帖新尼師但那者無",
    "T23n1442_021:0738a07": "犯。又無犯者，最初犯人，或癡狂、心亂、痛惱所",
    "T23n1442_021:0738a08": "纏。",
    "T23n1442_021:0738a09": "自擔負羊毛學處第十六",
    "T23n1442_021:0738a10": "佛在室羅伐城逝多林給孤獨園。時六眾苾芻",
    "T23n1442_021:0738a11": "共相議曰：「難陀、鄔波難陀彼諸黑鉢者，以獮",
    "T23n1442_021:0738a12": "猴脂用塗其足，凡欲去時得將行利養，遠行",
    "T23n1442_021:0738a13": "初至復得供給，多人愛敬眾所識知。然而我",
    "T23n1442_021:0738a14": "等喻若井蛙，曾不遊行欲何所獲？我等亦可",
    "T23n1442_021:0738a15": "四出遊行。」餘伴問曰：「當何所之？」鄔波難陀曰：",
    "T23n1442_021:0738a16": "「我今暫出求覓商旅。」復作是念：「我等眾徒若",
    "T23n1442_021:0738a17": "俱去者，我之所有門徒眷屬施食之家，悉被",
    "T23n1442_021:0738a18": "諸餘黑鉢侵奪。宜留一人，餘隨意去。」復共籌",
    "T23n1442_021:0738a19": "議：「誰當住此？大德鄔陀夷令其看守，所得之",
    "T23n1442_021:0738a20": "利迴還共分。」鄔陀夷答曰：「我住於此。」自餘五",
    "T23n1442_021:0738a21": "人出求商旅，見有多人向泥波羅國，苾芻問",
    "T23n1442_021:0738a22": "曰：「仁等何之？」答言：「我等欲向泥波羅國。」苾芻",
    "T23n1442_021:0738a23": "曰：「我等亦欲隨行。」商客曰：「聖者！泥波羅國地",
    "T23n1442_021:0738a24": "多磽确如駱駝脊，仁等未必樂住於彼。」苾芻",
    "T23n1442_021:0738a25": "曰：「我且共去試觀彼土。」「聖者！若如是者可共",
    "T23n1442_021:0738a26": "隨行。」即與商人隨路而去。時彼苾芻既至彼",
    "T23n1442_021:0738a27": "國皆無愛樂，便於他日往至鄽中問諸商客：",
    "T23n1442_021:0738a28": "「君等何時欲歸本國？」商人曰：「豈復聖者情不樂",
    "T23n1442_021:0738a29": "耶？」苾芻曰：「我初來到即於是日情無歡愛。」報",
    "T23n1442_021:0738b01": "言：「聖者！我等貨物尚未交易不及言歸，我有",
    "T23n1442_021:0738b02": "親知欲還中國，當為囑彼可共同行。」苾芻答",
    "T23n1442_021:0738b03": "言：「斯成善事！」然泥波羅國有兩種賤貨，謂羊",
    "T23n1442_021:0738b04": "毛、雄黃。時諸商客多買羊毛車載而去。諸苾",
    "T23n1442_021:0738b05": "芻眾亦與同行，然六眾苾芻性畏塵坌，或在",
    "T23n1442_021:0738b06": "前去、或在後行。時六眾苾芻徐行在後，於商",
    "T23n1442_021:0738b07": "旅內有一毛車忽然軸折，時諸商人共相議",
    "T23n1442_021:0738b08": "曰：「我等今時若料理軸者，其聲遠聞必有賊",
    "T23n1442_021:0738b09": "至，先當殺我後將財物。我等宜應持其精貨",
    "T23n1442_021:0738b10": "棄載而行。」作是議時六眾便至，問言：「仁等何",
    "T23n1442_021:0738b11": "意懷憂不進而住？」報言：「聖者！我車軸折。」具以",
    "T23n1442_021:0738b12": "前事而並告知。六眾問曰：「豈可棄羊毛耶？」",
    "T23n1442_021:0738b13": "報言：「棄去。」六眾報曰：「若其君等見容許者，我",
    "T23n1442_021:0738b14": "為作帽、或作靴氈、或作立幡，我當隨力盡持",
    "T23n1442_021:0738b15": "少多。」商人報曰：「隨意皆取，於我無用。」時難陀、",
    "T23n1442_021:0738b16": "鄔波難陀共相議曰：「今者豐饒糞掃之物。」時",
    "T23n1442_021:0738b17": "彼五人所有衣鉢令一人負，其餘四人接草",
    "T23n1442_021:0738b18": "為索，束為四擔隨路持行。時諸商人見而報",
    "T23n1442_021:0738b19": "曰：「聖者！我欲雇人來取其毛，今時聖者並悉",
    "T23n1442_021:0738b20": "將至，我欲酬價還取其毛。」苾芻報曰：「汝無識",
    "T23n1442_021:0738b21": "物，我等豈是客作人耶？汝若如是我當棄却。」",
    "T23n1442_021:0738b22": "商人報曰：「我等戲言，幸無見責，可持而去。」時",
    "T23n1442_021:0738b23": "商旅內有外道同行，調六眾曰：「此之重擔何",
    "T23n1442_021:0738b24": "處當解、得幾利潤？」六眾聞已忿而報曰：「破汝",
    "T23n1442_021:0738b25": "腹內，踏汝頭上，我擔方解，兼收其利。」彼便緘",
    "T23n1442_021:0738b26": "口默而無對。六眾議曰：「我等若在商侶中行",
    "T23n1442_021:0738b27": "多招譏調，我等應可在前而去。」至一聚落處",
    "T23n1442_021:0738b28": "多賊盜，彼之村隅令人遠望，遙見六眾擔來",
    "T23n1442_021:0738b29": "普相告曰：「仁等當知有象軍至。」諸人見已咸",
    "T23n1442_021:0738c01": "皆驚怖，棄其家宅走入林中，留諸強壯防守",
    "T23n1442_021:0738c02": "村邑，共相告曰：「彼非象軍，是駱駝也。」又曰：「彼",
    "T23n1442_021:0738c03": "非駱駝，應是牛馱。」又云：「彼非牛馱，是人擔物。」",
    "T23n1442_021:0738c04": "既近村已知是苾芻，告言：「聖者！奇特大擔，",
    "T23n1442_021:0738c05": "有異常人，能使村坊並皆走散。」六眾報曰：「汝",
    "T23n1442_021:0738c06": "無識者，見有擔來怖云是賊，賊若知者當來",
    "T23n1442_021:0738c07": "劫掠，汝鎮驚走所有家業並悉持將。」彼聞默",
    "T23n1442_021:0738c08": "爾。于時六眾見是事已，便相謂曰：「難陀、鄔波",
    "T23n1442_021:0738c09": "難陀！我等若隨路行多招譏調，可於荒野望",
    "T23n1442_021:0738c10": "直而行。」即便棄道而去。時稅關人隨處看守，",
    "T23n1442_021:0738c11": "既見擔至而告之曰：「君等商人屢為偷稅，不",
    "T23n1442_021:0738c12": "輸稅直竊路而行。」六眾報曰：「無智者，汝將我",
    "T23n1442_021:0738c13": "是偷稅商人？」問云：「仁等是何？」答云：「我是六",
    "T23n1442_021:0738c14": "眾苾芻。」彼即報云：「聖者隨去。」復相議曰：「我等",
    "T23n1442_021:0738c15": "若至逝多門者，諸黑鉢類共調弄我，宜取小",
    "T23n1442_021:0738c16": "門持擔而入。」既入小門，有摩訶羅見而問曰：",
    "T23n1442_021:0738c17": "「汝客擔人何因破籬而入寺內？」報言：「老叟！汝",
    "T23n1442_021:0738c18": "將我是客擔人耶？」問言：「仁等是何？」答云：「我是",
    "T23n1442_021:0738c19": "苾芻。」問云：「聖者！是六眾耶？」報言：「我是。」即云：",
    "T23n1442_021:0738c20": "「善來！善來！大德！」時彼既入，以諸毛擔總置寺",
    "T23n1442_021:0738c21": "中，悉積如山，見者稱異，問言：「具壽！仁等能",
    "T23n1442_021:0738c22": "持如斯重擔，豈不畏彼世俗譏嫌。」即便報曰：",
    "T23n1442_021:0738c23": "「我口豈唯噉食，有調弄者三倍弄之。」時少欲",
    "T23n1442_021:0738c24": "苾芻共生譏議作如是語：「云何苾芻持是重",
    "T23n1442_021:0738c25": "擔，所應恥事更以為能而起高慢？」時諸苾芻",
    "T23n1442_021:0738c26": "以此因緣具白世尊。世尊爾時集苾芻眾，廣",
    "T23n1442_021:0738c27": "說如前，「制其學處，應如是說：",
    "T23n1442_021:0738c28": "「若復苾芻行路中，得羊毛欲須應取。若無人",
    "T23n1442_021:0738c29": "持，得自持至三踰繕那，若過者泥薩祇波逸",
    "T23n1442_021:0739a01": "底迦。」苾芻者，謂是六眾，若更有如是流類。行",
    "T23n1442_021:0739a02": "路者，謂在道中。得羊毛者，謂是他物。欲須者，",
    "T23n1442_021:0739a03": "謂有所作。應取者，謂隨意持取。至三踰繕那",
    "T23n1442_021:0739a04": "者，指其里數，謂無別人，過此持去者犯捨墮。",
    "T23n1442_021:0739a05": "捨墮之法廣如前說。",
    "T23n1442_021:0739a06": "此中犯相其事云何？謂七極微成一微塵，此",
    "T23n1442_021:0739a07": "七成銅塵，此七成水塵，此七成兔毛塵，此",
    "T23n1442_021:0739a08": "七成羊毛塵，此七成牛毛塵，此七成隙遊塵，",
    "T23n1442_021:0739a09": "此七成蟣，此七成虱，此七成穬麥，此七成",
    "T23n1442_021:0739a10": "一指，二十四指成一肘，三肘半成一人，四肘",
    "T23n1442_021:0739a11": "成一弓，五百弓為一拘盧舍，八拘盧舍為一",
    "T23n1442_021:0739a12": "踰繕那。若有七村，一一村間有一拘盧舍，持",
    "T23n1442_021:0739a13": "毛去時行至半路，皆得惡作罪；若至村時皆",
    "T23n1442_021:0739a14": "得捨墮罪。若從村處往曠野時，半半拘盧舍",
    "T23n1442_021:0739a15": "得惡作罪；滿滿拘盧舍得捨墮罪。若在曠野",
    "T23n1442_021:0739a16": "處齊三踰繕那無犯；過此犯捨墮。若為作帽",
    "T23n1442_021:0739a17": "及作布羅，或立幡等密而持去者無犯。又無",
    "T23n1442_021:0739a18": "犯者，謂最初犯人，或癡狂、心亂、痛惱所纏。",
    "T23n1442_021:0739a19": "使非親尼治羊毛學處第十七",
    "T23n1442_021:0739a20": "佛在室羅伐城逝多林給孤獨園。時六眾苾",
    "T23n1442_021:0739a21": "芻共相告曰：「我今宜可分所持毛。」難陀問曰：",
    "T23n1442_021:0739a22": "「可為幾分？其大德鄔陀夷留住於此亦與分",
    "T23n1442_021:0739a23": "不？」時鄔陀夷聞斯語已便作是念：「我之徒侶",
    "T23n1442_021:0739a24": "多獲利養，作何方便得彼分耶？」問言：「仁等",
    "T23n1442_021:0739a25": "何所籌量？其所得者各還自入，仁得仁分，我",
    "T23n1442_021:0739a26": "得我分。」鄔波難陀聞斯說已作如是念：「世尊",
    "T23n1442_021:0739a27": "法主今住於此，諸來利養必是多得。」為此鄔",
    "T23n1442_021:0739a28": "陀夷作如是語：「我等昔來常是六眾，豈可今",
    "T23n1442_021:0739a29": "日為五眾耶？應為六分平等與之。」難陀曰：「誰",
    "T23n1442_021:0739b01": "作分者？」闡陀報曰：「大德鄔陀夷久息於此，宜",
    "T23n1442_021:0739b02": "可令彼為我分張。」眾皆稱善。時鄔陀夷總為",
    "T23n1442_021:0739b03": "六分，便將己物安自房中，阿說迦曰：「大德鄔",
    "T23n1442_021:0739b04": "陀夷！此所得物將來共分。」鄔陀夷曰：「具壽！從",
    "T23n1442_021:0739b05": "汝等去來，二十貝齒亦不曾得，若不信者大",
    "T23n1442_021:0739b06": "眾現在及同梵行者何不問之？」補[木*奈]伐素曰：",
    "T23n1442_021:0739b07": "「豈知鄔陀夷欺弄我等？」鄔陀夷曰：「若得多物",
    "T23n1442_021:0739b08": "不共分者斯為欺弄，我少貝齒尚不曾得，何",
    "T23n1442_021:0739b09": "成欺弄？」時彼五人聞已皆默。時鄔陀夷作是",
    "T23n1442_021:0739b10": "念：「我今多得羊毛，遣誰料理？若與作家，彼是",
    "T23n1442_021:0739b11": "難信無戒行故，或容俱失。若與十二眾尼，彼",
    "T23n1442_021:0739b12": "亦難信，為人細算，將充比來餅果之直。其達",
    "T23n1442_021:0739b13": "摩陀那苾芻尼善持經藏，所有眷屬亦復持",
    "T23n1442_021:0739b14": "經，讀誦勤心修諸善品。我與毛者，經歷多時",
    "T23n1442_021:0739b15": "不能事訖。其喬答彌善持律藏，所有門徒亦",
    "T23n1442_021:0739b16": "皆持律，思量持犯商搉重輕，我若付毛亦不",
    "T23n1442_021:0739b17": "能得。其大世主靜慮為心，所有門人皆修寂",
    "T23n1442_021:0739b18": "定，稍有容暇得請治毛。」作是念已，時大世主",
    "T23n1442_021:0739b19": "來禮世尊，鄔陀夷見而問曰：「喬答彌！如世尊",
    "T23n1442_021:0739b20": "說：『具禁戒者隨心所念事皆得成，由淨戒力",
    "T23n1442_021:0739b21": "獲果如是。』斯由善說。何以得知？我適生念：『善",
    "T23n1442_021:0739b22": "哉大世主喬答彌若來大好。』今者得來，深遂",
    "T23n1442_021:0739b23": "我願。」問曰：「大德！欲何所為？」答曰：「我有少許羊",
    "T23n1442_021:0739b24": "毛，事須料理，能為作不？」彼便答曰：「聖者！我",
    "T23n1442_021:0739b25": "本故來禮世尊足，若見佛已當令二尼就房",
    "T23n1442_021:0739b26": "相見，所料理物付與將來。」時鄔陀夷所有羊",
    "T23n1442_021:0739b27": "毛繫為兩束安房門後。時喬答彌禮世尊已",
    "T23n1442_021:0739b28": "欲還尼寺，便遣二尼就房取物，白言：「大德！聖",
    "T23n1442_021:0739b29": "者喬答彌遣取羊毛。」報云：「於門扇後有兩束",
    "T23n1442_021:0739c01": "毛可持將去。」彼即入門欲持毛去，以手牽挽",
    "T23n1442_021:0739c02": "尚不能動，彼二報言：「聖者！毛中豈有磨石",
    "T23n1442_021:0739c03": "耶？」鄔陀夷曰：「汝等少年豈可脊折！」時鄔陀夷",
    "T23n1442_021:0739c04": "以手小指擎一束著一頭上，復以一束著一",
    "T23n1442_021:0739c05": "腰間。時彼二尼頭痛腰疼辛苦至寺，既至寺",
    "T23n1442_021:0739c06": "已棄之于地委臥在床。餘苾芻尼見而問曰：",
    "T23n1442_021:0739c07": "「汝等二人豈脊折耶？將少羊毛現大疲苦。」報",
    "T23n1442_021:0739c08": "諸尼曰：「若壯於我，試擎起看。」彼便欲舉，竟不",
    "T23n1442_021:0739c09": "能動。諸尼報曰：「此毛束內有磨石耶？」二尼息",
    "T23n1442_021:0739c10": "定便開毛束遂成大聚，諸尼見已揚聲大笑。",
    "T23n1442_021:0739c11": "時大世主聞其笑聲，問曰：「汝諸具壽！豈顛倒",
    "T23n1442_021:0739c12": "耶？頭髮剃却，腋下髻生，至於今時不能寂靜。",
    "T23n1442_021:0739c13": "何事諠笑？」諸尼報曰：「聖者大德！鄔陀夷云『少",
    "T23n1442_021:0739c14": "許羊毛』尚致如是，若言多者其欲如何？」大世",
    "T23n1442_021:0739c15": "主曰：「諸妹！彼行惡行，於佛教中常作毀壞，",
    "T23n1442_021:0739c16": "如好河岸崩令墮落。然佛所說有二善人：一",
    "T23n1442_021:0739c17": "謂不許其事，二謂許已令與。此既許言，事須",
    "T23n1442_021:0739c18": "周畢。汝等若能共料理者，隨取多少事了送",
    "T23n1442_021:0739c19": "還。」其毛既多卒難事畢。時鄔陀夷是念：「其大",
    "T23n1442_021:0739c20": "世主常樂寂靜，勿使諸尼將充餅價。」思歎而",
    "T23n1442_021:0739c21": "住。時有二尼料理毛訖送與鄔陀夷，報云：「聖",
    "T23n1442_021:0739c22": "者！我送毛來，欲著何處？」鄔陀夷曰：「汝等尚有",
    "T23n1442_021:0739c23": "餘心擬還我物。」便報尼曰：「大妹可著房中。」彼",
    "T23n1442_021:0739c24": "置房內捨之而去，餘毛治訖亦皆送至。其大",
    "T23n1442_021:0739c25": "世主為料理毛，手皆赤色如染緋師，便詣",
    "T23n1442_021:0739c26": "佛所，禮佛足已在一面坐。爾時世尊見其手",
    "T23n1442_021:0739c27": "赤，問言：「喬答彌！何因手赤如客染師？」白佛",
    "T23n1442_021:0739c28": "言：「大德！如佛所言：『應作不作，翻作餘事。』今",
    "T23n1442_021:0739c29": "我為之。」佛言：「大世主所作何事？」時喬答彌具",
    "T23n1442_021:0740a01": "以其事而白世尊。佛告阿難陀曰：「諸苾芻使",
    "T23n1442_021:0740a02": "非親尼治羊毛耶？」阿難陀曰：「大德！諸苾芻令",
    "T23n1442_021:0740a03": "彼料理。」爾時世尊以此因緣集苾芻眾，問鄔",
    "T23n1442_021:0740a04": "陀夷曰：「汝實令非親尼料理羊毛耶？」白言：「實",
    "T23n1442_021:0740a05": "爾。」爾時世尊種種呵責鄔陀夷已，廣說如上。",
    "T23n1442_021:0740a06": "乃至「我今制其學處，應如是說：若復苾芻使",
    "T23n1442_021:0740a07": "非親苾芻尼浣染擘羊毛者，泥薩祇波逸底",
    "T23n1442_021:0740a08": "迦。」若苾芻者，謂鄔陀夷。使非親尼者，親非親",
    "T23n1442_021:0740a09": "義如上說。羊毛者，非餘毛也。浣者，乃至一入",
    "T23n1442_021:0740a10": "水。染者，乃至一入染汁。擘者，乃至一片。泥薩",
    "T23n1442_021:0740a11": "祇波逸底迦者，廣如上說。此中犯相者，苾芻",
    "T23n1442_021:0740a12": "於非親尼作非親想，或復生疑，令浣羊毛或",
    "T23n1442_021:0740a13": "染或擘，並犯捨墮。或浣染不擘，或浣擘不染，",
    "T23n1442_021:0740a14": "或染不浣擘，亦犯捨墮。若於親尼作非親想，",
    "T23n1442_021:0740a15": "或復生疑，令作三事料理羊毛，並得惡作。餘",
    "T23n1442_021:0740a16": "如上說。若親親想，無犯。又無犯者，謂初犯人，",
    "T23n1442_021:0740a17": "或癡狂、心亂、痛惱所纏。",
    "T23n1442_021:0740a18": "捉金銀等學處第十八",
    "T23n1442_021:0740a19": "佛在王舍城竹林中。時有聚落主居士名曰",
    "T23n1442_021:0740a20": "寶髻，來詣佛所頂禮佛足，在一面坐白佛言：",
    "T23n1442_021:0740a21": "「世尊！曾於近日在大眾中，王及諸臣並皆集",
    "T23n1442_021:0740a22": "會，有作是問：『仁等頗知沙門釋子得受捉金",
    "T23n1442_021:0740a23": "銀不？』有人說言：『苾芻得捉。』復有說言：『苾芻不",
    "T23n1442_021:0740a24": "合。』此二所陳誰為稱理？誰不稱理？誰是法",
    "T23n1442_021:0740a25": "言？誰非法言？誰是謗佛？誰為不謗？誰是勝人",
    "T23n1442_021:0740a26": "所恥？誰非勝人所恥？」世尊答曰：「居士！若彼",
    "T23n1442_021:0740a27": "說言沙門釋子得受捉金銀者，斯不稱理，斯",
    "T23n1442_021:0740a28": "非法言，斯為謗我，是勝人所恥。異斯名善。",
    "T23n1442_021:0740a29": "何以故？居士！然實苾芻不得受捉金銀之物。",
    "T23n1442_021:0740b01": "若有苾芻不受捉金銀者，是沙門法，是釋迦",
    "T23n1442_021:0740b02": "子，是純善法。第二、第三我如是說。若受捉者，",
    "T23n1442_021:0740b03": "斯非沙門，非釋迦子，非純善法。第二、第三我",
    "T23n1442_021:0740b04": "如是說。」居士言：「大德！我意如是。若苾芻不受",
    "T23n1442_021:0740b05": "捉金銀之物，斯真沙門，善釋迦子。若受捉者，",
    "T23n1442_021:0740b06": "非真沙門，非釋迦子。」世尊告曰：「善哉！善哉！居",
    "T23n1442_021:0740b07": "士！如汝意解，是善分別。」時寶髻居士聞佛說",
    "T23n1442_021:0740b08": "已，歡喜信受禮佛而退。爾時阿難陀住佛背",
    "T23n1442_021:0740b09": "後為佛扇涼，居士纔去，命阿難陀曰：「汝今宜",
    "T23n1442_021:0740b10": "去近此所有諸苾芻眾，悉皆令集常食堂中。」",
    "T23n1442_021:0740b11": "時阿難陀奉佛教已悉皆喚眾，還詣佛所禮佛",
    "T23n1442_021:0740b12": "足已，在一面立白佛言：「世尊！我奉佛教，近此",
    "T23n1442_021:0740b13": "苾芻悉皆喚集在食堂中，唯佛知時。」爾時世",
    "T23n1442_021:0740b14": "尊詣食堂中，在大眾前就座而坐，告諸苾芻",
    "T23n1442_021:0740b15": "曰：「有聚落主名曰寶髻，來至我所禮我足下，",
    "T23n1442_021:0740b16": "在一面坐作如是白，廣說如上，乃至辭我而",
    "T23n1442_021:0740b17": "退。汝諸苾芻！彼聚落主於王眾中作師子吼，",
    "T23n1442_021:0740b18": "決定而說沙門釋子不合受捉金銀錢等。我",
    "T23n1442_021:0740b19": "亦說言：沙門釋子不應受捉金銀錢等。是故",
    "T23n1442_021:0740b20": "諸苾芻！若為修營房舍等事，應求草木車乘",
    "T23n1442_021:0740b21": "人功，然不應求金銀錢等。我不說言得有方",
    "T23n1442_021:0740b22": "便令諸苾芻畜捉金等。」此是緣起，尚未制戒。",
    "T23n1442_021:0740b23": "佛在逝多林給孤獨園。時六眾苾芻自手捉",
    "T23n1442_021:0740b24": "金銀錢，或教他捉造作房舍，或置床座上。",
    "T23n1442_021:0740b25": "時外道見生嫌賤言：「此沙門釋子，自手執捉",
    "T23n1442_021:0740b26": "金銀錢等，或教他捉，廣說如上，諸餘俗人亦",
    "T23n1442_021:0740b27": "皆如是，斯與我等有何別處？云何令他婆羅",
    "T23n1442_021:0740b28": "門居士等深生敬信，持諸飲食惠此禿人？」時",
    "T23n1442_021:0740b29": "諸苾芻聞是說已，以此因緣具白世尊。世尊",
    "T23n1442_021:0740c01": "以此因緣集苾芻眾，廣說如前。問六眾曰：「汝",
    "T23n1442_021:0740c02": "實自捉或教人捉金銀錢等耶？」答言：「實爾。」世",
    "T23n1442_021:0740c03": "尊如上種種呵責已，乃至「制其學處，應如是",
    "T23n1442_021:0740c04": "說：",
    "T23n1442_021:0740c05": "「若復苾芻自手捉金銀錢等，若教他捉，泥薩",
    "T23n1442_021:0740c06": "祇波逸底迦。」若復苾芻者，謂六眾類。自手者，",
    "T23n1442_021:0740c07": "謂以手捉。金銀者，謂金銀及貝齒。錢者，金等",
    "T23n1442_021:0740c08": "錢。教人亦爾，皆犯捨墮。捨悔之法廣說如上。",
    "T23n1442_021:0740c09": "此中犯相其事云何？若教他取時，其事不同",
    "T23n1442_021:0740c10": "有十八種，咸成其犯。謂告彼云：",
    "T23n1442_021:0740c11": "「汝取此物；　　汝於此取；　　汝取此爾許。",
    "T23n1442_021:0740c12": "　汝將此物；　　汝於此將；　　汝將此爾許。",
    "T23n1442_021:0740c13": "　汝置此物；　　汝於此置；　　汝置此爾許。",
    "T23n1442_021:0740c14": "　汝取彼物；　　汝於彼取；　　汝取彼爾許。",
    "T23n1442_021:0740c15": "　汝將彼物；　　汝於彼將；　　汝將彼爾許。",
    "T23n1442_021:0740c16": "　汝置彼物；　　汝於彼置；　　汝置彼爾許。」",
    "T23n1442_021:0740c17": "言汝取此物者，謂金銀等於可見處教他取，",
    "T23n1442_021:0740c18": "得惡作罪；捉舉之時犯捨墮罪。言汝於此取",
    "T23n1442_021:0740c19": "者，謂於諸帒及鐵木等箱器之中教他取物，",
    "T23n1442_021:0740c20": "得罪同前。言汝取此爾許者，謂百千億等教",
    "T23n1442_021:0740c21": "他取物，得罪同前。",
    "T23n1442_021:0740c22": "言汝將此物者，謂金銀等物教他將來，得罪",
    "T23n1442_021:0740c23": "同前。言汝於此將者，謂於帒等箱器之中教",
    "T23n1442_021:0740c24": "他取物，得罪同前。言汝將此爾許者，謂百千",
    "T23n1442_021:0740c25": "億等教他取時，得罪同前。言汝置此物者，謂",
    "T23n1442_021:0740c26": "金銀等教他置時，得罪同前。言汝於此置者，",
    "T23n1442_021:0740c27": "謂於箱器等中而安置之，得罪同前。置此爾",
    "T23n1442_021:0740c28": "許者，謂百千億等教他置時，得罪同前。此九",
    "T23n1442_021:0740c29": "皆據可見之處教他作也。",
    "T23n1442_021:0741a01": "言汝取彼物者，謂金銀等於不見處教他取",
    "T23n1442_021:0741a02": "物，得惡作罪；捉舉之時犯捨墮罪。言汝於彼",
    "T23n1442_021:0741a03": "取者，謂於諸帒及鐵木等箱器之中教他取",
    "T23n1442_021:0741a04": "物，得罪同前。言汝取彼爾許者，謂百千億等",
    "T23n1442_021:0741a05": "教他取物，得罪同前。言汝將彼物者，謂金",
    "T23n1442_021:0741a06": "銀等物教他將來，得罪同前。言汝於彼將者，",
    "T23n1442_021:0741a07": "謂於帒等箱器之中教他取物，得罪同前。言",
    "T23n1442_021:0741a08": "汝將彼爾許者，謂百千億等教他取時，得罪",
    "T23n1442_021:0741a09": "同前。言汝置彼物者，謂金銀等教他置時，得",
    "T23n1442_021:0741a10": "罪同前。言汝於彼置者，謂於箱器等中，得罪",
    "T23n1442_021:0741a11": "同前。言汝置彼爾許者，謂百千億等教他",
    "T23n1442_021:0741a12": "置時，得罪同前。此九皆據不可見處教他作",
    "T23n1442_021:0741a13": "也。若苾芻自捉金銀錢貝齒者，犯捨墮。若苾",
    "T23n1442_021:0741a14": "芻捉成未成金銀者，犯捨墮。苾芻捉文相成",
    "T23n1442_021:0741a15": "就金銀、錢、貝齒者，犯捨墮。苾芻觸末尼寶、璧",
    "T23n1442_021:0741a16": "琉璃寶，犯捨墮。苾芻捉方國共所用錢，犯捨",
    "T23n1442_021:0741a17": "墮。若捉非方國所用錢，得惡作罪。若捉赤銅、",
    "T23n1442_021:0741a18": "鍮石、銅鐵、鉛錫者無犯。如是世尊為諸聲聞",
    "T23n1442_021:0741a19": "制學處已，佛在逝多林，于時占波國有一長",
    "T23n1442_021:0741a20": "者，在此城住，深信純善，以上妙物而行惠施。",
    "T23n1442_021:0741a21": "時彼長者為佛及僧造立住處，門戶窓牖欄",
    "T23n1442_021:0741a22": "楯交飾，殊妙莊嚴令人樂見為生天路，多諸",
    "T23n1442_021:0741a23": "僧眾在此安居。既安居了隨意事訖，白長者",
    "T23n1442_021:0741a24": "曰：「我等今欲向室羅伐城禮大師足，及諸耆",
    "T23n1442_021:0741a25": "宿尊、老苾芻現闕衣服時當見施。」長者報言：",
    "T23n1442_021:0741a26": "「聖者！此處之人無上妙衣疊，今聞商侶將",
    "T23n1442_021:0741a27": "欲到來，待來至時買以相惠。」苾芻言：「長者！若",
    "T23n1442_021:0741a28": "無好物，與麁惡者。」長者答曰：「聖者！我之立性",
    "T23n1442_021:0741a29": "常施好物，云何於今以惡物與？若不待者，衣",
    "T23n1442_021:0741b01": "直之錢可將持去。」答言：「長者！世尊制戒遮我",
    "T23n1442_021:0741b02": "捉錢。」長者報曰：「若如是者我寧不施，不能以",
    "T23n1442_021:0741b03": "惡物惠人。」時諸苾芻竟無所獲捨之而去，隨",
    "T23n1442_021:0741b04": "路而進至室羅伐城。諸苾芻見而告之曰：「善",
    "T23n1442_021:0741b05": "來！善來！具壽！豈非汝等於安居處多得衣服，",
    "T23n1442_021:0741b06": "云何著此麁破衣服而至此耶？」彼便答曰：「無",
    "T23n1442_021:0741b07": "衣可得。」苾芻曰：「仁在何處而作安居？」答曰：「在",
    "T23n1442_021:0741b08": "占波國。」又問：「依誰而住？」答曰：「某甲長者。」諸",
    "T23n1442_021:0741b09": "苾芻曰：「聞彼長者好施上衣豈不施耶？」答曰：",
    "T23n1442_021:0741b10": "「祇緣此故我不得衣。」苾芻問曰：「有何所以？」",
    "T23n1442_021:0741b11": "時彼苾芻具陳其事，諸苾芻聞已白佛。佛作",
    "T23n1442_021:0741b12": "是念：「諸有敬信婆羅門長者居士等，歡喜欲",
    "T23n1442_021:0741b13": "施苾芻衣價。我諸弟子情欲得衣，我應作法",
    "T23n1442_021:0741b14": "令諸苾芻得無癈闕。」告諸苾芻曰：「若有他施",
    "T23n1442_021:0741b15": "衣價，欲須便受，受已即作彼人物心而持畜",
    "T23n1442_021:0741b16": "之。然諸苾芻，應可求覓執事之人。」苾芻不知",
    "T23n1442_021:0741b17": "欲覓何人？佛言：「應求寺家人、或鄔波索迦。寺",
    "T23n1442_021:0741b18": "家人者謂是淨人。鄔波索迦者，謂受三歸五",
    "T23n1442_021:0741b19": "戒。應問彼云：『汝能為我作施主不？』若言能者，",
    "T23n1442_021:0741b20": "即作委寄此人心而畜其物，應使人持不應自",
    "T23n1442_021:0741b21": "捉。」時有苾芻向他方處作如是念：「我今至此",
    "T23n1442_021:0741b22": "未有施主。」起追悔心以事白佛，佛言：「縱令",
    "T23n1442_021:0741b23": "遠去，但令彼命存已來常是施主。」時有苾",
    "T23n1442_021:0741b24": "芻未求得施主，他施與物，苾芻疑惑不敢受",
    "T23n1442_021:0741b25": "之。以事白佛，佛言：「應受。受已持物對一苾芻",
    "T23n1442_021:0741b26": "作如是語：『具壽存念！我苾芻某甲得此不淨",
    "T23n1442_021:0741b27": "物，我當持此不淨之物換取淨財。』如是三說，",
    "T23n1442_021:0741b28": "隨情受用勿致疑心。」時有施主於邊隅處造",
    "T23n1442_021:0741b29": "寺施僧，時時有賊來相驚怖。彼諸苾芻空寺",
    "T23n1442_021:0741c01": "而去，便有賊來取寺家物。佛言：「若僧伽物、",
    "T23n1442_021:0741c02": "若窣覩波物、所有金銀錢寶等，應牢藏舉方",
    "T23n1442_021:0741c03": "可移去。」佛言：「遣藏。」苾芻不知欲遣誰藏？佛言：",
    "T23n1442_021:0741c04": "「若淨人、若鄔波索迦，令其藏舉。」彼藏舉者便",
    "T23n1442_021:0741c05": "偷其物，佛言：「有深信鄔波索迦令其藏舉，若",
    "T23n1442_021:0741c06": "無深信應使求寂。求寂若無，苾芻自手應為",
    "T23n1442_021:0741c07": "藏舉。」苾芻不知若為藏舉，佛言：「應可穿坑。」",
    "T23n1442_021:0741c08": "不知使誰？佛言：「應使淨人、若鄔波索迦。彼便",
    "T23n1442_021:0741c09": "偷物，應令信者。此若無者應令求寂，求寂若",
    "T23n1442_021:0741c10": "無應自穿掘。賊去之後，應可如前而取其物",
    "T23n1442_021:0741c11": "還與僧伽。」佛言：「如我為難所開事者，難去之",
    "T23n1442_021:0741c12": "後則不應行，若當行者得惡作罪。」又無犯者，",
    "T23n1442_021:0741c13": "謂初犯人，或癡狂、心亂、痛惱所纏。",
    "T23n1442_021:0741c14": "根本說一切有部毘奈耶卷第二十一"
}