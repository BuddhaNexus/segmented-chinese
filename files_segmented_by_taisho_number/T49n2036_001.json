{
    "T49n2036_001:0483b02": "佛祖歷代通載卷第一",
    "T49n2036_001:0483b04": "嘉興路大中祥符禪寺",
    "T49n2036_001:0483b05": "住持華亭念常集",
    "T49n2036_001:0483b06": "佛祖歷代通載一　七佛偈",
    "T49n2036_001:0483b07": "毘婆尸佛過去莊嚴劫第九百九十八尊偈曰。身從無相中受生。",
    "T49n2036_001:0483b08": "猶如幻出諸形像。幻人心識本來無。罪福皆",
    "T49n2036_001:0483b09": "空無所住。長阿含經云。人壽八萬歲時此佛",
    "T49n2036_001:0483b10": "出世。種剎利。姓拘利若。父槃頭母槃頭婆提。",
    "T49n2036_001:0483b11": "居槃頭婆提城。坐婆羅樹下說法。三會度人",
    "T49n2036_001:0483b12": "三十四萬八千人。神足二。一名騫茶。二名提",
    "T49n2036_001:0483b13": "舍。侍者無憂。子方膺。",
    "T49n2036_001:0483b14": "尸棄佛莊嚴劫第九百九十九尊偈曰。起諸善法本是幻。造",
    "T49n2036_001:0483b15": "諸惡業亦是幻。身如聚沫心如風。幻出無根",
    "T49n2036_001:0483b16": "無實性。長阿含經云。人壽七萬歲時此佛出",
    "T49n2036_001:0483b17": "世。種剎利。姓拘利若。父明相。母光曜。居光相",
    "T49n2036_001:0483b18": "城。坐分陀利樹下說法。三會度人二十五萬。",
    "T49n2036_001:0483b19": "神足二。一名阿毘浮。二名婆婆。侍者忍行。子",
    "T49n2036_001:0483b20": "無量。",
    "T49n2036_001:0483b21": "毘舍浮佛莊嚴劫第一千尊偈曰。假借四大以為身。心",
    "T49n2036_001:0483b22": "本無生因境有。前境若無心亦無。罪福如幻",
    "T49n2036_001:0483b23": "起亦滅。長阿含經云。人壽六萬歲時此佛出",
    "T49n2036_001:0483b24": "世。種剎利。姓拘利若。父善燈。母稱戒。居無",
    "T49n2036_001:0483b25": "喻城。坐博洛叉樹下說法。二會度人一十三",
    "T49n2036_001:0483b26": "萬。神足二。一名扶遊。二名欝多摩。侍者寂",
    "T49n2036_001:0483b27": "滅。子妙覺。",
    "T49n2036_001:0483b28": "拘留孫佛見在賢劫第一尊偈曰。見身無實是佛身。了",
    "T49n2036_001:0483b29": "心如幻是佛幻。了得身心本性空。斯人與佛",
    "T49n2036_001:0483c01": "何殊別。長阿含經云。人壽四萬歲時此佛出",
    "T49n2036_001:0483c02": "世。種婆羅門。姓迦葉。父禮德。母善枝。居安",
    "T49n2036_001:0483c03": "和城。坐尸利沙樹下說法。一會度人四萬。神",
    "T49n2036_001:0483c04": "足二。一薩尼。二毘樓。侍者善覺。子上勝。",
    "T49n2036_001:0483c05": "拘那含牟尼佛賢劫第二尊偈曰。佛不見佛知是佛。",
    "T49n2036_001:0483c06": "若實有知別無佛。智者能知罪性空。坦然不",
    "T49n2036_001:0483c07": "怖於生死。長阿含經云。人壽三萬歲時此佛",
    "T49n2036_001:0483c08": "出世。種婆羅門。姓迦葉。父大德。母善勝。居",
    "T49n2036_001:0483c09": "清淨城。坐優曇婆羅樹下說法。一會度人三",
    "T49n2036_001:0483c10": "萬。神足二。一舒槃那。二欝多樓。侍者安和。",
    "T49n2036_001:0483c11": "子導師。",
    "T49n2036_001:0483c12": "迦葉佛賢劫第三尊偈曰。一切眾生性清淨。從本無",
    "T49n2036_001:0483c13": "生無可滅。即此身心是幻生。幻化之中無罪",
    "T49n2036_001:0483c14": "福。長阿含經云。人壽二萬歲時此佛出世。種",
    "T49n2036_001:0483c15": "婆羅門。姓迦葉。父梵德。母財主。居波羅奈",
    "T49n2036_001:0483c16": "城。坐尼拘類樹下說法。一會度人二萬。神足",
    "T49n2036_001:0483c17": "二。一提舍。二婆羅婆。侍者善友。子進軍。",
    "T49n2036_001:0483c18": "釋迦牟尼佛賢劫第四尊偈曰。法本法無法。無法法",
    "T49n2036_001:0483c19": "亦法。今付無法時。法法何曾法。姓剎利。父淨",
    "T49n2036_001:0483c20": "飯天。母大清淨。居舍衛城。坐菩提樹下說法。",
    "T49n2036_001:0483c21": "一會弟子一千二百五十人。度人無數。神足",
    "T49n2036_001:0483c22": "二。一舍利弗二目犍連。侍者阿難。子羅睺羅。",
    "T49n2036_001:0483c23": "古佛應世綿歷無窮。不可以周知悉數也。",
    "T49n2036_001:0483c24": "世尊有云。我以如來知見力故。觀彼久遠",
    "T49n2036_001:0483c25": "猶若今日。故按佛名經。紀過現二劫千如",
    "T49n2036_001:0483c26": "來。暨于釋迦但標七佛。阿含經云。七佛精",
    "T49n2036_001:0483c27": "進力。放光滅暗冥。各各坐諸樹。於中成",
    "T49n2036_001:0483c28": "正覺。佛祖偈翻譯。乃高僧雲啟一同天竺",
    "T49n2036_001:0483c29": "那連耶舍三藏。於龜茲國譯出。本末載於",
    "T49n2036_001:0484a01": "梁大同六年。",
    "T49n2036_001:0484a02": "大元帝師發合思巴說",
    "T49n2036_001:0484a03": "彰所知論　宣授江淮福建等處釋教總統法",
    "T49n2036_001:0484a04": "性三藏弘教佛智大師沙羅巴譯。",
    "T49n2036_001:0484a05": "二　器世界品",
    "T49n2036_001:0484a06": "器世界所成之體。即四大種種具生。故地",
    "T49n2036_001:0484a07": "堅水濕火煖風動。是等大種最極微細者",
    "T49n2036_001:0484a08": "曰極微塵。亦名隣虛塵。不能析釋。彼七隣",
    "T49n2036_001:0484a09": "虛為一極微。彼七極微為一微塵。彼七微",
    "T49n2036_001:0484a10": "塵為一透金塵。彼七透金塵為一透水塵。",
    "T49n2036_001:0484a11": "彼七透水塵為一兔毛塵。彼七兔毛塵為一",
    "T49n2036_001:0484a12": "羊毛塵。彼七羊毛塵為一牛毛塵。彼七牛",
    "T49n2036_001:0484a13": "毛塵為一遊隙塵。彼七遊隙塵為一蟣量。",
    "T49n2036_001:0484a14": "彼七蟣量為一蝨量。彼七蝨量為一麥量。",
    "T49n2036_001:0484a15": "彼七麥量為一指節。三節為一指。二十四",
    "T49n2036_001:0484a16": "指橫布為一肘四肘為一弓。五百弓量成",
    "T49n2036_001:0484a17": "一俱盧舍。八俱盧舍成一由旬。此是度量",
    "T49n2036_001:0484a18": "世界身相。成世界因由。一切有情共業所",
    "T49n2036_001:0484a19": "感。云何成耶。從空界中十方風起互相衝",
    "T49n2036_001:0484a20": "激。堅密不動為妙風輪。其色青白極大堅",
    "T49n2036_001:0484a21": "實。深十六洛叉由旬。廣量無數。由煖生雲",
    "T49n2036_001:0484a22": "名曰金藏。降注大雨依風而住。謂之底海。",
    "T49n2036_001:0484a23": "深十一洛叉二萬由旬。廣十二洛叉三千",
    "T49n2036_001:0484a24": "四百半由旬。其水搏激上結成金。如熟乳",
    "T49n2036_001:0484a25": "停上凝成膜。即金地輪。故水輪減唯厚八",
    "T49n2036_001:0484a26": "洛叉。餘轉成金。厚三洛叉二萬由旬。金輪",
    "T49n2036_001:0484a27": "廣量與水輪等。周圍即成三倍。合三十六",
    "T49n2036_001:0484a28": "洛叉一萬三百五十由旬。其前風輪娑婆",
    "T49n2036_001:0484a29": "界底。地水二輪四洲果底。於地輪上復澍",
    "T49n2036_001:0484b01": "大雨即成大海。被風鑽擊精妙品聚成妙",
    "T49n2036_001:0484b02": "高山。中品聚集成七金山。下品聚集成輪",
    "T49n2036_001:0484b03": "圍山。雜品聚集成四洲等。其妙高體。東銀",
    "T49n2036_001:0484b04": "南琉璃西玻𭹳珂北金所成。餘七唯金。四",
    "T49n2036_001:0484b05": "洲地等雜品所成。彼輪圍山唯鐵所成。其",
    "T49n2036_001:0484b06": "妙高量入水八萬緰繕那。比於餘山皆悉",
    "T49n2036_001:0484b07": "高妙。故曰妙高。然後次第七金山者。一踰",
    "T49n2036_001:0484b08": "乾陀羅。高四萬由旬。二伊沙陀羅。高二萬",
    "T49n2036_001:0484b09": "由旬。三佉得羅柯。高一萬由旬。四脩騰娑",
    "T49n2036_001:0484b10": "羅。高五千由旬。五阿輸割那。高二千五百",
    "T49n2036_001:0484b11": "由旬。六毘泥怛迦那。高千二百五十由旬。",
    "T49n2036_001:0484b12": "七尼民陀羅。高六百二十五由旬藏論疏云。一持雙山。",
    "T49n2036_001:0484b13": "二持軸山。三檐木山。四善見山。五馬耳山。六象鼻山。七魚嘴山四大洲外有輪",
    "T49n2036_001:0484b14": "圍山。高二百一十二由旬半。彼等廣量各",
    "T49n2036_001:0484b15": "各自與出水量同。七金山間諸龍王等游戲",
    "T49n2036_001:0484b16": "之處名曰戲海。八山間七海近妙高者。一",
    "T49n2036_001:0484b17": "踰乾陀羅海。廣八萬由旬。二伊沙陀羅海。",
    "T49n2036_001:0484b18": "廣四萬由旬。三佉得羅柯海。廣二萬由旬。",
    "T49n2036_001:0484b19": "四脩騰娑羅海。廣一萬由旬。五阿輸割那",
    "T49n2036_001:0484b20": "海。廣五千由旬。六毘泥怛迦那海。廣二千",
    "T49n2036_001:0484b21": "五百由旬。七尼民陀羅海。廣一千二百五",
    "T49n2036_001:0484b22": "十由旬。盈八功德水。八山七海其相咸方。",
    "T49n2036_001:0484b23": "外海味鹹。尼民陀羅至輪圍山。二山相去",
    "T49n2036_001:0484b24": "三洛叉二萬二千由旬。其外海水雖無有",
    "T49n2036_001:0484b25": "分。由妙高色。東海色白。南海色青。西海",
    "T49n2036_001:0484b26": "色紅。北海色黃。現是等色。故稱四海。是",
    "T49n2036_001:0484b27": "彼周邊三十六洛叉七百五十由旬。外輪",
    "T49n2036_001:0484b28": "圍山。周圍三十六洛叉二千六百二十五",
    "T49n2036_001:0484b29": "由旬。其外海南贍部洲者。狀如車廂。狹向",
    "T49n2036_001:0484c01": "鐵圍三由旬半。餘三邊者。各二千由旬。周",
    "T49n2036_001:0484c02": "圍六千三由旬半。有二中洲。東遮摩羅此云猫牛",
    "T49n2036_001:0484c03": "西婆羅摩羅此云勝猫牛贍部中央摩竭陀國。三",
    "T49n2036_001:0484c04": "世諸佛所生之處。次此向北度九黑山有",
    "T49n2036_001:0484c05": "大雪山。名具吉祥。其山北邊有香醉山。",
    "T49n2036_001:0484c06": "是二山間有大龍王。名曰無熱。所居之池",
    "T49n2036_001:0484c07": "曰阿耨達此云無熱其狀四方面各五十由旬。",
    "T49n2036_001:0484c08": "周圍二百由旬。池內遍滿八功德水。從此",
    "T49n2036_001:0484c09": "池內出四大河。東殑伽河。從象口中流出",
    "T49n2036_001:0484c10": "銀沙。共五百河流歸東海。南辛渡河。從牛",
    "T49n2036_001:0484c11": "口中流出琉璃沙。共五百河流歸南海。西",
    "T49n2036_001:0484c12": "縛芻河。從馬口中流出玻𭹳珂沙。共五百",
    "T49n2036_001:0484c13": "河流歸西海。北悉怛河。從師子口中流出",
    "T49n2036_001:0484c14": "金沙。共五百河流歸北海。是彼四河從無",
    "T49n2036_001:0484c15": "熱池右遶七匝隨方流轉。是香山北度二十",
    "T49n2036_001:0484c16": "由旬。彼處有岩名難陀。岩面各五十由旬。",
    "T49n2036_001:0484c17": "周圍二百由旬。高三由旬半。又有八千小",
    "T49n2036_001:0484c18": "岩。其岩北邊二十由旬有娑羅樹王。名曰",
    "T49n2036_001:0484c19": "善住。其根入地四十弓量。高八十弓量。七",
    "T49n2036_001:0484c20": "重行樹羅列圍繞。東邊度二十由旬有緩流",
    "T49n2036_001:0484c21": "池。其狀圓相。廣五十由旬。周圍一百五十",
    "T49n2036_001:0484c22": "由旬。又有八千小池。盈八功德水。內有蓮",
    "T49n2036_001:0484c23": "華。葉若牛皮。其莖如軸。花若車輪味美如",
    "T49n2036_001:0484c24": "蜜。是處又有帝釋臨戰。所乘象王名曰善",
    "T49n2036_001:0484c25": "住。與八千象寒四月時住金岩所。熱四月",
    "T49n2036_001:0484c26": "時住善住所。雨四月時住緩流池。無熱池",
    "T49n2036_001:0484c27": "側有贍部樹。果實味美其量如甕。熟時墮",
    "T49n2036_001:0484c28": "水出贍部音。龍化為魚吞噉是果。殘者遇",
    "T49n2036_001:0484c29": "流成贍部金。由此樹名故號贍部。此洲向",
    "T49n2036_001:0485a01": "西有烏佃國。大金剛宮持種所居。金剛乘",
    "T49n2036_001:0485a02": "法從彼而傳。南海之中山曰持舡。觀音菩",
    "T49n2036_001:0485a03": "薩居止其頂。聖多羅母居止山下。東有五",
    "T49n2036_001:0485a04": "峯。文殊菩薩居止其上。有十六大國千數",
    "T49n2036_001:0485a05": "小國。又有三百六千種人。七百二十種異",
    "T49n2036_001:0485a06": "音。其外海東洲曰勝身。狀若半月。對妙高",
    "T49n2036_001:0485a07": "邊三百五十由旬。餘邊六十由旬。周圍六",
    "T49n2036_001:0485a08": "千三百五十由旬。其洲二邊有二中洲。北",
    "T49n2036_001:0485a09": "提訶此云身南毘提訶此云勝身是彼三洲越餘洲",
    "T49n2036_001:0485a10": "等七多羅樹。或曰。洲人相貌端嚴其身勝",
    "T49n2036_001:0485a11": "故。名曰勝身。其外海北洲曰鳩婁。其狀四",
    "T49n2036_001:0485a12": "角。畟方相似。邊各二千由旬。周圍八千",
    "T49n2036_001:0485a13": "由旬。其洲二邊有二中洲。一名鳩婁此云有勝二",
    "T49n2036_001:0485a14": "高羅娑此云有勝邊彼洲人等所有受用出如意",
    "T49n2036_001:0485a15": "樹。臨沒七日。其如意樹出不美音。報曰。當",
    "T49n2036_001:0485a16": "七日死。或曰洲人卑舌即割食肉鬼音。故",
    "T49n2036_001:0485a17": "曰鳩婁。是不美音。其外海西洲曰牛貨。形",
    "T49n2036_001:0485a18": "如滿月。徑二千五百由旬。周圍七千五百",
    "T49n2036_001:0485a19": "由旬。有二中洲。南舍𢮎此云具諂北搵怛羅曼",
    "T49n2036_001:0485a20": "怛哩拏此云儀上彼洲人等多寶牛貨。故曰牛",
    "T49n2036_001:0485a21": "貨。洲海山等向下皆悉八萬由旬。近金地",
    "T49n2036_001:0485a22": "故近贍部洲。星割棘洲金洲月洲等者。係",
    "T49n2036_001:0485a23": "贍部洲。餘大洲等。小洲亦爾。次上空中四",
    "T49n2036_001:0485a24": "萬由旬。純淨無礙。勝堅風輪。從右而旋。日",
    "T49n2036_001:0485a25": "月星宿空居天等依止而住。",
    "T49n2036_001:0485a26": "三　日輪者。火珠所成。徑五十一由旬。周圍",
    "T49n2036_001:0485a27": "百五十三由旬。厚六由旬零十八分。上有",
    "T49n2036_001:0485a28": "金緣。其上復有金銀琉璃玻𭹳珂等。秀成",
    "T49n2036_001:0485a29": "四角。日天子等所居宮殿由風運行。一晝",
    "T49n2036_001:0485b01": "一夜遶四大洲。日行向北時日即長。南行",
    "T49n2036_001:0485b02": "時短。行南北間時晝夜停。由遊處光即有",
    "T49n2036_001:0485b03": "寒暑。為冬夏際。北行六月南行六月。行至",
    "T49n2036_001:0485b04": "中道。曰日月迴。星輪歷遍謂之一歲。",
    "T49n2036_001:0485b05": "四　月輪者。水珠所成。徑五十由旬。周圍百",
    "T49n2036_001:0485b06": "五十由旬。厚六由旬零十八分。其上復有",
    "T49n2036_001:0485b07": "金銀琉璃玻𭹳珂等。秀成四角。月天子等",
    "T49n2036_001:0485b08": "所居宮殿。是彼日月相去遠近自影增減。",
    "T49n2036_001:0485b09": "由增一分即生上半十五分畢。謂之圓滿。",
    "T49n2036_001:0485b10": "由減一分即生下半自影覆彼十五分畢。",
    "T49n2036_001:0485b11": "曰不圓滿。由增減故名曰宿空。由一晝夜",
    "T49n2036_001:0485b12": "名曰宿地。如是三十名曰一月。",
    "T49n2036_001:0485b13": "五　諸星宿者。空居天宮諸寶所成。其形皆",
    "T49n2036_001:0485b14": "圓。小一牛吼。中三牛吼。大六牛吼。周圍三",
    "T49n2036_001:0485b15": "倍。係四王眾。",
    "T49n2036_001:0485b16": "六　妙高山者。有四層級。始從水際向上相",
    "T49n2036_001:0485b17": "去十千由旬。即初層級。從妙高山傍出十",
    "T49n2036_001:0485b18": "六千由旬。向上相去一萬由旬。即二層級。",
    "T49n2036_001:0485b19": "傍出八千由旬。向上相去一萬由旬。即三",
    "T49n2036_001:0485b20": "層級。傍出四千由旬。向上相去一萬由旬。",
    "T49n2036_001:0485b21": "即四層級。傍出二千由旬。彼妙高山。其頂",
    "T49n2036_001:0485b22": "四角。各秀一峯。高四由旬半。廣百二十",
    "T49n2036_001:0485b23": "五由旬。周圍五百由旬。有藥叉神於中止",
    "T49n2036_001:0485b24": "住。是山頂上三十三天。中央城曰善見。純",
    "T49n2036_001:0485b25": "金所成。高一由旬半。面各二千五百由旬。",
    "T49n2036_001:0485b26": "周萬由旬。其城體金。俱用百一雜寶嚴飾。",
    "T49n2036_001:0485b27": "其地柔軟如兜羅綿。是城四面有一萬六",
    "T49n2036_001:0485b28": "千寶柱寶桴寶椽寶簷。四面四門又有千",
    "T49n2036_001:0485b29": "數𨵗一小門。四大衢道有諸小衢。其四門",
    "T49n2036_001:0485c01": "側。五百天子皆服堅鎧守護是門。城中有",
    "T49n2036_001:0485c02": "帝釋殿曰最勝處。亦曰殊勝殿。其狀四方。",
    "T49n2036_001:0485c03": "高四百由旬半。面各二百五十由旬。周千",
    "T49n2036_001:0485c04": "由旬。百一却敵。一一却敵各有七樓。一一",
    "T49n2036_001:0485c05": "寶樓各七小樓。一一小樓各七池沼。一一",
    "T49n2036_001:0485c06": "池沼各七蓮華。一一華上各有七數童男",
    "T49n2036_001:0485c07": "童女。奏種種樂。歌舞歡娛。善見城東有諸",
    "T49n2036_001:0485c08": "所乘。曰眾車苑。高千由旬。南臨戰處曰麁",
    "T49n2036_001:0485c09": "惡苑。西諸行處曰相雜苑。北游戲處名歡",
    "T49n2036_001:0485c10": "喜苑。縱廣同前。其苑等外度二十由旬有",
    "T49n2036_001:0485c11": "善地。曰眾車麁惡相雜歡喜。量同四苑。善",
    "T49n2036_001:0485c12": "見東北有如意樹。名波利闍多。亦名圓生",
    "T49n2036_001:0485c13": "樹。根深五十由旬。高百由旬。枝條傍布五",
    "T49n2036_001:0485c14": "十由旬。能施欲樂。下有盤石。曰阿㗚摩麗",
    "T49n2036_001:0485c15": "歌。色白如㲲面各五十由旬。周二百由旬。",
    "T49n2036_001:0485c16": "善見西南諸天集處。名善法堂。周九百由",
    "T49n2036_001:0485c17": "旬。其狀圓相。是堂中央有帝釋座。純金所",
    "T49n2036_001:0485c18": "成。其座周圍有三十二輔臣之座。咸皆布",
    "T49n2036_001:0485c19": "列。三十三天。向上度八萬由旬。於空界中",
    "T49n2036_001:0485c20": "依風而住。諸寶所成○離諍天宮。量若妙",
    "T49n2036_001:0485c21": "高山頂二倍。上度一億六萬由旬。於空界",
    "T49n2036_001:0485c22": "中依風而住。諸寶所成○兜率天宮量如",
    "T49n2036_001:0485c23": "離諍。縱廣二倍。上度三洛叉二萬由旬。於",
    "T49n2036_001:0485c24": "空界中依風而住。諸寶所成○化樂天宮",
    "T49n2036_001:0485c25": "量如兜率。縱廣二倍。上度六洛叉四萬由",
    "T49n2036_001:0485c26": "旬。於空界中依風而住。諸寶所成○他化",
    "T49n2036_001:0485c27": "自在天宮量同化樂。縱廣二倍。此即欲界。",
    "T49n2036_001:0485c28": "上有初禪。如是四洲七山妙高輪圍欲界",
    "T49n2036_001:0485c29": "六天并初禪等。謂四洲界一數至千為小",
    "T49n2036_001:0486a01": "千界。一小鐵圍山圍繞。此小千界一數至",
    "T49n2036_001:0486a02": "千為中千界。一中鐵圍山圍繞。此中千界",
    "T49n2036_001:0486a03": "一數至千為三千大千世界。一大鐵圍山",
    "T49n2036_001:0486a04": "圍繞。如是有百億數四洲界等皆悉行布。",
    "T49n2036_001:0486a05": "鐵圍山等諸洲山間黑暗之處。無有晝夜",
    "T49n2036_001:0486a06": "舉手無見○初禪天量等四洲界○二禪天",
    "T49n2036_001:0486a07": "量等小千界○三禪天量等中千界。○四",
    "T49n2036_001:0486a08": "禪天量等三千大千世界。其相去量皆倍",
    "T49n2036_001:0486a09": "倍增。謂曰色界○無色界者。無別處所。若",
    "T49n2036_001:0486a10": "有生者何處命終。即彼生處住無色定。故",
    "T49n2036_001:0486a11": "曰無色。",
    "T49n2036_001:0486a12": "七　情世界品",
    "T49n2036_001:0486a13": "謂情世界總有六種。一者地獄。二者餓鬼。",
    "T49n2036_001:0486a14": "三者傍生。四者人。五者非天。六者天。此",
    "T49n2036_001:0486a15": "等六種名義云何。謂斫壞肢體。故曰地獄。",
    "T49n2036_001:0486a16": "飢渴所逼。故曰餓鬼。傍覆而行。故曰傍生。",
    "T49n2036_001:0486a17": "意多分別。故名曰人。摩㝹沙義。身及受用",
    "T49n2036_001:0486a18": "雖與天同。微分鄙劣。或由無酒。故曰非天。",
    "T49n2036_001:0486a19": "阿修羅義。從梵身生遊戲娛樂。或應供養。",
    "T49n2036_001:0486a20": "故謂曰天。是提婆義。一地獄者。贍部洲下",
    "T49n2036_001:0486a21": "過二萬由旬。曠廓四方二萬由旬。純鐵所",
    "T49n2036_001:0486a22": "成。火焰洞然有八熱獄。一曰更活。二曰黑",
    "T49n2036_001:0486a23": "繩。三曰眾合。四曰號呌。五曰大號呌。六曰",
    "T49n2036_001:0486a24": "炎熱。七曰大炎熱。八曰無間○更活獄者。",
    "T49n2036_001:0486a25": "生彼有情先業所感。執眾器仗互起冤憎。",
    "T49n2036_001:0486a26": "遞相斫害段段墮落。悶絕暫死。空音更活。",
    "T49n2036_001:0486a27": "彼等有情即便更活復相斫害。彼壽量者。",
    "T49n2036_001:0486a28": "四天王天一生之期為一晝夜。如是算數",
    "T49n2036_001:0486a29": "壽五百歲。受是苦楚○黑繩獄者。其獄卒",
    "T49n2036_001:0486b01": "等。於有情身從頂至足。拼界黑繩以火鋸",
    "T49n2036_001:0486b02": "鉞解斫肢體。由先業力解下上生。彼壽量",
    "T49n2036_001:0486b03": "者。忉利天一生之期為一晝夜。如算數壽",
    "T49n2036_001:0486b04": "一千歲。受是苦楚○眾合獄者。生彼有情。",
    "T49n2036_001:0486b05": "以鐵槌打或二鐵山。猶如羊頭二山相合研",
    "T49n2036_001:0486b06": "磕摧壞。二山開時復自然火。又被摧壞。彼",
    "T49n2036_001:0486b07": "壽量者。離諍天一生之期為一晝夜。如是",
    "T49n2036_001:0486b08": "算數壽二千歲。受是苦楚○號呌獄者。生",
    "T49n2036_001:0486b09": "彼有情。怖熱鐵池入稠林中。火焰熾盛永",
    "T49n2036_001:0486b10": "歲焚燒。由先業力其舌縱廣千由旬量。有",
    "T49n2036_001:0486b11": "一大牛。鐵角鐵甲架鐵犁鏵。火焰熾盛耕",
    "T49n2036_001:0486b12": "犁其舌。彼壽量者。兜率天一生之期為一",
    "T49n2036_001:0486b13": "晝夜。如是算數壽四千歲。受是苦楚○大",
    "T49n2036_001:0486b14": "號呌獄者。亦與前同。其苦倍增。彼壽量者。",
    "T49n2036_001:0486b15": "化樂天一生之期為一晝夜。如是算數壽",
    "T49n2036_001:0486b16": "八千歲。受是苦楚○炎熱獄者。三重鐵城",
    "T49n2036_001:0486b17": "火焰洞徹內受苦楚。彼壽量者。他化自在",
    "T49n2036_001:0486b18": "天一生之期為一晝夜。如是壽數萬六千",
    "T49n2036_001:0486b19": "歲。受是苦楚○極炎熱獄者。亦同其前。其",
    "T49n2036_001:0486b20": "苦倍增。彼壽量者。等半中劫。受是苦楚○",
    "T49n2036_001:0486b21": "無間獄者。於鐵室內身一聚焰受極苦楚。",
    "T49n2036_001:0486b22": "彼壽量者。等一中劫○十六增獄者。八熱",
    "T49n2036_001:0486b23": "獄傍面各四所。一煻煨增。深皆沒膝。有情",
    "T49n2036_001:0486b24": "遊彼。才下足時。皮肉與血俱焦爛墜。餘剩",
    "T49n2036_001:0486b25": "其骨。舉足還生。平復如本。二戶糞增。不淨",
    "T49n2036_001:0486b26": "淤泥沒有情腰。於中多有攘矩吒蟲觜利",
    "T49n2036_001:0486b27": "如針鑽皮透骨咂食其髓。三峯刃增。復有",
    "T49n2036_001:0486b28": "三種。一刀刃路。謂於此中仰布刀刃以為",
    "T49n2036_001:0486b29": "大道。有情遊彼。才下足時。皮肉與血俱斷",
    "T49n2036_001:0486c01": "碎墜。舉足還生。平復如本。二劍葉林。謂此",
    "T49n2036_001:0486c02": "林樹純以銛利劍刀為葉。有情遊彼。風吹",
    "T49n2036_001:0486c03": "葉墜斬刺肢體骨肉零落。有烏駁狗䶥掣",
    "T49n2036_001:0486c04": "食之。三鐵刺林。名銛摩利。謂此林樹有利",
    "T49n2036_001:0486c05": "銕刺。長十六指。有情被逼上下樹時。其刺",
    "T49n2036_001:0486c06": "銛利上下劖刺。是等有情血肉皮等掛染",
    "T49n2036_001:0486c07": "刺上。唯剩觔骨。有鐵觜烏。探啄有情眼睛",
    "T49n2036_001:0486c08": "腦髓。爭競而食。刀刃路等三種雖殊而鐵",
    "T49n2036_001:0486c09": "仗同。故一增攝四。烈河增。名曰無渡。遍滿",
    "T49n2036_001:0486c10": "極熱烈灰汁水。有情入中。或浮或沒。或逆",
    "T49n2036_001:0486c11": "或順。或橫或竪。被蒸被煮骨肉糜爛。如大",
    "T49n2036_001:0486c12": "鑊中滿盛灰汁置稻米等。猛火下然米等於",
    "T49n2036_001:0486c13": "中上下迴轉舉體糜爛。有情亦然。設欲逃",
    "T49n2036_001:0486c14": "避。於兩岸上有諸獄卒。手執刀鎗禦捍令",
    "T49n2036_001:0486c15": "回。無由得出。此河如塹。前三似苑。彼等名",
    "T49n2036_001:0486c16": "曰近邊地獄○八寒獄者。一曰水疱。二曰",
    "T49n2036_001:0486c17": "疱裂。三阿吒吒。四阿波波。五嘔喉喉。六",
    "T49n2036_001:0486c18": "裂如欝鉢羅華此云青蓮華七裂如蓮華。八裂如",
    "T49n2036_001:0486c19": "大蓮華○水疱獄者。生寒氷間極甚嚴寒。",
    "T49n2036_001:0486c20": "隨身生疱曰水疱獄。彼壽量者。摩伽陀國",
    "T49n2036_001:0486c21": "所有大斛八十斛麻。百年除一若芝麻盡。",
    "T49n2036_001:0486c22": "彼壽亦爾○疱裂獄者。由極嚴寒。其疱而",
    "T49n2036_001:0486c23": "裂黃水漏流。彼壽量者。倍前二十○阿吒",
    "T49n2036_001:0486c24": "吒獄者。由大嚴寒咬齒忍耐。彼壽量者。倍",
    "T49n2036_001:0486c25": "前二十○阿波波獄者。忍寒音聲。彼壽量",
    "T49n2036_001:0486c26": "者。倍前二十○嘔喉喉者。由寒號泣出是",
    "T49n2036_001:0486c27": "苦聲。彼壽量者。倍前二十○裂如欝鉢羅",
    "T49n2036_001:0486c28": "華獄者。嚴寒身裂如欝鉢羅華葉。彼壽量",
    "T49n2036_001:0486c29": "者。倍前二十○裂如蓮華獄者。嚴寒身裂",
    "T49n2036_001:0487a01": "如蓮華開。彼壽量者。倍前二十○裂如大",
    "T49n2036_001:0487a02": "蓮華獄者。身裂越前。如大蓮華開敷多葉。",
    "T49n2036_001:0487a03": "彼壽量者。倍前二十。孤獨獄者。在贍部提",
    "T49n2036_001:0487a04": "曠野山間。一晝一夜受苦受樂。相雜受故",
    "T49n2036_001:0487a05": "八熱地獄八寒地獄近邊孤獨。如是名為",
    "T49n2036_001:0487a06": "十八地獄。",
    "T49n2036_001:0487a07": "二餓鬼者。王舍城下過五百由旬有餓鬼",
    "T49n2036_001:0487a08": "城。名曰黃白。亦名慘淡。彼鬼王曰閻羅法",
    "T49n2036_001:0487a09": "王。共三十六眷屬等居。其類有四。一者外",
    "T49n2036_001:0487a10": "障。二者內障。三者飲食障。四者障飲食。一",
    "T49n2036_001:0487a11": "外障者。飲食音聲亦不得聞。二內障者。獲",
    "T49n2036_001:0487a12": "微飲食口若針竅不能得入。設能入口咽",
    "T49n2036_001:0487a13": "如馬尾無能得過。設若過咽腹若山廓不",
    "T49n2036_001:0487a14": "能飽滿。雖滿腹中脛如草莖無能舉動。受",
    "T49n2036_001:0487a15": "此大苦。三飲食障者。見飲食時。無量獄卒",
    "T49n2036_001:0487a16": "執諸器仗守禦無獲。四障飲食者。食飲食",
    "T49n2036_001:0487a17": "時。由業所感鐵丸銅汁瀉置口中從下流",
    "T49n2036_001:0487a18": "出。如是四種皆是餓鬼。彼壽量者。人間一",
    "T49n2036_001:0487a19": "月為一晝夜。如是算數壽五百歲。即當人",
    "T49n2036_001:0487a20": "間一萬五千歲。或居人間寒林等處。食血",
    "T49n2036_001:0487a21": "肉等皆餓鬼類。",
    "T49n2036_001:0487a22": "三傍生者。多居河海。亦如酒糟混漫而住。",
    "T49n2036_001:0487a23": "以大食小以小食大。互相驚怖。由海波濤",
    "T49n2036_001:0487a24": "住所不定。或處人天。彼壽量者。長如龍王",
    "T49n2036_001:0487a25": "壽半中劫。短如蚋等壽一剎那。身量無定。",
    "T49n2036_001:0487a26": "四人者。住四大洲八中洲等及諸小洲。彼",
    "T49n2036_001:0487a27": "壽量者。如贍部洲人。初成劫時其壽無量。",
    "T49n2036_001:0487a28": "次後漸減。今六十歲。次後漸減至十歲間。",
    "T49n2036_001:0487a29": "次復漸增無有定量。北鳩婁人定壽千歲。",
    "T49n2036_001:0487b01": "東勝身人壽五百歲。西牛貨人壽二百五",
    "T49n2036_001:0487b02": "十歲。除北鳩婁餘有夭橫。彼等受用。北鳩",
    "T49n2036_001:0487b03": "婁中食自然稻。衣服瓔珞出如意樹。餘三",
    "T49n2036_001:0487b04": "洲者。食穀肉等資寶受用。彼等身量贍部",
    "T49n2036_001:0487b05": "提人身量四肘。東勝身人身量八肘。西牛貨人身十六肘。北鳩婁人",
    "T49n2036_001:0487b06": "身三十二肘。人等面相亦如洲狀。其小洲",
    "T49n2036_001:0487b07": "人亦如大洲。身各減半。故如是說。",
    "T49n2036_001:0487b08": "五非天者。妙高水際下。過一萬一千由旬。",
    "T49n2036_001:0487b09": "山曠廓閒光明城內。阿修羅王曰羅睺羅",
    "T49n2036_001:0487b10": "此云攝腦眾眷屬居。又過一萬一千由旬。星鬘城",
    "T49n2036_001:0487b11": "內阿修羅王。名曰項鬘。眾眷屬居。又過一",
    "T49n2036_001:0487b12": "萬一千由旬。堅牢城內阿修羅王。名曰妙",
    "T49n2036_001:0487b13": "鎮。又曰大力。眾眷屬居。又過一萬一千由",
    "T49n2036_001:0487b14": "旬。甚深城內阿修羅王。名曰毘摩質多羅",
    "T49n2036_001:0487b15": "此云絲種種亦云紋身眾眷屬居。常共帝釋比對鬪諍。",
    "T49n2036_001:0487b16": "城曰具金。殿名奏樂。如意樹王名即怛鉢",
    "T49n2036_001:0487b17": "㗚。聚集之處。名曰賢財。石名善賢。苑名普",
    "T49n2036_001:0487b18": "喜。妙喜最喜甚喜善地。亦名普喜妙喜最",
    "T49n2036_001:0487b19": "喜甚喜。臨戰所乘象名無能敵。遊戲所乘",
    "T49n2036_001:0487b20": "象名壘雪。馬曰峭脖。是等非天共三十三",
    "T49n2036_001:0487b21": "天。諍須陀味及修羅女為戰諍故從山廓",
    "T49n2036_001:0487b22": "出。身服金銀琉璃玻𭹳珂等堅固鎧甲。手",
    "T49n2036_001:0487b23": "執劍槊標鎗弓箭。領四部軍。彼阿修羅王",
    "T49n2036_001:0487b24": "羅睺羅。項鬘。妙鎮。毘摩質多羅等。或前三",
    "T49n2036_001:0487b25": "來。或四皆來。是時帝釋五守護眾。一住戲",
    "T49n2036_001:0487b26": "海。願樂白法龍王等眾與非天軍鬪戰今",
    "T49n2036_001:0487b27": "迴。龍若不勝去堅守所。共二守護復與修",
    "T49n2036_001:0487b28": "羅鬪戰。又若不勝去持鬘所。共三守護復",
    "T49n2036_001:0487b29": "與鬪戰。又若不勝去恒憍所。共四守護復",
    "T49n2036_001:0487c01": "與鬪戰。又若不勝去四王所。共五守護復",
    "T49n2036_001:0487c02": "與鬪戰。四大天王率四軍眾。服寶堅鎧執",
    "T49n2036_001:0487c03": "諸戈杖鬪戰。多分四天王勝。若不能却去",
    "T49n2036_001:0487c04": "忉利天。前白帝釋曰。我等守護不能回彼",
    "T49n2036_001:0487c05": "修羅王應却敵。如是白已。天主帝釋乘善",
    "T49n2036_001:0487c06": "住象。告三十三天眾等曰。汝等應知。今修",
    "T49n2036_001:0487c07": "羅軍至妙高頂。當服堅鎧取所乘車與修",
    "T49n2036_001:0487c08": "羅戰。說是語已。彼諸天子各服寶鎧執持",
    "T49n2036_001:0487c09": "戈仗。去眾車苑取所乘車。入麁惡苑身心",
    "T49n2036_001:0487c10": "轉惡。出善見城共修羅戰。若修羅勝侵至",
    "T49n2036_001:0487c11": "城內。若天得勝逐修羅軍至第一海。鬪戰",
    "T49n2036_001:0487c12": "之時。天與非天斷其頸腰。彼等即死。手足",
    "T49n2036_001:0487c13": "若斷。復生如本。若薄伽梵辟支佛轉輪聖",
    "T49n2036_001:0487c14": "王住世間時。諸阿修羅不起諍心。設若相",
    "T49n2036_001:0487c15": "持諸天必勝。世間善增天眾亦勝。世不善",
    "T49n2036_001:0487c16": "增阿修羅勝。是故諸天護持善事。",
    "T49n2036_001:0487c17": "六天者。欲界六天。色界十七。無色界四。欲",
    "T49n2036_001:0487c18": "界六天者。蘇迷盧山第一層級堅首眾居。",
    "T49n2036_001:0487c19": "第二層級持鬘眾居。第三層級恒憍眾居。",
    "T49n2036_001:0487c20": "持雙山上北方有城。名阿那迦縛帝。多聞",
    "T49n2036_001:0487c21": "天王藥叉眾居。如是東方城名賢上。有大",
    "T49n2036_001:0487c22": "天王。名曰持國。乾闥眾居。西方有城。名曰",
    "T49n2036_001:0487c23": "眾色。有大天王。名曰廣目。龍神眾居。南方",
    "T49n2036_001:0487c24": "有城。名曰增長。有大天王。名曰增長。焰鬘",
    "T49n2036_001:0487c25": "眾居。餘四層級七金山等日月星宿鐵圍",
    "T49n2036_001:0487c26": "輪山贍部洲山多羅樹所四王部眾亦共止",
    "T49n2036_001:0487c27": "住。咸屬四王。是謂一部。彼壽量者。人五",
    "T49n2036_001:0487c28": "十歲為一晝夜。如是壽量經五百年。若其",
    "T49n2036_001:0487c29": "身量一俱盧舍四分之一。三十三天妙高",
    "T49n2036_001:0488a01": "頂上天主帝釋住最勝處共非天女。名曰",
    "T49n2036_001:0488a02": "妙安。同眾天女受諸欲樂無有厭足。復有",
    "T49n2036_001:0488a03": "臨戰所乘象王。名曰善住。遊戲苑中所乘",
    "T49n2036_001:0488a04": "象王。名曰藹羅筏拏此云持地子二象周圍各七",
    "T49n2036_001:0488a05": "由旬。各以八千小象眾居。又有馬王。名迅",
    "T49n2036_001:0488a06": "疾風。與八千馬居。天主輔臣數三十二。是",
    "T49n2036_001:0488a07": "故名曰三十三天。諸天子等耽五欲樂。若",
    "T49n2036_001:0488a08": "放逸時。有大天鼓。鼓聲出音警諸天曰。諸",
    "T49n2036_001:0488a09": "行無常。有漏皆苦。諸法無我。寂滅為樂。",
    "T49n2036_001:0488a10": "與修羅軍鬪戰之時。出除苦音警曰。天願",
    "T49n2036_001:0488a11": "得勝。願修羅敗。宮殿城池樹集石等。如前",
    "T49n2036_001:0488a12": "所辨。彼天壽量。人間百歲為一晝夜。如是",
    "T49n2036_001:0488a13": "算數壽一十歲。其天身量半踰闍那○焰",
    "T49n2036_001:0488a14": "摩天者。三十三天共非天諍。此離諍故名",
    "T49n2036_001:0488a15": "離諍天。彼天壽量。人二百歲為一晝夜。如",
    "T49n2036_001:0488a16": "是算數壽二千歲。其天身量二踰闍那○",
    "T49n2036_001:0488a17": "兜率陀天者。有慈氏尊。紹世出世。法王之",
    "T49n2036_001:0488a18": "位受大法樂。謂曰兜率。是俱樂義。人間四",
    "T49n2036_001:0488a19": "百年。彼天一晝夜。壽四千歲。身量四踰闍",
    "T49n2036_001:0488a20": "那○化樂天者。自化受用。謂之化樂。人間",
    "T49n2036_001:0488a21": "八百年。彼天一晝夜。壽八千歲。身量八踰",
    "T49n2036_001:0488a22": "闍那○他化自在天者。受用他化。謂之他",
    "T49n2036_001:0488a23": "化自在。彼天中王威德自在。即是魔主人",
    "T49n2036_001:0488a24": "間千六百年。彼天一晝夜。壽一萬六千歲。",
    "T49n2036_001:0488a25": "身十六踰闍那。下從無間至他化自在天。",
    "T49n2036_001:0488a26": "謂之欲界。耽著欲樂所食段食。故如是說",
    "T49n2036_001:0488a27": "○色界一十七天者。四靜慮攝○初禪三",
    "T49n2036_001:0488a28": "天者。謂梵眾。梵輔。大梵。彼天壽量。梵眾",
    "T49n2036_001:0488a29": "半劫。梵輔一劫。大梵一劫半。彼天身量次",
    "T49n2036_001:0488b01": "第。半由旬。一由旬。一由旬半○二禪三天",
    "T49n2036_001:0488b02": "者。謂少光。無量光。極光。彼天壽量。少光",
    "T49n2036_001:0488b03": "二劫以上四天。四十中劫為一大劫。已下諸天。八十中劫為一大劫無量光四",
    "T49n2036_001:0488b04": "劫。極光八劫。彼天身量少光二由旬無量",
    "T49n2036_001:0488b05": "光四由旬。極光八由旬○三禪三天者。謂",
    "T49n2036_001:0488b06": "少善。無量善。廣善。彼天壽量。少善一十六",
    "T49n2036_001:0488b07": "劫。無量善三十二劫。廣善六十四劫。彼天",
    "T49n2036_001:0488b08": "身量。少善十六由旬。無量善三十二由旬。",
    "T49n2036_001:0488b09": "廣善六十四由旬○四禪八天者。無雲。福",
    "T49n2036_001:0488b10": "生。廣果。三是凡居。無煩。無熱。善現。善見。",
    "T49n2036_001:0488b11": "色究竟。五是聖居。名曰五淨居。彼天壽量。",
    "T49n2036_001:0488b12": "無雲百二十五劫。福生二百五十劫。廣果",
    "T49n2036_001:0488b13": "五百劫。無煩一千劫。無熱二千劫。善現四",
    "T49n2036_001:0488b14": "千劫。善見八千劫。色究竟一萬六千劫。彼",
    "T49n2036_001:0488b15": "天身量。無雲一百二十五由旬。福生二百",
    "T49n2036_001:0488b16": "五十由旬。廣果五百由旬。無煩一千由旬。",
    "T49n2036_001:0488b17": "無熱二千由旬。善現四千由旬。善見八千",
    "T49n2036_001:0488b18": "由旬。色究竟一萬六千由旬。始從梵眾至",
    "T49n2036_001:0488b19": "色究竟。皆名色界。出離欲樂非離色故。故",
    "T49n2036_001:0488b20": "名色界○無色界四天者。無有身色亦無",
    "T49n2036_001:0488b21": "處所。從定分四。謂空無邊處。識無邊處。無",
    "T49n2036_001:0488b22": "所有處。非想非非想處彼天壽量。空無邊",
    "T49n2036_001:0488b23": "處二萬大劫。識無邊處四萬大劫。無所有",
    "T49n2036_001:0488b24": "處六萬大劫。非想非非想處八萬大劫。彼",
    "T49n2036_001:0488b25": "等四處。謂無色界。非離定色出離麁色。故",
    "T49n2036_001:0488b26": "名無色。彼等壽量。謂歲劫時。其量云何。時",
    "T49n2036_001:0488b27": "最少者。名為剎那。百二十剎那為一怛剎",
    "T49n2036_001:0488b28": "那。六十怛剎那為一羅婆。三十羅婆為一",
    "T49n2036_001:0488b29": "牟休多此云須臾三十牟休多為一晝夜。三十晝",
    "T49n2036_001:0488c01": "夜即為一月。十二箇月即為一年。劫有六",
    "T49n2036_001:0488c02": "種。一中劫或名減劫二成劫。三住劫。四壞劫。五",
    "T49n2036_001:0488c03": "空劫。六大劫。一中劫者。或贍部人從無量",
    "T49n2036_001:0488c04": "歲漸漸減至八萬歲時。即成劫攝。從八萬",
    "T49n2036_001:0488c05": "歲減至十歲。謂中劫初。復增八萬歲減至",
    "T49n2036_001:0488c06": "十歲。為一轆轤。如是增減十八數者。為十",
    "T49n2036_001:0488c07": "八中劫然後十歲至八萬歲中劫。後際前",
    "T49n2036_001:0488c08": "後中間十八轆轤。為二十中劫。二成劫者。",
    "T49n2036_001:0488c09": "始從風輪至無間獄。生一有情器世界成。",
    "T49n2036_001:0488c10": "經一中劫如前已說。",
    "T49n2036_001:0488c11": "八　情世界者。此三千界火壞後成。從極光",
    "T49n2036_001:0488c12": "天天人命終。生大梵處孤生疲勌嗚呼。若",
    "T49n2036_001:0488c13": "有同分生此界者。有何不可。發如是心。雖",
    "T49n2036_001:0488c14": "非念力極光天人有命終者。即生彼處。先",
    "T49n2036_001:0488c15": "生之心而作是念。由我貪生。故世咸稱人",
    "T49n2036_001:0488c16": "祖大梵。如次梵輔梵眾他化自在乃至四",
    "T49n2036_001:0488c17": "王。次第而生北鳩婁洲西牛貨洲東勝身",
    "T49n2036_001:0488c18": "洲南贍部洲。次第而生。時贍部洲人壽無",
    "T49n2036_001:0488c19": "量歲。飲食喜樂有色意成。身帶光明騰空",
    "T49n2036_001:0488c20": "自在。如色界天有如是類。地味漸生其味",
    "T49n2036_001:0488c21": "甘美。色白如蜜其香馥郁。時有一人稟性",
    "T49n2036_001:0488c22": "耽味。嗅香起愛取甞便食。亦告餘人隨學",
    "T49n2036_001:0488c23": "取食。食段食故身光隱沒。由眾業惑日月",
    "T49n2036_001:0488c24": "便出照曜四洲。次地味隱復生地餅。其味",
    "T49n2036_001:0488c25": "甘美色紅如蜜。競耽食之。地餅復隱。次林",
    "T49n2036_001:0488c26": "藤生競耽食。故林藤。復隱有非耕種自然",
    "T49n2036_001:0488c27": "稻生。眾共取食。此食麁故。即餘滓穢根道",
    "T49n2036_001:0488c28": "俱出。爾時諸人隨食早晚取香稻食。後時",
    "T49n2036_001:0488c29": "有人稟性懶惰。長取香稻儲宿為食。餘亦",
    "T49n2036_001:0489a01": "隨學香稻隱沒。隨共分田慮防遠盡。於己",
    "T49n2036_001:0489a02": "分田生悋護心。於他分田有懷侵奪。故生",
    "T49n2036_001:0489a03": "爭競。是時眾人議一有德封分田主。眾所",
    "T49n2036_001:0489a04": "許故。謂曰大三末多王此云眾所許王多有子。相",
    "T49n2036_001:0489a05": "續紹王。嫡子號曰光妙。彼子善帝。彼子最",
    "T49n2036_001:0489a06": "善。彼子靜齋。是等謂曰成劫五王。靜齋王",
    "T49n2036_001:0489a07": "子。名曰頂生。彼子妙帝。彼子近妙。彼子具",
    "T49n2036_001:0489a08": "妙。彼子嚴妙。是等謂曰五轉輪王。嚴妙王",
    "T49n2036_001:0489a09": "子。名曰捨帝。彼子捨雙。彼子捨固尼彼子",
    "T49n2036_001:0489a10": "固室。彼子善見。彼子大善見。彼子除礙。彼",
    "T49n2036_001:0489a11": "子金色。彼子具分。彼子離惡。彼子妙高。彼",
    "T49n2036_001:0489a12": "子定行。彼子甚吼音。彼子大甚吼音。彼子",
    "T49n2036_001:0489a13": "能安。彼子方主彼子賢塵。彼子能廣。彼子",
    "T49n2036_001:0489a14": "大天。此王種族五千相承。其最後子七千",
    "T49n2036_001:0489a15": "相承。曰阿思摩迦王。最後子八千相承。曰",
    "T49n2036_001:0489a16": "鳩婁王。其最後子。曰具頭王。有九千王。其",
    "T49n2036_001:0489a17": "最後子。名曰龍音。有一萬王。其最後子。怛",
    "T49n2036_001:0489a18": "彌留怛一萬五千。其最後子名瞿曇氏。即",
    "T49n2036_001:0489a19": "甘蔗裔。彼子相承。甘蔗王種一千一百數。",
    "T49n2036_001:0489a20": "其最後子甘蔗種王。名曰增長。即懿師摩",
    "T49n2036_001:0489a21": "王。王有四子。一名面光。二名象食。三名調",
    "T49n2036_001:0489a22": "伏象。四名嚴鐲。稱釋迦氏。嚴鐲有子。名",
    "T49n2036_001:0489a23": "嚴鐲足。彼子致所。彼子牛居。彼子獅子頰",
    "T49n2036_001:0489a24": "王有四子。一名淨飯。二名白飯。三名斛飯。",
    "T49n2036_001:0489a25": "四名甘露飯。淨飯王子。即婆伽梵。次名",
    "T49n2036_001:0489a26": "難陀。白飯王二子。一名帝沙。即調達。二名",
    "T49n2036_001:0489a27": "難提迦。斛飯王二子。一名阿尼婁馱。二名",
    "T49n2036_001:0489a28": "跋提梨迦。甘露飯王二子。一名阿難。二名",
    "T49n2036_001:0489a29": "提婆達多。婆伽梵子名羅睺羅。釋迦種族",
    "T49n2036_001:0489b01": "至斯已矣○又別種王依法興教。如來滅",
    "T49n2036_001:0489b02": "度後二百年。中印土國王曰無憂。於贍部",
    "T49n2036_001:0489b03": "提王。即多分中結集時。而為施主興隆佛",
    "T49n2036_001:0489b04": "教。後三百年。贍部西北方有王。名曰割居",
    "T49n2036_001:0489b05": "尸割。三結集時。而為施主廣興佛教。梵天",
    "T49n2036_001:0489b06": "竺國。迦濕彌羅國。勒國。龜茲國。揑巴辣",
    "T49n2036_001:0489b07": "國。震旦國。大理國。西夏國等。諸法王眾。",
    "T49n2036_001:0489b08": "各於本國興隆佛法。如來滅度後千餘年。",
    "T49n2036_001:0489b09": "西番國中初有王。曰呀乞㗚贊普。二十六",
    "T49n2036_001:0489b10": "代有王。名曰袷陀朵㗚思顏贊。是時佛教",
    "T49n2036_001:0489b11": "始至。後第五代有王。名曰雙贊思甘普。時",
    "T49n2036_001:0489b12": "斑彌達名阿達陀。譯主名曰端美三波羅。",
    "T49n2036_001:0489b13": "翻譯教法。修建袷薩等處精舍。流傳教法。",
    "T49n2036_001:0489b14": "後第五代有王。名曰乞㗚雙提贊。是王名",
    "T49n2036_001:0489b15": "請善海大師蓮華生上師迦摩羅什羅班彌",
    "T49n2036_001:0489b16": "達眾成就人等毘盧遮那羅佉怛及康龍尊",
    "T49n2036_001:0489b17": "護等七人。翻譯教法。餘斑彌達。共諸譯主",
    "T49n2036_001:0489b18": "廣翻教法。三種禁戒興流在國後第三代",
    "T49n2036_001:0489b19": "有王。名曰乞㗚倈巴膽。是王界廣。時有積",
    "T49n2036_001:0489b20": "那彌多并濕連怛羅菩提斑彌達等。共思",
    "T49n2036_001:0489b21": "割幹吉祥積酌羅龍幢等。已翻校勘。未翻",
    "T49n2036_001:0489b22": "而翻。廣興教法。西番王種至今有在。斑彌",
    "T49n2036_001:0489b23": "達等翻譯。譯主善知識眾廣多有故。教法",
    "T49n2036_001:0489b24": "由興。",
    "T49n2036_001:0489b25": "北蒙古國。先福果熟生王。名曰成吉思二合",
    "T49n2036_001:0489b26": "始成吉思從北方王。多音國如鐵輪王。彼",
    "T49n2036_001:0489b27": "子名曰斡果戴。時稱可罕。紹帝王位疆界",
    "T49n2036_001:0489b28": "益前。有子名曰古偉。紹帝王位。成吉思皇",
    "T49n2036_001:0489b29": "帝次子名孕羅。孕羅長子名曰蒙哥。亦紹",
    "T49n2036_001:0489c01": "王位。王弟名曰忽必烈。紹帝王位。降諸國",
    "T49n2036_001:0489c02": "土。疆界豐廣。歸佛教法。依法化民。佛教倍",
    "T49n2036_001:0489c03": "前光明熾盛。帝有三子。長曰真金。豐足如",
    "T49n2036_001:0489c04": "天法寶莊嚴。二曰厖各辣三曰納麻賀。各",
    "T49n2036_001:0489c05": "具本德。係嗣亦爾。茲是始從。釋迦王種至",
    "T49n2036_001:0489c06": "今王種。",
    "T49n2036_001:0489c07": "始帝王祖三未多王。是時田分互起侵盜。",
    "T49n2036_001:0489c08": "初發偷盜。被王推問言不曾偷。始起妄語。",
    "T49n2036_001:0489c09": "王法誅戮。即有殺害。不善法生。爾時眾生",
    "T49n2036_001:0489c10": "造不善法。命終之後。即生傍生。次生餓鬼。",
    "T49n2036_001:0489c11": "漸生地獄。次無間獄生一有情。時成劫終。",
    "T49n2036_001:0489c12": "如是有情行諸不善。壽量漸減受用乏少。",
    "T49n2036_001:0489c13": "閻浮提人壽八萬歲。無間地獄生一有情。",
    "T49n2036_001:0489c14": "是二同時。如是情世界成。十九中劫器世",
    "T49n2036_001:0489c15": "界成。即一中劫。如是成劫二十中劫。閻浮",
    "T49n2036_001:0489c16": "提人八萬歲時。始為住劫。住劫亦經二十",
    "T49n2036_001:0489c17": "中劫。至十歲時刀兵災起。唯七晝夜。疾疫",
    "T49n2036_001:0489c18": "災起七月七日。飢饉災起七年七月七日。",
    "T49n2036_001:0489c19": "多分死歿。餘者相覩。起希有心互相睦戀。",
    "T49n2036_001:0489c20": "遠離殺害漸生善故。壽量受用復增益盛。",
    "T49n2036_001:0489c21": "至八萬歲增上之時。轉輪王出依法化民。",
    "T49n2036_001:0489c22": "下減之時婆伽梵出拔濟眾生。增減時間",
    "T49n2036_001:0489c23": "獨覺出世。令諸有情而作福田。住劫亦經",
    "T49n2036_001:0489c24": "二十中劫始壞劫。初情世界壞。無間獄中",
    "T49n2036_001:0489c25": "無有情生。先生業盡。即生別趣。若有未盡",
    "T49n2036_001:0489c26": "生上地獄。或別世界地獄中生無間獄空。",
    "T49n2036_001:0489c27": "如是向上地獄漸空生餓鬼趣。如是餓鬼",
    "T49n2036_001:0489c28": "傍生趣空。人趣之中除鳩婁人。餘共欲天",
    "T49n2036_001:0489c29": "無師法然獲初靜慮生初禪天。北鳩婁人",
    "T49n2036_001:0490a01": "生欲界天。獲初靜慮生初禪天。無師法然",
    "T49n2036_001:0490a02": "獲二靜慮生二禪天。從無間獄至梵世空。",
    "T49n2036_001:0490a03": "如是亦經十九中劫。然後四洲有七日出。",
    "T49n2036_001:0490a04": "初不降雨藥草叢林悉皆枯槀。二日出時",
    "T49n2036_001:0490a05": "溝池乾涸。三日出時殑伽河等悉皆枯竭。",
    "T49n2036_001:0490a06": "四日出時無熱池竭。五日出時海水沒膝。",
    "T49n2036_001:0490a07": "六日出時大海亦竭。七日出時彼器世界",
    "T49n2036_001:0490a08": "一聚火聳。從無間獄直至梵世以火燒壞。",
    "T49n2036_001:0490a09": "經一中劫壞劫總經二十中劫。空劫亦爾。",
    "T49n2036_001:0490a10": "如是成住壞空即八十劫。總此八十名一",
    "T49n2036_001:0490a11": "大劫。為梵眾等壽量之數。",
    "T49n2036_001:0490a12": "十　器世界壞有其三種。火水風壞者。亦如",
    "T49n2036_001:0490a13": "前說。如是七次後。世界復成。又被水壞至",
    "T49n2036_001:0490a14": "二禪天。從極光天即生大雲降注大雨。其",
    "T49n2036_001:0490a15": "器世界如水化鹽消鎔皆盡。彼水自竭一",
    "T49n2036_001:0490a16": "水災。次復七火災度七火災還有一水。如",
    "T49n2036_001:0490a17": "是水災滿至七。次復七火災後世界成。被",
    "T49n2036_001:0490a18": "風災壞至三禪天。其風之力吹散妙高。何",
    "T49n2036_001:0490a19": "況其餘。第四禪天雖無外災。是等有情生",
    "T49n2036_001:0490a20": "與殿生命盡殿隱。如是器情世界。并成壞",
    "T49n2036_001:0490a21": "等咸皆說已。",
    "T49n2036_001:0490a22": "念常讚曰。軻書所謂五百年必有王者興。",
    "T49n2036_001:0490a23": "其間必有名世者。誠哉是言也。迨我。",
    "T49n2036_001:0490a24": "皇元。混一區宇。萬邦咸寧。敬崇佛乘。禮請。",
    "T49n2036_001:0490a25": "法王上師薩思迦大斑彌達發思巴惠幢吉祥",
    "T49n2036_001:0490a26": "賢。為帝師。廣興好事。詔製。",
    "T49n2036_001:0490a27": "大元國字。師獨運摹畫作成。稱旨即頒行。朝",
    "T49n2036_001:0490a28": "省郡縣遵用。迄為一代典章。今茲彰所知論。",
    "T49n2036_001:0490a29": "廼。",
    "T49n2036_001:0490b01": "裕宗潛邸時。請師所說也。大旨約標器情道",
    "T49n2036_001:0490b02": "果無為五法。總攝一切所知。故名此論。大概",
    "T49n2036_001:0490b03": "依念處日藏起世等經論對。",
    "T49n2036_001:0490b04": "法相應之義。而錯綜其宏綱爾。苟非具大",
    "T49n2036_001:0490b05": "智辯窮法實相。其孰能明空劫隣虛之細",
    "T49n2036_001:0490b06": "大。昭然如庵摩勒果觀於掌中哉。欽惟。",
    "T49n2036_001:0490b07": "世祖聖德神功文武皇帝。道契佛心德超義",
    "T49n2036_001:0490b08": "聖。弘護大教錫以。",
    "T49n2036_001:0490b09": "皇天之下一人之上。西天佛子大元帝師璽",
    "T49n2036_001:0490b10": "篆。寵優其尊師重道。豈特為萬世。",
    "T49n2036_001:0490b11": "帝王之彝典耶。抑亦燦昏塗迷惑之真燈也。",
    "T49n2036_001:0490b12": "姑錄器情二章。著于編首。餘道果無為三章。",
    "T49n2036_001:0490b13": "具於本論云。",
    "T49n2036_001:0490b14": "佛祖歷代通載卷第一"
}