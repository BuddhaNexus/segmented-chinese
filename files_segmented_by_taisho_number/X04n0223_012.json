{
    "X04n0223_012:0085b06": "大方廣佛新華嚴經合論卷第十二",
    "X04n0223_012:0085b07": "唐于闐國三藏沙門實叉難陀譯經",
    "X04n0223_012:0085b08": "唐太原方山長者李通玄造論",
    "X04n0223_012:0085b09": "唐福州開元寺沙門志寧釐經合論",
    "X04n0223_012:0085b10": "世主妙嚴品第一之五",
    "X04n0223_012:0085b11": "【論】第三從主稼神已下至主晝神此十眾神明十",
    "X04n0223_012:0085b12": "行利生法門因果者以主稼神為表行為資糧故",
    "X04n0223_012:0085b13": "如世間以禾稼為資糧長養有為之身佛法即以",
    "X04n0223_012:0085b14": "十波羅蜜行為資糧長養法身令使世間習氣漸",
    "X04n0223_012:0085b15": "微出世習氣大慈大悲大智得辦如資糧位准三",
    "X04n0223_012:0085b16": "乘說十信十住十行十迴向為道前四種資糧初",
    "X04n0223_012:0085b17": "地已上為見道加行為三乘地前菩薩經一大僧",
    "X04n0223_012:0085b18": "祇劫修有為有漏行初地見道如此經十信之中",
    "X04n0223_012:0085b19": "全信自心與十方諸佛性相大智無差別體十住",
    "X04n0223_012:0085b20": "初心以修方便三昧力見道從初發心住及已上",
    "X04n0223_012:0085b21": "諸住總為見道之位十行十迴向十地總為加行",
    "X04n0223_012:0085b22": "總為資糧為資糧加行與佛因果同進故為加行",
    "X04n0223_012:0085b23": "與佛果齊資以普賢行用資悲願成滿以十住初",
    "X04n0223_012:0085b24": "心所見法身理智性果資糧普賢行不屬人天有",
    "X04n0223_012:0085c01": "為無常從初發心住五位進修如來法身理智性",
    "X04n0223_012:0085c02": "果普賢行果於一真法界之中互為資糧廢一二",
    "X04n0223_012:0085c03": "俱不成即一垢一淨心起是故以佛理智之果嚴",
    "X04n0223_012:0085c04": "行以行嚴果故為佛華嚴也是故已下十住十行",
    "X04n0223_012:0085c05": "十迴向位中皆得十方諸佛與入位菩薩同號及",
    "X04n0223_012:0085c06": "與智摩頂會同體智也如三乘菩薩多生他方淨",
    "X04n0223_012:0085c07": "土及四禪向上別有菩薩淨土設在欲界即言以",
    "X04n0223_012:0085c08": "悲願力故留惑潤生非如此經法門乘如來法界",
    "X04n0223_012:0085c09": "乘從初發心住以如來大智法身性果普賢行果",
    "X04n0223_012:0085c10": "普周生死動寂均平理事普進以法界體用以治",
    "X04n0223_012:0085c11": "餘習法無前却故新等執不如三乘別教說他方",
    "X04n0223_012:0085c12": "別有淨土留惑娑婆加行即在初地位初資糧即",
    "X04n0223_012:0085c13": "在十信十住十行十迴向五位既無佛果明知十",
    "X04n0223_012:0085c14": "地見道未真如此經於十信心中自信自心有十",
    "X04n0223_012:0085c15": "種佛果十種世界即如金色世界妙色世界蓮華",
    "X04n0223_012:0085c16": "色世界如是有十箇色世界為十信心是有為故",
    "X04n0223_012:0085c17": "所信佛境界是色也本所事佛不動智佛無礙智",
    "X04n0223_012:0085c18": "佛解脫智佛如是十箇智佛即是自心所信自心",
    "X04n0223_012:0085c19": "十種智果以為十種佛果號故畢竟證修諸佛滿",
    "X04n0223_012:0085c20": "處為成此智不異此智除此十信位中以生滅心",
    "X04n0223_012:0085c21": "信十色世界十智如來至十住十行十迴向十地",
    "X04n0223_012:0085c22": "等覺十一地總有五十箇因果皆以普賢行為因",
    "X04n0223_012:0085c23": "以如來法身理智性為果或更互參之以相資發",
    "X04n0223_012:0085c24": "以此二種因果五位之中共有一百重佛因果通",
    "X04n0223_012:0086a01": "取本五位上各有五重因五重果總為一百一十",
    "X04n0223_012:0086a02": "重因果如十住位中佛因果者即因陀羅華世界",
    "X04n0223_012:0086a03": "波頭摩華世界寶華世界佛號殊特月佛無盡月",
    "X04n0223_012:0086a04": "佛不動月佛如是十華世界十箇同號月佛以為",
    "X04n0223_012:0086a05": "佛果法慧菩薩等十箇慧菩薩以為普賢行修行",
    "X04n0223_012:0086a06": "之因為此十住以入方便三昧力真證法身妙慧",
    "X04n0223_012:0086a07": "即世界名華以華開敷現果故所現佛果皆號之",
    "X04n0223_012:0086a08": "為月者為明十住之中創見法身妙慧現前無煩",
    "X04n0223_012:0086a09": "惱熱得佛法身清涼如月故以所見道除惑處為",
    "X04n0223_012:0086a10": "作佛名以心開悟處而為世界如因陀羅華者此",
    "X04n0223_012:0086a11": "云能主華也明初發心住生在佛家能為眾生設",
    "X04n0223_012:0086a12": "法主故波頭摩華者赤蓮華也明治地住進修增",
    "X04n0223_012:0086a13": "勝赫弈開敷可觀之義總是以隨位入道處因果",
    "X04n0223_012:0086a14": "為佛及國土世界菩薩之名皆非外有總明自行",
    "X04n0223_012:0086a15": "所行也如十行位中十箇慧世界十箇佛號皆名",
    "X04n0223_012:0086a16": "之為眼以為其佛果功德林等十林菩薩以為其",
    "X04n0223_012:0086a17": "行行之因以次十迴向十地如經可知至位方明",
    "X04n0223_012:0086a18": "大要言之以當位十佛為本位之果當位十菩薩",
    "X04n0223_012:0086a19": "為當位修行之因如此初會中以如來為當五位",
    "X04n0223_012:0086a20": "之果普賢菩薩及諸神天等為五位修行之因又",
    "X04n0223_012:0086a21": "普賢菩薩及諸神天等以毗盧遮那根本智為起",
    "X04n0223_012:0086a22": "修行本因以自己修行之身為佛差別智果故為",
    "X04n0223_012:0086a23": "以佛性智果為因以現修之身即理智之性果故",
    "X04n0223_012:0086a24": "互為因果互為體用是故神天歎德中先歎佛德",
    "X04n0223_012:0086b01": "次歎自己與佛同智同德也此為入法之樣令諸",
    "X04n0223_012:0086b02": "學者迷即凡悟即佛故以智悲齊進也如善財童",
    "X04n0223_012:0086b03": "子十行初位中歡喜行善知識所居之國名為三",
    "X04n0223_012:0086b04": "眼還同十行菩薩所居世界名為親慧世界幢慧",
    "X04n0223_012:0086b05": "世界寶慧世界等十慧世界也如三眼者一摩訶",
    "X04n0223_012:0086b06": "般若二解脫三法身亦以智眼慧眼法眼為三眼",
    "X04n0223_012:0086b07": "故如世[○/(○*○)]字如摩醯首羅天王面上三目故為一",
    "X04n0223_012:0086b08": "切佛法不離此大智大慧法身故此十慧世界義",
    "X04n0223_012:0086b09": "通此三眼以是善財十行之中初善知識國名三",
    "X04n0223_012:0086b10": "眼比丘名善見即同十行之位佛號常住眼佛無",
    "X04n0223_012:0086b11": "勝眼佛名為善見者具三眼也為十行之中以智",
    "X04n0223_012:0086b12": "眼知眾生根而同行故佛號為眼善知識名善見",
    "X04n0223_012:0086b13": "目髮紺青皮膚金色圓光一尋相好如佛者明十",
    "X04n0223_012:0086b14": "行中所行三眼行因果即佛也在林中經行者明",
    "X04n0223_012:0086b15": "萬行稠林覆蔭眾生故還如十行位中菩薩號功",
    "X04n0223_012:0086b16": "德林慧林勝林等十林菩薩也善財十行中知識",
    "X04n0223_012:0086b17": "即以比丘為十行位中之行處林中經行如下文",
    "X04n0223_012:0086b18": "中以功德林等十林菩薩為所行今此初會中即",
    "X04n0223_012:0086b19": "以主稼神為佛果十行資糧資糧眾生入佛位故",
    "X04n0223_012:0086b20": "資糧見道菩薩長大悲故如此初會佛果五位與",
    "X04n0223_012:0086b21": "第二三會已後諸菩薩進修五位及善財童子示",
    "X04n0223_012:0086b22": "行五位前後相參體勢相似總明佛果普賢行果",
    "X04n0223_012:0086b23": "體用相資始終不異以是義故五位中五十種資",
    "X04n0223_012:0086b24": "糧五十種佛果互為主伴互為因果互為體用以",
    "X04n0223_012:0086c01": "如來理智性果常資普賢行使令無染普賢行常",
    "X04n0223_012:0086c02": "資如來性果使得圓滿悲智廢一邊一切不成所",
    "X04n0223_012:0086c03": "有行門即是人天因果設得出世即是聲聞二乘",
    "X04n0223_012:0086c04": "及出世淨土菩薩及留惑潤生等此非是法爾理",
    "X04n0223_012:0086c05": "智世及出世大悲動靜染淨自在圓融故如此十",
    "X04n0223_012:0086c06": "行與佛果資糧猶如黃瓜果華同出華果相資以",
    "X04n0223_012:0086c07": "無功而為自在也法爾理智行周故。",
    "X04n0223_012:0086c08": "【經】復有無量主稼神所謂柔輭勝味主稼神時華淨",
    "X04n0223_012:0086c09": "光主稼神色力勇健主稼神增長精氣主稼神普生",
    "X04n0223_012:0086c10": "根果生稼神妙嚴環髻主稼神潤澤淨華主稼神成",
    "X04n0223_012:0086c11": "就妙香主稼神見者愛樂主稼神離垢淨光主稼神",
    "X04n0223_012:0086c12": "如是等而為上首其數無量莫不皆得大喜成就。",
    "X04n0223_012:0086c13": "【論】於此主稼神一段文中(有六行經九十八言)義分為四一",
    "X04n0223_012:0086c14": "舉其眾數二寄位表法三釋名配行四結數歎德",
    "X04n0223_012:0086c15": "一舉眾數者如初行一句是二寄位表法者以主",
    "X04n0223_012:0086c16": "稼神表資糧位中十行位也三釋名配行者所謂",
    "X04n0223_012:0086c17": "柔輭勝味主稼神者主歡喜行中檀波羅蜜於此",
    "X04n0223_012:0086c18": "檀中有二義一法檀二事檀一法檀者見來求法",
    "X04n0223_012:0086c19": "者歡喜無厭故名柔輭勝味以法味資人令心調",
    "X04n0223_012:0086c20": "伏故二事檀者即主稼神是后稷神之流也以神",
    "X04n0223_012:0086c21": "祐五穀令生勝味資益含生故徧十方世界隨處",
    "X04n0223_012:0086c22": "異名二時華淨光主稼神者即是歡喜行檀波羅",
    "X04n0223_012:0086c23": "蜜中戒波羅蜜知根同行號曰時華令得性戒開",
    "X04n0223_012:0086c24": "敷名之淨光亦是世間五穀之華依時祐之令光",
    "X04n0223_012:0087a01": "淨開敷故三色力勇健主稼神明檀波羅蜜中忍",
    "X04n0223_012:0087a02": "波羅蜜明法忍功成名為勇健隨忍成果故得色",
    "X04n0223_012:0087a03": "力嚴身諸力之中風力為最諸行之內忍力為最",
    "X04n0223_012:0087a04": "八風不能動故以能隨行成忍故名勇健如善財",
    "X04n0223_012:0087a05": "十行中第三行具足優婆夷是其行以明忍為諸",
    "X04n0223_012:0087a06": "行中果故故名具足四增長精氣主稼神主檀波",
    "X04n0223_012:0087a07": "羅蜜中精進波羅蜜以精進力資糧法力大慈大",
    "X04n0223_012:0087a08": "悲力處生死海教化眾生而無勞倦自無所求故",
    "X04n0223_012:0087a09": "名增長精氣主稼神表無精進力即諸行不成故",
    "X04n0223_012:0087a10": "五普生根果主稼神主檀波羅蜜中禪波羅蜜以",
    "X04n0223_012:0087a11": "法性為禪出生萬行理智妙慧名普生根果以法",
    "X04n0223_012:0087a12": "性理禪生智慧萬行故即根即果以明根從果生",
    "X04n0223_012:0087a13": "本末無異故如佛果普賢行果互相資故明從果",
    "X04n0223_012:0087a14": "生根以根資果六妙嚴環髻主稼神主檀波羅蜜",
    "X04n0223_012:0087a15": "中慧波羅蜜明以妙慧嚴行行復嚴慧行慧互嚴",
    "X04n0223_012:0087a16": "將用利生以招依果以環其髻用嚴其首此是垂",
    "X04n0223_012:0087a17": "髻如環明解行圓滿故七潤澤淨華主稼神主檀",
    "X04n0223_012:0087a18": "波羅蜜中方便波羅蜜此位明成就大悲故為潤",
    "X04n0223_012:0087a19": "澤淨華利他行故令他解行法開敷故此為檀波",
    "X04n0223_012:0087a20": "羅蜜中方便門成大慈悲故八成就妙香主稼神",
    "X04n0223_012:0087a21": "主檀波羅蜜中願波羅蜜十行第八位中同於八",
    "X04n0223_012:0087a22": "地智無功用五分法身香悉成就故又以淨智知",
    "X04n0223_012:0087a23": "根依根設教用成戒定慧之妙香故九見者愛樂",
    "X04n0223_012:0087a24": "主稼神主檀波羅蜜中力波羅蜜明法師位成說",
    "X04n0223_012:0087b01": "法利生見聞法者皆愛樂故十離垢淨光主稼神",
    "X04n0223_012:0087b02": "主檀波羅蜜中智波羅蜜以智能離自他垢故諸",
    "X04n0223_012:0087b03": "法灌頂同十住十地中灌頂位也四結數歎德如",
    "X04n0223_012:0087b04": "文可知已上十箇主稼神總是歡喜行中檀波羅",
    "X04n0223_012:0087b05": "蜜中十波羅蜜資糧從行成號已下例然法則如",
    "X04n0223_012:0087b06": "上。",
    "X04n0223_012:0087b07": "【經】復有無量主河神所謂普發迅流主河神普潔泉",
    "X04n0223_012:0087b08": "澗主河神離塵淨眼主河神十方徧吼主河神救護",
    "X04n0223_012:0087b09": "眾生主河神無熱淨光主河神普生歡喜主河神廣",
    "X04n0223_012:0087b10": "德勝幢主河神光照普世主河神海德光明主河神",
    "X04n0223_012:0087b11": "如是等而為上首有無量數皆勤作意利益眾生。",
    "X04n0223_012:0087b12": "【論】第二十箇主河神(有六行經九十八言)是饒益行行戒波",
    "X04n0223_012:0087b13": "羅蜜中十波羅蜜第一普發迅流主河神明十行",
    "X04n0223_012:0087b14": "中戒波羅蜜中檀波羅蜜若以其事如此孟母是",
    "X04n0223_012:0087b15": "也如善財童子饒益行中善知識於河渚中一萬",
    "X04n0223_012:0087b16": "童子釋天為首聚沙為戲以河為行主戒體明饒",
    "X04n0223_012:0087b17": "益故此初會中河神為戒體前後相似普發迅流",
    "X04n0223_012:0087b18": "明應一乘之種第二普潔泉澗主河神明應三乘",
    "X04n0223_012:0087b19": "及人天等善法主十行中戒波羅蜜中戒波羅蜜",
    "X04n0223_012:0087b20": "已下諸神依行位名號以名下義如前配之可知",
    "X04n0223_012:0087b21": "如十行中戒體者如釋天童子以算數法相黶子",
    "X04n0223_012:0087b22": "法五行陰陽以利人之巧術以為十行之中戒體",
    "X04n0223_012:0087b23": "故名普潔泉澗義若不如是行行不滿故明人天",
    "X04n0223_012:0087b24": "及三乘總化以巧術利生是普潔義。",
    "X04n0223_012:0087c01": "【經】復有無量主海神所謂出現寶光主海神成金剛",
    "X04n0223_012:0087c02": "幢主海神遠離塵垢主海神普水宮殿主海神吉祥",
    "X04n0223_012:0087c03": "寶月主海神妙華龍髻主海神普持光味主海神寶",
    "X04n0223_012:0087c04": "燄華光主海神金剛妙髻主海神海潮雷聲主海神",
    "X04n0223_012:0087c05": "如是等而為上首其數無量悉以如來功德大海充",
    "X04n0223_012:0087c06": "滿其身。",
    "X04n0223_012:0087c07": "【論】第三主海神(有六行經一百二言)明無違逆行明忍波羅",
    "X04n0223_012:0087c08": "蜜如海能納眾流是無違逆也主忍波羅蜜有十",
    "X04n0223_012:0087c09": "箇海神即明忍波羅蜜中十波羅蜜也各隨名下",
    "X04n0223_012:0087c10": "義如前配之大意此十行中忍以法性大悲以為",
    "X04n0223_012:0087c11": "忍體是故如海含潤處其下流能容一切無明高",
    "X04n0223_012:0087c12": "慢生死之流皆為法流而無妨礙故名無違逆行",
    "X04n0223_012:0087c13": "如善財童子無違逆行中善知識南方有城名曰",
    "X04n0223_012:0087c14": "海住有優婆夷名具足素服垂髮者慈忍之貌具",
    "X04n0223_012:0087c15": "足成忍無行不周故名具足海神者女神明慈悲",
    "X04n0223_012:0087c16": "柔輭處行能忍其心如海福智具足饒益眾生是",
    "X04n0223_012:0087c17": "故忍為萬行中果也能容眾流。",
    "X04n0223_012:0087c18": "【經】復有無量主水神所謂普興雲幢主水神海潮雲",
    "X04n0223_012:0087c19": "音主水神妙色輪髻主水神善巧漩澓主水神離垢",
    "X04n0223_012:0087c20": "香積主水神福橋光音主水神知足自在主水神淨",
    "X04n0223_012:0087c21": "喜善音主水神普現威光主水神吼音徧海主水神",
    "X04n0223_012:0087c22": "如是等而為上首其數無量常勤救護一切眾生而",
    "X04n0223_012:0087c23": "為利益。",
    "X04n0223_012:0087c24": "【論】第四主水神(有六行經一百二言)明無屈撓行主精進波",
    "X04n0223_012:0088a01": "羅蜜為明水體能淨諸垢以明此位菩薩以法性",
    "X04n0223_012:0088a02": "之水常勤精進教化眾生一一知根而益而無屈",
    "X04n0223_012:0088a03": "撓其心如水潤生隨物而益各得其所而無屈撓",
    "X04n0223_012:0088a04": "於中十箇水神即是精進波羅蜜中十波羅蜜明",
    "X04n0223_012:0088a05": "其萬行如水同事潤生各各隨名下義配之常以",
    "X04n0223_012:0088a06": "十行中精進為體如十住中精進門樂勤觀法性",
    "X04n0223_012:0088a07": "為體此十行中以精進門處世益生以行潤物為",
    "X04n0223_012:0088a08": "體位位中各隨當位主行為體餘九於主忍行體",
    "X04n0223_012:0088a09": "上作別不得一向解故即體意不當如十迴向中",
    "X04n0223_012:0088a10": "精進波羅蜜圓融理智大悲使令均平自在如是",
    "X04n0223_012:0088a11": "五位得一即五位俱有齊等以慣習生熟須有次",
    "X04n0223_012:0088a12": "第雖立次第以法界智體而無前却是無前後中",
    "X04n0223_012:0088a13": "次第是一性無差別中同異不可以情作前却解",
    "X04n0223_012:0088a14": "也以實而論初發心住中如一渧之水入大海水",
    "X04n0223_012:0088a15": "中總同海體諸龍魚寶藏咸在其中為教化眾生",
    "X04n0223_012:0088a16": "故教網筌罤方法不可不具以名言竹帛著籙即",
    "X04n0223_012:0088a17": "似如前後義生體道者明鑒即如持寶鏡普臨萬",
    "X04n0223_012:0088a18": "象十地即明使慣習功成等覺位中即明自在行",
    "X04n0223_012:0088a19": "周法界若但置十住一位但明見道初功又安十",
    "X04n0223_012:0088a20": "行修行但有出世心勝加十迴向興大願雲使令",
    "X04n0223_012:0088a21": "悲智萬行圓滿十地但蘊功成德使令慣習須成",
    "X04n0223_012:0088a22": "十一地入俗自在行周任法饒益明張教網學者",
    "X04n0223_012:0088a23": "有所歸依若不如斯發心者何措。",
    "X04n0223_012:0088a24": "【經】復有無數主火神所謂普光燄藏主火神普集光",
    "X04n0223_012:0088b01": "幢主火神大光普照主火神眾妙宮殿主火神無盡",
    "X04n0223_012:0088b02": "光髻主火神種種燄眼主火神十方宮殿如須彌山",
    "X04n0223_012:0088b03": "主火神威光自在主火神光明破闇主火神雲音電",
    "X04n0223_012:0088b04": "光主火神如是等而為上首不可稱數皆能示現種",
    "X04n0223_012:0088b05": "種光明令諸眾生熱惱除滅。",
    "X04n0223_012:0088b06": "【論】第五主火神(有六行經一百十言)明無癡亂行主禪波羅",
    "X04n0223_012:0088b07": "蜜於中十神明禪波羅蜜中十波羅蜜皆以十行",
    "X04n0223_012:0088b08": "位禪為行體即明普智照而恒寂故即以火神為",
    "X04n0223_012:0088b09": "定體即寂而常照即事而常理悲智照用而無礙",
    "X04n0223_012:0088b10": "故以火神為定體若其世間事也即南方離神是",
    "X04n0223_012:0088b11": "也若其人也是其心也離法心故若其法也是虗",
    "X04n0223_012:0088b12": "無之智也若外事是其日也若在其身也是其目",
    "X04n0223_012:0088b13": "也若在方法也為中道為正為明為虗無為智照",
    "X04n0223_012:0088b14": "萬有為普光明殿是女神故善財童子南行意者",
    "X04n0223_012:0088b15": "為若此也明無癡亂行以火神能破暗故不迷惑",
    "X04n0223_012:0088b16": "故無暗障故此一段約用而為定也。",
    "X04n0223_012:0088b17": "【經】復有無量主風神所謂無礙光明主風神普現勇",
    "X04n0223_012:0088b18": "業主風神飄擊雲幢主風神淨光莊嚴主風神力能",
    "X04n0223_012:0088b19": "竭水主風神大聲遍吼主風神樹梢垂髻主風神所",
    "X04n0223_012:0088b20": "行無礙主風神種種宮殿主風神大光普照主風神",
    "X04n0223_012:0088b21": "如是等而為上首其數無量皆勤散滅我慢之心。",
    "X04n0223_012:0088b22": "【論】第六主風神(有六行經九十八言)明善現行以般若波羅",
    "X04n0223_012:0088b23": "蜜為體十箇風神明智慧波羅蜜中十波羅蜜也",
    "X04n0223_012:0088b24": "若世間也即辰巳之間巽神也是女神故為法則",
    "X04n0223_012:0088c01": "也為言說為教令如周易乾四世卦巽上坤下曰",
    "X04n0223_012:0088c02": "觀易云風行地上可以觀象君子設政教而眾人",
    "X04n0223_012:0088c03": "從之而法之可以觀以是義故巽為風教明第六",
    "X04n0223_012:0088c04": "波羅蜜智慧功成善現言教教化眾生此名善現",
    "X04n0223_012:0088c05": "行也又辰巳之間如來取之為齋戒法則明吉凶",
    "X04n0223_012:0088c06": "之際成善之終至午即萬法為正也上值角宿角",
    "X04n0223_012:0088c07": "為天門主僧尼道士在其中明是設教令成眾善",
    "X04n0223_012:0088c08": "之門也一切風化皆從此起象以口為天門吐納",
    "X04n0223_012:0088c09": "風氣成政教故以智為神又敷華發果發生一切",
    "X04n0223_012:0088c10": "能持世界能成能壞故名善現行也此經下文云",
    "X04n0223_012:0088c11": "如海有四種風一名積集能集眾寶明大圓鏡智",
    "X04n0223_012:0088c12": "二名能成能成眾寶明成所作智三名揀擇能揀",
    "X04n0223_012:0088c13": "眾寶明妙觀察智四名能散能散眾寶明平等性",
    "X04n0223_012:0088c14": "智是故以四智為風神能現法自在故以風神為",
    "X04n0223_012:0088c15": "表善現行故為此第六智慧法以智慧風神善現",
    "X04n0223_012:0088c16": "一切法行悉皆自在故如十信位中第六信位佛",
    "X04n0223_012:0088c17": "果配在東南方佛號究竟智為東南方是巽以巽",
    "X04n0223_012:0088c18": "為風神又易云巽為言說以借物表法將風神明",
    "X04n0223_012:0088c19": "智慧能善現眾法故方者法也以取其法大象無",
    "X04n0223_012:0088c20": "方也。",
    "X04n0223_012:0088c21": "【經】復有無量主空神所謂淨光普照主空神普遊深",
    "X04n0223_012:0088c22": "廣主空神生吉祥風主空神離障安住主空神廣步",
    "X04n0223_012:0088c23": "妙髻主空神無礙光燄主空神無礙勝力主空神離",
    "X04n0223_012:0088c24": "垢光明主空神深遠妙音主空神光遍十方主空神",
    "X04n0223_012:0089a01": "如是等而為上首其數無量心皆離垢廣大明潔。",
    "X04n0223_012:0089a02": "【論】第六主空神(有六行經九十八言)明無著行主方便波羅",
    "X04n0223_012:0089a03": "蜜成大悲門以法空起行教化攝取一切眾生故",
    "X04n0223_012:0089a04": "名方便故名無著行於中眾神明方便波羅蜜中",
    "X04n0223_012:0089a05": "十波羅蜜以一切法空為體以智為神故無所著",
    "X04n0223_012:0089a06": "以一切法空能生悲智故即萬行無著。",
    "X04n0223_012:0089a07": "【經】復有無量主方神所謂遍住一切主方神普現光",
    "X04n0223_012:0089a08": "明主方神光行莊嚴主方神周行不礙主方神永斷",
    "X04n0223_012:0089a09": "迷惑主方神普遊淨空主方神大雲幢音主方神髻",
    "X04n0223_012:0089a10": "目無亂主方神普觀世業主方神周遍遊覽主方神",
    "X04n0223_012:0089a11": "如是等而為上首其數無量能以方便普放光明恒",
    "X04n0223_012:0089a12": "照十方相續不絕。",
    "X04n0223_012:0089a13": "【論】第八主方神(有六行經一百六言)明難得行為智用無功",
    "X04n0223_012:0089a14": "功難成故主願波羅蜜為智體性淨以願防之念",
    "X04n0223_012:0089a15": "其本願引智起行令行周遍使令不住涅槃不住",
    "X04n0223_012:0089a16": "生死於中十箇神明願波羅蜜中十波羅蜜方者",
    "X04n0223_012:0089a17": "法也以第八行大智成就以智設法饒益眾生此",
    "X04n0223_012:0089a18": "是大智為神總以震坎兌離四維上下正方之神",
    "X04n0223_012:0089a19": "都舉明無功之智圓攝故。",
    "X04n0223_012:0089a20": "【經】復有無量主夜神所謂普德淨光主夜神喜眼觀",
    "X04n0223_012:0089a21": "世主夜神護世精氣主夜神寂靜音海主夜神普現",
    "X04n0223_012:0089a22": "吉祥主夜神普發樹華主夜神平等護育主夜神遊",
    "X04n0223_012:0089a23": "戲快樂主夜神諸根常喜主夜神出生淨福主夜神",
    "X04n0223_012:0089a24": "如是等而為上首其數無量皆勤修習以法為樂。",
    "X04n0223_012:0089b01": "【論】第九主夜神(有六行經九十八言)明善法行主力波羅蜜",
    "X04n0223_012:0089b02": "法力已成法王功辨常處生死長夜以法照明世",
    "X04n0223_012:0089b03": "間故名善法行於中十神主力波羅蜜中十波羅",
    "X04n0223_012:0089b04": "蜜是女神也此為善財童子十地中知識故以明",
    "X04n0223_012:0089b05": "此位行體徹十地法故。",
    "X04n0223_012:0089b06": "【經】復有無量主晝神所謂示現宮殿主晝神發起慧",
    "X04n0223_012:0089b07": "香主晝神樂勝莊嚴主晝神香華妙光主晝神普集",
    "X04n0223_012:0089b08": "妙藥主晝神樂作喜目主晝神普現諸方主晝神大",
    "X04n0223_012:0089b09": "悲光明主晝神善根光照主晝神妙華瓔珞主晝神",
    "X04n0223_012:0089b10": "如是等而為上首其數無量皆於妙法能生信解恒",
    "X04n0223_012:0089b11": "共精勤嚴飾宮殿。",
    "X04n0223_012:0089b12": "【論】第十主晝神(有六行經一百六言)明真實行主智波羅蜜",
    "X04n0223_012:0089b13": "於中十神明智波羅蜜中十波羅蜜以智日恒明",
    "X04n0223_012:0089b14": "名為主晝智無為而應萬有稱之為神歎德中俱",
    "X04n0223_012:0089b15": "共精勤嚴飾宮殿者以智普周教化眾生成法宮",
    "X04n0223_012:0089b16": "殿悲為宮智為殿成就眾生悲智宮殿展轉相益",
    "X04n0223_012:0089b17": "故已上明十行位竟。",
    "X04n0223_012:0089b18": "第四從阿修羅王至日天子於中有十眾用表十",
    "X04n0223_012:0089b19": "迴向何以然者為阿修羅居大海中不沒其身表",
    "X04n0223_012:0089b20": "十迴向圓融真俗常處生死大海不沒其身前之",
    "X04n0223_012:0089b21": "十住十行但修出世悲智心增加以迴向迴真入",
    "X04n0223_012:0089b22": "俗以成處世悲智圓滿故以阿修羅等十眾以表",
    "X04n0223_012:0089b23": "十迴向處大海而不溺表此位菩薩以大悲心得",
    "X04n0223_012:0089b24": "真不證知真同俗處俗無染利生自在。",
    "X04n0223_012:0089c01": "【經】復有無量阿修羅王所謂羅睺阿修羅王毗摩質",
    "X04n0223_012:0089c02": "多羅阿修羅王巧幻術阿修羅王大眷屬阿修羅王",
    "X04n0223_012:0089c03": "大力阿修羅王遍照阿修羅王堅固行妙莊嚴阿修",
    "X04n0223_012:0089c04": "羅王廣大因慧阿修羅王出現勝德阿修羅王妙好",
    "X04n0223_012:0089c05": "音聲阿修羅王如是等而為上首其數無量悉已精",
    "X04n0223_012:0089c06": "勤摧伏我慢及諸煩惱。",
    "X04n0223_012:0089c07": "【論】第一從初一眾阿修羅王(有六行經一百八言)義分為四",
    "X04n0223_012:0089c08": "一舉眾數二寄位表法三釋名配行四結數歎德",
    "X04n0223_012:0089c09": "一舉眾數者如初一行是二寄位表法者寄阿修",
    "X04n0223_012:0089c10": "羅位表救護一切眾生離眾生相迴向為明此初",
    "X04n0223_012:0089c11": "迴向如阿修羅雖處大海而海水不沒雖同天趣",
    "X04n0223_012:0089c12": "無天妙樂故如此位菩薩處於生死無生死中五",
    "X04n0223_012:0089c13": "欲樂雖處涅槃無涅槃中寂滅之樂故名救護眾",
    "X04n0223_012:0089c14": "生離眾生相迴向又如法界品云成就如來高出",
    "X04n0223_012:0089c15": "世間阿修羅王又王者自在義明此位菩薩於涅",
    "X04n0223_012:0089c16": "槃生死中得自在故又阿修羅亦云阿素羅阿之",
    "X04n0223_012:0089c17": "言無素云遊故又云妙又羅云戲如婆沙論釋為",
    "X04n0223_012:0089c18": "非天也雖天趣攝為多諂詐而無天妙樂像此位",
    "X04n0223_012:0089c19": "菩薩行大悲方便萬行似如諂詐似如生死無有",
    "X04n0223_012:0089c20": "人天五欲樂無常住涅槃出世寂滅之樂主十迴",
    "X04n0223_012:0089c21": "向中檀波羅蜜門舊名不須此舊翻謬矣或云毗",
    "X04n0223_012:0089c22": "摩之母以本從卵生故故名劣天如阿含經云劫",
    "X04n0223_012:0089c23": "初成時光音天來入海中洗浴水觸其身失精在",
    "X04n0223_012:0089c24": "水還成肉卵經八千歲乃生一女身若須彌山有",
    "X04n0223_012:0090a01": "九百九十頭頭有千眼有九百九十口口有四牙",
    "X04n0223_012:0090a02": "牙上出火猶如霹靂一十四手九百九十脚在海",
    "X04n0223_012:0090a03": "浮戲水精入身生一肉卵經八千歲生毗摩質多",
    "X04n0223_012:0090a04": "身有九頭頭有千眼口中出水有九百九十手有",
    "X04n0223_012:0090a05": "八脚其形四倍大於須彌山純食淤泥及以藕根",
    "X04n0223_012:0090a06": "又與天諍廣如正法念經說然阿修羅住處有五",
    "X04n0223_012:0090a07": "一地上眾寶山中二云在須彌山北下入大海二",
    "X04n0223_012:0090a08": "萬一千由旬有阿修羅王名羅睺此云障礙能以",
    "X04n0223_012:0090a09": "手障日月明領無量眾三從此更下二萬一千由",
    "X04n0223_012:0090a10": "旬有阿修羅王名勇健亦領多眾四復過二萬一",
    "X04n0223_012:0090a11": "千由旬有阿修羅王名華鬘亦領諸眾第五復過",
    "X04n0223_012:0090a12": "是數名毗摩質多羅此名響高是舍脂父舍脂是",
    "X04n0223_012:0090a13": "天帝釋后父身如須彌山與天帝釋鬬戰時發自",
    "X04n0223_012:0090a14": "海中揚聲大叫云我是毗摩質多我是毗摩質多",
    "X04n0223_012:0090a15": "時閻浮提山岳一時震動亦名宄居謂彼中有光",
    "X04n0223_012:0090a16": "明城於中住故或天趣攝已上佛地論依毗曇鬼",
    "X04n0223_012:0090a17": "趣攝又毗摩質多羅此云種種事又毗摩者此云",
    "X04n0223_012:0090a18": "遍空質多羅云種種嚴儀言此修羅與帝釋戰時",
    "X04n0223_012:0090a19": "嚴備種種軍仗之儀空中而列舊云響高又曰宄",
    "X04n0223_012:0090a20": "居者非此依唐朝禮法師等飜是第四惡趣攝如",
    "X04n0223_012:0090a21": "經中十種阿修羅王表位進修中以明菩薩大悲",
    "X04n0223_012:0090a22": "徹下如居大海而得其底身出大海明菩薩不沒",
    "X04n0223_012:0090a23": "惡道能離自憍慢故以真攝俗真俗圓融處苦海",
    "X04n0223_012:0090a24": "而恒出寄其此位表迴向法門三釋名配行者一",
    "X04n0223_012:0090b01": "羅睺阿修羅王明十迴向中檀波羅蜜中檀波羅",
    "X04n0223_012:0090b02": "蜜門故此迴向中十波羅蜜以事表法中取阿修",
    "X04n0223_012:0090b03": "羅明此十迴向純以大悲大願以為十度之體無",
    "X04n0223_012:0090b04": "自求益之心似彼修羅所居徹下其身處海徹上",
    "X04n0223_012:0090b05": "出身之半總明託事表法令易解故似大悲門用",
    "X04n0223_012:0090b06": "彰此位中一一度門純以大智大悲大願徹真俗",
    "X04n0223_012:0090b07": "為體如羅睺者此云能障明此位菩薩以大悲心",
    "X04n0223_012:0090b08": "入生死趣顯大法空障諸惡趣故二毗摩質多阿",
    "X04n0223_012:0090b09": "修羅王者明檀波羅蜜中戒波羅蜜毗摩質多者",
    "X04n0223_012:0090b10": "此云響高明以大悲大願音聲誓度三界六道故",
    "X04n0223_012:0090b11": "以悲願為戒體王者自在義處苦海中沈浮自在",
    "X04n0223_012:0090b12": "故三巧幻術阿修羅王者明忍波羅蜜明此位菩",
    "X04n0223_012:0090b13": "薩雖居生死大海常得如幻忍故四大眷屬阿修",
    "X04n0223_012:0090b14": "羅王者主精進波羅蜜明以萬行攝眾生遍故五",
    "X04n0223_012:0090b15": "大力阿修羅王者明以法性大禪定力在苦海而",
    "X04n0223_012:0090b16": "無苦故六遍照阿修羅王者明慧光攝化眾生遍",
    "X04n0223_012:0090b17": "故七堅固行妙莊嚴阿修羅王者明大悲方便為",
    "X04n0223_012:0090b18": "嚴故八廣大因慧阿修羅王者以智慧增明以本",
    "X04n0223_012:0090b19": "願利生為因為在第八位中得智增明皆須念初",
    "X04n0223_012:0090b20": "發心時大願為因故令度眾生故九出現勝德阿",
    "X04n0223_012:0090b21": "修羅王者明法師位成力波羅蜜十妙好音聲阿",
    "X04n0223_012:0090b22": "修羅王者明智位成就妙音善說法故四結數歎",
    "X04n0223_012:0090b23": "德如文可知已上十波羅蜜皆是知真處俗融會",
    "X04n0223_012:0090b24": "大悲性中十波羅蜜如是十度以大悲為體故託",
    "X04n0223_012:0090c01": "事顯法在於阿修羅喻菩薩處生死海而得其底",
    "X04n0223_012:0090c02": "而恒不沒生死海中是故下文成就如來高出世",
    "X04n0223_012:0090c03": "間阿修羅王又十住十行但明達智應真號之為",
    "X04n0223_012:0090c04": "神十迴向十地皆以十王表之明以慣習增長自",
    "X04n0223_012:0090c05": "在故自餘廣意至十迴向品方明。",
    "X04n0223_012:0090c06": "【經】復有不可思議數迦樓羅王所謂大速疾力迦樓",
    "X04n0223_012:0090c07": "羅王無能壞寶髻迦樓羅王清淨速疾迦樓羅王心",
    "X04n0223_012:0090c08": "不退轉迦樓羅王大海處攝持力迦樓羅王堅固淨",
    "X04n0223_012:0090c09": "光迦樓羅王巧嚴冠髻迦樓羅王普捷示現迦樓羅",
    "X04n0223_012:0090c10": "王普觀海迦樓羅王普音廣目迦樓羅王如是等而",
    "X04n0223_012:0090c11": "為上首不思議數悉已成就大方便力善能救攝一",
    "X04n0223_012:0090c12": "切眾生。",
    "X04n0223_012:0090c13": "【論】第二(有七行經一百二十二言)明不壞迴向為明以真理智",
    "X04n0223_012:0090c14": "而同纏利生成大悲戒為達俗性真真俗不二故",
    "X04n0223_012:0090c15": "法華經名妙法蓮華者是其義也此經名大方廣",
    "X04n0223_012:0090c16": "佛華嚴者亦其義也以理智大悲法界自體清淨",
    "X04n0223_012:0090c17": "覺而興萬行故號佛華嚴經明菩薩以法性大智",
    "X04n0223_012:0090c18": "大悲不捨世流同事名之為水具普賢行名之蓮",
    "X04n0223_012:0090c19": "華以覺行同資名為妙法故名不壞迴向真性無",
    "X04n0223_012:0090c20": "虧同流入俗名為不壞明無性菩提無依住智自",
    "X04n0223_012:0090c21": "在故今以迦樓羅王託事顯之是金翅鳥也於此",
    "X04n0223_012:0090c22": "一段文中義分為四一舉眾數二寄位表法三釋",
    "X04n0223_012:0090c23": "名配行四結數歎德一舉眾數者如初行可知二",
    "X04n0223_012:0090c24": "寄位表法者託事寄迦樓羅王位明於大海上以",
    "X04n0223_012:0091a01": "清淨目觀命盡之龍而以兩翼而搏取之明勉濟",
    "X04n0223_012:0091a02": "義如法界品云恒願拔濟眾生出諸有海迦樓羅",
    "X04n0223_012:0091a03": "王此云金翅鳥王顯十迴向菩薩常於生死大海",
    "X04n0223_012:0091a04": "之上以法空清淨智目觀有根熟眾生而以止觀",
    "X04n0223_012:0091a05": "兩翼而搏取之安置自性清淨涅槃之岸此止觀",
    "X04n0223_012:0091a06": "以法性為止體以自性無性智為觀體非能觀所",
    "X04n0223_012:0091a07": "觀而有二事主戒波羅蜜戒淨故猶如大海不宿",
    "X04n0223_012:0091a08": "死屍明大悲大智戒不宿人天及三乘染淨二見",
    "X04n0223_012:0091a09": "之死屍故此金翅鳥兩翼相去三百三十六萬里",
    "X04n0223_012:0091a10": "三釋名配行者大速疾力迦樓羅王明戒波羅蜜",
    "X04n0223_012:0091a11": "中檀波羅蜜明此位菩薩以性起大悲入生死海",
    "X04n0223_012:0091a12": "度根熟眾生以止觀力如一念頃至於佛果涅槃",
    "X04n0223_012:0091a13": "之岸為明於一念至法界性中非古今三世所繫",
    "X04n0223_012:0091a14": "故以金翅鳥取龍之喻如速疾力者以金翅鳥取",
    "X04n0223_012:0091a15": "龍之時於一念頃掇身入海水水波未合取龍而",
    "X04n0223_012:0091a16": "出名為速疾力也故下文歎德中善能救攝一切",
    "X04n0223_012:0091a17": "眾生出生死海得道菩薩亦復如是以定慧觀察",
    "X04n0223_012:0091a18": "力從無明大海之際繫長短心一念應真古今三",
    "X04n0223_012:0091a19": "世一時見盡如是見道如是修道是名為發心畢",
    "X04n0223_012:0091a20": "竟二不別如是發心先心難但明十住初心從凡",
    "X04n0223_012:0091a21": "夫地一念應真難故非為究竟佛果難故至於究",
    "X04n0223_012:0091a22": "竟不異初心故明法不異智慧不異時復不遷故",
    "X04n0223_012:0091a23": "以明法界體用故以定慧照之可見以情思之即",
    "X04n0223_012:0091a24": "迷也已下以諸波羅蜜依名義配之可知四結數",
    "X04n0223_012:0091b01": "歎德如文可知。",
    "X04n0223_012:0091b03": "大方廣佛新華嚴經合論卷第十二",
    "X04n0223_012:0091b05": "音切",
    "X04n0223_012:0091b06": "稼(古訝切)。輭(而兗切)。健(渠彥切)。環(還音)。迅(信音)。潔(結音)。潮(朝音)。漩(似專",
    "X04n0223_012:0091b07": "切)。澓(扶福切)。闇(暗音)。飄(普昭切)。擊(古歷切)。杪(彌小切)。覽(郎淡切)。續",
    "X04n0223_012:0091b08": "(似欲切)。快(苦壞切)。瓔(於盈切)。珞(洛音)。睺(矦音)。幻(胡慣切)。捷(疾葉切)。攝",
    "X04n0223_012:0091b09": "(施葉切)。冠(官音)。廢(方吠切)。敷(芳無切)。赫(呼格切)。弈(亦音)。[○/(○*○)](伊字)。醯(呼雞",
    "X04n0223_012:0091b10": "切)。紺(古暗切)。膚(甫無切)。稠(直由切)。稷(子力切)。渚(章與切)。黶(於琰切)。",
    "X04n0223_012:0091b11": "貌(皃音)。撓(奴巧切)。渧(都計切)。筌(此緣切)。罤(杜奚切)。著(智呂切)。籙(力玉",
    "X04n0223_012:0091b12": "切)。措(倉故切)。梢(所交切)。徹(丑列切)。溺(奴歷切)。諂(丑琰切)。詐(側駕切)。",
    "X04n0223_012:0091b13": "翻(孚袁切)。謬(靡幼切)。霹(普擊切)。靂(郎擊切)。脂(旨夷切)。宄(居委切)。曇",
    "X04n0223_012:0091b14": "(徒含切)。憍(舉喬切)。翅(施智切)。翼(與職切)。搏(補各切)。勉(明辯切)。掇(都活",
    "X04n0223_012:0091b15": "切)。遷(七延切)。"
}