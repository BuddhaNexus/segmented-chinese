{
    "T29n1562_024:0474a09": "阿毘達磨順正理論卷第二十四",
    "T29n1562_024:0474a11": "尊者眾賢造",
    "T29n1562_024:0474a12": "三藏法師玄奘奉　詔譯",
    "T29n1562_024:0474a13": "4 四辯緣起品第三之四",
    "T29n1562_024:0474a14": "有餘復言：如無色界歿，中無連續，欲色界色",
    "T29n1562_024:0474a15": "生。如是亦應此死有滅，中無連續，彼生有起，",
    "T29n1562_024:0474a16": "所引穀喻於證無能。又此喻中有非愛過，謂",
    "T29n1562_024:0474a17": "同法喻例法應同，然穀等種中唯生穀芽",
    "T29n1562_024:0474a18": "等，如是人歿應但生人，牛等歿時唯生牛",
    "T29n1562_024:0474a19": "等，故喻於此有非愛過。又種滅處即有芽生，",
    "T29n1562_024:0474a20": "應眼根中識等滅已，即於是處識等還生，則",
    "T29n1562_024:0474a21": "唯一根恒生識等，如是耳等便為無用。又一",
    "T29n1562_024:0474a22": "身中識等滅已，即復於此識等還生，是則",
    "T29n1562_024:0474a23": "恒存應無死義。如是死有於此處滅，即於此",
    "T29n1562_024:0474a24": "處中有復生，後後念生即前前處，乃至中有",
    "T29n1562_024:0474a25": "滅，即此生有生，是則應無往餘生義，中有勝",
    "T29n1562_024:0474a26": "用於此頓亡，巧立如斯害自宗喻。此皆非",
    "T29n1562_024:0474a27": "理，所以者何？從無色歿生有色者，色法生",
    "T29n1562_024:0474a28": "時有連續故。謂無色歿生欲色時，即由是",
    "T29n1562_024:0474a29": "處大種和合，從順後受業有異熟色生，故彼",
    "T29n1562_024:0474b01": "色生非無連續。或總相續無間斷故，謂無色",
    "T29n1562_024:0474b02": "界異熟終時，四無色蘊無間無斷為緣引發，",
    "T29n1562_024:0474b03": "欲色界中與色俱生諸蘊令起，故彼色起非",
    "T29n1562_024:0474b04": "無連續。欲色界歿欲色界生，死生中間處所",
    "T29n1562_024:0474b05": "懸隔，若無少物於中連持，無色死生下豈得",
    "T29n1562_024:0474b06": "為同喻？又於此中無非愛過，如一稻種，為芽",
    "T29n1562_024:0474b07": "󰉓飯灰散五因，如是有情一趣相續，為五因",
    "T29n1562_024:0474b08": "故。謂一稻種能為五因，若遇順緣便生自果。",
    "T29n1562_024:0474b09": "如是一趣有情相續，具為五因，若遇如是順緣",
    "T29n1562_024:0474b10": "和合便生自果，故無人等滅唯生自類過。又",
    "T29n1562_024:0474b11": "無如種芽同處生滅失，以種相續生芽等時，",
    "T29n1562_024:0474b12": "雖無間斷非無處異。准斯理趣，內法亦然，故",
    "T29n1562_024:0474b13": "無果因唯同處失。謂諸種聚於滅壞時，由水",
    "T29n1562_024:0474b14": "等緣和合攝助，能為麁大芽聚生因，於種滅",
    "T29n1562_024:0474b15": "時芽異處起，芽雖增長轉至遠方，而於中間",
    "T29n1562_024:0474b16": "隣次無斷。由此外法從種生芽處，非隔即隣",
    "T29n1562_024:0474b17": "次道理，如是內法隨所依身心相續轉，亦無",
    "T29n1562_024:0474b18": "有失。謂於死時，大種等聚由業風等緣所攝",
    "T29n1562_024:0474b19": "持，能與當生隣死處起大種等聚為能生因，",
    "T29n1562_024:0474b20": "獨業不能令彼色聚中無連續遠處欻生，隣",
    "T29n1562_024:0474b21": "死所生即是中有，從茲展轉趣餘方生，於其",
    "T29n1562_024:0474b22": "中間非即非越能至生有，如從種等芽等漸",
    "T29n1562_024:0474b23": "生能至於果，故舉穀喻非害自宗。或復何勞",
    "T29n1562_024:0474b24": "強撥中有，世曾未見有諸色聚中無連續於",
    "T29n1562_024:0474b25": "異處生，唯見影光火焰等事中間連續至餘",
    "T29n1562_024:0474b26": "方生，故非頓亡中有勝用。然眼識等緣和合",
    "T29n1562_024:0474b27": "力，不越依身別別處起，無方所故。非住一",
    "T29n1562_024:0474b28": "根於一身中識常生滅，恒無死難由斯已解。",
    "T29n1562_024:0474b29": "或復死者同分蘊滅、異分蘊生，故無斯過。且",
    "T29n1562_024:0474c01": "化生者，先世所作業果色根并所依處，此處",
    "T29n1562_024:0474c02": "頓滅，即於此處容有其餘業果頓起，可疑死",
    "T29n1562_024:0474c03": "位與前無別。餘三生者，先世所作業果色根",
    "T29n1562_024:0474c04": "相續雖滅，而見依處相似隨轉，非後色根無",
    "T29n1562_024:0474c05": "所依處，別業果故，非即依前。由此證知，餘業",
    "T29n1562_024:0474c06": "所感根及依處，隣次前身根滅所依，異處而",
    "T29n1562_024:0474c07": "起有對礙法，自所住方必能障餘令不起",
    "T29n1562_024:0474c08": "故，於此無有恒不死疑。有餘復言：猶如尺蠖",
    "T29n1562_024:0474c09": "前安前足後足後移，如是死生方所雖隔，先",
    "T29n1562_024:0474c10": "取後捨得至餘方，是故於斯中有無用。毘婆",
    "T29n1562_024:0474c11": "沙者貶此釋言：此釋極同下俚言義，如",
    "T29n1562_024:0474c12": "是便有非二有情二趣二心俱行過故。又尺",
    "T29n1562_024:0474c13": "蠖喻，其理不成，以彼蟲身中無間絕，安前移",
    "T29n1562_024:0474c14": "後處隔可然；死生有身中間隔絕，如何可得",
    "T29n1562_024:0474c15": "取生有身？既未取生，如何捨死？非心心所處",
    "T29n1562_024:0474c16": "無斷可成，離所依身處續義無故。若謂有色",
    "T29n1562_024:0474c17": "為無斷依，則為中有義已成立。若謂死生雖",
    "T29n1562_024:0474c18": "隔而到，則尺蠖喻義不相應。有餘復言：死生",
    "T29n1562_024:0474c19": "二有雖隔而至，如意勢通。此亦不然，非所許",
    "T29n1562_024:0474c20": "故。異此餘類此歿彼生，中間隔絕，應成通",
    "T29n1562_024:0474c21": "慧。若爾，此應是行差別。實爾，細故難可了知，",
    "T29n1562_024:0474c22": "謂一剎那不應為難。故前穀喻無過理成，以",
    "T29n1562_024:0474c23": "要相連處無間斷生有起故，定有中有。又有",
    "T29n1562_024:0474c24": "別理，中有非無。現見剎那無間生者，決定方",
    "T29n1562_024:0474c25": "所無間生故。謂世現見，從執受色無間還",
    "T29n1562_024:0474c26": "生執受色者，剎那處所俱無間生。若生有色，",
    "T29n1562_024:0474c27": "許從死有剎那無間隣近而生，處所亦應無",
    "T29n1562_024:0474c28": "間隣近。然無如是理，故中有義成。若謂如從",
    "T29n1562_024:0474c29": "無色界歿生有色界，色初起時，昔色與今",
    "T29n1562_024:0475a01": "方所無間、剎那有間而得續生，亦應下界死",
    "T29n1562_024:0475a02": "生有色剎那無間處有間生。此亦不然，不了",
    "T29n1562_024:0475a03": "宗故。謂於昔者從欲色歿生無色時，色身滅",
    "T29n1562_024:0475a04": "處，今從彼歿生欲色時，即前色身滅處，無間",
    "T29n1562_024:0475a05": "引今色起，非我所宗，是故此中剎那處所俱",
    "T29n1562_024:0475a06": "非隣近，不應為喻。又若剎那隣近生者，處所",
    "T29n1562_024:0475a07": "定爾，非由種故。謂諸剎那無間生者，處所",
    "T29n1562_024:0475a08": "必定亦無間生，非此相違有斯決定，故彼所",
    "T29n1562_024:0475a09": "例理不相應。又餘緣合方成因性，現所見",
    "T29n1562_024:0475a10": "故，中有義成。謂諸種子餘助緣合，能作芽",
    "T29n1562_024:0475a11": "因，世所現見。如是識種生生有色，必藉生",
    "T29n1562_024:0475a12": "處外色為緣，故識定與生處色合。不應一識",
    "T29n1562_024:0475a13": "與死有身及生處所處間斷色有俱合義，故",
    "T29n1562_024:0475a14": "有中有。若謂非色無所住處故無過者，理亦",
    "T29n1562_024:0475a15": "不然。無所住言，依遮諸識住根及境，如人座",
    "T29n1562_024:0475a16": "故。非識與色合義全無，以契經言有識身故，",
    "T29n1562_024:0475a17": "又經說識不離身故。若謂死有色親能為因，",
    "T29n1562_024:0475a18": "如中有色生生有色者，亦不應理。死有與生",
    "T29n1562_024:0475a19": "處所隔絕，不成因故；或外助緣精血等色與",
    "T29n1562_024:0475a20": "彼隔絕，應無助用，故應別有生有色因與精",
    "T29n1562_024:0475a21": "血合，此即中有。又如何知定有中有？現可得",
    "T29n1562_024:0475a22": "故。謂中有身，淨天眼者現前可得。故如是",
    "T29n1562_024:0475a23": "說，諸中有身極淨天眼之所能見。又彼尊者",
    "T29n1562_024:0475a24": "阿泥律陀亦言：具壽！我觀佛化其量最多，非",
    "T29n1562_024:0475a25": "諸中有。是故中有決定非無。又聖教說有中",
    "T29n1562_024:0475a26": "有故，謂契經言：有有七種，即五趣有、業有、中",
    "T29n1562_024:0475a27": "有。又經說有健達縛故，如契經言：入母胎者，",
    "T29n1562_024:0475a28": "要由三事俱現在前，一者母身是時調適、二",
    "T29n1562_024:0475a29": "者父母交愛和合、三健達縛正現在前。除中",
    "T29n1562_024:0475b01": "有身，有何別物名健達縛正現在前？若謂二",
    "T29n1562_024:0475b02": "經非我所許，非汝不許故此便無，謂無定因",
    "T29n1562_024:0475b03": "可為誠證，汝不許者其體皆無。有謂後經應",
    "T29n1562_024:0475b04": "如是說：塞建陀滅正現在前。傳者謬誦為健",
    "T29n1562_024:0475b05": "達縛，於此位中樂器無故。此非經義，於此位",
    "T29n1562_024:0475b06": "中，前蘊已滅，無來義故。然餘經中說健達縛",
    "T29n1562_024:0475b07": "東南西北諸方來故，如掌馬族契經中言：汝",
    "T29n1562_024:0475b08": "今知不！此健達縛正現前者，為婆羅門、為剎",
    "T29n1562_024:0475b09": "帝利、為是吠舍、為戍達羅？為東方來、為南西",
    "T29n1562_024:0475b10": "北？復如是說：隨是何族、隨從何方來現在",
    "T29n1562_024:0475b11": "前？非前蘊滅可有來義，故彼所言依自計度。",
    "T29n1562_024:0475b12": "又世論說：由二因緣女男交會，事極成立：一",
    "T29n1562_024:0475b13": "健達縛、二邏剎娑。初令自生和合貪故，後由",
    "T29n1562_024:0475b14": "強力現所逼故。然中有身符順初義，彼雖無",
    "T29n1562_024:0475b15": "樂器而健達縛成。或隨世間假立名想，何勞",
    "T29n1562_024:0475b16": "於此起固執為？設於此經彼亦不誦，豈復不",
    "T29n1562_024:0475b17": "信如是契經，如說汝非此他俱世，當於中有能",
    "T29n1562_024:0475b18": "作苦邊，又說將歿將生時故。如契經言：我以",
    "T29n1562_024:0475b19": "天眼觀有情類將歿將生。此將生言，即目中",
    "T29n1562_024:0475b20": "有，從此歿已未生彼故。有謂此說究竟為遠，",
    "T29n1562_024:0475b21": "於已生位說將生言，如說大王今何來此。應",
    "T29n1562_024:0475b22": "於已歿說將歿言，差別因緣不可得故。又設",
    "T29n1562_024:0475b23": "爾者，中有亦成，於此已歿未生彼故，或於已",
    "T29n1562_024:0475b24": "生再說無用。又非唯究竟方說遠言，現見有",
    "T29n1562_024:0475b25": "遠言亦說遠故，如世尊告舍利子言：汝觀此",
    "T29n1562_024:0475b26": "童今來詣此。由此定證，將生時言非說已",
    "T29n1562_024:0475b27": "生，但目中有。又可住經說意成故，謂世尊告",
    "T29n1562_024:0475b28": "彼可住言：若於爾時彼有情類，此身已捨、住",
    "T29n1562_024:0475b29": "意成中，後一類身未已生位。我施設彼，當",
    "T29n1562_024:0475c01": "於爾時所住意成，有愛及取。言意成者，即",
    "T29n1562_024:0475c02": "中有身。由此證知，定有中有。有隨自執妄釋",
    "T29n1562_024:0475c03": "此經，言意成聲詮無色界。彼謂可住朋友命",
    "T29n1562_024:0475c04": "終，超有色天生於無色。可住天眼觀不能見，",
    "T29n1562_024:0475c05": "來問世尊，若於爾時彼有情類，乃至廣說。一",
    "T29n1562_024:0475c06": "類身者欲色界身，住意成言顯在無色，此執",
    "T29n1562_024:0475c07": "非理，無定因故。且應徵問撥中有者：此意成",
    "T29n1562_024:0475c08": "聲乃目多義，如何定執詮無色耶？謂於劫初",
    "T29n1562_024:0475c09": "色無色界，變化中有皆見此聲。如其次第略",
    "T29n1562_024:0475c10": "當顯示。如說彼位有色意成，一切支體無不",
    "T29n1562_024:0475c11": "具足。又說超越食段食天，隨生一類意成天",
    "T29n1562_024:0475c12": "處。又世尊告鄔陀夷言：意成天身，汝謂何等？",
    "T29n1562_024:0475c13": "豈不汝謂是無色名。又說從此身起意別，化",
    "T29n1562_024:0475c14": "作餘身種類有色意成。又說此身無間壞已，",
    "T29n1562_024:0475c15": "起如是蘊，有色意成。故意成聲乃目多義，如",
    "T29n1562_024:0475c16": "何定謂詮於無色？若謂餘說，此責亦同，理不",
    "T29n1562_024:0475c17": "應爾。前身已捨、後未已生，經所說故。又彼",
    "T29n1562_024:0475c18": "所執，理不應然，若為可住說無色界為意成",
    "T29n1562_024:0475c19": "者，彼則不應以天眼通觀欲色界。非離色貪",
    "T29n1562_024:0475c20": "可生欲色，若為求彼所生處故，以天眼通觀",
    "T29n1562_024:0475c21": "二界者，不應說無色為所住意成，以不定",
    "T29n1562_024:0475c22": "知彼生處故。由此經說住意成言，專為顯成",
    "T29n1562_024:0475c23": "有中有義。又何經證中有非無？由經說有五",
    "T29n1562_024:0475c24": "不還故。謂世尊說：有五不還，一者中般、二者",
    "T29n1562_024:0475c25": "生般、三無行般、四有行般、五者上流。中有若",
    "T29n1562_024:0475c26": "無，何名中般？若謂欲色二界中間得般涅槃",
    "T29n1562_024:0475c27": "名中般者，不生二界中有復無，何有有情於",
    "T29n1562_024:0475c28": "中趣般？若謂於彼有天名中，理必不然，無聖",
    "T29n1562_024:0475c29": "言故。謂於諸部都無有經說有中天，唯憑自",
    "T29n1562_024:0476a01": "計。又彼應有太過之失，謂亦應有生等諸天，",
    "T29n1562_024:0476a02": "住彼得般名生般等。若謂如言有中生般，亦",
    "T29n1562_024:0476a03": "許成立中生二有。雖復說有有行等般，而不",
    "T29n1562_024:0476a04": "許立有行等有。如是雖許別有中天，何癈",
    "T29n1562_024:0476a05": "天名？不通生等，此亦非理，有行等三別立",
    "T29n1562_024:0476a06": "有名，無別用故。非為住彼趣般涅槃，是立中",
    "T29n1562_024:0476a07": "生二有別用。又必無有住生有中得般涅槃，",
    "T29n1562_024:0476a08": "一剎那故。非更別立有行等有，於立有門少",
    "T29n1562_024:0476a09": "有別用，中生等位別立有名，於立有門各有",
    "T29n1562_024:0476a10": "別用，唯立四有有用便足，無勞別說餘別有",
    "T29n1562_024:0476a11": "名。若立中天唯有趣般用，生等何故不別立",
    "T29n1562_024:0476a12": "天名？若立中天不約此用，然許別立有中天",
    "T29n1562_024:0476a13": "名，生等亦應然，無定別因故。有何定用立中",
    "T29n1562_024:0476a14": "天名，而生等無？故不應理。又所立名皆隨義",
    "T29n1562_024:0476a15": "故，無容於此妄立異名。謂有加行道精勤運",
    "T29n1562_024:0476a16": "轉得般涅槃，名有行般；若無加行道非勤運",
    "T29n1562_024:0476a17": "轉得般涅槃，名無行般。無容於此更立異名，",
    "T29n1562_024:0476a18": "所立中天但隨汝自欲，誰遮自欲不立生等",
    "T29n1562_024:0476a19": "天？是故非斯妄分別論能遮中有，故此非無。",
    "T29n1562_024:0476a20": "又如何知定有中有？由契經說：有七善士趣",
    "T29n1562_024:0476a21": "故。謂於前五，中般分三，由處及時遠近中故。",
    "T29n1562_024:0476a22": "譬如札火小星迸時纔起近即滅，初善士亦",
    "T29n1562_024:0476a23": "爾。譬如鐵火小星迸時起至中乃滅，二善士",
    "T29n1562_024:0476a24": "亦爾。譬如鐵火大星迸時遠未墮而滅，三善",
    "T29n1562_024:0476a25": "士亦爾。若無中有，此依何立？非彼所執別有",
    "T29n1562_024:0476a26": "中天，有此處時三品差別，故彼所執定為非",
    "T29n1562_024:0476a27": "理。有說諸有壽量中間斷餘煩惱皆名中般，",
    "T29n1562_024:0476a28": "由至界位或想或尋而般涅槃，故說三品。彼",
    "T29n1562_024:0476a29": "謂煩惱隨眠位中修斷加行，名至界位。此中",
    "T29n1562_024:0476b01": "意顯有種未行，說名界位，即利根者。創起煩",
    "T29n1562_024:0476b02": "惱，便能精勤修斷加行，名至想位。此中意顯",
    "T29n1562_024:0476b03": "染想初行，說名想位，即中根者。起煩惱久，方",
    "T29n1562_024:0476b04": "能精勤修斷加行，名至尋位。此中意顯，由煩",
    "T29n1562_024:0476b05": "惱力令心於境種種尋求，說名尋位，即鈍根",
    "T29n1562_024:0476b06": "者。世尊依此善士趣中，分析中般說為三種。",
    "T29n1562_024:0476b07": "此雖巧計，義實不然，若爾現般應非有故。又",
    "T29n1562_024:0476b08": "無尋地亦說中般，如嗢柁南伽他中說：",
    "T29n1562_024:0476b09": "「總集眾聖賢，　　四靜慮各十，",
    "T29n1562_024:0476b10": "三無色各七，　　唯六謂非想。」",
    "T29n1562_024:0476b11": "此伽陀中，第二靜慮以上三地亦說中般，",
    "T29n1562_024:0476b12": "諸中般皆斷五下分結故。非無尋地可說至",
    "T29n1562_024:0476b13": "尋，非上三地中闕一善士趣。又無色界應有",
    "T29n1562_024:0476b14": "中般，有壽量中間得般涅槃故。又薄伽梵、舍",
    "T29n1562_024:0476b15": "利子等，一切皆應是中般攝，唯除生在覩史",
    "T29n1562_024:0476b16": "多天後身菩薩，及除生在北俱盧洲諸有情",
    "T29n1562_024:0476b17": "等，其餘有情容中天故。又彼或餘諸有所",
    "T29n1562_024:0476b18": "執，皆札火等喻不相應，遠近及中處時差別，",
    "T29n1562_024:0476b19": "若離中有皆不成故。汝等但由貪著己見、憎",
    "T29n1562_024:0476b20": "背中有起斯妄執，非為依隨聖教正理，是故",
    "T29n1562_024:0476b21": "中有實有極成。撥中有無是何見攝？是迷因",
    "T29n1562_024:0476b22": "果連續為先所起邪見，諸經說謗化生有情",
    "T29n1562_024:0476b23": "是邪見故。已廣成立中有非無，今復應思：當",
    "T29n1562_024:0476b24": "往何趣？所起中有形狀如何？此何所疑？此與",
    "T29n1562_024:0476b25": "生有一異業果俱有過故。所以者何？若中生",
    "T29n1562_024:0476b26": "有同一業果，便違經說，有數取趣已斷生結、",
    "T29n1562_024:0476b27": "未斷起結，乃至廣說，諸業必由煩惱起故。業",
    "T29n1562_024:0476b28": "如煩惱，應有差別，則中有形應異當趣。若中",
    "T29n1562_024:0476b29": "生有各異業果，何緣二果定先後生？此中",
    "T29n1562_024:0476c01": "有業，順現受等所不攝故，應唯不定。又見人",
    "T29n1562_024:0476c02": "等宿業雖別，而有身形相似無異；有業雖一",
    "T29n1562_024:0476c03": "而果有殊，故可生疑。諸趣中有與當所趣形",
    "T29n1562_024:0476c04": "為同別？為遣此疑，頌曰：",
    "T29n1562_024:0476c05": "此一業引故，　　如當本有形，",
    "T29n1562_024:0476c06": "本有謂死前，　　居生剎那後。",
    "T29n1562_024:0476c07": "論曰：業有二種，一牽引業、二圓滿業。中生",
    "T29n1562_024:0476c08": "二有，牽引業同、圓滿業異。引業同故，此中有",
    "T29n1562_024:0476c09": "形與當本有其狀相似，如印所印文像不",
    "T29n1562_024:0476c10": "殊。若爾，於一猪等腹內，容有五趣中有頓起，",
    "T29n1562_024:0476c11": "可有五子俱時命終，各當往生一趣中故。既",
    "T29n1562_024:0476c12": "有地獄中有現前，如何不能焚燒母腹？無斯",
    "T29n1562_024:0476c13": "過失，以地獄火唯燒有罪諸有情故，非不積",
    "T29n1562_024:0476c14": "集感彼業者。或未得果可為地獄火所焚燒，",
    "T29n1562_024:0476c15": "其理決定。又彼中有非恒被燒，如何即令焚",
    "T29n1562_024:0476c16": "燒母腹？地獄本有尚不恒燒，如暫遊增，況彼",
    "T29n1562_024:0476c17": "中有。有言：設許中有恒燒，如不可見亦不可",
    "T29n1562_024:0476c18": "觸，身極細故，所難非理。諸趣中有雖居一",
    "T29n1562_024:0476c19": "腹，非互觸燒，業所遮故。欲中有量雖如小",
    "T29n1562_024:0476c20": "兒年五六歲，而根明利。有餘師說：欲界中有",
    "T29n1562_024:0476c21": "皆如本有盛年時量。有言：菩薩中有可然，非",
    "T29n1562_024:0476c22": "餘有情中有亦爾。菩薩中有如盛年時，形量",
    "T29n1562_024:0476c23": "周圓、具諸相好，故住中有將入胎時，照百俱",
    "T29n1562_024:0476c24": "胝四大洲等，為順方域吉瑞相故，令菩薩母",
    "T29n1562_024:0476c25": "於其夢中見白象子來入右脇，九十一劫已",
    "T29n1562_024:0476c26": "捨傍生，況最後身仍為白象？有說中有皆生",
    "T29n1562_024:0476c27": "門入，非破母腹而得入胎，故雙生者前小後",
    "T29n1562_024:0476c28": "大。理實中有隨欲入胎，非要生門，無障礙",
    "T29n1562_024:0476c29": "故。然由業力，胎藏所拘，色界中有量圓滿如",
    "T29n1562_024:0477a01": "本有，非色究竟中有身形長十六千踰繕那",
    "T29n1562_024:0477a02": "量，贍部洲趣無處能容，以太虛空極寬廣",
    "T29n1562_024:0477a03": "故。中有身色如末尼珠、燈等光明，無障礙",
    "T29n1562_024:0477a04": "故。色界中有與衣俱生，慚愧增故。欲界中",
    "T29n1562_024:0477a05": "有多分無衣，無慚愧故，唯除菩薩及鮮白",
    "T29n1562_024:0477a06": "尼，本願力故。有餘師說：唯除此尼，施僧袈",
    "T29n1562_024:0477a07": "裟、發勝願故，從茲世世有自然衣，恒不離",
    "T29n1562_024:0477a08": "身、隨時改變，乃至最後般涅槃時，即以此衣",
    "T29n1562_024:0477a09": "纏屍焚葬，收其遺骨起窣堵波，亦有衣形周",
    "T29n1562_024:0477a10": "匝纏繞；菩薩所起一切善法，皆唯迴向無上",
    "T29n1562_024:0477a11": "菩提。我等所宗許二俱有說。所似本有，其體",
    "T29n1562_024:0477a12": "是何？謂在死有前、生有後蘊總說有體，雖通",
    "T29n1562_024:0477a13": "一切有漏法性，而就有情前後位別分析為",
    "T29n1562_024:0477a14": "四：一者中有，義如前說；二者生有，謂於諸",
    "T29n1562_024:0477a15": "趣結生剎那；三者本有，除生剎那，死前餘",
    "T29n1562_024:0477a16": "位；四者死有，謂最後念。若有於色未得離",
    "T29n1562_024:0477a17": "貪，此有無間中有定起，即於一生位別分四。",
    "T29n1562_024:0477a18": "豈不諸有中有最初，則本有名應目中有，非",
    "T29n1562_024:0477a19": "目中有以當無間，生等三有非彼果故。若位",
    "T29n1562_024:0477a20": "容有，生當無間，中等諸位可名本有，望餘生",
    "T29n1562_024:0477a21": "諸位安立此名，非立此名望一生三位。又此",
    "T29n1562_024:0477a22": "無間定生彼有，此有望彼立本有名。又本有",
    "T29n1562_024:0477a23": "名目正所趣，餘三不爾，不得此名。已說形量，",
    "T29n1562_024:0477a24": "餘義當辯。頌曰：",
    "T29n1562_024:0477a25": "同淨天眼見，　　業通疾具根，",
    "T29n1562_024:0477a26": "無對不可轉，　　食香非久住，",
    "T29n1562_024:0477a27": "倒心趣欲境，　　濕化染香處，",
    "T29n1562_024:0477a28": "天首上三橫，　　地獄頭歸下。",
    "T29n1562_024:0477a29": "論曰：此中有身是何眼境？為同類眼、淨天眼",
    "T29n1562_024:0477b01": "見？謂中有身，唯同類眼及餘修得淨天眼見，",
    "T29n1562_024:0477b02": "非不同類、不淨天眼之所能觀，極微細故，生得",
    "T29n1562_024:0477b03": "天眼尚不能觀，況餘能見，以說若有極淨天眼",
    "T29n1562_024:0477b04": "方能見故。有說地獄、傍生、餓鬼、人、天中有，如",
    "T29n1562_024:0477b05": "其次第，各除後後見自及前。為有能遮中有",
    "T29n1562_024:0477b06": "行不？上至諸佛亦不能遮，以諸通中業通疾",
    "T29n1562_024:0477b07": "故。中有成就最疾業通，故契經言：中有業力",
    "T29n1562_024:0477b08": "最為強盛，一切有情、一切加行，無能遮抑。",
    "T29n1562_024:0477b09": "𣣋虛自在是謂通義，通由業得名為業通，",
    "T29n1562_024:0477b10": "此通勢用速故名疾。中有具此最疾業通，諸",
    "T29n1562_024:0477b11": "通速行無能勝者，依此故說業力最強。隨地",
    "T29n1562_024:0477b12": "諸根，中有皆具。雖言中有如本有形，而初異",
    "T29n1562_024:0477b13": "熟最勝妙故。又求有故，無不具根。曾聞析破",
    "T29n1562_024:0477b14": "焰赤鐵團，見於其中有蟲居止，故知中有無",
    "T29n1562_024:0477b15": "對義成。對謂對礙，此金剛等所不能遮，故名",
    "T29n1562_024:0477b16": "無對。此界趣處皆不可轉，謂定無有色中有",
    "T29n1562_024:0477b17": "歿欲中有生，亦無翻此，此與生有一業引故。",
    "T29n1562_024:0477b18": "應知趣處不轉亦然。此中有身資段食不？且",
    "T29n1562_024:0477b19": "如欲界中有食香，隨福多福少，香有好有",
    "T29n1562_024:0477b20": "惡，由斯故得健達縛名，諸字界中義非一",
    "T29n1562_024:0477b21": "故。此頞縛界雖正目行，而於其中亦有食義，",
    "T29n1562_024:0477b22": "以食香故名健達縛。而音短者，如設建途及",
    "T29n1562_024:0477b23": "羯建途，略故無過。有說中有藉香持身，以尋",
    "T29n1562_024:0477b24": "香行名健達縛。如是中有為住幾時？此中有",
    "T29n1562_024:0477b25": "身定非久住。生緣未合，非久如何？大德釋言：",
    "T29n1562_024:0477b26": "常途非久；緣未合者容住多時，由彼命根非",
    "T29n1562_024:0477b27": "別業引。有餘師說：此但少時，以中有中恒求",
    "T29n1562_024:0477b28": "生故。若於父母俱定不移，雖住遠方，業令速",
    "T29n1562_024:0477b29": "合。若於父母隨一可移，雖極清貞訶厭欲者，",
    "T29n1562_024:0477c01": "而於異境起染現行。諸起染定時，令非時亦",
    "T29n1562_024:0477c02": "起。或寄相似餘類中生，謂驢等身似於馬等。",
    "T29n1562_024:0477c03": "非由所寄同分有殊，便失中生一業所引，生",
    "T29n1562_024:0477c04": "緣雖別所引一故。設許轉受相似類生，由少",
    "T29n1562_024:0477c05": "類同亦無有過。又界趣處若不全移，雖少類",
    "T29n1562_024:0477c06": "殊亦無有失，以界趣處業定不移，餘外生緣",
    "T29n1562_024:0477c07": "見有差別，如豆足等，斯有何過。或業種類差",
    "T29n1562_024:0477c08": "別無邊，唯佛世尊方能究達。正結中有為以",
    "T29n1562_024:0477c09": "何心？以染污心，譬如生有。將結生有，方便如",
    "T29n1562_024:0477c10": "何？住中有中為至生處，由心顛倒馳趣欲",
    "T29n1562_024:0477c11": "境。彼宿業力所起眼根，雖住遠方，能見生處",
    "T29n1562_024:0477c12": "父母交會而起倒心。若當為男，於母起愛、於",
    "T29n1562_024:0477c13": "父起恚，女則相違。由是因緣，男女生已，於母",
    "T29n1562_024:0477c14": "於父如次偏朋。故《施設論》有如是說：時健達",
    "T29n1562_024:0477c15": "縛，於二心中隨一現行，謂愛或恚。彼由起此",
    "T29n1562_024:0477c16": "二種倒心，便謂己身與所愛合，所憎不淨泄",
    "T29n1562_024:0477c17": "至胎時，謂是己有便生憙慰，當生喜位名入",
    "T29n1562_024:0477c18": "母胎，取最後時所遺精血二三滴許成羯剌",
    "T29n1562_024:0477c19": "藍，精血相依無間而住，中有蘊滅、生有蘊",
    "T29n1562_024:0477c20": "生。若男處胎，依母右脇向背蹲坐；若女處胎，",
    "T29n1562_024:0477c21": "依母左脇向腹而住，女男串習左右事故，宿",
    "T29n1562_024:0477c22": "自分別力使然故。無欲中有非女非男，以中",
    "T29n1562_024:0477c23": "有身不闕根故，入母胎後或作不男。如何無",
    "T29n1562_024:0477c24": "根羯剌藍大種體，即能作諸色根生依？誰謂",
    "T29n1562_024:0477c25": "色根依彼大種？中有大種以羯剌藍大種為",
    "T29n1562_024:0477c26": "依，能生生有。謂彼中有與羯剌藍大種相依，",
    "T29n1562_024:0477c27": "最後滅位，中有大種藉彼為緣為因，引生異",
    "T29n1562_024:0477c28": "前大種，彼異大種能作根依，如種生芽必",
    "T29n1562_024:0477c29": "依地等。若爾，何緣契經中說：父母不淨，生羯",
    "T29n1562_024:0478a01": "剌藍，依不淨生。無違經失，有餘師說：精血大",
    "T29n1562_024:0478a02": "種於轉變位即作根依。謂前無根中有俱滅，",
    "T29n1562_024:0478a03": "後有根者無間續生，如種與芽滅生道理。",
    "T29n1562_024:0478a04": "彼執生有色法生時，非中有色相續而起，與",
    "T29n1562_024:0478a05": "芽從種道理相違。無情與情為種引起，不應",
    "T29n1562_024:0478a06": "道理，相續異故。有情無情二色俱滅，後情色",
    "T29n1562_024:0478a07": "起，無情為因、情不為因，言非應理，是故前",
    "T29n1562_024:0478a08": "說於理為勝。此說欲界胎卵二生，濕化二生",
    "T29n1562_024:0478a09": "染於香處。若濕生者，染香故生，謂遠嗅知生",
    "T29n1562_024:0478a10": "處香氣，便生愛染往彼受生，隨業所應香有",
    "T29n1562_024:0478a11": "淨穢。若化生者，染處故生，謂遠觀知當所生",
    "T29n1562_024:0478a12": "處，便生愛染往彼受生，隨業所應處有淨",
    "T29n1562_024:0478a13": "穢。生地獄者亦由業力，或見身遇冷雨寒風、",
    "T29n1562_024:0478a14": "或見身遭熱風猛焰，冷侵熱逼酷毒難忍，希",
    "T29n1562_024:0478a15": "遇溫涼冀除所厄，見熱地獄熱焰熾然、寒地",
    "T29n1562_024:0478a16": "獄中寒風飄鼓，便生愛染馳躬投赴。有餘師",
    "T29n1562_024:0478a17": "說：由見先造感彼業時己身伴類，心生愛慕",
    "T29n1562_024:0478a18": "馳往赴彼。往何趣中有，何相赴生處？且天中",
    "T29n1562_024:0478a19": "有，首正上昇，如人直身從坐而起。人等三",
    "T29n1562_024:0478a20": "趣，中有橫行，如鳥飛空往餘洲處。地獄中",
    "T29n1562_024:0478a21": "有，頭下足上，顛墜其中。故伽他說：",
    "T29n1562_024:0478a22": "「顛墜於地獄，　　足上頭歸下，",
    "T29n1562_024:0478a23": "由毀謗諸仙，　　樂寂修苦行。」",
    "T29n1562_024:0478a24": "因辯中有，復應伺察：何緣無色無中有耶？彼",
    "T29n1562_024:0478a25": "業不能引中有故。何緣彼業於此無能？起結",
    "T29n1562_024:0478a26": "斷已方生彼故。煩惱助業方能引果，非離煩",
    "T29n1562_024:0478a27": "惱業有引能，以阿羅漢雖有諸業而不能引",
    "T29n1562_024:0478a28": "當來有故。有說：若地具麁細業，於彼地中得",
    "T29n1562_024:0478a29": "有中有，然無色界有細無麁。麁細業者，謂色",
    "T29n1562_024:0478b01": "非色、或身等業、或十業道。此復應詰、何緣",
    "T29n1562_024:0478b02": "若地具麁細業方有中有？今於此中見如是",
    "T29n1562_024:0478b03": "意，中有是細、所趣是麁，以所趣中滿業多故。",
    "T29n1562_024:0478b04": "又趣壽限容有定故。有位中受細滿業果，有",
    "T29n1562_024:0478b05": "位中受麁滿業果，欲色界中具二業果故有",
    "T29n1562_024:0478b06": "中有；無色不然。有餘師說：為往生處表所趣",
    "T29n1562_024:0478b07": "形，故立中有；非無色界有處有形。若爾，即於",
    "T29n1562_024:0478b08": "自死屍內身根滅處命終受生，不往餘方，中",
    "T29n1562_024:0478b09": "有何用？此立中有表所趣形，前說二緣隨有",
    "T29n1562_024:0478b10": "一故。此救非理，表所趣形於所趣生無勝用",
    "T29n1562_024:0478b11": "故。若中有已起可表所趣，形無用故不起，何",
    "T29n1562_024:0478b12": "能表所趣？故表所趣非中有因。然上座言：若",
    "T29n1562_024:0478b13": "命終處即受生者，中有便無。彼言非善，非死",
    "T29n1562_024:0478b14": "有位方引中有，如何可說若死處生不引中",
    "T29n1562_024:0478b15": "有？定於先時已作增長感中有業，今誰為礙",
    "T29n1562_024:0478b16": "令中有果不起現前。或復中生同一業果，中",
    "T29n1562_024:0478b17": "有復是一期生初，中有若無生應不續，如必",
    "T29n1562_024:0478b18": "無有越羯剌藍生頞部曇，是彼初故。若謂生",
    "T29n1562_024:0478b19": "有是一期初，中有非初，不必須引。此都無義，",
    "T29n1562_024:0478b20": "但有虛言，彼生起結俱未斷故。汝亦應許，未",
    "T29n1562_024:0478b21": "斷生結，生有或無，無異因故。非須別用方有",
    "T29n1562_024:0478b22": "蘊起，蘊起必由因未離愛，彼即中有須起之",
    "T29n1562_024:0478b23": "因。如有胎中定當死者，除由因力，何用根生？",
    "T29n1562_024:0478b24": "若謂此應如中般者無生滿業，如是即於死",
    "T29n1562_024:0478b25": "處生者，無中滿業此例不齊，如生有位必依",
    "T29n1562_024:0478b26": "中有，非中有位亦依生有，故例不齊。由斯一",
    "T29n1562_024:0478b27": "切未離第四靜慮貪者，彼若已造生有滿業，",
    "T29n1562_024:0478b28": "必亦能造中有滿業，不說自成。或有不還，由",
    "T29n1562_024:0478b29": "對治力伏相續故，生結不行，此唯能造中有",
    "T29n1562_024:0478c01": "滿業。若闕對治、是俱墮法，彼無能礙二結",
    "T29n1562_024:0478c02": "現行。由是未離色界貪者，生有必依中有起",
    "T29n1562_024:0478c03": "故。設於死處即受生者，亦定應許死有無間",
    "T29n1562_024:0478c04": "中有即生，中有無間生有方起。又此中有有",
    "T29n1562_024:0478c05": "決定相，謂無未離欲色界貪生有不從中有",
    "T29n1562_024:0478c06": "後起，亦無中有與所趣生非同一業所牽引",
    "T29n1562_024:0478c07": "果，亦無中有能入無心可為身證俱分解脫，",
    "T29n1562_024:0478c08": "及起世俗不同分心。住中有中無轉根義，亦",
    "T29n1562_024:0478c09": "無能斷見所斷惑，及無斷欲界修所斷隨眠。",
    "T29n1562_024:0478c10": "如是等門，皆應思擇。一切中有皆起倒心入",
    "T29n1562_024:0478c11": "母胎不？不爾。云何？契經中說：入胎有四。其四",
    "T29n1562_024:0478c12": "者何？頌曰：",
    "T29n1562_024:0478c13": "一於入正知，　　二三兼住出，",
    "T29n1562_024:0478c14": "四於一切位，　　及卵恒無知。",
    "T29n1562_024:0478c15": "前三種入胎，　　謂輪王二佛，",
    "T29n1562_024:0478c16": "業智俱勝故，　　如次四餘生。",
    "T29n1562_024:0478c17": "論曰：有諸有情多修福慧，故死生位念力所",
    "T29n1562_024:0478c18": "持，心想分明、正知無亂，於中或有正知入",
    "T29n1562_024:0478c19": "胎，或有正知住胎兼入，或正知出兼知入住。",
    "T29n1562_024:0478c20": "兼言為顯後必帶前。有諸有情福慧俱少，入",
    "T29n1562_024:0478c21": "住出位皆不正知，前不正知後位必爾。如是",
    "T29n1562_024:0478c22": "所說四種入胎，具攝一切入胎皆盡，順結頌",
    "T29n1562_024:0478c23": "法如是次第，然契經中次第不爾。如是四",
    "T29n1562_024:0478c24": "種，且說胎生，有愚不愚分位差別。諸卵生者，",
    "T29n1562_024:0478c25": "入胎等位皆恒無知。如何卵生，從卵而出言",
    "T29n1562_024:0478c26": "入胎藏？此據當來，立名無失，如世間說造釧",
    "T29n1562_024:0478c27": "織衣。或說卵生曾入胎等，依今說昔，故無有",
    "T29n1562_024:0478c28": "過。應知此中依想勝解有倒無倒，故說正不",
    "T29n1562_024:0478c29": "正知。謂諸有情有倒想解，於中或有業智有",
    "T29n1562_024:0479a01": "失，彼入胎位起倒想解，見大風雨毒熱嚴寒，",
    "T29n1562_024:0479a02": "或大軍眾聲威亂逼，遂見自入密草稠林葉",
    "T29n1562_024:0479a03": "窟茅廬、投樹牆下。於中或有業雖無失，由智",
    "T29n1562_024:0479a04": "有失起倒想解，入母胎位，自見己身入妙園",
    "T29n1562_024:0479a05": "林昇花臺殿，坐臥殊勝諸床座等。住時見己",
    "T29n1562_024:0479a06": "住在此中，出位見身從此處出，是於三位皆",
    "T29n1562_024:0479a07": "不正知。若諸有情無倒想解，彼入胎位知自",
    "T29n1562_024:0479a08": "入胎，住出胎時自知住出，是於三位皆能正",
    "T29n1562_024:0479a09": "知。四種入胎經，應隨此義釋。何緣入胎不正",
    "T29n1562_024:0479a10": "知者，於住出位必不正知？劣悟勝迷，理無容",
    "T29n1562_024:0479a11": "故。謂將入位，支體諸根具足無損、強勝明",
    "T29n1562_024:0479a12": "利，尚不正知，況住出時支根損缺、羸劣暗昧",
    "T29n1562_024:0479a13": "而能正知，理無容故。住正知者，由入胎時勝",
    "T29n1562_024:0479a14": "正知因一力引故。出正知者，由入住時勝正",
    "T29n1562_024:0479a15": "知因二力引故。又前三種入胎不同，謂轉輪",
    "T29n1562_024:0479a16": "王、獨覺、大覺，如其次第。初入胎者，謂轉輪",
    "T29n1562_024:0479a17": "王，入位正知，非住非出。二入胎者，謂獨勝",
    "T29n1562_024:0479a18": "覺，入住正知，非於出位。三入胎者，謂無上",
    "T29n1562_024:0479a19": "覺，入住出位皆能正知。此初三人以當名",
    "T29n1562_024:0479a20": "顯，復有差別如次應知，業、智及俱三種勝故。",
    "T29n1562_024:0479a21": "第一業勝，宿世曾修廣大福故。第二智勝，久",
    "T29n1562_024:0479a22": "習多聞勝思擇故。第三俱勝，曠劫修行勝福",
    "T29n1562_024:0479a23": "慧故。除前三種，餘胎卵生福智俱劣，合成",
    "T29n1562_024:0479a24": "第四。有說：此四皆辯菩薩，謂最後有即是第",
    "T29n1562_024:0479a25": "三覩史多天；前生第二，遇迦葉波佛；次前生",
    "T29n1562_024:0479a26": "為初；自此以前皆是第四。或復初二三無數",
    "T29n1562_024:0479a27": "劫，如其次第，前三入胎，自此以前皆是第",
    "T29n1562_024:0479a28": "四。豈不續有定是染心，何容正知入母胎藏？",
    "T29n1562_024:0479a29": "正知正念說根律儀，夫根律儀決應是善，無",
    "T29n1562_024:0479b01": "斯過失。一切正知皆善性攝，非所許故，異此",
    "T29n1562_024:0479b02": "應無正知誑語。或入胎位據相續說，非唯正",
    "T29n1562_024:0479b03": "結生有剎那。於此位中，善心多起、染污心",
    "T29n1562_024:0479b04": "少，故說正知，如世間說白豆聚等。或令於彼",
    "T29n1562_024:0479b05": "發起恭敬，於不迷亂立正知名。謂如實知，",
    "T29n1562_024:0479b06": "此是我父、此是我母，故名正知。云何第三後",
    "T29n1562_024:0479b07": "有菩薩，於戒果等皆明了知，而入胎時有如",
    "T29n1562_024:0479b08": "是事？非入住位有不正知，可於出時有正知",
    "T29n1562_024:0479b09": "理。出正知者，先因引故，無斯過失，由無始",
    "T29n1562_024:0479b10": "來串習如是世俗愛故。世間現見，由串習",
    "T29n1562_024:0479b11": "力，於纔生時便有愛染。如何可說四種入胎？",
    "T29n1562_024:0479b12": "唯正不正知二種入胎故，非住及出可說入",
    "T29n1562_024:0479b13": "胎，故不應言入胎有四。以入勝故，說四無失。",
    "T29n1562_024:0479b14": "謂入胎時有差別故，於住出位有能正知。",
    "T29n1562_024:0479b15": "以無不正知入母胎藏，於住或出位能有",
    "T29n1562_024:0479b16": "正知，故於住出無倒想解。能自知者，由入差",
    "T29n1562_024:0479b17": "別，是故入胎聲，兼說住出位。故住出位雖",
    "T29n1562_024:0479b18": "有正知及不正知，而不成六，由入勝故。雖有",
    "T29n1562_024:0479b19": "三種，同異類殊而總說入。所以然者，由爾所",
    "T29n1562_024:0479b20": "門說處母胎事究竟故。如是異類有二入",
    "T29n1562_024:0479b21": "胎，於同類中復二成四。此中應說誰往入",
    "T29n1562_024:0479b22": "胎？何故問誰？以無我故。謂若無我，為復說",
    "T29n1562_024:0479b23": "誰從此世間乘中有蘊，往趣他世入住出",
    "T29n1562_024:0479b24": "胎？是故應有內用士夫，從此世間往入胎等。",
    "T29n1562_024:0479b25": "為遮彼故，頌曰：",
    "T29n1562_024:0479b26": "無我唯諸蘊，　　煩惱業所為，",
    "T29n1562_024:0479b27": "由中有相續，　　入胎如燈焰，",
    "T29n1562_024:0479b28": "如引次第增，　　相續由惑業，",
    "T29n1562_024:0479b29": "更趣於餘世，　　故有輪無初，",
    "T29n1562_024:0479c01": "論曰：無有實我能往入胎。所以者何？如色眼",
    "T29n1562_024:0479c02": "等自性作業不可得故。託所依緣，識等起",
    "T29n1562_024:0479c03": "位，所執別用，實我不成。別用既無，又無自性",
    "T29n1562_024:0479c04": "明了可得，如兔角等，如何執有內用士夫？",
    "T29n1562_024:0479c05": "世尊亦遮所執實我是作受者、能往後世，故",
    "T29n1562_024:0479c06": "世尊言：有業有異熟，作者不可得。謂能捨此",
    "T29n1562_024:0479c07": "蘊，及能續餘蘊，乃至廣說。復如何知，所執實",
    "T29n1562_024:0479c08": "我是作者等實不可得？為體無故、為體實",
    "T29n1562_024:0479c09": "有？有不得因，無得因故。我宗定許由我體",
    "T29n1562_024:0479c10": "無故不可得，非餘因故。諸起我執無過四",
    "T29n1562_024:0479c11": "種，一執有我即蘊為性、二執異蘊住在蘊中、",
    "T29n1562_024:0479c12": "三執異蘊住異蘊法、四執異蘊都無所住。如",
    "T29n1562_024:0479c13": "是四種執我，有實而不可得，皆不應理。且",
    "T29n1562_024:0479c14": "非有我即蘊為性，即別即總皆不成故。所以",
    "T29n1562_024:0479c15": "者何？各別自相所不攝故，應成假故。亦非異",
    "T29n1562_024:0479c16": "蘊住在蘊中，體常無常俱有過故。若無常者，",
    "T29n1562_024:0479c17": "念念各異便非一我。有死有生，即作者應失、",
    "T29n1562_024:0479c18": "不作者應得。又非離蘊有生滅法少分可得，",
    "T29n1562_024:0479c19": "故非無常。若謂是常，應無轉變，生老病死",
    "T29n1562_024:0479c20": "皆不應成，又應無容別往餘趣。又愛非愛境",
    "T29n1562_024:0479c21": "界合時，我不應隨苦樂轉變，亦不應為苦樂",
    "T29n1562_024:0479c22": "相應煩惱所惱。既非所惱，不應由斯起法非",
    "T29n1562_024:0479c23": "法，則未來世愛非愛身既無有因，應無生理。",
    "T29n1562_024:0479c24": "則不可說我體雖常由身改轉說我變異，如",
    "T29n1562_024:0479c25": "是我體不隨自身生老病死、諸趣苦樂、煩惱",
    "T29n1562_024:0479c26": "業果而轉變故，則應本來畢竟解脫。既不許",
    "T29n1562_024:0479c27": "爾，故我非常。離常無常，不可別執有第三",
    "T29n1562_024:0479c28": "聚計之為我。如虛空等諸無為法，體異蘊",
    "T29n1562_024:0479c29": "故不住蘊中，此亦應然，應不住蘊。亦非異蘊",
    "T29n1562_024:0480a01": "住異蘊法，染淨蘊法既不相依，則所計我便",
    "T29n1562_024:0480a02": "成不用。既不依蘊，非蘊何依？我與非蘊不相",
    "T29n1562_024:0480a03": "關故。亦非異蘊都無所住，如無為法，過同前",
    "T29n1562_024:0480a04": "故。又應本來常解脫故，謂所執我既無所",
    "T29n1562_024:0480a05": "住，則與色身苦樂等受、小大等想、善惡等",
    "T29n1562_024:0480a06": "行、色聲等識都不相關，則應本來遠離五",
    "T29n1562_024:0480a07": "蘊，不由功用自然解脫。是故所執實我作者，",
    "T29n1562_024:0480a08": "能捨此續餘無故不可得，非體實有，有不得",
    "T29n1562_024:0480a09": "因，得因無故而不可得。若爾，外道於何所",
    "T29n1562_024:0480a10": "緣而起我執？雖離諸蘊無別我性為執所緣，",
    "T29n1562_024:0480a11": "然唯諸蘊為境起執。如契經說：諸有執我等",
    "T29n1562_024:0480a12": "隨觀見，一切唯於五取蘊起。雖無如彼外道",
    "T29n1562_024:0480a13": "所說真實我性，而有聖教隨順世間所說假",
    "T29n1562_024:0480a14": "我。既無實我，依何假說？雖無實我，而於蘊",
    "T29n1562_024:0480a15": "中隨順世間假說為我。何緣知說我，唯託蘊",
    "T29n1562_024:0480a16": "非餘？以染及淨法，唯依蘊成故。謂我實無，以",
    "T29n1562_024:0480a17": "諸雜染但依諸蘊剎那相續，由煩惱業勢力",
    "T29n1562_024:0480a18": "所引，中有相續得入母胎。譬如燈焰剎那相",
    "T29n1562_024:0480a19": "續轉至餘方，諸蘊亦爾。且於欲界若未離貪，",
    "T29n1562_024:0480a20": "內外處為緣起，非理作意貪等煩惱從此而",
    "T29n1562_024:0480a21": "生，劣中勝思及識俱起，起已能牽當非愛果。",
    "T29n1562_024:0480a22": "亦為無間識等生緣，無間識等觀同異類。前",
    "T29n1562_024:0480a23": "俱生緣而得起時，或善或染或無記性，起已",
    "T29n1562_024:0480a24": "復能引自當果，及為無間識等生緣。如是為",
    "T29n1562_024:0480a25": "緣，後後次第能牽二果，隨應當知。此蘊相",
    "T29n1562_024:0480a26": "續，領納先世惑業所引壽量等法，彼異熟勢",
    "T29n1562_024:0480a27": "至窮盡時，死識與依俱至滅位，能為中有",
    "T29n1562_024:0480a28": "識等生緣。中有諸蘊，由先惑業如幻相續，往",
    "T29n1562_024:0480a29": "所生處至母腹內，中有滅時復能為緣生生",
    "T29n1562_024:0480b01": "有蘊。譬如燈焰雖剎那滅，而能前後因果無",
    "T29n1562_024:0480b02": "間展轉相續得至餘方。故雖無我，蘊剎那滅，",
    "T29n1562_024:0480b03": "而能往趣後世義成。即此諸蘊，如先惑業勢",
    "T29n1562_024:0480b04": "力所引，次第漸增，於一期中展轉相續，復由",
    "T29n1562_024:0480b05": "惑業往趣餘世。現見因異其果有殊，故諸引",
    "T29n1562_024:0480b06": "業果量非等，壽果長短由業不同隨業增",
    "T29n1562_024:0480b07": "微，所引壽命與身根等展轉相依，於羯剌藍、",
    "T29n1562_024:0480b08": "頞部曇等後後諸位漸漸轉增。何等名為羯",
    "T29n1562_024:0480b09": "剌藍等？謂蘊相續轉變不同，如是漸增至根",
    "T29n1562_024:0480b10": "熟位。觀內外處作意等緣，和合發生貪等煩",
    "T29n1562_024:0480b11": "惱，造作增長種種諸業。由此惑業，復有如前",
    "T29n1562_024:0480b12": "中有相續轉趣餘世，應知如是有輪無初。謂",
    "T29n1562_024:0480b13": "惑為因能造諸業，業為因故力能引生，生復",
    "T29n1562_024:0480b14": "為因起於惑業，從此惑業更復有生，故知有",
    "T29n1562_024:0480b15": "輪旋環無始。若執有始，始應無因。始既無因，",
    "T29n1562_024:0480b16": "餘應自起。無異因故，現見相違，由此定無無",
    "T29n1562_024:0480b17": "因起法。無一常法少能為因，破自在中已廣",
    "T29n1562_024:0480b18": "遮遣。是故生死決定無初，猶如穀等展轉相",
    "T29n1562_024:0480b19": "續。然有後邊，由因盡故，如種等盡芽等不生。",
    "T29n1562_024:0480b20": "生死既無，究竟清淨，故染及淨唯依蘊成，執",
    "T29n1562_024:0480b21": "有實我便為無用。",
    "T29n1562_024:0480b22": "說一切有部順正理論卷第二十四"
}