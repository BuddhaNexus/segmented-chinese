{
    "X64n1260_004:0024c04": "列祖提綱錄卷第四",
    "X64n1260_004:0024c06": "武林十八澗理安禪寺住持婁東行悅集",
    "X64n1260_004:0024c07": "佛降誕提綱(報本)",
    "X64n1260_004:0024c08": "黃龍南禪師。佛誕上堂。今日四月八。我佛降生之日。",
    "X64n1260_004:0024c09": "天下精藍。皆悉浴佛。記得遵布衲。在藥山會裏充殿",
    "X64n1260_004:0024c10": "主。浴佛之次。藥山問。汝只浴得者箇。還浴得那箇麼。",
    "X64n1260_004:0024c11": "遵云。把將那箇來。藥山便休。大眾。古人隨時一言半",
    "X64n1260_004:0024c12": "句。亦無巧妙。今人用盡心力安排。終不到他境界。眾",
    "X64n1260_004:0024c13": "中商量。或云。者箇是銅像。那箇是法身。銅像有形。可",
    "X64n1260_004:0024c14": "以洗滌。法身無相。如何洗得。藥山只知其一。不知其",
    "X64n1260_004:0024c15": "二。被遵公靠倒。直得口似揙擔。不勝懡[怡台+羅]。又云。古德",
    "X64n1260_004:0024c16": "垂問。只要驗人。問汝那箇。便道是者箇。把捋那箇來。",
    "X64n1260_004:0024c17": "正是隨聲逐色。齩他言句。上他圈繢。藥山見伊不會。",
    "X64n1260_004:0024c18": "所以便休。又道。藥山恁麼來。早是無事起事。好肉上",
    "X64n1260_004:0024c19": "剜瘡。遵公不見來病。却向灸瘡瘢上。更著艾爝。有云。",
    "X64n1260_004:0024c20": "古人得了。逢場作戲。無可不可。何高何低。彼此知有。",
    "X64n1260_004:0024c21": "自是後人強生分別。如前所解。葢不遇人。一失其源。",
    "X64n1260_004:0024c22": "迷而不復。所以只憑識心。思量計較。以當宗乘。殊不",
    "X64n1260_004:0024c23": "知有作思惟。從有心起。用此思惟。辨於佛境。如取螢",
    "X64n1260_004:0024c24": "火燒須彌山。縱經塵劫。終不能著。是故。行脚高人。切",
    "X64n1260_004:0025a01": "須自看。從上來事。合作麼生。畢竟將何敵他生死。勿",
    "X64n1260_004:0025a02": "以少許浮麤識見。自作障礙。佛法不是者箇道理。同",
    "X64n1260_004:0025a03": "安今日不避口業。與諸人說破。此二尊宿。一出一入。",
    "X64n1260_004:0025a04": "未見輸嬴。三十年後。不得錯舉。",
    "X64n1260_004:0025a05": "開福道寧禪師。浴佛上堂。未離兜率。已降王宮。未出",
    "X64n1260_004:0025a06": "母胎。度人已畢。諸禪德。日日日從東畔出。朝朝鷄向",
    "X64n1260_004:0025a07": "五更啼。雖然不是桃花洞。春至桃花亦滿溪。又道。毗",
    "X64n1260_004:0025a08": "籃園內。右脇降生。七步周行。四方目顧。天上天下。唯",
    "X64n1260_004:0025a09": "我獨尊。大似貪觀天上月。失却手中珠。還知落處麼。",
    "X64n1260_004:0025a10": "若知落處。方為孝子順孫。苟或未然。不免重下註脚。",
    "X64n1260_004:0025a11": "良久云曰。天生伎倆能奇恠。末上輸他弄一場。",
    "X64n1260_004:0025a12": "圓悟勤禪師。浴佛上堂。一手指天。一手指地。末上一",
    "X64n1260_004:0025a13": "機。衲僧巴鼻。步步蓮華。金盆澡洗。西天東土共流傳。",
    "X64n1260_004:0025a14": "至今處處澆香水。良久云。車不橫推。理無曲斷。下座。",
    "X64n1260_004:0025a15": "雲峯悅禪師。四月八日上堂。教中道。四月八是佛生",
    "X64n1260_004:0025a16": "之日。放大光明。照耀十方。地涌金蓮華。自然棒雙足。",
    "X64n1260_004:0025a17": "東西及南北。各行於七步。分手指天地。作獅子吼聲。",
    "X64n1260_004:0025a18": "上下及四維。無能尊我者。後來雲門大師舉了云。老",
    "X64n1260_004:0025a19": "僧當時若見。一棒打殺。與狗子喫却。且圖天下太平。",
    "X64n1260_004:0025a20": "師云。奇恠。諸禪德。雲門雖有定亂之謀。且無出身之",
    "X64n1260_004:0025a21": "路。若也辯得。許你頂門具一隻眼。便下座。",
    "X64n1260_004:0025a22": "龍門遠禪師。浴佛上堂。如來妙色身。真實難藏覆。不",
    "X64n1260_004:0025a23": "挂本來衣。豈著娘生袴。無憂樹下降生時。南北東西",
    "X64n1260_004:0025a24": "行七步。行七步。度盡眾生無所度。今辰四月初八。我",
    "X64n1260_004:0025b01": "佛如來降生之日。天下精藍。煎湯浴佛。佛則從諸人",
    "X64n1260_004:0025b02": "浴。且道。如何是佛。要知麼。佛名如來。常在不滅。有人",
    "X64n1260_004:0025b03": "見得。山僧更不忉忉。若無人見得。山僧重說偈言。昨",
    "X64n1260_004:0025b04": "日如來垂法雨。今朝法雨洗如來。了然一味無差別。",
    "X64n1260_004:0025b05": "雲外青山朵朵開。欲報如來深恩。殿上重新浴過。下",
    "X64n1260_004:0025b06": "座。",
    "X64n1260_004:0025b07": "護國元禪師。浴佛上堂。者釋迦老子。初生下來。便作",
    "X64n1260_004:0025b08": "箇笑具。一手指天。一手指地云。天上天下唯我獨尊。",
    "X64n1260_004:0025b09": "後來雲門大師道。我當時若見。一棒打殺。與狗子喫",
    "X64n1260_004:0025b10": "却。貴圖天上太平。尚有人不肯放過。却道讚祖。須是",
    "X64n1260_004:0025b11": "雲門始得。且道。那裏是讚他處。莫是一棒打殺處是",
    "X64n1260_004:0025b12": "麼。且喜沒交涉。今日南明。乍此住持。祇得放過。若不",
    "X64n1260_004:0025b13": "放過。盡大地人。竝皆乞命始得。如今事不獲已。且同",
    "X64n1260_004:0025b14": "大眾。佛殿上每人與他一杓。何故。豈不見道。乍可違",
    "X64n1260_004:0025b15": "條。不可越例。以拂子擊禪床。下座。",
    "X64n1260_004:0025b16": "大慧杲禪師。浴佛上堂。未離兜率。已降王宮。未出母",
    "X64n1260_004:0025b17": "胎。度人已畢。者箇是題目。摩耶夫人。毗藍園裏攀無",
    "X64n1260_004:0025b18": "憂樹。右脇而生悉達太子。直得九龍吐水。沐浴金軀。",
    "X64n1260_004:0025b19": "地涌金蓮。以承其足。者箇是序分。以手指天地。作大",
    "X64n1260_004:0025b20": "獅子吼。上下及四維。無能尊我者。者箇是正宗。育王",
    "X64n1260_004:0025b21": "今日專為流通去也。遂拈拄杖卓一下云。釋迦老子",
    "X64n1260_004:0025b22": "來也。舉起云。淨法界身。本無出沒。大悲願力。示現受",
    "X64n1260_004:0025b23": "生。已上四段不同。收歸上科。擲下云。下座與大眾同",
    "X64n1260_004:0025b24": "到殿上。再講經首嘔啊。",
    "X64n1260_004:0025c01": "浴佛上堂。九十七種大人相。莊嚴微妙淨法身。示現",
    "X64n1260_004:0025c02": "誕生出母胎。為眾生故作佛事。且作麼生是作底佛",
    "X64n1260_004:0025c03": "事。良久云。下座與首座大眾。同入如來香水海。助者",
    "X64n1260_004:0025c04": "老子。轉大法輪。",
    "X64n1260_004:0025c05": "浴佛示眾。末後一句子。聲前露倮倮。葢天葢地。葢聲",
    "X64n1260_004:0025c06": "葢色。黃面老子。得箇一著子便道。未離兜率。已降王",
    "X64n1260_004:0025c07": "宮。未出母胎。度人已畢。及至初生。則震動一切世界",
    "X64n1260_004:0025c08": "網。便一手指天。一手指地。作大獅子吼道。天上天下",
    "X64n1260_004:0025c09": "惟我獨尊。為一大事因緣故。開佛知見。示佛知見。悟",
    "X64n1260_004:0025c10": "佛知見。入佛知見。殊不知數千年後。被箇跛脚阿師。",
    "X64n1260_004:0025c11": "要一棒打殺。與狗子喫。貴圖天下太平。且道。釋迦老",
    "X64n1260_004:0025c12": "子。過在什麼處。莫是指天指地開大口麼。莫是不合",
    "X64n1260_004:0025c13": "鼓弄人家男女麼。莫是開佛知見。示佛知見。悟佛知",
    "X64n1260_004:0025c14": "見。入佛知見麼。若恁麼商量。不惟謗他釋迦老子。亦",
    "X64n1260_004:0025c15": "乃辜負雲門大師。到者裏。若知雲門落處。即知自己",
    "X64n1260_004:0025c16": "落處。且道。落在甚麼處。良久云。萬古碧潭空界月。再",
    "X64n1260_004:0025c17": "三撈摝始應知。復舉僧問五祖。如何是佛。祖云。露胷",
    "X64n1260_004:0025c18": "跣足。如何是法。云。大赦不放。如何是僧。云。釣漁船上",
    "X64n1260_004:0025c19": "謝三郎。師云。此三轉語。一轉具三玄三要。四料揀。四",
    "X64n1260_004:0025c20": "賓主。洞山五位。雲門三句。百千法門。無量妙義。若人",
    "X64n1260_004:0025c21": "揀得。許你具一隻眼。",
    "X64n1260_004:0025c22": "梁山遠禪師。浴佛上堂。舉藥山浴佛公案。拈云。者僧",
    "X64n1260_004:0025c23": "問處。依稀越國。髣髴楊州。藥山答來。眼似流星。機如",
    "X64n1260_004:0025c24": "掣電。檢點將來。二俱不了。若是山僧即不然。當時纔",
    "X64n1260_004:0026a01": "見他問。只浴得者箇。且浴不得那箇。但轉木杓柄。與",
    "X64n1260_004:0026a02": "伊待他擬議之間。攔面便潑。假饒者僧有大神通。具",
    "X64n1260_004:0026a03": "大智慧。也無施展處。敢問大眾。者箇即且置。喚甚麼",
    "X64n1260_004:0026a04": "作那箇。下座佛殿燒香。為你說破。",
    "X64n1260_004:0026a05": "靈隱原禪師。浴佛上堂。舉藥山浴佛話。師云。者一箇。",
    "X64n1260_004:0026a06": "那一箇。一一從頭都浴過。藥山布衲謾商量。仔細看",
    "X64n1260_004:0026a07": "來成話墮。成話墮。轉誵訛。拍禪床云。武林春已老。臺",
    "X64n1260_004:0026a08": "榭緣陰多。",
    "X64n1260_004:0026a09": "浴佛上堂。舉香嚴和尚云。去年貧未是貧。今年貧始",
    "X64n1260_004:0026a10": "是貧。去年貧。猶有卓錐之地。今年貧。錐也無。眾中忽",
    "X64n1260_004:0026a11": "有箇漢出來問。長老錯了也。今朝四月八。是佛生日。",
    "X64n1260_004:0026a12": "如何舉此公案。山僧只對道。住持事繁。下座。",
    "X64n1260_004:0026a13": "妙峯璨禪師。浴佛上堂。今朝是如來降生之節。天下",
    "X64n1260_004:0026a14": "緇流。莫不以香湯灌沐。共報洪恩。為甚麼教中却道。",
    "X64n1260_004:0026a15": "如來者無所從來。既是無所從來。不知降生底是誰。",
    "X64n1260_004:0026a16": "試請道看。若道得。其恩自報。若道不得。明年四月八。",
    "X64n1260_004:0026a17": "還是驀頭澆。",
    "X64n1260_004:0026a18": "天童覺禪師。浴佛上堂。今日是釋迦老子降誕之辰。",
    "X64n1260_004:0026a19": "長蘆不解說禪。與諸人畫箇樣子。祇如在摩耶胎時",
    "X64n1260_004:0026a20": "作麼生。以拂子畵此[○@●]相曰。祇如以清淨水。浴金色",
    "X64n1260_004:0026a21": "身時。又作麼生。復畫此[○@水]相曰。祇如周行七步。目顧",
    "X64n1260_004:0026a22": "四方。指天指地。成道說法。神通變化。智慧辯才。四十",
    "X64n1260_004:0026a23": "九年三百餘會。說青道黃。指東畫西。入涅槃時。又作",
    "X64n1260_004:0026a24": "麼生。乃畫此⊕相。復曰。若是具眼衲僧。必也相許。其",
    "X64n1260_004:0026b01": "或未然。一一歷過始得。",
    "X64n1260_004:0026b02": "應庵華禪師。浴佛上堂。德山拆却佛殿。雲門一棒打",
    "X64n1260_004:0026b03": "殺。麻三斤。殿裏底。杖林山下竹筋鞭。三遭痛棒。九到",
    "X64n1260_004:0026b04": "洞山。若作佛法商量。爛却舌頭。不作佛法商量。墮坑",
    "X64n1260_004:0026b05": "落塹。到者裏。黑漆拄杖。有屈無叫處。古廟香爐。雖冷",
    "X64n1260_004:0026b06": "燒殺闍黎。正恁麼時如何。武陵春已老。臺榭綠陰多。",
    "X64n1260_004:0026b07": "浴佛上堂。始從鹿野苑。終至跋提河。用盡自己心。笑",
    "X64n1260_004:0026b08": "破他人口。至於拈花付囑。達磨安心。南北分宗。曹溪",
    "X64n1260_004:0026b09": "列派。向衲僧門下。正如掘地覓天。以拂子劃一劃云。",
    "X64n1260_004:0026b10": "正當今日。是我如來大師慶誕之辰。天下叢林。一年",
    "X64n1260_004:0026b11": "一度。謂之浴佛。若喚作浴佛。喫棒有分。若不喚作浴",
    "X64n1260_004:0026b12": "佛。辜恩負義。豈不見。遵布衲浴佛次。藥山遂問。汝只",
    "X64n1260_004:0026b13": "浴得者箇。要且浴那箇不得。布衲云。把將那箇來。藥",
    "X64n1260_004:0026b14": "山便休去。師云。遵布衲。當時若是箇漢。待他道浴那",
    "X64n1260_004:0026b15": "箇不得。使拈杓子劈面擲。雖然。也不得屈藥山。何故。",
    "X64n1260_004:0026b16": "不入虎穴。爭得虎子。",
    "X64n1260_004:0026b17": "佛生日上堂。鐵壁鐵壁。從來真實。號之曰佛。常在苦",
    "X64n1260_004:0026b18": "海中立。風吹不入。水灑不瀑。棒打不入。是故。以本願",
    "X64n1260_004:0026b19": "力。撈摝眾生不息。雲門忍俊不禁。打與狗喫。此意深",
    "X64n1260_004:0026b20": "寂。非語默可及。四月八日。是渠誕迹。露柱燒香湯已",
    "X64n1260_004:0026b21": "畢。大家送至龕室。泥人揩背。一拶骨出。忽然怒發。打",
    "X64n1260_004:0026b22": "瞎頂門眼一隻。直至而今叫屈。屈屈屈。堪述。休相憶。",
    "X64n1260_004:0026b23": "清風匝地有何極。咄咄咄。",
    "X64n1260_004:0026b24": "焦山體禪師。浴佛上堂。年年浴佛在今朝。目擊迦維",
    "X64n1260_004:0026c01": "路不遙。果是當時曾示現。宜乎惡水驀頭澆。",
    "X64n1260_004:0026c02": "雪巖欽禪師。浴佛上堂。四月八生悉達。九龍吐水浴",
    "X64n1260_004:0026c03": "金軀。雲門一棒要打殺。是大神呪。是大明呪。是無上",
    "X64n1260_004:0026c04": "呪。汝等諸人。還見黃面老子麼。以拄杖一時打散。",
    "X64n1260_004:0026c05": "佛生上堂。一棒打不殺。千古阿剌剌。是阿誰兮名悉",
    "X64n1260_004:0026c06": "達。更問如何兮四月八。",
    "X64n1260_004:0026c07": "佛生日上堂。東行西行。指天指地。盡謂如來降生。我",
    "X64n1260_004:0026c08": "道魔王出世。一棒打殺。貴圖太平。時當孟夏。麥綠桑",
    "X64n1260_004:0026c09": "青。",
    "X64n1260_004:0026c10": "浴佛上堂。無憂樹下。右脇誕生。已是造妖揑怪。那堪",
    "X64n1260_004:0026c11": "七步周行。雲門一棒打殺。未為剿絕。看來只好活塟",
    "X64n1260_004:0026c12": "解脫無底淨坑。依前日午三更。",
    "X64n1260_004:0026c13": "佛生上堂。九龍吐水。七步周行。雲門一棒打殺。正是",
    "X64n1260_004:0026c14": "摩頂授記。葛藤枝蔓重生。擲拂子云。從教徧地縱橫。",
    "X64n1260_004:0026c15": "佛生上堂。指天指地。點胷點肋。將謂六識未具初生",
    "X64n1260_004:0026c16": "孩兒。元來通身是膽白拈正賊。雲門老師道。一棒打",
    "X64n1260_004:0026c17": "殺餵狗。不妨奇特。",
    "X64n1260_004:0026c18": "高峰妙禪師。浴佛上堂。舉世尊初生話。乃云。見怪不",
    "X64n1260_004:0026c19": "怪。其怪自壞。大眾會麼。更聽一頌。指天指地展戈矛。",
    "X64n1260_004:0026c20": "直至如今戰不休。假使群靈都殺盡。一身還有一身",
    "X64n1260_004:0026c21": "愁。",
    "X64n1260_004:0026c22": "佛誕上堂。指天指地。一棒打殺。鴆屎砒霜。合造毒藥。",
    "X64n1260_004:0026c23": "颺在三千世界中。不知那箇親遭著。卓拄杖一下。",
    "X64n1260_004:0026c24": "佛誕上堂。呱聲未絕便稱尊。攪得三千海嶽昬。惡水",
    "X64n1260_004:0027a01": "一年澆一度。知他雪屈是酬恩。",
    "X64n1260_004:0027a02": "中峯本禪師。浴佛日示眾。大眾。盡十方世界。是無憂",
    "X64n1260_004:0027a03": "樹。悉達太子。即今下生。一手指天。一手指地。諸人還",
    "X64n1260_004:0027a04": "見麼。乃云。天上天下惟我獨尊。還聞麼。如其不見不",
    "X64n1260_004:0027a05": "聞。本上座。嬴得熱瞞諸人去也。碧芙蕖紅芍藥。結成",
    "X64n1260_004:0027a06": "越樣花亭。黑斑豆赤沙糖。煎就異常香水。鼠尾巴短",
    "X64n1260_004:0027a07": "長。一尊佛相。牛眼睛大小。一柄杓頭。普請諸人。同時",
    "X64n1260_004:0027a08": "灌沐。喚作報德。有德皆報。喚作酬恩。無恩不酬。然報",
    "X64n1260_004:0027a09": "德酬恩。且置之不問。只如二千年外。九龍吐水所浴",
    "X64n1260_004:0027a10": "底。與今日眾手所澆底。是同是別。若道同。孤負釋迦。",
    "X64n1260_004:0027a11": "若道別。孤負自己。且釋迦老子。黃金面具生鐵心肝。",
    "X64n1260_004:0027a12": "他管你孤負不孤負。但是爾自己。等閒孤負。則未免",
    "X64n1260_004:0027a13": "虗生浪死。極未來際。安有解脫之期。為諸人者一念",
    "X64n1260_004:0027a14": "子。不能瞥地。帶累者老漢。捨兜率降王宮。入母胎示",
    "X64n1260_004:0027a15": "人世。造妖揑怪。大抹高揮。曲盡化儀。老婆心切。豈謂",
    "X64n1260_004:0027a16": "諸人逗到今日。轉增迷倒。沈酣憎愛。結縛死生。孤負",
    "X64n1260_004:0027a17": "萬端。不可枚舉。你還知三根椽。七尺單。一鉢香炊。九",
    "X64n1260_004:0027a18": "條田服。盡是者老漢。積劫累世。指天指地中流出。更",
    "X64n1260_004:0027a19": "不肯奮起一片。決定不退轉正志。翻身跳上破蒲團。",
    "X64n1260_004:0027a20": "猛提起箇無滋味話。一踏到底。豈更有別方便耶。今",
    "X64n1260_004:0027a21": "日者箇浴佛之杓柄。即是出生死險道之梯航。斬輪",
    "X64n1260_004:0027a22": "轉根株之劍刃。豈戲劇哉。況是寶爐散薝蔔之雲。蠟",
    "X64n1260_004:0027a23": "炬吐優曇之穗。梵音宣而雷動。森羅萬象。共證圓聞。",
    "X64n1260_004:0027a24": "禪影移而雨傾。塵剎十方。同躋正覺。所以云。未離兜",
    "X64n1260_004:0027b01": "率。已降王宮。未出母胎。度人已畢。直下安有一毫剩",
    "X64n1260_004:0027b02": "法與人。為知為解。涉見涉聞。雖然。只如四月初八日",
    "X64n1260_004:0027b03": "已前。還有者箇消息也無。不因刖足曾三獻。那得連",
    "X64n1260_004:0027b04": "城價倍高。",
    "X64n1260_004:0027b05": "千巖長禪師。浴佛上堂。摩耶今日產嬰孩。剛道天宮",
    "X64n1260_004:0027b06": "降下來。不是鷄窠生鳳卵。分明象子出驢胎。無明果",
    "X64n1260_004:0027b07": "向空中結。三毒華從火裏開。堪歎禍根深不拔。叢林",
    "X64n1260_004:0027b08": "一歲一番災。",
    "X64n1260_004:0027b09": "北磵簡禪師。浴佛上堂。一聲哇地便吒哩。突出如斯",
    "X64n1260_004:0027b10": "大闡提。此土西天起殃害。堂堂洗土不成泥。",
    "X64n1260_004:0027b11": "佛誕上堂。汲井花水。煑薔薇露。清淨法身遭沾污。良",
    "X64n1260_004:0027b12": "久云。活戾世界。一年一度。",
    "X64n1260_004:0027b13": "無用寬禪師。浴佛上堂。無用震威一喝。驚得虗空迸",
    "X64n1260_004:0027b14": "裂。雲門大師脚短。一棒打伊不殺。太湖今日報恩。一",
    "X64n1260_004:0027b15": "杓惡水澆潑。喝一喝云。下座去大殿裏。諷經浴佛。",
    "X64n1260_004:0027b16": "佛誕日上堂。周行七步弄精魂。殺活行藏手眼親。末",
    "X64n1260_004:0027b17": "法兒孫重檢點。毗藍園裏百花新。大眾見麼。天上天",
    "X64n1260_004:0027b18": "下惟我獨尊。空費梁山水一盆。擲拄杖。下座。",
    "X64n1260_004:0027b19": "古林茂禪師。佛誕日上堂。釋迦老子。曠大劫來。未甞",
    "X64n1260_004:0027b20": "入滅。四月八日。何曾降生。若謂周行七步。目顧四方。",
    "X64n1260_004:0027b21": "指地指天。作獅子吼。正是謾你諸人。豈不見。遵布衲",
    "X64n1260_004:0027b22": "在藥山浴佛次。山云。汝只浴得者箇。不浴得那箇。衲",
    "X64n1260_004:0027b23": "云。把將那箇來。山便休去。藥山鈎頭有餌。不妨擲去",
    "X64n1260_004:0027b24": "拋來。遵布衲脚下泥深。未免東撑西拄。檢點將來。一",
    "X64n1260_004:0027c01": "人浴得者箇。不浴得那箇。一人浴得那箇。不浴得者",
    "X64n1260_004:0027c02": "箇。澹湖即不然。者箇那箇。總與一杓惡水。何故。功不",
    "X64n1260_004:0027c03": "浪施。",
    "X64n1260_004:0027c04": "元叟端禪師。浴佛上堂。雲門當時一棒。中峯今朝一",
    "X64n1260_004:0027c05": "杓。只此報德酬恩。一任諸方貶剝。下座。",
    "X64n1260_004:0027c06": "佛誕上堂。舉應庵和尚頌云。草本無端拈出來。更加",
    "X64n1260_004:0027c07": "註脚放癡獃。西天此土誰知己。夜半優曇火裏開。師",
    "X64n1260_004:0027c08": "云。應庵與麼道。大似看錮鏴著生鐵。山僧別資一路。",
    "X64n1260_004:0027c09": "要與黃面老子相見。寶覺真空。無是非是。悲願弘深。",
    "X64n1260_004:0027c10": "上下分指。七十九年中。妖怪從茲起。瞎眼波斯滿大",
    "X64n1260_004:0027c11": "唐。懵袋亂呈知幾幾。",
    "X64n1260_004:0027c12": "佛誕上堂。黃面老子。初生下時。一手指天。一手指地。",
    "X64n1260_004:0027c13": "周行七步。目顧四方云。天上天下。惟我獨尊。與麼說",
    "X64n1260_004:0027c14": "話。如將金輪寶位。直授凡庸。其柰土曠人稀。相逢者",
    "X64n1260_004:0027c15": "少。雲門云。我當時若見。一棒打殺。與狗子喫却。貴圖",
    "X64n1260_004:0027c16": "天下太平。因風吹火。雪竇云。徐行踏斷流水聲。縱觀",
    "X64n1260_004:0027c17": "寫出飛禽跡。畫虎成狸。山僧恁麼抑揚。意在於何。珊",
    "X64n1260_004:0027c18": "瑚枕上兩行淚。半是思君半恨君。",
    "X64n1260_004:0027c19": "楚石琦禪師。浴佛上堂。一手指天。已在言前。一手指",
    "X64n1260_004:0027c20": "地。莫教錯會。天上天下。可知禮也。惟我獨尊。口是禍",
    "X64n1260_004:0027c21": "門。正當恁麼時如何委悉。拈拄杖。千古長如白練飛。",
    "X64n1260_004:0027c22": "一條界破青山色。",
    "X64n1260_004:0027c23": "浴佛上堂。今日如來降誕之日。灌沐金軀之時。為復",
    "X64n1260_004:0027c24": "是有塵灌沐。為復是無塵灌沐。若道有塵灌沐。與如",
    "X64n1260_004:0028a01": "來敵體相違。若道無塵灌沐。早是塗污了也。畢竟如",
    "X64n1260_004:0028a02": "何。可惜一盆湯。",
    "X64n1260_004:0028a03": "浴佛上堂。未有世界。早有此性。世界壞時。此性不壞。",
    "X64n1260_004:0028a04": "出世不出世。成佛不成佛。總是閒言語。淨法界身。本",
    "X64n1260_004:0028a05": "無出沒。大悲願力。示現受生。恁麼說話。正是俗氣不",
    "X64n1260_004:0028a06": "除。且道。喚作釋迦老子。不喚作釋迦老子。一舉四十",
    "X64n1260_004:0028a07": "九。",
    "X64n1260_004:0028a08": "恕中慍禪師。佛誕上堂。明珠在掌。隨眾色以分輝。寶",
    "X64n1260_004:0028a09": "月當空。逐千江而現影。拈拄杖。釋迦老子生也。九龍",
    "X64n1260_004:0028a10": "吐水沐金軀。地涌金蓮捧雙足。眼有瞳人底。謂我誑",
    "X64n1260_004:0028a11": "嚇閭閻。皮下無血底。謂我將鰕釣鼈。卓拄杖。觀音買",
    "X64n1260_004:0028a12": "胡餅。笑倒金剛神。",
    "X64n1260_004:0028a13": "呆庵莊禪師。佛誕上堂。瞿曇降誕是斯辰。脫賺古今",
    "X64n1260_004:0028a14": "多少人。恨殺雲門棒頭短。虗空迸作一條痕。",
    "X64n1260_004:0028a15": "浴佛上堂。舉藥山浴佛話。師云。藥山能縱不能奪。遵",
    "X64n1260_004:0028a16": "布衲能奪不能縱。總未具超宗眼在。黃龍南禪師云。",
    "X64n1260_004:0028a17": "二尊宿。一出一入。未見輸嬴。三十年後。不得錯舉。早",
    "X64n1260_004:0028a18": "是錯下名言。徑山見處。也要諸人共知。今日殿中。普",
    "X64n1260_004:0028a19": "請浴佛。者箇那箇。不得動著。杓柄到手。更莫顢頇。擊",
    "X64n1260_004:0028a20": "拂子。將此深心奉塵剎。是則名為報佛恩。",
    "X64n1260_004:0028a21": "鐵關樞禪師。佛誕上堂。毗藍園降生。八十種隨好。行",
    "X64n1260_004:0028a22": "作象王行。吼作獅子吼。拈拄杖。雲門大師來也。卓拄",
    "X64n1260_004:0028a23": "杖云。阿爺阿爺。",
    "X64n1260_004:0028a24": "愚庵及禪師。佛誕上堂。良久云。釋迦老子生也。蝦蟆",
    "X64n1260_004:0028b01": "蚯蚓。同證法身。露柱燈籠。共相慶賀。雲門大師道。我",
    "X64n1260_004:0028b02": "當時若見。一棒打殺。與狗子喫。成人者少。敗人者多。",
    "X64n1260_004:0028b03": "繫拂子下座。",
    "X64n1260_004:0028b04": "佛誕上堂。身口意清淨。是名佛出世。身口意不淨。是",
    "X64n1260_004:0028b05": "名佛滅度。三文錢娶箇黑老婆。頭不梳面不洗。知他",
    "X64n1260_004:0028b06": "是凡是聖。",
    "X64n1260_004:0028b07": "月江印禪師。浴佛上堂。若人欲識佛境界。當淨其意",
    "X64n1260_004:0028b08": "如虗空。遠離妄想及諸趣。令心所向皆無礙。諸禪德。",
    "X64n1260_004:0028b09": "拈起杓子。便被杓子礙。浴得者箇。浴不得那箇。便被",
    "X64n1260_004:0028b10": "那箇礙。浴得那箇。浴不得者箇。便被者箇礙。作麼生",
    "X64n1260_004:0028b11": "得所向皆無礙去。向悉達太子未入母胎以前。道將",
    "X64n1260_004:0028b12": "一句來。",
    "X64n1260_004:0028b13": "浴佛上堂。天上天下無如佛。十方世界亦無比。世間",
    "X64n1260_004:0028b14": "所有我盡見。一切無有如佛者。此是釋迦世尊。翹足",
    "X64n1260_004:0028b15": "三七日。贊弗底沙佛偈。超過彌勒九十一劫。檢點將",
    "X64n1260_004:0028b16": "來。好不丈夫。只今莫有超釋迦越彌勒者麼。設有。也",
    "X64n1260_004:0028b17": "好與三十棒。回向畢。復云。兜率宮中閒不樂。却來生",
    "X64n1260_004:0028b18": "此苦娑婆。指天指地成何事。添得叢林攪閙多。儱儱",
    "X64n1260_004:0028b19": "侗侗。婆婆和和。千年無影樹。今時沒底靴。",
    "X64n1260_004:0028b20": "南石琇禪師。佛誕上堂。東山五祖演禪師。因僧問云。",
    "X64n1260_004:0028b21": "如何是諸佛出身處。五祖云。東山水上行。圓悟和尚",
    "X64n1260_004:0028b22": "云。天寧則不然。如何是諸佛出身處。薰風自南來。殿",
    "X64n1260_004:0028b23": "閣生微凉。妙喜老祖聞得。當下豁然大悟。五祖圓悟。",
    "X64n1260_004:0028b24": "恁麼提持。鄭州出曹門。妙喜悟去。真州望長蘆。徑山",
    "X64n1260_004:0028c01": "見處。也要諸人共知。諸佛出身處。渾不用思惟。早晨",
    "X64n1260_004:0028c02": "喫白粥。如今肚又饑。",
    "X64n1260_004:0028c03": "佛誕上堂。未出母胎。天左旋地右轉。已出母胎。天左",
    "X64n1260_004:0028c04": "旋地右轉。僧問德山密禪師云。佛未出世時如何。山",
    "X64n1260_004:0028c05": "云。河裏盡是木頭船。僧云。出世後如何。山云。者頭踏",
    "X64n1260_004:0028c06": "著那頭掀。良久。相逢說盡平生話。依舊心肝不帶來。",
    "X64n1260_004:0028c07": "了庵欲禪師。浴佛上堂。大眾還見釋迦老子麼。未離",
    "X64n1260_004:0028c08": "兜率。滿面塵埃。既出母胎。通身泥土。饒你山河大地。",
    "X64n1260_004:0028c09": "草木叢林。盡為衲僧。一一衲僧。有無量杓。一一杓中。",
    "X64n1260_004:0028c10": "有無量香水海。直從今日洗至窮劫。還得淨潔也無。",
    "X64n1260_004:0028c11": "者裏眼親手便。倒轉杓頭便。見垢相永離。十方清淨。",
    "X64n1260_004:0028c12": "其或未然。釋迦老子有沒量罪過。山僧有沒量罪過。",
    "X64n1260_004:0028c13": "不干諸人事。下座。",
    "X64n1260_004:0028c14": "浴佛上堂。釋迦老子。未離兜率。已降王宮。好與三十",
    "X64n1260_004:0028c15": "棒。未出母胎。度人已畢。好與三十棒。本覺與麼判斷。",
    "X64n1260_004:0028c16": "也好與三十棒。釋迦老子過處。本覺固自知之。本覺",
    "X64n1260_004:0028c17": "過處。諸人還知麼。良久。拍禪床云。擕取詩書歸舊隱。",
    "X64n1260_004:0028c18": "野花啼鳥一般春。",
    "X64n1260_004:0028c19": "笑隱訢禪師。浴佛上堂今朝四月八日。天下叢林。悉",
    "X64n1260_004:0028c20": "皆浴佛。只如無邊身菩薩。以竹杖量世尊頂。丈六了",
    "X64n1260_004:0028c21": "又丈六。量梵至天。不見世尊頂相。正與麼時。且作麼",
    "X64n1260_004:0028c22": "生浴。直得長干塔[跳兆+孛]跳。上非非想天。撞倒百億須彌",
    "X64n1260_004:0028c23": "山。掀翻無邊香水海。杜順和尚。歡喜踴躍。說偈讚歎。",
    "X64n1260_004:0028c24": "懷州牛喫禾。益州馬腹脹。天下覓醫人。灸猪左膊上。",
    "X64n1260_004:0029a01": "釋迦老子。被他驀頭一杓。隱身無地。諸人隨例浴佛",
    "X64n1260_004:0029a02": "則不無。且道。杓柄長多少。喝一喝。",
    "X64n1260_004:0029a03": "天真則禪師。浴佛上堂。佛具清淨法身。因甚年年四",
    "X64n1260_004:0029a04": "月八日。將水灌沐。諸人若向者裏透得。本來與佛同",
    "X64n1260_004:0029a05": "生。亦能作獅子吼。其或未然。莫怪海門泄漏。且道。作",
    "X64n1260_004:0029a06": "麼生泄漏。天上天下。惟我獨尊。",
    "X64n1260_004:0029a07": "法舟濟禪師。四月八日示眾。舉藥山浴佛公案。師云。",
    "X64n1260_004:0029a08": "兩箇老漢閙浩浩。者箇那箇。分別不少。山僧即不然。",
    "X64n1260_004:0029a09": "待他道把將那箇來。便與驀頭一杓。管教他布衲。渾",
    "X64n1260_004:0029a10": "身是水。永劫不乾。是事且置。只如教中道。如來法身。",
    "X64n1260_004:0029a11": "淨若虗空。汝等諸人。一杓兩杓。擬向甚麼處下手。若",
    "X64n1260_004:0029a12": "有下手處。不妨舉起杓頭。若也不堪下手。莫道一杓",
    "X64n1260_004:0029a13": "兩杓。一滴也無著處。舉杓云。且道。者一杓。向什麼處",
    "X64n1260_004:0029a14": "下手。便浴佛云。智水湛然滿。浴此無垢人。",
    "X64n1260_004:0029a15": "玉芝聚禪師。浴佛上堂。欲知佛性義。當觀時節因緣。",
    "X64n1260_004:0029a16": "只如孟夏漸熱。自釋迦老子降生。以至今日。無絲毫",
    "X64n1260_004:0029a17": "變異之相。時節既無變異。當知巍巍相好。亦無絲毫",
    "X64n1260_004:0029a18": "變異。無端向四十九年。說心說性。說頓說漸。致令後",
    "X64n1260_004:0029a19": "代兒孫啐啄。不丈夫者。總被惡水澆却。即今狹路相",
    "X64n1260_004:0029a20": "逢。不妨眾等也各各與他一杓。不見道。得人一牛。還",
    "X64n1260_004:0029a21": "人一馬。捨身與受身。誰是報恩者。擊拂下座。",
    "X64n1260_004:0029a22": "密雲悟禪師。四月八日上堂。唲聲一發獨稱尊。引得",
    "X64n1260_004:0029a23": "兒孫惡水淋。不是與人難共聚。大端緇素要分明。便",
    "X64n1260_004:0029a24": "下座。",
    "X64n1260_004:0029b01": "箬庵問禪師。佛誕日解制上堂。師拈杖云。釋迦老子",
    "X64n1260_004:0029b02": "生也。卓拄杖云。切忌動著錯。且道。是釋迦老子錯。是",
    "X64n1260_004:0029b03": "山僧錯。是諸人錯。辨驗得者箇錯字出。與你草鞋一",
    "X64n1260_004:0029b04": "緉。其或未然。且聽拄杖子為諸人判斷。九龍吐水。右",
    "X64n1260_004:0029b05": "脇降生。豈不是釋迦老子。周行七步。目顧四方。豈不",
    "X64n1260_004:0029b06": "是釋迦老子。天上天下。唯我獨尊。豈不是釋迦老子。",
    "X64n1260_004:0029b07": "既是釋迦老子。釋迦老子即今在什麼處。若道不是",
    "X64n1260_004:0029b08": "釋迦老子。釋迦老子又在什麼處。卓拄杖云。風送野",
    "X64n1260_004:0029b09": "雲歸碧洞。月垂滄海作明珠。復卓拄杖。下座。",
    "X64n1260_004:0029b10": "佛誕上堂。一手指天。一手指地。明如日黑似漆。周行",
    "X64n1260_004:0029b11": "七步。目顧四方。軟如鐵硬如泥。天上天下。惟我獨尊",
    "X64n1260_004:0029b12": "幸自可憐生。因甚雲門却要一棒打殺與狗子喫。家",
    "X64n1260_004:0029b13": "肥生孝子。國霸有謀臣。",
    "X64n1260_004:0029b14": "佛誕上堂。入山不避虎兕。入水不畏蛟龍。人天眾前。",
    "X64n1260_004:0029b15": "不怕天下人檢責。非為分外。莫有恁麼人麼。便請出",
    "X64n1260_004:0029b16": "來。當場決戰。佛未出世。人人鼻孔遼天。出世後因甚",
    "X64n1260_004:0029b17": "杳無消息。此是古今辨龍蛇。鍛凡聖。別邪正。析緇素",
    "X64n1260_004:0029b18": "底大關鍵。透過底。恁麼也得。不恁麼也得。恁麼不恁",
    "X64n1260_004:0029b19": "麼總得。透不過底。恁麼也不得。不恁麼也不得。恁麼",
    "X64n1260_004:0029b20": "不恁麼總不得。所以學道須是鐵漢。著手心頭便判。",
    "X64n1260_004:0029b21": "直趣無上菩提。一切是非莫管。既一切是非莫管。也",
    "X64n1260_004:0029b22": "不管是凡是聖。不管是佛是魔。不管是古是今。不管",
    "X64n1260_004:0029b23": "是彼是此。橫趨直入。不顧危亡。奮勇爭先。逴得便用。",
    "X64n1260_004:0029b24": "不妨有時示凡示聖。有時現佛現魔。有時舉古舉今。",
    "X64n1260_004:0029c01": "有時分彼分此。要且聖凡籠罩他不住。佛魔繫縛他",
    "X64n1260_004:0029c02": "不著。古今度量他不出。彼此安置他不得。然後頭頭",
    "X64n1260_004:0029c03": "應用。左右逢源。一任喚他是凡也得。是聖也得。是佛",
    "X64n1260_004:0029c04": "也得。是魔也得。是古也得。是今也得。是彼也得。是此",
    "X64n1260_004:0029c05": "也得。徧塵徧剎。得妙隨流。事是過量事。人須過量人。",
    "X64n1260_004:0029c06": "若是過量人。自知過量事。今日釋迦老子。降誕之辰。",
    "X64n1260_004:0029c07": "山僧雖則出他一頭地。也不敢埋沒者老子一些子。",
    "X64n1260_004:0029c08": "你看者老子。纔出母腹。開張大口。一手指天。一手指",
    "X64n1260_004:0029c09": "地。周行七步。目顧四方。天上天下。惟我獨尊。若也親",
    "X64n1260_004:0029c10": "見者老子面目。臨濟三玄三要。也在裏許。洞山五位",
    "X64n1260_004:0029c11": "君臣。也在裏許。雲門一鏃三關。也在裏許。溈仰九十",
    "X64n1260_004:0029c12": "六圓相。也在裏許。法眼心外無法。也在裏許。既一總",
    "X64n1260_004:0029c13": "在裏許。跛脚阿師。因甚要一棒打殺。與狗子喫。驀拈",
    "X64n1260_004:0029c14": "拄杖。當爐不避火迸。當言不避截舌。祖禰殃及兒孫。",
    "X64n1260_004:0029c15": "那怕銅頭鐵額。放行也瓦礫生煇。把住也黃金失色。",
    "X64n1260_004:0029c16": "者條棒。今日落在山僧手裏。且要一擔擔却。卓拄杖。",
    "X64n1260_004:0029c17": "鐵牛對對黃金角。木馬雙雙白玉蹄。拈得一枝無孔",
    "X64n1260_004:0029c18": "笛。逆風吹又順風吹。復卓拄杖。下座。",
    "X64n1260_004:0029c19": "玉林琇禪師。佛誕度僧上堂。師云。報恩新長老。今年",
    "X64n1260_004:0029c20": "纔廿四。黃面老瞿曇。是吾最小子。古往今來。多少居",
    "X64n1260_004:0029c21": "曲彔床的大善知識。凡於四月八日。播弄瞿曇小老",
    "X64n1260_004:0029c22": "的矢臭氣則有分。還曾夢見瞿曇的師麼。若向者裏",
    "X64n1260_004:0029c23": "緇素得。不論剃髮。不剃髮。不虗親到報恩。若者裏緇",
    "X64n1260_004:0029c24": "素不得。直饒新報恩親手為他剗草。也未免對面白",
    "X64n1260_004:0030a01": "雲千萬里。驀喝一喝。下座。",
    "X64n1260_004:0030a02": "佛誕上堂。有一人。佛之一字。素不樂聞。念佛一聲。[口*敕]",
    "X64n1260_004:0030a03": "口三日。有一人見佛歡喜。禮拜讚歎。種種供養。一人",
    "X64n1260_004:0030a04": "恁麼。一人不恁麼。同到報恩來。且道。留那一箇即是。",
    "X64n1260_004:0030a05": "有般漢便道。功德天黑暗女。有智主人。二俱不受。是",
    "X64n1260_004:0030a06": "者般的正好捉來。朝打三千。暮打八百。何故。大海若",
    "X64n1260_004:0030a07": "不納。百川應倒流。",
    "X64n1260_004:0030a08": "山茨際禪師。佛誕示眾。舉世尊初生話畢。師云。古今",
    "X64n1260_004:0030a09": "尊宿盡道。雲門此語奇特。謂是將此身心奉塵剎。是",
    "X64n1260_004:0030a10": "則名為報佛恩。若據東明。今日簡點將來。大小雲門。",
    "X64n1260_004:0030a11": "只具一隻眼。何故。只管瞻前。不管照後。東明今日早",
    "X64n1260_004:0030a12": "五更起來。燒一炷香。獻一杯水。連稱釋迦如來三聲。",
    "X64n1260_004:0030a13": "復大展坐具九拜。且不是應時及節。亦非報德酬恩。",
    "X64n1260_004:0030a14": "具擇法眼者。試為我緇素看。",
    "X64n1260_004:0030a15": "朝宗忍禪師。浴佛上堂。彌陀寺裏。釋迦誕生。僧俗堅",
    "X64n1260_004:0030a16": "請。法座高陞。諸佛菩薩。一齊稽首。穢土淨土。一道均",
    "X64n1260_004:0030a17": "平。所以周行七步而目顧。指天指地以稱尊。如來出",
    "X64n1260_004:0030a18": "世。不為別事。虗空大地。更無別人。大眾。識取鈎頭意。",
    "X64n1260_004:0030a19": "莫認定盤星。自古真金不博金。那堪屈己以從人。即",
    "X64n1260_004:0030a20": "今便好猛提取。莫待須臾水潑身。下座。",
    "X64n1260_004:0030a21": "弘覺忞禪師。佛誕上堂。世尊初生。草本不勞拈出。一",
    "X64n1260_004:0030a22": "手指天。一手指地。賣弄小孩兒。周行七步。脚跟未點",
    "X64n1260_004:0030a23": "地在。目顧四方。望空啟告。天上天下。惟我獨尊。囚供",
    "X64n1260_004:0030a24": "死款雲門一棒打殺。貪他香餌著他鈎。天童恁麼判",
    "X64n1260_004:0030b01": "斷。雖則相席打令。猶是大嚼對屠門。然既慶贊因齋。",
    "X64n1260_004:0030b02": "何妨借花獻佛。乃召云。大眾。世尊初生。拈向一邊。祇",
    "X64n1260_004:0030b03": "如雲門一棒。且道。打得他殺。打他不殺。若打得他殺。",
    "X64n1260_004:0030b04": "西天東土。瓦解氷消。豈有今朝與麼事。若打他不殺。",
    "X64n1260_004:0030b05": "山僧不免更下毒手去也。拽拄杖下座。一時打散。",
    "X64n1260_004:0030b07": "列祖提綱錄卷第四"
}