{
    "T08n0224_003:0438a10": "道行般若經卷第三",
    "T08n0224_003:0438a12": "後漢月支國三藏支婁迦讖譯",
    "T08n0224_003:0438a13": "4 漚拘舍羅勸助品摩訶般若波羅蜜漚惒拘舍羅勸助品第四",
    "T08n0224_003:0438a14": "爾時彌勒菩薩謂須菩提：「若有菩薩摩訶薩，",
    "T08n0224_003:0438a15": "勸助為福，出人布施、持戒，自守者上，其福轉",
    "T08n0224_003:0438a16": "尊。極上無過菩薩摩訶薩勸助福德。」須菩提",
    "T08n0224_003:0438a17": "謂彌勒菩薩：「復有菩薩摩訶薩，於阿僧祇剎",
    "T08n0224_003:0438a18": "土諸佛所而作功德，一一剎土不可計佛，其",
    "T08n0224_003:0438a19": "般泥洹者，乃從本發意已來，自致阿耨多羅",
    "T08n0224_003:0438a20": "三耶三菩，成至阿惟三佛者，乃至無餘泥洹",
    "T08n0224_003:0438a21": "界而般泥洹者，然後至于法盡，於是中所作",
    "T08n0224_003:0438a22": "功德，其功德度無極。及諸聲聞作布施、持戒，",
    "T08n0224_003:0438a23": "自守為福，於有餘功德自致無餘，諸有般泥",
    "T08n0224_003:0438a24": "洹佛，於其中所作功德，至有淨戒身、三昧身、",
    "T08n0224_003:0438a25": "智慧身、已脫身、脫慧所現身，佛法極大，哀不",
    "T08n0224_003:0438a26": "可計。佛天中天所說法，於其法中復學諸所",
    "T08n0224_003:0438a27": "有功德，乃於諸般泥洹佛所作功德，都計之",
    "T08n0224_003:0438a28": "合之，勸助為尊，種種德中為極是上。其勸助",
    "T08n0224_003:0438a29": "者，是為勸助。勸助已，持作阿耨多羅三耶三",
    "T08n0224_003:0438b01": "菩，以是為阿耨多羅三耶三菩。署是菩薩有",
    "T08n0224_003:0438b02": "德之人，持心能作，是求阿耨多羅三耶三菩，",
    "T08n0224_003:0438b03": "乃至作是心欲有所得。」彌勒菩薩語須菩提：",
    "T08n0224_003:0438b04": "「其不作是求，乃能有所得。其作思想者，以為",
    "T08n0224_003:0438b05": "無黠。生是意。用思想悔還，用信悔還，但用",
    "T08n0224_003:0438b06": "無黠故還墮四顛倒——無常謂有常，苦謂有樂，",
    "T08n0224_003:0438b07": "空謂有實，無身謂有身——以故思想悔還、心",
    "T08n0224_003:0438b08": "悔還、信悔還。菩薩不當作是念心有所求。",
    "T08n0224_003:0438b09": "於所求無處所，云何求阿耨多羅三耶三菩？」",
    "T08n0224_003:0438b10": "彌勒菩薩謂須菩提：「不當於新學菩薩摩訶",
    "T08n0224_003:0438b11": "薩前說是語。何以故？或亡所信、亡所樂、",
    "T08n0224_003:0438b12": "亡所喜、亡所行，便從是修。當為阿惟越致",
    "T08n0224_003:0438b13": "菩薩摩訶薩說之，若久在善師邊者，當為是",
    "T08n0224_003:0438b14": "菩薩摩訶薩可說，聞者不恐不怖不畏，是菩",
    "T08n0224_003:0438b15": "薩摩訶薩能勸助為作薩芸若持心，作是勸",
    "T08n0224_003:0438b16": "助，心亦盡滅，無所有、無所見何等心當作阿",
    "T08n0224_003:0438b17": "耨多羅三耶三菩者，當以何心作之？心無兩",
    "T08n0224_003:0438b18": "對，心之自然乃能所作。」釋提桓因語須菩提：",
    "T08n0224_003:0438b19": "「新學菩薩摩訶薩，聞是或恐或怖。若菩薩摩",
    "T08n0224_003:0438b20": "訶薩欲作功德者，當云何勸助其福德作阿",
    "T08n0224_003:0438b21": "耨多羅三耶三菩？」須菩提語彌勒菩薩：「當作",
    "T08n0224_003:0438b22": "護是菩薩摩訶薩，於諸佛所，破壞眾惡，而斷",
    "T08n0224_003:0438b23": "愛欲，等行如一，降伏魔事，棄捐重檐，是即",
    "T08n0224_003:0438b24": "自從所有勤苦悉為已盡，其知已脫，心即從",
    "T08n0224_003:0438b25": "計從阿僧祇剎土諸佛般泥洹曰者，於其",
    "T08n0224_003:0438b26": "中所作功德福，於諸聲聞中復作功德，都計",
    "T08n0224_003:0438b27": "之合之勸助為尊，種種德中無過勸助，其勸",
    "T08n0224_003:0438b28": "助者能為勸助，勸助已持作阿耨多羅三耶",
    "T08n0224_003:0438b29": "三菩。何所是菩薩摩訶薩想不悔還、心不悔",
    "T08n0224_003:0438c01": "還、所信不悔還？正使菩薩摩訶薩，持心作阿",
    "T08n0224_003:0438c02": "耨多羅三耶三菩，其心無所想者，是菩薩摩",
    "T08n0224_003:0438c03": "訶薩心得作阿耨多羅三耶三菩。正使心念",
    "T08n0224_003:0438c04": "自了知是心，則為是作，是為想悔還、心悔還、",
    "T08n0224_003:0438c05": "所信悔還。正使菩薩摩訶薩持心了知，當",
    "T08n0224_003:0438c06": "作是學，知盡無所有。知盡者，當持何心有",
    "T08n0224_003:0438c07": "所作？當了知心，何所心法於法有所作？如",
    "T08n0224_003:0438c08": "法者，為隨法已，於作真為是作，即非邪作，是",
    "T08n0224_003:0438c09": "菩薩摩訶薩所作。若有菩薩摩訶薩，於過去、",
    "T08n0224_003:0438c10": "當來、今現在佛所作功德，若諸聲聞下至凡",
    "T08n0224_003:0438c11": "人，所作功德，若畜生聞法者，及諸天、龍、閱叉、",
    "T08n0224_003:0438c12": "健陀羅、阿須倫、迦樓羅、甄陀羅、摩睺勒，諸",
    "T08n0224_003:0438c13": "人若非人聞法者，發心所作功德，及初學菩",
    "T08n0224_003:0438c14": "薩道者，都計之合之，積累為上。其勸助者",
    "T08n0224_003:0438c15": "能為勸助，是以極尊，種種德中無過勸助，是",
    "T08n0224_003:0438c16": "故勸助所當勸助，能為勸助，持勸助福用作",
    "T08n0224_003:0438c17": "阿耨多羅三耶三菩。正使復知是為盡法，於",
    "T08n0224_003:0438c18": "法無所生所滅，無處所，持無所生法，得作",
    "T08n0224_003:0438c19": "阿耨多羅三耶三菩。是法不與法有反，用作",
    "T08n0224_003:0438c22": "不逮，是為阿耨多羅三耶三菩所作。",
    "T08n0224_003:0438c23": "「若有菩薩摩訶薩，不諦曉了知作福德者。所",
    "T08n0224_003:0438c24": "以者何？於身恍忽，於勸助福亦復恍忽。菩",
    "T08n0224_003:0438c25": "薩了知恍忽無所有，是故為菩薩摩訶薩般",
    "T08n0224_003:0438c26": "若波羅蜜。若於諸般泥洹佛所而作功德，持",
    "T08n0224_003:0438c27": "是功德欲作所求，其智自然能為阿耨多羅",
    "T08n0224_003:0438c28": "三耶三菩。諸佛天中天所知不著想，過去已",
    "T08n0224_003:0438c29": "滅，亦無有想，而不作想，其作想者為非德。",
    "T08n0224_003:0439a01": "菩薩摩訶薩當學漚惒拘舍羅，未得般若波",
    "T08n0224_003:0439a02": "羅蜜者不得入，已得般若波羅蜜乃得入。勿",
    "T08n0224_003:0439a03": "為身作，識用之有滅，以是故無有身。有德之",
    "T08n0224_003:0439a04": "人，有想便礙，反欲苦住。怛薩阿竭、阿羅訶、三",
    "T08n0224_003:0439a05": "耶三佛，不樂作是德持用勸助。何以故？用不",
    "T08n0224_003:0439a06": "正故，視般泥洹佛而反有想，以是故為礙，所",
    "T08n0224_003:0439a07": "作功德為不及逮，為反苦住。其不作想者，是",
    "T08n0224_003:0439a08": "怛薩阿竭、阿羅呵、三耶三佛之德。其作想者，",
    "T08n0224_003:0439a09": "譬若雜毒。何以故？若設美飯以毒著中，色",
    "T08n0224_003:0439a10": "大甚好而香，無不喜者。不知飯中有毒，愚",
    "T08n0224_003:0439a11": "闇之人食之，歡喜飽滿，食欲消時，久久大不",
    "T08n0224_003:0439a12": "便身。不知行德者，甚之為難，不曉將護，不",
    "T08n0224_003:0439a13": "曉誦讀，不曉中事，不能解知，作是行德者，為",
    "T08n0224_003:0439a14": "如雜毒之食。佛語善男子善女人：『過去、當來、",
    "T08n0224_003:0439a15": "今現在佛，持戒身、三昧身、智慧身、已脫身、脫",
    "T08n0224_003:0439a16": "慧所現身，及於聲聞中所作功德。』佛天中天",
    "T08n0224_003:0439a17": "所說，若復於辟支佛所而作功德，都勸助之，",
    "T08n0224_003:0439a18": "勸助已持是福德，作阿耨多羅三耶三菩，持",
    "T08n0224_003:0439a19": "所作為想，用是故，譬若雜毒。菩薩摩訶",
    "T08n0224_003:0439a20": "薩當作是學，何所過去、當來、今現在佛功德，",
    "T08n0224_003:0439a21": "當云何勸助作福，成得阿耨多羅三耶三菩？",
    "T08n0224_003:0439a22": "是菩薩隨怛薩阿竭教者，是即為作知佛功",
    "T08n0224_003:0439a23": "德所生自然，及其相法所有，持是福作勸助，",
    "T08n0224_003:0439a24": "因其勸助自致得阿耨多羅三耶三菩。菩薩",
    "T08n0224_003:0439a25": "摩訶薩作是施者，無有過上，終不離怛薩阿",
    "T08n0224_003:0439a26": "竭、阿羅呵、三耶三佛。作是施者，為不雜毒。怛",
    "T08n0224_003:0439a27": "薩阿竭、阿羅呵、三耶三佛所說皆至誠。",
    "T08n0224_003:0439a28": "「復次，菩薩摩訶薩當作是施，如淨戒，如三昧，",
    "T08n0224_003:0439a29": "如智慧，如已脫，如脫慧所現身；無欲界，無色",
    "T08n0224_003:0439b01": "界，無欲無色界；亦無過去、當來、今現在；亦",
    "T08n0224_003:0439b02": "無所有，所作施亦復無所有。其作是施為已",
    "T08n0224_003:0439b03": "如法，法亦無所有。作是施者，為成所施，無有",
    "T08n0224_003:0439b04": "雜毒；其作異施者，為作反施。是菩薩摩訶薩",
    "T08n0224_003:0439b05": "所施以如法者，佛天中天所知是則為施，得",
    "T08n0224_003:0439b06": "作阿耨多羅三耶三菩。」佛言：「善哉，善哉！須菩",
    "T08n0224_003:0439b07": "提！所作為如佛，是則為菩薩摩訶薩所施，",
    "T08n0224_003:0439b08": "三千大千國土人，悉念慈哀護等心，無過菩",
    "T08n0224_003:0439b09": "薩摩訶薩上頭所施，是即為極尊。",
    "T08n0224_003:0439b10": "「復次，須菩提！三千大千國土人，悉作阿耨多",
    "T08n0224_003:0439b11": "羅三耶三菩，便如恒邊沙佛剎人，皆供養",
    "T08n0224_003:0439b12": "是菩薩，震越衣服、飲食、床臥具、病瘦醫藥，",
    "T08n0224_003:0439b13": "如恒邊沙劫供養，隨其喜樂作是布施。云何，",
    "T08n0224_003:0439b14": "須菩提！其福寧多不？」須菩提言：「甚多，甚多！天",
    "T08n0224_003:0439b15": "中天！」佛言：「勸助功德，福過其上不可計。」須菩",
    "T08n0224_003:0439b16": "提白佛言：「代勸助功德福者，如恒邊沙佛剎",
    "T08n0224_003:0439b17": "不能悉受。」佛語：「善哉，善哉！須菩提！若有菩",
    "T08n0224_003:0439b18": "薩持般若波羅蜜者，所作施為過其本所布",
    "T08n0224_003:0439b19": "施上已，無能過勸助所施上，百倍千倍萬倍",
    "T08n0224_003:0439b20": "億倍巨億萬倍。」",
    "T08n0224_003:0439b21": "爾時四王天上二萬人，悉以頭面著佛足，皆",
    "T08n0224_003:0439b22": "白佛言：「極大施，天中天！菩薩摩訶薩漚惒拘",
    "T08n0224_003:0439b23": "舍羅乃作是施，其功德甚大尊。何以故？是",
    "T08n0224_003:0439b24": "菩薩摩訶薩學般若波羅蜜，於中勸助故。」忉",
    "T08n0224_003:0439b25": "利天上諸天人，持天華、名香、搗香、澤香、雜香、",
    "T08n0224_003:0439b26": "燒香、天繒、華蓋、幢幡、伎樂，持用供養娛樂佛。",
    "T08n0224_003:0439b27": "供養已，皆白佛言：「極大施，天中天！菩薩摩訶",
    "T08n0224_003:0439b28": "薩漚惒拘舍羅乃作是施，大德之功德。何以",
    "T08n0224_003:0439b29": "故？是菩薩摩訶薩學般若波羅蜜，於中勸助",
    "T08n0224_003:0439c01": "故。」炎天上諸天人，持天華、名香、搗香、澤香、",
    "T08n0224_003:0439c02": "雜香、燒香、天繒、華蓋、幢幡、伎樂，持用供養娛",
    "T08n0224_003:0439c03": "樂佛。供養已，皆白佛言：「極大施，天中天！菩",
    "T08n0224_003:0439c04": "薩摩訶薩漚惒拘舍羅乃作是施，極大德之",
    "T08n0224_003:0439c05": "功德。何以故？是菩薩摩訶薩學般若波羅蜜，",
    "T08n0224_003:0439c06": "於中勸助故。」兜術天上諸天人，持天華、名香、",
    "T08n0224_003:0439c07": "搗香、澤香、燒香、天繒、華蓋、幢幡、伎樂，持用",
    "T08n0224_003:0439c08": "供養娛樂佛。供養已，皆白佛言：「極大施，天中",
    "T08n0224_003:0439c09": "天！菩薩摩訶薩漚惒拘舍羅乃作是施，極大",
    "T08n0224_003:0439c10": "德之功德。何以故？是菩薩摩訶薩學般若波",
    "T08n0224_003:0439c11": "羅蜜，於中勸助故。」尼摩羅提天上諸天人，持",
    "T08n0224_003:0439c12": "天華、名香、搗香、澤香、雜香、燒香、天繒、華蓋、幢幡、",
    "T08n0224_003:0439c13": "伎樂，持用供養娛樂佛。供養已，皆白佛言：「極",
    "T08n0224_003:0439c14": "大施，天中天！菩薩摩訶薩漚惒拘舍羅乃作",
    "T08n0224_003:0439c15": "是施，極大尊之功德。何以故？是菩薩摩訶薩",
    "T08n0224_003:0439c16": "學般若波羅蜜，於中勸助故。」波羅蜜尼和",
    "T08n0224_003:0439c17": "耶拔致天上諸天人，持天華、名香、搗香、澤香、",
    "T08n0224_003:0439c18": "雜香、燒香、天繒、華蓋、幢幡、伎樂，持用供養娛樂",
    "T08n0224_003:0439c19": "佛。供養已，皆白佛言：「極大施，天中天！菩薩摩",
    "T08n0224_003:0439c20": "訶薩漚惒拘舍羅乃作是施，極大尊之功德。",
    "T08n0224_003:0439c21": "何以故？是菩薩摩訶薩學般若波羅蜜，於中",
    "T08n0224_003:0439c22": "勸助故。」梵天、梵迦夷天、梵富樓天、梵波利產",
    "T08n0224_003:0439c23": "天、摩訶梵天、𤸱天、波利陀天、𤸱波摩那天、",
    "T08n0224_003:0439c24": "阿會亘修天、首訶天、波利首訶天、訶波摩",
    "T08n0224_003:0439c25": "首訶天、首訶迦天、比伊潘羅天、阿比耶陀天、",
    "T08n0224_003:0439c26": "須陀施尼天，乃至阿迦尼吒天等諸天人，悉",
    "T08n0224_003:0439c27": "以頭面著佛足，皆言：「甚善，天中天！菩薩摩",
    "T08n0224_003:0439c28": "訶薩學般若波羅蜜，極為大施之功德。何以",
    "T08n0224_003:0439c29": "故？是菩薩摩訶薩學般若波羅蜜，於中勸助",
    "T08n0224_003:0440a01": "故。」佛語首陀衛諸天人：「置三千大千國土中",
    "T08n0224_003:0440a02": "菩薩摩訶薩，乃如恒邊沙佛剎人，悉作阿耨",
    "T08n0224_003:0440a03": "多羅三耶三菩，復有異恒邊沙佛剎人，都共",
    "T08n0224_003:0440a04": "供養是輩菩薩摩訶薩，震越衣被、飲食、床臥",
    "T08n0224_003:0440a05": "具、病瘦醫藥，供養如恒邊沙劫，隨所喜樂作",
    "T08n0224_003:0440a06": "是施與，若復過是者，不及菩薩摩訶薩勸助",
    "T08n0224_003:0440a07": "之所施，為過去、當來、今現在佛，淨戒身、三昧",
    "T08n0224_003:0440a08": "身、智慧身、已脫身、脫慧所現身，及諸聲聞",
    "T08n0224_003:0440a09": "在其中者所作功德，都共計之合之，不及勸",
    "T08n0224_003:0440a10": "助者。若勸助者，以是極尊無能過者。作是勸",
    "T08n0224_003:0440a11": "助，勸助已，持作阿耨多羅三耶三菩。」",
    "T08n0224_003:0440a12": "須菩提白佛言：「屬天中天所說，都共計之合",
    "T08n0224_003:0440a13": "之，極尊無過勸助，悉代勸助，勸助已，菩薩摩",
    "T08n0224_003:0440a14": "訶薩從是中得何等？」佛語須菩提：「菩薩道德",
    "T08n0224_003:0440a15": "之人，當知過去、當來、今現在，法無所取，亦無",
    "T08n0224_003:0440a16": "所捨，亦無所知，亦無所得。其法者，為無所",
    "T08n0224_003:0440a17": "生法，亦無有滅法，亦無所從生法，亦無所從",
    "T08n0224_003:0440a18": "滅，於法中了無有生者，法亦無所從有而",
    "T08n0224_003:0440a19": "滅，是者法之所法，我代勸助之，是為勸助，作",
    "T08n0224_003:0440a20": "是施者，疾得作阿耨多羅三耶三菩。是故，須",
    "T08n0224_003:0440a21": "菩提！菩薩摩訶薩勸助為尊。",
    "T08n0224_003:0440a22": "「復次，須菩提！菩薩摩訶薩於過去、當來、今現",
    "T08n0224_003:0440a23": "在佛所，代作布施者勸助之，代持戒、忍辱、精",
    "T08n0224_003:0440a24": "進、一心、智慧而勸助之，代已脫者勸助之，代",
    "T08n0224_003:0440a25": "脫慧所現身勸助之。作是代勸助，其脫者是",
    "T08n0224_003:0440a26": "為布施，其脫者是為持戒，其脫者是為忍辱，",
    "T08n0224_003:0440a27": "其脫者是為精進，其脫者是為一心，其脫者",
    "T08n0224_003:0440a28": "是為智慧，其脫者是為脫慧，其脫者是為脫",
    "T08n0224_003:0440a29": "慧所現身，其脫者是為已脫，其脫者代其勸",
    "T08n0224_003:0440b01": "助，其脫者是為法，是故當來有如其脫者，今",
    "T08n0224_003:0440b02": "阿僧祇剎土諸佛天中天現在者，其脫者是",
    "T08n0224_003:0440b03": "即諸佛弟子，其脫者以過去諸佛弟子，其脫",
    "T08n0224_003:0440b04": "者今現在諸佛弟子，於是法中無著無縛無",
    "T08n0224_003:0440b05": "脫。如是法者，持作阿耨多羅三耶三菩，所施",
    "T08n0224_003:0440b06": "為從中無有能過者，無有能壞者。是者，須菩",
    "T08n0224_003:0440b07": "提！菩薩摩訶薩勸助之為尊。如恒邊沙佛剎",
    "T08n0224_003:0440b08": "中菩薩，悉壽如恒邊沙佛劫，恒邊沙佛剎人，",
    "T08n0224_003:0440b09": "都悉供養諸菩薩摩訶薩，震越衣被、飲食、",
    "T08n0224_003:0440b10": "床臥具、病瘦醫藥，乃至恒邊沙劫。須菩提！皆",
    "T08n0224_003:0440b11": "持戒成忍辱，於精進而不懈，於禪悉得三昧，",
    "T08n0224_003:0440b12": "百倍千倍萬倍億倍若干巨億萬倍，不如勸",
    "T08n0224_003:0440b13": "助之功德，福最尊出其上。」",
    "T08n0224_003:0440b14": "5 泥犁品摩訶般若波羅蜜道行經泥犁品第五",
    "T08n0224_003:0440b15": "舍利弗白佛言：「般若波羅蜜者多所成，天中",
    "T08n0224_003:0440b16": "天！因般若波羅蜜無不得字者，天中天！般若",
    "T08n0224_003:0440b17": "波羅蜜為極照明，天中天！般若波羅蜜為去",
    "T08n0224_003:0440b18": "冥，天中天！般若波羅蜜為無所著，天中天！般",
    "T08n0224_003:0440b19": "若波羅蜜為極尊，天中天！無目者，般若波羅",
    "T08n0224_003:0440b20": "蜜為作眼目，天中天！其迷惑者，般若波羅蜜",
    "T08n0224_003:0440b21": "悉授道路，天中天！薩芸若者，即般若波羅蜜",
    "T08n0224_003:0440b22": "是，天中天！般若波羅蜜者，是菩薩摩訶薩母，",
    "T08n0224_003:0440b23": "天中天！無所生無所滅，即般若波羅蜜是，天",
    "T08n0224_003:0440b24": "中天！具足三合十二法輪，為轉是般若波羅",
    "T08n0224_003:0440b25": "蜜，天中天！般若波羅蜜其困苦者悉安隱之，",
    "T08n0224_003:0440b26": "天中天！般若波羅蜜於生死作護，天中天！般",
    "T08n0224_003:0440b27": "若波羅蜜於一切法悉皆自然，菩薩摩訶薩當",
    "T08n0224_003:0440b28": "云何於般若波羅蜜中住？天中天！」佛謂舍利",
    "T08n0224_003:0440b29": "弗：「世多羅者，因般若波羅蜜住，其敬佛者當",
    "T08n0224_003:0440c01": "自歸般若波羅蜜。」釋提桓因心念：「尊者舍利",
    "T08n0224_003:0440c02": "弗何因發是問？」即時釋提桓因謂舍利弗：「何",
    "T08n0224_003:0440c03": "因尊者乃作是問？」舍利弗謂釋提桓因：「拘翼！",
    "T08n0224_003:0440c04": "般若波羅蜜者是菩薩護，因其勸助功德福",
    "T08n0224_003:0440c05": "持作薩芸若，過菩薩之所作為——若布施、持戒、",
    "T08n0224_003:0440c06": "忍辱、精進、禪上。譬若如人從生而盲，若百人",
    "T08n0224_003:0440c07": "若千人若萬人若千萬人，無有前導，欲有所",
    "T08n0224_003:0440c08": "至，若欲入城者，不知當如行。如是，拘翼！五波",
    "T08n0224_003:0440c09": "羅蜜者，亦如盲無所見，離般若波羅蜜者，如",
    "T08n0224_003:0440c10": "是欲入薩芸若中，不知當如行。般若波羅蜜",
    "T08n0224_003:0440c11": "者，即五波羅蜜之護，悉與眼目；般若波羅蜜",
    "T08n0224_003:0440c12": "是護，令五波羅蜜各得名字。」",
    "T08n0224_003:0440c13": "舍利弗白佛言：「當云何守入般若波羅蜜中？」",
    "T08n0224_003:0440c14": "佛語舍利弗：「色者不見所入，痛痒思想生死",
    "T08n0224_003:0440c15": "識亦不見所入，視五陰亦不見所入，是為守",
    "T08n0224_003:0440c16": "般若波羅蜜。」「如是者，天中天！以為守般若波",
    "T08n0224_003:0440c17": "羅蜜，作是守者為還何法？」佛語舍利弗：「無",
    "T08n0224_003:0440c18": "所守是為還法，守為般若波羅蜜。」釋提桓因",
    "T08n0224_003:0440c19": "白佛言：「般若波羅蜜不還薩芸若者，亦不能",
    "T08n0224_003:0440c20": "得逮，若所問般若波羅蜜不逮薩芸若，亦不",
    "T08n0224_003:0440c21": "能得還，亦不還守於生死，亦無所還。當云何",
    "T08n0224_003:0440c22": "還？天中天！」佛言：「無所還故能為還。」釋提桓因",
    "T08n0224_003:0440c23": "言：「少有及者，天中天！如般若波羅蜜於諸法",
    "T08n0224_003:0440c24": "無所生、無所滅，當所可住無所住。」須菩提白",
    "T08n0224_003:0440c25": "佛言：「菩薩或時作是念，便離般若波羅蜜。」佛",
    "T08n0224_003:0440c26": "語須菩提：「菩薩儻有所因，於所因便念般若",
    "T08n0224_003:0440c27": "波羅蜜，知般若波羅蜜空無所有，無近無遠，",
    "T08n0224_003:0440c28": "是故為菩薩摩訶薩般若波羅蜜。」須菩提白",
    "T08n0224_003:0440c29": "佛言：「信般若波羅蜜，為信何法？」佛語須菩提：",
    "T08n0224_003:0441a01": "「信般若波羅蜜者，為不信色，亦不信痛",
    "T08n0224_003:0441a02": "痒思想生死識有，不信須陀洹道，不信斯陀",
    "T08n0224_003:0441a03": "含、阿那含、阿羅漢、辟支佛、佛道。」須菩提白佛",
    "T08n0224_003:0441a04": "言：「摩訶波羅蜜者，天中天！即般若波羅蜜是。」",
    "T08n0224_003:0441a05": "佛語須菩提：「云何知摩訶波羅蜜因般若波羅",
    "T08n0224_003:0441a06": "蜜是？」須菩提言：「於色無大無小，不以色為證，",
    "T08n0224_003:0441a07": "亦不為色作證，痛痒思想生死識，亦無大亦",
    "T08n0224_003:0441a08": "無小，於識不以為證，亦不為識作證，便於怛",
    "T08n0224_003:0441a09": "薩阿竭、阿羅呵、三耶三佛致十種力，即不復為",
    "T08n0224_003:0441a10": "弱。薩芸若者，無廣無狹。何以故無廣無狹？薩",
    "T08n0224_003:0441a11": "芸若知於般若波羅蜜無所行。所以者何？般",
    "T08n0224_003:0441a12": "若波羅蜜無所有，若人於中有所求，謂有所",
    "T08n0224_003:0441a13": "有，是即為大非。何以故？人無所生，般若波羅",
    "T08n0224_003:0441a14": "蜜與人俱皆自然，人恍忽，故般若波羅蜜俱",
    "T08n0224_003:0441a15": "不可計，人亦不壞，般若波羅蜜亦如是，人如",
    "T08n0224_003:0441a16": "般若波羅蜜者，便得成至阿惟三佛，人亦有力",
    "T08n0224_003:0441a17": "故，怛薩阿竭現而有力。」舍利弗白佛言：「般若",
    "T08n0224_003:0441a18": "波羅蜜甚深甚深，天中天！若有菩薩摩訶薩",
    "T08n0224_003:0441a19": "信深般若波羅蜜者，不說中短亦不狐疑，其",
    "T08n0224_003:0441a20": "人何所來而生是間？為行菩薩道已來幾聞",
    "T08n0224_003:0441a21": "解般若波羅蜜事，隨教入中者？」佛語舍利弗：",
    "T08n0224_003:0441a22": "「從他方佛剎來生是間，是菩薩摩訶薩於他",
    "T08n0224_003:0441a23": "方供養佛已，從受問聞深般若波羅蜜故，以",
    "T08n0224_003:0441a24": "是復聞般若波羅蜜，自念言：『我如見佛無異。』」",
    "T08n0224_003:0441a25": "須菩提白佛言：「般若波羅蜜可得見聞不？」佛",
    "T08n0224_003:0441a26": "言：「不可得見聞。」須菩提問佛：「是菩薩隨深般",
    "T08n0224_003:0441a27": "若波羅蜜者，行已來為幾聞？」佛語須菩提：",
    "T08n0224_003:0441a28": "「是非一輩學，各各有行，若有已供養若干百佛",
    "T08n0224_003:0441a29": "若干千佛，悉見已，於其所皆行清淨戒已。若",
    "T08n0224_003:0441b01": "有於眾中，聞般若波羅蜜棄捨去，為不敬菩",
    "T08n0224_003:0441b02": "薩摩訶薩法。佛說深般若波羅蜜，其人亦棄",
    "T08n0224_003:0441b03": "捨去，不欲聞之。何以故？是人前世時聞說深",
    "T08n0224_003:0441b04": "般若波羅蜜用棄捨去故，亦不以身心，是皆",
    "T08n0224_003:0441b05": "無知罪之所致。用是罪故，若聞深般若波羅",
    "T08n0224_003:0441b06": "蜜，復止他人不令說之。止般若波羅蜜者，為",
    "T08n0224_003:0441b07": "止薩芸若，其止薩芸若者，為止過去、當來、今",
    "T08n0224_003:0441b08": "現在佛。用是斷法罪故，死入大泥犁中，若",
    "T08n0224_003:0441b09": "干百千歲，若干億千萬歲，當更若干泥犁中",
    "T08n0224_003:0441b10": "具受諸毒痛不可言，其中壽盡轉生他方摩",
    "T08n0224_003:0441b11": "訶泥犁中，其壽復盡展轉復到他方摩訶泥",
    "T08n0224_003:0441b12": "犁中生。」舍利弗白佛言：「其罪為隨五逆惡？」",
    "T08n0224_003:0441b13": "佛謂舍利弗：「其罪雖有所喻，不可引譬，若諷",
    "T08n0224_003:0441b14": "誦說深般若波羅蜜時，其心疑於法者，亦不",
    "T08n0224_003:0441b15": "肯學，念：『是言非怛薩阿竭所說。』止他人言，莫",
    "T08n0224_003:0441b16": "得學是，為以自壞復壞他人，自飲毒已復飲",
    "T08n0224_003:0441b17": "他人毒，是輩人為以自亡失復亡失他人，",
    "T08n0224_003:0441b18": "自不曉知深般若波羅蜜，轉復壞他人，是曹",
    "T08n0224_003:0441b19": "人者不當見之。舍利弗！不當與共坐起言語",
    "T08n0224_003:0441b20": "飲食。何以故？是曹之人誹謗法者，自在冥中，",
    "T08n0224_003:0441b21": "復持他人著冥中，其人自飲毒殺身無異，斷",
    "T08n0224_003:0441b22": "法之人所語，有信用其言者，其人所受罪，俱",
    "T08n0224_003:0441b23": "等無有異。所以者何？用誹謗佛語故，誹謗般",
    "T08n0224_003:0441b24": "若波羅蜜者，為悉誹謗諸法已。」舍利弗白佛",
    "T08n0224_003:0441b25": "言：「願聞誹謗法者，受形何等像類訖，不知其",
    "T08n0224_003:0441b26": "身大如。」佛語舍利弗：「是誹謗法人，儻聞說是",
    "T08n0224_003:0441b27": "事，其人沸血便從面孔出，或恐便死，因是被",
    "T08n0224_003:0441b28": "大痛，其人聞之心便愁毒如自消盡，譬如斷",
    "T08n0224_003:0441b29": "華著日中即為萎枯。」舍利弗白佛言：「願為人",
    "T08n0224_003:0441c01": "故當說之，令知其身受形云何，當為後世",
    "T08n0224_003:0441c02": "人作大明。其有聞者畏懼當自念：『我不可誹",
    "T08n0224_003:0441c03": "謗斷法如彼人。』」佛語舍利弗：「是為示人之大",
    "T08n0224_003:0441c04": "明，已所因罪，受其身甚大醜惡，極勤苦臭處，",
    "T08n0224_003:0441c05": "誠不可說，其苦痛甚大如久劇。是善男子、善",
    "T08n0224_003:0441c06": "女人聞是語自足已，不敢復誹謗。」須菩提白",
    "T08n0224_003:0441c07": "佛言：「善男子、善女人常當護身口意，人但坐",
    "T08n0224_003:0441c08": "口所言乃致是罪。」佛語須菩提：「是愚癡之人",
    "T08n0224_003:0441c09": "於我法中作沙門，反誹謗般若波羅蜜，言非",
    "T08n0224_003:0441c10": "道，止般若波羅蜜者，為止佛菩薩已，止佛菩",
    "T08n0224_003:0441c11": "薩者，為斷過去、當來、今現在佛薩芸若已，斷",
    "T08n0224_003:0441c12": "薩芸若者，為斷法已，斷法者為斷比丘僧已，",
    "T08n0224_003:0441c13": "斷比丘僧者，為受不可計阿僧祇之罪。」",
    "T08n0224_003:0441c14": "須菩提問佛：「若有斷深般若波羅蜜者，天中",
    "T08n0224_003:0441c15": "天！為有幾事？」佛語須菩提：「以為魔所中，是",
    "T08n0224_003:0441c16": "男子、女人不信不樂，用是二事故，能斷深",
    "T08n0224_003:0441c17": "般若波羅蜜。復次，須菩提！斷般若波羅蜜者，",
    "T08n0224_003:0441c18": "復有四事。何謂為四？隨惡師所言，一、不隨順",
    "T08n0224_003:0441c19": "學，二、不承至法，三、主行誹謗，四、索人短，自",
    "T08n0224_003:0441c20": "貢高。是為四事。」",
    "T08n0224_003:0441c21": "須菩提白佛言：「少有信般若波羅蜜者，天中",
    "T08n0224_003:0441c22": "天！不曉了是法故。」佛語須菩提：「如是，如是！少",
    "T08n0224_003:0441c23": "有信般若波羅蜜者，不曉了是法故。」須菩提",
    "T08n0224_003:0441c24": "言：「云何深般若波羅蜜少有信者？」",
    "T08n0224_003:0441c25": "佛語須菩提：「色無著無縛無脫。何以故？色之",
    "T08n0224_003:0441c26": "自然故為色，痛痒思想生死識無著無縛無",
    "T08n0224_003:0441c27": "脫。何以故？識之自然故為識。過去色無著",
    "T08n0224_003:0441c28": "無縛無脫。何以故？過去色之自然色故。當",
    "T08n0224_003:0441c29": "來色無著無縛無脫。何以故？當來色之自然",
    "T08n0224_003:0442a01": "色故。今現在色無著無縛無脫。何以故？色之",
    "T08n0224_003:0442a02": "自然色故。過去痛痒思想生死識無著無縛",
    "T08n0224_003:0442a03": "無脫。何以故？過去識之自然故。當來識無著",
    "T08n0224_003:0442a04": "無縛無脫。何以故？當來識之自然故。今現",
    "T08n0224_003:0442a05": "在識無著無縛無脫。何以故？識之自然故。用",
    "T08n0224_003:0442a06": "是故，須菩提！般若波羅蜜甚深，少有信者。」",
    "T08n0224_003:0442a07": "6 清淨品摩訶般若波羅蜜道行經清淨品第六",
    "T08n0224_003:0442a08": "須菩提白佛言：「般若波羅蜜少有曉者，將未",
    "T08n0224_003:0442a09": "狎習故。」佛語須菩提：「如是，如是！般若波羅",
    "T08n0224_003:0442a10": "蜜少有曉者，用未狎習之所致。何以故？須菩",
    "T08n0224_003:0442a11": "提！色清淨，道亦清淨故，言色清淨，道亦清淨，",
    "T08n0224_003:0442a12": "痛痒思想生死識亦清淨故，言道清淨，是故識",
    "T08n0224_003:0442a13": "亦清淨，道俱清淨。復次，須菩提！色清淨，薩芸",
    "T08n0224_003:0442a14": "若亦清淨故，言薩芸若清淨，色亦清淨，是故",
    "T08n0224_003:0442a15": "色清淨，薩芸若亦清淨，等無異。今不斷前，前",
    "T08n0224_003:0442a16": "不斷後，故無壞，以是故前為不斷，故言痛痒",
    "T08n0224_003:0442a17": "思想生死識清淨，薩芸若亦清淨，是故薩芸",
    "T08n0224_003:0442a18": "若清淨，識亦清淨，薩芸若清淨，識亦清淨，等",
    "T08n0224_003:0442a19": "無異，今不斷前，前不斷後，故無壞，以是故前",
    "T08n0224_003:0442a20": "為不斷。」",
    "T08n0224_003:0442a21": "舍利弗白佛言：「清淨者，天中天！為甚深。」佛言：",
    "T08n0224_003:0442a22": "「甚清淨。」舍利弗言：「清淨為極明，天中天！」佛",
    "T08n0224_003:0442a23": "言：「甚清淨。」舍利弗言：「清淨無有垢，天中天！」",
    "T08n0224_003:0442a24": "佛言：「甚清淨。」舍利弗言：「清淨無有瑕穢，天",
    "T08n0224_003:0442a25": "中天！」佛言：「甚清淨。」舍利弗言：「清淨無所有，",
    "T08n0224_003:0442a26": "天中天！」佛言：「甚清淨。」舍利弗言：「於欲而無欲",
    "T08n0224_003:0442a27": "清淨，天中天！」佛言：「甚清淨。」舍利弗言：「於色",
    "T08n0224_003:0442a28": "而無色清淨，天中天！」佛言：「甚清淨。」舍利弗",
    "T08n0224_003:0442a29": "言：「無所生為無色甚清淨，天中天！」佛言：「甚清",
    "T08n0224_003:0442b01": "淨。」舍利弗言：「於有智而無智甚清淨，天中天！」",
    "T08n0224_003:0442b02": "佛言：「甚清淨。」舍利弗言：「於智如無智者甚",
    "T08n0224_003:0442b03": "清淨，天中天！」佛言：「甚清淨。」舍利弗言：「於色",
    "T08n0224_003:0442b04": "如有智無有智者甚清淨，天中天！」佛言：「甚",
    "T08n0224_003:0442b05": "清淨。」舍利弗言：「於痛痒思想生死識如有",
    "T08n0224_003:0442b06": "智無有智者，甚清淨，天中天！」佛言：「甚清淨。」",
    "T08n0224_003:0442b07": "舍利弗言：「般若波羅蜜甚清淨，薩芸若者不",
    "T08n0224_003:0442b08": "增不減，天中天！」佛言：「甚清淨。」舍利弗言：「般",
    "T08n0224_003:0442b09": "若波羅蜜甚清淨，於諸法無所取，天中天！」佛",
    "T08n0224_003:0442b10": "言：「甚清淨。」",
    "T08n0224_003:0442b11": "須菩提白佛言：「我者清淨，色亦清淨，天中天！」",
    "T08n0224_003:0442b12": "佛言：「本清淨。」須菩提言：「故曰我清淨，痛痒",
    "T08n0224_003:0442b13": "思想生死識亦清淨，天中天！」佛言：「本清淨。」須",
    "T08n0224_003:0442b14": "菩提言：「我者清淨，道亦清淨，天中天！」佛言：「本",
    "T08n0224_003:0442b15": "清淨。」須菩提言：「我者清淨，薩芸若亦清淨，天",
    "T08n0224_003:0442b16": "中天！」佛言：「本清淨。」須菩提言：「我者清淨無端",
    "T08n0224_003:0442b17": "緒，天中天！」佛言：「本清淨。」須菩提言：「我者清淨",
    "T08n0224_003:0442b18": "無有邊，色亦無有邊，天中天！」佛言：「本清淨。」須",
    "T08n0224_003:0442b19": "菩提言：「我者清淨無有邊，痛痒思想生死識",
    "T08n0224_003:0442b20": "亦無有邊，天中天！」佛言：「本清淨。」須菩提言：",
    "T08n0224_003:0442b21": "「般若波羅蜜者，亦不在彼，亦不在是，亦不在",
    "T08n0224_003:0442b22": "中間，天中天！」佛言：「本清淨。」須菩提白佛言：「菩",
    "T08n0224_003:0442b23": "薩摩訶薩知是者，為行般若波羅蜜，有想者",
    "T08n0224_003:0442b24": "便離般若波羅蜜遠已。」佛言：「善哉，善哉！須菩",
    "T08n0224_003:0442b25": "提！有字者便有想，以故著。」須菩提白佛言：「難",
    "T08n0224_003:0442b26": "及般若波羅蜜，天中天！安隱決於著。」舍利弗",
    "T08n0224_003:0442b27": "問須菩提：「何所為著？」須菩提言：「知色空者是",
    "T08n0224_003:0442b28": "曰為著，知痛痒思想生死識空者是曰為著，",
    "T08n0224_003:0442b29": "於過去法知過去法是曰為著，於當來法知",
    "T08n0224_003:0442c01": "當來法是曰為著，於現在法知現在法是曰",
    "T08n0224_003:0442c02": "為著，如法者為大功德，發意菩薩是即為著。」",
    "T08n0224_003:0442c03": "釋提桓因問須菩提：「何謂為著？」須菩提言：「心",
    "T08n0224_003:0442c04": "知，拘翼！持是知心施與，作阿耨多羅三耶三",
    "T08n0224_003:0442c05": "菩心者，本清淨，能可有所作？善男子、善女",
    "T08n0224_003:0442c06": "人，以離諸著為棄本際。」佛言：「善哉，善哉！須菩",
    "T08n0224_003:0442c07": "提！令菩薩摩訶薩知本際為覺著事。復次，須",
    "T08n0224_003:0442c08": "菩提！有著甚深微妙，我今說之，諦聽，諦聽！上",
    "T08n0224_003:0442c09": "中下言悉善。」須菩提白佛：「願樂欲聞。」佛言：",
    "T08n0224_003:0442c10": "「若善男子、善女人，於怛薩阿竭、阿羅呵、三耶三",
    "T08n0224_003:0442c11": "佛念欲作想，隨所想者，是故為著過去、當來、",
    "T08n0224_003:0442c12": "今現在。佛天中天於無餘法代勸助之，是為",
    "T08n0224_003:0442c13": "勸助阿耨多羅三耶三菩，於法者而無法故，",
    "T08n0224_003:0442c14": "曰無過去、當來、今現在，以是不可有所作，亦",
    "T08n0224_003:0442c15": "不可有想，亦不可作因緣有，不可見聞，如",
    "T08n0224_003:0442c16": "心可知。」須菩提白佛言：「其本甚深清淨，天中",
    "T08n0224_003:0442c17": "天！」佛言：「本清淨。」須菩提言：「今自歸般若波",
    "T08n0224_003:0442c18": "羅蜜。」佛言：「法無作者故得阿惟三佛。」須菩",
    "T08n0224_003:0442c19": "提言：「諸法實無作阿惟三佛者。」佛語須菩提：",
    "T08n0224_003:0442c20": "「無有兩法，用之本淨，故曰為一，其淨者於一",
    "T08n0224_003:0442c21": "切無有作者，乃至無淨，於一切亦無作者。」佛",
    "T08n0224_003:0442c22": "語須菩提：「是以離諸著為棄本際。」",
    "T08n0224_003:0442c23": "須菩提白佛言：「般若波羅蜜者難了，天中",
    "T08n0224_003:0442c24": "天！」佛言：「如是無有得阿惟三佛者。」須菩提",
    "T08n0224_003:0442c25": "言：「般若波羅蜜不可計，天中天！」佛言：「如是，須",
    "T08n0224_003:0442c26": "菩提！非心之所知。」須菩提言：「為無作者，天",
    "T08n0224_003:0442c27": "中天！」佛言：「無有作者故無所著。」須菩提問佛：",
    "T08n0224_003:0442c28": "「菩薩當云何行般若波羅蜜？」佛言：「不想色行，",
    "T08n0224_003:0442c29": "為行般若波羅蜜，不想痛痒思想生死識行，為",
    "T08n0224_003:0443a01": "行般若波羅蜜，不滿色行，為行般若波羅蜜，",
    "T08n0224_003:0443a02": "不滿痛痒思想生死識行，為行般若波羅蜜，",
    "T08n0224_003:0443a03": "色不滿為非色行，為行般若波羅蜜，痛痒思",
    "T08n0224_003:0443a04": "想生死識不滿為非識行，為行般若波羅蜜。」",
    "T08n0224_003:0443a05": "須菩提白佛言：「難及，天中天！於著無所著，是",
    "T08n0224_003:0443a06": "著實為不著。」佛言：「不著色行者，為行般若波",
    "T08n0224_003:0443a07": "羅蜜，不著痛痒思想生死識行者，為行般若",
    "T08n0224_003:0443a08": "波羅蜜，是為菩薩摩訶薩行於色為不著，於",
    "T08n0224_003:0443a09": "痛痒思想生死識為不著，於須陀洹、斯陀含、",
    "T08n0224_003:0443a10": "阿那含、阿羅漢、辟支佛、佛道亦不著。所以者",
    "T08n0224_003:0443a11": "何？以過諸著故復出薩芸若中，是為般若波",
    "T08n0224_003:0443a12": "羅蜜。」須菩提白佛言：「所說法甚深難逮，天中",
    "T08n0224_003:0443a13": "天！若所說者不減，不說者亦不減，若所說",
    "T08n0224_003:0443a14": "者不增，不說者亦不增。」佛言：「如是，如是！須菩",
    "T08n0224_003:0443a15": "提！譬如怛薩阿竭盡壽稱譽空，空不增，若",
    "T08n0224_003:0443a16": "不稱譽空，空亦不減。譬如稱譽幻人者，亦",
    "T08n0224_003:0443a17": "不增，若不稱譽者，亦不減。聞善不喜，聞惡不",
    "T08n0224_003:0443a18": "怒。如是，須菩提！於法各各諷誦學之，法亦不",
    "T08n0224_003:0443a19": "增不減。」須菩提白佛言：「菩薩摩訶薩甚謙苦",
    "T08n0224_003:0443a20": "行般若波羅蜜，若有守般若波羅蜜者，其不",
    "T08n0224_003:0443a21": "懈不恐不怖不動不還。何以故？守般若波羅",
    "T08n0224_003:0443a22": "蜜者，為守空故，一切皆當為菩薩摩訶薩作",
    "T08n0224_003:0443a23": "禮，用被僧那大鎧故，與空共戰，為一切人故，",
    "T08n0224_003:0443a24": "著僧那鎧與空共鬪，是菩薩摩訶薩被極大",
    "T08n0224_003:0443a25": "鎧，用一切人故而舉空，是菩薩摩訶薩為大",
    "T08n0224_003:0443a26": "勇猛。天中天！用空法故，自致阿耨多羅三耶",
    "T08n0224_003:0443a27": "三菩，得成阿惟三佛。有異比丘心念之，當自",
    "T08n0224_003:0443a28": "歸般若波羅蜜，為無所生法，亦為無所滅法。」",
    "T08n0224_003:0443a29": "釋提桓因語須菩提：「菩薩隨般若波羅蜜教",
    "T08n0224_003:0443b01": "者，為隨何教？」須菩提言：「為隨空教。」釋提桓因",
    "T08n0224_003:0443b02": "言：「何所為隨空教者？」須菩提言：「其欲寂靜",
    "T08n0224_003:0443b03": "者，是菩薩摩訶薩為知般若波羅蜜。」釋提桓",
    "T08n0224_003:0443b04": "因言：「其學般若波羅蜜者，當護幾何間？」須菩",
    "T08n0224_003:0443b05": "提謂釋提桓因：「云何，拘翼！能見法當所護者",
    "T08n0224_003:0443b06": "不？而言欲護之。」釋提桓因言：「不。」須菩提言：「隨",
    "T08n0224_003:0443b07": "般若波羅蜜教住者，是為以得護，若人若非",
    "T08n0224_003:0443b08": "人終不能得其便。」須菩提言：「若菩薩摩訶薩",
    "T08n0224_003:0443b09": "護空者，為隨般若波羅蜜行已。云何，拘翼！能",
    "T08n0224_003:0443b10": "可護響不？」釋提桓因言：「不能。」須菩提言：「拘",
    "T08n0224_003:0443b11": "翼！菩薩摩訶薩行般若波羅蜜者，其法亦如",
    "T08n0224_003:0443b12": "響，以知是者，亦復無想，以無想念為行般",
    "T08n0224_003:0443b13": "若波羅蜜，用佛威神，三千大千國土諸四天",
    "T08n0224_003:0443b14": "王、諸釋梵及諸尊天，一切皆來到佛所前為",
    "T08n0224_003:0443b15": "佛作禮，遶竟三匝各住一面。諸四天王、諸釋",
    "T08n0224_003:0443b16": "梵及諸尊天，悉承佛威神，念諸千佛皆字釋",
    "T08n0224_003:0443b17": "迦文，其比丘者皆字須菩提，問般若波羅蜜",
    "T08n0224_003:0443b18": "者，皆如釋提桓因。」",
    "T08n0224_003:0443b19": "道行般若經卷第三"
}