{
    "T22n1425_011:0318b23": "4摩訶僧祇律卷第十一",
    "T22n1425_011:0318b25": "東晉天竺三藏佛陀跋陀羅",
    "T22n1425_011:0318b26": "共法顯譯",
    "T22n1425_011:0318b27": "明三十尼薩耆波夜提法之四",
    "T22n1425_011:0318b28": "佛住舍衛城，廣說如上。爾時長老難陀、優波",
    "T22n1425_011:0318b29": "難陀冬盛寒時，著厚納衣，敷煖床褥，頭上著",
    "T22n1425_011:0318c01": "帽、脚著富羅，前然爐火。有二外道，黑色碧眼",
    "T22n1425_011:0318c02": "寒顫而來，在前立住，外道見已心生樂著，",
    "T22n1425_011:0318c03": "即語比丘言：「汝等出家得如是樂。」時外道心",
    "T22n1425_011:0318c04": "樂佛法，便作是言：「我等亦名出家，而值弗蘭",
    "T22n1425_011:0318c05": "迦葉教，我等裸形拔髮投巖赴㵎，五熱炙身",
    "T22n1425_011:0318c06": "而行乞食，徒受辛苦而無樂事。」比丘報言：「汝",
    "T22n1425_011:0318c07": "若樂此法者，便來出家，亦復如我得是樂住。」",
    "T22n1425_011:0318c08": "外道答言：「我無沙門僧伽梨。」比丘報言：「但來，",
    "T22n1425_011:0318c09": "我當與汝。」外道即來，便與出家受具足已，語",
    "T22n1425_011:0318c10": "言：「我今度汝出家受具足，汝當作如是給",
    "T22n1425_011:0318c11": "事，我晨當早起問訊安眠不？出唾壺器及",
    "T22n1425_011:0318c12": "小便器著常處；淨洗手，授澡水齒木，持鉢迎",
    "T22n1425_011:0318c13": "粥，小食已洗鉢令燥，安著常處；若有請處，當",
    "T22n1425_011:0318c14": "迎食；我欲入聚落時，當持入聚落衣授我；取",
    "T22n1425_011:0318c15": "我常著衣，料理卷疊安著常處。我從聚落",
    "T22n1425_011:0318c16": "還時，汝當敷小床座，與我水并授樹葉食時，",
    "T22n1425_011:0318c17": "以扇扇食已洗鉢令乾，舉著常處。脫入聚落",
    "T22n1425_011:0318c18": "衣卷舉，復授我常所著衣。汝食已，當取薪",
    "T22n1425_011:0318c19": "草浣衣煮染，淨掃房內，巨磨塗地。我欲入",
    "T22n1425_011:0318c20": "林坐禪時，汝當持坐具隨後，還時隨還，當與",
    "T22n1425_011:0318c21": "我水洗手。授香花供養訖，當敷床與我洗足",
    "T22n1425_011:0318c22": "水。復以油摩敷置臥具，內唾壺及小便器然",
    "T22n1425_011:0318c23": "燈，如是種種供給。安隱我已，然後自事。」時彼",
    "T22n1425_011:0318c24": "比丘答師言：「此非出家法，便是婢作。」師言：「汝",
    "T22n1425_011:0318c25": "若不能作者，當還我僧伽梨。」彼即脫衣著地",
    "T22n1425_011:0318c26": "而去。",
    "T22n1425_011:0318c27": "復次佛住舍衛城，廣說如上。爾時尊者難陀，",
    "T22n1425_011:0318c28": "是優波難陀兄。時優波難陀語兄共行弟子",
    "T22n1425_011:0318c29": "言：「我共汝入聚落，當與汝物。我若作非威儀",
    "T22n1425_011:0319a01": "事，汝勿語他人，我是汝叔父。」答言：「若我見父",
    "T22n1425_011:0319a02": "作非法，亦當向人說，況復叔父優波難陀。」復",
    "T22n1425_011:0319a03": "言：「若汝如此，當使汝知。」即將至貴家檀越留",
    "T22n1425_011:0319a04": "食，欲不與彼食，故作是思惟：「相望日時，使此",
    "T22n1425_011:0319a05": "不得乞食，還復失時。」即便告言：「汝還精舍。」即",
    "T22n1425_011:0319a06": "便還，畏失時故，疾疾看日而行。至精舍，見諸",
    "T22n1425_011:0319a07": "比丘皆悉食已，門前經行，遙見疾行疑必有",
    "T22n1425_011:0319a08": "以，即問汝：「今日共多知識比丘處處教化，得",
    "T22n1425_011:0319a09": "何等好食脣膩如是？」答言：「我今失食，況得好",
    "T22n1425_011:0319a10": "者。」優波難陀遣彼還已，於後食種種飲食。食",
    "T22n1425_011:0319a11": "已恐事情露，疾還。見諸比丘叢聚而論，便作",
    "T22n1425_011:0319a12": "是思惟：「眾人集論，必彼比丘向諸梵行人說",
    "T22n1425_011:0319a13": "我過惡。」即語難陀言：「長老！汝弟子向諸梵行",
    "T22n1425_011:0319a14": "人說我過惡。」彼即瞋恚語弟子言：「汝今云何",
    "T22n1425_011:0319a15": "說我弟過？汝可還我僧伽梨來。」諸比丘聞已，",
    "T22n1425_011:0319a16": "共相謂言：「此比丘今日遭二苦惱：一者失食，二",
    "T22n1425_011:0319a17": "者失衣。」佛聞是已，知而故問諸比丘：「此何比",
    "T22n1425_011:0319a18": "丘高聲大語？」諸比丘白佛言：「世尊！此難陀奪",
    "T22n1425_011:0319a19": "共行弟子衣，是故大聲。」佛言：「呼難陀來。」來已",
    "T22n1425_011:0319a20": "佛廣問難陀：「汝實為自供給故，度人與衣，令",
    "T22n1425_011:0319a21": "弟子瞋，不能作婢作，乃至奪共行弟子衣耶？」",
    "T22n1425_011:0319a22": "答言：「實爾。」佛語難陀：「汝云何度人出家，不",
    "T22n1425_011:0319a23": "教法律，但令執作供給自己？」佛種種因緣呵",
    "T22n1425_011:0319a24": "已，告諸比丘：「從今日不得立心為供給自",
    "T22n1425_011:0319a25": "己故度人出家，度者，得越毘尼罪。應作如是",
    "T22n1425_011:0319a26": "念：『當使彼人因我度故，修諸善法得成道果。』」",
    "T22n1425_011:0319a27": "佛告諸比丘：「依止舍衛城住者盡集，以十",
    "T22n1425_011:0319a28": "利故與諸比丘制戒，乃至已聞者當重聞。若",
    "T22n1425_011:0319a29": "比丘與比丘衣後瞋恚不喜，若自奪、若使人",
    "T22n1425_011:0319b01": "奪，作是言：『比丘！還我衣來，不與汝。』得者，尼薩",
    "T22n1425_011:0319b02": "耆波夜提。」比丘者，如上說。衣者，七種，如上",
    "T22n1425_011:0319b03": "說。瞋恚不喜者，九惱，如上說。奪者，若自奪、若",
    "T22n1425_011:0319b04": "使人奪，作如是言：「還我衣來，不與汝。」得者，尼",
    "T22n1425_011:0319b05": "薩耆波夜提。尼薩耆波夜提者，如上說。或自",
    "T22n1425_011:0319b06": "與使人奪、或使人與自奪、或自與自奪、或",
    "T22n1425_011:0319b07": "使與使奪、合與別奪、別與合奪、合與合奪、別",
    "T22n1425_011:0319b08": "與別奪。合與別奪者，比丘一時與三衣已，",
    "T22n1425_011:0319b09": "別奪言：「還我僧伽梨、還我欝多羅僧、還我安",
    "T22n1425_011:0319b10": "陀會。」如是奪者，得眾多波夜提。是名合與別",
    "T22n1425_011:0319b11": "奪。別與合奪者，比丘非一時與僧伽梨、與欝",
    "T22n1425_011:0319b12": "多羅僧、與安陀會，還一時盡奪：「汝還我衣來。」",
    "T22n1425_011:0319b13": "如是奪者，得一波夜提罪，是名別與合奪。合",
    "T22n1425_011:0319b14": "與合奪者，比丘一時與衣，後言：「盡還我衣來。」",
    "T22n1425_011:0319b15": "如是奪者，得一波夜提。別與別奪者，比丘非",
    "T22n1425_011:0319b16": "一時與僧伽梨、與欝多羅僧、與安陀會，比丘",
    "T22n1425_011:0319b17": "漸奪：「還我僧伽梨、還我欝多羅僧、還我安陀",
    "T22n1425_011:0319b18": "會。」如是索，得者，眾多波夜提。若比丘與比丘",
    "T22n1425_011:0319b19": "衣時，作是言：「汝住我邊者，當與汝衣。」若不住",
    "T22n1425_011:0319b20": "者，奪，無罪。若比丘與比丘衣時，作是言：「汝",
    "T22n1425_011:0319b21": "此處住者，當與。」若不住者，奪，無罪。若比丘",
    "T22n1425_011:0319b22": "與比丘衣，汝適我意者與，不適意還奪，無罪。",
    "T22n1425_011:0319b23": "為受經者與，不受經者還奪，無罪。若比丘賣",
    "T22n1425_011:0319b24": "衣未取直，若錢直未畢，若還取衣者，無罪。",
    "T22n1425_011:0319b25": "若比丘與共行弟子、依止弟子衣已，不可教",
    "T22n1425_011:0319b26": "誡，為折伏故奪，後折伏已還與，無罪。奪比丘",
    "T22n1425_011:0319b27": "衣者，尼薩耆波夜提。奪比丘尼衣者，偷蘭",
    "T22n1425_011:0319b28": "罪。奪式叉摩尼、沙彌、沙彌尼衣者，越毘尼罪。",
    "T22n1425_011:0319b29": "乃至奪俗人衣者，越毘尼心悔，是故說。",
    "T22n1425_011:0319c01": "佛住舍衛城，四方各十二由旬內施僧雨浴",
    "T22n1425_011:0319c02": "衣，如《毘舍佉鹿母因緣》廣說。復次佛住憍薩",
    "T22n1425_011:0319c03": "羅國遊行時，有一摩訶羅比丘，下著雨衣上",
    "T22n1425_011:0319c04": "著安陀會，捉長柄掃篲掃地。佛見已語諸比",
    "T22n1425_011:0319c05": "丘：「汝見是摩訶羅不？云何顛倒著衣？」是摩",
    "T22n1425_011:0319c06": "訶羅見佛已，往到佛所，頭面禮足却住一面。",
    "T22n1425_011:0319c07": "佛知而故問：「摩訶羅，汝下著何衣？」答言：「雨",
    "T22n1425_011:0319c08": "衣。」「上著何衣？」答言：「安陀會。」佛言：「比丘！汝云",
    "T22n1425_011:0319c09": "何應在上衣而反在下，下衣在上？汝今云何",
    "T22n1425_011:0319c10": "一切時受用雨衣？」佛語諸比丘：「汝等待如來",
    "T22n1425_011:0319c11": "從憍薩羅國遊行還舍衛城時，汝當語我：『當",
    "T22n1425_011:0319c12": "為諸比丘制雨浴衣。』」佛憍薩羅國遊行還已，",
    "T22n1425_011:0319c13": "諸比丘白佛言：「世尊在憍薩羅國遊行時，作",
    "T22n1425_011:0319c14": "是言：『如來從憍薩羅國遊行還舍衛時，汝便",
    "T22n1425_011:0319c15": "語我：「當為諸比丘制雨浴衣。」』今正是時，願制",
    "T22n1425_011:0319c16": "雨衣。」佛告諸比丘：「依止舍衛城住者盡集，",
    "T22n1425_011:0319c17": "以十利故為諸比丘制戒，乃至已聞者當重",
    "T22n1425_011:0319c18": "聞。若比丘春殘一月在，比丘當求雨衣，半月",
    "T22n1425_011:0319c19": "當作成受用。若比丘未至春殘一月求雨衣，",
    "T22n1425_011:0319c20": "半月作成受用者，尼薩耆波夜提。」春殘一月",
    "T22n1425_011:0319c21": "者，三月後十五日、四月初十五日，是名春殘",
    "T22n1425_011:0319c22": "一月。雨衣者，如世尊所聽。衣者，有十種，如",
    "T22n1425_011:0319c23": "上說。求者，乞索勸化。求時不應從小家處處",
    "T22n1425_011:0319c24": "求一尺二尺，應從殷有大家中求，若一人",
    "T22n1425_011:0319c25": "邊、若眾多人邊得，是名求。殘半月者，從三",
    "T22n1425_011:0319c26": "月十六日，應作浣染縫，至四月一日應受用。",
    "T22n1425_011:0319c27": "若比丘未至求者，未至三月十六日前求，作",
    "T22n1425_011:0319c28": "成受用者，尼薩耆波夜提。尼薩耆波夜提者，",
    "T22n1425_011:0319c29": "如上說。比丘有五法成就僧應羯磨，作分雨",
    "T22n1425_011:0320a01": "衣人。何等五？不隨愛、不隨瞋、不隨怖、不隨癡、",
    "T22n1425_011:0320a02": "得不得知，是名五。羯磨人應作是說：「大德僧",
    "T22n1425_011:0320a03": "聽！某甲比丘五法成就，若僧時到，僧拜某甲",
    "T22n1425_011:0320a04": "比丘作分雨衣人，白如是。」「大德僧聽！某甲比",
    "T22n1425_011:0320a05": "丘五法成就，僧今拜某甲比丘作分雨衣",
    "T22n1425_011:0320a06": "人。諸大德忍某甲比丘作分雨衣人，忍",
    "T22n1425_011:0320a07": "者僧默然，若不忍便說。」「僧已忍，拜某甲比丘",
    "T22n1425_011:0320a08": "作分雨衣人竟，僧忍默然故，是事如是持。」",
    "T22n1425_011:0320a09": "作羯磨已，應眾中唱言：「大德僧聽！若衣有大",
    "T22n1425_011:0320a10": "小，降四指、八指不等不計者，我當分。」若不唱",
    "T22n1425_011:0320a11": "者，得越毘尼罪。此人作羯磨已，當為僧求，求",
    "T22n1425_011:0320a12": "時不應從小家處處求一尺二尺，應從殷",
    "T22n1425_011:0320a13": "有大家中，若一人邊得、若眾多人邊得，下至",
    "T22n1425_011:0320a14": "得一雨衣是名求。若三月十六日已後送衣",
    "T22n1425_011:0320a15": "來者，應分。應語僧上座言：「為欲今取、為欲待",
    "T22n1425_011:0320a16": "後？後或有勝者。」上座若言：「今取。」便與。若言：「後",
    "T22n1425_011:0320a17": "取。」待後應與。若有客比丘者，應問：「汝欲何處",
    "T22n1425_011:0320a18": "夏安居？」若言：「此處。」應與。若言：「我欲餘處安居，",
    "T22n1425_011:0320a19": "欲此處取雨衣。」者，亦應與。語言：「汝於餘處",
    "T22n1425_011:0320a20": "更莫取。」若言：「我不此間取，待安居處當取。」隨",
    "T22n1425_011:0320a21": "其意。若多得雨衣者，一人應與兩，沙彌，應",
    "T22n1425_011:0320a22": "與一。若少不周接者，安居訖分衣時，應偏",
    "T22n1425_011:0320a23": "與雨衣直，此衣不得受，當三衣不得作淨施。",
    "T22n1425_011:0320a24": "不得著雨衣入河中池中浴，不得小小雨時",
    "T22n1425_011:0320a25": "著。浴亦不得裸身，浴當著舍勒。若餘故衣，不",
    "T22n1425_011:0320a26": "得著雨衣種種作事，當須大雨時被浴。若雨",
    "T22n1425_011:0320a27": "卒止，垢液者，得著入餘水中浴，無罪。若比丘",
    "T22n1425_011:0320a28": "食時，欲以油塗身；若病時，若多人行處，得繫",
    "T22n1425_011:0320a29": "兩頭作障。此雨浴衣得四月半受用，至八月",
    "T22n1425_011:0320b01": "十五日應當捨。捨法者，一比丘應眾中作是",
    "T22n1425_011:0320b02": "唱：「大德僧聽！今日僧捨雨浴衣。」如是三說。若",
    "T22n1425_011:0320b03": "至十六日捨者，得越毘尼罪。捨已，得用作三",
    "T22n1425_011:0320b04": "衣，亦得知識比丘邊作淨，亦得入餘水中浴，",
    "T22n1425_011:0320b05": "種種著作，無罪。是故說。",
    "T22n1425_011:0320b06": "佛住舍衛城，廣說如上。爾時尊者難陀、優波",
    "T22n1425_011:0320b07": "難陀持縷入居士家，語優婆夷言：「施我縷。」諸",
    "T22n1425_011:0320b08": "居士婦女作是念：「此比丘欲買縷。」各持縷出。",
    "T22n1425_011:0320b09": "比丘見已，即取比己縷而作是言：「我正欲求",
    "T22n1425_011:0320b10": "此縷比，今得相似。」若見好者，便作是言：「我欲",
    "T22n1425_011:0320b11": "求此比而更得勝者。」若見麁者便作是言：「此",
    "T22n1425_011:0320b12": "縷雖麁可作好者。」因如是齎縷來者，都無得",
    "T22n1425_011:0320b13": "脫。重擔而來，去祇洹精舍不遠有一窮巷，",
    "T22n1425_011:0320b14": "在中起織坊，度織師出家，使織衣。尊者阿難",
    "T22n1425_011:0320b15": "到時，著入聚落衣，持鉢次行乞食，到其門前。",
    "T22n1425_011:0320b16": "見難陀、優波難陀，捉線丸共張㲲經，見已共",
    "T22n1425_011:0320b17": "相問訊，阿難問言：「長老作何等？」答言：「欲織",
    "T22n1425_011:0320b18": "衣。」彼即念言：「我今日見侍者阿難，必語世",
    "T22n1425_011:0320b19": "尊，當作方便。」即持線丸與尊者阿難：「可持",
    "T22n1425_011:0320b20": "縫衣。」阿難不取。食後以上因緣，廣白世尊。佛",
    "T22n1425_011:0320b21": "言：「呼難陀、優波難陀來。」來已，佛問優波難陀：",
    "T22n1425_011:0320b22": "「如上事，乃至阿難不受汝線，汝實爾不？」",
    "T22n1425_011:0320b23": "答言：「實爾。」佛言：「此是惡事。汝不聞，我無數",
    "T22n1425_011:0320b24": "方便讚歎少欲、毀呰多欲？此非法、非律、不如",
    "T22n1425_011:0320b25": "佛教，不可以是長養善法。」佛告諸比丘：「依止",
    "T22n1425_011:0320b26": "舍衛城住者盡集，以十利故與諸比丘制",
    "T22n1425_011:0320b27": "戒，乃至已聞者當重聞。若比丘自行乞縷，使",
    "T22n1425_011:0320b28": "織師織作衣者，尼薩耆波夜提。」比丘者，如",
    "T22n1425_011:0320b29": "上說。自乞者，勸化索，或一兩、二兩。縷者，七種",
    "T22n1425_011:0320c01": "縷。織師者，今毘提波晝俱利織師。織作衣",
    "T22n1425_011:0320c02": "者，尼薩耆波夜提。尼薩耆波夜提者，如上",
    "T22n1425_011:0320c03": "說。若比丘自行乞縷，越毘尼心悔。得者，越毘",
    "T22n1425_011:0320c04": "尼罪。織成者，尼薩耆波夜提。迦尸國土法，比",
    "T22n1425_011:0320c05": "丘安居竟，與縷與織直。比丘欲織㲲時，應",
    "T22n1425_011:0320c06": "語織師，作是言：「與汝此縷，為我知織㲲。」織師",
    "T22n1425_011:0320c07": "答言：「尊者！我不解此語？」應問言：「汝家作何等",
    "T22n1425_011:0320c08": "業？」答言：「織㲲。」便語言：「汝可為我知織㲲？」若",
    "T22n1425_011:0320c09": "復不解此語者，應持線與淨人，令知織，一切",
    "T22n1425_011:0320c10": "不得作雇織語。若比丘知織腰帶，欲使比丘",
    "T22n1425_011:0320c11": "織者，應持線與，作是言：「長老！為我作帶。」是",
    "T22n1425_011:0320c12": "故說。佛住舍衛城祇洹精舍，爾時毘舍佉鹿",
    "T22n1425_011:0320c13": "母常日日眾僧中請食。時有比丘次到其",
    "T22n1425_011:0320c14": "家食，見毘舍佉鹿母持縷與織師，語言：「汝為",
    "T22n1425_011:0320c15": "我織㲲，欲施尊者難陀、優波難陀。彼人難可，",
    "T22n1425_011:0320c16": "汝當為好織。」比丘食已，還精舍，語難陀言：「長",
    "T22n1425_011:0320c17": "老！我欲語汝好事。」問言：「有何好事？」答言：「我",
    "T22n1425_011:0320c18": "見毘舍佉鹿母欲施汝衣。」答言：「此不施我衣。",
    "T22n1425_011:0320c19": "何以故？此優婆夷當施賢聖。」復言：「不爾，我",
    "T22n1425_011:0320c20": "眼見毘舍佉鹿母，以縷與織師，作是言：『與",
    "T22n1425_011:0320c21": "汝此縷，為我好織作㲲，欲施難陀，彼人難可。』」",
    "T22n1425_011:0320c22": "問言：「汝知織師家處不？」答言：「知處。」即復問",
    "T22n1425_011:0320c23": "言：「彼家在何處？何巷陌？門戶那向？示我標",
    "T22n1425_011:0320c24": "相。」具問知處已，明日著入聚落衣，往到其家。",
    "T22n1425_011:0320c25": "見織師張經，見已問織師言：「長壽！為誰張經？」",
    "T22n1425_011:0320c26": "答言：「我為鹿母毘舍佉張經。」復問言：「汝知不？",
    "T22n1425_011:0320c27": "此為誰作？」答言：「我知為難陀、優波難陀。」復問：",
    "T22n1425_011:0320c28": "「汝識難陀不？」答言：「我不識。」即便語言：「難陀、",
    "T22n1425_011:0320c29": "優波難陀正我等是，汝當好作長廣細緻織。」",
    "T22n1425_011:0321a01": "織師答言：「縷自有限、量亦已定，我能無緯織",
    "T22n1425_011:0321a02": "耶？」即復言：「汝但如我語好作，彼家大富，自當",
    "T22n1425_011:0321a03": "更與汝縷。」織師復言：「彼家與我縷，作直誰當",
    "T22n1425_011:0321a04": "與我？」即言：「汝但好織，織作直我當與汝。」織師",
    "T22n1425_011:0321a05": "言：「若尊者與我織作直，彼復足我縷者，當如",
    "T22n1425_011:0321a06": "教織。」織師即為好織。縷盡復往索，如是三",
    "T22n1425_011:0321a07": "索。毘舍佉鹿母念言：「此人但來索縷、不求作",
    "T22n1425_011:0321a08": "直，我何以不足與縷？」與縷織成，廣長細好，送",
    "T22n1425_011:0321a09": "與鹿母。鹿母取已作是言：「此是好㲲，不應與",
    "T22n1425_011:0321a10": "彼是重供養；雖然，本為其作。」即便送與。難",
    "T22n1425_011:0321a11": "陀㲲未成時，日日到織師家。既得㲲已，遠",
    "T22n1425_011:0321a12": "離其舍異巷而行，譬如老烏遠離射方。織師",
    "T22n1425_011:0321a13": "作務多，不得來索作直。後織師營署率會來",
    "T22n1425_011:0321a14": "到舍衛城，織師爾時便作是念：「眾人未集，我",
    "T22n1425_011:0321a15": "今可往索織直。」故往祇洹，到已問諸比丘：",
    "T22n1425_011:0321a16": "「難陀、優波難陀在何處住？」比丘語言：「是處房",
    "T22n1425_011:0321a17": "中。」即入房中，見已禮足問訊。彼佯不識，如未",
    "T22n1425_011:0321a18": "曾相見。即問言：「尊者得㲲未？」反問言：「何等",
    "T22n1425_011:0321a19": "㲲？」答言：「我為鹿母織者。」答言：「得。」問言：「㲲為",
    "T22n1425_011:0321a20": "稱尊者意不？」答言：「為復可耳。」便言：「阿闍梨當",
    "T22n1425_011:0321a21": "與我織價。」問言：「何等織價？」答言：「乃至優婆夷",
    "T22n1425_011:0321a22": "足縷，許與我織作直。」彼即瞋恚言：「如是，如是！",
    "T22n1425_011:0321a23": "子賜穀物，汝識難陀、優波難陀不？欲拔汝眼",
    "T22n1425_011:0321a24": "𥇒取虛空中烟，我欲五指撮取淨。洗釜已欲",
    "T22n1425_011:0321a25": "望故得多食，裸形外道猶欲剝取兩張㲲，",
    "T22n1425_011:0321a26": "於死老烏足上望剝取五百兩肉。以一把糠",
    "T22n1425_011:0321a27": "散恒水漩淵中，欲收歛取如是等處求物，",
    "T22n1425_011:0321a28": "況復汝望得我物！」即語弟子言：「汝取我僧伽",
    "T22n1425_011:0321a29": "梨來，我欲著詣王家，呼人來縛取此人付官。」",
    "T22n1425_011:0321b01": "織師作是念：「此沙門有大身力，又出入王家，",
    "T22n1425_011:0321b02": "必能為我作不饒益事。用是作直為？但得活",
    "T22n1425_011:0321b03": "命去。」怖畏却行出戶。走到率會人中，彼眾人",
    "T22n1425_011:0321b04": "嫌言：「我等各各廢家事，到此間共料理官事。",
    "T22n1425_011:0321b05": "汝今云何妨廢眾人？」彼即答言：「汝聽鹿母與",
    "T22n1425_011:0321b06": "我縷織㲲。難陀、優波難陀，乃至㲲未成時日",
    "T22n1425_011:0321b07": "日來。得㲲已，猶如老烏遠於射方，乃至思",
    "T22n1425_011:0321b08": "惟但得活命，廣說上事，是故來晚耳。」眾人",
    "T22n1425_011:0321b09": "即瞋恚言：「此比丘輕易我等不與作直，而反",
    "T22n1425_011:0321b10": "欲使王力縛人，我等今日當作制限，後更不",
    "T22n1425_011:0321b11": "復為沙門織㲲。」有人言：「我等當在隱處共作",
    "T22n1425_011:0321b12": "制限，莫使人知。我知沙門衣量，長五肘、廣三",
    "T22n1425_011:0321b13": "肘，長五肘、廣二肘，如是衣量不得織。若彼人",
    "T22n1425_011:0321b14": "知者，此沙門有力，能使王家以力使人，乃至",
    "T22n1425_011:0321b15": "能為人作不饒益事，莫使人知。」到受歲時，眾",
    "T22n1425_011:0321b16": "人擔縷來詣織師所，欲雇織師織。織師問",
    "T22n1425_011:0321b17": "言：「汝欲作何等量衣？」答言：「長五肘、廣三肘，長",
    "T22n1425_011:0321b18": "五肘。廣二肘。」織師念言：「此是沙門衣量。」即答",
    "T22n1425_011:0321b19": "言：「我已為人織，不復得作。」如是遍問，都無織",
    "T22n1425_011:0321b20": "者。爾時諸富貴家即取家中成織㲲施僧，諸",
    "T22n1425_011:0321b21": "貧人等先無成織者無衣施僧，爾時僧得布",
    "T22n1425_011:0321b22": "施衣少。佛知而故問：「阿難！僧何以得布施衣",
    "T22n1425_011:0321b23": "少？」阿難即以上事，乃至織師發不喜心，共作",
    "T22n1425_011:0321b24": "要命，具白世尊。佛言：「呼難陀來。」來已，佛具",
    "T22n1425_011:0321b25": "問難陀、優波難陀：「汝等實爾不？」答言：「實爾。",
    "T22n1425_011:0321b26": "世尊！」佛言：「此是惡事。汝常不聞我讚歎少欲、",
    "T22n1425_011:0321b27": "毀呰多欲耶？」",
    "T22n1425_011:0321b28": "佛告諸比丘：「依止舍衛城者皆悉令集，以",
    "T22n1425_011:0321b29": "十利故與諸比丘制戒，乃至已聞者當重聞。",
    "T22n1425_011:0321c01": "若居士、居士婦使織師為比丘織作衣。是比",
    "T22n1425_011:0321c02": "丘先不請，便往勸織師言：『汝知不？此衣為",
    "T22n1425_011:0321c03": "我作，汝當好織，令緻長廣，當與汝錢、錢直，食、",
    "T22n1425_011:0321c04": "食直。』是比丘如是勸與錢、錢直，食、食直，得衣",
    "T22n1425_011:0321c05": "者，尼薩耆波夜提。」居士者，家主。婦者，家主",
    "T22n1425_011:0321c06": "婦。為比丘者，若僧、若眾多人、若一人。織師",
    "T22n1425_011:0321c07": "者，如上說。衣者，十種，如上說。先不請者，本",
    "T22n1425_011:0321c08": "不請謂請想，請餘人謂己想，請與餘物謂衣",
    "T22n1425_011:0321c09": "想。便往者，往田中、家中。勸者，語令細緻、若",
    "T22n1425_011:0321c10": "長廣。錢者，種種錢。錢直者，餘物。食者，󰉓飯、",
    "T22n1425_011:0321c11": "麥飯、魚肉食。直者，錢物。得衣者，尼薩耆波夜",
    "T22n1425_011:0321c12": "提。尼薩耆波夜提者，如上說。若比丘語織師",
    "T22n1425_011:0321c13": "言：「與我好織堅織緻打。」作是語時，越毘尼罪。",
    "T22n1425_011:0321c14": "織師下手打織時，下下，波夜提。作成得者，",
    "T22n1425_011:0321c15": "尼薩耆波夜提。若比丘與織師說法，織師手",
    "T22n1425_011:0321c16": "支頤住聽，比丘語織師言：「此應耳聽，不應",
    "T22n1425_011:0321c17": "手聽，手可並作。」作是語時，得越毘尼罪。若比",
    "T22n1425_011:0321c18": "丘聞為作衣，往勸不許價，得衣，越毘尼罪。聞",
    "T22n1425_011:0321c19": "而往勸，亦許直，得衣者，尼薩耆波夜提。不聞",
    "T22n1425_011:0321c20": "而往勸，自與，得衣者，越毘尼罪。不聞不勸亦",
    "T22n1425_011:0321c21": "不與直，得衣者，無罪。若寡婦施眾僧衣，比丘",
    "T22n1425_011:0321c22": "若僧中次第應得此衣，婦人語比丘言：「我家",
    "T22n1425_011:0321c23": "無人，尊者可到織師所經營此衣。尊者若自",
    "T22n1425_011:0321c24": "能往料理者，可得疾成，亦可得好。」比丘爾時",
    "T22n1425_011:0321c25": "得往織師所，作如是言：「長壽！汝知疾織、知緻",
    "T22n1425_011:0321c26": "織。」作是語者無罪。是故說。",
    "T22n1425_011:0321c27": "佛住舍衛城，廣說如上。時六群比丘在一聚",
    "T22n1425_011:0321c28": "落夏安居，初安居時，晨朝著入聚落衣，捉紙",
    "T22n1425_011:0321c29": "筆入聚落中，語諸優婆塞言：「汝等和義與我",
    "T22n1425_011:0322a01": "夏安居衣。」諸優婆塞言：「非索安居衣時，待至",
    "T22n1425_011:0322a02": "秋穀熟。爾時諸人多有歡欣心，當施衣。」六",
    "T22n1425_011:0322a03": "群比丘言：「汝不知世間多有諸難，若王、水、火、",
    "T22n1425_011:0322a04": "盜賊難，或為汝父母所遮，不得布施。汝便不",
    "T22n1425_011:0322a05": "成功德，我則失利。」優婆塞言：「尊者！但示我諸",
    "T22n1425_011:0322a06": "難，而自不見諸難。尊者得安居錢已，欲罷道、",
    "T22n1425_011:0322a07": "欲餘行去耶？何以多欲貪求？如是何道之有？」",
    "T22n1425_011:0322a08": "諸比丘聞已，即以上事具白世尊。佛言：「呼六",
    "T22n1425_011:0322a09": "群比丘來。」來已，佛問六群比丘：「汝實初安居",
    "T22n1425_011:0322a10": "時，從諸優婆塞索安居衣，為諸優婆塞呵責",
    "T22n1425_011:0322a11": "耶？」答言：「實爾。」佛告比丘：「此是惡事，安居未",
    "T22n1425_011:0322a12": "訖，而先求衣。從今日安居未訖，不得先求安",
    "T22n1425_011:0322a13": "居衣。」",
    "T22n1425_011:0322a14": "復次佛住舍衛城，爾時波斯匿王大臣名彌",
    "T22n1425_011:0322a15": "尼剎利叛逆，王遣一大臣名仙人達多往討",
    "T22n1425_011:0322a16": "伐之。此大臣臨欲行時，往到尊者阿難所，",
    "T22n1425_011:0322a17": "白言尊者：「波斯匿王大臣叛逆，王今遣我往",
    "T22n1425_011:0322a18": "伐，方向強敵身命難保。我常年年安居竟",
    "T22n1425_011:0322a19": "飯僧施衣，我今為官所使、不得待時，欲先施",
    "T22n1425_011:0322a20": "衣；得安隱還者，後當施食。」尊者阿難即以上",
    "T22n1425_011:0322a21": "事具白世尊，佛知而故問阿難：「汝安居餘有",
    "T22n1425_011:0322a22": "幾日在？」答言：「十日。」佛言：「從今日聽未到自",
    "T22n1425_011:0322a23": "恣十日得受急施衣。」佛告諸比丘：「依止舍衛",
    "T22n1425_011:0322a24": "城住者皆悉令集，以十利故與諸比丘制",
    "T22n1425_011:0322a25": "戒，乃至已聞者當重聞。若十日未滿夏三月",
    "T22n1425_011:0322a26": "得急施衣，比丘須者得自手取，畜至衣時。",
    "T22n1425_011:0322a27": "若過時畜者，尼薩耆波夜提。」十日者，從七月",
    "T22n1425_011:0322a28": "六日至七月十五日，是名十日。得急施衣者，",
    "T22n1425_011:0322a29": "若女、若男、若大、若小、若在家、出家。若欲軍征",
    "T22n1425_011:0322b01": "行時與、征還時與、死時與、女人還歸時與、商",
    "T22n1425_011:0322b02": "人去時與，施主語比丘言：「若今日不取，明日",
    "T22n1425_011:0322b03": "無。」是名急施衣。衣者，七種，如上說。欲取者，",
    "T22n1425_011:0322b04": "若須此物應取，畜至衣時。衣時者，若無迦絺",
    "T22n1425_011:0322b05": "那衣，得至八月十五日；有迦絺那衣，得至臘",
    "T22n1425_011:0322b06": "月十五日。若過時畜者，尼薩耆波夜提。尼薩",
    "T22n1425_011:0322b07": "耆波夜提者，如上說。比丘者有五法成就，",
    "T22n1425_011:0322b08": "僧應拜作勸化分衣人。何等五？不隨愛、不隨",
    "T22n1425_011:0322b09": "瞋、不隨怖、不隨癡、得不得知，是名五法。作羯",
    "T22n1425_011:0322b10": "磨法者應作是說：「大德僧聽！某甲比丘五法",
    "T22n1425_011:0322b11": "成就，若僧時到，僧拜某甲比丘作勸化分衣",
    "T22n1425_011:0322b12": "人。白如是。」「大德僧聽！某甲比丘五法成就，僧",
    "T22n1425_011:0322b13": "今拜某甲比丘為勸化分衣人。諸大德忍",
    "T22n1425_011:0322b14": "某甲比丘為僧作勸化分衣人者僧默然，若",
    "T22n1425_011:0322b15": "不忍便說。」「僧已忍拜某甲比丘作勸化分衣",
    "T22n1425_011:0322b16": "人竟，僧忍默然故，是事如是持。」受羯磨已，應",
    "T22n1425_011:0322b17": "白僧作是言：「諸大德！衣相降四指八指不等，",
    "T22n1425_011:0322b18": "若通此者我當分。」若不白而分，越毘尼罪。如",
    "T22n1425_011:0322b19": "上白已當分。是比丘從三月十六日，應語諸",
    "T22n1425_011:0322b20": "檀越：「捉紙筆條，房舍、講堂溫室、禪坊門屋、",
    "T22n1425_011:0322b21": "食厨淨水屋、廁屋薪屋浴室、樹下坐處、經行",
    "T22n1425_011:0322b22": "處盡疏名。」應僧中唱：「大德僧聽！某甲住處有",
    "T22n1425_011:0322b23": "爾許床褥、爾許安居衣、爾許食、爾許齋日飲",
    "T22n1425_011:0322b24": "食、爾許呪願物。某住處有爾許阿練若住",
    "T22n1425_011:0322b25": "處，若左右諸精舍遠者，十二日十三日時應",
    "T22n1425_011:0322b26": "分房舍。若是住處不相容受者，得餘處去。」若",
    "T22n1425_011:0322b27": "近聚落中有精舍者，十四日十五日當分條",
    "T22n1425_011:0322b28": "疏，此房舍床褥與上座，當白僧：「某甲住處，有",
    "T22n1425_011:0322b29": "爾許房舍床褥，與上座隨意取。」取已次與第",
    "T22n1425_011:0322c01": "二、第三，乃至無歲比丘。上座應作是言：「房舍",
    "T22n1425_011:0322c02": "次第住，布施物應平等與。」爾時應隨上座處",
    "T22n1425_011:0322c03": "分。上座取已，應次第與第二、第三亦如是，乃",
    "T22n1425_011:0322c04": "至無歲比丘。若房多者應一人與二房，與二",
    "T22n1425_011:0322c05": "房時若不肯取者，應語言：「此為治事故與，不",
    "T22n1425_011:0322c06": "為受用故與。」不得與沙彌二房。若房舍少",
    "T22n1425_011:0322c07": "者，二人共房。如是房猶不足者，當三人共、若",
    "T22n1425_011:0322c08": "四人共、五人乃至十人共與一房。若有大",
    "T22n1425_011:0322c09": "堂、若溫室、若禪坊、若講堂，一切共入中。若",
    "T22n1425_011:0322c10": "不受者，上座與臥床，年少與坐床。若復不受",
    "T22n1425_011:0322c11": "者，上座與坐床，年少敷地床。若復不受者，與",
    "T22n1425_011:0322c12": "上座草褥，年少結跏趺坐。若復不受者，上",
    "T22n1425_011:0322c13": "座應坐，年少應立住。若復不受者，上座當立，",
    "T22n1425_011:0322c14": "年少出去，若樹下、若餘處。是比丘六月十六",
    "T22n1425_011:0322c15": "日已後，應當語諸檀越：「長壽！各各辦衣。」爾時",
    "T22n1425_011:0322c16": "檀越若與者，應語言：「且著汝邊，須待時與。」若",
    "T22n1425_011:0322c17": "欲軍征去與、若征還與、若死時與、商人去時",
    "T22n1425_011:0322c18": "與、女人歸家時與，若今日不取、明日無，爾",
    "T22n1425_011:0322c19": "時應取。七月五日已後有此衣來，取著一處，",
    "T22n1425_011:0322c20": "若樹葉、樹皮當取數記，爾許時衣、爾許非時",
    "T22n1425_011:0322c21": "衣、爾許急施衣。時衣時分、非時衣非時分、急",
    "T22n1425_011:0322c22": "施衣時分。若分衣人，若罷道、若死，不得分衣。",
    "T22n1425_011:0322c23": "若時過，應如是貿衣分：比丘尼衣應與比丘，",
    "T22n1425_011:0322c24": "比丘衣應與比丘尼。若如是不得者，沙彌衣",
    "T22n1425_011:0322c25": "應與比丘，比丘衣應與沙彌。若復不得者，應",
    "T22n1425_011:0322c26": "眾僧中白言：「諸大德！衣時已過，眾僧和合，作",
    "T22n1425_011:0322c27": "四方僧臥具，若聽者得作四方僧臥具。」若有",
    "T22n1425_011:0322c28": "人言：「我等夏安居住，得此衣分，何以作四方",
    "T22n1425_011:0322c29": "僧用？」應語此人：「待來年衣時，當與汝。」是故",
    "T22n1425_011:0323a01": "說。",
    "T22n1425_011:0323a02": "佛住舍衛城，爾時諸比丘阿練若處夏安居。",
    "T22n1425_011:0323a03": "諸比丘時到入聚落乞食，後放牛羊人、取薪",
    "T22n1425_011:0323a04": "草人，持戶鉤來開諸比丘房戶偷衣物。時諸",
    "T22n1425_011:0323a05": "比丘畏偷故，盡持衣物入聚落。佛知而故問：",
    "T22n1425_011:0323a06": "「此何等比丘運致來此？」諸比丘白佛言：「世尊！",
    "T22n1425_011:0323a07": "是諸比丘在阿練若處安居乞食去，後有人",
    "T22n1425_011:0323a08": "持戶鉤，於後開戶偷諸衣物，是以運致來此。」",
    "T22n1425_011:0323a09": "佛言：「從今日後恐畏時，聽三衣中若一一衣，",
    "T22n1425_011:0323a10": "得寄著聚落內。」復次佛住舍衛城祇洹精舍，",
    "T22n1425_011:0323a11": "沙祇國夏安居中眾僧有諍事起，如法滅。",
    "T22n1425_011:0323a12": "佛語優波離：「汝往沙祇國，與眾僧如法滅此",
    "T22n1425_011:0323a13": "諍事。」時長老優波離辭不去，佛問優波離：「汝",
    "T22n1425_011:0323a14": "何以不去？」答言：「世尊！我僧伽梨重，若被雨者",
    "T22n1425_011:0323a15": "不可勝；而今半安居中，若留衣者，尼薩耆。」佛",
    "T22n1425_011:0323a16": "問優波離：「汝幾日可得往還？」優波離白佛言：",
    "T22n1425_011:0323a17": "「世尊！計去二日、停二日、來二日，都計六宿，可",
    "T22n1425_011:0323a18": "得往返。」佛言：「從今日後留衣得齊六宿。」優波",
    "T22n1425_011:0323a19": "離到彼已，見此諍事難可卒滅，即便來還。還",
    "T22n1425_011:0323a20": "已禮世尊足，却住一面，佛知而故問：「優波離！",
    "T22n1425_011:0323a21": "汝來還何故速，僧中諍事竟得滅不？」答言：",
    "T22n1425_011:0323a22": "「未滅。世尊！」佛言：「何以故？」答言：「諍事難滅非可",
    "T22n1425_011:0323a23": "卒斷，復畏日過失衣犯尼薩耆，是故來還。」佛",
    "T22n1425_011:0323a24": "言：「從今日聽一月不失衣宿。作羯磨僧應與",
    "T22n1425_011:0323a25": "求聽作一月不失衣宿羯磨。」羯磨者應作是",
    "T22n1425_011:0323a26": "說：「大德僧聽！長老優波離今向沙祇國，為",
    "T22n1425_011:0323a27": "僧滅諍事。若僧時到，優波離欲從僧乞一月",
    "T22n1425_011:0323a28": "不失衣宿羯磨。」「諸大德聽！優波離欲從僧",
    "T22n1425_011:0323a29": "乞一月不失衣宿羯磨，僧忍默然故，是事如",
    "T22n1425_011:0323b01": "是持。」應從僧中乞，作是言：「大德僧聽！我優波",
    "T22n1425_011:0323b02": "離比丘，欲向沙祇國為僧滅諍事。唯願大德",
    "T22n1425_011:0323b03": "僧與我一月不失衣宿羯磨。」如是第二、第三",
    "T22n1425_011:0323b04": "乞。羯磨人當作是說：「大德僧聽！長老優波離，",
    "T22n1425_011:0323b05": "欲往沙祇國為僧滅諍事，已從僧中乞一月",
    "T22n1425_011:0323b06": "不失衣宿羯磨。若僧時到，僧與優波離一月",
    "T22n1425_011:0323b07": "不失衣宿羯磨。白如是。」「大德僧聽！長老優波",
    "T22n1425_011:0323b08": "離，欲向沙祇國為僧滅諍事，已從僧乞一月",
    "T22n1425_011:0323b09": "不失衣宿。僧今已與長老優波離一月不失",
    "T22n1425_011:0323b10": "衣宿羯磨。諸大德忍與優波離一月不失衣",
    "T22n1425_011:0323b11": "宿羯磨者默然，若不忍便說，是初羯磨。」第二、",
    "T22n1425_011:0323b12": "第三亦如是說。「僧已與優波離一月不失衣",
    "T22n1425_011:0323b13": "宿竟，僧忍默然故，是事如是持。」佛問諸比丘：",
    "T22n1425_011:0323b14": "「已與優波離一月不失衣宿羯磨未？」答言：「已",
    "T22n1425_011:0323b15": "與。」佛告諸比丘：「依止舍衛城住者盡集，以",
    "T22n1425_011:0323b16": "十利故與諸比丘制戒，乃至已聞者當重聞。",
    "T22n1425_011:0323b17": "夏三月未滿，比丘在阿練若處住，有恐怖疑，",
    "T22n1425_011:0323b18": "比丘三衣中若一一衣，得寄著家內。比丘有",
    "T22n1425_011:0323b19": "因緣事，得齊六宿。若過者，除僧羯磨，尼薩耆",
    "T22n1425_011:0323b20": "波夜提。」安居三月者，從四月十六日至七月",
    "T22n1425_011:0323b21": "十五日。未滿者，未至八月十五日。比丘未至",
    "T22n1425_011:0323b22": "末月中，在阿練若處住。阿練若處者，長五",
    "T22n1425_011:0323b23": "肘弓五百弓中間無有放牧人屋，是名阿練",
    "T22n1425_011:0323b24": "若處。恐怖者，若殺劫奪。疑者，雖無殺劫奪，",
    "T22n1425_011:0323b25": "有疑心畏須臾間當殺人奪人衣。若比丘知",
    "T22n1425_011:0323b26": "如是恐怖處。三衣中若一一衣者，僧伽梨、欝",
    "T22n1425_011:0323b27": "多羅僧、安陀會。不得寄僧伽梨、安陀會，得寄欝",
    "T22n1425_011:0323b28": "多羅僧著聚落中家。內者，俗人家不得寄，可",
    "T22n1425_011:0323b29": "信人家當還寄，可疑家疑家作是念：「諸比丘",
    "T22n1425_011:0323c01": "等皆不可復得皆悉防備。」諸比丘等若有",
    "T22n1425_011:0323c02": "因緣，為塔、為僧事得齊六夜。六夜者，限齊",
    "T22n1425_011:0323c03": "六宿。除僧羯磨者，世尊說無罪。若僧羯磨不",
    "T22n1425_011:0323c04": "成就，不名羯磨。羯磨不成就者，眾不成就、白",
    "T22n1425_011:0323c05": "不成就、羯磨不成就。若白成就、羯磨成就、眾",
    "T22n1425_011:0323c06": "成就，是名僧作羯磨。若僧中受羯磨已，不得",
    "T22n1425_011:0323c07": "為待供養故住，應當疾去。若食前作羯磨，食",
    "T22n1425_011:0323c08": "後應去。食後受羯磨者，明日晨朝應去。去",
    "T22n1425_011:0323c09": "時不得迴道逐檀越，當直道去。若直道有難",
    "T22n1425_011:0323c10": "者，若師子難、虎狼難、毒虫難、失命難，爾時迴",
    "T22n1425_011:0323c11": "道去無罪。到彼已不得停待供養客比丘飲",
    "T22n1425_011:0323c12": "食。若食前到，食後便集僧滅諍事。若食後到，",
    "T22n1425_011:0323c13": "清旦便集僧滅諍事。若食後斷事訖，便清旦",
    "T22n1425_011:0323c14": "還。若食前斷事訖，食後便還，不得住待客比",
    "T22n1425_011:0323c15": "丘供養。還時不得從迴道來，當從直道還。若",
    "T22n1425_011:0323c16": "有難者，如上說。初往到彼時，不得誦經、熏鉢、",
    "T22n1425_011:0323c17": "染衣。若斷事訖，有長功夫得誦經作餘事。若",
    "T22n1425_011:0323c18": "事難斷者，中間得誦經、熏鉢，亦得受客比",
    "T22n1425_011:0323c19": "丘供養飲食，無罪。滅諍事時不得輒爾取",
    "T22n1425_011:0323c20": "人，當於眾中若堪能、有威德力勢者，若阿",
    "T22n1425_011:0323c21": "練若住處寄衣，得著家內，六夜。若過六夜",
    "T22n1425_011:0323c22": "者，尼薩耆波夜提。是比丘欲捨衣，法當請持",
    "T22n1425_011:0323c23": "律，如上第一戒中說，是故說。佛在舍衛城，",
    "T22n1425_011:0323c24": "有一乞食比丘，時到著入聚落衣，持鉢入城，",
    "T22n1425_011:0323c25": "次行乞食。到一家，有一女人語比丘言：「尊者！",
    "T22n1425_011:0323c26": "某日我當供養僧并施僧衣。」比丘言：「善哉",
    "T22n1425_011:0323c27": "姊妹！以三不堅法，易三堅法身命財也，應疾",
    "T22n1425_011:0323c28": "為之，財物無常多有諸難。」作是語已，便還精",
    "T22n1425_011:0323c29": "舍，語諸比丘言：「我欲語汝好事。」諸比丘言：「有",
    "T22n1425_011:0324a01": "何等好事？」答言：「我聞某甲優婆夷欲供僧",
    "T22n1425_011:0324a02": "飯食、布施僧衣。」時六群比丘聞此語已，更問",
    "T22n1425_011:0324a03": "言：「汝說何等？」答言：「我聞某甲優婆夷欲供僧",
    "T22n1425_011:0324a04": "飯食并布施衣。」問言：「汝知其家處不？為在何",
    "T22n1425_011:0324a05": "巷？門戶那向？」具問已，晨朝著入聚落衣，往到",
    "T22n1425_011:0324a06": "其家見已，問言：「長壽！安隱不？」答言：「安隱。」語",
    "T22n1425_011:0324a07": "優婆夷言：「我聞汝欲供僧飯食、布施僧衣，為",
    "T22n1425_011:0324a08": "實爾不？」答言：「尊者！我有是心，但恐中間多有",
    "T22n1425_011:0324a09": "難事，知得成不？」即語言：「如我先出家長宿比",
    "T22n1425_011:0324a10": "丘，汝若施衣者，我當著入王家，禮敬世尊、若",
    "T22n1425_011:0324a11": "貴勝家。若人問我：『汝何處得？』我當答：『某信心",
    "T22n1425_011:0324a12": "優婆夷邊得。』如是汝得好名稱，為眾所識。」優",
    "T22n1425_011:0324a13": "婆夷言：「我家更無有物，我正欲與僧者若與",
    "T22n1425_011:0324a14": "阿闍梨，我已許僧；我若有者，亦當別與阿闍",
    "T22n1425_011:0324a15": "梨亦與僧。」比丘言：「與以不與，自從汝意。」作",
    "T22n1425_011:0324a16": "是語已，便出去。去已優婆夷作是思惟：「我若",
    "T22n1425_011:0324a17": "當與是比丘，不與僧者，僧是良福田。若不與",
    "T22n1425_011:0324a18": "是比丘者，是比丘於王邊有力，能為我作不",
    "T22n1425_011:0324a19": "饒益事。以是故不與僧，瞋比丘故，亦復不",
    "T22n1425_011:0324a20": "與。」諸比丘聞已，以是事往白世尊。佛言：「呼",
    "T22n1425_011:0324a21": "難陀、優波難陀來。」來已，佛廣問上事：「汝實",
    "T22n1425_011:0324a22": "爾不？」答言：「實爾。」佛言：「此是惡事，有二不可，",
    "T22n1425_011:0324a23": "令施者失福，受者失衣。」佛語難陀、優波難陀：",
    "T22n1425_011:0324a24": "「汝常不聞我以無數方便，讚歎少欲、毀呰多",
    "T22n1425_011:0324a25": "欲？此非法、非律、非如佛教，不可以是長養善",
    "T22n1425_011:0324a26": "法。」佛告諸比丘：「依止舍衛城住者，皆悉令集",
    "T22n1425_011:0324a27": "以十利故，與諸比丘制戒，乃至已聞者當重",
    "T22n1425_011:0324a28": "聞。若比丘知物向僧，自迴向己，尼薩耆波夜",
    "T22n1425_011:0324a29": "提。」比丘者，如上說。知者，若自知、若從他聞。",
    "T22n1425_011:0324b01": "物者，八種物，時分、夜分、七日、終身、隨物、重物、",
    "T22n1425_011:0324b02": "不淨物、淨物、淨不淨物。向者，意趣選物向",
    "T22n1425_011:0324b03": "僧。僧者，八種：比丘僧、比丘尼僧、客僧、去僧、",
    "T22n1425_011:0324b04": "舊住僧、安居僧、和合僧、不和合僧。自向者，自",
    "T22n1425_011:0324b05": "畜、自用、自入，尼薩耆波夜提。此物應僧中捨，",
    "T22n1425_011:0324b06": "波夜提罪應悔過。若不捨而悔者，得越毘尼",
    "T22n1425_011:0324b07": "罪。波夜提者，如上說。若有人來欲有布施，問",
    "T22n1425_011:0324b08": "比丘言：「尊者！我欲布施，應施何處耶？」比丘應",
    "T22n1425_011:0324b09": "答言：「隨汝心所敬處便與。」施主復問：「何處果",
    "T22n1425_011:0324b10": "報多？」答言：「施僧果報多。」施主復問：「何等清",
    "T22n1425_011:0324b11": "淨持戒，有功德僧？」比丘應答言：「僧無有犯戒",
    "T22n1425_011:0324b12": "不清淨。」若人持物來施，比丘應語言：「施僧者",
    "T22n1425_011:0324b13": "得大果報。」若言：「我已曾施僧，今正欲施尊者。」",
    "T22n1425_011:0324b14": "比丘受者無罪。若人問比丘言：「我欲以此物",
    "T22n1425_011:0324b15": "布施，為置何處，使我此物長見受用？」爾時",
    "T22n1425_011:0324b16": "應語：「某甲比丘是坐禪、誦經、持戒，若施彼",
    "T22n1425_011:0324b17": "者長見受用。」若知物向僧，迴向己，尼薩",
    "T22n1425_011:0324b18": "耆波夜提。迴與餘人，波夜提。知物向此僧，迴",
    "T22n1425_011:0324b19": "與餘僧者，越毘尼罪。知向此眾多人，迴與彼",
    "T22n1425_011:0324b20": "眾多人，越毘尼罪。知物向此畜生，迴與餘畜",
    "T22n1425_011:0324b21": "生，越毘尼心悔。知物向僧，自迴向己者，尼薩",
    "T22n1425_011:0324b22": "耆波夜提。是物眾僧應不與，眾僧應受用，",
    "T22n1425_011:0324b23": "是故說。三十事竟",
    "T22n1425_011:0324b24": "摩訶僧祇律卷第十一"
}