{
    "T47n1973_005:0327b08": "廬山蓮宗寶鑑念佛正信卷第五六章",
    "T47n1973_005:0327b10": "念佛正信說念佛正信說",
    "T47n1973_005:0327b11": "夫唯心樂國普遍十方。自性彌陀圓融一智。",
    "T47n1973_005:0327b12": "妙應於色聲之境。流光於心目之間。就中反",
    "T47n1973_005:0327b13": "妄歸真。直下背塵合覺。昔我法藏發弘誓。啟",
    "T47n1973_005:0327b14": "極樂之玄途。故佛世尊指西方示韋提之妙",
    "T47n1973_005:0327b15": "域。是乃廣長舌覆而同贊。諸餘經盡而獨留。",
    "T47n1973_005:0327b16": "蓋以利生之喜捨心增。應化之慈悲量大。教",
    "T47n1973_005:0327b17": "分九品乃別開方便之門。觀明一心。實徑直",
    "T47n1973_005:0327b18": "還源之路。聖凡際會如久客歸於家鄉。感",
    "T47n1973_005:0327b19": "應道交似稚子投於慈母。昧斯至理觸類皆",
    "T47n1973_005:0327b20": "迷。信此圓談事無不達。況復慈光願攝佛力",
    "T47n1973_005:0327b21": "難思。順水乘船不勞自力。推門落臼豈有他",
    "T47n1973_005:0327b22": "哉。有願必迎無機不被。舟石可濟獄火頓消。",
    "T47n1973_005:0327b23": "菩薩聲聞生彼者無量無數。前賢後聖得道",
    "T47n1973_005:0327b24": "者可撿可尋。䴍鵡頻伽尚有法音演唱。蜎飛",
    "T47n1973_005:0327b25": "蝡動悉蒙教化恩慈。聖境非虛佛言不妄。何",
    "T47n1973_005:0327b26": "乃愛河浪底沈溺而不憂。火宅焰中焚燒而",
    "T47n1973_005:0327b27": "不懼。密織癡網。淺智之刃莫能揮。深種疑",
    "T47n1973_005:0327b28": "根。汎信之力焉能拔。遂即甘心伏意幸禍樂",
    "T47n1973_005:0327b29": "災却誹清淨之邦。貪戀煩惱之世。焦蛾爛蠒",
    "T47n1973_005:0327c01": "自處餘殃。籠鳥鼎魚翻稱快樂。皆由善力微",
    "T47n1973_005:0327c02": "而業力勝。信根少而罪根多。是以三界茫茫",
    "T47n1973_005:0327c03": "四生擾擾。盡貪生而兀兀孰解知歸。悉逐業",
    "T47n1973_005:0327c04": "以悠悠。不求出要。過去生死却石難窮。未來",
    "T47n1973_005:0327c05": "輪迴芥城何盡。匪夙生之有幸豈得遇於斯",
    "T47n1973_005:0327c06": "因。擊鼓開囹圄之門宜應速出。逢舟濟沈淪",
    "T47n1973_005:0327c07": "之難詎可遲疑。敬順金文善隨佛學。不聞不",
    "T47n1973_005:0327c08": "解者可痛可傷焉。矧茲五濁惡世四面火焚。",
    "T47n1973_005:0327c09": "惟佛一人力能救援既聞妙法宜植淨緣。",
    "T47n1973_005:0327c10": "一念信誠萬德因種。思齊先哲希悟真常。普",
    "T47n1973_005:0327c11": "皆如說奉行盡心頂禮信受。",
    "T47n1973_005:0327c12": "斷疑生信斷疑生信",
    "T47n1973_005:0327c13": "經云。得為人難。六根完具難。生中國難。值佛",
    "T47n1973_005:0327c14": "道難。興信心難。蓋嘗論信之難興者。緣有",
    "T47n1973_005:0327c15": "其疑也。不斷其疑何由生信。故金剛經云。正",
    "T47n1973_005:0327c16": "信希有。法華經云。以信得入。王龍舒云。佛為",
    "T47n1973_005:0327c17": "人醫王能救一切病。不能救命盡者佛能度",
    "T47n1973_005:0327c18": "一切人。不能度不信者。蓋信者一念之真誠",
    "T47n1973_005:0327c19": "也。若人心念要去身則隨去。心念欲住身則",
    "T47n1973_005:0327c20": "隨住。是知此身隨心念動。有念欲去而身被",
    "T47n1973_005:0327c21": "牽繫者。色身壞時惟一念而已。一念到處則",
    "T47n1973_005:0327c22": "無處不到。所以一念信心念佛。求生淨土則",
    "T47n1973_005:0327c23": "必到淨土。況吾佛世尊諸大菩薩。又有本誓",
    "T47n1973_005:0327c24": "願力接引往生乎。或問之曰。今有一生持戒",
    "T47n1973_005:0327c25": "念佛。臨終不得生淨土者何也。答曰。此蓋信",
    "T47n1973_005:0327c26": "力不深。行願之有虧也。兼不曾發菩提之大",
    "T47n1973_005:0327c27": "心。又不曾斷十惡之邪行。雖曰修行未嘗言",
    "T47n1973_005:0327c28": "行相應。雖曰念佛未嘗淨念相繼。既無真實",
    "T47n1973_005:0327c29": "之功。焉得淨土之報也。淨名經云。隨其心",
    "T47n1973_005:0328a01": "淨則佛土淨。六祖壇經云。心中若無不善西",
    "T47n1973_005:0328a02": "方去此不遙。若懷不善之心念佛求生難到。",
    "T47n1973_005:0328a03": "不斷十惡之心何佛而來迎。請大師故。見世",
    "T47n1973_005:0328a04": "人不務淨心只是口念佛名。於其心外求佛",
    "T47n1973_005:0328a05": "妄想執著。而不自淨其心。心造諸惡是謂自",
    "T47n1973_005:0328a06": "喪其佛。又何更別求佛哉。所以道迷即眾生",
    "T47n1973_005:0328a07": "悟即佛也。圓通法門云。憶佛念佛現前當來",
    "T47n1973_005:0328a08": "必定見佛。蓋憶念者是心念也。信心清淨。信",
    "T47n1973_005:0328a09": "行願俱備也。楞嚴云。一根既返源六根成解",
    "T47n1973_005:0328a10": "脫。十惡化為十善。六識化六神通。所以正",
    "T47n1973_005:0328a11": "信心中憶念佛名。淨念相繼自性彌陀現前。",
    "T47n1973_005:0328a12": "此感彼應臨命終時。安得不見佛而生淨土",
    "T47n1973_005:0328a13": "乎。凡修淨業者。當信佛之言。而行佛之行。",
    "T47n1973_005:0328a14": "心口既不相違。因果決然不昧耳。若也聞而",
    "T47n1973_005:0328a15": "不信信而不行。由畫餅之不充飢也。心既無",
    "T47n1973_005:0328a16": "信則生疑謗。既興疑謗則自昧其心。自昧其",
    "T47n1973_005:0328a17": "心則淨土遠之遠矣。故香山周居士。述慈照",
    "T47n1973_005:0328a18": "蓮宗懺序云。導師者化物有方誨人存理。以",
    "T47n1973_005:0328a19": "深信為能入破諸闡提。專念佛為行門令心",
    "T47n1973_005:0328a20": "不亂。加菩提願心為根本度脫眾生。備此三",
    "T47n1973_005:0328a21": "者乃極樂佛土上上品之可登。毘盧果海流",
    "T47n1973_005:0328a22": "流而易到也。又云。此事人人本具箇箇圓成。",
    "T47n1973_005:0328a23": "無信行願三字因茲淪墜。嗚呼凡為人者。不",
    "T47n1973_005:0328a24": "在福德不在尊貴。不在聰明不在相貌。但具",
    "T47n1973_005:0328a25": "信行願者。乃生淨土之資糧也。四料楝云。",
    "T47n1973_005:0328a26": "從是西方過十萬億佛土有世界名曰極樂。",
    "T47n1973_005:0328a27": "是約遠也。若一念信心念佛即到西方。是約",
    "T47n1973_005:0328a28": "近也。故云亦近而亦遠在人之信願。信不隔",
    "T47n1973_005:0328a29": "絲毫疑而生死轉。又云。從是西方過迢迢十",
    "T47n1973_005:0328b01": "萬程。資糧若具足何愁去不成是也。所以道",
    "T47n1973_005:0328b02": "信為萬善之首。信為百行之宗。華嚴以十信",
    "T47n1973_005:0328b03": "為成佛之始。法華以正信為入道之門。五根",
    "T47n1973_005:0328b04": "以信根為先。五力以信力為最。是故三世諸",
    "T47n1973_005:0328b05": "佛諸大菩薩歷代祖師。修諸功行具大願力",
    "T47n1973_005:0328b06": "入佛境界成就菩提。未有不從這箇信字而",
    "T47n1973_005:0328b07": "入也。鸞法師遇留支觀經。即焚仙經。而修",
    "T47n1973_005:0328b08": "淨業豈不是這信字也。白侍郎行也彌陀。坐",
    "T47n1973_005:0328b09": "也彌陀。不出這信字也。蘇學士佩帶彌陀畫",
    "T47n1973_005:0328b10": "像。行坐隨身。言是西方公據者。蓋亦不出",
    "T47n1973_005:0328b11": "這信字也。張善和一生殺牛。臨終自見地獄",
    "T47n1973_005:0328b12": "相現。遇僧教令念阿彌陀佛。念未十聲見佛",
    "T47n1973_005:0328b13": "接引往生淨土。即脫地獄。豈不是信得及而",
    "T47n1973_005:0328b14": "致然耶。華嚴經云。信為道元功德母。信能長",
    "T47n1973_005:0328b15": "養諸善根。信能超出眾魔路。信能得入三摩",
    "T47n1973_005:0328b16": "地。信能解脫生死海。信能成就佛菩提。嗟乎",
    "T47n1973_005:0328b17": "今時齋人信持戒而不信念佛。信奉佛不信",
    "T47n1973_005:0328b18": "往生淨土。是皆自失其大利也。諒哉人天路",
    "T47n1973_005:0328b19": "上以福為先。生死海中念佛第一。今有欲快",
    "T47n1973_005:0328b20": "樂人天而不修福。欲出離生死而不念佛。是",
    "T47n1973_005:0328b21": "猶鳥無翼而欲飛。木無根而欲茂。奚可得",
    "T47n1973_005:0328b22": "哉。凡我同盟切須深信諸佛所說。真實非虛。",
    "T47n1973_005:0328b23": "脫苦良方無如念佛。專修淨業期出輪迴。時",
    "T47n1973_005:0328b24": "不待人慎勿疑悔。可謂此身不向今生度。更",
    "T47n1973_005:0328b25": "向何生度此身。",
    "T47n1973_005:0328b26": "勸發信心勸發信心",
    "T47n1973_005:0328b27": "夫阿彌陀佛者。諸佛中尊四生之父。歸信者",
    "T47n1973_005:0328b28": "滅罪河沙。稱念者得福無量。凡欲念佛要起",
    "T47n1973_005:0328b29": "信心。若無信心空無所獲。是故肇法師云。是",
    "T47n1973_005:0328c01": "事如是者信之相也。是事不如是者不信之",
    "T47n1973_005:0328c02": "相也。夫信為入道之初宗。智為究竟之玄術。",
    "T47n1973_005:0328c03": "諸經首稱如是者信也。後曰奉行者智也。故",
    "T47n1973_005:0328c04": "彌陀經云。若有信者應當發願生彼國土。此",
    "T47n1973_005:0328c05": "是釋迦本師勸信處。又云。汝等當信是稱讚",
    "T47n1973_005:0328c06": "不可思議功德。此是六方諸佛勸信處又云。",
    "T47n1973_005:0328c07": "若人種善根疑則花不開。信心清淨者花開",
    "T47n1973_005:0328c08": "即見佛。此是往生論勸信處。又云。信者順之",
    "T47n1973_005:0328c09": "詞。信則所言之理順。順則師資之道成。經",
    "T47n1973_005:0328c10": "無豐約非信不傳。此是肇法師勸信處。又云。",
    "T47n1973_005:0328c11": "念佛法門不問道俗。不論男女不拘貴賤。修",
    "T47n1973_005:0328c12": "此法者唯要信心。此是大行和尚勸信處。問",
    "T47n1973_005:0328c13": "曰。既言信者未知信何法門。答曰。信意者",
    "T47n1973_005:0328c14": "信憑經中佛說念佛定生淨土。信念佛定滅",
    "T47n1973_005:0328c15": "諸罪。信念佛定得佛護。信念佛定得佛證。信",
    "T47n1973_005:0328c16": "念佛臨終定得佛來迎接。信念佛不問眾生。",
    "T47n1973_005:0328c17": "同信之人皆得往生。信念佛往生定得不退",
    "T47n1973_005:0328c18": "地。信念佛生淨土。定不墮三惡道。所以勸信",
    "T47n1973_005:0328c19": "念佛。受此法持此念。則往生淨土必矣。故",
    "T47n1973_005:0328c20": "大行和尚遣念佛人。心唯信佛。佛則知之他",
    "T47n1973_005:0328c21": "心通故。口惟稱佛。佛則聞之天耳通故。身惟",
    "T47n1973_005:0328c22": "禮佛。佛則見之天眼通故。是以大行和尚以",
    "T47n1973_005:0328c23": "此念佛法。勸人生信心也。又喻云。信心者",
    "T47n1973_005:0328c24": "猶如深栽果樹。根深故風吹不動。後著果實",
    "T47n1973_005:0328c25": "濟人飢渴。念佛之人亦復如是。要由深信得",
    "T47n1973_005:0328c26": "到西方。若無信心空無所獲。是故經言。十住",
    "T47n1973_005:0328c27": "菩薩一起信心念佛之後。縱遇惡緣寧捨身",
    "T47n1973_005:0328c28": "命不退信故。維摩云。深信堅固猶如金剛。法",
    "T47n1973_005:0328c29": "珍普照如雨甘露。念佛三昧從深信生。君看",
    "T47n1973_005:0329a01": "淨土恒沙佛。盡是當年正信人。",
    "T47n1973_005:0329a02": "天竺慈雲式懺主往生正信偈天竺慈雲式懺主往生正信偈",
    "T47n1973_005:0329a03": "稽首西方安樂剎　　彌陀世主大慈尊",
    "T47n1973_005:0329a04": "我依種種修多羅　　成就往生決定信",
    "T47n1973_005:0329a05": "住大乘者清淨心　　十念念彼無量壽",
    "T47n1973_005:0329a06": "臨終夢佛定往生　　大寶積經如是說",
    "T47n1973_005:0329a07": "五逆地獄眾火現　　值善知識發猛心",
    "T47n1973_005:0329a08": "十念稱佛即往生　　十六觀經如是說",
    "T47n1973_005:0329a09": "若有歡喜愛樂心　　下至十念即往生",
    "T47n1973_005:0329a10": "若不爾者不成佛　　四十八願如是說",
    "T47n1973_005:0329a11": "諸有聞名生至心　　一念回向即往生",
    "T47n1973_005:0329a12": "唯除五逆謗正法　　無量壽經如是說",
    "T47n1973_005:0329a13": "臨終不能觀及念　　但作生意知有佛",
    "T47n1973_005:0329a14": "此人氣絕即往生　　大法鼓經如是說",
    "T47n1973_005:0329a15": "一日一夜懸繒蓋　　專念往生心不斷",
    "T47n1973_005:0329a16": "臥中夢佛即往生　　無量壽經如是說",
    "T47n1973_005:0329a17": "晝夜一日稱佛名　　慇懃精進不斷絕",
    "T47n1973_005:0329a18": "展轉相勸同往生　　大悲經中如是說",
    "T47n1973_005:0329a19": "一日二日至七日　　執持名號心不亂",
    "T47n1973_005:0329a20": "佛現其前即往生　　阿彌陀經如是說",
    "T47n1973_005:0329a21": "若人聞彼阿彌陀　　一日二日若過等",
    "T47n1973_005:0329a22": "繫念現前即往生　　般舟經中如是說",
    "T47n1973_005:0329a23": "一日一夜六時中　　五體禮佛念不斷",
    "T47n1973_005:0329a24": "現見彼佛即往生　　鼓音王經如是說",
    "T47n1973_005:0329a25": "十日十夜持齋戒　　縣繒旛蓋然香燈",
    "T47n1973_005:0329a26": "繫念不斷得往生　　大彌陀經如是說",
    "T47n1973_005:0329a27": "若人專念一方佛　　或行或坐七七日",
    "T47n1973_005:0329a28": "現身見佛即往生　　大集經中如是說",
    "T47n1973_005:0329a29": "若人自誓常經行　　九十日中不坐臥",
    "T47n1973_005:0329b01": "三昧中見阿彌陀　　佛立經中如是說",
    "T47n1973_005:0329b02": "若人端坐正西向　　九十日中常念佛",
    "T47n1973_005:0329b03": "能成三昧生佛前　　文殊般若如是說",
    "T47n1973_005:0329b04": "我於眾經頌少分　　如是說者無窮盡",
    "T47n1973_005:0329b05": "願同聞者生正信　　佛語真實不欺誑",
    "T47n1973_005:0329b06": "佛既顯言易往生　　幸各正信無疑惑",
    "T47n1973_005:0329b07": "天台智者大師淨土十疑論敘天台智者大師淨土十疑論敘",
    "T47n1973_005:0329b08": "夫四果之明不能測如來之奧。十地之聖不",
    "T47n1973_005:0329b09": "能窮極果之妙。矧茲凡夫生無慧目。陷三界",
    "T47n1973_005:0329b10": "有必固之妄。指淨土謬難轉之疑。疑之於身",
    "T47n1973_005:0329b11": "知五蘊之未滅。疑之於心知萬惑之未遣。疑",
    "T47n1973_005:0329b12": "之於行知六度之未濟。由漂沈未濟之行。期",
    "T47n1973_005:0329b13": "濟於已濟之域。在於其己猶惑之。況他人哉。",
    "T47n1973_005:0329b14": "此物情難信為道俗所共疑也。隋智者大師",
    "T47n1973_005:0329b15": "心興物冥。智將神會。乘時翼教異跡由著。",
    "T47n1973_005:0329b16": "因其所異考其所證。不知其三賢之人乎。十",
    "T47n1973_005:0329b17": "聖之人乎。其為應正等覺妙神化于難思乎。",
    "T47n1973_005:0329b18": "蓋亦思之不能知也。但大師念定總持昭晣",
    "T47n1973_005:0329b19": "行業期生淨土。間無容髮發大師之所有。",
    "T47n1973_005:0329b20": "存者其十疑之文乎。然其文遠取諸經。近取",
    "T47n1973_005:0329b21": "諸論。去就其意以取諸傳。無離經以備事。無",
    "T47n1973_005:0329b22": "飾辭以增巧。審辭達意。能極九品之所生。乃",
    "T47n1973_005:0329b23": "見大師之用心也。見大師之心者。其於淨土",
    "T47n1973_005:0329b24": "之有疑。所謂高天無雲群星列彩。經紀之所",
    "T47n1973_005:0329b25": "相殊。躔次之所相異。粲粲然無一而隱者也。",
    "T47n1973_005:0329b26": "予得其文載念能仁所稱淨土者。累焉諸佛",
    "T47n1973_005:0329b27": "證而成之者。或舌相以覆大千。或潮音而演",
    "T47n1973_005:0329b28": "梵說。余雖陋學不得以相輝映烏可無言哉。",
    "T47n1973_005:0329b29": "故於論首略陳一二以罄予所懷。雖辭膚理",
    "T47n1973_005:0329c01": "淺不足起大師之化。在其先佛證成之義且",
    "T47n1973_005:0329c02": "有歸矣。",
    "T47n1973_005:0329c03": "無為楊提刑直指淨土決疑序無為楊提刑直指淨土決疑序",
    "T47n1973_005:0329c04": "大願聖人從淨土來。來實無來。深信凡夫往",
    "T47n1973_005:0329c05": "淨土去。去實無去。彼不來此。此不往彼。而其",
    "T47n1973_005:0329c06": "聖凡會遇。兩得交際者何也。彌陀光明如大",
    "T47n1973_005:0329c07": "圓月遍照十方。水澄而清則月現全體。月非",
    "T47n1973_005:0329c08": "趣水而遽來。水動而濁則月無定光。月非捨",
    "T47n1973_005:0329c09": "水而遽去。在水則有清濁動靜。在月則無取",
    "T47n1973_005:0329c10": "捨去來。故華嚴解脫長者云。知一切佛猶如",
    "T47n1973_005:0329c11": "影像。自心如水。彼諸如來不來至此。我亦",
    "T47n1973_005:0329c12": "不往彼。我若欲見安樂世界阿彌陀佛隨意",
    "T47n1973_005:0329c13": "即見。是知眾生注念定見阿彌陀佛。此乃稱",
    "T47n1973_005:0329c14": "性實言非權教也。淨土無欲非欲界也其國",
    "T47n1973_005:0329c15": "地居非色界也。生有形相非無色界也。一切",
    "T47n1973_005:0329c16": "眾生未寤正覺處大夢中。六道升沈未嘗休",
    "T47n1973_005:0329c17": "止。諸天雖樂報盡相衰。修羅方嗔戰爭互勝。",
    "T47n1973_005:0329c18": "旁生飛走噉食相殘。鬼神幽陰飢渴困逼。地",
    "T47n1973_005:0329c19": "獄長夜痛楚號呼。得生人趣固已為幸。然而",
    "T47n1973_005:0329c20": "生老病死眾苦縈纏。惟是淨邦更無諸苦。蓮",
    "T47n1973_005:0329c21": "苞託質無生苦也。寒暑不遷無老苦也。身",
    "T47n1973_005:0329c22": "無分段無病苦也。壽命無量無死苦也。無父",
    "T47n1973_005:0329c23": "母妻子無愛別離苦也。上善人聚無怨憎會",
    "T47n1973_005:0329c24": "苦也。花裓香食珍寶受用無求不得苦也。觀",
    "T47n1973_005:0329c25": "照空寂無蘊苦也。悲濟有情欲生則生。不住",
    "T47n1973_005:0329c26": "寂滅非二乘也。智照生死得不退轉非凡夫",
    "T47n1973_005:0329c27": "也。三界蕩然。譬如四裔丘陵坑坎腐穢所積。",
    "T47n1973_005:0329c28": "溪壑阻絕孰為津梁迺有狂人迷路。于此惡",
    "T47n1973_005:0329c29": "獸魑魅惱害。雜居刀兵水火。或時傷暴風霜",
    "T47n1973_005:0330a01": "霹靂凌厲摧懾罔知城域可以庇覆。飲食衣",
    "T47n1973_005:0330a02": "服未或充足。甘受是苦不求安樂。有佛釋迦",
    "T47n1973_005:0330a03": "是大導師。指清淨土是安樂國。無量壽佛是",
    "T47n1973_005:0330a04": "淨土師。爾諸眾生若生彼土則無諸惱。不聞",
    "T47n1973_005:0330a05": "知者固可哀憐。亦有善士發三種心。不求生",
    "T47n1973_005:0330a06": "者尤可嗟惜。一曰。吾當超佛越祖。淨土不足",
    "T47n1973_005:0330a07": "生也。二曰。處處皆淨土西方不必生也。三曰。",
    "T47n1973_005:0330a08": "極樂聖域。我輩凡夫不能生也。夫行海無量。",
    "T47n1973_005:0330a09": "普賢願見彌陀佛國雖空。維摩常修淨土。十",
    "T47n1973_005:0330a10": "方如來有廣舌之讚。十方菩薩有同往之心。",
    "T47n1973_005:0330a11": "試自忖量孰與諸聖。謂不足生者何其自欺",
    "T47n1973_005:0330a12": "哉。至如龍猛祖師也。楞伽經有預記之文。天",
    "T47n1973_005:0330a13": "親教宗也。無量論有求生之偈。慈恩通讚首",
    "T47n1973_005:0330a14": "稱十勝。智者析理明辯十疑。彼皆上哲精進",
    "T47n1973_005:0330a15": "往生。謂不必生者何其自慢哉。火車可滅舟",
    "T47n1973_005:0330a16": "石不沈。現華報者莫甚於張馗。十念而超勝",
    "T47n1973_005:0330a17": "處。入地獄者莫速於雄俊。再甦而證妙因。世",
    "T47n1973_005:0330a18": "人愆尤未必若此。謂不能生者何其自棄哉。",
    "T47n1973_005:0330a19": "般舟三昧經云。跌陀和菩薩問佛。未來眾生。",
    "T47n1973_005:0330a20": "云何得見十方諸佛。佛教令念阿彌陀佛。即",
    "T47n1973_005:0330a21": "見十方諸佛。寶積經云。他方眾生聞無量壽",
    "T47n1973_005:0330a22": "如來名。迺至能發一念淨信。歡喜愛樂所有",
    "T47n1973_005:0330a23": "善根回向願生彼國者。隨願皆生得不退轉。",
    "T47n1973_005:0330a24": "此皆佛言也。不信佛言。何言可信。不生淨土。",
    "T47n1973_005:0330a25": "何土可生。自欺自慢自棄己靈流入輪迴是",
    "T47n1973_005:0330a26": "誰之咎。四十八願悉為度生。一十六觀同歸",
    "T47n1973_005:0330a27": "繫念。一念既信已投種於寶池。眾善相資定",
    "T47n1973_005:0330a28": "化生於金地。毋輒悔隋誤認疑城。即時蓮開",
    "T47n1973_005:0330a29": "得解脫道。唯心淨土自性彌陀。大光明中決",
    "T47n1973_005:0330b01": "無魔事。決疑諸者王敏仲侍郎之編也。開釋",
    "T47n1973_005:0330b02": "疑情徑超信地。其載要旨最為詳審。蓋安養",
    "T47n1973_005:0330b03": "國之鄉導也。若登彼岸舟固可忘。來者問津",
    "T47n1973_005:0330b04": "斯言毋忽。",
    "T47n1973_005:0330b05": "廬山蓮宗寶鑑念佛正信卷第五終"
}