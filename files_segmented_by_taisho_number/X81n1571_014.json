{
    "X81n1571_014:0529a03": "五燈全書卷第十四",
    "X81n1571_014:0529a05": "京都聖感禪寺住持(臣)僧　(超永)　編輯",
    "X81n1571_014:0529a06": "京都古華嚴寺住持(臣)僧　(超揆)　較閱　進",
    "X81n1571_014:0529a07": "呈",
    "X81n1571_014:0529a08": "　　　南嶽下六世",
    "X81n1571_014:0529a09": "雪峰存禪師法嗣",
    "X81n1571_014:0529a10": "福州長慶慧稜禪師杭州鹽官孫氏子。稟性淳澹。年",
    "X81n1571_014:0529a11": "十三。於蘇州通玄寺。出家登戒。歷參禪苑。後參靈雲。",
    "X81n1571_014:0529a12": "問。如何是佛法大意。雲曰。驢事未去。馬事到來。師如",
    "X81n1571_014:0529a13": "是往來雪峰玄沙。二十年間。坐破七箇蒲團。不明此",
    "X81n1571_014:0529a14": "事。一日捲簾。忽然大悟。乃有頌曰。也大差。也大差。捲",
    "X81n1571_014:0529a15": "起簾來見天下。有人問我解何宗。拈起拂子劈口打。",
    "X81n1571_014:0529a16": "峰舉謂玄沙曰。此子。徹去也。沙曰。未可。此是意識著",
    "X81n1571_014:0529a17": "述。更須勘過始得。至晚。眾僧上來問訊。峰謂師曰。備",
    "X81n1571_014:0529a18": "頭陀。未肯汝在。汝實有正悟。對眾舉來。師又有頌曰。",
    "X81n1571_014:0529a19": "萬象之中獨露身。唯人自肯乃方親。昔時謬向途中",
    "X81n1571_014:0529a20": "覓。今日看來火裏冰。峰乃顧沙曰。不可更是意識著",
    "X81n1571_014:0529a21": "述。師問峰曰。從上諸聖傳受一路。請師垂示。峰良久。",
    "X81n1571_014:0529a22": "師設禮而退。峰乃微笑。師入方丈參。峰曰。是甚麼。師",
    "X81n1571_014:0529a23": "曰。今日天晴好普請。自此酬問。未甞爽於元旨　師",
    "X81n1571_014:0529a24": "在西院。問詵上座曰。這裏有象骨山。汝曾到麼。曰不",
    "X81n1571_014:0529b01": "曾到。師曰。為甚麼不到。曰自有本分事在。師曰。作麼",
    "X81n1571_014:0529b02": "生。是上座本分事。詵乃提起衲衣角。師曰。為當祇這",
    "X81n1571_014:0529b03": "箇別更有。曰上座見過甚麼。師曰。何得龍頭蛇尾",
    "X81n1571_014:0529b04": "　保福辭歸。雪峰謂師曰。山頭和尚。或問上座信作麼",
    "X81n1571_014:0529b05": "生祇對。師曰。不避腥羶。亦有少許。曰信道甚麼。師曰。",
    "X81n1571_014:0529b06": "教我分付阿誰。曰從展雖有此語。未必有恁麼事。師",
    "X81n1571_014:0529b07": "曰。若然者。前程全自闍黎　師與保福遊山。福問。古",
    "X81n1571_014:0529b08": "人道。妙峰山頂。莫祇這過便是也無。師曰。是即是可",
    "X81n1571_014:0529b09": "惜許　師來往雪峰。二十九載。天祐三年。泉州刺史",
    "X81n1571_014:0529b10": "王延彬。請住招慶。開堂日。公朝服趨隅。曰請師說法。",
    "X81n1571_014:0529b11": "師曰。還聞麼。公設拜。師曰。雖然如此。恐有人不肯",
    "X81n1571_014:0529b12": "　問如何是正法眼。師曰。有願不撒沙　一日王太傅",
    "X81n1571_014:0529b13": "入院。見方丈門閉。問演侍者曰。有人敢道太師在否。",
    "X81n1571_014:0529b14": "演曰。有人敢道太師不在否　閩帥。請居長慶。號超",
    "X81n1571_014:0529b15": "覺太師。上堂良久曰。還有人相悉麼。若不相悉。欺謾",
    "X81n1571_014:0529b16": "兄弟可也。祇今有甚麼事。莫有窒差也無。復是誰家",
    "X81n1571_014:0529b17": "屋裏事。不肯擔荷。更待何時。若是和根參學不到這",
    "X81n1571_014:0529b18": "裏。還會麼。如今有一般行脚人。耳裏總滿也。假饒收",
    "X81n1571_014:0529b19": "拾得底。還當得行脚事麼。僧問。行脚事如何學。師曰。",
    "X81n1571_014:0529b20": "但知就人索取。曰如何是獨脫一路。師曰。何煩更問",
    "X81n1571_014:0529b21": "　問名言妙義。教有所詮。不涉三科。請師直道。師曰。",
    "X81n1571_014:0529b22": "珍重。師乃曰。明明歌詠。汝尚不會。忽被暗裏來底事。",
    "X81n1571_014:0529b23": "汝作麼生。僧問。如何是暗來底事。師曰。喫茶去(中塔代曰",
    "X81n1571_014:0529b24": "便請和尚相伴)　問如何是不隔毫端底事。師曰。當不當",
    "X81n1571_014:0529c01": "問如何得不疑不惑去。師乃展兩手。僧不進語。師曰。",
    "X81n1571_014:0529c02": "汝更問。我與汝道。僧再問。師露膊而坐。僧禮拜。師曰。",
    "X81n1571_014:0529c03": "汝作麼生會。曰今日風起。師曰。恁麼道未定人見解。",
    "X81n1571_014:0529c04": "汝於今古中。有甚麼節要。齊得長慶。若舉得。許汝作",
    "X81n1571_014:0529c05": "話主。其僧但立而已。師却問。汝是甚處人。曰向北人。",
    "X81n1571_014:0529c06": "師曰。南北三千里外。學妄語作麼。僧無對　上堂良",
    "X81n1571_014:0529c07": "久曰。莫道今夜較些子。便下座　僧問。眾手淘金。誰",
    "X81n1571_014:0529c08": "是得者。師曰。有伎倆者得。曰學人還得也無。師曰。大",
    "X81n1571_014:0529c09": "遠在　上堂。撞著道伴。交肩過一生。參學事畢　上",
    "X81n1571_014:0529c10": "堂。淨潔打叠了也。却近前問我。覓我劈脊。與你一棒。",
    "X81n1571_014:0529c11": "有一棒到你。你須生慚愧。無一棒到你。你又向甚麼",
    "X81n1571_014:0529c12": "處會　問羚羊挂角時如何。師曰。草裏漢。曰挂角後",
    "X81n1571_014:0529c13": "如何。師曰。亂呌喚。曰畢竟如何。師曰。驢事未去。馬事",
    "X81n1571_014:0529c14": "到來　問如何是合聖之言。師曰。大小長慶。被汝一",
    "X81n1571_014:0529c15": "問口似匾擔。曰何故如此。師曰。適來問甚麼　上堂。",
    "X81n1571_014:0529c16": "我若舉唱宗乘。須閉却法堂門。所以道盡法無民。僧",
    "X81n1571_014:0529c17": "問不怕無民。請師盡法。師曰。還委落處麼　問如何",
    "X81n1571_014:0529c18": "是西來意。師曰。香嚴道底一時坐却　上堂。總似今",
    "X81n1571_014:0529c19": "日。老胡有望。保福曰。總是今日。老胡絕望(玄覺曰。恁麼道是相",
    "X81n1571_014:0529c20": "見語。不是相見語)　安國瑫新得師號。師去作賀。瑫出接。師",
    "X81n1571_014:0529c21": "曰。師號來耶。曰來也。師曰。是甚麼號。曰明真。師乃展",
    "X81n1571_014:0529c22": "手。曰甚麼處去來。師曰。幾不問過　問僧。甚處來。曰",
    "X81n1571_014:0529c23": "鼓山來。師曰。鼓山有不跨石門底句。有人借問。汝作",
    "X81n1571_014:0529c24": "麼生道。曰。昨夜報慈宿。師曰。劈脊棒。汝又作麼生。曰",
    "X81n1571_014:0530a01": "和尚若行此棒。不虗受人天供養。師曰。幾合放過",
    "X81n1571_014:0530a02": "　問古人有言。相逢不拈出。舉意便知有時如何。師曰。",
    "X81n1571_014:0530a03": "知有也未(僧又問保福。福曰。此是誰語。曰丹霞語。福曰。去莫妨我打睡)　師入僧",
    "X81n1571_014:0530a04": "堂。舉起疏頭曰。見即不見。還見麼。眾無對　師到羅",
    "X81n1571_014:0530a05": "山見製龕子。以杖敲龕曰。太煞預備。山曰。拙布置。師",
    "X81n1571_014:0530a06": "曰。還肯入也無。山曰。吽吽　上堂。大眾集定。師乃拽",
    "X81n1571_014:0530a07": "出一僧曰。大眾禮拜此僧。又曰。此僧有甚麼長處。便",
    "X81n1571_014:0530a08": "教大眾禮拜。眾無對　問如何是文彩未生時事。師",
    "X81n1571_014:0530a09": "曰。汝先舉。我後舉。其僧但立而已。師曰。汝作麼生舉。",
    "X81n1571_014:0530a10": "曰某甲截舌有分　保福遷化。僧問。保福。拋却殻漏",
    "X81n1571_014:0530a11": "子。向甚麼處去也。師曰。且道。保福在那箇殻漏子裏。",
    "X81n1571_014:0530a12": "後唐明宗長興壬辰五月十七日歸寂。壽七十九。臘",
    "X81n1571_014:0530a13": "六十。王氏建塔。",
    "X81n1571_014:0530a14": "漳州保福院從展禪師福州陳氏子。年十五。禮雪峰",
    "X81n1571_014:0530a15": "為受業。遊吳楚間。後歸執侍。峰一日忽召曰。還會麼。",
    "X81n1571_014:0530a16": "師欲近前。峰以杖拄之。師當下知歸。嘗以古今方便。",
    "X81n1571_014:0530a17": "詢於長慶。一日慶謂。師曰。寧說阿羅漢有三毒。不可",
    "X81n1571_014:0530a18": "說如來有二種語。不道如來無語。祇是無二種語。師",
    "X81n1571_014:0530a19": "曰。作麼生是如來語。祇曰。聾人爭得聞。師曰。情知和",
    "X81n1571_014:0530a20": "尚向第二頭道。慶曰。汝又作麼生。師曰。喫茶去。(雲居錫曰。",
    "X81n1571_014:0530a21": "甚麼處。是長慶向第二頭道處)　問長慶盤山道。光境俱亡。復是何",
    "X81n1571_014:0530a22": "物。洞山道。光境未亡。復是何物。師曰。據此二尊宿商",
    "X81n1571_014:0530a23": "量。猶未得勦絕。乃問長慶。如今作麼生道得勦絕。慶",
    "X81n1571_014:0530a24": "良久。師曰。情知和尚向鬼窟裏作活計。慶却問。作麼",
    "X81n1571_014:0530b01": "生。師曰。兩手扶犁水過膝　長慶問。見色便見心。還",
    "X81n1571_014:0530b02": "見船子麼。師曰。見曰。船子且置。作麼生是心。師却指",
    "X81n1571_014:0530b03": "船子　雪峰上堂曰。諸上座。望州亭與汝相見了也。",
    "X81n1571_014:0530b04": "烏石嶺與汝相見了也。僧堂前與汝相見了也。師舉",
    "X81n1571_014:0530b05": "問鵞湖。僧堂前相見即且置。祇如望州亭烏石嶺。甚",
    "X81n1571_014:0530b06": "麼處相見。鵞湖驟步歸方丈。師低頭入僧堂　後梁",
    "X81n1571_014:0530b07": "真明戊寅。漳州刺史王公。創保福禪苑。迎師居之。開",
    "X81n1571_014:0530b08": "堂日。王公禮跪。三請躬自扶掖陞座。師乃曰。須起箇",
    "X81n1571_014:0530b09": "笑端作麼。然雖如此。再三不容推免。諸仁者。還識麼。",
    "X81n1571_014:0530b10": "若識得。便與古佛齊肩。時有僧。出方禮拜。師曰。晴乾",
    "X81n1571_014:0530b11": "不肯去。直待雨淋頭。問郡守崇建精舍。大闡真風。便",
    "X81n1571_014:0530b12": "請和尚舉揚宗教。師曰。還會麼。曰恁麼則羣生有賴",
    "X81n1571_014:0530b13": "也。師曰。莫塗汙人好。又僧出禮拜。師曰。大德好與莫",
    "X81n1571_014:0530b14": "覆却船子。僧問。泯默之時。將何為則。師曰。落在甚麼",
    "X81n1571_014:0530b15": "處。曰不會。師曰。瞌睡漢。出去　上堂。此事如擊石火。",
    "X81n1571_014:0530b16": "似閃電光。搆得搆不得。未免喪身失命。僧問。未審。搆",
    "X81n1571_014:0530b17": "得底人。還免喪身失命也無。師曰。適來且置。闍黎還",
    "X81n1571_014:0530b18": "搆得麼。曰若搆不得。未免大眾怪笑。師曰。作家作家。",
    "X81n1571_014:0530b19": "曰是甚麼心行。師曰。一杓屎攔面。潑也不知臭。師見",
    "X81n1571_014:0530b20": "僧。以杖打露柱。又扛其僧頭。僧作忍痛聲。師曰。那箇",
    "X81n1571_014:0530b21": "為甚麼不痛。僧無對　問摩騰入漢。一藏分明。達磨",
    "X81n1571_014:0530b22": "西來。將何指示。師曰。上座行脚事作麼生。曰不會。師",
    "X81n1571_014:0530b23": "曰。不會會取。莫傍家取人處分。若是久在叢林。麤委",
    "X81n1571_014:0530b24": "些子遠近。可以隨處任真。其有初心後學。未知次序。",
    "X81n1571_014:0530c01": "山僧所以不惜口業向汝道。塵劫來事。祇在如今。還",
    "X81n1571_014:0530c02": "會麼。然佛法付囑國王大臣。郡守。昔同佛會。今方如",
    "X81n1571_014:0530c03": "是。若是福祿榮貴。則且不論。祇如當時。受佛付囑底",
    "X81n1571_014:0530c04": "事。還記得麼。若識得。便與千聖齊肩。儻未識得。直須",
    "X81n1571_014:0530c05": "諦信此事。不從人得。自己亦非。言多去道轉遠。直道",
    "X81n1571_014:0530c06": "言語道斷。心行處滅。猶未是在。久立珍重　上堂。有",
    "X81n1571_014:0530c07": "人從佛殿後過見。是張三李四。從佛殿前過。為甚麼",
    "X81n1571_014:0530c08": "不見。且道。佛法利害在甚麼處。僧曰。為有一分麤境。",
    "X81n1571_014:0530c09": "所以不見。師乃叱之。自代曰。若是佛殿即不見。曰不",
    "X81n1571_014:0530c10": "是佛殿。還可見否。師曰。不是佛殿。見箇甚麼　問十",
    "X81n1571_014:0530c11": "二時中如何據驗。師曰。却好據驗。曰學人為甚麼不",
    "X81n1571_014:0530c12": "見。師曰不可更揑日去也　問主伴重重。極十方而",
    "X81n1571_014:0530c13": "齊唱。如何是極十方而齊唱。師曰。汝何不教別人問",
    "X81n1571_014:0530c14": "　問因言辯意時如何。師曰。因甚麼言。僧低頭良久。",
    "X81n1571_014:0530c15": "師曰掣電之機。徒勞佇思　師因僧侍立。問曰。汝得",
    "X81n1571_014:0530c16": "恁麼麤心。僧曰。甚麼處。是某甲麤心處。師拈一塊土",
    "X81n1571_014:0530c17": "度與。僧曰。拋向門前著。僧拋了却來曰。甚麼處是某",
    "X81n1571_014:0530c18": "甲麤心處。師曰。我見築著磕著。所以道汝麤心　師",
    "X81n1571_014:0530c19": "問羅山。僧問巖頭。浩浩塵中如何辨主。頭曰。銅沙鑼",
    "X81n1571_014:0530c20": "裏滿盛油。意作麼生。山召師。師應諾。山曰。獼猴入道",
    "X81n1571_014:0530c21": "場。山却問明招。忽有人問。你又作麼生。招曰。箭穿紅",
    "X81n1571_014:0530c22": "日影　師問羅山。巖頭道。與麼與麼。不與麼不與麼。",
    "X81n1571_014:0530c23": "意作麼生。山召師。師應諾。山曰。雙明亦雙暗。師禮謝。",
    "X81n1571_014:0530c24": "三日後。却問。前日蒙和尚垂慈。祇為看不破。山曰。盡",
    "X81n1571_014:0531a01": "情向汝道了也。師曰。和尚是把火行。山曰。若與麼。據",
    "X81n1571_014:0531a02": "汝疑處問將來。師曰。如何是雙明亦雙暗。山曰。同生",
    "X81n1571_014:0531a03": "亦同死。師又禮謝而退。別有僧問師。同生亦同死時",
    "X81n1571_014:0531a04": "如何。師曰。彼此合取狗口。曰和尚收取口喫飯。其僧",
    "X81n1571_014:0531a05": "却問羅山。同生亦同死時如何。山曰。如牛無角。曰同",
    "X81n1571_014:0531a06": "生不同死時如何。山曰。如虎戴角　師見僧喫飯。乃",
    "X81n1571_014:0531a07": "拓鉢曰。家常。僧曰。和尚是甚麼心行　有尼到參。師",
    "X81n1571_014:0531a08": "問。阿誰。侍者報曰。覺師姑。師曰。既是覺師姑。用來作",
    "X81n1571_014:0531a09": "麼。尼曰。仁義道中。即不無師。別云。和尚是甚麼心行",
    "X81n1571_014:0531a10": "　師聞長生卓庵。乃往相訪。茶話次。生曰。會有僧問",
    "X81n1571_014:0531a11": "祖師西來意。某甲舉拂子示之。不知得不得。師曰。某",
    "X81n1571_014:0531a12": "甲爭敢道得不得。有箇問。有人讚歎此事。如虎戴角。",
    "X81n1571_014:0531a13": "有人輕毀此事。分文不直。一等是恁麼事。因甚麼毀",
    "X81n1571_014:0531a14": "讚不同。生曰。適來出自偶爾。(老宿曰。毀又爭得。又老宿曰。惜取眉毛好。太原",
    "X81n1571_014:0531a15": "孚曰。若無智眼。難辨得失)　師問僧。殿裏底是甚麼。曰和尚定當",
    "X81n1571_014:0531a16": "看。師曰。釋迦佛。曰和尚莫謾人好。師曰。却是汝謾我。",
    "X81n1571_014:0531a17": "　閩帥。遣使送朱記到。師上堂。提起印曰。去即印住。",
    "X81n1571_014:0531a18": "住即印破。僧曰不去不住。用印奚為。師便打。僧曰。恁",
    "X81n1571_014:0531a19": "麼則鬼窟裏。全因今日也。師持印歸方丈　問僧。甚",
    "X81n1571_014:0531a20": "處來。曰江西。師曰。學得底那。曰拈不出。師曰。作麼生。",
    "X81n1571_014:0531a21": "僧無對　師舉洞山真讚。云徒觀紙與墨。不是山中",
    "X81n1571_014:0531a22": "人。僧問。如何是山中人。師曰。汝試邈掠看。曰若不黠",
    "X81n1571_014:0531a23": "兒。幾成邈掠。師曰。汝是黠兒。曰和尚是甚麼心行。師",
    "X81n1571_014:0531a24": "曰。來言不豐　僧數錢次。師乃展手曰。乞我一錢。曰",
    "X81n1571_014:0531b01": "和尚因何到恁麼地。師曰。我到恁麼地。曰若到恁麼",
    "X81n1571_014:0531b02": "地。將取一文去。師曰。汝因甚到恁麼地　問僧。甚處",
    "X81n1571_014:0531b03": "來。曰觀音。師曰還見觀音麼。曰見。師曰。左邊見右邊",
    "X81n1571_014:0531b04": "見。曰見時不歷左右　問如何是入火不燒。入水不",
    "X81n1571_014:0531b05": "溺。師曰。若是水火。即被燒溺　師問飯頭。鑊闊多少。",
    "X81n1571_014:0531b06": "曰。和尚試量看。師以手作量勢。曰和尚莫謾某甲。師",
    "X81n1571_014:0531b07": "曰。却是汝謾我　問欲達無生路。應須識本源。如何",
    "X81n1571_014:0531b08": "是本源。師良久。却問侍者。這僧問甚麼。其僧再舉。師",
    "X81n1571_014:0531b09": "乃喝出曰。我不患聾　問學人近入叢林。乞師全示",
    "X81n1571_014:0531b10": "入路。師曰。若教全示。我却禮拜汝　師問僧。汝作甚",
    "X81n1571_014:0531b11": "麼業來。得恁麼長大。曰和尚短多少。師却蹲身作短",
    "X81n1571_014:0531b12": "勢。僧曰。和尚莫謾人好。師曰。却是汝謾我　師令侍",
    "X81n1571_014:0531b13": "者屈隆壽長老。曰但獨自來。莫將侍者來。壽曰。不許",
    "X81n1571_014:0531b14": "將來。爭解離得。師曰。太煞恩愛。壽無對。師代曰。更謝",
    "X81n1571_014:0531b15": "和尚上足傳示　閩帥。甞奏命服。一日示微疾。僧入",
    "X81n1571_014:0531b16": "丈室問訊。師曰。吾與汝相識年深。有何方術相救。曰",
    "X81n1571_014:0531b17": "方術甚有。聞說和尚不解忌口。又謂眾曰。吾旬日來。",
    "X81n1571_014:0531b18": "氣力困劣。別無他。祇是時至也。僧問。時既至矣。師去",
    "X81n1571_014:0531b19": "即是。住即是。師曰。道道。曰恁麼則某甲不敢造次。師",
    "X81n1571_014:0531b20": "曰。失錢遭罪。言訖而寂。當後唐明宗天成戊子三月",
    "X81n1571_014:0531b21": "二十二日也。",
    "X81n1571_014:0531b22": "福州鼓山神晏興聖國師大梁李氏子。幼惡葷羶。樂",
    "X81n1571_014:0531b23": "聞鐘梵。年十二時。有白氣數道。騰於所居屋壁。師題",
    "X81n1571_014:0531b24": "壁曰。白道從茲速改張。休來顯現作妖祥。定祛邪行",
    "X81n1571_014:0531c01": "歸真見。必得超凡入聖鄉。題罷。氣即隨滅。年甫志學。",
    "X81n1571_014:0531c02": "遘疾甚。亟夢神人與藥。覺而頓愈。明年又夢梵僧告",
    "X81n1571_014:0531c03": "曰。出家時至矣。遂依衛州白鹿規披削。嵩嶽受具。謂",
    "X81n1571_014:0531c04": "同學曰。古德曰。白四羯磨後。全體戒定慧。豈準繩而",
    "X81n1571_014:0531c05": "可拘也。於是杖錫。徧扣禪關。而但記語言。存乎知解。",
    "X81n1571_014:0531c06": "及造雪嶺。朗然符契。一日參雪峰。峰知其緣熟。忽起",
    "X81n1571_014:0531c07": "搊住曰。是甚麼。師釋然了悟。亦忘其了心。唯舉手搖",
    "X81n1571_014:0531c08": "曳而已。峰曰。子作道理耶。師曰。何道理之有。峰審其",
    "X81n1571_014:0531c09": "懸解。撫而印之。後閩帥。常詢法要。創鼓山請舉揚宗",
    "X81n1571_014:0531c10": "旨　上堂。良久曰。南泉在日。亦有人舉要。且不識南",
    "X81n1571_014:0531c11": "泉。即今莫有識南泉者麼。試出來。對眾驗看。時有僧",
    "X81n1571_014:0531c12": "出禮拜。纔起。師曰。作麼生。僧近前曰。咨和尚。師曰。不",
    "X81n1571_014:0531c13": "才請退。乃曰。經有經師。論有論師。律有律師。有函有",
    "X81n1571_014:0531c14": "號。有部有帙。各有人傳持。且佛法是建立教。禪道乃",
    "X81n1571_014:0531c15": "止啼之說。他諸聖出興。葢為人心不等。巧開方便。遂",
    "X81n1571_014:0531c16": "有多門。受疾不同。處方還異。在有破有。居空叱空。二",
    "X81n1571_014:0531c17": "患既除。中道須遣。鼓山所以道。句不當機。言非展事",
    "X81n1571_014:0531c18": "承言者喪。滯句者迷。不唱言前。寧談句後。直至釋迦",
    "X81n1571_014:0531c19": "掩室。淨名杜口。大士梁時童子。當日一問二問三問。",
    "X81n1571_014:0531c20": "盡有人了也。諸仁者。合作麼生。時有僧出禮拜。師曰。",
    "X81n1571_014:0531c21": "高聲問。曰學人咨和尚。師喝曰。出去。曰己事未明。以",
    "X81n1571_014:0531c22": "何為驗。師抗聲曰。似未聞那。其僧再問。師曰。一點隨",
    "X81n1571_014:0531c23": "流食咸不重　問如何是包盡乾坤底句。師曰。近前",
    "X81n1571_014:0531c24": "來。僧近前。師曰。鈍置殺人。曰如何紹得。師曰。犴[狂-王+谷]無",
    "X81n1571_014:0532a01": "風。徒勞展掌。曰如何即是。師曰。錯曰。學人便承當時",
    "X81n1571_014:0532a02": "如何。師曰。汝作麼生承當　問如何是學人正立處。",
    "X81n1571_014:0532a03": "師曰。不從諸聖行　問千山萬山那箇是正山。師曰。",
    "X81n1571_014:0532a04": "用正山作麼　師與招慶相遇次。慶曰。家常。師曰。太",
    "X81n1571_014:0532a05": "無厭生。慶曰。且欵欵。師却曰。家常。慶曰。今日未有火。",
    "X81n1571_014:0532a06": "師曰。太鄙悋生。慶曰。穩便將取去　上堂垂語曰。鼓",
    "X81n1571_014:0532a07": "山門下。不得咳[口*敕]。時有僧咳[口*敕]一聲。師曰。作甚麼。曰",
    "X81n1571_014:0532a08": "傷風。師曰。傷風即得　問如何是宗門中事。師乃側",
    "X81n1571_014:0532a09": "掌曰。吽吽　問如何是向上關棙子。師便打　問如",
    "X81n1571_014:0532a10": "何是鼓山正主。師曰。瞎作麼　師問保福。古人道。非",
    "X81n1571_014:0532a11": "不非。是不是。意作麼生。福拈起茶盞。師曰。莫是非好。",
    "X81n1571_014:0532a12": "　問如何是真實人體。師曰。即今是甚麼體。曰究竟",
    "X81n1571_014:0532a13": "如何。師曰。爭得到恁麼地　問如何是佛法大意。師",
    "X81n1571_014:0532a14": "曰。金烏一點萬里無雲　上堂。欲知此事。如一口劒。",
    "X81n1571_014:0532a15": "僧問。學人是死屍。如何是劒。師曰。拽出這死屍著。僧",
    "X81n1571_014:0532a16": "應諾。便歸僧堂。結束而去。師至晚聞得。乃曰。好與拄",
    "X81n1571_014:0532a17": "杖(東禪齊曰。這僧若不肯。鼓山有甚過。若肯。何得便發去。又曰。鼓山拄杖。賞伊罰伊。具眼底試商量看。)",
    "X81n1571_014:0532a18": "　問僧。鼓山有不跨石門句。汝作麼生道。僧曰。請師",
    "X81n1571_014:0532a19": "便打　問如何是古人省心力處。師曰。汝何費力",
    "X81n1571_014:0532a20": "　問言滿天下無口過。如何是無口過。師曰。有甚麼過",
    "X81n1571_014:0532a21": "　問如何是教外別傳底事。師曰。喫茶去　師與閩",
    "X81n1571_014:0532a22": "帥。瞻仰佛像。帥問。是甚麼佛。師曰。請大王鑒。師曰。鑒",
    "X81n1571_014:0532a23": "即不是佛。師曰。是甚麼。師無對。(長慶代曰。久承大師在眾何得造次)",
    "X81n1571_014:0532a24": "　問從上宗乘如何舉唱。師以拂子驀口打　問如何",
    "X81n1571_014:0532b01": "是省要處。師曰。汝還恥麼　示眾。今為諸仁者刺頭",
    "X81n1571_014:0532b02": "入他諸聖化門裏。抖擻不出。所以向諸人道。教排不",
    "X81n1571_014:0532b03": "到。祖不西來。三世諸佛不能唱。十二分教。載不起。凡",
    "X81n1571_014:0532b04": "聖攝不得。古今傳不得。忽爾是箇漢。未通箇消息。向",
    "X81n1571_014:0532b05": "他恁麼道。被他驀口摑。還怪得他麼。雖然如此。也不",
    "X81n1571_014:0532b06": "得亂摑。鼓山尋常道。更有一人不跨石門。須有不跨",
    "X81n1571_014:0532b07": "石門句。作麼生是不跨石門句。鼓山自住。三十餘年。",
    "X81n1571_014:0532b08": "五湖四海來者。向高山頂上。看山翫水。未見一人快",
    "X81n1571_014:0532b09": "利通得箇消息。如今還有人通得也未。若通得亦不",
    "X81n1571_014:0532b10": "昧。諸兄弟。若無不如散去。珍重　師有偈曰。直下猶",
    "X81n1571_014:0532b11": "難會。尋言轉便賖。若論佛與祖。特地隔天涯。師舉問",
    "X81n1571_014:0532b12": "僧。汝作麼生會。僧無語。乃謂侍者曰。某甲不會。請代",
    "X81n1571_014:0532b13": "一轉語。者曰。和尚與麼道。猶隔天涯在。僧舉似師。師",
    "X81n1571_014:0532b14": "喚侍者問。汝為這僧代語。是否。者曰。是師便打趂出",
    "X81n1571_014:0532b15": "院。",
    "X81n1571_014:0532b16": "杭州龍華寺靈照真覺禪師高麗人也。萍遊閩越。陞",
    "X81n1571_014:0532b17": "雪峰之堂。冥符元旨。居唯一衲服勤眾務。閩中謂之",
    "X81n1571_014:0532b18": "照布衲。一夕指半月。問溥上座曰。那一片甚麼處去",
    "X81n1571_014:0532b19": "也。溥曰。莫妄想。師曰。失却一片也。眾雖歎美。而恬澹",
    "X81n1571_014:0532b20": "自持。初住婺州齊雲山　上堂。良久忽舒手。顧眾曰。",
    "X81n1571_014:0532b21": "乞取些子。乞取些子。又曰。一人傳虗。萬人傳實。僧問。",
    "X81n1571_014:0532b22": "草童能歌舞。未審。今時還有無。師下座作舞曰。沙彌",
    "X81n1571_014:0532b23": "會麼。曰不會。師曰。山僧蹋曲子也不會　次遷越州",
    "X81n1571_014:0532b24": "鏡清。上堂。今日盡令去也。時有僧出曰。請師盡令。師",
    "X81n1571_014:0532c01": "乃曰。吽吽　問如何是學人本分事。師曰。鏡清不惜",
    "X81n1571_014:0532c02": "口　問請師雕琢。師曰。八成。曰為甚麼不十成。師曰。",
    "X81n1571_014:0532c03": "還知鏡清生修理麼　問僧。甚處來。曰五峰來。師曰。",
    "X81n1571_014:0532c04": "來作甚麼。曰禮拜和尚。師曰。何不自禮。曰禮了也。師",
    "X81n1571_014:0532c05": "曰。鏡湖水淺　問如何是第一句。師曰。莫錯下名言。",
    "X81n1571_014:0532c06": "曰豈無方便。師曰。烏頭養雀兒　問古人道。見色便",
    "X81n1571_014:0532c07": "見心。此即是色阿那箇是心。師曰。恁麼問。莫欺山僧",
    "X81n1571_014:0532c08": "麼　問未剖以前請師斷。師曰。落在甚麼處。曰失口",
    "X81n1571_014:0532c09": "即不可。師曰。也是寒山送拾得。僧禮拜。師曰。住住。闍",
    "X81n1571_014:0532c10": "黎失口。山僧失口。曰惡虎不食子。師曰。驢頭出。馬頭",
    "X81n1571_014:0532c11": "回　師驀問一僧。記得麼。曰記得。師曰。道甚麼。曰道",
    "X81n1571_014:0532c12": "甚麼。師曰。淮南小兒入寺　問是甚麼即俊鷹。俊鷂",
    "X81n1571_014:0532c13": "趂不及。師曰。闍黎別問。山僧別答。曰請師別答。師曰",
    "X81n1571_014:0532c14": "十里行人較一程　問金屑雖貴。眼裏著不得時如",
    "X81n1571_014:0532c15": "何。師曰。只者著不得。還著得麼。僧禮拜。師曰。深沙神",
    "X81n1571_014:0532c16": "　問菩提樹下度眾生。如何是菩提樹。師曰。大似苦",
    "X81n1571_014:0532c17": "練樹。曰為甚麼似苦練樹。師曰。素非良馬。何勞鞭影",
    "X81n1571_014:0532c18": "　師於後漢天福丁未閏七月二十六日示寂。塔於",
    "X81n1571_014:0532c19": "杭之大慈山。壽七十八。",
    "X81n1571_014:0532c20": "明州翠巖令參永明禪師安吉州人也。僧問。不借三",
    "X81n1571_014:0532c21": "寸請師道。師曰。茶堂裏貶剝去　問國師三喚侍者。",
    "X81n1571_014:0532c22": "意旨如何。師曰。抑逼人作麼　上堂。一夏與兄弟。東",
    "X81n1571_014:0532c23": "語西話。看翠巖眉毛在麼(長慶曰。生也。雲門曰。關。保福曰。作賊人心虛。翠巖芝",
    "X81n1571_014:0532c24": "曰。為眾竭力禍出私門)　問凡有言句盡是點汙。如何是向上",
    "X81n1571_014:0533a01": "事。師曰。凡有言句盡是點汙　問如何是省要處。師",
    "X81n1571_014:0533a02": "曰。大眾笑汝　問還丹一粒。點纖成金。至理一言。轉",
    "X81n1571_014:0533a03": "凡成聖。學人上來請師一點。師曰。不點。曰為甚麼不",
    "X81n1571_014:0533a04": "點。師曰。恐汝落凡聖。曰乞師至理。師曰。侍者點茶來。",
    "X81n1571_014:0533a05": "　問古人拈槌豎拂意旨如何。師曰。邪法難扶　問",
    "X81n1571_014:0533a06": "僧繇為甚寫誌公真不得。師曰。作麼生合殺　問險",
    "X81n1571_014:0533a07": "惡道中。以何為津梁。師曰。藥山再三叮囑　問不帶",
    "X81n1571_014:0533a08": "凡聖當機何示。師曰。莫向人道。翠巖靈利　問妙機",
    "X81n1571_014:0533a09": "言句盡皆不當宗乘中事如何。師曰。禮拜著。曰學人",
    "X81n1571_014:0533a10": "不會。師曰。出家行脚。禮拜也不會。師後遷龍冊而終",
    "X81n1571_014:0533a11": "焉。",
    "X81n1571_014:0533a12": "越州鏡清寺道怤順德禪師永嘉陳氏子。幼不葷茹。",
    "X81n1571_014:0533a13": "親黨強啖以枯魚。隨即嗢噦。遂求出家。於本州開元",
    "X81n1571_014:0533a14": "寺受具。遊方抵閩。謁雪峰。峰問。甚處人。曰溫州人。峰",
    "X81n1571_014:0533a15": "曰。恁麼則與一宿覺。是鄉人也。曰祇如一宿覺。是甚",
    "X81n1571_014:0533a16": "麼處人。峰曰。好喫一頓棒。且放過。一日師問。祇如古",
    "X81n1571_014:0533a17": "德。豈不是以心傳心。峰曰。兼不立文字語句。師曰。祇",
    "X81n1571_014:0533a18": "如不立文字語句。師如何傳。峰良久。師禮謝。峰曰。更",
    "X81n1571_014:0533a19": "問我一轉。豈不好。師曰。就和尚請一轉問頭。峰曰。祇",
    "X81n1571_014:0533a20": "恁麼為別有商量。師曰。和尚恁麼即得。峰曰。於汝作",
    "X81n1571_014:0533a21": "麼生。師曰。孤負殺人　雪峰謂眾曰。堂堂密密地。師",
    "X81n1571_014:0533a22": "出問。是甚麼堂堂密密峰。起立曰。道甚麼。師退步而",
    "X81n1571_014:0533a23": "立　雪峰垂語曰。此事。得恁麼尊貴。得恁麼綿密。師",
    "X81n1571_014:0533a24": "曰。道怤。自到來數年。不聞和尚恁麼示誨。峰曰。我向",
    "X81n1571_014:0533b01": "前雖無。如今已有。莫有所妨麼。曰不敢。此是和尚不",
    "X81n1571_014:0533b02": "已而已。峰曰。致使我如此。師從此信入。而且隨眾。時",
    "X81n1571_014:0533b03": "謂之小怤布衲　普請次。雪峰舉溈山道見色便見",
    "X81n1571_014:0533b04": "心。汝道還有過也無。師曰。古人為甚麼事。峰曰。雖然",
    "X81n1571_014:0533b05": "如此。要共汝商量。師曰。恁麼則不如道。怤鉏地去",
    "X81n1571_014:0533b06": "　師再參雪峰。峰問。甚處來。師曰。嶺外來。峰曰。甚麼處。",
    "X81n1571_014:0533b07": "逢見達磨。師曰。更在甚麼處。峰曰。未信汝在。師曰。和",
    "X81n1571_014:0533b08": "尚莫恁麼粘膩好。峰便休　師後徧歷諸方。益資權",
    "X81n1571_014:0533b09": "智。因訪先曹山。山問。甚麼處來。師曰。昨日離明水。山",
    "X81n1571_014:0533b10": "曰。甚麼時到明水。師曰。和尚到時到。山曰。汝道我甚",
    "X81n1571_014:0533b11": "麼時到。師曰。適來猶記得。山曰。如是如是　師初住",
    "X81n1571_014:0533b12": "越州鏡清。唱雪峰之旨。學者奔湊。副使皮光業者。日",
    "X81n1571_014:0533b13": "休之子。辭學宏瞻。屢擊難之。退謂人曰。怤師之高論。",
    "X81n1571_014:0533b14": "人莫窺其極也　新到參。師拈起拂子。僧曰。久嚮鏡",
    "X81n1571_014:0533b15": "清。猶有這箇在。師曰。鏡清今日失利　問學人啐請",
    "X81n1571_014:0533b16": "師啄。師曰。還得活也無。曰若不活。遭人怪笑。師曰。也",
    "X81n1571_014:0533b17": "是草裏漢　問僧。近離甚處。曰三峰。師曰。夏在甚處。",
    "X81n1571_014:0533b18": "曰五峰。師曰。放你三十棒。曰過在甚麼處。師曰。為汝",
    "X81n1571_014:0533b19": "出一叢林。入一叢林　師一日於僧堂自擊鐘曰。玄",
    "X81n1571_014:0533b20": "沙道底。玄沙道底。僧問。玄沙道甚麼。師乃畫一圓相。",
    "X81n1571_014:0533b21": "僧曰。若不久參爭知與麼。師曰。失錢遭罪　師住庵",
    "X81n1571_014:0533b22": "時。有行者至。徐徐近繩床。取拂子提起。問某甲喚這",
    "X81n1571_014:0533b23": "箇作拂子。庵主喚作甚麼。師曰。不可更安名立字也。",
    "X81n1571_014:0533b24": "行者乃擲却拂子曰。著甚死急　問僧。外面是甚麼",
    "X81n1571_014:0533c01": "聲。曰蛇咬蝦蟇聲。師曰。將謂眾生苦。更有苦眾生",
    "X81n1571_014:0533c02": "　問如何是靈源一直道。師曰。鏡湖水可煞深　問如",
    "X81n1571_014:0533c03": "何是清淨法身。師曰。紅日照青山。曰如何是法身向",
    "X81n1571_014:0533c04": "上事。師曰。風吹雪不寒　問僧。趙州喫茶話。汝作麼",
    "X81n1571_014:0533c05": "生會。僧便出去。師曰。邯鄲學唐步　問學人未達其",
    "X81n1571_014:0533c06": "源。請師方便。師曰。是甚麼源。曰其源。師曰。若是其源。",
    "X81n1571_014:0533c07": "爭受方便。僧禮拜退。侍者問。和尚適來。莫是成褫伊",
    "X81n1571_014:0533c08": "麼。師曰。無曰。莫是不成褫伊麼。師曰。無曰。未審。意旨",
    "X81n1571_014:0533c09": "如何。師曰。一點水墨。兩處成龍　師在帳中坐。有僧",
    "X81n1571_014:0533c10": "問訊。師撥開曰。當斷不斷。反招其亂。曰既是當斷。為",
    "X81n1571_014:0533c11": "甚麼不斷。師曰。我若盡法。直恐無民。曰不怕無民。請",
    "X81n1571_014:0533c12": "師盡法。師曰。維那。拽出此僧著。又曰。休休。我在南方",
    "X81n1571_014:0533c13": "識伊和尚來　普請鉏草次。浴頭請師浴。師不顧。如",
    "X81n1571_014:0533c14": "是三請。師舉钁作打勢。頭便走。師召曰。來來。頭回首。",
    "X81n1571_014:0533c15": "師曰。向後遇作家。分明舉似。頭後到保福。舉前語未",
    "X81n1571_014:0533c16": "了。福以手掩其口。頭却回舉似師。師曰。饒你恁麼也",
    "X81n1571_014:0533c17": "未作家　師問僧。甚處來。曰天台來。師曰。阿誰問汝",
    "X81n1571_014:0533c18": "天台。曰和尚何得龍頭蛇尾。師曰。鏡清今日失利",
    "X81n1571_014:0533c19": "　師看經次。僧問。和尚看甚麼經。師曰。我與古人鬬百",
    "X81n1571_014:0533c20": "草。師却問。汝會麼。曰少年也曾恁麼來。師曰。如今作",
    "X81n1571_014:0533c21": "麼生。僧舉拳。師曰。我輸汝也　問辨不得提不起時",
    "X81n1571_014:0533c22": "如何。師曰。爭得到這裏。曰恁麼則禮拜去也。師曰。鏡",
    "X81n1571_014:0533c23": "清今日失利　師見僧學書。廼問。學甚麼書。曰請和",
    "X81n1571_014:0533c24": "尚鑒。師曰。一點未分三分著地。曰今日又似遇人。又",
    "X81n1571_014:0534a01": "似不遇人。師曰。鏡清今日失利　問聲前絕妙。請師",
    "X81n1571_014:0534a02": "指歸。師曰。許由不洗耳。曰為甚麼如此。師曰。猶繫脚",
    "X81n1571_014:0534a03": "在。曰某甲祇如此。師意又如何。師曰。無端夜來鴈。驚",
    "X81n1571_014:0534a04": "起後池秋　錢王命居天龍寺。後創龍冊寺。延請居",
    "X81n1571_014:0534a05": "焉。上堂。如今事不得已。向汝道。各自驗看實箇親切。",
    "X81n1571_014:0534a06": "既恁麼親切。到汝分上。因何特地生疎。祇為拋家日",
    "X81n1571_014:0534a07": "久。流浪年深。一向緣塵。致見如此。所以喚作背覺合",
    "X81n1571_014:0534a08": "塵。亦名捨父逃逝。今勸兄弟。未歇歇去好。未徹徹去",
    "X81n1571_014:0534a09": "好。大丈夫兒。得恁麼無氣槩。還惆悵麼。終日茫茫地。",
    "X81n1571_014:0534a10": "且覓取箇管帶路好。也無人問我管帶一路。僧問。如",
    "X81n1571_014:0534a11": "何是管帶一路。師噓噓曰。要棒喫即道。曰恁麼則學",
    "X81n1571_014:0534a12": "人罪過也。師曰。幾被汝打破蔡州　問僧。近離甚處。",
    "X81n1571_014:0534a13": "曰。石橋。師曰。本分事作麼生。曰近離石橋。師曰。我豈",
    "X81n1571_014:0534a14": "不知你近離石橋。本分事作麼生。曰和尚何不領話。",
    "X81n1571_014:0534a15": "師便打。曰某甲話在。師曰。你但喫棒。我要這話行",
    "X81n1571_014:0534a16": "　問。一等明機雙扣為甚麼。却遭違貶。師曰。打水魚頭",
    "X81n1571_014:0534a17": "痛。驚林鳥散忙　問十二時中。以何為驗。師曰。得力",
    "X81n1571_014:0534a18": "即向我道。曰諾。師曰。十萬八千猶可近　問如何是",
    "X81n1571_014:0534a19": "方便門速易成就。師曰。速易成就。曰爭奈學人領覽",
    "X81n1571_014:0534a20": "禾的。師曰。代得也代却　問如何是人無心合道。師",
    "X81n1571_014:0534a21": "曰。何不問道無心合人。曰如何是道無心合人。師曰。",
    "X81n1571_014:0534a22": "白雲乍可來青嶂。明月那教下碧天　問新年頭還",
    "X81n1571_014:0534a23": "有佛法也無。師曰。有曰。如何是新年頭佛法。師曰。元",
    "X81n1571_014:0534a24": "正啟祚。萬物咸新。曰謝師答話。師曰。鏡清今日失利。",
    "X81n1571_014:0534b01": "　問學人問不到處。請師不答。和尚答不到處。學人",
    "X81n1571_014:0534b02": "即不問。師乃搊住曰。是我道理。是汝道理。曰和尚若",
    "X81n1571_014:0534b03": "打學人。學人也打和尚。師曰。得對相耕去　問承師",
    "X81n1571_014:0534b04": "有言。諸方若不是走人。便是籠人罩人。未審。和尚如",
    "X81n1571_014:0534b05": "何。師曰。被汝致此一問。直得當門齒落　上堂。眾集",
    "X81n1571_014:0534b06": "定。師拋下拄杖曰。大眾動著也二十棒。不動著也二",
    "X81n1571_014:0534b07": "十棒。時有僧出。拈得頭上戴出去。師曰。鏡清今日失",
    "X81n1571_014:0534b08": "利　問僧。門外甚麼聲。曰雨滴聲。師曰。眾生顛倒。迷",
    "X81n1571_014:0534b09": "己逐物。曰和尚作麼生。師曰。洎不迷己。曰洎不迷己。",
    "X81n1571_014:0534b10": "意旨如何。師曰。出身猶可易。脫體道應難　問如何",
    "X81n1571_014:0534b11": "是同相。師將火筯插向爐中。曰如何是別相。師又將",
    "X81n1571_014:0534b12": "火筯插向一邊　有僧引一童子到。曰此童子。常愛",
    "X81n1571_014:0534b13": "問人佛法。請和尚驗看。師乃令點茶。童子點茶來。師",
    "X81n1571_014:0534b14": "啜了過。盞槖與童子。子近前接。師却縮手曰。還道得",
    "X81n1571_014:0534b15": "麼。子曰。問將來。僧曰。此童子見解如何。師曰。也祇是",
    "X81n1571_014:0534b16": "一兩生持戒僧　晉天福丁酉八月示滅。塔於龍冊",
    "X81n1571_014:0534b17": "山。",
    "X81n1571_014:0534b18": "漳州報恩院懷岳禪師泉州人。少依本州聖受壽業。",
    "X81n1571_014:0534b19": "繼參雪峰。僧問。十二時中如何行履。師曰。動即死。曰",
    "X81n1571_014:0534b20": "不動時如何。師曰。猶是守古塚鬼　問如何是學人",
    "X81n1571_014:0534b21": "出身處。師曰。有甚麼纏縛汝。曰爭奈出身不得何。師",
    "X81n1571_014:0534b22": "曰。過在阿誰　問如何是報恩一靈物。師曰。喫如許",
    "X81n1571_014:0534b23": "多酒糟作麼。曰還露脚手也無。師曰。這裏是甚麼處",
    "X81n1571_014:0534b24": "所　問牛頭未見四祖時如何。師曰。萬里一片雲。曰",
    "X81n1571_014:0534c01": "見後如何。師曰。廓落地　問黑雲陡暗誰當兩者。師",
    "X81n1571_014:0534c02": "曰。峻處先傾　問宗乘不却如何舉唱。師曰。山不自",
    "X81n1571_014:0534c03": "稱。水無間斷　問佛未出世時如何。師曰。汝爭得知",
    "X81n1571_014:0534c04": "　問撥塵見佛時如何。師曰。甚麼年中得見來　問",
    "X81n1571_014:0534c05": "師子在窟時如何。師曰。師子是甚麼家具。曰師子出",
    "X81n1571_014:0534c06": "窟時如何。師曰。師子在甚麼處　問如何是目前佛。",
    "X81n1571_014:0534c07": "師曰。快禮拜　臨遷化上堂。山僧十二年來。舉揚宗",
    "X81n1571_014:0534c08": "教。諸人怪我甚麼處。若要聽三經五論。此去開元寺",
    "X81n1571_014:0534c09": "咫尺。言訖而寂。",
    "X81n1571_014:0534c10": "福州安國院弘瑫明真禪師泉州陳氏子。參雪峰。峰",
    "X81n1571_014:0534c11": "問。甚麼處來。曰江西來。峰曰。甚麼處見達磨。曰分明",
    "X81n1571_014:0534c12": "向和尚道。峰曰。道甚麼。曰甚麼處去來　一日雪峰",
    "X81n1571_014:0534c13": "見師。忽搊住曰。盡乾坤是箇解脫門。把手拽伊不肯",
    "X81n1571_014:0534c14": "人。曰和尚怪弘瑫不得。峰拓開曰。雖然如此。爭奈背",
    "X81n1571_014:0534c15": "後許多師僧何　師舉國師碑文曰。得之於心。猗蘭",
    "X81n1571_014:0534c16": "作旃檀之樹。失之於旨。甘露乃蒺藜之園。問僧曰一",
    "X81n1571_014:0534c17": "語須具得失兩意。汝作麼生道。僧舉拳曰。不可喚作",
    "X81n1571_014:0534c18": "拳頭也。師不肯。亦舉拳別。曰祇為喚這箇作拳頭",
    "X81n1571_014:0534c19": "　出世囷山。後閩帥。命居安國。大闡元風。僧問。如何是",
    "X81n1571_014:0534c20": "西來意。師曰。是即是莫錯會　問如何是第一句。師",
    "X81n1571_014:0534c21": "曰。問問　問學人上來未盡其機。請師盡機。師良久。",
    "X81n1571_014:0534c22": "僧禮拜。師曰。忽到別處人問。汝作麼生舉。曰終不敢",
    "X81n1571_014:0534c23": "錯舉。師曰。未出門。已見笑具　問如何是達磨傳底",
    "X81n1571_014:0534c24": "心。師曰。素非後躅　問不落有無之機。請師全道。師",
    "X81n1571_014:0535a01": "曰。汝試斷看　問如何是一毛頭事。師拈起袈裟曰。",
    "X81n1571_014:0535a02": "乞師指示。師曰。抱璞不須頻下淚。來朝更獻楚王看",
    "X81n1571_014:0535a03": "　問。寂寂無言時如何。師曰。更進一步　問凡有言",
    "X81n1571_014:0535a04": "句。皆落因緣方便。不落因緣方便事如何。師曰。桔槹",
    "X81n1571_014:0535a05": "之士頻逢。抱甕之流罕遇　問向上一路。千聖不傳。",
    "X81n1571_014:0535a06": "未審。和尚如何傳。師曰。且留口喫飯著　問如何是",
    "X81n1571_014:0535a07": "高尚底人。師曰。河濵無洗耳之叟。磻溪絕垂釣之人",
    "X81n1571_014:0535a08": "　問十二時中。如何救得生死。師曰。執鉢不須窺眾",
    "X81n1571_014:0535a09": "樂。履冰何得步參差　問學人擬問宗乘。師還許也",
    "X81n1571_014:0535a10": "無。師曰。但問。僧擬問。師便喝出　問目前生死如何",
    "X81n1571_014:0535a11": "免得。師曰。把將生死來　問知有底人。為甚麼道不",
    "X81n1571_014:0535a12": "得。師曰。汝爺名甚麼　問如何是活人劒。師曰。不敢",
    "X81n1571_014:0535a13": "瞎却汝。曰如何是殺人刀。師曰。祇這箇是　問不犯",
    "X81n1571_014:0535a14": "鋒鋩如何知音。師曰。驢年去　問苦澁處乞師一言。",
    "X81n1571_014:0535a15": "師曰。可煞沈吟。曰為甚麼如此。師曰。也須相悉好",
    "X81n1571_014:0535a16": "　問常居正位底人。還消得人天供養否。師曰。消不得。",
    "X81n1571_014:0535a17": "曰為甚麼消不得。師曰。是甚麼心行。曰甚麼人消得。",
    "X81n1571_014:0535a18": "師曰。著衣喫飯底消得　師舉稜住招慶時。在法堂",
    "X81n1571_014:0535a19": "東角立。謂僧曰。這裏好致一問。僧便問。和尚為何不",
    "X81n1571_014:0535a20": "居正位。稜曰。為汝恁麼來。曰即今作麼生。稜曰。用汝",
    "X81n1571_014:0535a21": "眼作麼。師乃曰。他家恁麼。問別是箇道理。汝今作麼",
    "X81n1571_014:0535a22": "生道。後安國曰。恁麼則大眾一時散去得也。師自代",
    "X81n1571_014:0535a23": "曰。恁麼即大眾一時禮拜。",
    "X81n1571_014:0535a24": "泉州睡龍山道溥弘教禪師福唐鄭氏子。初住五峰。",
    "X81n1571_014:0535b01": "上堂。莫道空山無祇待。便歸方丈　僧問。凡有言句",
    "X81n1571_014:0535b02": "不出大千頂。未審。頂外事如何。師曰。凡有言句。不是",
    "X81n1571_014:0535b03": "大千頂。曰如何是大千頂。師曰。摩醯首羅天。猶是小",
    "X81n1571_014:0535b04": "千界　問初心後學。近入叢林方便門中。乞師指示。",
    "X81n1571_014:0535b05": "師敲門枋。僧曰。向上還有事也無。師曰有。曰如何是",
    "X81n1571_014:0535b06": "向上事。師再敲門枋。",
    "X81n1571_014:0535b07": "南嶽金輪可觀禪師福唐薛氏子。參雪峰。峰曰。近前",
    "X81n1571_014:0535b08": "來。師方近前作禮。峰與一蹋。師忽契悟。師事十二載。",
    "X81n1571_014:0535b09": "復歷叢林。住後上堂。我在雪峰。遭他一蹋。直至如今",
    "X81n1571_014:0535b10": "眼不開。不知是何境界　僧問。如何是西來意。師曰。",
    "X81n1571_014:0535b11": "不是　大眾夜參。後下堂。師召大眾。眾回首。師曰。看",
    "X81n1571_014:0535b12": "月。眾乃看。師曰。月似彎弓。少雨多風。眾無對　問古",
    "X81n1571_014:0535b13": "人道。毗盧有師。法身有主。如何是毗盧師法身主。師",
    "X81n1571_014:0535b14": "曰。不可床上安床　問如何是日用事。師拊掌三下。",
    "X81n1571_014:0535b15": "僧曰。學人未領此意。師曰。更待甚麼　問從上宗乘。",
    "X81n1571_014:0535b16": "如何為人。師曰。我今日未喫茶。曰請師旨示。師曰。過",
    "X81n1571_014:0535b17": "也　問正則不問。請師傍指。師曰。抱取猫兒去　問",
    "X81n1571_014:0535b18": "僧。甚處來。曰華光。師便推出閉却門。僧無對　問路",
    "X81n1571_014:0535b19": "逢達道人。不將語默對。未審。將何對。師咄曰。出去",
    "X81n1571_014:0535b20": "　問僧。作麼生是覿面事。曰請師鑒。師曰。恁麼道還當",
    "X81n1571_014:0535b21": "麼。曰故為即不可。師曰。別是一著　問如何是靈源",
    "X81n1571_014:0535b22": "一路。師曰。蹋過作麼　雪峰院主。有書來招曰。山頭",
    "X81n1571_014:0535b23": "和尚年尊也。長老何不再入嶺一轉。師回書曰。待山",
    "X81n1571_014:0535b24": "頭和尚別有見解。即再入嶺。僧問。如何是雪峰見解。",
    "X81n1571_014:0535c01": "師曰。我也驚。",
    "X81n1571_014:0535c02": "福州大普山玄通禪師本郡人。僧問。驪龍頷下珠如",
    "X81n1571_014:0535c03": "何取得。師乃拊掌瞬視　問方便以前事如何。師便",
    "X81n1571_014:0535c04": "推出其僧　問如何是祖師西來意。師曰。齩骨頭漢",
    "X81n1571_014:0535c05": "出去　問撥塵見佛時如何。師曰。脫枷來商量　問",
    "X81n1571_014:0535c06": "急急相投請師投。師曰。鈍漢。",
    "X81n1571_014:0535c07": "福州長生山皎然禪師本郡人。久依雪峰。一日與僧",
    "X81n1571_014:0535c08": "斫樹次。峰曰。斫到心且住。師曰。斫却著。峰曰。古人以",
    "X81n1571_014:0535c09": "心傳心。汝為甚麼道斫却。師擲下斧曰。傳峰打一拄",
    "X81n1571_014:0535c10": "杖而去　僧問雪峰。如何是第一句。峰良久。僧舉似",
    "X81n1571_014:0535c11": "師。師曰。此是第二句。峰再令其僧來問。如何是第一",
    "X81n1571_014:0535c12": "句。師曰。蒼天蒼天　普請次。雪峰問。古人道。誰知席",
    "X81n1571_014:0535c13": "帽下元是昔愁人。古人意作麼生。師側戴笠子曰。這",
    "X81n1571_014:0535c14": "箇是甚麼人語　峰問師。持經者。能荷擔如來。作麼",
    "X81n1571_014:0535c15": "主是荷擔如來。師乃捧雪峰。向禪床上　普請次。雪",
    "X81n1571_014:0535c16": "峰負一束藤。路逢一僧。便拋下。僧擬取。峰便蹋倒歸。",
    "X81n1571_014:0535c17": "謂師曰。我今日蹋這僧快。師曰。和尚却替這僧。入涅",
    "X81n1571_014:0535c18": "槃堂始得。峰便休去　雪峰問。光境俱亡。復是何物。",
    "X81n1571_014:0535c19": "師曰。放皎然過有道處。峰曰。放汝過作麼生道。曰皎",
    "X81n1571_014:0535c20": "然亦放和尚過。峰曰。放汝二十棒。師便禮拜　住後。",
    "X81n1571_014:0535c21": "僧問。古人有言。無明即佛性。煩惱不須除。如何是無",
    "X81n1571_014:0535c22": "明即佛性。師忿然作色。舉拳呵曰。今日打這師僧去",
    "X81n1571_014:0535c23": "也曰。如何是煩惱不須除。師以手拏頭曰。這師僧得",
    "X81n1571_014:0535c24": "恁麼發人業　問路逢達道人。不將語默對。未審將",
    "X81n1571_014:0536a01": "甚麼對。師曰。上紙墨堪作甚麼。閩帥。署禪主大師。莫",
    "X81n1571_014:0536a02": "知所終。",
    "X81n1571_014:0536a03": "信州鵞湖智孚禪師福州人。僧問。萬法歸一。一歸何",
    "X81n1571_014:0536a04": "所。師曰。非但闍黎一人忙　問虗空講經。以何為宗。",
    "X81n1571_014:0536a05": "師曰。闍黎不是。聽眾出去　問五逆之子。還受父約",
    "X81n1571_014:0536a06": "也無。師曰。雖有自裁。未免傷己　問如何是佛向上",
    "X81n1571_014:0536a07": "人。師曰。情知闍黎不奈何。曰為甚麼不奈何。師曰。未",
    "X81n1571_014:0536a08": "必小人得見君子　問在前一句請師道。師曰。脚跟",
    "X81n1571_014:0536a09": "下探取甚麼。曰即今見問。師曰。看闍黎變身不得",
    "X81n1571_014:0536a10": "　問。雪峰拋下拄杖意作麼生。師以香匙拋下地。僧曰。",
    "X81n1571_014:0536a11": "未審。此意如何。師曰。不是好種。出去　問如何是鵞",
    "X81n1571_014:0536a12": "湖第一句。師曰。道甚麼。曰如何即是。師曰。妨我打睡",
    "X81n1571_014:0536a13": "　問不問不答時如何。師曰。問人焉知　問迷子未",
    "X81n1571_014:0536a14": "歸家時如何。師曰。不在途。曰歸後如何。師曰。正在迷",
    "X81n1571_014:0536a15": "　問如何是源頭事。師曰。途中覓甚麼　問如何是",
    "X81n1571_014:0536a16": "一句。師曰。會麼。曰恁麼莫便是否。師曰。蒼天蒼天",
    "X81n1571_014:0536a17": "　鏡清問。如何是即今底。師曰。何更即今。清曰。幾就支",
    "X81n1571_014:0536a18": "荷。師曰。語逆言順　師一日不赴堂。侍者來請赴堂。",
    "X81n1571_014:0536a19": "師曰。我今日在莊喫油糍飽。者曰。和尚不曾出入。師",
    "X81n1571_014:0536a20": "曰。你但去問取莊主。者方出門。忽見莊主。歸謝。和尚",
    "X81n1571_014:0536a21": "到莊喫油糍。",
    "X81n1571_014:0536a22": "杭州西興化度院師郁悟真禪師泉州人。僧問。如何",
    "X81n1571_014:0536a23": "是西來意。師舉拂子。僧曰。不會。師曰。喫茶去　問如",
    "X81n1571_014:0536a24": "何是一塵。師曰。九世剎那分。曰如何含得法界。師曰。",
    "X81n1571_014:0536b01": "法界在甚麼處　問谿谷各異師何明一。師曰。汝喘",
    "X81n1571_014:0536b02": "作麼　問學人初機。乞師指示。入路。師曰。汝怪化度",
    "X81n1571_014:0536b03": "甚麼處　問如何是隨色摩尼珠。師曰。青黃赤白。曰",
    "X81n1571_014:0536b04": "如何是不隨色摩尼珠。師曰。青黃亦白　問如何是",
    "X81n1571_014:0536b05": "西來意。師曰。是東來是西來　問牛頭未見四祖時",
    "X81n1571_014:0536b06": "如何。師曰。鳥獸俱迷。曰見後如何。師曰。山深水冷",
    "X81n1571_014:0536b07": "　問維摩與文殊對談何事。師曰。唯有門前鏡湖水。清",
    "X81n1571_014:0536b08": "風不改舊時波。",
    "X81n1571_014:0536b09": "漳州隆壽紹卿興法禪師泉州陳氏子。因侍雪峰山",
    "X81n1571_014:0536b10": "行。見芋葉動。峰指動葉示之。師曰。紹卿甚生怕怖。峰",
    "X81n1571_014:0536b11": "曰。是汝屋裏底怕怖甚麼。師於此有省　尋居龍谿。",
    "X81n1571_014:0536b12": "僧問。古人道。摩尼殿有四角。一角常露。如何是常露",
    "X81n1571_014:0536b13": "底角。師舉拂子　問糧不畜一粒。如何濟得萬人饑。",
    "X81n1571_014:0536b14": "師曰。俠客面前如奪劒。看君不是黠兒郎　問耳目",
    "X81n1571_014:0536b15": "不到處如何。師曰。汝無此作。曰恁麼即聞也。師曰。真",
    "X81n1571_014:0536b16": "箇聾漢。",
    "X81n1571_014:0536b17": "福州遷宗院行瑫仁慧禪師泉州王氏子。上堂。我與",
    "X81n1571_014:0536b18": "釋迦同參。汝道參甚麼人。時有僧出。禮拜擬伸問。師",
    "X81n1571_014:0536b19": "曰。錯便下座　問如何是西來意。師曰。熊耳不曾藏",
    "X81n1571_014:0536b20": "　問直下事乞師方便。師曰。不因汝問。我亦不道",
    "X81n1571_014:0536b21": "　問。如何是西來意。師曰。白日無閒人。",
    "X81n1571_014:0536b22": "福州蓮華永福院從弇超證禪師僧問。儒門以五常",
    "X81n1571_014:0536b23": "為極則。未審。宗門以何為極則。師良久。僧曰。恁麼則",
    "X81n1571_014:0536b24": "學人造次也。師曰。好與拄杖　問教中道唯有一乘",
    "X81n1571_014:0536c01": "法。如何是一乘法。師曰。汝道我在這裏作甚麼。曰恁",
    "X81n1571_014:0536c02": "麼則不知教意也。師曰。雖然如此。却不孤負汝　問",
    "X81n1571_014:0536c03": "不向問處領。猶是學人問處和尚如此。師曰。喫茶去",
    "X81n1571_014:0536c04": "　上堂。長慶道盡法無民。永福即不然。若不盡法。又",
    "X81n1571_014:0536c05": "爭得民。時有僧曰。請師盡法。師曰。我不要汝納稅",
    "X81n1571_014:0536c06": "　問。諸餘即不問。聊徑處乞師垂慈。師曰。不快禮三拜",
    "X81n1571_014:0536c07": "　問大眾雲集。請師說法。師曰。聞麼。曰若更佇思應",
    "X81n1571_014:0536c08": "難得及。師曰。實即得　師一日上堂。於座邊立。謂眾",
    "X81n1571_014:0536c09": "曰。二尊不竝化。便歸方丈。",
    "X81n1571_014:0536c10": "襄州雲葢雙泉院歸本禪師京兆人。初謁雪峰。禮拜",
    "X81n1571_014:0536c11": "次。峰下禪床。跨背而坐。師於此有省　住後。僧問。如",
    "X81n1571_014:0536c12": "何是雙泉。師曰。可惜一雙眉。曰學人不會。師曰。不曾",
    "X81n1571_014:0536c13": "煩禹力。湍流事不知　問如何是西來的的意。師乃",
    "X81n1571_014:0536c14": "搊住。其僧變色。師曰。我這裏無這箇。師手指纖長。特",
    "X81n1571_014:0536c15": "異於人。號手相大師。",
    "X81n1571_014:0536c16": "韶州林泉和尚僧問。如何是一塵。師曰。不覺成丘山。",
    "X81n1571_014:0536c17": "洛京南院和尚僧問。如何是法法不生。師曰。生也。",
    "X81n1571_014:0536c18": "有儒者。博覽古今。時呼為張百會。謁師。師問。莫是張",
    "X81n1571_014:0536c19": "百會麼。曰不敢。師以手於空畫一畫曰。會麼。曰不會。",
    "X81n1571_014:0536c20": "師曰。一尚不會。甚麼處得百會來。",
    "X81n1571_014:0536c21": "越州洞巖可休禪師僧問。如何是洞巖正主。師曰。開",
    "X81n1571_014:0536c22": "著　問如何是和尚親切為人處。師曰。大海不宿死",
    "X81n1571_014:0536c23": "屍　問如何是向上一路。師舉衣領示之　問學人",
    "X81n1571_014:0536c24": "遠來請師方便。師曰。方便了也。",
    "X81n1571_014:0537a01": "定州法海院行周禪師僧問。風恬浪靜時如何。師曰。",
    "X81n1571_014:0537a02": "吹倒南墻　問如何是道中寶。師曰。不露光。曰莫便",
    "X81n1571_014:0537a03": "是否。師曰。是即露也。",
    "X81n1571_014:0537a04": "杭州龍井通禪師僧問。如何是龍井龍。師曰。意氣天",
    "X81n1571_014:0537a05": "然別。神工畫不成。曰為甚麼畫不成。師曰。出羣不帶",
    "X81n1571_014:0537a06": "角。不與類中同。曰還解行雨也無。師曰。普潤無邊際。",
    "X81n1571_014:0537a07": "處處皆結粒。曰還有宗門中事也無。師曰。有曰。如何",
    "X81n1571_014:0537a08": "是宗門中事。師曰。從來無形段。應物不曾虧。",
    "X81n1571_014:0537a09": "杭州龍興宗靖禪師台州人。初參雪峰。誓充飯頭勞",
    "X81n1571_014:0537a10": "逾十載。甞於眾堂中。袒一膊釘簾。峰覩而記曰。汝向",
    "X81n1571_014:0537a11": "後住持。有千僧。其中無一人衲子也。師悔過。回浙住",
    "X81n1571_014:0537a12": "六通院。錢王命居龍興寺。有眾千餘。唯三學講誦之",
    "X81n1571_014:0537a13": "徒。果如雪峰所誌　僧問。如何是六通奇特之唱。師",
    "X81n1571_014:0537a14": "曰。天下舉將去　問如何是六通家風。師曰。一條布",
    "X81n1571_014:0537a15": "衲。一斤有餘　問如何是學人進前一路。師曰。誰敢",
    "X81n1571_014:0537a16": "謾汝。曰豈無方便。師曰。早是屈抑也　問如何是和",
    "X81n1571_014:0537a17": "尚家風。師曰。早朝粥。齋時飯。曰更請和尚道。師曰。老",
    "X81n1571_014:0537a18": "僧困。曰畢竟作麼生。師大笑而已　錢王。屢延入府。",
    "X81n1571_014:0537a19": "署六通大師。後周世宗顯德元年甲寅冬示滅。壽八",
    "X81n1571_014:0537a20": "十四。塔於大慈山。",
    "X81n1571_014:0537a21": "福州南禪契璠禪師上堂。若是名言妙句。諸方總道",
    "X81n1571_014:0537a22": "了也。今日眾中。還有超第一義者。致將一問來。若有",
    "X81n1571_014:0537a23": "即不孤負於人。僧問。如何是第一義。師曰。何不問第",
    "X81n1571_014:0537a24": "一義。曰見問。師曰。已落第二義也　問古佛曲調請",
    "X81n1571_014:0537b01": "師和。師曰。我不和汝雜亂底。曰未審。為甚麼人和。師",
    "X81n1571_014:0537b02": "曰。甚麼處去來。",
    "X81n1571_014:0537b03": "越州越山師鼐鑒真禪師初參雪峰而染指。後因閩",
    "X81n1571_014:0537b04": "王請。於清風樓齋坐久。舉目忽覩日光。豁然頓曉。而",
    "X81n1571_014:0537b05": "有偈曰。清風樓上赴官齋。此日平生眼豁開。方信普",
    "X81n1571_014:0537b06": "通年遠事。不從[葸-十+夕]嶺帶將來。歸呈雪峰。峰然之　住",
    "X81n1571_014:0537b07": "後。僧問。如何是佛身。師曰。你問阿那箇佛身。曰釋迦",
    "X81n1571_014:0537b08": "佛身。師曰。舌覆三千界　師臨終示偈曰。眼光隨色",
    "X81n1571_014:0537b09": "盡。耳識逐聲消。還源無別旨。今日與明朝。乃跏趺而",
    "X81n1571_014:0537b10": "逝。",
    "X81n1571_014:0537b11": "泉州福清院玄訥禪師高麗人。泉守王公問。如何是",
    "X81n1571_014:0537b12": "宗乘中事。師叱之　僧問。如何是觸目菩提。師曰。闍",
    "X81n1571_014:0537b13": "黎失却半年糧。曰為甚麼如此。師曰。祇為圖他一斗",
    "X81n1571_014:0537b14": "米　問如何是清淨法身。師曰。蝦蟇曲[(乏-之+虫)*善]　問教云",
    "X81n1571_014:0537b15": "唯一堅密身。一切塵中現。如何是堅密身。師曰。驢馬",
    "X81n1571_014:0537b16": "猫兒。曰乞師指示。師曰。驢馬也不會　問如何是物",
    "X81n1571_014:0537b17": "物上辨明。師展一足示之。",
    "X81n1571_014:0537b18": "衢州南臺仁禪師僧問。如何是南臺境。師曰。不知貴。",
    "X81n1571_014:0537b19": "曰畢竟如何。師曰。闍黎即今在甚麼處。",
    "X81n1571_014:0537b20": "泉州東禪禪師初開堂。僧問。人王迎請法王出世。如",
    "X81n1571_014:0537b21": "何提唱宗乘。即得不謬於祖風。師曰。還奈得麼。曰若",
    "X81n1571_014:0537b22": "不下水。焉知有魚。師曰。莫閒言語　問如何是佛法",
    "X81n1571_014:0537b23": "最親切處。師曰。過也　問學人末後來。請師最先句。",
    "X81n1571_014:0537b24": "師曰。甚處去來　問如何是學人己分事。師曰。苦",
    "X81n1571_014:0537c01": "　問如何是佛法大意。師曰。幸自可憐生。剛要異鄉邑。",
    "X81n1571_014:0537c02": "杭州大錢山從襲禪師雪峰之上足也。自本師印解。",
    "X81n1571_014:0537c03": "洞曉宗要。常曰。擊關南鼓。唱雪峰歌。後入浙中。謁錢",
    "X81n1571_014:0537c04": "王。王欽服道化。命居此山而闡法焉　僧問。不因王",
    "X81n1571_014:0537c05": "請。不因眾聚請。師直道西來的的意。師曰。那邊師僧",
    "X81n1571_014:0537c06": "過這邊著。曰學人不會。乞師再指。師曰。爭得恁麼不",
    "X81n1571_014:0537c07": "識好惡　問閉門造車。出門合轍。如何是閉門造車。",
    "X81n1571_014:0537c08": "師曰。造車即不問。作麼生是轍。曰學人不會。乞師指",
    "X81n1571_014:0537c09": "示。師曰。巧匠施工。不露斤斧。",
    "X81n1571_014:0537c10": "福州永泰禪師僧問。承聞和尚見虎是否。師作虎聲。",
    "X81n1571_014:0537c11": "僧作打勢。師曰。這死漢　問如何是天真佛。師乃拊",
    "X81n1571_014:0537c12": "掌曰。不會不會。",
    "X81n1571_014:0537c13": "池州和龍壽昌院守訥妙空禪師福州林氏子。僧問。",
    "X81n1571_014:0537c14": "未到龍門。如何湊泊。師曰。立命難存　新到參。師問。",
    "X81n1571_014:0537c15": "近離甚處。曰不離方寸。師曰。不易來。僧亦曰。不易來。",
    "X81n1571_014:0537c16": "師與一掌　問如何是傳底心。師曰。再三囑汝。莫向",
    "X81n1571_014:0537c17": "人說　問如何是從上宗乘。師曰。向闍黎口裏著得",
    "X81n1571_014:0537c18": "麼　問省要處請師一接。師曰。甚是省要。",
    "X81n1571_014:0537c19": "建州夢筆禪師僧問。如何是佛。師曰。不誑汝。曰莫便",
    "X81n1571_014:0537c20": "是否。師曰。汝誑他　閩王請齋。問師還將得筆來也",
    "X81n1571_014:0537c21": "無。師曰。不是稽山繡管。慙非月裏兔毫。大王既垂顧",
    "X81n1571_014:0537c22": "問。山僧敢不通呈。又問。如何是法王。師曰。不是夢筆",
    "X81n1571_014:0537c23": "家風。",
    "X81n1571_014:0537c24": "福州極樂元儼禪師僧問。如何是極樂家風。師曰。滿",
    "X81n1571_014:0538a01": "目看不盡　問萬法本無根。未審。教學人承當甚麼。",
    "X81n1571_014:0538a02": "師曰。莫寐語　問久處暗室。未達其源。今日上來。乞",
    "X81n1571_014:0538a03": "師一接。師曰。莫閉眼作夜好。曰恁麼即優曇華折曲",
    "X81n1571_014:0538a04": "為今時。向上宗風如何垂示。師曰。汝還識也無曰。恁",
    "X81n1571_014:0538a05": "麼即息疑去也。師曰。莫向大眾前寐語　問摩騰入",
    "X81n1571_014:0538a06": "漢即不問。達磨來梁時如何。師曰。如今豈謬。曰恁麼",
    "X81n1571_014:0538a07": "即理出三乘。華開五葉。師曰。說甚麼三乘五葉出去。",
    "X81n1571_014:0538a08": "福州芙蓉山如體禪師僧問。如何是古人曲調。師良",
    "X81n1571_014:0538a09": "久曰。聞麼。曰不聞。師示頌曰。古曲發聲雄。今時韻亦",
    "X81n1571_014:0538a10": "同。若教第一指。祖佛盡迷蹤。",
    "X81n1571_014:0538a11": "洛京憩鶴山和尚僧問。如何是憩鶴。師以兩手鬬曰。",
    "X81n1571_014:0538a12": "鵓鳩鳩(風穴曰。鶴唳一聲喧宇宙。羣鷄莫謂報知時)　問駿馬不入西秦",
    "X81n1571_014:0538a13": "時如何。師曰。向甚麼處去。",
    "X81n1571_014:0538a14": "潭州溈山棲禪師僧問。正恁麼時如何親近。師曰。汝",
    "X81n1571_014:0538a15": "擬作麼生親近。曰豈無方便。師曰。開元龍興大藏小",
    "X81n1571_014:0538a16": "藏　問如何是速疾神通。師曰。新衣成弊帛　問如",
    "X81n1571_014:0538a17": "何是黃尋橋。師曰。賺却多少人　問不假忉忉如何",
    "X81n1571_014:0538a18": "是和尚家風。師曰。莫作野干聲。",
    "X81n1571_014:0538a19": "吉州潮山延宗禪師因資福來謁。師下禪床相接。福",
    "X81n1571_014:0538a20": "問。和尚住此山。得幾年也。師曰。鈍鳥棲蘆。困魚止濼。",
    "X81n1571_014:0538a21": "曰恁麼則真道人也。師曰。且坐喫茶　問如何是潮",
    "X81n1571_014:0538a22": "山。師曰。不宿死屍。曰如何是山中人。師曰。石上種紅",
    "X81n1571_014:0538a23": "蓮　問如何是和尚家風。師曰。切忌犯朝儀。",
    "X81n1571_014:0538a24": "益州普通山普明禪師僧問。如何是佛性。師曰。汝無",
    "X81n1571_014:0538b01": "佛性。曰蠢動含靈。皆有佛性。學人為何却無。師曰。為",
    "X81n1571_014:0538b02": "汝向外求　問如何是元元之珠。師曰。這箇不是。曰",
    "X81n1571_014:0538b03": "如何是元元珠。師曰。失却也。",
    "X81n1571_014:0538b04": "隨州雙泉山梁家庵永禪師僧問。達磨九年面壁意",
    "X81n1571_014:0538b05": "旨如何。師曰。睡不著　師問護國長老。隨陽一境。是",
    "X81n1571_014:0538b06": "男是女。各伸一問。問問各別。長老將何祇對。國以手",
    "X81n1571_014:0538b07": "空中畫一圓相。師曰。謝長老慈悲。國曰。不敢。師低頭",
    "X81n1571_014:0538b08": "不顧　問如何是頓息諸緣去。師曰。雪上更加霜。",
    "X81n1571_014:0538b09": "漳州保福院超悟禪師僧問。魚未透龍門時如何。師",
    "X81n1571_014:0538b10": "曰。養性深潭。曰透出時如何。師曰。纔昇霄漢。眾類難",
    "X81n1571_014:0538b11": "追。曰昇後如何。師曰。垂雲普覆。潤及大千。曰還有不",
    "X81n1571_014:0538b12": "受潤者也無。師曰。有曰。如何是不受潤者。師曰。直杌",
    "X81n1571_014:0538b13": "撐大陽。",
    "X81n1571_014:0538b14": "太原孚上座初在揚州光孝寺。講涅槃經。有禪者阻",
    "X81n1571_014:0538b15": "雪。因往聽講。至三因佛性。三德法身。廣談法身妙理。",
    "X81n1571_014:0538b16": "禪者失笑。師講罷。請禪者喫茶。白曰。某甲素志狹劣。",
    "X81n1571_014:0538b17": "依文解義。適蒙見笑。且望見教。禪者曰。實笑座主不",
    "X81n1571_014:0538b18": "識法身。師曰。如此解說。何處不是。曰請座主更說一",
    "X81n1571_014:0538b19": "遍。師曰。法身之理。猶若太虗。竪窮三際。橫亘十方。彌",
    "X81n1571_014:0538b20": "綸八極。包括二儀。隨緣赴感。靡不周徧。曰不道座主",
    "X81n1571_014:0538b21": "說不是。祇是說得法身量邊事。實未識法身在。師曰。",
    "X81n1571_014:0538b22": "既然如此禪德當為我說。曰座主還信否。師曰。焉敢",
    "X81n1571_014:0538b23": "不信。曰若如是。座主輟講。旬日於室內。端然靜慮。收",
    "X81n1571_014:0538b24": "心攝念。善惡諸緣。一時放却。師一依所教。從初夜至",
    "X81n1571_014:0538c01": "五更。聞鼓角聲。忽然契悟。便去扣門。禪者曰。阿誰。師",
    "X81n1571_014:0538c02": "曰。某甲。禪者咄曰。教汝傳持大教。代佛說法。夜來為",
    "X81n1571_014:0538c03": "甚麼。醉酒臥街。師曰。禪德。自來講經。將生身父母鼻",
    "X81n1571_014:0538c04": "孔扭揑。從今已去。更不敢如是。禪者曰。且去。來日相",
    "X81n1571_014:0538c05": "見。師遂罷講。徧歷諸方。名聞宇內　甞遊浙中。登徑",
    "X81n1571_014:0538c06": "山法會。一日於大佛殿前。有僧問。上座曾到五臺否。",
    "X81n1571_014:0538c07": "師曰。曾到。曰還見文殊麼。師曰。見曰。甚麼處見。師曰。",
    "X81n1571_014:0538c08": "徑山佛殿前見。其僧後適閩川。舉似雪峰。峰曰。何不",
    "X81n1571_014:0538c09": "教伊入嶺來。師聞乃趣雪峰。廨院憩錫。因分柑子與",
    "X81n1571_014:0538c10": "僧。長慶問。甚麼處將來。師曰。嶺外將來。曰遠涉不易",
    "X81n1571_014:0538c11": "擔負得來師曰。柑子柑子。次日上山。雪峰聞乃集眾。",
    "X81n1571_014:0538c12": "師到法堂上顧視。雪峰便下看。知事明日却上禮拜。",
    "X81n1571_014:0538c13": "曰。某甲昨日觸忤和尚。峰曰。知是般事。便休　峰一",
    "X81n1571_014:0538c14": "日見師。乃指日示之。師搖手而出。峰曰。汝不肯我那。",
    "X81n1571_014:0538c15": "師曰。和尚搖頭。某甲擺尾。甚麼處是不肯。峰曰。到處",
    "X81n1571_014:0538c16": "也須諱却　一日眾僧晚參。峰在中庭臥。師曰。五州",
    "X81n1571_014:0538c17": "管內。祇有這老漢。較些子。峰便起去　峰甞問師。見",
    "X81n1571_014:0538c18": "說臨濟有三句。是否。師曰。是曰。作麼生是第一句。師",
    "X81n1571_014:0538c19": "舉目視之。峰曰。此猶是第二句。如何是第一句。師叉",
    "X81n1571_014:0538c20": "手而退。自此雪峰深器之。室中印解。師資道契。更不",
    "X81n1571_014:0538c21": "他遊。而掌浴焉　一日玄沙上問訊雪峰。峰曰。此間",
    "X81n1571_014:0538c22": "有箇老鼠子。今在浴室裏。沙曰。待與和尚勘過。言訖。",
    "X81n1571_014:0538c23": "到浴室遇師打水。沙曰。相看上座。師曰。已相見了。沙",
    "X81n1571_014:0538c24": "曰。甚麼劫中曾相見。師曰。瞌睡作麼。沙却入方丈。白",
    "X81n1571_014:0539a01": "雪峰曰。已勘破了。峰曰。作麼生勘伊。沙舉前話。峰曰。",
    "X81n1571_014:0539a02": "汝著賊也　鼓山問師。父母未生時。鼻孔在甚麼處。",
    "X81n1571_014:0539a03": "師曰。老兄先道。山曰。如今生也。汝道在甚麼處。師不",
    "X81n1571_014:0539a04": "肯。山却問。作麼生。師曰。將手中扇子來。山與扇子。再",
    "X81n1571_014:0539a05": "徵前話。師搖扇不對。山罔測。乃敺師一拳　鼓山。赴",
    "X81n1571_014:0539a06": "大王請。雪峰門送。回至法堂。乃曰。一隻聖箭。直射九",
    "X81n1571_014:0539a07": "重城裏去也。師曰。是伊未在。峰曰。渠是徹底人。師曰。",
    "X81n1571_014:0539a08": "若不信待某甲去勘過。遂趂至中路。便問。師兄向甚",
    "X81n1571_014:0539a09": "麼處去。山曰。九重城裏去。師曰。忽遇三軍圍繞時如",
    "X81n1571_014:0539a10": "何。山曰。他家自有通霄路。師曰。恁麼則離宮失殿去",
    "X81n1571_014:0539a11": "也。山曰。何處不稱尊。師拂袖便回。峰問。如何。師曰。好",
    "X81n1571_014:0539a12": "隻聖箭。中路折却了也。遂舉前話。峰乃曰。奴渠語在。",
    "X81n1571_014:0539a13": "師曰。這老凍膿。猶有鄉情在　師在庫前立。有僧問。",
    "X81n1571_014:0539a14": "如何是觸目菩提。師踢狗子。作聲走。僧無對。師曰。小",
    "X81n1571_014:0539a15": "狗子。不消一踢　保福簽瓜次。師至。福曰。道得與汝",
    "X81n1571_014:0539a16": "瓜喫。師曰。把將來。福度與一片。師接得便去　師不",
    "X81n1571_014:0539a17": "出世。諸方目為太原孚上座。後歸維揚。陳尚書。留在",
    "X81n1571_014:0539a18": "宅供養。一日謂尚書曰。來日講一遍大涅槃經。報答",
    "X81n1571_014:0539a19": "尚書。書致齋茶畢。師遂陞座。良久。揮尺一下曰。如是",
    "X81n1571_014:0539a20": "我聞。乃召尚書。書應諾。師曰。一時佛在。便乃脫去。",
    "X81n1571_014:0539a21": "南嶽般若惟勁寶聞禪師福州人。師雪峰。而友玄沙。",
    "X81n1571_014:0539a22": "深入元奧　一日問鑑上座。聞汝註楞嚴。是否。鑑曰。",
    "X81n1571_014:0539a23": "不敢。師曰。二文殊作麼生註。曰請師鑑。師乃揚袂而",
    "X81n1571_014:0539a24": "去　師甞續寶林傳四卷。紀貞元之後宗門繼踵之",
    "X81n1571_014:0539b01": "源流者。又別著南嶽高僧傳。皆行於世。",
    "X81n1571_014:0539b02": "感潭資國禪師法嗣",
    "X81n1571_014:0539b03": "安州白兆志圓顯教禪師僧問。諸佛心印。甚麼人傳。",
    "X81n1571_014:0539b04": "師曰。達磨大師。曰達磨爭能傳得。師曰。汝道甚麼人",
    "X81n1571_014:0539b05": "傳得　問如何是直截一路。師曰。截　問如何是佛",
    "X81n1571_014:0539b06": "法大意。師曰。苦　問如何是道。師曰。普　問如何是",
    "X81n1571_014:0539b07": "學人自己。師曰。失　問如何是得無山河大地去。師",
    "X81n1571_014:0539b08": "曰。不起見　問如何是畢鉢羅窟迦葉道場中人。師",
    "X81n1571_014:0539b09": "曰。釋迦牟尼佛　問如何是朱頂王菩薩。師曰。問那",
    "X81n1571_014:0539b10": "箇赤頭漢作麼。",
    "X81n1571_014:0539b12": "五燈全書卷第十四"
}