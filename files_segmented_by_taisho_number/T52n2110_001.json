{
    "T52n2110_001:0490b06": "辯正論卷第一",
    "T52n2110_001:0490b08": "唐沙門釋法琳撰",
    "T52n2110_001:0490b09": "三教治道篇第一上下十代奉佛篇第",
    "T52n2110_001:0490b10": "二上下佛道先後篇第三卷第五釋",
    "T52n2110_001:0490b11": "李師資篇第四十喻篇第五卷第六",
    "T52n2110_001:0490b12": "九箴篇第六氣為道本篇第七信毀",
    "T52n2110_001:0490b13": "交報篇第八卷第七品藻眾書篇第九",
    "T52n2110_001:0490b14": "出道偽謬篇第十卷第八歷世相承篇",
    "T52n2110_001:0490b15": "第十一歸心有地篇第十二",
    "T52n2110_001:0490b16": "1 三教治道篇(一-二)上三教治道篇第一上",
    "T52n2110_001:0490b17": "有上庠公子問於古學通人曰。蓋聞。氣象變",
    "T52n2110_001:0490b18": "通莫過乎陰陽。埏埴覆燾莫過乎天地。尋夫",
    "T52n2110_001:0490b19": "五運未形本無人物易鉤命決云。天地未分之前。有太易。有太初有太始。有太素。",
    "T52n2110_001:0490b20": "有太極。為五運也。氣象未形謂之太易。元氣始萌謂之太初。氣形之端謂之太始。形變有質謂之太素。質形已具",
    "T52n2110_001:0490b21": "謂之太極。轉變五氣故稱五運。言氣形質具而未相離。皆",
    "T52n2110_001:0490b22": "太易之名有五種也。爾時空虛。未有人物也三才既立乃敘尊卑乾鑿度云。太",
    "T52n2110_001:0490b23": "極太素太一名別其理一也。易緯通卦云。大極是生兩儀。言氣清輕者上為天。濁重者下為地。以人參之謂之三",
    "T52n2110_001:0490b24": "才。易序卦云。有天地萬物。然後立君臣。定父子長幼夫婦之禮尊卑上下之別也自然之化已",
    "T52n2110_001:0490b25": "興。無為之風廣被河圖括地象云。天地初立。有天皇氏。澹泊自然與極同道。身佩",
    "T52n2110_001:0490b26": "九翼。以木德王。無所施為自然而化。開山圖云。地皇興於熊耳龍門之山。以火德王。命曆序云。人皇駕六羽。",
    "T52n2110_001:0490b27": "乘雲車出谷口。分九州長天下。兄弟九人。依山川地勢分為九域。各居一州。帝系譜云。天皇治各一萬八千歲。地",
    "T52n2110_001:0490c01": "皇凡一百五十世治天下。合五萬四千歲。次五龍氏皇伯皇仲皇叔皇季皇少。兄弟五人。並乘龍上下。凡一百八十",
    "T52n2110_001:0490c02": "世治天下。合九百二十七萬三千六百年。即靈威仰等五神是也。次有神農氏。駕六龍甄度四海寒暑均以布人",
    "T52n2110_001:0490c03": "民通風雨。凡十世各治九百歲。次有四姓。次有不終一世次有七十二姓。次有三姓。或乘飛羊飛鹿。始教民穴處。",
    "T52n2110_001:0490c04": "食鳥獸肉。衣皮毛衣。次有巢氏駕龍麟乘鳳虎。構木為巢教民居之。以避禽獸之害。次燧人氏。教民鑽燧出火變生",
    "T52n2110_001:0490c05": "為熟。以避腥臊之屬。鑄作金刃而民大悅。此凡六紀有九十三代。一千二百八十九世。合一千一十萬一千八百",
    "T52n2110_001:0490c06": "四十年。自天化下總謂三皇也次則蛇軀牛首之聖六藝論云。太昊帝庖犧氏姓風。",
    "T52n2110_001:0490c07": "蛇身人首。有聖德。燧人歿宓羲皇生。其世有五十九姓。羲皇始序制。作法度。皆以木德王也。制嫁娶之禮。受龍",
    "T52n2110_001:0490c08": "圖。以龍紀官。故曰龍師。在位合一萬一千一十二年。炎帝神農氏姓姜。人身牛首。有火瑞。即以火德王。有七世",
    "T52n2110_001:0490c09": "合五百年也珠衡日角之皇六藝論云。軒皇姓公孫二十五月而生。有珠衡日角之相。以",
    "T52n2110_001:0490c10": "土德王天下。建寅月為歲首。生子二十五人。有十二姓。凡十三世。合治一千七十二年。夢受帝籙。遂與天老巡",
    "T52n2110_001:0490c11": "河而受之。得河圖書師於牧馬小童拜廣成丈人於崆峒山。帝王世紀云三皇之世。合二萬二百九十七年也",
    "T52n2110_001:0490c12": "始畫八卦而重八純河圖括地象曰宓羲氏仰觀象於天。俯察法於地。始畫八卦。以",
    "T52n2110_001:0490c13": "通神明之德。神農氏。重八卦為六十四焉設雲官而陳鳥紀六藝論云。軒",
    "T52n2110_001:0490c14": "皇有景雲之瑞。用雲紀官。少昊帝有鳳鳥之瑞。故以鳥名官焉教畋漁以濟俗。作",
    "T52n2110_001:0490c15": "耒耜以資民六藝論云。宓羲氏為網𮊁以畋以漁。取犧牲以充庖廚。故曰庖犧氏。神農斷木為",
    "T52n2110_001:0490c16": "耜。揉木為耒始教天下種五穀。故號為神農氏立市神農所建也鑄器服牛乘",
    "T52n2110_001:0490c17": "馬。營宮室垂衣裳。為杵臼置舟檝。模鳥跡以",
    "T52n2110_001:0490c18": "造文字。因化通而裁禮樂並黃帝時也。六藝論云。黃帝佐官有七人。蒼頡",
    "T52n2110_001:0490c19": "造書字。大撓造甲子。隸首造算數。容成造曆岐伯造醫方。鬼申區造占候。奚仲造車作律管。興墠壇禮也",
    "T52n2110_001:0490c20": "暨乎翼善傳聖之君。仁盛聖明之后。舉八元",
    "T52n2110_001:0490c21": "八愷之職舜攝政舉高陽氏高辛氏。才子各八人。以掌司牧之任也命羲和",
    "T52n2110_001:0490c22": "羲仲之官羲氏和氏。為堯掌日月四時之官也種百穀以勤農后稷播種百穀",
    "T52n2110_001:0490c23": "敷五教以軌物。允恭克讓庶績咸熙。協和萬",
    "T52n2110_001:0490c24": "邦平章百姓。流四凶於四裔。竄三苗於三",
    "T52n2110_001:0491a01": "危渾沌檮杌窮奇饕餮。為四凶也。堯流之於國四外。有苗氏叛。舜放之於三危之山也調律呂",
    "T52n2110_001:0491a02": "以暢八風。察璇璣以齊七政。夏禹導九河代父",
    "T52n2110_001:0491a03": "治水。平九州名山大川。受洪範九疇於河神。獲地理於洞府。九州貢銅鑄作九鼎。以八家為隣。三隣為明。三明為",
    "T52n2110_001:0491a04": "里也乘四載陸行乘車。水行乘船。泥行乘橇。山行乘輦任土作貢疎山奠",
    "T52n2110_001:0491a05": "川。殷王伐罪弔民有黃魚黑鳥集于壇。化為黑玉。乃伐桀。色尚黑白。遷九鼎於毫以百",
    "T52n2110_001:0491a06": "戶為里也平暴靜亂。解網剪髮。拯溺救焚。爰至赫",
    "T52n2110_001:0491a07": "赫隆周濟濟多士。關睢麟趾之德季歷妃大任夢長人感已而生",
    "T52n2110_001:0491a08": "文王。文王妃大姒生武王發。建子之月為歲首色尚赤。以五家為隣。畿內則有比閭族黨州鄉。周公居攝罪人斯",
    "T52n2110_001:0491a09": "得。秋有雷風之變。偃禾拔木。啟金縢之書。遂迎周公。卜宅於洛。度土定鼎。制禮作樂。死於鄷葬於畢。關睢稱",
    "T52n2110_001:0491a10": "王后之德。麟趾興仁人之族名也周南邵南之風言周邵風化自北而南也列五",
    "T52n2110_001:0491a11": "行六正之儀木金水火土為五行。預見來事。進善舉賢。恭勤不墮。明察法律。辭祿讓賜。君失",
    "T52n2110_001:0491a12": "則諫。是為六政也布九田四井之法三等為九田。三屋為四井陳服錫",
    "T52n2110_001:0491a13": "之禮敘五等之服制九錫之禮也廣革車之節通十為城。城出革車一乘為世",
    "T52n2110_001:0491a14": "揩範作物典謨。遐逖闊逈年移三古。曠遠綿",
    "T52n2110_001:0491a15": "邈時經百王。聖德所覃神化所洽。龍庭鳳穴",
    "T52n2110_001:0491a16": "候氣輸賝。日域麟洲占風欵塞。泉露呈其珍",
    "T52n2110_001:0491a17": "味。草木變其嘉形。燕頷魚身。昭彰於羽族。",
    "T52n2110_001:0491a18": "狼蹄牛尾。輝煥於毛群。惟德動天休徵允集。",
    "T52n2110_001:0491a19": "元首延明哉之美。股肱肆良哉之歌。周卜永",
    "T52n2110_001:0491a20": "年殷稱奕葉。其為道也。人倫稟以利建。庶物",
    "T52n2110_001:0491a21": "資以有生。邦國賴以無他。君臣藉以致治。德",
    "T52n2110_001:0491a22": "教天下化被華夷。道貫五天恩加百姓。立功立",
    "T52n2110_001:0491a23": "事可大可久。時義備矣。世用足矣。至如李老",
    "T52n2110_001:0491a24": "仙方意存羽化。釋迦梵本期自涅槃。縱體於",
    "T52n2110_001:0491a25": "太清之中。遊神於常樂之境。貴練形以不死。",
    "T52n2110_001:0491a26": "求寂照於無生。構鵬鷃之寓言。張過未之虛",
    "T52n2110_001:0491a27": "說。何異鄒衍談天終歸眇莾。虞丘辯夢徒騁",
    "T52n2110_001:0491b01": "華詞。今大唐馭極聖皇垂拱。尚賢尚齒貴德",
    "T52n2110_001:0491b02": "貴仁。反正之化已弘。還淳之風廣扇。理須捨",
    "T52n2110_001:0491b03": "繁就簡去偽歸真。愚謂佛道二流在政非急。",
    "T52n2110_001:0491b04": "久欲聞奏。請試論之。不揆所疑敢陳未喻。夫",
    "T52n2110_001:0491b05": "子多識前古深究學源。獻替可否幸詳其要。",
    "T52n2110_001:0491b06": "於是右學通人斂容峻坐。良久而謂曰。異乎",
    "T52n2110_001:0491b07": "吾所聞也。論云。觀天之象。則見日月五星",
    "T52n2110_001:0491b08": "次度之分。觀地之象。則知百川四瀆所歸之",
    "T52n2110_001:0491b09": "處。觀古今之跡。上形太極混元之前。却覩將",
    "T52n2110_001:0491b10": "來未萌之事。秋毫不疑。乃曰智也。子既知而",
    "T52n2110_001:0491b11": "故問。余亦述而略說。考周孔六書之訓。忠孝",
    "T52n2110_001:0491b12": "履其端。李老二篇之萌。道德創其首。瞿曇",
    "T52n2110_001:0491b13": "三藏之文。慈悲為其本。事跡乃異理數不殊。",
    "T52n2110_001:0491b14": "皆盡美盡善。可崇可慕也。是以談眾妙以虛",
    "T52n2110_001:0491b15": "心。開善權以汲引。吾往嘗見遠遊先生。頗亦",
    "T52n2110_001:0491b16": "聞之。說通方論。具敘三教兼陳九流。先生遁",
    "T52n2110_001:0491b17": "逸巖阿莫知氏諱。容儀閑雅進退可觀。言笑",
    "T52n2110_001:0491b18": "溫弘動止有則。雖語有品藻而志無褒貶。飯",
    "T52n2110_001:0491b19": "餌松朮靡測其年。棲寢煙霞熟詳其世。至",
    "T52n2110_001:0491b20": "於三古本末煥若鏡中。百氏枝條明如掌內。",
    "T52n2110_001:0491b21": "窮周孔之令典。究佛道之弘規。察其所懷在",
    "T52n2110_001:0491b22": "乎逍遙齊物。觀其所尚。歸乎平等性空。先生",
    "T52n2110_001:0491b23": "燕默之餘。顧謂僕曰。世不達者多相是非。以",
    "T52n2110_001:0491b24": "是其所是。而非其所不是。不非其所非。而非",
    "T52n2110_001:0491b25": "其所不非。此則是其所非。而非彼所是矣。夫",
    "T52n2110_001:0491b26": "論儒之教也。意在居家理治長幼順序。在上",
    "T52n2110_001:0491b27": "不驕為下不亂。臣子盡其忠孝。僕妾竭其歡",
    "T52n2110_001:0491b28": "心。大則配天祀帝尊親享祖。欲使天地昭察",
    "T52n2110_001:0491b29": "鬼神効靈。災害不興禍亂不作。小則就利乘",
    "T52n2110_001:0491c01": "時謹身節用。施政閨門之內。流恩僕隷之下。",
    "T52n2110_001:0491c02": "咸奉其事各得其宜也。道之教也。言萬物之",
    "T52n2110_001:0491c03": "所以生。至功之所以成。必生乎無形由乎無",
    "T52n2110_001:0491c04": "名。然而無形無名者萬物之宗也。敘道則為",
    "T52n2110_001:0491c05": "始為母。談教則有徼有妙。是以元始拱默於",
    "T52n2110_001:0491c06": "金臺。太上垂衣於紫殿。遣二真以導俗。命五",
    "T52n2110_001:0491c07": "老以披圖。履幽而明抱一而貞。寂魄乎大羅。",
    "T52n2110_001:0491c08": "偃仰乎太清。然後設無為之化。行不言之教。",
    "T52n2110_001:0491c09": "布黃庭紫府之文。授金版銀繩之籙。玄霜絳",
    "T52n2110_001:0491c10": "雪之妙。玉液雲英之奇。九雲明鏡之華。八",
    "T52n2110_001:0491c11": "練神丹之彩。足以還年却老。足以羽駕長生。",
    "T52n2110_001:0491c12": "遊閬苑而忘歸。沐咸池而不返。乍披褐於閶",
    "T52n2110_001:0491c13": "闔。或控鶴於蓬萊。靜慮姑射之阿。思微崆峒",
    "T52n2110_001:0491c14": "之上。與天地而遐久。共陰陽而晦明。佛之教",
    "T52n2110_001:0491c15": "也。大矣哉。牢籠華藏。出九重圓蓋之表。照灼",
    "T52n2110_001:0491c16": "雲臺。吞八維方質之外。非色妙色。流光混元",
    "T52n2110_001:0491c17": "之前。分身化身。列影太虛之始。故以旁薄",
    "T52n2110_001:0491c18": "而造陰陽。鑪錘以成天地。大象之象。含育",
    "T52n2110_001:0491c19": "於四象。剛材之材。通運於五材。玉衡轉眇",
    "T52n2110_001:0491c20": "眇乎。不測其機。合璧懸茫茫乎。熟詳其化。",
    "T52n2110_001:0491c21": "不皦不昧惟微惟彰。統眾聖之靈府。赴群生",
    "T52n2110_001:0491c22": "之嘉會也。於是出火宅而御三車。入愛河而",
    "T52n2110_001:0491c23": "揮八棹現希有事。豈獨菴羅樹園。說不思議。",
    "T52n2110_001:0491c24": "非但摩伽陀國。種種方便一一慈悲。破生死",
    "T52n2110_001:0491c25": "之樊籠。濟涅槃之彼岸。莫不意珠騰曜智炬",
    "T52n2110_001:0491c26": "凝輝。總納百川。濬東溟之在地。綱維萬象。",
    "T52n2110_001:0491c27": "逾北極之居天。寧與高下相傾儒墨交競。誠",
    "T52n2110_001:0491c28": "固推之於真際。反之於玄源。玄源也者。則境",
    "T52n2110_001:0491c29": "智俱亡。真際也者。則權實斯泯。大宣究竟之",
    "T52n2110_001:0492a01": "旨。普運神通之力。尋其善巧謳和之致。陶",
    "T52n2110_001:0492a02": "鈞負荷之功。造化無以方。日用莫能擬。足",
    "T52n2110_001:0492a03": "以括囊四大超忽三景。子當書紳以自鏡",
    "T52n2110_001:0492a04": "也。",
    "T52n2110_001:0492a05": "公子曰。美則美矣。疑且疑焉。夫能匡社稷者",
    "T52n2110_001:0492a06": "莫過懷忠。養至親者莫過奉孝。經天地者莫",
    "T52n2110_001:0492a07": "過修文。定禍亂者莫過講武。安上下者莫過",
    "T52n2110_001:0492a08": "弘禮。移風俗者莫過習樂。此固皇王之要訓。",
    "T52n2110_001:0492a09": "亦治道之大方。維摩竭慈悲之談。厲鄉垂",
    "T52n2110_001:0492a10": "道德之論。未為濟世之急。猶涉木雁之詞。非",
    "T52n2110_001:0492a11": "唯僕之未賓。抑亦賢之同去通人曰。訥言",
    "T52n2110_001:0492a12": "敏行君子所稱。無以己之寡聞取況於典論。",
    "T52n2110_001:0492a13": "子不聞魯侯之誡乎。無多言無多事。多言多",
    "T52n2110_001:0492a14": "害。多事多患。若事親殉主則以忠孝為初。遠",
    "T52n2110_001:0492a15": "害全身則以道德居始。利生救苦則以慈悲",
    "T52n2110_001:0492a16": "統源。奉孝懷忠可以全家國。行道立德可以",
    "T52n2110_001:0492a17": "播身名。興慈運悲可以濟群品。濟群品則恩",
    "T52n2110_001:0492a18": "均六趣。播身名止榮被一門。全家國乃功包",
    "T52n2110_001:0492a19": "九合。故忠孝為訓俗之教。道德為持身之術。",
    "T52n2110_001:0492a20": "慈悲蓋育物之行。亦猶天有三光鼎有三足。",
    "T52n2110_001:0492a21": "各稱其德並著其功。遵而奉之。可以致嘉祐",
    "T52n2110_001:0492a22": "也。",
    "T52n2110_001:0492a23": "公子曰。前漢藝文志云。全身保國凡有九",
    "T52n2110_001:0492a24": "流。一曰儒流。謂順陰陽陳教化。述唐虞之政。",
    "T52n2110_001:0492a25": "宗伸尼之道也。二曰道流。謂守弱自卑。陳",
    "T52n2110_001:0492a26": "堯舜揖讓之德。明南面為政之術。奉易之謙",
    "T52n2110_001:0492a27": "謙也。三曰陰陽流。謂順天歷象敬授民時",
    "T52n2110_001:0492a28": "也。四曰法流。謂明賞勅法以助禮制也。五曰",
    "T52n2110_001:0492a29": "名流。謂正名列位言順事成也。六曰墨流。謂",
    "T52n2110_001:0492b01": "清廟宗祀養老施惠也。七曰縱橫流。謂受命",
    "T52n2110_001:0492b02": "使乎專對權事也。八曰雜流。謂兼儒墨之",
    "T52n2110_001:0492b03": "銓。含名法之訓。知國大體事無不貫也。九",
    "T52n2110_001:0492b04": "曰農流。謂勸勵耕桑備陳食貨也。遵其道可",
    "T52n2110_001:0492b05": "以安庶品。行其事可以利國家。為政備矣。於",
    "T52n2110_001:0492b06": "民足矣。縱先生通方之說。右學盡善之詞。",
    "T52n2110_001:0492b07": "恐類風牛不相及也。",
    "T52n2110_001:0492b08": "通人曰。觀一可以知百。覩此足以明彼。但",
    "T52n2110_001:0492b09": "佛教沖曠名義弘多。總而言之具有玄錄。今",
    "T52n2110_001:0492b10": "為吾子略舉大猷。自祥雲散空瑞蓮現海。半",
    "T52n2110_001:0492b11": "滿之門洞啟。空有之策兼揚。毘城有迴情入",
    "T52n2110_001:0492b12": "法之謨。靈山有攝末歸本之訓。在用如水分",
    "T52n2110_001:0492b13": "千月。為體若鏡鑒萬形。斬籌含識共蔭慈雲。",
    "T52n2110_001:0492b14": "塵沙佛土咸霑甘露。及收光白㲲韜影提河。",
    "T52n2110_001:0492b15": "於是乎五百應供搖象扇而聞持。八萬修多",
    "T52n2110_001:0492b16": "拂龍床而器寫。珠函寶印既溢王宮。貝葉梵",
    "T52n2110_001:0492b17": "文還盈海藏。昇堂萬計兢沭身田。負牆百億",
    "T52n2110_001:0492b18": "爭開心樹。爰至摩騰入洛僧會遊吳。遠流法",
    "T52n2110_001:0492b19": "鼓之音。俱傳慧風之業。以類相聚亦有九流。",
    "T52n2110_001:0492b20": "顯其嘉名稱為九籙。一曰真詮。二曰權旨。",
    "T52n2110_001:0492b21": "三曰戒品。四曰禪門。五曰呪術。六曰論部。",
    "T52n2110_001:0492b22": "七曰注解。八曰章疏。九曰傳記。言真詮者。蓋",
    "T52n2110_001:0492b23": "方等之中心。諸佛之要觀也。事無不統理無",
    "T52n2110_001:0492b24": "不窮。其言巧妙其義深遠。包十仙之奧行。總",
    "T52n2110_001:0492b25": "八藏之玄文。緣覺涉求迷同汎海。聲聞在聽",
    "T52n2110_001:0492b26": "恍若闚天。此華嚴之引致也。裂見網之宏",
    "T52n2110_001:0492b27": "宗。破邪軍之要術。珠清濁水藥現深叢。迷亂",
    "T52n2110_001:0492b28": "乳之色既分。迴天之醉俄醒。樂民剋滿常",
    "T52n2110_001:0492b29": "果仍圓。斯涅槃之極旨也。三獸混迹一乘總",
    "T52n2110_001:0492c01": "轡。衣珠已現髻寶仍傳。十無上之冲規。四",
    "T52n2110_001:0492c02": "安樂之妙行。鑑多寶之所為。悟長者之本心。",
    "T52n2110_001:0492c03": "迺法華之會歸也。布此十如冥茲四絕。即色",
    "T52n2110_001:0492c04": "非色離名無名。昭昭乎汎六度之舟。瀰瀰焉",
    "T52n2110_001:0492c05": "登三空之岸。謂般若之玄鋒也。理之包舉在",
    "T52n2110_001:0492c06": "此四焉。",
    "T52n2110_001:0492c07": "權旨者。世雄方便之教也。誘五濁之眾。逗",
    "T52n2110_001:0492c08": "三乘之機。接疲侶而置化城。引窮子而持糞",
    "T52n2110_001:0492c09": "器。如來歿後迦葉集經。所謂四種阿含八部",
    "T52n2110_001:0492c10": "譬喻。本生本事之旨。貫華散華之談。王宗之",
    "T52n2110_001:0492c11": "所分判。安叡之所編錄。為緣散說部袠彌多。",
    "T52n2110_001:0492c12": "言戒品者。代佛之為師。訓僧之令範也。亦",
    "T52n2110_001:0492c13": "出必由戶濟剋待舟。蓋萬善之梯基。五乘之",
    "T52n2110_001:0492c14": "脚足也。或約時約處隨事隨根。致有七聚別",
    "T52n2110_001:0492c15": "名五篇殊旨。開遮之說既異。輕重之相靡同。",
    "T52n2110_001:0492c16": "天竺流行乃分五部。中華傳習今有四焉。迦",
    "T52n2110_001:0492c17": "葉創其綱維。崛多分其條貫。教訓正俗。既非",
    "T52n2110_001:0492c18": "禮不成。滅惡生善。亦非戒不剋。佛在住持",
    "T52n2110_001:0492c19": "爰因憍梵。滅後傳授實啟波離。寔三業之司",
    "T52n2110_001:0492c20": "辰。乃六根之御史也。言禪門者。三學修心之",
    "T52n2110_001:0492c21": "紀也。能為得聖之因。最稱盡漏之要。是以聲",
    "T52n2110_001:0492c22": "聞繫想則水淨心池。菩薩熏修則華開意樹。",
    "T52n2110_001:0492c23": "禪能發慧佛有誠言。四等六通。憩禪林而始",
    "T52n2110_001:0492c24": "就。八除十入。依定窟而方成。智度論云。以禪",
    "T52n2110_001:0492c25": "定力服智慧藥。得神通已還化眾生。況復置",
    "T52n2110_001:0492c26": "世界於一毛。凝海水為五味。故曰。緣法察境",
    "T52n2110_001:0492c27": "唯寂乃照。其斯之謂歟。言呪術者。眾生滅",
    "T52n2110_001:0492c28": "罪之訓。毒害消伏之方。挫慢摧兇救危起",
    "T52n2110_001:0492c29": "死。如禪提逐鬼若先尼勅神。六字之除災。",
    "T52n2110_001:0493a01": "七佛之護命。反常合道因物成務。濟世之術",
    "T52n2110_001:0493a02": "孰若是乎。言論部者。摧邪立正。釋滯開矇",
    "T52n2110_001:0493a03": "之義府也。良以代移正像人變澆淳。直路難",
    "T52n2110_001:0493a04": "登邪途易入。致令雪山採藥爭收毒草。深水",
    "T52n2110_001:0493a05": "求珠競持瓦礫。故有通法聲聞傳燈菩薩。折",
    "T52n2110_001:0493a06": "彼邪論申此正經。鯨鯢既剪。五翳所以云亡。",
    "T52n2110_001:0493a07": "雰霧廓清。三光於焉遂朗。古錄序云。至聖繩",
    "T52n2110_001:0493a08": "墨曰經。弟子述經曰論。論者如丘明之作傳",
    "T52n2110_001:0493a09": "也。呵梨曰。經若有論義則易解。旃延以深了",
    "T52n2110_001:0493a10": "實諦。創乾度之文。諸聖以富洽名理。繼婆沙",
    "T52n2110_001:0493a11": "之說。次則成實毘曇鋒頴精密。考而詳之。蓋",
    "T52n2110_001:0493a12": "小乘之英華也。至於建無畏幢。馬鳴標其稱",
    "T52n2110_001:0493a13": "首。然正法炬。龍樹統其機源。百論破外以",
    "T52n2110_001:0493a14": "簡邪。中觀祛內之偏執。十二玄門之精詣。",
    "T52n2110_001:0493a15": "摩訶衍義之宏深。並大教之棟幹也。言注解",
    "T52n2110_001:0493a16": "者。就文現義。述而不作之儔也。並立像以取",
    "T52n2110_001:0493a17": "形。即事而出理。若生肇之注淨名。支陸之",
    "T52n2110_001:0493a18": "訓般若。屬詞灑落抗意標奇。昔仲尼既歿。寄",
    "T52n2110_001:0493a19": "微言於荀孟。大覺已逝。傳法印於通人。高山",
    "T52n2110_001:0493a20": "仰止實開矇滯者也。言章疏者。舉網提綱拾",
    "T52n2110_001:0493a21": "遺補闕。通一部之文義。亦所以備遺忘也。大",
    "T52n2110_001:0493a22": "法初度未遑解釋。衛安帛遠創啟玄章。自斯",
    "T52n2110_001:0493a23": "厥後競撝談柄。至於憑敷大品愛亮涅槃。集",
    "T52n2110_001:0493a24": "鏡毘曇靜琳成實。何但詞省意深。固亦義周",
    "T52n2110_001:0493a25": "文愜。猶丹青之寫狀。若水鏡之圖形也。並懸",
    "T52n2110_001:0493a26": "諸日月足稱罇爼矣。言傳記者。釋門記事之",
    "T52n2110_001:0493a27": "盡也。如斑馬述作陳范修文。王隱之序晉",
    "T52n2110_001:0493a28": "儀。袁宏之著漢紀。斯並治民小術。動碩學之",
    "T52n2110_001:0493a29": "奇才。忠孝片善。搖史臣之芳翰。況三達易隱",
    "T52n2110_001:0493b01": "八戒難思。卓朗擅其嘉聲。法開播其清辯。",
    "T52n2110_001:0493b02": "帛祖既方諸嵇阮。支遁亦匹彼王何。高逸隱",
    "T52n2110_001:0493b03": "節之文。遯世遊方之錄。十科導世之士。五部",
    "T52n2110_001:0493b04": "利物之賢。美德形容簡素斯在矣。尋法王垂",
    "T52n2110_001:0493b05": "軌為息苦輪。既病有萬殊。故藥非一准致使",
    "T52n2110_001:0493b06": "牒盈天府偈積龍宮。香象八億。負初分而莫",
    "T52n2110_001:0493b07": "勝。羅漢五千。閱散華而靡遍。況乎數塵寶軸",
    "T52n2110_001:0493b08": "墨點玄言。十地覩而未詳。八恒觀而不測。",
    "T52n2110_001:0493b09": "豈儒道名法之類。能擬議其性海之門乎。",
    "T52n2110_001:0493b10": "公子曰。古哲云。文繁者失其要。理寡者喪其",
    "T52n2110_001:0493b11": "實。今見之矣。縱釋氏銓旨禪戒之談。呪術傳",
    "T52n2110_001:0493b12": "記之典。自是一家勵己之謨。未為五常經國",
    "T52n2110_001:0493b13": "之訓。猶方孔圓衲。雖美於形而闕於事矣。",
    "T52n2110_001:0493b14": "且書有五常之教。謂仁義禮智信也。愍傷不",
    "T52n2110_001:0493b15": "殺曰仁。防害不婬曰義。持心禁酒曰禮。清察",
    "T52n2110_001:0493b16": "不盜曰智。非法不言曰信。此五德者。不可造",
    "T52n2110_001:0493b17": "次而虧。不可須臾而廢。王者履之以治國。君",
    "T52n2110_001:0493b18": "子奉之以立身。用無暫替。故云常也。夫子。向",
    "T52n2110_001:0493b19": "序佛教。言緩而義迂。非不愕然。太為濩落",
    "T52n2110_001:0493b20": "矣。五常也者。在天為五緯。在地為五嶽。在處",
    "T52n2110_001:0493b21": "為五方。在人為五藏。在物為五行。廣而言之。",
    "T52n2110_001:0493b22": "無所不統。仰觀俯察。其能有加焉。於是通人",
    "T52n2110_001:0493b23": "听爾而笑。沈吟久之。徐而喻曰。世云。千金",
    "T52n2110_001:0493b24": "易傾一言難吐。徒費指掌。恐子夜遊不免失",
    "T52n2110_001:0493b25": "言。強復論其大較。案沈氏均聖論云。炎昊之",
    "T52n2110_001:0493b26": "初。純厖之始。人未粒食。非肉非皮。死亡立",
    "T52n2110_001:0493b27": "至。雖復聖德慇懃恩存救免。而身命是資。",
    "T52n2110_001:0493b28": "理難頓奪。寔宜導之以漸稍啟其源。故燧人",
    "T52n2110_001:0493b29": "改火變腥為熟。腥熟既變。蓋佛教之萌兆也。",
    "T52n2110_001:0493c01": "君子曰。沈侯學綜玄儒理兼孔釋。匪斯人子",
    "T52n2110_001:0493c02": "奚有斯論乎。所以爾者。太昊本應聲大士。仲",
    "T52n2110_001:0493c03": "尼即儒童菩薩。先遊茲土權行漸化。愍濟五",
    "T52n2110_001:0493c04": "濁宣布五常。而吾子未訪所聞。今粗為陳其",
    "T52n2110_001:0493c05": "本。何者。佛初成道。近接下凡。爰開小教。因",
    "T52n2110_001:0493c06": "尸利而說三歸。因末伽而說五戒。為迦王而",
    "T52n2110_001:0493c07": "說十善。為長者而說六齋。此四者何耶。三歸",
    "T52n2110_001:0493c08": "勸其捨邪。五戒防其行惡。十善使其招貴。六",
    "T52n2110_001:0493c09": "齋令其得樂。釋名云。歸向也。戒止也。善嘉",
    "T52n2110_001:0493c10": "也。齋肅也。言三歸者。教其歸向三尊防止五",
    "T52n2110_001:0493c11": "欲。備延嘉貺肅敬容儀。則冥祇欣萃徵慶允",
    "T52n2110_001:0493c12": "洽者矣。一曰不殺。二謂不盜。三不邪婬。四不",
    "T52n2110_001:0493c13": "妄語。五不飲酒為五戒也。戒者。禁也。勒也。",
    "T52n2110_001:0493c14": "勒身口如馬著轡。禁情欲如猴帶鎖。智度論",
    "T52n2110_001:0493c15": "云。大惡病中戒為良藥。大恐怖中戒為守護。",
    "T52n2110_001:0493c16": "死闇冥中戒為明燈。三惡道中戒為橋梁。生",
    "T52n2110_001:0493c17": "死海中戒為大船也。夫不殺者。如負天蹐地",
    "T52n2110_001:0493c18": "之屬。圓首方足之儔。水陸山空胎卵濕化。語",
    "T52n2110_001:0493c19": "其種類凡有四生。一一生中皆有八萬四千形",
    "T52n2110_001:0493c20": "狀不等。然而人畜乃殊貴賤。云別至於顒顒",
    "T52n2110_001:0493c21": "怖死汲汲貪生。避苦以樂其身。求安以養其",
    "T52n2110_001:0493c22": "命。此情一種斯理萬均。何有枉害忠貞濫誅",
    "T52n2110_001:0493c23": "淳善。所以良士殲其神被髮趙同死大厲",
    "T52n2110_001:0493c24": "摶膺。邙阜積怨魂之悲。秦坑肆無辜之酷。",
    "T52n2110_001:0493c25": "乘舟之歌已作。黃鳥之詠徒哀。次則列圍㶚",
    "T52n2110_001:0493c26": "川從禽夢澤。張羅亘野布網連山。火逐嶺以",
    "T52n2110_001:0493c27": "高低。煙隨草而疎密。奔電之鷹爭舉。追風之",
    "T52n2110_001:0493c28": "馬競前。猿覩箭以虛驚。雁看弓而逈墜。洞胸",
    "T52n2110_001:0493c29": "達腋之痛。解脰陷腦之酸。奚獨喪蜯池空。遂",
    "T52n2110_001:0494a01": "使士狙林盡。加以垂絲曲渚下鉤深潭。獲朱",
    "T52n2110_001:0494a02": "鯉於河湍。收紫鱗於井谷。斯等並稟五常俱",
    "T52n2110_001:0494a03": "含四氣。同霑佛性共有神明。何忍陳此肉山",
    "T52n2110_001:0494a04": "樹茲炮烙。極鱗羽之命。盡芻豢之群。臛染指",
    "T52n2110_001:0494a05": "之黿。缹如朱之鼈。供何曾之盛饌。備婁護之",
    "T52n2110_001:0494a06": "珍羞。美彼心肝充其口腹。歡他燕爾樂我嘉",
    "T52n2110_001:0494a07": "賓。慶七德之光榮。悅九功之繁會。寔乃傷",
    "T52n2110_001:0494a08": "大慈之本意。故至聖以禁焉。所以飼魚長者",
    "T52n2110_001:0494a09": "睡感天花見金光明經救蟻沙彌冥延促算見賢愚經也爰",
    "T52n2110_001:0494a10": "致金剛之體。終為長壽之因護法因緣得金剛體不殺果報為長命因。",
    "T52n2110_001:0494a11": "見涅槃金光明等經此則永斷宿嫌。其德一也。言不盜",
    "T52n2110_001:0494a12": "者。盜跖之行舉世不容。梁上之頑是人皆患。",
    "T52n2110_001:0494a13": "囊裝無孑遺之貨。胠篋有絕本之貧。遂使布",
    "T52n2110_001:0494a14": "被莫充葛袍奚擬。長者慚寄口之累精民羞",
    "T52n2110_001:0494a15": "屠販之勞。豈止犯菜偷魚竊瓜私棗。兼以盜",
    "T52n2110_001:0494a16": "僧鬘物用常住財。惡求多求以利生利。曾無",
    "T52n2110_001:0494a17": "愧邑都不介懷。何獨帶累見前信。亦殃咎",
    "T52n2110_001:0494a18": "後世智度論云一切諸眾生衣食以自活若奪若劫取。是名劫奪命大聖慈愍制戒",
    "T52n2110_001:0494a19": "遏之。其德二也。言不邪婬者。敗德滅身婬",
    "T52n2110_001:0494a20": "辜為甚。所以妹妃亡夏妲后喪殷。褒姒之仆",
    "T52n2110_001:0494a21": "隆周。麗姬之傾皇晉。神仙遭騎頸之辱。天廟",
    "T52n2110_001:0494a22": "致焚軀之災。故稱眾罪之根。是曰搆殃之本。",
    "T52n2110_001:0494a23": "近乖梵世遠障菩提。斷而不行。其德三也。言",
    "T52n2110_001:0494a24": "不飲者。酒為亂本。亦稱狂藥。遍興三毒之愆。",
    "T52n2110_001:0494a25": "備造六根之釁。裸露形體咆哱言聲。貴賤",
    "T52n2110_001:0494a26": "悉欺親疎等罵。既檮既杌或哭或歌。殷王牛",
    "T52n2110_001:0494a27": "飲而喪朝。楚子虎酣以敗德。成都縈累月之",
    "T52n2110_001:0494a28": "醉。中山困千日之眠。體澒澒其如泥。心昏昏",
    "T52n2110_001:0494b01": "其似夜。三十五失過患並生見智度論等八萬四千",
    "T52n2110_001:0494b02": "塵勞俱起。現在遮智慧之業。將來獲愚癡之",
    "T52n2110_001:0494b03": "報。此罪最深。故佛不許。誠能奉戒獲福無窮。",
    "T52n2110_001:0494b04": "其德四也。言不妄者。口是禍媒舌稱鬪本。能",
    "T52n2110_001:0494b05": "為伐身之斧。厥號眾惡之門。刀劍起咽喉之",
    "T52n2110_001:0494b06": "間。繩索居唇齒之際。語寒風足使翠柯零葉。",
    "T52n2110_001:0494b07": "談芳節能令槁木舒華。褒貶由其一言。生死",
    "T52n2110_001:0494b08": "出其三寸。友于因之以水火。室家為此而乖",
    "T52n2110_001:0494b09": "離。大害則滅族傾邦。小愆則危身致命。招未",
    "T52n2110_001:0494b10": "來之重報。結現在之深怨。實四過之根株。",
    "T52n2110_001:0494b11": "乃十惡之林藪。釋典述如鼻之誡。周廟書銅",
    "T52n2110_001:0494b12": "人之銘。福無以加。其德五也。",
    "T52n2110_001:0494b13": "公子喜而對曰。鄙聞海無異鹹湯無異熱。仁",
    "T52n2110_001:0494b14": "者所談殺盜等戒。亦猶先王仁義之教也。終",
    "T52n2110_001:0494b15": "是眼目之異號。頭首之別名耳。將知殊途同",
    "T52n2110_001:0494b16": "歸百慮一致。斯之謂矣。五教已足何煩五",
    "T52n2110_001:0494b17": "戒。",
    "T52n2110_001:0494b18": "通人曰。五教之職禁其現非。五戒之謨防",
    "T52n2110_001:0494b19": "其來過。五教事彰為罪言殺盜事露獲賊狀者官始結正而成罪也五",
    "T52n2110_001:0494b20": "戒口動成辜。書但息其一刑。經乃遮其三報",
    "T52n2110_001:0494b21": "謂現報生報後報息一刑免一時之現罪。遮三報斷三",
    "T52n2110_001:0494b22": "世之來殃。亦如六宗七廟之義。三饔四郊之",
    "T52n2110_001:0494b23": "禮。時月朔望之奠。吉凶慶弔之羞。禮王制云。",
    "T52n2110_001:0494b24": "庶人薦韮以卵。薦麥以魚。薦黍以豚。薦稻以",
    "T52n2110_001:0494b25": "雁。諸侯用牛。大夫用羊。士用犬豕。祭天地以",
    "T52n2110_001:0494b26": "繭栗。饗宗廟角握。皆謂有故而私殺也。是",
    "T52n2110_001:0494b27": "以修其教不易其俗。齊其政不易其宜。教謂",
    "T52n2110_001:0494b28": "禮義。政謂刑禁。縱禮見其生不忍其死。聞其",
    "T52n2110_001:0494b29": "聲不取其肉。抑亦漸斷之談。未為極慈之",
    "T52n2110_001:0494c01": "訓。",
    "T52n2110_001:0494c02": "原夫釋氏之教也。勸之以善。化之以仁。行不",
    "T52n2110_001:0494c03": "殺以止殺。斷其殺業。以斷殺故而民畏罪。王",
    "T52n2110_001:0494c04": "者為政。閉之以獄。齊之以刑。將殺以止殺。不",
    "T52n2110_001:0494c05": "斷殺業。以不斷故而民弗禁。智度論云。殺有",
    "T52n2110_001:0494c06": "十罪。一者心常懷毒世世不絕。二者眾生憎",
    "T52n2110_001:0494c07": "惡眼不喜見。三者常懷惡念思惟惡事。四者",
    "T52n2110_001:0494c08": "眾生惡之如見毒蛇。五者睡時心怖覺亦不",
    "T52n2110_001:0494c09": "安。六者常有惡夢。七者命終之時狂怖惡死。",
    "T52n2110_001:0494c10": "八者種短命業。九者身壞命終在泥犁中。十",
    "T52n2110_001:0494c11": "者若出為人常當貧窮短命矣。",
    "T52n2110_001:0494c12": "夫懼十罪於將來。而殺自止。制五刑於現在。",
    "T52n2110_001:0494c13": "而過不懲書防目下經遮未來立驗目前此之謂也。法句",
    "T52n2110_001:0494c14": "經云。殺生求生去生道遠。提謂經云。不殺曰",
    "T52n2110_001:0494c15": "仁。仁主肝木之位。春陽之時萬物盡生。正月",
    "T52n2110_001:0494c16": "二月少陽用事。養育群品。好生惡殺殺者無",
    "T52n2110_001:0494c17": "仁。不邪曰義。義主肺金之位。七月八月少陰",
    "T52n2110_001:0494c18": "用事。外防嫉妬危身之害。內存性命竭精之",
    "T52n2110_001:0494c19": "患。禁私不婬。婬者無義。不飲酒曰禮。禮主心",
    "T52n2110_001:0494c20": "火之位。四月五月太陽用事。天下太熱萬物",
    "T52n2110_001:0494c21": "發狂。飲酒致醉心亦發狂。口為妄語亂道之",
    "T52n2110_001:0494c22": "本。身致危亡不盡天命。故禁以酒。酒者無禮。",
    "T52n2110_001:0494c23": "不盜曰智。智主腎水之位。十月十一月太陰",
    "T52n2110_001:0494c24": "用事。萬物收藏。盜者不順。天以得物藏之。故",
    "T52n2110_001:0494c25": "禁以盜。盜者無智。不妄曰信。信主脾土之位。",
    "T52n2110_001:0494c26": "三月六月九月十二月中央用事。制禦四域",
    "T52n2110_001:0494c27": "惡口。傷人禍在口中。言出則殃至。氣發則",
    "T52n2110_001:0494c28": "形傷。危身速命。故禁以舌。舌者無信譬喻",
    "T52n2110_001:0494c29": "經云。安持淨戒馬巧捉堅轡勒。身被精進",
    "T52n2110_001:0495a01": "鎧。乃脫魔王賊。百句譬喻經云。五根之禍。劇",
    "T52n2110_001:0495a02": "於毒龍。過於醉象。五根納受。如海吞流。如火",
    "T52n2110_001:0495a03": "得薪。未嘗厭足。五根如箭。意想如弓。思念如",
    "T52n2110_001:0495a04": "矢。以五戒仗守護六根。如視逸馬。天地本起",
    "T52n2110_001:0495a05": "經云。劫初之時人食地肥。有一眾生。頓取五",
    "T52n2110_001:0495a06": "日之食。因制盜戒以禁之也。以食地肥而生",
    "T52n2110_001:0495a07": "貪欲。因制婬戒。以婬欲故。共相欺奪。因制",
    "T52n2110_001:0495a08": "殺戒。以求欲故。妄語諂曲。因制不妄語戒。以",
    "T52n2110_001:0495a09": "飲酒故。昏亂行非。因制酒戒。計五戒之興。其",
    "T52n2110_001:0495a10": "來已久。萌於天地之始。形於萬物之先。細入",
    "T52n2110_001:0495a11": "無間。大彌八極。眾生之父。人道之根。包括三",
    "T52n2110_001:0495a12": "才。牢籠三世。含育群有。統御陰陽者也。四天",
    "T52n2110_001:0495a13": "王經云。一戒有五善神。若有歸向三寶守齋",
    "T52n2110_001:0495a14": "持戒。四王上啟天帝。天帝令二十五神營衛",
    "T52n2110_001:0495a15": "門戶。臨其命終往生天上云云。於是曳七寶",
    "T52n2110_001:0495a16": "之妙衣。羅百味之香食。明珠類月。美女如雲。",
    "T52n2110_001:0495a17": "花合花開。既無終始。目迎目送。自有周旋。魔",
    "T52n2110_001:0495a18": "化比丘經云。五戒人根。十善天種云云。言持",
    "T52n2110_001:0495a19": "五戒當得人身。修行十善必獲天報。十善者。",
    "T52n2110_001:0495a20": "所謂身三口四意業三種。合為十也。智度論",
    "T52n2110_001:0495a21": "云。無放口之四害。無恣身之三患。發菩提心",
    "T52n2110_001:0495a22": "經云。以此十戒防身口意。持身戒者。永斷一",
    "T52n2110_001:0495a23": "切殺盜婬行。不斷物命。不侵他財。不犯外色。",
    "T52n2110_001:0495a24": "又亦不為殺等因緣及其方便。不以杖木瓦",
    "T52n2110_001:0495a25": "石傷害眾生。若物屬他。他所受用一草一葉。",
    "T52n2110_001:0495a26": "不與不取。又亦未曾攀睞細色。於四威儀",
    "T52n2110_001:0495a27": "恭謹詳審。是名身戒。持口戒者。斷除一切妄",
    "T52n2110_001:0495a28": "言兩舌惡口綺語離間和合誹謗毀呰文飾言",
    "T52n2110_001:0495a29": "詞。及造方便惱觸於人。言必至誠柔軟忠信。",
    "T52n2110_001:0495b01": "言常饒益教化修善。是名口戒。持心戒者。除",
    "T52n2110_001:0495b02": "滅貪欲瞋恚邪見。常修軟心不作過罪。信是",
    "T52n2110_001:0495b03": "罪業得惡果報。思惟力故。不造眾惡。於輕罪",
    "T52n2110_001:0495b04": "中生極重想。設誤作者恐怖思悔。知恩報恩",
    "T52n2110_001:0495b05": "心無慳悋。樂作福德常以化他。恒生慈悲憐",
    "T52n2110_001:0495b06": "愍一切。是名心戒。持十善戒死得生天受上",
    "T52n2110_001:0495b07": "妙樂云云。是以披五色之雲衣。曳三銖之綺",
    "T52n2110_001:0495b08": "服。質多樹下妙勝堂中。隨天眾而優遊。步香",
    "T52n2110_001:0495b09": "園而容與。坐間一劫瞬頃千年。光華麗日月",
    "T52n2110_001:0495b10": "之輝。芬郁美旃檀之氣。",
    "T52n2110_001:0495b11": "育王經云。王令國中人民悉行十善持五戒。",
    "T52n2110_001:0495b12": "月六齋年三長齋。牛馬犬猪一切皆齋云云。",
    "T52n2110_001:0495b13": "淨土經云。當持九齋。所謂歲三月六。九齋",
    "T52n2110_001:0495b14": "應九神除九惱。滅九惡愈九病。三齋出三界",
    "T52n2110_001:0495b15": "求三道。制三流斷三苦。治三毒塞三途應三",
    "T52n2110_001:0495b16": "尊。六齋制六情禁六賊。止六衰得六和。起六",
    "T52n2110_001:0495b17": "行成六德。",
    "T52n2110_001:0495b18": "譬喻經云。天主帝釋勅四天王。以六齋日案",
    "T52n2110_001:0495b19": "行天下。伺求人間所造善惡。見大國王以十",
    "T52n2110_001:0495b20": "善四等治化天下。天主歡喜。即賜人王金輪",
    "T52n2110_001:0495b21": "千輻雕文刻鏤眾寶廁填光明洞達絕日月光",
    "T52n2110_001:0495b22": "金銀銅鐵凡四輪寶。空中自下。八斛明珠光",
    "T52n2110_001:0495b23": "焰如日。能除熱氣。在王宮中。復有女寶。從空",
    "T52n2110_001:0495b24": "而降。純肉無骨具滿女姿。腹圓不現。耳軟",
    "T52n2110_001:0495b25": "而垂。容態閑美。六十四變。𥇒毛青緻。髮澤不",
    "T52n2110_001:0495b26": "亂。能知王心應時供奉。奇異七寶水中涌出。",
    "T52n2110_001:0495b27": "寶馬八萬白象六牙。四大天王捉七寶瓶香",
    "T52n2110_001:0495b28": "湯灌頂。持天寶冠為王著之。王若行時七寶",
    "T52n2110_001:0495b29": "導前四兵從後云云。",
    "T52n2110_001:0495c01": "又育王經云。育王夫人寶瓔二具珠衣千領。",
    "T52n2110_001:0495c02": "雖處王妃受天服御云云。所謂珠光列後",
    "T52n2110_001:0495c03": "玉女羅前。風生霧縠之裙。香起雲羅之袖。大",
    "T52n2110_001:0495c04": "論云。奉戒持齋見得五利。刀不能傷毒不能",
    "T52n2110_001:0495c05": "害。火不能燒。水不能沒。於一切瞋恚怒害惡",
    "T52n2110_001:0495c06": "眾生中見者歡喜。譬喻經云。一日持齋有六",
    "T52n2110_001:0495c07": "十萬歲糧。得五種福。少病。身安。少婬。少睡。",
    "T52n2110_001:0495c08": "生天。",
    "T52n2110_001:0495c09": "淨土經云。八王者。謂八節日也。言天王所",
    "T52n2110_001:0495c10": "奏文書一歲八出。故稱八王。此日最急。言歲",
    "T52n2110_001:0495c11": "終事畢考課結定。上言天帝三十二臣四鎮",
    "T52n2110_001:0495c12": "司命司錄閻羅所司神明聽察。疏記罪福不",
    "T52n2110_001:0495c13": "問尊卑。一月六奏。六齋日是。一歲三覆。即三",
    "T52n2110_001:0495c14": "長齋月也。今人左右肩上有左右契。左神男",
    "T52n2110_001:0495c15": "右神女。男神疏善女神疏惡。先前一日夜半",
    "T52n2110_001:0495c16": "上天。校定罪福各自求功。爭了罪福毛髮不",
    "T52n2110_001:0495c17": "差。如來大悲為拔彼苦。勸修齋戒令其得樂。",
    "T52n2110_001:0495c18": "余今明以語子。子當回也無違。勿為下士自",
    "T52n2110_001:0495c19": "取笑也。宋典云。文帝以元嘉中。問何侍中曰。",
    "T52n2110_001:0495c20": "范泰謝靈運云。六經本是濟俗。若性靈真要",
    "T52n2110_001:0495c21": "則以佛經為指南。文帝又云。如其率土之濱",
    "T52n2110_001:0495c22": "皆純此化。吾坐致太平矣。尚之對曰。臣聞",
    "T52n2110_001:0495c23": "自渡江已來。王導周顗宰輔之冠蓋。王濛謝",
    "T52n2110_001:0495c24": "尚人倫之羽儀。郄超王謐等。或號絕倫或稱",
    "T52n2110_001:0495c25": "獨步。略數十人靡非時俊。清信之士無乏於",
    "T52n2110_001:0495c26": "時。竊謂釋氏之化無所不可。何者夫百家之",
    "T52n2110_001:0495c27": "鄉十人持五戒則十人淳謹。千室之邑百人",
    "T52n2110_001:0495c28": "修十善則百人和厚。傳此風訓已遍㝢內。編",
    "T52n2110_001:0495c29": "戶千萬則仁人百萬。夫能行一善則去一惡。",
    "T52n2110_001:0496a01": "去一惡則息一刑。一刑息於家則萬刑息於",
    "T52n2110_001:0496a02": "國。陛下所謂坐致太平也凡人一日受八戒。則一日不殺生。而一日無殺",
    "T52n2110_001:0496a03": "罪。一日不偷盜。則一日無盜罪。一日敬三寶。則一日為善人。一日事二親。則一日為孝子。一日不妄語。則一日不",
    "T52n2110_001:0496a04": "失信。一日不綺語。則一日不失禮。一日不兩舌。則一日兄弟睦。一日不惡罵。則一日室家和。一身一日尚獲此功。",
    "T52n2110_001:0496a05": "況一月至十月。一年至十年。自作教他展轉相續。從一人以至百人。從一郡以至百郡。小善則閭閻士女。大善則卿",
    "T52n2110_001:0496a06": "相王公。校而言之。足以立身輔化匡國保家。若以此立身。無身不立。以此匡國無國不匡。乃得聖之遠圖。豈",
    "T52n2110_001:0496a07": "輔治之洪範也公子曰。周孔設教。必導之以德齊之",
    "T52n2110_001:0496a08": "以刑。故有五刑之屬三千之罪。民猶罕遵法",
    "T52n2110_001:0496a09": "度多陷刑網。若依佛語護戒捨刑則日長姦",
    "T52n2110_001:0496a10": "盜。若存公用罰又偏負大慈。進退兩楹幸聞",
    "T52n2110_001:0496a11": "厥中。",
    "T52n2110_001:0496a12": "通人曰。趙書云。石虎嘗問國師佛圖澄曰。",
    "T52n2110_001:0496a13": "佛法既不許殺罰。今為天下之主。非刑殺無",
    "T52n2110_001:0496a14": "以肅清海內。既違戒殺生。雖復事佛詎獲福",
    "T52n2110_001:0496a15": "耶。澄答曰。帝王事佛。當在體恭心順顯暢三",
    "T52n2110_001:0496a16": "寶。不為暴虐不害無辜。至於凶愚無賴非化",
    "T52n2110_001:0496a17": "所遷不能改惡且有罪不得不殺。有惡不得",
    "T52n2110_001:0496a18": "不刑。但當殺可殺刑可刑耳。若暴虐恣意殺",
    "T52n2110_001:0496a19": "害非罪。雖復傾財事佛。無解殃禍。願陛下省",
    "T52n2110_001:0496a20": "欲興慈廣及一切。則佛教永隆帝祚方遠。石",
    "T52n2110_001:0496a21": "雖不能盡行而為益不少。",
    "T52n2110_001:0496a22": "宋典云。文帝之世。外國沙門求那跋摩。導",
    "T52n2110_001:0496a23": "化之聲播於遐邇。以宋元嘉八年至于建鄴。",
    "T52n2110_001:0496a24": "文帝勞問慇懃。又因言曰。弟子常欲持戒不",
    "T52n2110_001:0496a25": "殺以身殉物不獲從志。法師不遠萬里來化",
    "T52n2110_001:0496a26": "此國。將何以教之。跋摩對曰。夫道在心不在",
    "T52n2110_001:0496a27": "事。法由己非由人。且帝王與匹夫所修各異。",
    "T52n2110_001:0496a28": "匹夫身賤名劣言令不威。若不剋己苦躬將",
    "T52n2110_001:0496b01": "何為用。帝王以四海為家。萬民為子。出一嘉",
    "T52n2110_001:0496b02": "言則士女以悅。布一善政則人神以和。刑不",
    "T52n2110_001:0496b03": "夭命役無勞力。則使風雨適時寒暖應節。百",
    "T52n2110_001:0496b04": "穀滋繁桑麻欝茂。如此持齋齋亦大矣。如此",
    "T52n2110_001:0496b05": "不殺德以眾矣。寧在闕半日之餐。全一禽之",
    "T52n2110_001:0496b06": "命。然後方為弘濟耶。帝大喜焉。嘗試論之。可",
    "T52n2110_001:0496b07": "為永鑑。必能存至治之本者。當坐朝問道奉",
    "T52n2110_001:0496b08": "法無親。寬猛相資威惠兼舉。弘通三寶憐愍",
    "T52n2110_001:0496b09": "四生。則百姓畏而愛之。九有不嚴斯治。周官",
    "T52n2110_001:0496b10": "無以陳其薄効。洪範不足比其玄功。",
    "T52n2110_001:0496b11": "公子問曰。奉佛能有益者。何故三方雲撓四",
    "T52n2110_001:0496b12": "海鼎沸。行道轉經而無福耶。",
    "T52n2110_001:0496b13": "通人對曰。趙書云。晉軍出臨淮泗。人情危懼",
    "T52n2110_001:0496b14": "莫知所之。石虎瞋曰。吾之奉佛供僧而更致",
    "T52n2110_001:0496b15": "外寇。佛無神也。澄明旦早入虎以事問澄。澄",
    "T52n2110_001:0496b16": "因對曰。王過去世為大商主。至罽賓寺常供",
    "T52n2110_001:0496b17": "大眾。會中有六千羅漢。吾此微軀亦豫斯會。",
    "T52n2110_001:0496b18": "時得道人謂吾曰。此主人命盡當更受雞身。",
    "T52n2110_001:0496b19": "後󰊉晉地今得為王。豈非福耶。壃場軍寇國",
    "T52n2110_001:0496b20": "之常耳。何為怨謗三寶夜興毒念乎。虎乃悟",
    "T52n2110_001:0496b21": "而媿焉。仁王經云。佛告波斯匿王。一切國土",
    "T52n2110_001:0496b22": "安立萬姓。快樂皆由般若波羅蜜。是故付囑",
    "T52n2110_001:0496b23": "諸國王。不付囑四部眾。何以故。無王力故。此",
    "T52n2110_001:0496b24": "閻浮提有十六大國。五百中國。十千小國。其",
    "T52n2110_001:0496b25": "國土中有七種難。一切國王為是難故。講讀",
    "T52n2110_001:0496b26": "般若七難即滅。七福即生。萬姓安樂。帝王歡",
    "T52n2110_001:0496b27": "喜。云何為七難。一者日月失度時節反逆。或",
    "T52n2110_001:0496b28": "赤日出黑日出。二三四五日出。或日蝕無光。",
    "T52n2110_001:0496b29": "或日輪一重二三四五重輪現。當變怪時讀",
    "T52n2110_001:0496c01": "誦此經。二者二十八宿失度。金星彗星輪星",
    "T52n2110_001:0496c02": "鬼星。火星水星刀星風星。南斗北斗五鎮大",
    "T52n2110_001:0496c03": "星。一切國主星三公星百官星。如是星等",
    "T52n2110_001:0496c04": "各各變現。亦讀此經。三者大火燒國萬姓燒",
    "T52n2110_001:0496c05": "盡。或鬼火龍火天火山火。人火木火賊火變",
    "T52n2110_001:0496c06": "怪。亦讀此經。四者大水漂沒百姓。時節反逆",
    "T52n2110_001:0496c07": "冬雨夏雪。冬時雷電霹靂。六月雨氷霜雹。雨",
    "T52n2110_001:0496c08": "赤水黑水青水。雨土山石雨沙礫石。江河逆",
    "T52n2110_001:0496c09": "流浮山流石。如是變時。亦讀此經。五者大",
    "T52n2110_001:0496c10": "風吹殺萬姓。國土山河樹木一時滅沒。非時",
    "T52n2110_001:0496c11": "大風黑風赤風青風天風地風火風。如是變",
    "T52n2110_001:0496c12": "時。亦讀此經。六者地國土亢陽炎火洞然萬",
    "T52n2110_001:0496c13": "草亢旱五穀不登土地赫然萬姓滅盡。如是變",
    "T52n2110_001:0496c14": "時。亦讀此經。七者四方賊來侵國內外賊起",
    "T52n2110_001:0496c15": "火賊水賊風賊鬼賊。百姓荒亂刀兵劫起。如",
    "T52n2110_001:0496c16": "是怪時。亦讀此經。是名七難。禳七難法。當作",
    "T52n2110_001:0496c17": "九色幡長九丈。九色華高二丈。千枝燈高五",
    "T52n2110_001:0496c18": "丈。九玉巾作七寶案七寶高座。置經案上。於",
    "T52n2110_001:0496c19": "七寶帳中其國王等燒香散華。日日供養如",
    "T52n2110_001:0496c20": "事父母如事帝釋云云。若未來世國王護持",
    "T52n2110_001:0496c21": "三寶者。我使五大力菩薩往護其國。一名金",
    "T52n2110_001:0496c22": "剛吼菩薩。手持千寶相輪。二名龍王吼菩薩。",
    "T52n2110_001:0496c23": "手持金輪燈。三名無畏十力吼菩薩。手持金",
    "T52n2110_001:0496c24": "剛杵。四名雷電吼菩薩。手持千寶羅網。五名",
    "T52n2110_001:0496c25": "無量力吼菩薩。手持五千劍輪。并五千大神",
    "T52n2110_001:0496c26": "王等。往護彼國作大利益。當立其形像而供",
    "T52n2110_001:0496c27": "養之云云。夫水積浮船風積運鳥。護國土者",
    "T52n2110_001:0496c28": "須憑五力天龍鬼神人為五力也匪唯世策獨恃六軍五力。",
    "T52n2110_001:0496c29": "必幽顯同心。故獲安隱。六軍或表裏殊計。便",
    "T52n2110_001:0497a01": "致危亡。所以降伏修羅。遠因般若。招延豐樂。",
    "T52n2110_001:0497a02": "近寄寶冥。但能依王論正論以字民出金光明仁王等經",
    "T52n2110_001:0497a03": "奉日藏月藏而寧國。務興七善增長三氣。則",
    "T52n2110_001:0497a04": "有五千大將各振劍輪。四大夜叉俱領神眾。",
    "T52n2110_001:0497a05": "敬順佛語守護人王大集經月藏分云。佛以震旦國土付囑毘首羯磨天子。迦毘羅",
    "T52n2110_001:0497a06": "夜叉大將。須摩那龍王。雙目大天女等。各將眷屬主領神兵共護震旦。所有鬪諍怨讐。忿競言訟。兩陣交戰。",
    "T52n2110_001:0497a07": "飢饉疾病。非時風雨。氷寒毒熱。悉令休息。令我法眼得久住故。紹三寶種不斷絕故。三種精氣得增長故云云。",
    "T52n2110_001:0497a08": "王者用心則無不果也星辰流景而正行。日月重光以合",
    "T52n2110_001:0497a09": "度。陰陽和而無變。雨水浹以應時。有感斯通",
    "T52n2110_001:0497a10": "無靈不契。至如業稱過現福說重輕。但非定",
    "T52n2110_001:0497a11": "報皆可攘也。終不徒然。枉為功德。",
    "T52n2110_001:0497a12": "辯正論卷第一"
}