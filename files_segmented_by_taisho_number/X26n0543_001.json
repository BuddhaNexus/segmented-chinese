{
    "X26n0543_001:0830b17": "心經提綱",
    "X26n0543_001:0830b19": "明　李卓吾　撰",
    "X26n0543_001:0830b20": "心經者。佛說心之徑要也。心本無有。而世人妄以為",
    "X26n0543_001:0830b21": "有。亦無無。而學者執以為無。有無分而能所立。是自",
    "X26n0543_001:0830b22": "罣礙也。自恐怖也。自顛倒也。安得自在。獨不觀於自",
    "X26n0543_001:0830b23": "在菩薩乎。彼其智慧行深。既到自在彼岸矣。斯時也。",
    "X26n0543_001:0830b24": "自然照見色受想行識五蘊皆空。本無生死可得。故",
    "X26n0543_001:0830c01": "能出離生死苦海。而度脫一切苦厄焉。此一經之總",
    "X26n0543_001:0830c02": "要也。下文重重說破皆以明此。故遂呼而告之曰。舍",
    "X26n0543_001:0830c03": "利子。勿謂吾說空便即著空也。如我說色不異於空",
    "X26n0543_001:0830c04": "也。如我說空不異於色也。然但言不異。猶是二物有",
    "X26n0543_001:0830c05": "對。雖復合而為一。猶存一也。其實我所說色。即是說",
    "X26n0543_001:0830c06": "空。色之外無空矣。我所說空。即是說色。空之外無色",
    "X26n0543_001:0830c07": "矣。非但無色。而亦無空。此真空也。故又呼而告之曰。",
    "X26n0543_001:0830c08": "舍利子。是諸法空相。無空可名。何況更有生滅垢淨",
    "X26n0543_001:0830c09": "增減名相。是故。色本不生。空本不滅。說色非垢。說空",
    "X26n0543_001:0830c10": "非淨。在色不增。在空不減。非億之也。空中原無是耳。",
    "X26n0543_001:0830c11": "是故五蘊皆空。無色受想行識也。六根皆空。無眼耳",
    "X26n0543_001:0830c12": "鼻舌身意也。六塵皆空。無色聲香味觸法也。十八界",
    "X26n0543_001:0831a01": "皆空。無眼界乃至無意識界也。以至生老病死。明與",
    "X26n0543_001:0831a02": "無明。四諦智證等皆無所得。此自在菩薩智慧觀照",
    "X26n0543_001:0831a03": "到無所得之彼岸也如此。所得既無。自然無罣礙恐",
    "X26n0543_001:0831a04": "怖與夫顛倒夢想矣。現視生死。而究竟涅槃矣。豈惟",
    "X26n0543_001:0831a05": "菩薩。雖過去現在未來三世諸佛。亦以此智慧。得到",
    "X26n0543_001:0831a06": "彼岸。共成無上正等正覺焉耳。則信乎盡大地眾生。",
    "X26n0543_001:0831a07": "無有不是佛者。乃知此真空妙智。是大神呪。是大明",
    "X26n0543_001:0831a08": "呪。是無上呪。是無等等呪。能出離生死苦海。度脫一",
    "X26n0543_001:0831a09": "切苦厄。真實不虗也。然則空之難言也久矣。執色者",
    "X26n0543_001:0831a10": "泥色。說空者滯空。及至兩無所依。則又一切撥無因",
    "X26n0543_001:0831a11": "果。不信經中分明讚嘆。空即是色。更有何空。色即是",
    "X26n0543_001:0831a12": "空。更有何色。無空無色。尚何有有有無於我罣礙。而",
    "X26n0543_001:0831a13": "不得自在耶。然則觀者。但以自家智慧。時常觀照。則",
    "X26n0543_001:0831a14": "彼岸當自得之矣。菩薩豈異人哉。但能一觀照之焉",
    "X26n0543_001:0831a15": "耳。人人皆菩薩。而不自見也。故言菩薩。則人人一矣。",
    "X26n0543_001:0831a16": "無聖愚也。言三世諸佛。則古今一矣。無先後也。奈之",
    "X26n0543_001:0831a17": "何可使由而不可使知者眾也。可使知。則為菩薩。不",
    "X26n0543_001:0831a18": "可使知。則為凡民。為禽獸。為木石。卒歸於泯泯爾矣。",
    "X26n0543_001:0831a20": "心經提綱(終)"
}