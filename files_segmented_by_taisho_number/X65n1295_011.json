{
    "X65n1295_011:0534c15": "禪宗頌古聯珠通集卷第十一",
    "X65n1295_011:0534c17": "宋池州報恩光孝禪寺沙門法應　集",
    "X65n1295_011:0534c18": "元紹興天衣萬壽禪寺沙門普會續集",
    "X65n1295_011:0534c19": "　　祖師機緣",
    "X65n1295_011:0534c20": "六祖下第三世之二(南嶽下第二世之二)",
    "X65n1295_011:0534c21": "南泉問黃蘗。定慧等學明見佛性是否。蘗曰。十",
    "X65n1295_011:0534c22": "二時中不依倚一物。師曰。莫便是長老見處否。",
    "X65n1295_011:0534c23": "蘗曰不敢。師曰。漿水錢且置。草鞋錢教誰還。",
    "X65n1295_011:0534c24": "　頌曰。",
    "X65n1295_011:0535a01": "兩陣交鋒戰不難。埋兵調鬬何人曉。只解輪鏘趂勢",
    "X65n1295_011:0535a02": "來。喪身失命有多少。(海印信)。",
    "X65n1295_011:0535a03": "獵獵奔馳勢不休。草深風勁更堪愁。翻身師子無尋",
    "X65n1295_011:0535a04": "處。空使行人說路頭。(佛慧泉)。",
    "X65n1295_011:0535a05": "昨夜銀蟾誇箕尾。驀然一陣天風起。卷盡千重萬重",
    "X65n1295_011:0535a06": "雲。碧空寂寂凝如水。(佛鑑懃)。",
    "X65n1295_011:0535a07": "問答分明已切磋。幾人於此見譊訛。少年曾決龍蛇",
    "X65n1295_011:0535a08": "陣。老倒還聽稚子歌。(龍門遠)。",
    "X65n1295_011:0535a09": "【續收】水乳不分。菽麥難辨。擔帶病深。改移功淺。十二時",
    "X65n1295_011:0535a10": "中不依倚。明見佛性有此理。漿水錢在草鞋裏。(月",
    "X65n1295_011:0535a11": "堂昌)。",
    "X65n1295_011:0535a12": "李下不得整冠。瓜田豈可納履。行藏自要分明。免見",
    "X65n1295_011:0535a13": "傍人說你。(懶菴慪)。",
    "X65n1295_011:0535a14": "【增收】南泉因僧問。師歸丈室將何指南。師曰。昨夜三",
    "X65n1295_011:0535a15": "更失却牛。天明失却火(五燈會元作天明起來失却火)。　頌曰。",
    "X65n1295_011:0535a16": "昨夜三更失却牛。天明起來失却火。腰未繫兮鞋未",
    "X65n1295_011:0535a17": "穿。面不洗兮頭不褁。(保寧勇)。",
    "X65n1295_011:0535a18": "奴顏婢膝走人間羞見羊裘七里灘。文叔雖為天子",
    "X65n1295_011:0535a19": "貴。子陵元作故人看。(希叟曇)。",
    "X65n1295_011:0535a20": "丈室端居無隱乎。更何言語可名模。失牛遭火分明",
    "X65n1295_011:0535a21": "道。還覺眉毛在也無。(寶葉源)。",
    "X65n1295_011:0535a22": "南泉因東西兩堂各爭猫兒。師遇之。白眾曰。道",
    "X65n1295_011:0535a23": "得即救取猫兒。道不得即斬却也。眾無對。師便",
    "X65n1295_011:0535a24": "斬之。趙州自外歸。師舉前語示之。州乃脫草履",
    "X65n1295_011:0535b01": "安頭上而出。師曰。汝適來若在。即救得猫兒也。",
    "X65n1295_011:0535b02": "　頌曰。",
    "X65n1295_011:0535b03": "兩堂上座未開盲。猫兒各有我須爭。一刀兩段南泉",
    "X65n1295_011:0535b04": "手。草鞋留著後人行。(汾陽昭)。",
    "X65n1295_011:0535b05": "兩堂俱是杜禪和。撥動煙塵不奈何。賴得南泉能舉",
    "X65n1295_011:0535b06": "令。一刀兩段任偏頗。(雪竇顯　二)。",
    "X65n1295_011:0535b07": "公按圓來問趙州。長安城裏任閒遊。草鞋頭戴無人",
    "X65n1295_011:0535b08": "會。歸到家山便即休。",
    "X65n1295_011:0535b09": "手把狸奴定死生。禪人空使口相爭。趙州救得成何",
    "X65n1295_011:0535b10": "事。恰似天明打五更。(佛印元)。",
    "X65n1295_011:0535b11": "提起兩堂應盡見。拈刀要取活狸奴。可憐皮下皆無",
    "X65n1295_011:0535b12": "血。直得橫屍滿道途。(白雲端　二)。",
    "X65n1295_011:0535b13": "狸奴夜靜自舒張。引手過頭露爪長。王老室中巡邏",
    "X65n1295_011:0535b14": "了。狼忙走出恐天光。",
    "X65n1295_011:0535b15": "雪刃含光射斗牛。不唯天地鬼神愁。命根落在南泉",
    "X65n1295_011:0535b16": "手。直下看看兩段休。(保寧勇　二)。",
    "X65n1295_011:0535b17": "狸奴頭上角重生。王老門前獨夜行。天曉不知何處",
    "X65n1295_011:0535b18": "去。楚山無限謾崢嶸。",
    "X65n1295_011:0535b19": "一刀兩段南泉令。當頭高著趙州關。劈面若無宗正",
    "X65n1295_011:0535b20": "眼。又隨流水落人間。(照覺總)。",
    "X65n1295_011:0535b21": "狼煙起處看兵機。不是將軍孰辨伊。兩段一刀垓下",
    "X65n1295_011:0535b22": "令。威風千古霸雄基。(圓通僊)。",
    "X65n1295_011:0535b23": "當機不薦眼如癡。豈辨鋒鋩未露時。日暮草鞋頭戴",
    "X65n1295_011:0535b24": "去。暗中拊掌笑嘻嘻。(成枯木)。",
    "X65n1295_011:0535c01": "作者縱橫斬萬機。趙州頭戴草鞋時。當臺寶鑑無私",
    "X65n1295_011:0535c02": "燭。離匣金刀豈亂揮。(羅漢南)。",
    "X65n1295_011:0535c03": "伯牙之絃。鸞膠可續。調古風淳。霜月可掬。南泉南泉。",
    "X65n1295_011:0535c04": "龍象繼躅。(佛心才　二)。",
    "X65n1295_011:0535c05": "草鞋頭戴與誰論。四海無風浪自平。解道曲終人不",
    "X65n1295_011:0535c06": "見。江頭嬴得數峯青。",
    "X65n1295_011:0535c07": "五色狸奴盡力爭。及乎按劒總生盲。分身兩處重相",
    "X65n1295_011:0535c08": "為。直得悲風動地生。(龍門遠　二)。",
    "X65n1295_011:0535c09": "安國安家不在兵。魯連一箭亦多情。三千劒客今何",
    "X65n1295_011:0535c10": "在。獨許將軍建太平。",
    "X65n1295_011:0535c11": "要得狸奴覿面酬。渾如鉗口鎻咽喉。一刀兩段從公",
    "X65n1295_011:0535c12": "斷。直得悲風動地愁。(佛燈珣　二)。",
    "X65n1295_011:0535c13": "堂前飯店重新販。屋裏揚州勝外求。頭戴草鞋高跨",
    "X65n1295_011:0535c14": "步。晚春江景也風流。",
    "X65n1295_011:0535c15": "斬了猫兒問諗師。草鞋頭戴自知時。兩堂不是無言",
    "X65n1295_011:0535c16": "對。只要全提向上機。(踈山如)。",
    "X65n1295_011:0535c17": "南泉提起為諸人。自是諸人眼不親。付與趙州呈好",
    "X65n1295_011:0535c18": "手。拈來覿面便翻身。(楚安方)。",
    "X65n1295_011:0535c19": "【續收】捕鼠有功人競愛。霜刀揮處罷相爭。太平本是將",
    "X65n1295_011:0535c20": "軍致。不許將軍見太平。(石[(工*几)/石]明)。",
    "X65n1295_011:0535c21": "縮水酒越濃。負心人越窮。鐵剛刀自利。不用苦磨礱。",
    "X65n1295_011:0535c22": "草鞋頭戴今何在。我見牽來劈面舂。(闡提照)。",
    "X65n1295_011:0535c23": "石裏藏金誰辨別。遊人但見蘚痕斑。却被石人窺得",
    "X65n1295_011:0535c24": "破。鐵船載入洞庭山。(雪竇宗)。",
    "X65n1295_011:0536a01": "放去若雷奔。收來如掣電。不識李將軍。徒學穿楊箭。",
    "X65n1295_011:0536a02": "(南堂興　二)。",
    "X65n1295_011:0536a03": "趙州牙如劒樹。南泉口似血盆。兩箇無孔鐵槌。打就",
    "X65n1295_011:0536a04": "一合乾坤。釋迦老子不會。問取彌勒世尊。",
    "X65n1295_011:0536a05": "手握乾坤殺活機。縱橫施設在臨時。滿堂兔馬非龍",
    "X65n1295_011:0536a06": "象。大用堂堂總不知。(胡文定公安國)。",
    "X65n1295_011:0536a07": "南泉提起下刀誅。六臂修羅救得無。設使兩堂俱道",
    "X65n1295_011:0536a08": "得。也應流血滿街衢。(廣德光孝慜)。",
    "X65n1295_011:0536a09": "提起分明斬處親。落花飛絮撲行人。頭戴草鞋出門",
    "X65n1295_011:0536a10": "去。四月圓荷葉葉新。(檇李楶)。",
    "X65n1295_011:0536a11": "青蛇提起血腥臊。幾箇男兒有膽毛。直下血流猶未",
    "X65n1295_011:0536a12": "覺。舉頭還見鐵山高。(簡堂機)。",
    "X65n1295_011:0536a13": "南泉一刀斬了。趙州戴履摩挲。雖然子承父業。滿地",
    "X65n1295_011:0536a14": "老鼠奈何。(典牛游)。",
    "X65n1295_011:0536a15": "當日臨崖看滸眼。至今觀水憶南泉。趙州頭戴草鞋",
    "X65n1295_011:0536a16": "去。漁翁腰帶好牽船。(龍牙言)。",
    "X65n1295_011:0536a17": "克己堂前開飯店。股肱屋裏販揚州。頭戴草鞋呈醜",
    "X65n1295_011:0536a18": "拙。湊成一段好風流。(或菴體)。",
    "X65n1295_011:0536a19": "手按吹毛豈易為。兩堂要活死猫兒。趙州上樹安身",
    "X65n1295_011:0536a20": "法。多少傍人眼搭眵。(別峯印)。",
    "X65n1295_011:0536a21": "南泉揮劒斬猫兒。殺活唯憑作者知。權柄一朝如在",
    "X65n1295_011:0536a22": "手。分明看取令行時。(尼無著總)。",
    "X65n1295_011:0536a23": "草鞋頭戴有譊訛。諸老機鋒會得麼。道泰不傳天子",
    "X65n1295_011:0536a24": "令。時清休唱太平歌。",
    "X65n1295_011:0536b01": "一刀兩段絕譊訛。天下禪和不奈何。頭戴草鞋重漏",
    "X65n1295_011:0536b02": "泄。知恩者少負恩多。(木菴永)。",
    "X65n1295_011:0536b03": "趙州若在。倒行此令。奪却刀子。南泉乞命。(無門開)。",
    "X65n1295_011:0536b04": "盡力提持只一刀。狸奴從此脫皮毛。血流滿地成狼",
    "X65n1295_011:0536b05": "籍。暗為春風染小桃。(無凖範)。",
    "X65n1295_011:0536b06": "一刀成兩段。釋得二僧爭。草鞋頭戴出。猫兒無再生。",
    "X65n1295_011:0536b07": "(橫川珙)。",
    "X65n1295_011:0536b08": "【增收】南泉因僧問訊叉手而立。師曰。太俗生。其僧便",
    "X65n1295_011:0536b09": "合掌。師曰。太僧生。僧無對。　頌曰。",
    "X65n1295_011:0536b10": "合掌太僧。叉手太俗。撒手出門。山青水綠。換步移身",
    "X65n1295_011:0536b11": "振古風。木人共唱無生曲。(大洪遂)。",
    "X65n1295_011:0536b12": "南北東西無不利。令人深愛老南泉。眉毛廝繫如相",
    "X65n1295_011:0536b13": "似。鼻孔遼天不著穿。(龍門遠)。",
    "X65n1295_011:0536b14": "南泉示眾曰。王老師要賣身。阿誰要買。一僧出",
    "X65n1295_011:0536b15": "曰。某甲買。師曰。他不作貴價。不作賤價。汝作麼",
    "X65n1295_011:0536b16": "生買。僧無對　臥龍代云。屬某甲去也　禾山",
    "X65n1295_011:0536b17": "代云。是何道理　趙州代云。明年來與和尚縫",
    "X65n1295_011:0536b18": "箇布衫。　頌曰。",
    "X65n1295_011:0536b19": "王老明明要賣身。一時分付與傍人。可憐天下爭酬",
    "X65n1295_011:0536b20": "價(請續此句　佛印元)。",
    "X65n1295_011:0536b21": "貴賤非同價不常。箇中交道沒商量。趙州布衫應時",
    "X65n1295_011:0536b22": "用。一任閑人說短長。(泉太道)。",
    "X65n1295_011:0536b23": "南泉鋪席大開張。差寶希珍壓市行。競買雖多酬價",
    "X65n1295_011:0536b24": "少。至今天下錯商量。(野軒遵)。",
    "X65n1295_011:0536c01": "賣身王老難為價。貴賤俱非不易酬。若使當時無退",
    "X65n1295_011:0536c02": "悔。喚來分付與園頭。(海印信)。",
    "X65n1295_011:0536c03": "王老哀哉不惜身。臨危將賣與何人。若無令子輕酬",
    "X65n1295_011:0536c04": "價。往往一年空過春。(保寧勇)。",
    "X65n1295_011:0536c05": "【續收】不作貴兮不作賤。翻覆高低隔一線。利害分明說",
    "X65n1295_011:0536c06": "向人。怜悧衲僧見不見。(獃堂定)。",
    "X65n1295_011:0536c07": "南泉與歸宗麻谷。同去參禮南陽國師。先於路",
    "X65n1295_011:0536c08": "上畫一圓相曰。道得即去。宗便於圓相中坐。谷",
    "X65n1295_011:0536c09": "作女人拜。師曰。與麼則不去也。宗曰。是什麼心",
    "X65n1295_011:0536c10": "行。師乃相喚曰。不去禮國師　玄覺云。只如南",
    "X65n1295_011:0536c11": "泉恁麼道。是肯底語。不肯語　雲居錫云。比來",
    "X65n1295_011:0536c12": "去禮拜國師。南泉為甚麼却相喚回。且道古人",
    "X65n1295_011:0536c13": "意作麼生。　頌曰。",
    "X65n1295_011:0536c14": "國師欲見義多般。圓坐端居拜請看。不去同音聞便",
    "X65n1295_011:0536c15": "解。久經行陣奪旗旛。(汾陽昭)。",
    "X65n1295_011:0536c16": "由基箭射猿。繞樹何太直。千箇與萬箇。是誰曾中的。",
    "X65n1295_011:0536c17": "相呼相喚歸去來。曹溪路上休登陟。復云。曹溪路坦",
    "X65n1295_011:0536c18": "平。為什麼休登陟。(雪竇顯)。",
    "X65n1295_011:0536c19": "三人同行。必有我師焉。擇其善者而從之。其不善者",
    "X65n1295_011:0536c20": "而改之。(翠巖真)。",
    "X65n1295_011:0536c21": "三箇同人去選官。偶值清風明月夜。或吟或詠或彈",
    "X65n1295_011:0536c22": "琴。夜靜更闌猶未捨。忽覺天明歸去來。他時自有知",
    "X65n1295_011:0536c23": "音者。(海印信)。",
    "X65n1295_011:0536c24": "漫漫大地盈尺雪。江湖一片難分別。漁父披蓑月下",
    "X65n1295_011:0537a01": "歸。誰道夜行人路絕。(保寧勇)。",
    "X65n1295_011:0537a02": "三人禮拜南陽去。半路抽身信已通。休論東西與南",
    "X65n1295_011:0537a03": "北。此心千里自同風。(草堂清)。",
    "X65n1295_011:0537a04": "巧奪豪拈浪苦辛。誰能於此辨疎親。落花芳草空歧",
    "X65n1295_011:0537a05": "路。細雨斜風不見人。(旻古佛)。",
    "X65n1295_011:0537a06": "珍重南陽好在哉。三人半路不空回。道存目擊猶多",
    "X65n1295_011:0537a07": "事。若遇知音請舉來。(雲巖因)。",
    "X65n1295_011:0537a08": "同氣相求事可論。一回見面一歡情。兩行何處閒文",
    "X65n1295_011:0537a09": "字。一隊誰家好弟兄。(龍門遠)。",
    "X65n1295_011:0537a10": "同坑無異土。千古少人知。月下休相喚。還從舊路歸。",
    "X65n1295_011:0537a11": "(開福寧)。",
    "X65n1295_011:0537a12": "南泉麻谷與歸宗。道眼元來總不通。去禮國師瞻相",
    "X65n1295_011:0537a13": "好。區區只到半途中。(踈山如)。",
    "X65n1295_011:0537a14": "【續收】手擕花鼓到城根。反著麻鞋過短門。笑把柴頭書",
    "X65n1295_011:0537a15": "古字。大家來步月黃昏。(月堂昌)。",
    "X65n1295_011:0537a16": "野店齋餘聊問津。作家竿木鎮隨身。相逢盡道休官",
    "X65n1295_011:0537a17": "去。林下何曾見一人。(尼無著總)。",
    "X65n1295_011:0537a18": "氣直語直。眼親手親。峯巒競秀。紅紫爭春。神通妙用",
    "X65n1295_011:0537a19": "施呈盡。要見國師猶隔津。(且菴仁)。",
    "X65n1295_011:0537a20": "金鍼繡出玉鴛鴦。石女擎來不覆藏。剛被木人偷眼",
    "X65n1295_011:0537a21": "覷。至今兩兩不成雙。(萬菴柔)。",
    "X65n1295_011:0537a22": "各將財本去經營。上國如天好趂晴。未出門時先筭",
    "X65n1295_011:0537a23": "帳。如何得到鳳凰城。(虛堂愚)。",
    "X65n1295_011:0537a24": "圓相中間坐底誰。便施女拜各呈機。國師道大徧天",
    "X65n1295_011:0537b01": "下。未許尋常人得知。(橫川珙)。",
    "X65n1295_011:0537b02": "【增收】南泉翫月次。趙州指月問曰。何時得恁麼。師曰。",
    "X65n1295_011:0537b03": "王老師二十年前亦恁麼來。曰只今作麼生。師",
    "X65n1295_011:0537b04": "便歸方丈。　頌曰。",
    "X65n1295_011:0537b05": "劒落寒潭謾刻舟。霜花浪急使人愁。若憑言語論高",
    "X65n1295_011:0537b06": "下。嬴得南泉一默酬。(虎頭上座)。",
    "X65n1295_011:0537b07": "趙州捧出菱花鏡。王老親拈白玉槌。一擊當陽令瓦",
    "X65n1295_011:0537b08": "碎。此心能有幾人知。幾人知。兩箇分明是赤眉。風前",
    "X65n1295_011:0537b09": "月下揚家醜。笑倒靈山老古錐。(慈受深)。",
    "X65n1295_011:0537b10": "皎月團團麗碧天。趙州王老翫階前。二人心眼俱相",
    "X65n1295_011:0537b11": "似。光彩從來共宛然。(本覺一)。",
    "X65n1295_011:0537b12": "劒落寒潭謾刻舟。霜花浪急使人愁。漁翁罷釣歸深",
    "X65n1295_011:0537b13": "塢。一隻鴛鴦落渡頭。(上方岳)。",
    "X65n1295_011:0537b14": "【增收】南泉因趙州問。道非物外。物外非道。如何是物",
    "X65n1295_011:0537b15": "外道。師便打。州捉住棒云。已後莫錯打人去。師",
    "X65n1295_011:0537b16": "曰。龍蛇易辨。衲子難謾(聯燈錄與此稍異。乃示眾云。道非物外。物外非",
    "X65n1295_011:0537b17": "道趙州出問。如何是物外道。師便打。州捉住云。和尚莫打某甲。已後錯打人去在。師擲下棒云。龍蛇",
    "X65n1295_011:0537b18": "易辨衲子難謾)。　頌曰。",
    "X65n1295_011:0537b19": "軟纏藏鋒入陣來。盡將擒下眼瞠開。死生一決英雄",
    "X65n1295_011:0537b20": "士。文武雙行將相才。(保寧勇)。",
    "X65n1295_011:0537b21": "龍蛇能易辨。衲子最難謾。性淨秋空闊。心清巨海寬。",
    "X65n1295_011:0537b22": "天涯毫末見。世界掌中觀。萬法不為侶。西江一吸乾。",
    "X65n1295_011:0537b23": "(南堂興)。",
    "X65n1295_011:0537b24": "【增收】南泉住菴時。有一僧到菴。師向其僧道。某甲上",
    "X65n1295_011:0537c01": "山。待到齋時作飯自喫了。送一分來山上。少時",
    "X65n1295_011:0537c02": "其僧自喫了。却一時打破家事就牀臥。師待不",
    "X65n1295_011:0537c03": "見來。遂歸見僧臥。師亦去一邊而臥。僧便起去。",
    "X65n1295_011:0537c04": "師住後曰。我往前住菴時。有箇伶俐道者。直至",
    "X65n1295_011:0537c05": "如今不見。　頌曰。",
    "X65n1295_011:0537c06": "吹毛劒利。逆水波清。丈夫志氣。不順人情。君征塞北。",
    "X65n1295_011:0537c07": "我伐西秦。千古萬古。共樂昇平。(南堂興)。",
    "X65n1295_011:0537c08": "短袴長衫白苧巾。咿咿月下急推輪。洛陽路上相逢",
    "X65n1295_011:0537c09": "著。盡是經商買賣人。(虛堂愚)。",
    "X65n1295_011:0537c10": "斬猫機用未為過。猶勝厨中打粥鍋。纔有此心招此",
    "X65n1295_011:0537c11": "報。惡人無奈惡人何。(寶葉源)。",
    "X65n1295_011:0537c12": "【增收】南泉謂座主曰。你與我講經得麼。主曰。和尚為",
    "X65n1295_011:0537c13": "某甲說禪。某甲與和尚講經。師曰。不可將金彈",
    "X65n1295_011:0537c14": "子換銀彈子去。　頌曰。",
    "X65n1295_011:0537c15": "盤走珠兮珠走盤。當機脫略好生觀。世人知貴不知",
    "X65n1295_011:0537c16": "價。信手拈來也不難。(正堂辯)。",
    "X65n1295_011:0537c17": "南泉因僧問。和尚百年後。向什麼處去。師曰。山",
    "X65n1295_011:0537c18": "下作一頭水牯牛去。曰某甲隨和尚去。還得也",
    "X65n1295_011:0537c19": "無。師曰。汝若隨我。即須銜取一莖草來。　頌曰。",
    "X65n1295_011:0537c20": "類中難辨要分明。戴角披毛卒未醒。銜取草來方定",
    "X65n1295_011:0537c21": "動。頭頭物物自真靈。(汾陽昭)。",
    "X65n1295_011:0537c22": "行履從來異類中。不知頭角與誰同。若衘水草時相",
    "X65n1295_011:0537c23": "見。擺尾搖頭四野風。(佛印元)。",
    "X65n1295_011:0537c24": "異類中行得自由。拽穿鼻孔卒難收。草枝銜得相逢",
    "X65n1295_011:0538a01": "處。高臥深雲任白頭。(佛慧泉)。",
    "X65n1295_011:0538a02": "南泉在山上刈茅次。有僧問。南泉路什向麼處",
    "X65n1295_011:0538a03": "去。師拈起鎌子曰。我這鎌子是三十文錢買。曰",
    "X65n1295_011:0538a04": "我不問這箇。南泉路向什麼處去。師曰。我用得",
    "X65n1295_011:0538a05": "最快。　頌曰。",
    "X65n1295_011:0538a06": "茆鎌使得快如風。三十青蚨建大功。南泉向上路難",
    "X65n1295_011:0538a07": "到。到者方知觸處通。(照覺總)。",
    "X65n1295_011:0538a08": "茆鎌三十文錢買。覿面高提第一籌。直下便知歸去",
    "X65n1295_011:0538a09": "路。也須更上一層樓。(圓通僊　二)。",
    "X65n1295_011:0538a10": "撥草瞻風探祖禪。誰知草裏有南泉。分明一句無私",
    "X65n1295_011:0538a11": "語。徹骨風生天地寒。",
    "X65n1295_011:0538a12": "王老真機迅若風。示人方便孰能通。茆鎌舉起神鋒",
    "X65n1295_011:0538a13": "露。驚得泥牛過海東。(智海清)。",
    "X65n1295_011:0538a14": "問路分明指路頭。青蚨三十不輕酬。用時最快無機",
    "X65n1295_011:0538a15": "巧。無味之談塞眾流。(真如哲)。",
    "X65n1295_011:0538a16": "我這鎌子用得快。當時三十文錢買。南泉門下路歧",
    "X65n1295_011:0538a17": "通。寄語行人著精彩。(天童覺)。",
    "X65n1295_011:0538a18": "匇匇禪客問南泉。欵段徒勞痛下鞭。今日為君重漏",
    "X65n1295_011:0538a19": "泄。翩翩孤鴈下遙天。(道場如)。",
    "X65n1295_011:0538a20": "【增收】南泉曰。三世諸佛不知有。狸奴白牯却知有。",
    "X65n1295_011:0538a21": "　頌曰。",
    "X65n1295_011:0538a22": "喫官酒臥官街。當處死當處埋。沙場無限英雄漢。堆",
    "X65n1295_011:0538a23": "山積嶽露屍骸。(大溈智)。",
    "X65n1295_011:0538a24": "三世諸佛不知有。一一面南看北斗。狸奴白牯却知",
    "X65n1295_011:0538b01": "有。戴角擎頭師子吼。四稜塌地又團欒。八角磨盤空",
    "X65n1295_011:0538b02": "裏走。擬推尋劈脊摟。拈得鼻孔失却口。為問普化一",
    "X65n1295_011:0538b03": "頭驢。何似子湖一隻狗。(圓悟勤)。",
    "X65n1295_011:0538b04": "三世諸佛不知有。老老大大外邊走。眼皮蓋盡五須",
    "X65n1295_011:0538b05": "彌。大洋海裏翻筋斗。(徑山杲　二)。",
    "X65n1295_011:0538b06": "狸奴白牯却知有。瀑布不溜青山走。堪笑無端王老",
    "X65n1295_011:0538b07": "師。錯認簸箕作熨斗。",
    "X65n1295_011:0538b08": "越鳥巢南枝。胡馬嘶北風。狸奴并白牯。寸步不曾通。",
    "X65n1295_011:0538b09": "千山都坐斷。萬派盡朝東。天王纔合掌。那吒撲帝鍾。",
    "X65n1295_011:0538b10": "(或菴體)。",
    "X65n1295_011:0538b11": "野老祭江神。乞兒打筋斗。莫作兩般看。等是揚家醜。",
    "X65n1295_011:0538b12": "(村翁銛)。",
    "X65n1295_011:0538b13": "【增收】南泉魯祖杉山歸宗四人。離馬祖處去各住菴。",
    "X65n1295_011:0538b14": "於路分袂處。師插下拄杖曰。道得也被這箇礙。",
    "X65n1295_011:0538b15": "道不得也被這箇礙。歸宗拽拄杖打師一下曰。",
    "X65n1295_011:0538b16": "只是者箇。王老師說什麼礙與不礙。魯祖曰。只",
    "X65n1295_011:0538b17": "此一句大播天下。宗曰。還有不播者麼。祖曰有。",
    "X65n1295_011:0538b18": "宗曰。作麼生是不播者。祖作掌勢。　頌曰。",
    "X65n1295_011:0538b19": "同門曰朋。同志曰友。同門同志。始終相守。長大分離。",
    "X65n1295_011:0538b20": "得緣好醜。同條生也大家知。同條死也誰知有。一句",
    "X65n1295_011:0538b21": "分明播天下。無味之談塞人口。(大圓智)。",
    "X65n1295_011:0538b22": "難兄難弟。一二三四。同母而生。箇箇相似。竿木隨身。",
    "X65n1295_011:0538b23": "逢場作戲。莫言礙塞不得。一句播天播地。(佛鑑懃)。",
    "X65n1295_011:0538b24": "礙與不礙。龍吟霧起。播與不播。蠅附驥尾。南北東西。",
    "X65n1295_011:0538c01": "千里萬里。俊哉。(正覺顯)。",
    "X65n1295_011:0538c02": "【增收】南泉巡堂次。牽一頭牛入堂。首座以手拊牛背",
    "X65n1295_011:0538c03": "一下。師便休去。趙州以草二束。放在首座前。",
    "X65n1295_011:0538c04": "　頌曰。",
    "X65n1295_011:0538c05": "等將草料好供看。何故皮毛要一般。惹起羣中相似",
    "X65n1295_011:0538c06": "者。翻令頭角不完全。(寶葉源)。",
    "X65n1295_011:0538c07": "【增收】南泉訪百丈。丈問甚處來。師曰。江西來。丈曰。還",
    "X65n1295_011:0538c08": "將得馬大師真來麼。師曰。只這是。丈曰。背後底",
    "X65n1295_011:0538c09": "[妳女+口]。師拂袖便去。　頌曰。",
    "X65n1295_011:0538c10": "八面當風祇這是。拂袖之談動天地。堪愛賣身王老",
    "X65n1295_011:0538c11": "師。不作賤兮不作貴。(龍門遠)。",
    "X65n1295_011:0538c12": "兄難兄弟難弟。馬祖真只這是。撼動西江十八灘。水",
    "X65n1295_011:0538c13": "面無風波自起。(石溪月)。",
    "X65n1295_011:0538c14": "【增收】南泉因趙州問。明頭合暗頭合。師便歸方丈。州",
    "X65n1295_011:0538c15": "到僧堂前曰。堂頭老漢。被我一問。直得無言可",
    "X65n1295_011:0538c16": "對。首座曰。莫道和尚無語。自是上座不會。州便",
    "X65n1295_011:0538c17": "掌曰。這一掌本是堂頭老漢喫　五祖戒云。正",
    "X65n1295_011:0538c18": "賊走却。邏賊人喫棒。又云。南泉當斷。返招其亂。",
    "X65n1295_011:0538c19": "　頌曰。",
    "X65n1295_011:0538c20": "大事當陽已皎然。十分須是更周圓。堂中上座黑如",
    "X65n1295_011:0538c21": "漆。冷地為誰喫暗拳。(保寧勇)。",
    "X65n1295_011:0538c22": "【增收】南泉示眾曰。王老師自小養一頭水牯牛。擬向",
    "X65n1295_011:0538c23": "溪東牧。不免食他國王水草。向溪西牧。亦不免",
    "X65n1295_011:0538c24": "食他國王水草。如今不免隨分納些些。總不見",
    "X65n1295_011:0539a01": "得。　頌曰。",
    "X65n1295_011:0539a02": "溪東去溪西去。難免官家苗稅賦。直饒隨分供輸。未",
    "X65n1295_011:0539a03": "解牽牛去住。(楊無為)。",
    "X65n1295_011:0539a04": "垂垂楊柳暗溪頭。不問東西却自由。幾度醉眠牛背",
    "X65n1295_011:0539a05": "上。數聲橫笛一輪秋。(懶菴樞)。",
    "X65n1295_011:0539a06": "南泉水牯自天然。隨分些些任變遷。大笑一聲天地",
    "X65n1295_011:0539a07": "窄。更無佛法與人傳。(月林觀)。",
    "X65n1295_011:0539a08": "不放溪東西。隨分納些兒。冷暖只自知。分明說向誰。",
    "X65n1295_011:0539a09": "(木菴永)。",
    "X65n1295_011:0539a10": "南泉水牯忘鞭索。南北東西共一家。王稅及時都納",
    "X65n1295_011:0539a11": "了。牧童橫笛遠山斜。(天目禮)。",
    "X65n1295_011:0539a12": "不如隨分納些些。喚作平常事已差。綠草溪邊頭角",
    "X65n1295_011:0539a13": "露。一蓑煙雨屬誰家。(鐵牛印)。",
    "X65n1295_011:0539a14": "【增收】南泉一日因齋次。乃自將生盤去。首座前出生。",
    "X65n1295_011:0539a15": "時杉山堅和尚為首座。乃曰無生。師曰。無生猶",
    "X65n1295_011:0539a16": "是末。師纔行數步。座乃召曰。長老長老。師回顧",
    "X65n1295_011:0539a17": "曰。作麼。座曰。莫道是末。　頌曰。",
    "X65n1295_011:0539a18": "古老巡堂親掠生。渡水行舟不易耕。莫道無生猶是",
    "X65n1295_011:0539a19": "末。纖毫不了亂縱橫。(智門祚)。",
    "X65n1295_011:0539a20": "【增收】南泉問座主。講得甚麼經。曰彌勒下生經。師曰。",
    "X65n1295_011:0539a21": "彌勒甚麼時下生。曰現在天宮未來。師曰。天上",
    "X65n1295_011:0539a22": "無彌勒。地下無彌勒。洞山舉問雲居。居云。天上",
    "X65n1295_011:0539a23": "無彌勒。地下無彌勒。未審誰與安名。洞山被問。",
    "X65n1295_011:0539a24": "直得禪牀振動。乃云。吾在雲巖曾問老人。直得",
    "X65n1295_011:0539b01": "火爐振動。今日被子問。直得通身汗流。　頌曰。",
    "X65n1295_011:0539b02": "禪牀驚振被搽糊。惹得兒孫不丈夫。拄杖劈頭連打",
    "X65n1295_011:0539b03": "出。也教知道赤鬚胡。(龍門遠)。",
    "X65n1295_011:0539b04": "【增收】雲居悟云。昔日東山和尚謂眾曰。天上無彌勒。",
    "X65n1295_011:0539b05": "地下無彌勒。十字街頭被人喚作賊。且道此人",
    "X65n1295_011:0539b06": "被他喚作賊。懽喜則是。煩惱則是。元來也不懽",
    "X65n1295_011:0539b07": "喜亦不煩惱。何故。為伊有箇著到處。乃頌曰。",
    "X65n1295_011:0539b08": "被人喚作賊。吞聲便飲氣。雖然言語惡。真箇好滋味。",
    "X65n1295_011:0539b09": "不向如來行處行。丈夫自有衝天志。",
    "X65n1295_011:0539b10": "上天下地無彌勒。安名立字是何因。黃金自有黃金",
    "X65n1295_011:0539b11": "價。終不和沙賣與人。(文殊道)。",
    "X65n1295_011:0539b12": "【增收】南泉因趙州問。離四句絕百非。請師道。師下座",
    "X65n1295_011:0539b13": "歸方丈。州曰。這老和尚每常口爬爬地。及其問",
    "X65n1295_011:0539b14": "著。一言不措。侍者曰。莫道和尚無語好。州便打",
    "X65n1295_011:0539b15": "一掌云。這一掌合是王老師喫。　頌曰。",
    "X65n1295_011:0539b16": "離四句絕百非。作者相諳識得伊。跳下禪牀便歸去。",
    "X65n1295_011:0539b17": "從他鷂子搏天飛。(智門祚)。",
    "X65n1295_011:0539b18": "南泉一日不赴堂。侍者請赴堂。師曰。我今日在",
    "X65n1295_011:0539b19": "莊上喫油糍飽。曰和尚不曾出入。師曰。汝去問",
    "X65n1295_011:0539b20": "莊主。者方出門。忽見莊主歸謝。和尚到莊喫油",
    "X65n1295_011:0539b21": "糍。　頌曰。",
    "X65n1295_011:0539b22": "咄哉王老師。赤窮身也賣。喫些油糍歸。至今被人怪。",
    "X65n1295_011:0539b23": "(典牛游)。",
    "X65n1295_011:0539b24": "不出方丈門。已到莊上坐。好一飣油糍。至今咬不破。",
    "X65n1295_011:0539c01": "(萬菴如)。",
    "X65n1295_011:0539c02": "騎虎穿市過。把火去偷猪。主人開眼睡。鄰舍呌失驢。",
    "X65n1295_011:0539c03": "(卍菴顏)。",
    "X65n1295_011:0539c04": "偷喫油糍。賣弄口觜。年老成魔。謾神[言*赫]鬼。(潛菴光)。",
    "X65n1295_011:0539c05": "阿魏無真。水銀無假。老倒南泉。可知禮也。(復菴封)。",
    "X65n1295_011:0539c06": "杭州鹽官齊安國師。(嗣馬祖)一日喚侍者曰。將",
    "X65n1295_011:0539c07": "犀牛扇子來。者曰破也。師曰。扇子既破。還我犀",
    "X65n1295_011:0539c08": "牛兒來。者無對　投子代云。不辭將出。恐頭角",
    "X65n1295_011:0539c09": "不全　資福代作圓相。心中書牛字　石霜代",
    "X65n1295_011:0539c10": "云。若還和尚即無也　保福云。和尚年尊。別請",
    "X65n1295_011:0539c11": "人好。　頌曰。",
    "X65n1295_011:0539c12": "犀牛扇子用多時。問著元來總不知。無限清風與頭",
    "X65n1295_011:0539c13": "角。盡隨雲雨去難追。(雪竇顯)。",
    "X65n1295_011:0539c14": "可憐一柄犀牛扇。謾道曾遭已破除。無限清風隨手",
    "X65n1295_011:0539c15": "處。卓然頭角出寰區。(白雲端)。",
    "X65n1295_011:0539c16": "扇子破索犀牛。圈欒中字有來由。誰知桂轂千年魄。",
    "X65n1295_011:0539c17": "妙在通明一點秋。(天童覺)。",
    "X65n1295_011:0539c18": "老師底死索犀牛。用處其誰得自由。侍者不知頭角",
    "X65n1295_011:0539c19": "具。鼻根繩索被他收。(祖印明)。",
    "X65n1295_011:0539c20": "明月冷相照。清風卒未休。鹽官無限意。何用覔犀牛。",
    "X65n1295_011:0539c21": "(草堂清)。",
    "X65n1295_011:0539c22": "犀牛扇子用多年。歷掌清機授手傳。頭角不全收拾",
    "X65n1295_011:0539c23": "取。雨餘風月滿長川。(佛燈珣)。",
    "X65n1295_011:0539c24": "【續收】扇上犀牛從古畫。索來既破要元牛。縱教戴子重",
    "X65n1295_011:0540a01": "描出。不是當時那一頭。(勝因戲魚靜)。",
    "X65n1295_011:0540a02": "炎暑蒸人汗似湯。鹽官用底豈尋常。輕搖休問犀牛",
    "X65n1295_011:0540a03": "在。拈出清風宇宙涼。(虎丘隆)。",
    "X65n1295_011:0540a04": "犀牛扇子有來由。幾度拈來幾度休。荷葉亂傾珠的",
    "X65n1295_011:0540a05": "皪。一番雨過碧溪頭。(懶菴樞)。",
    "X65n1295_011:0540a06": "扇子分明都破了。鹽官却又索犀牛。須知侍者難開",
    "X65n1295_011:0540a07": "口。無可還他即便休。(天目禮)。",
    "X65n1295_011:0540a08": "【增收】鹽官一日謂眾曰。虗空為鼓。須彌為椎。甚麼人",
    "X65n1295_011:0540a09": "打得。眾無對　有人舉似南泉。泉云。王老師不",
    "X65n1295_011:0540a10": "打這破鼓　法眼別云。王老師不打。　頌曰。",
    "X65n1295_011:0540a11": "南泉王老太無端。却逐鹽官作樂官。西祖令嚴行禁",
    "X65n1295_011:0540a12": "止。免他禪會錯欣歡。(南巖勝)。",
    "X65n1295_011:0540a13": "虗空為鼓。須彌為椎。要打便打。莫問是誰。(應菴華)。",
    "X65n1295_011:0540a14": "國師費力置面鼓。猶勝塗毒萬千千。解打南泉非好",
    "X65n1295_011:0540a15": "手。至今天下勿聲冤。(野牛平)。",
    "X65n1295_011:0540a16": "【增收】鹽官因僧問。如何是本身盧舍那。師曰。與老僧",
    "X65n1295_011:0540a17": "過淨瓶來。僧將淨瓶至。師曰。却安舊處著。僧安",
    "X65n1295_011:0540a18": "了復來問。如何是本身盧舍那。師曰。古佛過去",
    "X65n1295_011:0540a19": "久矣。　頌曰。",
    "X65n1295_011:0540a20": "兩手分明過淨瓶。不知身已在隍城。直饒便具金剛",
    "X65n1295_011:0540a21": "眼。也較溈山半月程。(上方益)。",
    "X65n1295_011:0540a22": "鳥之行空。魚之在水。江湖相忘。雲天得志。擬心一絲。",
    "X65n1295_011:0540a23": "對面千里。知恩報恩。人間幾幾。(天童覺)。",
    "X65n1295_011:0540a24": "廬山歸宗智常禪師。(嗣馬祖)一日剗草次。有講",
    "X65n1295_011:0540b01": "僧來參。忽見一蛇過。師以鋤斷之。僧曰。久嚮歸",
    "X65n1295_011:0540b02": "宗。元來是箇麤行沙門。師曰。你麤我麤。曰如何",
    "X65n1295_011:0540b03": "是麤。師竪起鋤頭。曰如何是細。師作斬蛇勢。曰",
    "X65n1295_011:0540b04": "與麼則依而行之。師曰。依而行之且致。甚處見",
    "X65n1295_011:0540b05": "我斬蛇。僧無對。　頌曰。",
    "X65n1295_011:0540b06": "廬岳宗師接上機。斬蛇特地施慈悲。高茆座主驚忙",
    "X65n1295_011:0540b07": "怕。却道麤心錯是非。(汾陽昭)。",
    "X65n1295_011:0540b08": "大用縱橫掣電機。爍迦羅眼尚膠[米*离]。迷徒夢裏爭唇",
    "X65n1295_011:0540b09": "吻。却憶隨他去一隨。(海印信)。",
    "X65n1295_011:0540b10": "千尋竿上翻筋斗。大海波心擲釣鈎。大體還他肌骨",
    "X65n1295_011:0540b11": "好。不搽紅粉也風流。(南華昺)。",
    "X65n1295_011:0540b12": "【續收】斬蛇却非小小事。直是教他脫苦輪。座主高茆心",
    "X65n1295_011:0540b13": "未泯。如何胡亂妄通言。(橫川洪)。",
    "X65n1295_011:0540b14": "【增收】歸宗示眾曰。吾今欲說禪。諸子總近前。大眾進",
    "X65n1295_011:0540b15": "前。師曰。汝聽觀音行。善應諸方所。僧問。如何是",
    "X65n1295_011:0540b16": "觀音行。師彈指曰。諸人還聞麼。曰聞。師曰。一隊",
    "X65n1295_011:0540b17": "漢。向這裏覔箇什麼。以拄杖打趂。呵呵大笑歸",
    "X65n1295_011:0540b18": "方丈。　頌曰。",
    "X65n1295_011:0540b19": "無學彈指超。圓通耳根淨。透出聞不聞。妙哉觀音行。",
    "X65n1295_011:0540b20": "棒頭指出金剛王。嶮惡道中為津梁。(圓悟勤)。",
    "X65n1295_011:0540b21": "【增收】歸宗因泥壁次。白舍人來。師便問。君子儒小人",
    "X65n1295_011:0540b22": "儒。白曰。君子儒。師乃打泥盤一下。白遂過泥與",
    "X65n1295_011:0540b23": "師。師接得便使。(良久云)莫便是快俊底白侍郎",
    "X65n1295_011:0540b24": "否。曰不敢。師曰。祇有過泥分。　頌曰。",
    "X65n1295_011:0540c01": "堂堂非是小人儒。得得深雲訪隱居。已與過泥殊不",
    "X65n1295_011:0540c02": "恥。更何言外見親疎。(寶葉源)。",
    "X65n1295_011:0540c03": "【增收】歸宗因小師辭。乃問甚處去。曰諸方學五味禪",
    "X65n1295_011:0540c04": "去。師曰。諸方有五味禪。我這裏只有一味禪。僧",
    "X65n1295_011:0540c05": "便問。如何是和尚一味禪。師便打。僧曰。會也會",
    "X65n1295_011:0540c06": "也。師曰。道來道來。僧纔開口。師又打。　頌曰。",
    "X65n1295_011:0540c07": "五味與一味。喫了須噫氣。金輪峯下令行時。凜凜清",
    "X65n1295_011:0540c08": "風誠可畏。(石[(工*几)/石]明)。",
    "X65n1295_011:0540c09": "私醞香醇價又輕。至今官路少人行。歸宗一味如連",
    "X65n1295_011:0540c10": "苦。蹉過叢林幾後生。(長靈卓)。",
    "X65n1295_011:0540c11": "【增收】歸宗因僧問。如何是玄旨。師曰。無人能會。曰向",
    "X65n1295_011:0540c12": "者如何。師曰。有向即乖。曰不向者如何。師曰。誰",
    "X65n1295_011:0540c13": "求玄旨。又曰。去無汝用心處。曰豈無方便門令",
    "X65n1295_011:0540c14": "學人得入。師曰。觀音妙智力能救世間苦。曰如",
    "X65n1295_011:0540c15": "何是觀音妙智力。師敲鼎蓋三下曰。子還聞麼。",
    "X65n1295_011:0540c16": "曰聞。師曰。我何不聞。僧無語。師以棒趂下。　頌",
    "X65n1295_011:0540c17": "曰。",
    "X65n1295_011:0540c18": "三聲鼎蓋普門開。苦海勞生喚不回。九十春光今又",
    "X65n1295_011:0540c19": "半。空飛花片點莓苔。(絕岸湘)。",
    "X65n1295_011:0540c20": "【增收】歸宗因僧問。如何是觸目菩提。師翹足曰。會麼。",
    "X65n1295_011:0540c21": "曰不會。師曰。三箇見在。一任選取。　頌曰。",
    "X65n1295_011:0540c22": "觸目菩提不撒沙。示渠三箇更周遮。衲僧相見呵呵",
    "X65n1295_011:0540c23": "笑。春鳥喃喃罵落花。(海印信)。",
    "X65n1295_011:0540c24": "歸宗因江州刺史李渤問。甞聞須彌納芥子。渤",
    "X65n1295_011:0541a01": "則不疑。芥子納須彌。莫是妄談否。師曰。人傳史",
    "X65n1295_011:0541a02": "君讀萬卷書。是否。曰不敢。師曰。身如椰子大。萬",
    "X65n1295_011:0541a03": "卷書向甚麼處著。李俛首而已。　頌曰。",
    "X65n1295_011:0541a04": "放開日月明。把定乾坤黑。一劄不回頭。滿地生荊棘。",
    "X65n1295_011:0541a05": "龍宮海藏兮非多。石火電光兮非急。君不見。紫霄峯",
    "X65n1295_011:0541a06": "下墨池邊。八駿如風追不及。(佛慧泉)。",
    "X65n1295_011:0541a07": "芥納須彌特地疑。琴書拋下扣禪扉。忽聞萬卷難藏",
    "X65n1295_011:0541a08": "處。瞥轉神機唯自知。唯自知。丹桂和根拔得歸。(佛",
    "X65n1295_011:0541a09": "心才)。",
    "X65n1295_011:0541a10": "芥納須彌驗祖風。清機歷歷妙難窮。要知萬卷書來",
    "X65n1295_011:0541a11": "處。跳出當人智鑑中。(禾山方)。",
    "X65n1295_011:0541a12": "【續收】用盡自己心。笑破他人口。八角磨盤空裏走。金毛",
    "X65n1295_011:0541a13": "師子變作狗。喝一喝。(雪堂行)。",
    "X65n1295_011:0541a14": "萬卷詩書。一時頭角。纔跨宗門。便施謀略。古歸宗。真",
    "X65n1295_011:0541a15": "老作。只顧滿彎弓。不知誰見雙鵰落。絕毫絕釐。如山",
    "X65n1295_011:0541a16": "如岳。堂堂氣宇冠儒林。浩浩清風播寥廓。(癡禪妙)。",
    "X65n1295_011:0541a17": "【增收】韶州乳源禪師(嗣馬祖)上堂。西來的的意不妨",
    "X65n1295_011:0541a18": "難道。大眾。莫有道得者。出來試道看。有僧出纔",
    "X65n1295_011:0541a19": "禮拜。師便打曰。是什麼時節出頭來。後人舉似",
    "X65n1295_011:0541a20": "長慶。慶云。不妨不妨　資福代云。為和尚不惜",
    "X65n1295_011:0541a21": "身命。　頌曰。",
    "X65n1295_011:0541a22": "祖意西來豈易量。擡眸已是錯承當。闍棃不解知時",
    "X65n1295_011:0541a23": "節。開眼堂堂入鑊湯。(此山應)。",
    "X65n1295_011:0541a24": "西來的的意何如。舉唱多憐在半途。勾賊到門還破",
    "X65n1295_011:0541b01": "賊。信知身佩辟兵符。(趙善期通判)。",
    "X65n1295_011:0541b03": "禪宗頌古聯珠通集卷第十一"
}