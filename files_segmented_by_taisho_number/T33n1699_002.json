{
    "T33n1699_002:0096b02": "金剛般若經義疏卷第二",
    "T33n1699_002:0096b04": "胡吉藏法師撰",
    "T33n1699_002:0096b05": "「與大比丘眾」者，此是第六、明同聞眾。問：何因",
    "T33n1699_002:0096b06": "緣故，要須六事？答：具足六事，義乃圓足。所以",
    "T33n1699_002:0096b07": "者何？「如是」即所聞之法，「我聞」是能聞之人，「一",
    "T33n1699_002:0096b08": "時」是說經之時，「佛」是演教之主，「祇洹」為說教",
    "T33n1699_002:0096b09": "之處，今是同聞之眾，亦是教所為人，竝此亦",
    "T33n1699_002:0096b10": "得是證經人，亦得是聽經人。若取釋迦同行",
    "T33n1699_002:0096b11": "宿世善友多是證經之人，證如來所說可信、",
    "T33n1699_002:0096b12": "證阿難所聞無僻，若是聽經之人多是實行",
    "T33n1699_002:0096b13": "也。問：《大智論》云：菩薩經初有聲聞眾、有菩薩",
    "T33n1699_002:0096b14": "眾，聲聞經初但有聲聞、無菩薩眾。若爾，今是",
    "T33n1699_002:0096b15": "大乘經，何故有聲聞眾、無菩薩眾？答曰：具撿",
    "T33n1699_002:0096b16": "大乘經，有四句不同：一者、大乘經初但有菩",
    "T33n1699_002:0096b17": "薩眾，無聲聞眾，即如《華嚴》七處八會；二者、大",
    "T33n1699_002:0096b18": "乘經初但有聲聞眾，無菩薩眾，即是此經；三",
    "T33n1699_002:0096b19": "者、大乘經初具有大小兩眾，即如《涅槃》、《大品》；",
    "T33n1699_002:0096b20": "四者、大乘經初俱無兩眾，則如《金光明》及《勝",
    "T33n1699_002:0096b21": "鬘》等經也。問：何因緣故，此大乘經但有聲聞",
    "T33n1699_002:0096b22": "眾？答曰：今此經中實具兩眾。何以知之？下",
    "T33n1699_002:0096b23": "流通文廣列眾故。今但列聲聞眾者，示以此",
    "T33n1699_002:0096b24": "般若要略門故。又應具四眾，今但列比丘者，",
    "T33n1699_002:0096b25": "一者、釋迦出世，比丘最在前入道故；二者、心",
    "T33n1699_002:0096b26": "形兩勝故，形則勝於在俗，心則勝比丘尼，是",
    "T33n1699_002:0096b27": "故偏列。又此諸比丘是如來內眷屬，與佛共",
    "T33n1699_002:0096b28": "住、常在佛邊，餘三眾不爾。又比丘眾能受正",
    "T33n1699_002:0096b29": "法，能說正法助佛揚化，是故偏列。所以不列",
    "T33n1699_002:0096c01": "菩薩者，菩薩是客來故，所以不列；聲聞舊眾",
    "T33n1699_002:0096c02": "故，所以偏列之。又顯示教中聲聞威儀勝於",
    "T33n1699_002:0096c03": "菩薩，菩薩形無定方，反常而化。又今正欲破",
    "T33n1699_002:0096c04": "聲聞人邪曲之見，令信受般若，是故偏列；菩",
    "T33n1699_002:0096c05": "薩不爾，所以不列。言「大比丘僧」者，外國應云",
    "T33n1699_002:0096c06": "摩訶比丘僧。摩訶者，或大、或勝、或多。言大者，",
    "T33n1699_002:0096c07": "具大戒故、具大德故、大名聞故。言多者，數至",
    "T33n1699_002:0096c08": "千二百五十人故。言勝者，諸眾中最勝故、論",
    "T33n1699_002:0096c09": "議能勝九十六種外道故。比丘名乞士，從俗",
    "T33n1699_002:0096c10": "人乞食以資身，從諸佛乞法以練神也。言僧",
    "T33n1699_002:0096c11": "者，《福田經》說：諸有五淨德，名曰福田：一者、發",
    "T33n1699_002:0096c12": "心離俗，懷珮道故；二、毀於形好，應法服故；三",
    "T33n1699_002:0096c13": "者、永割親愛，無的漠故；四者、委棄軀命，集善",
    "T33n1699_002:0096c14": "法故；五者、志求大乘，欲度人故。千二百五十",
    "T33n1699_002:0096c15": "人者，佛初成道，前度五人；次度優樓頻螺迦",
    "T33n1699_002:0096c16": "葉、摩訶迦葉得五百人；次度那提迦葉、伽耶",
    "T33n1699_002:0096c17": "迦葉兄弟二人，各有二百五十弟子，合成千",
    "T33n1699_002:0096c18": "人。次度舍利弗、目連，復得二百五十人，合有",
    "T33n1699_002:0096c19": "一千二百五十五人。今但舉其大數、取有名",
    "T33n1699_002:0096c20": "聞者，正云千二百五十也。「爾時世尊」下，第二、",
    "T33n1699_002:0096c21": "別序。就別序中大開為二：第一、明如來塗行",
    "T33n1699_002:0096c22": "乞食；第二、明如來敷座而坐，入于三昧。就此",
    "T33n1699_002:0096c23": "二章，各開兩段。初章二者：一、明往事；二、明還",
    "T33n1699_002:0096c24": "事。後章二者：一、明敷座，即入定前方便；二、",
    "T33n1699_002:0096c25": "而坐一句，第二正入三昧。問：何因緣故，前明",
    "T33n1699_002:0096c26": "乞食，後入三昧？答曰：欲令眾生生福德故，所",
    "T33n1699_002:0096c27": "以前明乞食；欲令眾生生智慧故，入三昧後",
    "T33n1699_002:0096c28": "說法。復次，前利益在家眾生故，後通利益出",
    "T33n1699_002:0096c29": "家、在家諸大眾故。亦云前益白衣則別益，何",
    "T33n1699_002:0097a01": "故唯就白衣乞食，不就比丘、比丘尼乞食，故",
    "T33n1699_002:0097a02": "稱別；後為四眾說法，則通利益。復次，前與眾",
    "T33n1699_002:0097a03": "生世間利，後與眾生出世間利故。復次，前示",
    "T33n1699_002:0097a04": "為福田，顯如來是應供故；後明佛為施主，以",
    "T33n1699_002:0097a05": "般若法施眾生，即是釋迦如來正遍知義。復",
    "T33n1699_002:0097a06": "次，初是中前利益眾生，後是中後利益眾生",
    "T33n1699_002:0097a07": "故。復次，前是身業益物，後入三昧是意業益",
    "T33n1699_002:0097a08": "物，次說般若是口業益物也。復次，前欲令生",
    "T33n1699_002:0097a09": "身久住故，後欲令法身久住故。欲令生身久",
    "T33n1699_002:0097a10": "住，乞食資於生身；後說般若，即是益於法身。",
    "T33n1699_002:0097a11": "以有此兩住，令眾生得二身之益也。又乞食示",
    "T33n1699_002:0097a12": "如來少欲知足之行，說法顯如來微妙之解。",
    "T33n1699_002:0097a13": "又乞食明佛慈悲，說法明佛智慧。又乞食示",
    "T33n1699_002:0097a14": "末世眾生身軌，說法示末世眾生心軌，合令",
    "T33n1699_002:0097a15": "一切眾生心依般若也。又令弟子從俗人乞",
    "T33n1699_002:0097a16": "食以資身，從如來受般若以練神，二事便足。",
    "T33n1699_002:0097a17": "又乞食破憍慢心，說般若破愚癡心。問：《大經》",
    "T33n1699_002:0097a18": "因食開涅槃，與此經何異？答：彼經因食開如",
    "T33n1699_002:0097a19": "來法身，常身非雜食身；此經因乞食，明有上",
    "T33n1699_002:0097a20": "來諸義也。又二經亦同初乞食，明與凡夫二",
    "T33n1699_002:0097a21": "乘同；次說法，明不可以身相得見如來，故如來",
    "T33n1699_002:0097a22": "身非是食身。論云：三相異體故，離彼是如來。",
    "T33n1699_002:0097a23": "要須先同而後異，此即欲令凡夫、二乘皆發心",
    "T33n1699_002:0097a24": "求佛身也。問：今說般若，何因緣故，前明乞食？",
    "T33n1699_002:0097a25": "答云：至人動無非時，諸有所作悉皆益物，故",
    "T33n1699_002:0097a26": "不應責所由。復次，以近顯遠故，將說般若，前",
    "T33n1699_002:0097a27": "明乞食。所以者何？世間飲食，本以資身養命；",
    "T33n1699_002:0097a28": "般若法食，資法身養於慧命。復次，乞食是四",
    "T33n1699_002:0097a29": "聖之種，般若是眾聖之本。復次，道遠乎哉？體",
    "T33n1699_002:0097b01": "之即神，是故飲食不離般若。若能了食清淨，",
    "T33n1699_002:0097b02": "即是般若也。就經文中凡有五句：一、標福物",
    "T33n1699_002:0097b03": "之人；二、明乞食之時節；三、辨乞食儀容；四、明",
    "T33n1699_002:0097b04": "乞食之處所；五、明乞食方法。「爾時世尊」者，此",
    "T33n1699_002:0097b05": "即是第一、標福物之人。《成實論》云「具上九號，",
    "T33n1699_002:0097b06": "故名世尊」。「食時」下，第二、明乞食之時。此乃是",
    "T33n1699_002:0097b07": "世間麁事，而遠表佛法兩益，而自他無惱。然",
    "T33n1699_002:0097b08": "世間居士食有定時，初旦則始營未辦，晚日",
    "T33n1699_002:0097b09": "噉食既訖，今是營食初熟之時，於是行詣，可",
    "T33n1699_002:0097b10": "謂得時。聖人心雖存道，身託有資，今內無積",
    "T33n1699_002:0097b11": "畜之累、外有福物之功，乞若得時，彼我兼益；",
    "T33n1699_002:0097b12": "乞若失時，則自他兩惱，故云食時。以知時故，",
    "T33n1699_002:0097b13": "名大法師。信哉誠說！「著衣持鉢」下，第三、明整",
    "T33n1699_002:0097b14": "於容儀明。衣有三種，著亦三時。若平常臥起，",
    "T33n1699_002:0097b15": "著於五條，名安陀衛，此云下品衣，亦云內著",
    "T33n1699_002:0097b16": "衣。若入眾法事，著於七條，名欝多羅僧，此云",
    "T33n1699_002:0097b17": "中品衣。若入聚落見國王、長者，著僧伽梨，此",
    "T33n1699_002:0097b18": "云大衣，亦云正著衣。從九條已上至二十五",
    "T33n1699_002:0097b19": "條，略為三品，品中有三，合成九種。下品三者：",
    "T33n1699_002:0097b20": "九條、十一、十三條也；中品三者，十五、十七、十",
    "T33n1699_002:0097b21": "九條也。上品三者，二十一、二十三、二十五條",
    "T33n1699_002:0097b22": "也。此隨形大小，故制條葉多少。佛身丈六，可",
    "T33n1699_002:0097b23": "著二十五條，今人唯可十五條而已。外國通",
    "T33n1699_002:0097b24": "稱袈裟，此云離塵服。若紅紫相糅，則增物染",
    "T33n1699_002:0097b25": "心；今三種壞色，則貪心不起。二云消瘦衣，入",
    "T33n1699_002:0097b26": "道之人，身被此服，則煩惱折落。三者云蓮華",
    "T33n1699_002:0097b27": "服，此借喻為名，體淨離垢，有類芙蕖。四者云",
    "T33n1699_002:0097b28": "間色衣，三色相間，共成一衣。真諦三藏云：「赤",
    "T33n1699_002:0097b29": "血色衣，外國袈裟，雖復五部不同，同皆赤色。」",
    "T33n1699_002:0097c01": "問：常云三種壞色，云何言竝赤色？答：常解云",
    "T33n1699_002:0097c02": "新衣前取青染，次則入泥，次樹汁度之，名為",
    "T33n1699_002:0097c03": "木蘭，故云若青、若泥、若木蘭。三藏云：預是中",
    "T33n1699_002:0097c04": "國人，都無此法。言三種壞色者，三色之中，隨",
    "T33n1699_002:0097c05": "用一色，以點印之。若有青處，即用青點；若無",
    "T33n1699_002:0097c06": "有青處，用泥為點；無泥處，可磨鐵汁點之，竝",
    "T33n1699_002:0097c07": "但應取一色便足。但為時處各異，一色不恒，",
    "T33n1699_002:0097c08": "恐諸比丘生於疑悔，故言於三種隨取一色。",
    "T33n1699_002:0097c09": "十八部義雖異，衣色是一，故《大經》云「見我弟",
    "T33n1699_002:0097c10": "子著赤色衣，謂呼是血。」但點不同，故有諸部",
    "T33n1699_002:0097c11": "為異。若薩婆多部點顯現處，上座部則節節",
    "T33n1699_002:0097c12": "皆點；若正量部，但點四角也。三藏又云：外國",
    "T33n1699_002:0097c13": "亦無五部著五種衣，但佛為波斯匿王解夢，",
    "T33n1699_002:0097c14": "玄記末世有惡比丘破我法者分為五部。彼",
    "T33n1699_002:0097c15": "土俗人有五性故，著五色衣，為表五種神異",
    "T33n1699_002:0097c16": "故也。問：佛入涅槃之時，三衣為在何處？答：說",
    "T33n1699_002:0097c17": "處不同。若依《胎經》云「佛將入涅槃，手自牒三",
    "T33n1699_002:0097c18": "衣，置金棺中，以儭佛身。」若依《摩耶經》說，摩耶",
    "T33n1699_002:0097c19": "從忉利天下不復見佛，唯見佛僧伽梨及錫",
    "T33n1699_002:0097c20": "杖，而自悲歎云：「我子在世，著執此物，以用度",
    "T33n1699_002:0097c21": "人，今空無主。」以此而推，三衣猶在。三藏云：佛",
    "T33n1699_002:0097c22": "五條，即在彌梯羅國，七條在半遮尸國，大衣",
    "T33n1699_002:0097c23": "及錫杖在罽賓國，尼師檀在迦毘羅國。持鉢",
    "T33n1699_002:0097c24": "者：一、隨順三世佛法；二者為破外道，手自捧",
    "T33n1699_002:0097c25": "食；三、顯威儀利物不同下賤乞人；四、為示永",
    "T33n1699_002:0097c26": "功德器。《無量壽經》云「貯功德，示福田。著袈裟，",
    "T33n1699_002:0097c27": "示福田。」律中云：佛將阿難往南山國，彼土多",
    "T33n1699_002:0097c28": "有良田，隣壟可愛，仍令傳像之以製衣，表出",
    "T33n1699_002:0097c29": "家之人為世福田，能令施心種子獲無量報。",
    "T33n1699_002:0098a01": "有散種良田，收功而萬倍，故衣之條葉，擬似",
    "T33n1699_002:0098a02": "田之壟畔，所以經云示福田也。鉢姼羅，此云",
    "T33n1699_002:0098a03": "應量器，即表出家人體具智斷、內外相應，即",
    "T33n1699_002:0098a04": "是應受人天供養之器也。佛初受二女乳糜，",
    "T33n1699_002:0098a05": "即是金器盛之，廣於一尋，此是未成道時食",
    "T33n1699_002:0098a06": "器也。至成道竟，次受提謂波利長者所施菓，",
    "T33n1699_002:0098a07": "或言是󰉓，爾時未有鉢，自念：三世諸佛無有",
    "T33n1699_002:0098a08": "手捧食法。是以四王奉以四鉢，佛以手案之，",
    "T33n1699_002:0098a09": "合成一鉢，而四重文現。又三藏云：淨居天還",
    "T33n1699_002:0098a10": "將過去四王石鉢以付四王，四王各用奉佛。",
    "T33n1699_002:0098a11": "此鉢今在罽賓國，有塔盛之。至像法滅，四王",
    "T33n1699_002:0098a12": "還將付淨居天；淨居天待彌勒出，令四王送",
    "T33n1699_002:0098a13": "與彌勒。然鉢之大小，三品不同：上品容三鉢",
    "T33n1699_002:0098a14": "他飯、一鉢他羹，餘可食物者半羹；下品則容",
    "T33n1699_002:0098a15": "一鉢他飯、半鉢他羹，餘可食物半羹。若大於",
    "T33n1699_002:0098a16": "少、少於大，是為中品鉢。鉢他是外國六舛器，",
    "T33n1699_002:0098a17": "上品鉢則容三斗，可盛二斗七舛食，須空上",
    "T33n1699_002:0098a18": "三舛，以示少欲；下品鉢容一斗半，可盛一斗",
    "T33n1699_002:0098a19": "二舛食，須空上三舛，則是一斗二舛；兩盈之",
    "T33n1699_002:0098a20": "間，名中品鉢也。《大智論》云「明鉢有八種，不許",
    "T33n1699_002:0098a21": "弟子畜金銀鉢，恐生貪故，不許畜木鉢，受垢",
    "T33n1699_002:0098a22": "故。但許畜二種，謂鐵、瓦等也。佛畜，石鉢也。」問",
    "T33n1699_002:0098a23": "曰：頗有佛不著袈裟、不用鉢不耶？答：有。《大論》",
    "T33n1699_002:0098a24": "云「天王佛作白衣威儀」也。「入舍衛大城乞食」",
    "T33n1699_002:0098a25": "下，第四、明乞食之處所。舊解云：園去城有千",
    "T33n1699_002:0098a26": "二百步。或有言：四里。如來受食，其法有三：一、",
    "T33n1699_002:0098a27": "坐待日時，名膳自至；二則外來請佛。請佛有",
    "T33n1699_002:0098a28": "二：一者、佛與眾僧俱去；二者、僧去而佛不去。",
    "T33n1699_002:0098a29": "遣人請食，所以不去者，凡為五事：一、為入定；",
    "T33n1699_002:0098b01": "二、為諸天說法；三、為看病比丘；四、為案行房",
    "T33n1699_002:0098b02": "舍；五、為欲制戒也。三者、如來自行乞食，行法",
    "T33n1699_002:0098b03": "有三：一則飛空而去；二者、足離地四寸，而印",
    "T33n1699_002:0098b04": "文現地；三者、足踐蓮華而蓮華動而足不動。",
    "T33n1699_002:0098b05": "佛所以塗步乞食者，依《瓔珞女經》，凡有十事：",
    "T33n1699_002:0098b06": "一者、如來入城乞食，眾生見佛三十二相如須",
    "T33n1699_002:0098b07": "彌山王故，發菩提心，必求如來身也；二者、城",
    "T33n1699_002:0098b08": "中有盲聾疾病等人，乃至百苦不能得至如來",
    "T33n1699_002:0098b09": "所，是故如來入城放光照之，眾苦休息，便發",
    "T33n1699_002:0098b10": "菩提心。三者、為剎利、婆羅門、豪貴長者，自恃",
    "T33n1699_002:0098b11": "種性，不生敬心，見如來威德嚴儀挺特，有異",
    "T33n1699_002:0098b12": "於世故、憍慢心息故，發菩提心。四者、為守護",
    "T33n1699_002:0098b13": "女人，有三監五礙故，不得見佛。又為懈怠者，",
    "T33n1699_002:0098b14": "雖與如來鄰住，而不能往故。佛今入城，令其",
    "T33n1699_002:0098b15": "因得禮拜問訊故，發菩提心也。五者、如來入",
    "T33n1699_002:0098b16": "城，四王八部皆悉導從，各齎華香歌詠供養。",
    "T33n1699_002:0098b17": "城中人見，即便生念云：諸天尚捨天樂供養",
    "T33n1699_002:0098b18": "於佛，我等云何而不供養禮拜者哉？故因發",
    "T33n1699_002:0098b19": "心也。六者、如來持四王所奉之鉢，實是一鉢",
    "T33n1699_002:0098b20": "四緣宛然，為異城中人見此希有，是故發菩",
    "T33n1699_002:0098b21": "提心也。七者、為貧富二人，若使富者見如來",
    "T33n1699_002:0098b22": "鉢空，於是多施；若是貧者，便見如來鉢滿，即",
    "T33n1699_002:0098b23": "少施，皆生歡喜故，發菩提心也。八者、如來鉢",
    "T33n1699_002:0098b24": "中受百味飯食，皆悉不雜，還如異器盛食，一",
    "T33n1699_002:0098b25": "切眾僧、諸眾生等，恣意而散，不增不減，見者",
    "T33n1699_002:0098b26": "歡喜，無不發心也。九者、為未來弟子諸比丘",
    "T33n1699_002:0098b27": "等現行乞食，作其儀軌，不畜有為。十者、如來",
    "T33n1699_002:0098b28": "之身常在三昧，其身不食，但為利益眾生故，",
    "T33n1699_002:0098b29": "現行乞食。以是因緣，故云入城乞食也。言「於",
    "T33n1699_002:0098c01": "其城中次第乞已」者，第五句、明乞食方法。有",
    "T33n1699_002:0098c02": "論師言：外國四姓豪族竝在城內住，若使庶",
    "T33n1699_002:0098c03": "人、屠兒等竝在城外住。若入城時，各自別行，",
    "T33n1699_002:0098c04": "不相參雜。今言次第乞者，由在城內四姓之",
    "T33n1699_002:0098c05": "中，不擇其貧富，次第而從乞也。又善吉捨貧",
    "T33n1699_002:0098c06": "從富，謂今雖受果，未來無因，今欲使其修未",
    "T33n1699_002:0098c07": "來因，業果相續，是故捨貧從富也。迦葉則捨",
    "T33n1699_002:0098c08": "富從貧，愍其交切之苦。又過去不施，今生貧",
    "T33n1699_002:0098c09": "窮，今不行施，來世復貧貧相係，無得脫時，是",
    "T33n1699_002:0098c10": "以捨富從貧。此之二人雖有慈悲，而不能平",
    "T33n1699_002:0098c11": "等，是故為淨名所屈。今如來欲顯平等之道，",
    "T33n1699_002:0098c12": "所以次第乞也。「還至本處」下，第二、明得食後",
    "T33n1699_002:0098c13": "事。然須識般若大意，此是去而不往、歸無所",
    "T33n1699_002:0098c14": "還、受而不納、食而不飡也。此中亦有四句：第",
    "T33n1699_002:0098c15": "一、明還至本處。然鉢他既滿，須反所住，以待",
    "T33n1699_002:0098c16": "中時。又利物故往，利竟便還。所以令鉢滿即",
    "T33n1699_002:0098c17": "還，不許隨得隨噉者，略有二：前供養師長；二、",
    "T33n1699_002:0098c18": "兼濟老病。如來得食，分為三分：一、分布施陸",
    "T33n1699_002:0098c19": "地眾生；一分布施水中眾生；一分自食，若有",
    "T33n1699_002:0098c20": "老病，亦分施也。「飯食訖」者，第二句，明食事竟",
    "T33n1699_002:0098c21": "究。「收衣鉢」者，第三、明攝容儀也。「洗足已」者，第",
    "T33n1699_002:0098c22": "四句，亦有五：一者、明洗塵累，塗步行乞，雖離",
    "T33n1699_002:0098c23": "地四寸，而示有塵垢，故便洗也；二、示尊敬般",
    "T33n1699_002:0098c24": "若，故須身淨方說；三、為護僧臥具；四、為諸天",
    "T33n1699_002:0098c25": "下，禮敬於足；五、為表眾生煩惱應淨。問：佛日",
    "T33n1699_002:0098c26": "行幾里？答：如轉輪王法，日行四十里也。問：《樂",
    "T33n1699_002:0098c27": "瓔珞女經》云雖明乞食為於十事，今更有餘",
    "T33n1699_002:0098c28": "義不耶？答：三藏云：佛欲為破惡世貪名利高",
    "T33n1699_002:0098c29": "慢，出家人多貪積聚，是故如來自行乞食。又",
    "T33n1699_002:0099a01": "為息外道譏謗，言沙門釋子多好著樂，是故",
    "T33n1699_002:0099a02": "行乞。又為顯如來少欲知足，不受人天所奉",
    "T33n1699_002:0099a03": "供養，躬自行乞。又有二外道：一者、樂行，坐受",
    "T33n1699_002:0099a04": "供養；二者、苦行，過時而乞。所以過時者，正以",
    "T33n1699_002:0099a05": "或得不得為苦行也。今如來為破二事：佛自",
    "T33n1699_002:0099a06": "乞故，破著樂外道；以其乞得時故，破苦行外",
    "T33n1699_002:0099a07": "道。「敷座而坐」下，第二、明將說般若故前入三",
    "T33n1699_002:0099a08": "昧。文亦有二：一者、敷座，定前方便；二者、而坐，",
    "T33n1699_002:0099a09": "正入三昧。所以自敷座者，般若名為佛母，今",
    "T33n1699_002:0099a10": "欲尊敬般若，故自敷座。二者、隨順諸佛教戒，",
    "T33n1699_002:0099a11": "若不自敷座、臥具，得突吉羅罪。又是示少欲",
    "T33n1699_002:0099a12": "知足，不使人敷也。言而坐者，第二正入三昧。",
    "T33n1699_002:0099a13": "論經長有結跏趺坐，是坐中最勝故、見者歡",
    "T33n1699_002:0099a14": "喜故、身得安穩故、心得端直故。所以入三昧",
    "T33n1699_002:0099a15": "者，如來靜散無二，實無出入，而今為說法人",
    "T33n1699_002:0099a16": "作於模軌。夫說深法，必須靜心，若不靜心，則",
    "T33n1699_002:0099a17": "不識根緣，亦不審法相。是故如來前入三昧，",
    "T33n1699_002:0099a18": "然後說法，則是明照於根緣，明審法相。《毘婆",
    "T33n1699_002:0099a19": "沙》云「依相書善法，示聰明人相。」聰明人相者，",
    "T33n1699_002:0099a20": "善言所言、善行所行、善思所思，是故如來入",
    "T33n1699_002:0099a21": "定思惟，然後方說也。又示輕賤薄眾生模軌",
    "T33n1699_002:0099a22": "法則故，有人得少知見，他問即答而不思之；",
    "T33n1699_002:0099a23": "如來不爾，久思惟竟，方乃說也。「時長老須菩",
    "T33n1699_002:0099a24": "提」下，若依開善，此則猶屬序分，此之一文名",
    "T33n1699_002:0099a25": "歎請序。今謂不爾，已如前說。善吉正問，如來",
    "T33n1699_002:0099a26": "正答。　如《華嚴》普慧二百句問、普賢二千句答，",
    "T33n1699_002:0099a27": "何故容割問為序、截答為正？北地論師云：此",
    "T33n1699_002:0099a28": "文屬十二分中護念付屬分。是亦不然，如前",
    "T33n1699_002:0099a29": "說善吉有歎有請，歎即是護念付屬，請即是",
    "T33n1699_002:0099b01": "發乎四句。問若以歎為護念付屬分者，應以",
    "T33n1699_002:0099b02": "請文為請問分。若言論解護念付屬以之為",
    "T33n1699_002:0099b03": "分，不解請問故請問非分者，論亦不解通、別",
    "T33n1699_002:0099b04": "二序，應無序分。然此是未見論家製作之意，",
    "T33n1699_002:0099b05": "故生此謬耳。此是易故不釋、難故須解，豈是",
    "T33n1699_002:0099b06": "解與不解而判分與不分耶？今從此文屬第",
    "T33n1699_002:0099b07": "二正說般若分也。若三業分經者，乞食等身",
    "T33n1699_002:0099b08": "業利益分，入三昧意業利益分，今是口業利",
    "T33n1699_002:0099b09": "益分也。若以福慧為判者，上是生物福德門，",
    "T33n1699_002:0099b10": "今是生物智慧門。亦上是利益在家門，今是",
    "T33n1699_002:0099b11": "通益一切門，具如前十數對說，亦不可專作",
    "T33n1699_002:0099b12": "序、正兩分。故經意無盡，言多不足；三段失旨，",
    "T33n1699_002:0099b13": "意顯於茲。今聊寄一，名為序、正、流通之說耳。",
    "T33n1699_002:0099b14": "就此正說，開為二周：第一周為利根人，廣說",
    "T33n1699_002:0099b15": "般若；第二周為中下根未悟，略說般若。作此",
    "T33n1699_002:0099b16": "開文，驚乎常聽；今具引事義，證其起盡。問：何",
    "T33n1699_002:0099b17": "以知前是一周，後復是一周說耶？答：今當以",
    "T33n1699_002:0099b18": "數義驗之：一者、經自有文，善吉有前問後問；",
    "T33n1699_002:0099b19": "二問略同；如來前答後答，二答相類，是故當",
    "T33n1699_002:0099b20": "知二周說也。又經語難明，今以論為證。論解",
    "T33n1699_002:0099b21": "前經答四問竟，而後次第生起，釋玄疑伏難，",
    "T33n1699_002:0099b22": "蟬聯而來；亦釋後問竟，次第生起，釋玄疑伏",
    "T33n1699_002:0099b23": "難，相接而至，是故知為兩周也。斯乃經論兩",
    "T33n1699_002:0099b24": "證，豈虛搆哉？問曰：聖人制作，理致玄遠、辭即",
    "T33n1699_002:0099b25": "巧妙，豈當一軸之經遂有二周煩長？答曰：雖",
    "T33n1699_002:0099b26": "曰兩周，其旨各異，非煩長也。所以者何？類如",
    "T33n1699_002:0099b27": "《大品》兩周，前周明於實慧，後周辨於善權。今",
    "T33n1699_002:0099b28": "之兩周在義亦異，前周則淨於緣，後周則盡",
    "T33n1699_002:0099b29": "於觀。然要須緣淨觀盡，不緣不觀、無所依止，",
    "T33n1699_002:0099c01": "方能悟於般若。故肇公云「法無有無之數，聖",
    "T33n1699_002:0099c02": "無有無之智。法無有無之數，則無數於外；聖",
    "T33n1699_002:0099c03": "無有無之智，則無心於內。於外無數，於內無",
    "T33n1699_002:0099c04": "心，彼已寂滅，乃階其妙。」影公云「萬化非無宗，",
    "T33n1699_002:0099c05": "宗之者無相；虛宗非無契，契之者無心。故至",
    "T33n1699_002:0099c06": "人以無心之妙慧，契彼無相之虛宗，此則內",
    "T33n1699_002:0099c07": "外兩冥，緣智俱寂，豈容名數於其間哉？」斯二",
    "T33n1699_002:0099c08": "三子，言與經會，信而好古，餘豈異哉？問：何以",
    "T33n1699_002:0099c09": "得知前周盡緣，後周盡觀耶？答：經有明文，論",
    "T33n1699_002:0099c10": "有誠說。前經直云雖度眾生，而無眾生可度，",
    "T33n1699_002:0099c11": "正歎菩薩依般若作無所得發心，乃至無所得",
    "T33n1699_002:0099c12": "修行。而經意雖復緣觀俱息，但文未正顯灼",
    "T33n1699_002:0099c13": "破於觀主，故鈍根之徒由言，有於菩薩巧度",
    "T33n1699_002:0099c14": "眾生，巧能修行，故後周經文方息四心，無發",
    "T33n1699_002:0099c15": "心人乃至修行者。然前周正勸生四心，後周",
    "T33n1699_002:0099c16": "明四心亦息，豈不然乎？論偈云「於內心修行，",
    "T33n1699_002:0099c17": "存我為菩薩，此則障於心，違於不住道。」以是",
    "T33n1699_002:0099c18": "義故，當知此文正息觀至盡於觀主，文義昺",
    "T33n1699_002:0099c19": "然，無所疑也。此之二周，非止是一經之大意，乃",
    "T33n1699_002:0099c20": "是方等之旨歸、至人環中之妙術也。又前周",
    "T33n1699_002:0099c21": "為前會，後周為後會，下當更辨。就前周文，科",
    "T33n1699_002:0099c22": "為二別：一、善吉致問；二、如來答。就問之中復",
    "T33n1699_002:0099c23": "開為二：一者、經家序能問之人儀容；二者、發",
    "T33n1699_002:0099c24": "言正問。初序中又二：一者、標對揚之主；二、序",
    "T33n1699_002:0099c25": "請法之儀。「爾時」者，此是如來加與善吉之時，",
    "T33n1699_002:0099c26": "亦是時會發悟之時，故云爾時。問：此經加與",
    "T33n1699_002:0099c27": "義，與《大品》何異？答：《大品》則具口意二加：發言",
    "T33n1699_002:0099c28": "命說，稱為口加；與其智慧辨才，名為意加。今",
    "T33n1699_002:0099c29": "此經但其與智慧辯才，為意加；不命之令說，",
    "T33n1699_002:0100a01": "無有口加也。然下文亦有對揚之義，但無炳",
    "T33n1699_002:0100a02": "然命說，故與《大品》不同。「須菩提」者，此人本迹，",
    "T33n1699_002:0100a03": "其事難知。三藏云：是本東方世界青龍陀佛，",
    "T33n1699_002:0100a04": "影嚮能仁，為弟子化，其猶文殊之例也。或有",
    "T33n1699_002:0100a05": "經云：此是化人。《攝大乘論》明身子是化人，善",
    "T33n1699_002:0100a06": "吉猶為其例。又經云：是舍衛國長者之子，位",
    "T33n1699_002:0100a07": "登遺顏。言遺顏者，法身菩薩過阿鞞之位也。",
    "T33n1699_002:0100a08": "復云：是舍衛國內有婆羅門，名曰鳩留，其人",
    "T33n1699_002:0100a09": "無子，祈天神。天神云：「汝家大富，無堪生者。」因",
    "T33n1699_002:0100a10": "見一大德天下，詫生其家。兒既長大，令父母",
    "T33n1699_002:0100a11": "請佛還家，後送佛反於祇洹，即得羅漢果。復",
    "T33n1699_002:0100a12": "有經說：昔為白衣人，見沙門乞食不得，空鉢",
    "T33n1699_002:0100a13": "而反，因以食與之，後得十劫常生天中，故其",
    "T33n1699_002:0100a14": "人福德深厚無比。又言是淨音嚮王太子。如",
    "T33n1699_002:0100a15": "此等說，多出福報雜譬喻經。須菩提者，翻為",
    "T33n1699_002:0100a16": "善業，亦言善學，舊云善吉。善吉與善財生異。",
    "T33n1699_002:0100a17": "何者？善財生時，七寶踊現，故名善財。須菩提",
    "T33n1699_002:0100a18": "生時，舉室皆空，父母疑怪，請問相師。相師云：",
    "T33n1699_002:0100a19": "「唯善唯吉。」故名善吉。又云空生，即從生時受",
    "T33n1699_002:0100a20": "稱。其人內祕菩薩行，外現聲聞，位高可崇，故",
    "T33n1699_002:0100a21": "呼為長老也。「即從坐起」下，第二、明請法之儀。",
    "T33n1699_002:0100a22": "此中凡有五句：一、避席修敬。弟子儀法既尊",
    "T33n1699_002:0100a23": "人重法，不可晏然而坐，故將欲請道，所以避",
    "T33n1699_002:0100a24": "席。「偏袒右肩」者，既表師弟之儀，則示永有驅",
    "T33n1699_002:0100a25": "策之相。又是隨從國法，故修敬袒肩。「右膝著",
    "T33n1699_002:0100a26": "地」者，此明屈曲伏從，示師弟無有違拒之貌。",
    "T33n1699_002:0100a27": "「合掌向佛」者，此是斂肅容貌，專心受道也。「而",
    "T33n1699_002:0100a28": "白佛言」者，上來經家序其身業，此之一句序",
    "T33n1699_002:0100a29": "其口業也。「希有世尊」者，此下第二、正明發問。",
    "T33n1699_002:0100b01": "就此為兩：第一、稱歎；第二、請問。言希有世尊",
    "T33n1699_002:0100b02": "者，《中阿含》二十四卷云「昔時大王者，我身是",
    "T33n1699_002:0100b03": "也。我從子至子、從孫至孫、從族至族，八萬四",
    "T33n1699_002:0100b04": "千轉輪王，并前剃除髻髮、捨家趣非家。」又《增一",
    "T33n1699_002:0100b05": "阿含》第二十一卷云「若如來不出家者，當二",
    "T33n1699_002:0100b06": "千五百歲作轉輪王。」今捨轉輪王位，遂能為",
    "T33n1699_002:0100b07": "物塗行乞食，故為希有。又善吉知般若無相",
    "T33n1699_002:0100b08": "無貌，念想觀除、言語亦滅，而無名相中為眾",
    "T33n1699_002:0100b09": "生故作名相說，雖作名字而不傷無名，故為",
    "T33n1699_002:0100b10": "希有。譬如劫盡大火，世界洞然，有人擔一束",
    "T33n1699_002:0100b11": "乾草而從火中過，不燒一葉，故為希有。「善護",
    "T33n1699_002:0100b12": "念諸菩薩，善付屬諸菩薩」者，歎也。問：何因緣",
    "T33n1699_002:0100b13": "故，有此歎耶？答：此一言貫於前後。如來所以",
    "T33n1699_002:0100b14": "塗行乞食者，正為大慈大悲護念付屬諸菩",
    "T33n1699_002:0100b15": "薩故也。又今說般若者，亦為護念付屬諸菩",
    "T33n1699_002:0100b16": "薩故也。又歎上塗行乞食以為希有，則歎佛",
    "T33n1699_002:0100b17": "身業；今歎護念菩薩，是歎如來意業；善付屬",
    "T33n1699_002:0100b18": "諸菩薩，即是歎口業。如來既三業利物，故善",
    "T33n1699_002:0100b19": "吉竝歎三業。問：云何名為善護念耶？答：欲使",
    "T33n1699_002:0100b20": "其內德堅固，名為護念；令其外德成就，名為",
    "T33n1699_002:0100b21": "善付囑。問：諸佛如來常念六道，何因緣故偏",
    "T33n1699_002:0100b22": "念菩薩？答：雖常念六道，但菩薩堪受般若，有",
    "T33n1699_002:0100b23": "其內因，是故外為諸佛護念。問：諸佛護念，有",
    "T33n1699_002:0100b24": "何利益？答：猶如魚子，母念則成，不念則壞。菩",
    "T33n1699_002:0100b25": "薩亦爾，佛若護念，善根則成；若不護念，善根",
    "T33n1699_002:0100b26": "則壞。付囑者，以無上法寶付諸菩薩，以諸菩",
    "T33n1699_002:0100b27": "薩善能問答，如是法寶則得久住無量千世。",
    "T33n1699_002:0100b28": "所以通稱為善者，若護念付囑聲聞則不善；",
    "T33n1699_002:0100b29": "今以護念付囑菩薩，故名為善。具如《大經》付囑",
    "T33n1699_002:0100c01": "老少二人譬也。依論解釋，論曰「巧護義應知，",
    "T33n1699_002:0100c02": "加彼身同行」者，此釋善護念也。善是巧之異",
    "T33n1699_002:0100c03": "名，故云巧護，義應知也。加彼身同行者，護念",
    "T33n1699_002:0100c04": "即是加與之義，謂加與二力：一者、加其智慧",
    "T33n1699_002:0100c05": "力，令成就佛法故。此即是加其自行，故名為",
    "T33n1699_002:0100c06": "身，身即自身也。次加其教化眾生力，即是加",
    "T33n1699_002:0100c07": "其化他力，令受化之徒與其行同，故云同行",
    "T33n1699_002:0100c08": "也。「不退得未得，是名善付囑」者，此之半偈，釋",
    "T33n1699_002:0100c09": "付囑義。論云「善護念者，依根熟菩薩說。善付",
    "T33n1699_002:0100c10": "囑者，依根未熟菩薩說。」根熟菩薩則堪加與",
    "T33n1699_002:0100c11": "自行、化他二種之力，以如前明。今以根未熟",
    "T33n1699_002:0100c12": "菩薩付囑根熟菩薩，令其未熟得熟也。不退",
    "T33n1699_002:0100c13": "得未得者，已得功德令其不退，所未得者而",
    "T33n1699_002:0100c14": "令得之，故云不退得未得也。問：論釋之與舊",
    "T33n1699_002:0100c15": "解云何同異？答：論以人付囑於人，名善付囑；",
    "T33n1699_002:0100c16": "舊釋以法寶付囑於人，名善付囑。兩言雖異，",
    "T33n1699_002:0100c17": "會歸終一。以人付囑人，終令得悟法，即是付",
    "T33n1699_002:0100c18": "囑法義；以法付囑人，終為化人義，即是付囑",
    "T33n1699_002:0100c19": "人也。又一義防遏眾魔，不令得菩薩便，為護念",
    "T33n1699_002:0100c20": "義；為說道法，令如說修行，為付囑也。問：根熟",
    "T33n1699_002:0100c21": "與未熟，約何位耶？答：北地論師云：根熟菩薩",
    "T33n1699_002:0100c22": "即是內凡習種性之人，必能趣於初地，名為",
    "T33n1699_002:0100c23": "根熟。若是外凡，未能必入於初地，名為未熟。",
    "T33n1699_002:0100c24": "「善男子善女人發菩提心」者，此第二、正發問。",
    "T33n1699_002:0100c25": "若依羅什法師翻經，唯可三問：一問菩提心、",
    "T33n1699_002:0100c26": "二問云何應住、三問降伏。但解此三問，眾師",
    "T33n1699_002:0100c27": "不同。第一師云：問雖有三，不出願之與行；菩",
    "T33n1699_002:0100c28": "提心一問，即是問願；降伏住二問，即是問行。",
    "T33n1699_002:0100c29": "菩薩之道，不出願行二門：行以涉行為義，願",
    "T33n1699_002:0101a01": "以要期為旨。行若無願，行則無所御；願若無",
    "T33n1699_002:0101a02": "行，願則不果。其猶鳥之二翼、車之兩輪，故行",
    "T33n1699_002:0101a03": "以即事涉行，願以懸求未得。今明行願之義，",
    "T33n1699_002:0101a04": "實如所說，若偏以菩提心為願，此事未然。今",
    "T33n1699_002:0101a05": "以發正道心名菩提心，豈得空有其願而無行",
    "T33n1699_002:0101a06": "耶？復有師云：應為三問：一問菩提心，即問平",
    "T33n1699_002:0101a07": "等空；二問云何住，問實法空；三問云何降伏，",
    "T33n1699_002:0101a08": "問假名空。然觀門次第，應從淺至深，今乃從",
    "T33n1699_002:0101a09": "深至淺，此是說門，非是行門。問者唯慕其深，",
    "T33n1699_002:0101a10": "前問深也。今謂此亦不然，三空乃通貫大小，",
    "T33n1699_002:0101a11": "今正辨菩薩之行。又且問無三空之辭，佛答",
    "T33n1699_002:0101a12": "無三空之意。初答乃明菩薩成廣大心，遍度",
    "T33n1699_002:0101a13": "眾生而無所度，非謂但明假名空也。若但明",
    "T33n1699_002:0101a14": "假名空，即應但辨無眾生，亦無度義，亦無廣",
    "T33n1699_002:0101a15": "大心義。今乃明大心而無度，無度而大心，此",
    "T33n1699_002:0101a16": "乃是無度度義、度無度義，二慧具足，云何偏",
    "T33n1699_002:0101a17": "是假名空？次答住問亦非實空，若是實空，應",
    "T33n1699_002:0101a18": "明無有諸法、無有修行。今乃明於一切法無",
    "T33n1699_002:0101a19": "所依住而修檀等萬行，豈偏是實空耶？今依",
    "T33n1699_002:0101a20": "論經，凡有四句問：一問云何發菩提心？二問",
    "T33n1699_002:0101a21": "云何應住；三問云何修行；四問云何降伏。所",
    "T33n1699_002:0101a22": "以有此四問者，凡為菩薩，必須發菩提心，故",
    "T33n1699_002:0101a23": "前問發心。若不依般若發心，則住顛倒，不住",
    "T33n1699_002:0101a24": "般若。今依般若發心，則住般若、不住顛倒，故",
    "T33n1699_002:0101a25": "次問住菩提心。既得住立，故修行萬行，所以",
    "T33n1699_002:0101a26": "次問修行。以修無所得行，故顛倒有得之心",
    "T33n1699_002:0101a27": "析伏不起，所以次問降伏也。「佛言：善哉」，此下",
    "T33n1699_002:0101a28": "第二如來答問。開為二別：一、答問緣起；二、正",
    "T33n1699_002:0101a29": "答。答問緣起，復開為二：一、美其歎請；二則許",
    "T33n1699_002:0101b01": "酬其問。然佛歎善吉者，良由善吉歎得時宜、",
    "T33n1699_002:0101b02": "問復會道，故佛歎之。又善吉是聲聞人，今遂",
    "T33n1699_002:0101b03": "能問菩薩事，此為希有，故復歎之。又時會恐",
    "T33n1699_002:0101b04": "菩薩道深，小乘智淺，問容僻謬，故印歎之，令",
    "T33n1699_002:0101b05": "眾尊人重法也。「汝今諦聽」下，此第二句許答",
    "T33n1699_002:0101b06": "其問。就文為二：初、正誡許；次、受旨願聞。此兩",
    "T33n1699_002:0101b07": "易知，皆如文所列。「佛告須菩提」下，第二、如來",
    "T33n1699_002:0101b08": "正答。就正答中，若依論判，則應開為兩則酬",
    "T33n1699_002:0101b09": "其四問。次從「於意云何？可以身相見如來」下",
    "T33n1699_002:0101b10": "竟經，皆是斷疑，故論主判此章云：自下一切",
    "T33n1699_002:0101b11": "修多羅中斷生疑心。前酬四問，名為略說般",
    "T33n1699_002:0101b12": "若；後斷眾疑，即是廣說。今採論意，按致一經，",
    "T33n1699_002:0101b13": "開為三別：第一、明般若體門；二、明信受門；三、",
    "T33n1699_002:0101b14": "明格量門。明此三者，既稱般若波羅蜜經，故",
    "T33n1699_002:0101b15": "前明般若體；既明般若體竟，必有信受人，故",
    "T33n1699_002:0101b16": "次明信受門；信持則獲福無盡，故次明格量",
    "T33n1699_002:0101b17": "門。又前就因果說般若，即是法門；次就信受",
    "T33n1699_002:0101b18": "門說般若，即是人門；後就功德門說般若，明",
    "T33n1699_002:0101b19": "人行法，故得功德也。就前門為二：一、答其四",
    "T33n1699_002:0101b20": "問，即明因門；二、斷眾疑，次辨果門。因即無依",
    "T33n1699_002:0101b21": "無住，果則無相無為，般若未曾因果，為眾生",
    "T33n1699_002:0101b22": "故，故作因果名說。就明因門答其四問，唯有",
    "T33n1699_002:0101b23": "兩章經文，由來舊釋初章經非答菩提心門，",
    "T33n1699_002:0101b24": "乃是答降伏心問；次章經答其住問；後舉佛",
    "T33n1699_002:0101b25": "果答菩提心問。北地論師云：初答其住問，不",
    "T33n1699_002:0101b26": "答菩提心問。今謂并不然，若言此中遍度四",
    "T33n1699_002:0101b27": "生，非答菩提心問者，汝復以何法名菩提心？",
    "T33n1699_002:0101b28": "又下第二周中善吉更發三問，佛答發菩提",
    "T33n1699_002:0101b29": "心者當生如是心，滅度一切眾生而無滅度，",
    "T33n1699_002:0101c01": "此即是牒菩提心問而解釋之，云何言非答",
    "T33n1699_002:0101c02": "菩提心耶？今明經雖兩章，共酬四問：初一章",
    "T33n1699_002:0101c03": "經答住問，即是答菩提心問；次一章經答修",
    "T33n1699_002:0101c04": "行問，即是答降伏心問也。問：云何答其住問，",
    "T33n1699_002:0101c05": "即是答菩提心耶？解云：由發菩提心故，得住",
    "T33n1699_002:0101c06": "大乘法。若不發菩提心，則不住大乘。故論云",
    "T33n1699_002:0101c07": "「利益深心住，此乘功德滿。」就初經文復開為",
    "T33n1699_002:0101c08": "二：第一、對於善吉總勸菩薩發菩提心；二者、",
    "T33n1699_002:0101c09": "正明發心之義。初則如文。問曰：今正辨菩提",
    "T33n1699_002:0101c10": "心，寧言如是降伏其心？答：以發一菩提心故，",
    "T33n1699_002:0101c11": "不起凡夫及二乘心，即是降伏。初明遍度眾",
    "T33n1699_002:0101c12": "生，故異二乘心，降伏二乘；後明度無所度，是",
    "T33n1699_002:0101c13": "降伏凡夫心也。降伏二乘，即是以他降自；降",
    "T33n1699_002:0101c14": "伏凡夫心，即是以無降有也。又降伏二乘，亦",
    "T33n1699_002:0101c15": "得是以有降無，二乘無慈悲心、菩薩有慈悲",
    "T33n1699_002:0101c16": "心，故是以有降無，復以無降有，如前說也。又",
    "T33n1699_002:0101c17": "此中明大慈大悲，即降伏貪瞋煩惱，故名降",
    "T33n1699_002:0101c18": "伏。又菩薩雖度眾生，實無眾生可度，即是降",
    "T33n1699_002:0101c19": "伏眾生見也。又菩薩若言有眾生可度，即是",
    "T33n1699_002:0101c20": "常見；若言無眾生可度，則見斷見。今雖度眾",
    "T33n1699_002:0101c21": "生，實無所度，故降伏常見；雖無所度，而常度",
    "T33n1699_002:0101c22": "眾生，故降伏斷見也。「所有一切眾生之類」下，",
    "T33n1699_002:0101c23": "此第二、正明發菩提心。論偈云「廣大第一常，",
    "T33n1699_002:0101c24": "其心不顛倒，利益深心住，此乘功德滿。」故用",
    "T33n1699_002:0101c25": "於四心釋此經文。四心者：一、廣大心；二者、第",
    "T33n1699_002:0101c26": "一心；三者、常心；四者、不顛倒心。問：何因緣建",
    "T33n1699_002:0101c27": "乎四心？答：凡為菩薩，異凡夫、二乘，自調自度。",
    "T33n1699_002:0101c28": "今言遍度三界六道，名廣大心。雖復遍度眾",
    "T33n1699_002:0101c29": "生，若遍與眾生人天之樂，名為下心；若遍與",
    "T33n1699_002:0102a01": "眾生二乘之樂，名曰中心；今遍與眾生大涅",
    "T33n1699_002:0102a02": "槃樂，名第一心。菩薩雖復遍與眾生大涅槃",
    "T33n1699_002:0102a03": "樂，或時休息，生死道長、眾生性多，云何可遍",
    "T33n1699_002:0102a04": "度之令得常樂？是故於生死中起疲厭心。今",
    "T33n1699_002:0102a05": "明生死邊如虛空、眾生性邊亦如虛空，是中",
    "T33n1699_002:0102a06": "無生死往來亦無解脫者，故能菩薩常度眾",
    "T33n1699_002:0102a07": "生、誨而不倦，名為常心。雖度眾生，而不見眾",
    "T33n1699_002:0102a08": "生可度，是名菩薩不顛倒心。以建此四心，住",
    "T33n1699_002:0102a09": "菩薩道，得大利益，故論云「利益深心住」。是故",
    "T33n1699_002:0102a10": "建此四心，則菩提心滿足，故論云「此乘功德",
    "T33n1699_002:0102a11": "滿」。雖有四心，不出慈悲般若，前三是慈悲心、",
    "T33n1699_002:0102a12": "後一是般若心，前是功德、後是智慧，前亦是",
    "T33n1699_002:0102a13": "方便、後名為實慧，故發心即具福慧，亦即具",
    "T33n1699_002:0102a14": "二慧。如《大經》云「發心、畢竟二不別」。若望開善",
    "T33n1699_002:0102a15": "義，假名空但是空心，但得四中之一，又二慧",
    "T33n1699_002:0102a16": "中但得實慧意耳。問：何故名廣大心？答：從所",
    "T33n1699_002:0102a17": "有一切眾生之類至非有想非無想已來，總",
    "T33n1699_002:0102a18": "攝眾生，名廣大心。此中二句：所有一切眾生",
    "T33n1699_002:0102a19": "之類，此總攝眾生。若卵生下，此有三句，別攝",
    "T33n1699_002:0102a20": "眾生。第一句以一門攝眾生，謂一生門；第二、",
    "T33n1699_002:0102a21": "有色、無色二門攝眾生，欲、色兩界名為有色，",
    "T33n1699_002:0102a22": "無色一界名為無色。第三、以三門攝眾生，無",
    "T33n1699_002:0102a23": "想者，即是色界第四禪中無想天也；非有想",
    "T33n1699_002:0102a24": "非無想者，無色界最後天也；有想一句除",
    "T33n1699_002:0102a25": "上二處，通三界也。問：何故不以六道攝眾生？",
    "T33n1699_002:0102a26": "答：六道不攝中陰，四生則一切攝故也。「我皆",
    "T33n1699_002:0102a27": "令入無餘涅槃」者，此下第二明第一心也。此",
    "T33n1699_002:0102a28": "言「無餘」者，非灰身滅智，小乘無餘，斯乃無累",
    "T33n1699_002:0102a29": "不盡、無復餘累，無德不圓、無復餘德，故云無",
    "T33n1699_002:0102b01": "餘也。問：此乃是涅槃教意，云何釋般若文？答：",
    "T33n1699_002:0102b02": "作此問者，乃是五時教意，非經論之說。《般若",
    "T33n1699_002:0102b03": "論》云「此經正辨無為法身」，與大般涅槃更復",
    "T33n1699_002:0102b04": "何異？「如是滅度無量無邊眾生」者，此下第三",
    "T33n1699_002:0102b05": "名為常心。問：《般若論》云「不見眾生異於菩薩，",
    "T33n1699_002:0102b06": "常不離是心，名曰常心。」此意云何？答：今言常",
    "T33n1699_002:0102b07": "心，可有二義：一者、常不離正觀心，名曰常心，",
    "T33n1699_002:0102b08": "則是論意不見眾生異於菩薩、不見菩薩異",
    "T33n1699_002:0102b09": "眾生，故眾生、菩薩皆畢竟淨，常作此觀，名曰",
    "T33n1699_002:0102b10": "常心。二者、以正觀心常度眾生，不休不息，名",
    "T33n1699_002:0102b11": "曰常心。何以故？「若菩薩有我相」下，此第四明",
    "T33n1699_002:0102b12": "不顛倒心。雖常度眾生，無眾生可度，名不顛",
    "T33n1699_002:0102b13": "倒。若見有眾生，則是我見。凡夫自不能度，何",
    "T33n1699_002:0102b14": "能度物耶？「復次，須菩提！於法應無所住行於",
    "T33n1699_002:0102b15": "布施」下，此第二章經答修行、降伏心二問。前",
    "T33n1699_002:0102b16": "明以初發心故，得住大乘不發心、不得住大",
    "T33n1699_002:0102b17": "乘，故發心與住二事相成，故合詶也。今二門",
    "T33n1699_002:0102b18": "亦爾，以修行故，得降伏顛倒。若不修無得萬",
    "T33n1699_002:0102b19": "行，以何降伏有得煩惱？故二門相成，故須合",
    "T33n1699_002:0102b20": "詶也。又四門次第，前須發心，發心故得住大",
    "T33n1699_002:0102b21": "乘，住大乘故修行，修行故煩惱得降伏也。然",
    "T33n1699_002:0102b22": "此經文略，意含非可一言得盡，今更以數義",
    "T33n1699_002:0102b23": "釋之：一者、前章正辨發菩提心，今此一章辨",
    "T33n1699_002:0102b24": "於修行。所以明此二者，如《華嚴經》善財童子",
    "T33n1699_002:0102b25": "於一一善知識所，皆自稱云「已發菩提之心，",
    "T33n1699_002:0102b26": "未知云何修菩薩行，學菩薩道？」故知前須發",
    "T33n1699_002:0102b27": "心，然後修行菩提心，即是願義。今之一章辨",
    "T33n1699_002:0102b28": "菩薩行義。菩薩之道雖復多門，統其大歸，不",
    "T33n1699_002:0102b29": "出願、行。然願門雖多，略為四弘誓願；行門無",
    "T33n1699_002:0102c01": "量，略為六波羅蜜。四弘誓願者：一、未度苦海，",
    "T33n1699_002:0102c02": "令其得度；二、未脫業煩惱縛，令得脫之；三、未",
    "T33n1699_002:0102c03": "得道諦之安，令得安之；四、未得滅諦涅槃，令",
    "T33n1699_002:0102c04": "得涅槃。前章明一切眾生皆得涅槃，即是四",
    "T33n1699_002:0102c05": "願之中略舉後究竟願也。今一章經略舉六",
    "T33n1699_002:0102c06": "度中最初行也。然前章舉於後願，則攝得三",
    "T33n1699_002:0102c07": "願；後章舉初行，則攝於五行。問：云何後願得",
    "T33n1699_002:0102c08": "攝前願，云何初行得攝後行耶？答：後願既令",
    "T33n1699_002:0102c09": "眾生皆得滅諦涅槃，豈不度苦脫集見道諦",
    "T33n1699_002:0102c10": "耶？次辨初行攝後行者，論云「檀義攝於六，",
    "T33n1699_002:0102c11": "資生無畏法。此中一二三，名為修行住。」此偈",
    "T33n1699_002:0102c12": "意明六度悉名為檀義。但檀義有三種：一、資",
    "T33n1699_002:0102c13": "生檀，即是布施資益眾生，亦是以資生之物",
    "T33n1699_002:0102c14": "以用布施；二者、無畏檀，持戒、忍辱、持戒，即不",
    "T33n1699_002:0102c15": "犯財奪命，即是施物無畏；忍辱不加報於物，",
    "T33n1699_002:0102c16": "亦是施物無畏，故此兩度名無畏檀。精進、禪",
    "T33n1699_002:0102c17": "定、智慧此之三度，名為法檀。言法檀者，以法",
    "T33n1699_002:0102c18": "施物，故名法檀。精進則說法無倦，禪定則知",
    "T33n1699_002:0102c19": "他人心方能說法，般若是智慧、正能說法，故",
    "T33n1699_002:0102c20": "此三種名為法檀。言一二三者：一、即是資生",
    "T33n1699_002:0102c21": "檀也；二、則戒忍；三、即後三度也。又此中依般",
    "T33n1699_002:0102c22": "若修行但明布施者，如攝五品檀說，具攝於",
    "T33n1699_002:0102c23": "五故，又略舉初故，又檀則攝眾生之要法故",
    "T33n1699_002:0102c24": "也。又前章經明菩薩內有大慈大悲，此一章",
    "T33n1699_002:0102c25": "經明菩薩方便，外能赴救。所以者何？菩薩發",
    "T33n1699_002:0102c26": "菩提心，以赴緣度物為務。故《大品》云「菩薩大",
    "T33n1699_002:0102c27": "事者，所謂不捨一切眾生。」然度眾生，必須二",
    "T33n1699_002:0102c28": "事：一者、內有慈悲心；二者、外有方便救濟。前",
    "T33n1699_002:0102c29": "章明遍拔眾生生死苦，即是大悲心義；與眾",
    "T33n1699_002:0103a01": "生大涅槃樂，即是大慈心義。雖內有慈悲之",
    "T33n1699_002:0103a02": "心，未有慈悲之事，是故今辨菩薩修行布施",
    "T33n1699_002:0103a03": "等萬行而拔濟之，令其離苦、使其得樂，即是",
    "T33n1699_002:0103a04": "成上慈悲之義。問曰：上辨內有慈悲，今明外",
    "T33n1699_002:0103a05": "能赴救，何須般若？答：上辨內有慈悲，要須般",
    "T33n1699_002:0103a06": "若；若無般若，則慈悲不成。故《大論》云「慈悲與",
    "T33n1699_002:0103a07": "實相合行」。大悲雖拔其苦，而實無所拔；大慈",
    "T33n1699_002:0103a08": "雖與其樂，而實無所與。故慈悲不妨畢竟空，",
    "T33n1699_002:0103a09": "畢竟空不妨慈悲心，故雖行畢竟空觀，而不",
    "T33n1699_002:0103a10": "捨大慈大悲；雖行大慈大悲，不捨畢竟空觀。",
    "T33n1699_002:0103a11": "故知即以畢竟空為慈悲、即以慈悲為畢竟",
    "T33n1699_002:0103a12": "空，故慈悲未曾不空、空未曾不慈悲也。今明",
    "T33n1699_002:0103a13": "修行亦與實相合行，故雖修萬行而實無所",
    "T33n1699_002:0103a14": "行、雖無所行而常修萬行，故行無所行，無所",
    "T33n1699_002:0103a15": "行故，具二慧也。又前章經正明菩薩度於眾",
    "T33n1699_002:0103a16": "生，始識眾生相、識於度相。知度無所度，方是",
    "T33n1699_002:0103a17": "識度；知眾生無眾生，方始識眾生。今此章經",
    "T33n1699_002:0103a18": "正辨度義，前雖識度，猶未正度，如雖復識病，",
    "T33n1699_002:0103a19": "猶未授藥。今此章經正明度義，即是正授於",
    "T33n1699_002:0103a20": "藥。亦前章正明識病，此章正明識藥。眾生即",
    "T33n1699_002:0103a21": "是病，由般若故，能識眾生，即是由般若故能",
    "T33n1699_002:0103a22": "識病也。今修萬行，竝為眾生，是故萬行悉名",
    "T33n1699_002:0103a23": "為藥。由般若故，解悟萬行；由般若故，方能識",
    "T33n1699_002:0103a24": "藥。又前章經正辨眾生空，今此章經明諸法",
    "T33n1699_002:0103a25": "空。前辨雖度眾生，無眾生可度，故是眾生空；",
    "T33n1699_002:0103a26": "今明雖修萬行，實無所修，即是法空。問曰：《大",
    "T33n1699_002:0103a27": "品》開宗則云「不見菩薩及菩薩字」，此經開宗",
    "T33n1699_002:0103a28": "何因緣故，但言「不見眾生」？答：《大品》不見菩薩，",
    "T33n1699_002:0103a29": "即不見眾生；此經辨不見眾生，即不見菩薩。",
    "T33n1699_002:0103b01": "但兩經互舉，能所不同耳。又《大品》正勸菩薩",
    "T33n1699_002:0103b02": "學般若，或者便謂有菩薩能學、般若所學。為",
    "T33n1699_002:0103b03": "此義故，前破菩薩，明不見菩薩。此經明菩薩",
    "T33n1699_002:0103b04": "發菩提心，欲度眾生，便謂有眾生可度，是故",
    "T33n1699_002:0103b05": "今破無有眾生。問曰：何因緣故，前辨眾生空，",
    "T33n1699_002:0103b06": "今明法空以為說般若耶？答曰：般若未曾空",
    "T33n1699_002:0103b07": "與不空，但眾生多滯有病，故破有病，明於空",
    "T33n1699_002:0103b08": "耳。有病既息，空則不留，如大火炎，不可四觸。",
    "T33n1699_002:0103b09": "但佛在世時，眾生根利，直聞說空，不取空相，",
    "T33n1699_002:0103b10": "故無所依止，即便得道也。就此章經開為三",
    "T33n1699_002:0103b11": "段：第一、正明無住相以修行；第二、明得無所",
    "T33n1699_002:0103b12": "得果；第三、結勸。就初為二：第一、正答修行問；",
    "T33n1699_002:0103b13": "第二、答降伏心問。此即第一。言「無所住行布",
    "T33n1699_002:0103b14": "施」者，即如《大品》開宗不住法、住般若，無所捨，",
    "T33n1699_002:0103b15": "具足檀。然此中既云不住六塵，亦即不住六",
    "T33n1699_002:0103b16": "根六識，但文略故，偏明不住六塵耳。《大品．問",
    "T33n1699_002:0103b17": "住品》明不住一切法，故是住般若。今言不住",
    "T33n1699_002:0103b18": "六塵，六塵攝法盡矣。然菩薩身、口、意業一切",
    "T33n1699_002:0103b19": "所為，行住坐、臥，乃至舉動施為產業之事，皆",
    "T33n1699_002:0103b20": "是無依無得。今偏言不住行施，豈非略舉一",
    "T33n1699_002:0103b21": "以例諸耶？若依論經，便有三種：一者、不著自",
    "T33n1699_002:0103b22": "身，故行布施。若著自身，則惜外物，故不行施；",
    "T33n1699_002:0103b23": "今不著自身，則不惜外物，故能行施也。二者、",
    "T33n1699_002:0103b24": "無所住一句，即是不著報恩。報恩者，謂供養",
    "T33n1699_002:0103b25": "恭敬等也。三者、不住色聲香味觸法布施，即",
    "T33n1699_002:0103b26": "是不著果報。果報者，謂人天樂等。菩薩若著",
    "T33n1699_002:0103b27": "報恩及以果報，則捨遠佛道，是故不著報恩",
    "T33n1699_002:0103b28": "及以果報也。「須菩提！菩薩應如是布施」下，若",
    "T33n1699_002:0103b29": "依論意，即是答第四、降心問。然要須修行，故",
    "T33n1699_002:0103c01": "有所得心乃降伏耳。故次修行，後明降伏也。",
    "T33n1699_002:0103c02": "以菩薩不見三事故行布施，名為降伏。言三",
    "T33n1699_002:0103c03": "事者，謂施者、受者、財物等。以不見財物故，",
    "T33n1699_002:0103c04": "得諸法空；不見施者、受者故，得眾生空。以",
    "T33n1699_002:0103c05": "得此二空，即是降伏人法見也。然論作此意，",
    "T33n1699_002:0103c06": "正以修無所得行，即是降伏有所得心，故",
    "T33n1699_002:0103c07": "兩問相成、兩答相成也。問：初章經親有降伏",
    "T33n1699_002:0103c08": "言，何故不答降伏問，今始答之耶？有釋云：先",
    "T33n1699_002:0103c09": "但明眾生空，未明法空，故生、法二空未具",
    "T33n1699_002:0103c10": "得，不得稱降伏。今具得生法二空，始是降伏",
    "T33n1699_002:0103c11": "名也。又前始明是菩提心、未明菩薩行，故降",
    "T33n1699_002:0103c12": "義未成；今願行俱成，降伏義始顯也。「若菩薩",
    "T33n1699_002:0103c13": "不住相布施」下，此第二明修無所住因，得無",
    "T33n1699_002:0103c14": "所得果。所以有此文來者，有二義：一者、即是",
    "T33n1699_002:0103c15": "舉果勸修，良以修無住因、得福無邊，是故勸",
    "T33n1699_002:0103c16": "修無住相布施也。二者、即是釋疑。疑者云：有",
    "T33n1699_002:0103c17": "住布施，可有福德；無住布施，應無福德。是故",
    "T33n1699_002:0103c18": "釋云：有所得施，功德則少；無所得施，其福無邊。",
    "T33n1699_002:0103c19": "問：今持戒行道、書經造佛，功德可多，云何以",
    "T33n1699_002:0103c20": "無住心而作福與十力空等？此言極成過差",
    "T33n1699_002:0103c21": "也。答：覆面之舌，言豈虛哉？子若不信，今當略",
    "T33n1699_002:0103c22": "述。夫福德因扶理而生，故釋善以扶理為義。",
    "T33n1699_002:0103c23": "以無所住蓋是扶理之極，福豈不多？以此而",
    "T33n1699_002:0103c24": "思，煥然可解也。故一切有所得心，積劫種種",
    "T33n1699_002:0103c25": "修行，持戒、坐禪，皆是乖道，故福不多。今無得",
    "T33n1699_002:0103c26": "施，與道相應故福多，故爾前一切功德不及",
    "T33n1699_002:0103c27": "五華施福多也。就此文開為三別：第一、法說；",
    "T33n1699_002:0103c28": "第二、譬說；第三、合譬。法說如文。「東方虛空」下，",
    "T33n1699_002:0103c29": "第二、譬說。就中有兩：初舉東方虛空為喻；次",
    "T33n1699_002:0104a01": "舉九方虛空為喻。各有問答，如文尋之。問：何",
    "T33n1699_002:0104a02": "因緣故，借虛空為喻？答：凡有二義：一者、虛空",
    "T33n1699_002:0104a03": "無相無為，無住相施無依無得，是故假此為",
    "T33n1699_002:0104a04": "喻；二者、虛空包含廣大，無住相施果報亦大，",
    "T33n1699_002:0104a05": "故假喻也。「須菩提！無住相布施亦如是」下，第",
    "T33n1699_002:0104a06": "三合譬，如文可尋。「須菩提！菩薩但應如所教",
    "T33n1699_002:0104a07": "住」下，此第三章結勸也。所言如所教住者，如",
    "T33n1699_002:0104a08": "上來無所得之教，應須依此而住、依此而修",
    "T33n1699_002:0104a09": "行也。「須菩提！於意云何？可以身相見如來不」",
    "T33n1699_002:0104a10": "下，若依開善，舉平等空，答菩提心問。今謂",
    "T33n1699_002:0104a11": "二義不然：一者、有顛倒過。要先發菩提心，然",
    "T33n1699_002:0104a12": "後行菩薩行；豈得前明菩薩行竟，今始辨發",
    "T33n1699_002:0104a13": "菩提心耶？二者、此中文云可以身相見如來",
    "T33n1699_002:0104a14": "不？若是平等空，則無復如來，何名見佛耶？今",
    "T33n1699_002:0104a15": "作五義，生起此章：一者、若依論釋，自上已來",
    "T33n1699_002:0104a16": "答四問竟，從此下第二章斷生疑心，答於四",
    "T33n1699_002:0104a17": "問，即是略說般若。若斷生疑心，則是廣說般",
    "T33n1699_002:0104a18": "若，故論云「自下一切修多羅中斷生疑心」，故",
    "T33n1699_002:0104a19": "知說經皆是斷生疑故也。若依因果分門，上",
    "T33n1699_002:0104a20": "來酬於四問，即是辨無所得因；此下第二、明",
    "T33n1699_002:0104a21": "無為法身之果。若行有所得因，還得有所得",
    "T33n1699_002:0104a22": "果，故《大經》云「有所得者，名曰無明；有所得者，",
    "T33n1699_002:0104a23": "名二十五有。」今無所得因故，得無為法身之",
    "T33n1699_002:0104a24": "果。故《大經》云「無所得者，名為智慧；無所得者，",
    "T33n1699_002:0104a25": "名大涅槃。」又初章經明發菩提心，次章經明",
    "T33n1699_002:0104a26": "修菩薩行，今一章經辨得於佛道，此三即是",
    "T33n1699_002:0104a27": "次第，是故斯經其義要也。又成上菩提心義，",
    "T33n1699_002:0104a28": "發菩提心、下度眾生，上求佛道、下度眾生。已",
    "T33n1699_002:0104a29": "辨眾生之相，故度無所度。今上求佛道故，須",
    "T33n1699_002:0104b01": "識法身，即是求無所求。若不識眾生，則不能",
    "T33n1699_002:0104b02": "度眾生；若不識法身，則不能上求佛道也。若",
    "T33n1699_002:0104b03": "有所得，發心求佛，如淨名所呵，即欲令其捨",
    "T33n1699_002:0104b04": "菩提見；而是發菩提心，捨於佛見，乃見佛耳。",
    "T33n1699_002:0104b05": "亦上辨度眾生，即辨眾生空；次辨修萬行，則",
    "T33n1699_002:0104b06": "辨六塵諸法空。此人之與法，竝是世間畢竟",
    "T33n1699_002:0104b07": "空。今明不可以諸相得見如來，即是諸佛空。",
    "T33n1699_002:0104b08": "故眾生無所有，則非眾生；諸佛無所有，是即",
    "T33n1699_002:0104b09": "非佛。故非眾生非佛，非生死非涅槃，故眾生",
    "T33n1699_002:0104b10": "與佛本來不二。然為破二見，故云不二。在二",
    "T33n1699_002:0104b11": "既息，不二亦除，故《華嚴》云「不著不二法，以無",
    "T33n1699_002:0104b12": "一二故」也。若能如此而悟一切諸見畢竟不",
    "T33n1699_002:0104b13": "起，始是金剛，稱為般若。就此文中開為三意：",
    "T33n1699_002:0104b14": "第一、如來騰眾疑，以問善吉；二、善吉對如來",
    "T33n1699_002:0104b15": "以釋疑；第三、如來印述，結成得失。此即是初。",
    "T33n1699_002:0104b16": "所言疑者，上云菩薩行無住相，圓因時眾生",
    "T33n1699_002:0104b17": "疑。因若無住，果應無為；今見果是有為，云何",
    "T33n1699_002:0104b18": "因是無住？所以者何？小乘人言：釋迦之身體",
    "T33n1699_002:0104b19": "具有三相：初生王宮，即是生義；次八十年住",
    "T33n1699_002:0104b20": "世，即是住義；雙林入滅，即是滅義也。今果既",
    "T33n1699_002:0104b21": "具此三相，豈得言因是無所住耶？是故佛騰",
    "T33n1699_002:0104b22": "眾疑，以問善吉：可以身有三相，見如來法身不",
    "T33n1699_002:0104b23": "耶？「須菩提言：不也，世尊」下，此第二、善吉對佛",
    "T33n1699_002:0104b24": "釋時會之疑。問：佛應自釋，何故令善吉釋？答：",
    "T33n1699_002:0104b25": "欲示有得解之人，故令善吉釋。又善吉是小",
    "T33n1699_002:0104b26": "乘人，今欲引接小乘人，令信如來身是無為，",
    "T33n1699_002:0104b27": "故令善吉釋也。又如雀母引子，善吉亦爾，欲",
    "T33n1699_002:0104b28": "引聲聞，令同其所解。善吉是聲聞，既知如來",
    "T33n1699_002:0104b29": "身是無為；我亦是聲聞，亦須知如來身是無",
    "T33n1699_002:0104c01": "為，不為三相所相也。又善吉欲引菩薩令求",
    "T33n1699_002:0104c02": "如來法身。所以者何？小乘之人尚知如來身",
    "T33n1699_002:0104c03": "是無為，云何菩薩言佛是有為？問：涅槃經可",
    "T33n1699_002:0104c04": "辨佛是無為，般若經云何有於此說？答：蓋是",
    "T33n1699_002:0104c05": "五時教人作此問耳。今《般若論》中正破此問，",
    "T33n1699_002:0104c06": "故偈云「三相異體故，離彼是如來」，豈得般若",
    "T33n1699_002:0104c07": "教中，佛是有為？又今辨般若正法即是法身，",
    "T33n1699_002:0104c08": "般若非為非無為，即是法身。非為非無為，但",
    "T33n1699_002:0104c09": "為對凡夫、二乘身是有為，故歎美作無為耳。",
    "T33n1699_002:0104c10": "亦不同北土論師，謂如來身定是無為，為與",
    "T33n1699_002:0104c11": "無為竝是般若功用也。「不可以身相見如來」",
    "T33n1699_002:0104c12": "者，不可以生、住、滅三相見如來無為法身也。",
    "T33n1699_002:0104c13": "「何以故？如來所說身相」者，時會復疑：若言三",
    "T33n1699_002:0104c14": "相非如來者，何故如來昔說有三相耶？昔說",
    "T33n1699_002:0104c15": "生在淨飯王家，即是說有生相；却後三月當",
    "T33n1699_002:0104c16": "入涅槃，即是滅相；八十年住世，即是住相。是",
    "T33n1699_002:0104c17": "故釋云「如來所說有三相者，即非身相」。言非",
    "T33n1699_002:0104c18": "身相者，非是法身無為相也。此是無生生方",
    "T33n1699_002:0104c19": "便，即是生身，故有三相。若生無生方便，即是",
    "T33n1699_002:0104c20": "法身，無三相也。「佛告須菩提」下，此第三、如來",
    "T33n1699_002:0104c21": "述成，結其得失。所以須述成者，時會恐善吉",
    "T33n1699_002:0104c22": "所解未能不謬，是故如來述成其解。就此文",
    "T33n1699_002:0104c23": "中，凡有兩句：初句明失。凡有名相，皆是憶想",
    "T33n1699_002:0104c24": "而有，悉是虛妄，豈但計生住滅非虛妄耶？「若",
    "T33n1699_002:0104c25": "見諸法相非相」下，第二句明得。若見一切諸",
    "T33n1699_002:0104c26": "相非法身相，即是見法身。故《華嚴》云「一切法",
    "T33n1699_002:0104c27": "不生，一切法不滅。」若能如此觀，諸佛常現前",
    "T33n1699_002:0104c28": "也。",
    "T33n1699_002:0104c29": "金剛般若經義疏卷第二"
}