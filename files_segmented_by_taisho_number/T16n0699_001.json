{
    "T16n0699_001:0801a10": "佛說造塔功德經",
    "T16n0699_001:0801a12": "大唐中天竺三藏法師",
    "T16n0699_001:0801a13": "地婆訶羅唐言日照譯",
    "T16n0699_001:0801a14": "如是我聞：一時佛在忉利天宮白玉座上，與",
    "T16n0699_001:0801a15": "大比丘、大菩薩等，及彼天主無量眾俱。時大",
    "T16n0699_001:0801a16": "梵天王、那羅延天、大自在天及五乾闥婆王",
    "T16n0699_001:0801a17": "等，各與眷屬俱來至佛所，欲問如來造塔之",
    "T16n0699_001:0801a18": "法，及塔所生功德之量。會中有菩薩，名觀世",
    "T16n0699_001:0801a19": "音，知其意，即從座起，偏袒右肩，右膝著地，合",
    "T16n0699_001:0801a20": "掌向佛，而作是言：「世尊！今此諸天、乾闥婆等",
    "T16n0699_001:0801a21": "故來至此，欲請如來造塔之法，及塔所生功",
    "T16n0699_001:0801a22": "德之量。唯願世尊為彼解說，利益一切無量",
    "T16n0699_001:0801a23": "眾生！」爾時世尊告觀世音菩薩言：「善男子！若",
    "T16n0699_001:0801a24": "此現在諸天眾等，及未來世一切眾生，隨所",
    "T16n0699_001:0801a25": "在方未有塔處，能於其中建立之者——其狀高",
    "T16n0699_001:0801a26": "妙出過三界，乃至至小如菴羅果；所有表剎",
    "T16n0699_001:0801a27": "上至梵天，乃至至小猶如針等；所有輪蓋覆",
    "T16n0699_001:0801a28": "彼大千，乃至至小猶如棗葉——於彼塔內藏掩",
    "T16n0699_001:0801a29": "如來所有舍利、髮、牙、髭、爪，下至一分；或置如",
    "T16n0699_001:0801b01": "來所有法藏十二部經，下至於一四句偈，其",
    "T16n0699_001:0801b02": "人功德如彼梵天，命終之後生於梵世。於彼",
    "T16n0699_001:0801b03": "壽盡，生五淨居，與彼諸天等無有異。善男子！",
    "T16n0699_001:0801b04": "如我所說如是之事，是彼塔量功德因緣，汝",
    "T16n0699_001:0801b05": "諸天等應當修學！」",
    "T16n0699_001:0801b06": "爾時觀世音菩薩復白佛言：「世尊！如向所說，",
    "T16n0699_001:0801b07": "安置舍利及以法藏，我已受持。不審如來四",
    "T16n0699_001:0801b08": "句之義，唯願為我分別演說！」爾時世尊說是",
    "T16n0699_001:0801b09": "偈言：",
    "T16n0699_001:0801b10": "「諸法因緣生，　　我說是因緣，",
    "T16n0699_001:0801b11": "因緣盡故滅，　　我作如是說。",
    "T16n0699_001:0801b12": "「善男子！如是偈義名佛法身，汝當書寫置彼",
    "T16n0699_001:0801b13": "塔內。何以故？一切因緣及所生法性空寂故，",
    "T16n0699_001:0801b14": "是故我說名為法身。若有眾生解了如是因",
    "T16n0699_001:0801b15": "緣之義，當知是人即為見佛。」",
    "T16n0699_001:0801b16": "爾時，觀世音菩薩及彼諸天一切大眾、乾闥",
    "T16n0699_001:0801b17": "婆等，聞佛所說，皆大歡喜，信受奉行。",
    "T16n0699_001:0801b18": "佛說造塔功德經"
}