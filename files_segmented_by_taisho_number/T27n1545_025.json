{
    "T27n1545_025:0126b02": "阿毘達磨大毘婆沙論卷第二十",
    "T27n1545_025:0126b03": "五",
    "T27n1545_025:0126b05": "五百大阿羅漢等造",
    "T27n1545_025:0126b06": "三藏法師玄奘奉　詔譯",
    "T27n1545_025:0126b07": "雜蘊第一中補特伽羅納息第三之三",
    "T27n1545_025:0126b08": "無明緣行取緣有。有何差別。答無明緣行",
    "T27n1545_025:0126b09": "者。廣說如前。此業緣。世尊說一煩惱。謂無",
    "T27n1545_025:0126b10": "明取緣有者。廣說如前。此業緣。世尊說一",
    "T27n1545_025:0126b11": "切煩惱。謂諸取。是謂差別。問何故復作此",
    "T27n1545_025:0126b12": "論。答前雖說所發業自性差別。謂前業在",
    "T27n1545_025:0126b13": "過去生。後業在現在生。前業已與果。後業",
    "T27n1545_025:0126b14": "未與果。前業是故。後業是新。而未說能發",
    "T27n1545_025:0126b15": "緣自性差別。今欲說之故作此論。問何故",
    "T27n1545_025:0126b16": "過去業緣但說無明。現在業緣說一切煩惱",
    "T27n1545_025:0126b17": "耶。答造過去業時。於多種事不現見故。",
    "T27n1545_025:0126b18": "不可知故。但說無明為緣。謂於界趣生洲",
    "T27n1545_025:0126b19": "分位依處加行等起相續所緣。皆不可知。界",
    "T27n1545_025:0126b20": "者三界。不知過去於何界造此業。趣者五",
    "T27n1545_025:0126b21": "趣。不知過去於何趣造此業。生者四生。不",
    "T27n1545_025:0126b22": "知過去於何生造此業。洲者四洲。不知",
    "T27n1545_025:0126b23": "過去於何洲造此業。分位者。羯剌藍等",
    "T27n1545_025:0126b24": "十種分位。不知過去於何分位造此業。依",
    "T27n1545_025:0126b25": "處者。十善不善業道依處。不知過去於何",
    "T27n1545_025:0126b26": "依處造此業。加行者。有情數非有情數所起",
    "T27n1545_025:0126b27": "加行。不知過去由何加行造此業。等起",
    "T27n1545_025:0126b28": "者。貪瞋癡等。不知過去由何等起造此業。",
    "T27n1545_025:0126b29": "相續者。男女等。不知過去依何相續造此",
    "T27n1545_025:0126c01": "業。所緣者。過去未來現在。或色聲香味觸",
    "T27n1545_025:0126c02": "法。不知過去心緣何等造此業。雖不現見",
    "T27n1545_025:0126c03": "亦不可知。而發業位皆有無明故。總說彼",
    "T27n1545_025:0126c04": "無明為緣。造現在業時於多種事。皆現見",
    "T27n1545_025:0126c05": "故皆可知故。具說一切煩惱為緣。復次過",
    "T27n1545_025:0126c06": "去業。已衰朽。已受用。已與果。是故業。無勢",
    "T27n1545_025:0126c07": "用。不明了故。但說無明為緣。現在業。未衰",
    "T27n1545_025:0126c08": "朽。未受用。未與果。是新業。有勢用。極明",
    "T27n1545_025:0126c09": "了故。說一切煩惱為緣。復次過去業微細難",
    "T27n1545_025:0126c10": "覺。若自若他俱不現見。不知何等煩惱所",
    "T27n1545_025:0126c11": "發。然煩惱起必有無明。是故但說無明為",
    "T27n1545_025:0126c12": "緣。現在業麁顯易覺若自若他俱能現見。",
    "T27n1545_025:0126c13": "知是彼彼煩惱所發。故說一切煩惱為緣。",
    "T27n1545_025:0126c14": "復次過去業性不猛利。其相暗昧順無明",
    "T27n1545_025:0126c15": "故但說無明為緣。現在業性猛利。其相明",
    "T27n1545_025:0126c16": "顯順諸取故。具說一切煩惱為緣。問阿羅",
    "T27n1545_025:0126c17": "漢所造業。為名無明緣行。為名取緣有",
    "T27n1545_025:0126c18": "耶。答不名無明緣行。亦不名取緣有。彼",
    "T27n1545_025:0126c19": "無無明亦無取故。然彼業已與果者。當知",
    "T27n1545_025:0126c20": "攝在行支分中。未與果者。當知攝在有支",
    "T27n1545_025:0126c21": "分中。是彼類故。然非十二有支所攝。",
    "T27n1545_025:0126c22": "頗有行緣無明不緣明耶。乃至廣說。問",
    "T27n1545_025:0126c23": "何故此中因明無明而作論耶。答是作論",
    "T27n1545_025:0126c24": "者意欲爾故。乃至廣說。復次此二俱是根本",
    "T27n1545_025:0126c25": "法故。謂雜染品法無明為根本。清淨品法",
    "T27n1545_025:0126c26": "明為根本。復次此二俱是上首法故。如說。",
    "T27n1545_025:0126c27": "無明為上首。無明為前相。生無量種惡不",
    "T27n1545_025:0126c28": "善法。及起此類無慚無愧。明為上首。明",
    "T27n1545_025:0126c29": "為前相。生無量種清淨善法。及起此類增",
    "T27n1545_025:0127a01": "上慚愧。復次明與無明近相治故。謂無明",
    "T27n1545_025:0127a02": "是明近對治。明是無明近對治。復次明與",
    "T27n1545_025:0127a03": "無明互相違故。謂無明違明明違無明。復",
    "T27n1545_025:0127a04": "次明與無明互不相攝。而所緣境互相攝",
    "T27n1545_025:0127a05": "故。謂俱緣四聖諦俱緣有漏無漏。俱緣有",
    "T27n1545_025:0127a06": "為無為故。然諸行名義有寬狹。如說無明",
    "T27n1545_025:0127a07": "緣行。阿毘達磨諸論師言。此中意說分位",
    "T27n1545_025:0127a08": "緣起。故此行聲說五取蘊。尊者妙音說。此行",
    "T27n1545_025:0127a09": "聲唯說諸業。如說。造作有損害行。彼行",
    "T27n1545_025:0127a10": "聲說不善業。如說。造作無損害行。彼行聲",
    "T27n1545_025:0127a11": "說善業。如說。造作諸有為行。彼行聲唯說",
    "T27n1545_025:0127a12": "思。如說。色心心所法。心不相應行。無為。彼",
    "T27n1545_025:0127a13": "行聲說不相應行蘊。如說。色受想行識蘊。",
    "T27n1545_025:0127a14": "彼行聲總說相應不相應行蘊。如說色受想",
    "T27n1545_025:0127a15": "行識取蘊。彼行聲唯說有漏相應不相應行",
    "T27n1545_025:0127a16": "蘊。如說。身語意行。彼身行聲說入出息。語",
    "T27n1545_025:0127a17": "行聲說尋伺。意行聲說想思。故彼行聲說",
    "T27n1545_025:0127a18": "一蘊全。二蘊少分。如說。有罪福不動行。彼",
    "T27n1545_025:0127a19": "行聲說有漏善不善業。如說。於諸行中",
    "T27n1545_025:0127a20": "有五過患。有怖有畏有苦觸。無我我所。",
    "T27n1545_025:0127a21": "諸有智者不見此行。能離諸行。有說。彼行",
    "T27n1545_025:0127a22": "聲說不善法。以說彼行有怖有畏有苦",
    "T27n1545_025:0127a23": "觸故。有說。彼行聲說五取蘊。以說彼行",
    "T27n1545_025:0127a24": "無我我所。諸有智者不見此行能離諸行",
    "T27n1545_025:0127a25": "故。如說。諸行無常有生滅法。有說。彼行聲",
    "T27n1545_025:0127a26": "說一切有為法。第三句說由生滅故。有說。",
    "T27n1545_025:0127a27": "彼行聲但說五取蘊。第四句說彼寂為樂",
    "T27n1545_025:0127a28": "以寂樂名唯顯擇滅非無漏法有擇滅故。",
    "T27n1545_025:0127a29": "如說。有罪行無罪行。彼行聲說善不善業。",
    "T27n1545_025:0127b01": "如說。三妙行三惡行。彼行聲說善不善業。",
    "T27n1545_025:0127b02": "及貪瞋邪見。無貪無瞋正見。如說。一切行無",
    "T27n1545_025:0127b03": "常。一切法無我。涅槃寂靜。彼行聲說一切有",
    "T27n1545_025:0127b04": "為法。此中行聲亦說一切有為法。以明無明",
    "T27n1545_025:0127b05": "俱為緣故。",
    "T27n1545_025:0127b06": "頗有行緣無明不緣明耶。答無何以故無。",
    "T27n1545_025:0127b07": "如是行唯以無明為緣非明故。頗有行緣",
    "T27n1545_025:0127b08": "明不緣無明耶。答無。何以故無。如是行唯",
    "T27n1545_025:0127b09": "以明為緣非無明故。頗有行緣無明亦",
    "T27n1545_025:0127b10": "緣明耶。答有。何以故。諸行種類有十一種。",
    "T27n1545_025:0127b11": "欲界有四。謂善。不善。有覆無記。無覆無記。",
    "T27n1545_025:0127b12": "色界有三。謂善。有覆無記。無覆無記。無色",
    "T27n1545_025:0127b13": "界有三。如色界說。及無漏行為十一種。此",
    "T27n1545_025:0127b14": "中欲界善行。明與無明俱非其因。但作三",
    "T27n1545_025:0127b15": "緣。謂等無間。所緣。增上。不善行。以無明為",
    "T27n1545_025:0127b16": "四因。謂相應。俱有。同類。遍行。亦作四緣。明",
    "T27n1545_025:0127b17": "非其因但作二緣。謂所緣增上。欲界有覆",
    "T27n1545_025:0127b18": "無記行。以無明為四因如前說。亦作四",
    "T27n1545_025:0127b19": "緣明非其因。但作一緣謂增上。欲界無覆",
    "T27n1545_025:0127b20": "無記行。除無明異熟。無明非其因。但作三",
    "T27n1545_025:0127b21": "緣。謂除因緣。明非其因。但作一緣謂增上",
    "T27n1545_025:0127b22": "緣。無明異熟以無明為一因。謂異熟因。但",
    "T27n1545_025:0127b23": "作三緣謂除所緣。無明異熟非意地故。明",
    "T27n1545_025:0127b24": "非其因。但作一緣謂增上緣。色界善行。明",
    "T27n1545_025:0127b25": "與無明俱非其因。但作三緣。謂除因緣。色",
    "T27n1545_025:0127b26": "界有覆無記行。以無明為四因。謂相應俱",
    "T27n1545_025:0127b27": "有同類遍行。亦作四緣。明非其因。但作二",
    "T27n1545_025:0127b28": "緣。謂所緣增上。色界無覆無記行。無明非",
    "T27n1545_025:0127b29": "其因。但作三緣。謂除因緣。明非其因。但作",
    "T27n1545_025:0127c01": "一緣謂增上緣。如說。色界三行。無色界三",
    "T27n1545_025:0127c02": "行說亦爾。無漏行除初明及彼俱得無明",
    "T27n1545_025:0127c03": "非其因。但作二緣謂所緣增上。以明為三",
    "T27n1545_025:0127c04": "因。謂相應俱有同類。亦作四緣。初明無明",
    "T27n1545_025:0127c05": "非其因。但作二緣謂所緣增上。明亦非其",
    "T27n1545_025:0127c06": "因。但作一緣謂增上緣。初明俱得明無明",
    "T27n1545_025:0127c07": "俱非其因。但作一緣謂增上緣。是謂此處",
    "T27n1545_025:0127c08": "略毘婆沙。故一切行皆得以明無明為緣",
    "T27n1545_025:0127c09": "理善成立。以增上緣無不遍故。",
    "T27n1545_025:0127c10": "頗有行不緣無明亦不緣明耶。答無。所",
    "T27n1545_025:0127c11": "以者何。無一有情從久遠來。不於聖道謗",
    "T27n1545_025:0127c12": "言非道。先謗道已。彼於後時造作增長感",
    "T27n1545_025:0127c13": "大地業。或於後時造作增長感小王業。或",
    "T27n1545_025:0127c14": "於後時造作增長感大王業。或於後時造",
    "T27n1545_025:0127c15": "作增長轉輪王業由此因。由此緣由彼聖",
    "T27n1545_025:0127c16": "道展轉感得大地所有城邑聚落人非人畜。",
    "T27n1545_025:0127c17": "穀稼藥草樹木叢林。增長滋茂。如是前心四",
    "T27n1545_025:0127c18": "緣於後心但為一增上緣。此中正說無漏聖",
    "T27n1545_025:0127c19": "道謗道邪見。於諸有漏善業及果皆能作",
    "T27n1545_025:0127c20": "緣。顯一切行無有不緣明無明者。以增",
    "T27n1545_025:0127c21": "上緣展轉相望無不有故。感大地業者。謂",
    "T27n1545_025:0127c22": "能感得大地山林河海園苑藥草等物。於彼",
    "T27n1545_025:0127c23": "自在統領受用。感小王業者。謂能感據堡",
    "T27n1545_025:0127c24": "塢王位。感大王業者。謂能感據川原王",
    "T27n1545_025:0127c25": "位。轉輪王業者。謂能感據一主地等力輪",
    "T27n1545_025:0127c26": "等位。如屈廈拏沒魯茶至那天子等。復次",
    "T27n1545_025:0127c27": "感小王業者。謂能感據川原王位。感大王",
    "T27n1545_025:0127c28": "業者。謂能感據一主地位。如屈廈拏沒魯",
    "T27n1545_025:0127c29": "茶等。轉輪王業者。謂能感據一洲等位。",
    "T27n1545_025:0128a01": "復次感小王業者。謂能感據一主地位。感",
    "T27n1545_025:0128a02": "大王業者。謂能感據一洲王位。轉輪王業",
    "T27n1545_025:0128a03": "者。謂能感據二洲等位。復次感小王業者。",
    "T27n1545_025:0128a04": "謂能感據一洲王位。感大王業者。謂能感",
    "T27n1545_025:0128a05": "據二三洲位。轉輪王業者。謂能感據四洲",
    "T27n1545_025:0128a06": "王位。有作是說。感小王業者。謂能感據",
    "T27n1545_025:0128a07": "轉輪聖王所使王位。感大王業者。謂能感",
    "T27n1545_025:0128a08": "得轉輪王太子位。轉輪王業者。謂能感得",
    "T27n1545_025:0128a09": "轉輪王位。有餘師說。感小王業者。謂能感",
    "T27n1545_025:0128a10": "得輪王太子未灌頂位。感大王業者。謂能",
    "T27n1545_025:0128a11": "感得輪王太子已灌頂位。轉輪王業者。謂",
    "T27n1545_025:0128a12": "能感得轉輪王位。由此因者。謂由此所造",
    "T27n1545_025:0128a13": "善業。由此緣者。謂由此謗道邪見。由彼聖",
    "T27n1545_025:0128a14": "道者。謂由彼所謗聖道。由此因緣及彼聖",
    "T27n1545_025:0128a15": "道。展轉感得大地所有有情無情內外異熟",
    "T27n1545_025:0128a16": "及增上果。其事云何。如諸外道厭世增減。",
    "T27n1545_025:0128a17": "復厭世間怨憎會苦愛別離苦。在家迫迮猶",
    "T27n1545_025:0128a18": "如牢獄。而便出家。既出家已。為解脫故。受",
    "T27n1545_025:0128a19": "持種種非理苦行。執為清淨能證解脫。如如",
    "T27n1545_025:0128a20": "依止苦行邪道。如是如是聖道轉遠。遠聖",
    "T27n1545_025:0128a21": "道故不證解脫。便作是念。雖有解脫而",
    "T27n1545_025:0128a22": "無聖道。若當有者我何不得。我修如是難",
    "T27n1545_025:0128a23": "行苦行。經久不得故知無道。既謗道已捨",
    "T27n1545_025:0128a24": "所受持。作是思惟。修福業者。尚於生死",
    "T27n1545_025:0128a25": "不得如意自在快樂。況不修福。既思惟已。",
    "T27n1545_025:0128a26": "種種方便求諸財寶。設大施會因發願言。",
    "T27n1545_025:0128a27": "願我此福。能感大地內外物等。得作小王。",
    "T27n1545_025:0128a28": "或作大王或作輪王。統攝自在隨其所願",
    "T27n1545_025:0128a29": "皆得果遂。又如內道厭患世間壽命財位",
    "T27n1545_025:0128b01": "或增或減。又厭世間怨憎會苦愛別離苦。",
    "T27n1545_025:0128b02": "在家迫迮猶如牢獄。流轉生死受諸劇苦。",
    "T27n1545_025:0128b03": "為解脫故而便出家。既出家已。少欲喜足",
    "T27n1545_025:0128b04": "精勤苦行。初夜後夜曾不睡眠。依止山巖",
    "T27n1545_025:0128b05": "受小大七。結跏趺坐端身靜慮。始從日",
    "T27n1545_025:0128b06": "沒至日出時。專注思惟所受定相。熾然精",
    "T27n1545_025:0128b07": "進經歷多時。由二因緣不得聖道。一善根",
    "T27n1545_025:0128b08": "未熟。二起邪加行。善根未熟者。謂依佛法",
    "T27n1545_025:0128b09": "極速三生。方得解脫。第一生中種解脫分。",
    "T27n1545_025:0128b10": "第二生中修令成熟。第三生中既成熟已。",
    "T27n1545_025:0128b11": "引起聖道能證解脫。彼先未種解脫分善。",
    "T27n1545_025:0128b12": "故此生中善根未熟。起邪加行者。謂彼受",
    "T27n1545_025:0128b13": "持顛倒對治。以是事故不得聖道。便作是",
    "T27n1545_025:0128b14": "念。雖有解脫而無聖道。若當有者我何不",
    "T27n1545_025:0128b15": "得。我修如是精進苦行。經久不得故知無",
    "T27n1545_025:0128b16": "道。既謗道已捨所受持。作是思惟。修福業",
    "T27n1545_025:0128b17": "者。尚於生死不得如意自在快樂。況不修",
    "T27n1545_025:0128b18": "福。既思惟已。種種方便求諸財寶。設大施",
    "T27n1545_025:0128b19": "會供侍病者敬養有德自作教他。見作隨",
    "T27n1545_025:0128b20": "喜。修諸福業熾然無倦。因斯發願。願我此",
    "T27n1545_025:0128b21": "福能感大地內外物等。得作小王。或作大",
    "T27n1545_025:0128b22": "王或作輪王。統攝自在隨其所願皆得果",
    "T27n1545_025:0128b23": "遂。既居王位以法治國。令內外物皆悉滋",
    "T27n1545_025:0128b24": "茂。若無聖道謗道邪見無由得生。故彼聖",
    "T27n1545_025:0128b25": "道為此邪見近增上緣。若無邪見施俱善心",
    "T27n1545_025:0128b26": "無由得起。故染污法為不染污近增上緣。",
    "T27n1545_025:0128b27": "若無施福不得王位。若無王位諸內外物",
    "T27n1545_025:0128b28": "無由滋長。故有情數為諸外物近增上緣。如",
    "T27n1545_025:0128b29": "是前心四緣者。謂邪見俱心具有四緣。彼相",
    "T27n1545_025:0128c01": "應俱有法等是彼因緣。疑等是彼等無間緣。",
    "T27n1545_025:0128c02": "聖道是彼所緣緣。除彼自體。餘一切法皆",
    "T27n1545_025:0128c03": "是彼增上緣。於後心但為一增上緣者。謂",
    "T27n1545_025:0128c04": "前心四緣與後施俱心但為一增上緣。問後",
    "T27n1545_025:0128c05": "施俱心亦有四緣。因緣者。謂彼相應俱有法",
    "T27n1545_025:0128c06": "等。等無間緣者。謂次彼前心心所法。所緣",
    "T27n1545_025:0128c07": "緣者。謂所捨物及受施者。增上緣者。謂除",
    "T27n1545_025:0128c08": "彼自體。餘一切法。如是後心四緣於前心",
    "T27n1545_025:0128c09": "亦為一增上緣。此中何故不說。答亦應說",
    "T27n1545_025:0128c10": "而不說者。應知此是有餘之說。有作",
    "T27n1545_025:0128c11": "是說。以前類後其義可知。故不復說。有",
    "T27n1545_025:0128c12": "餘師說。前心於後為緣義順。非後於前。是",
    "T27n1545_025:0128c13": "故不說。問後心四緣皆入前心四緣中攝。",
    "T27n1545_025:0128c14": "彼增上緣。除自攝餘一切法故。何緣乃說前",
    "T27n1545_025:0128c15": "心四緣與後心作一增上緣。答此中應說。",
    "T27n1545_025:0128c16": "前心四緣亦與後心具作四緣。而但說作",
    "T27n1545_025:0128c17": "一增上者。應知此說近增上緣。謂前邪見近",
    "T27n1545_025:0128c18": "增上緣不入後心。前三緣攝後心所有。近",
    "T27n1545_025:0128c19": "增上緣不入前心。前三緣攝如餘處說。眼",
    "T27n1545_025:0128c20": "識四緣。謂彼相應俱有諸法是彼因緣。次",
    "T27n1545_025:0128c21": "彼前滅心心所法是彼等無間緣。色是彼所",
    "T27n1545_025:0128c22": "緣緣。眼是彼增上緣。如彼唯說近增上緣。",
    "T27n1545_025:0128c23": "此亦應爾。故無有失。有作是說。前邪見",
    "T27n1545_025:0128c24": "心增上緣內。理實具有後心四緣。然增上",
    "T27n1545_025:0128c25": "緣其義寬遍一切處有。是故偏說。問若爾後",
    "T27n1545_025:0128c26": "心亦是前心增上緣攝。既說前心四緣於後",
    "T27n1545_025:0128c27": "為增上緣。是則自體應與自體為增上緣。",
    "T27n1545_025:0128c28": "便違宗義。答此中應說前心四緣於後但",
    "T27n1545_025:0128c29": "作一增上緣。除其自性。而不說者先已",
    "T27n1545_025:0129a01": "說故。謂前品中已說諸識。除其自性。餘一",
    "T27n1545_025:0129a02": "切法為能作因故不復說。若於餘論餘蘊",
    "T27n1545_025:0129a03": "餘日所說語言尚可為證。況於此論此蘊",
    "T27n1545_025:0129a04": "此日次前品說而不為證。有說。此中說近",
    "T27n1545_025:0129a05": "增上故無有失。",
    "T27n1545_025:0129a06": "復次若依因緣說者。此中依言顯所約義。",
    "T27n1545_025:0129a07": "謂約因緣而作論者得有三句。前約四緣",
    "T27n1545_025:0129a08": "而作論故但有俱句。頗有行緣無明不緣",
    "T27n1545_025:0129a09": "明耶。答有。謂無明異熟及染污行。此中無",
    "T27n1545_025:0129a10": "明異熟以無明為一因。謂異熟因。明非其",
    "T27n1545_025:0129a11": "因。染污行以無明為四因。謂相應俱有同",
    "T27n1545_025:0129a12": "類遍行。明非其因。頗有行緣明不緣無明",
    "T27n1545_025:0129a13": "耶。答有。謂除初明。諸餘無漏行。謂餘無漏",
    "T27n1545_025:0129a14": "行以明為三因。謂相應俱有同類因。無明",
    "T27n1545_025:0129a15": "非其因頗有行緣無明亦緣明耶。答無。何",
    "T27n1545_025:0129a16": "以故。明與無明相去遠故。必無一行以二",
    "T27n1545_025:0129a17": "為因。如有頌言。",
    "T27n1545_025:0129a18": "　虛空大地相去遠　　海彼此岸亦復遠",
    "T27n1545_025:0129a19": "　日出沒處斯亦遠　　正法邪法遠中遠",
    "T27n1545_025:0129a20": "頗有行不緣無明亦不緣明耶。答有。謂",
    "T27n1545_025:0129a21": "除無明異熟。諸餘無覆無記行。及初明善有",
    "T27n1545_025:0129a22": "漏行。問此中所除無明異熟何者是耶。答",
    "T27n1545_025:0129a23": "謂欲界三十四隨眠。及彼相應俱有生等所",
    "T27n1545_025:0129a24": "感異熟。如是名為無明異熟。有作是說。欲",
    "T27n1545_025:0129a25": "界三十四不善隨眠得所感異熟。亦名無明",
    "T27n1545_025:0129a26": "異熟。得與所得同一果故。有餘師說。不善",
    "T27n1545_025:0129a27": "身語業所感異熟。亦名無明異熟。能起所起",
    "T27n1545_025:0129a28": "同一果故。評曰。二俱非理能得所得能起所",
    "T27n1545_025:0129a29": "起。展轉相望非俱有因故。不同一果故。隨",
    "T27n1545_025:0129b01": "眠得及身語業所感異熟。非無明異熟。是故",
    "T27n1545_025:0129b02": "初說於理為善。諸餘無覆無記行者。謂一切",
    "T27n1545_025:0129b03": "善法異熟一切不善身語業及彼生等異熟。",
    "T27n1545_025:0129b04": "一切不善得及彼生等異熟。一切長養色及",
    "T27n1545_025:0129b05": "彼諸得生等。一切等流法。及彼諸得生等。一",
    "T27n1545_025:0129b06": "切威儀路工巧處通果心相應俱有法。及所",
    "T27n1545_025:0129b07": "起身語業諸得生等。如是諸行明與無明俱",
    "T27n1545_025:0129b08": "非其因。然非無因。謂或有四因。或有三因。",
    "T27n1545_025:0129b09": "或有二因。如理應說。初明者謂現行苦法智",
    "T27n1545_025:0129b10": "忍。無明非其因無漏性故。明亦非其因。若",
    "T27n1545_025:0129b11": "俱若前。俱無明故。然非無因彼有相應俱",
    "T27n1545_025:0129b12": "有因故。問初明俱得亦明無明俱非其因。然",
    "T27n1545_025:0129b13": "非無因。彼俱生等能與彼為俱有因故。此",
    "T27n1545_025:0129b14": "第四句何故不說。前第二句何故不除。答",
    "T27n1545_025:0129b15": "此亦應說。前亦應除。而不爾者是有餘說。",
    "T27n1545_025:0129b16": "有作是說。此已攝在第二句中。是苦法忍",
    "T27n1545_025:0129b17": "俱有法故。彼不應作是說。得與所得非俱",
    "T27n1545_025:0129b18": "有因。前已說故前說為善。依如是義有問",
    "T27n1545_025:0129b19": "答言。頗有一剎那頃有二十四得。與苦法",
    "T27n1545_025:0129b20": "智忍俱生。是苦法智忍種類。而與苦法智",
    "T27n1545_025:0129b21": "忍互無因義耶。答有。謂依第四靜慮入正",
    "T27n1545_025:0129b22": "性離生者。苦法智忍現在前時。有六地各四",
    "T27n1545_025:0129b23": "行相苦法智忍得俱時現前。彼與苦法智忍",
    "T27n1545_025:0129b24": "互無因義。善有漏行者。謂一切善有漏五蘊",
    "T27n1545_025:0129b25": "明與無明俱非其因。然非無因。謂或有三",
    "T27n1545_025:0129b26": "因或有二因如理應說。由此故說若依因",
    "T27n1545_025:0129b27": "緣因明無明行有三句。",
    "T27n1545_025:0129b28": "問何故名無明。無明是何義。答不達不解不",
    "T27n1545_025:0129b29": "了是無明義。問若爾除無明諸餘法。亦不達",
    "T27n1545_025:0129c01": "不解不了。何故不名無明。答若不達不解不",
    "T27n1545_025:0129c02": "了以愚癡為自相者是無明。餘法不爾故",
    "T27n1545_025:0129c03": "非無明。問何故名明。明是何義。答能達能",
    "T27n1545_025:0129c04": "解能了是明義。問若爾有漏慧亦能達能解",
    "T27n1545_025:0129c05": "能了何故不名明。答若達解了能於四諦",
    "T27n1545_025:0129c06": "真實通達說名為明。諸有漏慧雖達解了而",
    "T27n1545_025:0129c07": "於四諦不能真實通達故不名明。如暖",
    "T27n1545_025:0129c08": "等四順決擇分雖能猛利推求四諦。而未",
    "T27n1545_025:0129c09": "真實通達四諦不名為明。復次若達解了",
    "T27n1545_025:0129c10": "能於四諦究竟通達說名為明。諸有漏慧",
    "T27n1545_025:0129c11": "雖達解了而於四諦不能究竟通達故不",
    "T27n1545_025:0129c12": "名明。復次若達解了能於四諦決定通達",
    "T27n1545_025:0129c13": "說名為明。諸有漏慧雖達解了而於四諦",
    "T27n1545_025:0129c14": "不能決定通達故不名明。復次若達解了",
    "T27n1545_025:0129c15": "能於四諦見已非復不見。知已非復不知。",
    "T27n1545_025:0129c16": "現觀已非復為無知猶豫邪智所伏。說名為",
    "T27n1545_025:0129c17": "明。諸有漏慧雖達解了而於四諦不能如",
    "T27n1545_025:0129c18": "是。故不名明。復次若達解了斷所斷法。",
    "T27n1545_025:0129c19": "令其究竟無力增長說名為明。諸有漏慧",
    "T27n1545_025:0129c20": "雖達解了而無此力。故不名明。復次若達",
    "T27n1545_025:0129c21": "解了破壞諸有說名為明。諸有漏慧雖達",
    "T27n1545_025:0129c22": "解了而增長有故不名明。復次若達解了能",
    "T27n1545_025:0129c23": "斷續有續老死法。能令生死究竟斷滅說名",
    "T27n1545_025:0129c24": "為明。諸有漏慧雖達解了無如是力故不",
    "T27n1545_025:0129c25": "名明。復次若達解了。趣苦滅行。及趣諸有",
    "T27n1545_025:0129c26": "世間生死老死滅行說名為明。諸有漏慧雖",
    "T27n1545_025:0129c27": "達解了。而趣苦集行。及趣諸有世間生死老",
    "T27n1545_025:0129c28": "死集行故不名明。復次若達解了非身見",
    "T27n1545_025:0129c29": "事。非隨眠事。非顛倒事。非貪瞋癡慢。安",
    "T27n1545_025:0130a01": "足處無垢穢濁。不墮諸有苦集諦攝故說",
    "T27n1545_025:0130a02": "為明。諸有漏慧雖達解了與上相違故不",
    "T27n1545_025:0130a03": "名明。復次若達解了無無明者說名為明。",
    "T27n1545_025:0130a04": "諸有漏慧雖達解了有無明故不名為明。",
    "T27n1545_025:0130a05": "復次能療病呪說名為明。謂世間人鬼魅所",
    "T27n1545_025:0130a06": "著明呪能療。如是聖道能療眾生諸煩惱病",
    "T27n1545_025:0130a07": "故說為明。諸有漏慧不能究竟療煩惱病",
    "T27n1545_025:0130a08": "故不名明。復次諸有漏慧隨順二品。以於",
    "T27n1545_025:0130a09": "二品俱作三緣故不名明。亦非無明如",
    "T27n1545_025:0130a10": "人於他怨家親友俱隨順者。彼人於他非",
    "T27n1545_025:0130a11": "親非怨此亦如是。復次有漏慧品能謗明",
    "T27n1545_025:0130a12": "故不名為明。有漏善慧雖順於明而能引",
    "T27n1545_025:0130a13": "生謗道邪見如叛臣故不名為明。復次諸",
    "T27n1545_025:0130a14": "無漏慧於四聖諦照了明淨。如晝分眼見",
    "T27n1545_025:0130a15": "諸色像故說為明。諸有漏慧於四聖諦",
    "T27n1545_025:0130a16": "見不明淨。如夜分眼見諸色像故不名",
    "T27n1545_025:0130a17": "明。",
    "T27n1545_025:0130a18": "問除明為因法及非明法餘法。幾界幾處幾",
    "T27n1545_025:0130a19": "蘊攝。答一界一處一蘊攝。此中除明為因法",
    "T27n1545_025:0130a20": "者。謂除初明諸餘無漏慧。及非明法者。",
    "T27n1545_025:0130a21": "謂一切有漏法及除無漏慧。諸餘無漏法。",
    "T27n1545_025:0130a22": "餘法者。謂初明彼一界一處一蘊攝者。謂法",
    "T27n1545_025:0130a23": "界法處行蘊攝。問除心為因法及非心法餘",
    "T27n1545_025:0130a24": "法。幾界幾處幾蘊攝。答二界一處一蘊攝。此",
    "T27n1545_025:0130a25": "中除心為因法者。謂除現行苦法智忍相應",
    "T27n1545_025:0130a26": "心諸餘無漏心。及非心法者。謂十一處。",
    "T27n1545_025:0130a27": "餘法者謂現行苦法智忍相應心。彼二界一",
    "T27n1545_025:0130a28": "處一蘊攝者。謂意界意識界意處識蘊攝。",
    "T27n1545_025:0130a29": "問若法是明彼法是明因耶。答應作四句。",
    "T27n1545_025:0130b01": "有法是明非明因。謂未來明。有法是明因",
    "T27n1545_025:0130b02": "非明。謂過去現在除無漏慧諸餘無漏行。",
    "T27n1545_025:0130b03": "及未來明相應俱有法。有法是明亦明因。",
    "T27n1545_025:0130b04": "謂過去現在諸無漏慧。有法非明非明因。",
    "T27n1545_025:0130b05": "若說彼類。謂未來無漏得。及彼生等。若不",
    "T27n1545_025:0130b06": "說彼類。謂除前相。問若法是明彼法明為",
    "T27n1545_025:0130b07": "因耶。答應作四句。有法是明非明為因。",
    "T27n1545_025:0130b08": "謂初明。有法明為因非明。謂明相應俱有",
    "T27n1545_025:0130b09": "法及除初無漏得并彼生等。諸餘無漏得并",
    "T27n1545_025:0130b10": "彼生等。有法是明亦明為因。謂除初明。諸",
    "T27n1545_025:0130b11": "餘無漏慧。有法非明非明為因。若說彼類",
    "T27n1545_025:0130b12": "謂初無漏得及彼生等。若不說彼類謂除",
    "T27n1545_025:0130b13": "前相。復次有隨信行道及隨法行道。此中隨",
    "T27n1545_025:0130b14": "信行道與隨信行道為因。亦與隨法行道",
    "T27n1545_025:0130b15": "為因。隨法行道唯與隨法行道為因。非隨",
    "T27n1545_025:0130b16": "信行道。以彼劣故有作是說。隨信行道亦",
    "T27n1545_025:0130b17": "唯與隨信行道為因非隨法行道。以見道",
    "T27n1545_025:0130b18": "中隨信行者必不轉為隨法行故。評曰彼不",
    "T27n1545_025:0130b19": "應作是說。同一相續有可得義。復是勝道",
    "T27n1545_025:0130b20": "如何非因。是故前說於理為善。復次有信",
    "T27n1545_025:0130b21": "解道及見至道。此中信解道與信解道為",
    "T27n1545_025:0130b22": "因。亦與見至道為因。見至道唯與見至道",
    "T27n1545_025:0130b23": "為因。非信解道以彼劣故。復次有時解脫",
    "T27n1545_025:0130b24": "道及不時解脫道。此中時解脫道。與時解脫",
    "T27n1545_025:0130b25": "道為因。亦與不時解脫道為因。不時解脫",
    "T27n1545_025:0130b26": "道唯與不時解脫道為因。非時解脫道以",
    "T27n1545_025:0130b27": "彼劣故。復次有見道修道無學道。此中見",
    "T27n1545_025:0130b28": "道與見道為因。亦與修道無學道為因。修",
    "T27n1545_025:0130b29": "道與修道為因。亦與無學道為因。非見道",
    "T27n1545_025:0130c01": "以彼劣故。無學道唯與無學道為因。非見",
    "T27n1545_025:0130c02": "修道以彼劣故。復次有聲聞道獨覺道佛",
    "T27n1545_025:0130c03": "道。此中聲聞道唯與聲聞道為因。非餘",
    "T27n1545_025:0130c04": "二道以極遠故。獨覺道唯與獨覺道為因。",
    "T27n1545_025:0130c05": "非聲聞道以彼劣故。及極遠故。亦非佛道",
    "T27n1545_025:0130c06": "以極遠故。佛道唯與佛道為因。非餘二",
    "T27n1545_025:0130c07": "道以彼劣故。及極遠故。復次聖道亦依男",
    "T27n1545_025:0130c08": "身亦依女身。此中依女身聖道與依女身",
    "T27n1545_025:0130c09": "聖道為因。亦與依男身聖道為因。依男",
    "T27n1545_025:0130c10": "身聖道唯與依男身聖道為因。非依女",
    "T27n1545_025:0130c11": "身聖道以彼劣故。有作是說。彼二聖道展",
    "T27n1545_025:0130c12": "轉為因隨其利鈍。彼說非理。男女二身勝",
    "T27n1545_025:0130c13": "劣定故。依彼聖道勝劣亦定有餘師說。彼",
    "T27n1545_025:0130c14": "二聖道展轉非因依類別故。彼說非理。先",
    "T27n1545_025:0130c15": "於女身入聖道已後轉為男。所起聖道應",
    "T27n1545_025:0130c16": "無因故。由是此中前說為善。復次有說一",
    "T27n1545_025:0130c17": "道有說多道。說一道者。不言見道即是修",
    "T27n1545_025:0130c18": "道及無學道。見修無學三道異故。但說聖",
    "T27n1545_025:0130c19": "道依男女身。此二身中聖道是一。說多道",
    "T27n1545_025:0130c20": "者。言二身中聖道各別依類別故。說多",
    "T27n1545_025:0130c21": "道者復有二種。一作是說。依女身聖道於",
    "T27n1545_025:0130c22": "女身中。亦得亦在身亦成就亦現在前。依",
    "T27n1545_025:0130c23": "男身聖道於女身中。得而不在身成就不",
    "T27n1545_025:0130c24": "現在前。依男身聖道於男身中。亦得亦在",
    "T27n1545_025:0130c25": "身亦成就亦現在前。依女身聖道於男身",
    "T27n1545_025:0130c26": "中。不得不在身不成就不現在前。以依",
    "T27n1545_025:0130c27": "男身得聖道。後必無更受女身義故。又彼",
    "T27n1545_025:0130c28": "所依定鄙劣故。二作是說。依女身聖道於",
    "T27n1545_025:0130c29": "女身中。亦得亦在身亦成就亦現在前。依",
    "T27n1545_025:0131a01": "男身聖道於女身中。不得不在身不成",
    "T27n1545_025:0131a02": "就不現在前。依類別故。於男身中說二",
    "T27n1545_025:0131a03": "聖道應知亦爾。彼說非理。先依女身得聖",
    "T27n1545_025:0131a04": "道已後轉為男應更得道。是故次前所說為",
    "T27n1545_025:0131a05": "善。如是見道衣九處身。謂人三洲除北俱",
    "T27n1545_025:0131a06": "盧及六欲天。此九皆能入見道故。說一道",
    "T27n1545_025:0131a07": "者。言九依身見道是一依類同故。謂彼所依",
    "T27n1545_025:0131a08": "男女同類。說多道者。言九依身見道各別依",
    "T27n1545_025:0131a09": "處異故。說多道者。復有二種。一作是說。",
    "T27n1545_025:0131a10": "依贍部洲身見道於贍部洲身中。亦得亦",
    "T27n1545_025:0131a11": "在身亦成就亦現在前。依餘八處身見道於",
    "T27n1545_025:0131a12": "贍部洲身中。得而不在身成就不現在前。",
    "T27n1545_025:0131a13": "二作是說。依贍部洲身見道於贍部洲身",
    "T27n1545_025:0131a14": "中。亦得。亦在身亦成就亦現在前。依餘八",
    "T27n1545_025:0131a15": "處身見道於贍部洲身中。不得不在身不",
    "T27n1545_025:0131a16": "成就不現在前。彼說非理。依贍部洲身得",
    "T27n1545_025:0131a17": "預流果已後生餘處應更得果。然無此義。",
    "T27n1545_025:0131a18": "是故次前所說為善。於餘八身說二見道",
    "T27n1545_025:0131a19": "應知亦爾。如是修道依三界身說一道者。",
    "T27n1545_025:0131a20": "言三界身修道是一。說多道者言三界身修",
    "T27n1545_025:0131a21": "道各別。說多道者復有二種。一作是說依",
    "T27n1545_025:0131a22": "欲界身修道於欲界身中。亦得亦在身亦成",
    "T27n1545_025:0131a23": "就亦現在前。依上二界身修道於欲界身",
    "T27n1545_025:0131a24": "中。得而不在身成就不現在前。二作是說。",
    "T27n1545_025:0131a25": "依欲界身修道於欲界身中。亦得亦在身",
    "T27n1545_025:0131a26": "亦成就亦現在前依色無色界身修道於欲",
    "T27n1545_025:0131a27": "界身中。不得不在身不成就不現在前。",
    "T27n1545_025:0131a28": "彼說非理。依欲界身得不還果後生上界",
    "T27n1545_025:0131a29": "應更得果。然無此義。是故次前所說為善。",
    "T27n1545_025:0131b01": "於上界身說二修道應知亦爾。二乘無學",
    "T27n1545_025:0131b02": "道亦准此應知。如是無上正等菩提依贍部",
    "T27n1545_025:0131b03": "洲百年位身。乃至依此八萬歲身。說一道",
    "T27n1545_025:0131b04": "者言依百年位身無上菩提即是乃至依八",
    "T27n1545_025:0131b05": "萬歲身無上菩提。說多道者。言依百年位",
    "T27n1545_025:0131b06": "身無上菩提乃至依八萬歲身無上菩提其",
    "T27n1545_025:0131b07": "體各別。說多道者復有二種。一作是說。依",
    "T27n1545_025:0131b08": "百年位身無上菩提於百年位身中。亦得亦",
    "T27n1545_025:0131b09": "在身亦成就亦現在前。依餘位身無上菩提",
    "T27n1545_025:0131b10": "於百年位身中。得而不在身成就不現在",
    "T27n1545_025:0131b11": "前。二作是說。依百年位身無上菩提於百",
    "T27n1545_025:0131b12": "年位身中。亦得亦在身亦成就亦現在前依",
    "T27n1545_025:0131b13": "餘位身無上菩提於百年位身中。不得不",
    "T27n1545_025:0131b14": "在身不成就不現在前。問若爾何故施設",
    "T27n1545_025:0131b15": "論說諸佛功德一切平等。答由三事故。一",
    "T27n1545_025:0131b16": "修行等。謂一切佛皆三大劫阿僧企耶修四",
    "T27n1545_025:0131b17": "波羅蜜多圓滿得無上菩提故。二法身等。謂",
    "T27n1545_025:0131b18": "一切佛皆成十力四無畏等無量無邊勝功",
    "T27n1545_025:0131b19": "德故。三利益等。謂一一佛皆度無量無邊有",
    "T27n1545_025:0131b20": "情令解脫故復次根等。謂一切佛皆住上",
    "T27n1545_025:0131b21": "上根故。復次戒等。謂一切佛皆得上上戒",
    "T27n1545_025:0131b22": "故。復次道等。謂一切佛皆成上上道故。評",
    "T27n1545_025:0131b23": "曰。此中次前所說為善依同類故。",
    "T27n1545_025:0131b24": "說一切有部發智大毘婆沙論卷第二十五"
}