{
    "X66n1297_035:0490b01": "宗鑑法林卷三十五",
    "X66n1297_035:0490b02": "集雲堂　編",
    "X66n1297_035:0490b03": "大鑒下十八世",
    "X66n1297_035:0490b04": "慶元府天童密庵咸傑禪師(應菴華嗣)一日侍菴。菴問",
    "X66n1297_035:0490b05": "如何是正法眼。師曰破沙盆。",
    "X66n1297_035:0490b06": "覺王立別云。脫篐桶子。",
    "X66n1297_035:0490b07": "五陵公子少年時。得意春風躍馬蹄。不惜黃金為彈",
    "X66n1297_035:0490b08": "子。海棠花下打黃鸝。(雙杉元)",
    "X66n1297_035:0490b09": "白玉琢成泥彈子。黃金鑄就鐵崑崙。千年滯貨無人",
    "X66n1297_035:0490b10": "買。未免如今累子孫。(大歇謙)",
    "X66n1297_035:0490b11": "千金蕩盡一無存。衣食終朝取別人。不是五陵真俠",
    "X66n1297_035:0490b12": "骨。回頭猶戀舊頭巾。(月涵潛)",
    "X66n1297_035:0490b13": "正法眼曾無此語。破砂盆豈有斯言。一生躭酒難消",
    "X66n1297_035:0490b14": "恨。蹋月穿花過遠村。(蔗菴範)",
    "X66n1297_035:0490b15": "愁來一字不堪煑。醉後千盃未惜多。翻轉砂盆滅却",
    "X66n1297_035:0490b16": "眼。半窻霜月在烟蘿。(理安問)",
    "X66n1297_035:0490b17": "毛頭星現在當門。百怪千妖盡轉恩。細嚼爛紅鋼一",
    "X66n1297_035:0490b18": "塊。翻成沒底破砂盆。(南嶽際)",
    "X66n1297_035:0490b19": "大千沙界黑漫漫。法眼年來不中看。掇出破盆敲不",
    "X66n1297_035:0490b20": "破。從教今古競頭鑽。(牧雲門)",
    "X66n1297_035:0490b21": "密庵因僧問如何是正法眼。師曰艸鞵無[糸*爽]。曰祇",
    "X66n1297_035:0490b22": "如和尚道破砂盆。又作麼生。師曰老僧不曾動舌",
    "X66n1297_035:0490b23": "頭。曰此語已遍天下。師曰杓卜聽虗聲。",
    "X66n1297_035:0490b24": "南嶽際云。一轉語安邦定國。一轉語失業亡家。若人",
    "X66n1297_035:0490c01": "檢點得出。山僧許伊穩坐家堂。",
    "X66n1297_035:0490c02": "密菴示眾。一年三百六十日。今宵正是結交頭。移",
    "X66n1297_035:0490c03": "身換步無多子。六合清風來未休。",
    "X66n1297_035:0490c04": "祖燈紹云。虎丘忝為脚下兒孫聊亦效顰。百年三萬",
    "X66n1297_035:0490c05": "六千朝。逆順數來無尾頭。聚首今宵明歲近。一聲爆",
    "X66n1297_035:0490c06": "竹幾知休。還有與祖師把臂者麼。若有。一隻孤鶩撲",
    "X66n1297_035:0490c07": "地高飛。若無。一對鴛鴦池中獨立。",
    "X66n1297_035:0490c08": "常州華藏伊庵有權禪師(無庵全嗣)嘗夜坐達旦。行粥",
    "X66n1297_035:0490c09": "者至。忘展鉢。鄰僧以手觸之。師感悟。為偈曰。黑漆",
    "X66n1297_035:0490c10": "崑崙把釣竿。古帆高挂下驚湍。蘆花影裏弄明月。",
    "X66n1297_035:0490c11": "引得盲龜上釣船。",
    "X66n1297_035:0490c12": "雲深江絕引帆孤。可惜隣僧拽轉渠。方信圓明彈指",
    "X66n1297_035:0490c13": "事。元來此語不傳虗。(圭堂居士)",
    "X66n1297_035:0490c14": "杭州淨慈肯堂彥充禪師(萬庵顏嗣)示眾。觀方知彼去。",
    "X66n1297_035:0490c15": "去者不至方。艸鞵跟忽斷。全身在帝鄉。",
    "X66n1297_035:0490c16": "孰謂觀方不在方。纔開臭口便乖張。行人要覓長安",
    "X66n1297_035:0490c17": "路。不覺全身在帝鄉。(掩室開)",
    "X66n1297_035:0490c18": "大鑑下十九世",
    "X66n1297_035:0490c19": "夔州臥龍祖先禪師(天童傑嗣)分座靈隱。有道者請益",
    "X66n1297_035:0490c20": "曰。猢猻子捉不住。願垂開示。師曰。用捉作麼。如風",
    "X66n1297_035:0490c21": "吹水。自然成紋。",
    "X66n1297_035:0490c22": "覺王立云。破庵答話不費些力。道者請益自納敗闕。",
    "X66n1297_035:0490c23": "且問諸人。即今猢猻子在甚處。　江天海云。且道風",
    "X66n1297_035:0490c24": "未起時紋在甚麼處。咄。洎合停囚長智。",
    "X66n1297_035:0491a01": "至仁天子調玉燭。宇宙風清八百州。寸刃不施王化",
    "X66n1297_035:0491a02": "徧。一人端拱坐龍樓。(平陽忞)",
    "X66n1297_035:0491a03": "人居大國方知貴。水到瀟湘一[打-丁+羕]清。驀地江湖風浩",
    "X66n1297_035:0491a04": "蕩。一時吹徹渙春冰。(理安問)",
    "X66n1297_035:0491a05": "把住咽喉據要津。奔流度刃在當人。道來祇是平常",
    "X66n1297_035:0491a06": "語。伎倆渾消父子親。(牧雲門)",
    "X66n1297_035:0491a07": "劍樹刀山羅剎域。鑊湯爐炭鬼門關。閻王終不受斯",
    "X66n1297_035:0491a08": "考。識破其中總是閒。(資福觀)",
    "X66n1297_035:0491a09": "臥龍上堂。不是心不是佛不是物。忍俊不禁為諸",
    "X66n1297_035:0491a10": "人作箇撇脫。拈拄杖卓一下曰。流水暗消溪畔石。",
    "X66n1297_035:0491a11": "勸人除却是非難。",
    "X66n1297_035:0491a12": "雲漢滿云。忍俊不禁。逐塊韓獹。作箇撇脫。霜上加雪。",
    "X66n1297_035:0491a13": "且道不是心不是佛不是物畢竟是箇什麼。卓拄杖",
    "X66n1297_035:0491a14": "云。莫把是非來辨我。浮生穿鑿不相干。",
    "X66n1297_035:0491a15": "杭州靈隱松源崇嶽禪師(密庵傑嗣)垂語曰。大力量人",
    "X66n1297_035:0491a16": "因甚擡脚不起。",
    "X66n1297_035:0491a17": "擡脚蹋翻香水海。低頭俯視四禪天。一箇渾身無處",
    "X66n1297_035:0491a18": "著。(請續一句　無門開)",
    "X66n1297_035:0491a19": "力難擡起為君宣。神駿何勞更著鞭。一躍洞天三十",
    "X66n1297_035:0491a20": "六。到時凡骨便成仙。(虗堂愚)",
    "X66n1297_035:0491a21": "松源示眾。古人道拈起也天回地轉。放下也艸偃",
    "X66n1297_035:0491a22": "風行。冶父則不然。拈起也乾坤黯黑。放下也瓦礫",
    "X66n1297_035:0491a23": "生光。忽有一箇半箇驀然[翟*支]瞎頂門眼。達磨一宗",
    "X66n1297_035:0491a24": "未致寂寥在。",
    "X66n1297_035:0491b01": "了庵欲云。者老漢祇見錐頭利不見鑿頭方。壽山即",
    "X66n1297_035:0491b02": "不然。拈起也南山起雲。放下也北山下雨。不拈不放",
    "X66n1297_035:0491b03": "時如何。三汲浪高魚化龍。癡人猶戽夜塘水。",
    "X66n1297_035:0491b04": "松源垂語曰。開口不在舌頭。",
    "X66n1297_035:0491b05": "開口不在舌頭上。齩斷牙關供死狀。莫教吞了大還",
    "X66n1297_035:0491b06": "丹。命根難斷空惆悵。(朴翁銛)",
    "X66n1297_035:0491b07": "含糊一世無分曉。開口何嘗在舌頭。萬古業風吹不",
    "X66n1297_035:0491b08": "盡。又隨月色過羅浮。(虗堂愚)",
    "X66n1297_035:0491b09": "松源垂語。明眼衲僧因甚脚下紅絲綫不斷。",
    "X66n1297_035:0491b10": "脚跟不斷紅絲綫。掉臂乾坤自在行。塞壑填溝無處",
    "X66n1297_035:0491b11": "著。歸來依舊兩眉橫。(虗堂愚)",
    "X66n1297_035:0491b12": "松源示眾。明眼衲僧因甚打失鼻孔有賊無贓⊙。",
    "X66n1297_035:0491b13": "殺人一萬損三千。獨弄單提機不全。萬頃滄波明月",
    "X66n1297_035:0491b14": "夜。一聲短笛釣魚船。(諾菴肇)",
    "X66n1297_035:0491b15": "松源臨終示眾。久在正路行者有。祇不能用黑豆",
    "X66n1297_035:0491b16": "法。難以荷負正宗。臨濟佛法到此平沉。痛哉痛哉。",
    "X66n1297_035:0491b17": "雲居莊云。松源老祖壓良為賤。若是黑荳法用得有",
    "X66n1297_035:0491b18": "甚奇特。直須將斷貫索穿過從上佛祖鼻孔方有自",
    "X66n1297_035:0491b19": "由分。時有僧問。斷貫索莫在和尚手中麼。居云者瞎",
    "X66n1297_035:0491b20": "漢。拈拄杖便打。",
    "X66n1297_035:0491b21": "杭州靈隱徑山如珏禪師(焦山體下天童頴嗣)因癡鈍問如",
    "X66n1297_035:0491b22": "何是佛。師曰爛冬瓜。仍頌。如何是佛爛冬瓜。齩著",
    "X66n1297_035:0491b23": "冰霜透齒牙。根蒂雖然無窌子。一年一度一開花。",
    "X66n1297_035:0491b24": "如何是佛爛冬瓜。鐵額銅頭沒奈何。萬里鴻溝歸漢",
    "X66n1297_035:0491c01": "後。八千人恨一聲歌。(獨木林)",
    "X66n1297_035:0491c02": "大鑒下二十世",
    "X66n1297_035:0491c03": "杭州徑山無準師範禪師(臥龍先嗣)初謁育王佛照。照",
    "X66n1297_035:0491c04": "問何處人。師曰劍州。曰□得劍來麼。師隨聲便喝。",
    "X66n1297_035:0491c05": "照笑曰者烏頭子也亂作。後至靈隱。第一座同遊",
    "X66n1297_035:0491c06": "石筍菴。有道者請益猢猻子話。師於侍傍。忽然大",
    "X66n1297_035:0491c07": "悟。",
    "X66n1297_035:0491c08": "覺王立云。桑樹上著箭。柳樹上出汁。幸而無準知恩",
    "X66n1297_035:0491c09": "有地。若撞著箇無面目漢。唾罵未有了日在。因甚如",
    "X66n1297_035:0491c10": "此。一任疑著。",
    "X66n1297_035:0491c11": "氣飲長虹已食牛。血漫漫地照人愁。因風吹火無多",
    "X66n1297_035:0491c12": "力。春滿皇都四百州。(理安問)",
    "X66n1297_035:0491c13": "城門失火臭烟熏。殃及池魚尾盡焚。無處更求三尺",
    "X66n1297_035:0491c14": "水。直看振鬣上青雲。(古南門)",
    "X66n1297_035:0491c15": "匕刃深藏氣自昂。逢人觸著露鋒鋩。誤因吳起論戈",
    "X66n1297_035:0491c16": "甲。襲蘊從前一笑忘。(卓菴元)",
    "X66n1297_035:0491c17": "密用臨機興喪至。禍胎從此出蕭牆。一聲腸斷風前",
    "X66n1297_035:0491c18": "笛。徧地干戈孰抵當。(默菴慧)",
    "X66n1297_035:0491c19": "慶元府天童天目文禮禪師(松源嶽嗣)因智虎維那參。",
    "X66n1297_035:0491c20": "師問汝名什麼。曰智虎。師退身作怕勢。智擬議。師",
    "X66n1297_035:0491c21": "便歸方丈。",
    "X66n1297_035:0491c22": "白浪堆中下一鉤。錦鱗紅尾尚悠悠。漁翁不計竿頭",
    "X66n1297_035:0491c23": "事。笑入蘆花萬頃秋。(石林鞏)",
    "X66n1297_035:0491c24": "杭州徑山元叟行端禪師(育王光下三世藏叟珍嗣)上堂。冬至",
    "X66n1297_035:0492a01": "月頭賣被買牛。冬至月尾賣牛買被。不覺日又夜。",
    "X66n1297_035:0492a02": "爭教人少年。",
    "X66n1297_035:0492a03": "祖燈紹云。拆籬補壁則不無。端師可惜儉生。黃曇又",
    "X66n1297_035:0492a04": "不然。冬至月頭敲冰覓火。冬至月尾鐵樹攢花。正當",
    "X66n1297_035:0492a05": "月中時如何。叠足爐頭煨榾柮。從他霜上又加霜。",
    "X66n1297_035:0492a06": "杭州中竺空巖有禪師(徑山珏嗣)室中垂語曰。黃金鑄",
    "X66n1297_035:0492a07": "就鐵真人。",
    "X66n1297_035:0492a08": "錦衣公子醉田家。熟睡柴牀日未斜。熱渴呼漿無所",
    "X66n1297_035:0492a09": "得。便將玉帶換甌茶。(東海湧)",
    "X66n1297_035:0492a10": "大鑒下二十一世",
    "X66n1297_035:0492a11": "袁州仰山祖欽禪師(無凖範嗣)參天目禮。令看臨濟三",
    "X66n1297_035:0492a12": "頓痛棒話。一日上蒲團豁然如地陷相似。後在無",
    "X66n1297_035:0492a13": "準會下。每遇入室舉主人公便能[跳-兆+孛]跳。舉衲僧巴",
    "X66n1297_035:0492a14": "鼻佛祖爪牙更無下口處。經十年。後過天目。偶佛",
    "X66n1297_035:0492a15": "殿前行。擡眸見一株古柏觸著。向來所得境界和",
    "X66n1297_035:0492a16": "底一時颺下。方始見徑山老人立地處。",
    "X66n1297_035:0492a17": "覺王立云。掀翻從前寶惜。徹見本地風光。閒茶飯喫",
    "X66n1297_035:0492a18": "了多少。始見徑山立地。可悲可笑。檢點得出。許你具",
    "X66n1297_035:0492a19": "透關眼。　雲漢滿云。豁然地陷。死水不藏龍。古柏觸",
    "X66n1297_035:0492a20": "翻。脫盡孃生袴。便見徑山立地處。更須三十烏藤。即",
    "X66n1297_035:0492a21": "今還有具如是作者麼。良久云。蒼天蒼天。",
    "X66n1297_035:0492a22": "大蟲無齒爪牙危。未透玄關祇暗疑。不是脚跟親點",
    "X66n1297_035:0492a23": "地。此心能有幾人知。(理安問)",
    "X66n1297_035:0492a24": "徑山牙爪苦難捫。古柏相逢斷命根。立地與他三十",
    "X66n1297_035:0492b01": "棒。山青水綠別乾坤。(牧雲門)",
    "X66n1297_035:0492b02": "脚下踪由路可行。目前未透總非真。豁然觸發渾無",
    "X66n1297_035:0492b03": "礙。任運騰騰廓古今。(資福觀)",
    "X66n1297_035:0492b04": "仰山示眾。心是根。法是塵。兩種猶如鏡上痕。鏡已",
    "X66n1297_035:0492b05": "破。法不存。疎影橫斜水清淺。暗香浮動月黃昏。",
    "X66n1297_035:0492b06": "南嶽際云。雪巖好與三十棒。何故。不合竊常住物入",
    "X66n1297_035:0492b07": "方丈用。",
    "X66n1297_035:0492b08": "仰山上堂。道在日用。日用不知。饑祇喫飯。寒祇添",
    "X66n1297_035:0492b09": "衣。晴天愛日拄枯藜。檢點溪頭梅樹。向陽偷放南",
    "X66n1297_035:0492b10": "枝。",
    "X66n1297_035:0492b11": "磬山修云。還灼然會得麼。若會。許你識得臨濟大師",
    "X66n1297_035:0492b12": "人境俱不奪之句。雖然。直須親到。若不親到。也是釘",
    "X66n1297_035:0492b13": "樁搖櫓。有甚麼用處。",
    "X66n1297_035:0492b14": "仰山上堂。解語非干舌。能言不是聲。畢般班碧剝。",
    "X66n1297_035:0492b15": "當滴帝都丁。譌聞誤聽認烏作焉則且置。一真未",
    "X66n1297_035:0492b16": "具已前。如何辨明鼠齩鐵釘。",
    "X66n1297_035:0492b17": "慈舟念云。解語全憑舌。能言即是聲。二三元四五。一",
    "X66n1297_035:0492b18": "〡像枚丁。隨聞即見。合水和泥則且置。一真已具之",
    "X66n1297_035:0492b19": "後。如何辨明伐木丁丁。鳥鳴嚶嚶。　語浪諝云。提持",
    "X66n1297_035:0492b20": "衲僧巴鼻。發明向上宗猷。錦心繡口無出其右。檢點",
    "X66n1297_035:0492b21": "將來。未免徐六之見。諝上座今日出一隻手推倒擔",
    "X66n1297_035:0492b22": "板。不惟使二大老眉毛撕結鼻孔相拄。須要現前一",
    "X66n1297_035:0492b23": "眾人人知有。驀豎拂子云。見麼。擊拂子云。聞麼。即此",
    "X66n1297_035:0492b24": "見聞非見聞。無餘聲色可呈君。箇中若了全無事。體",
    "X66n1297_035:0492c01": "用何妨分不分。復擊拂子。",
    "X66n1297_035:0492c02": "杭州淨慈斷橋妙倫禪師(徑山範嗣)參無準。準以狗子",
    "X66n1297_035:0492c03": "因何有業識令下語。凡三十轉皆不契。師曰可無",
    "X66n1297_035:0492c04": "方便乎。準乃舉真淨頌曰。言有業識在。誰云意不",
    "X66n1297_035:0492c05": "深。海枯終見底。人死不知心。示之。師悚然良久。忽",
    "X66n1297_035:0492c06": "聞版聲大悟。",
    "X66n1297_035:0492c07": "金明進云。徑山養子之緣。不顧脚跟泥水。倫祖白汗",
    "X66n1297_035:0492c08": "通身。要難恩酬罔極。有問金明狗子因何有業識。向",
    "X66n1297_035:0492c09": "道伏惟和尚珍重萬福。如更眼目定動。便與掀倒禪",
    "X66n1297_035:0492c10": "牀。　龍淵法云。無準老漢慣將死語開人活眼。可謂",
    "X66n1297_035:0492c11": "婆心太切。倫祖雖然瞥地收回劫外風光。要且尤欠",
    "X66n1297_035:0492c12": "一籌。",
    "X66n1297_035:0492c13": "漏屋恰逢連夜雨。更多愁霧鎖柴門。忽然雲靜紅輪",
    "X66n1297_035:0492c14": "擁。疊疊青山插遠村。(介菴進)",
    "X66n1297_035:0492c15": "頂門一擊汗如油。捉敗當年老趙州。自是黃河連底",
    "X66n1297_035:0492c16": "濁。一番驟雨一番愁。(一初元)",
    "X66n1297_035:0492c17": "斷橋上堂。德山低頭。夾山點頭。俱胝豎起一指頭。",
    "X66n1297_035:0492c18": "玄沙築破脚指頭。拈拄杖曰。都來不出山僧拄杖",
    "X66n1297_035:0492c19": "頭。何以見得。卓一下曰。一葉落。天下秋。",
    "X66n1297_035:0492c20": "缾山謙云。開疆闢土。革故鼎新。固是淨慈老漢為人",
    "X66n1297_035:0492c21": "底赤心片片。缾山今日也要平分風月。拈如意云。德",
    "X66n1297_035:0492c22": "山玄沙夾山俱胝總在缾山如意頭上。各各顯揚無",
    "X66n1297_035:0492c23": "量妙義。還委悉麼。不因夜來雁。怎見海門秋。",
    "X66n1297_035:0492c24": "千奇與百怪。祇在一毫端。拈却毫端看。霜花六月寒。",
    "X66n1297_035:0493a01": "(牧公謙)",
    "X66n1297_035:0493a02": "幾座畵閣瓊樓。數條花街柳巷。從頭說與遊人。總在",
    "X66n1297_035:0493a03": "長安市上。(潛夫竣)",
    "X66n1297_035:0493a04": "明州育王橫川如珙禪師(天目禮嗣)晚參。少室無門戶。",
    "X66n1297_035:0493a05": "如何便得通。夜深寧耐立。聽我話西東。",
    "X66n1297_035:0493a06": "保寧茂舉畢。召大眾云。也有權也有實也有照也有",
    "X66n1297_035:0493a07": "用。祇是不得恁麼會。珍重。",
    "X66n1297_035:0493a08": "橫川示眾。福源今日結制。不得不為諸人議定。第",
    "X66n1297_035:0493a09": "一。從朝至暮舉足下足不得蹋著常住地。若蹋著",
    "X66n1297_035:0493a10": "常住地定犯波羅夷罪。第二。十二時中不得向鼻",
    "X66n1297_035:0493a11": "孔裏出氣。若向鼻孔裏出氣定犯波羅夷罪。第三",
    "X66n1297_035:0493a12": "件事且莫說。留在七月十五日也未遲。瓮裏何曾",
    "X66n1297_035:0493a13": "走却鼈。",
    "X66n1297_035:0493a14": "南嶽際云。當時山僧若在。但出眾行兩步。打箇噴嚏。",
    "X66n1297_035:0493a15": "且看福源怎生合煞。",
    "X66n1297_035:0493a16": "臨安府徑山虗堂智愚禪師(靈隱嶽下運庵巖嗣)垂語曰。己",
    "X66n1297_035:0493a17": "眼未明底。因甚麼將虗空作布袴著。畫地為牢底。",
    "X66n1297_035:0493a18": "因甚透者箇不過。入海算沙底。因甚向鍼鋒頭上",
    "X66n1297_035:0493a19": "翹足。",
    "X66n1297_035:0493a20": "縫却虗空算盡沙。鍼頭畫地是生涯。改頭換面無人",
    "X66n1297_035:0493a21": "見。幾度春風吹落花。(閒極雲)",
    "X66n1297_035:0493a22": "解把虗空作袴單。地牢畫出透還難。鍼鋒頭上翹雙",
    "X66n1297_035:0493a23": "足。猶對春風話歲寒。(葛廬覃)",
    "X66n1297_035:0493a24": "臨安府徑山石溪心月佛海禪師(靈隱嶽下掩室開嗣)因僧",
    "X66n1297_035:0493b01": "問如何是佛。師曰矮子看戲。",
    "X66n1297_035:0493b02": "巍巍丈六紫金容。百戲場中有變通。矮子看來眉卓",
    "X66n1297_035:0493b03": "豎。鐵鎚無孔舞春風。(葛廬覃)",
    "X66n1297_035:0493b04": "海鹽天寧寺楚石梵琦禪師(元叟端嗣)因僧問如何是",
    "X66n1297_035:0493b05": "山裏禪。師曰猢猻上樹尾連顛。曰如何是城裏禪。",
    "X66n1297_035:0493b06": "師曰十字街頭一片甎。曰如何是村裏禪。師曰扶",
    "X66n1297_035:0493b07": "桑人種陝西田。曰謝師答話。師曰蒼天蒼天。",
    "X66n1297_035:0493b08": "天目律云。大小楚石若不得後語。大似光影未忘。寶",
    "X66n1297_035:0493b09": "壽則不然。山裏禪。虗巖午夜鎖輕烟。城裏禪。肉案頭",
    "X66n1297_035:0493b10": "邊唱哩嗹。村裏禪。牯牛[跳-兆+孛]跳出豬圈。謝師答話。潑油",
    "X66n1297_035:0493b11": "救燃。祇者末後一句。一任天下衲子鑽研。　起綱宗",
    "X66n1297_035:0493b12": "云。隨機應變即不無。未免乾嚗嚗多香火氣。今日忽",
    "X66n1297_035:0493b13": "有人問。如何是山裏禪。奇怪石頭形似虎。火燒松樹",
    "X66n1297_035:0493b14": "勢如龍。如何是城裏禪。四五百條花柳巷。二三千所",
    "X66n1297_035:0493b15": "管絃樓。如何是村裏禪。漠漠水田飛白鷺。陰陰夏木",
    "X66n1297_035:0493b16": "囀黃鸝。若云謝師答話。向道許你領會。用在驢年。",
    "X66n1297_035:0493b17": "天寧一日索麫次。有僧來參。師引麫示之。僧珍重",
    "X66n1297_035:0493b18": "便去。師召大德。僧應諾回首。師曰有口不得喫麫",
    "X66n1297_035:0493b19": "者多。",
    "X66n1297_035:0493b20": "南嶽際云。盡道者僧祇合便去不合回首。回首處是",
    "X66n1297_035:0493b21": "天寧看破處。且喜沒交涉。殊不知他二人各有把斷",
    "X66n1297_035:0493b22": "之機。各有出身之路。雖然山僧與麼批判。也是普州",
    "X66n1297_035:0493b23": "人送賊。",
    "X66n1297_035:0493b24": "天寧上堂。通身是眼。為什麼看不見。通身是耳。為",
    "X66n1297_035:0493c01": "什麼聽不聞。通身是口。為什麼說不到。通身是心。",
    "X66n1297_035:0493c02": "為什麼鑒不出。報恩有一道聰明神呪。布施諸人",
    "X66n1297_035:0493c03": "去也。便下座。",
    "X66n1297_035:0493c04": "大覺昇云。山僧即不然。通身是眼。有什麼看不見。通",
    "X66n1297_035:0493c05": "身是耳。有什麼聽不聞。通身是口。有什麼說不到。通",
    "X66n1297_035:0493c06": "身是心。有什麼鑒不出。也無聰明神呪布施諸人。珍",
    "X66n1297_035:0493c07": "重歸堂喫茶去。",
    "X66n1297_035:0493c08": "大鑒下二十二世",
    "X66n1297_035:0493c09": "臨安天目高峰原妙禪師(仰山欽嗣)在徑山。隨眾詣三",
    "X66n1297_035:0493c10": "塔諷經次。擡頭忽覩五祖真贊曰。百年三萬六千",
    "X66n1297_035:0493c11": "朝。反覆元來是者漢。有省。後參雪巖。一日巖問。日",
    "X66n1297_035:0493c12": "間浩浩時作得主麼。師曰作得主。曰睡夢中作得",
    "X66n1297_035:0493c13": "主麼。師曰作得主。曰正睡著時無夢無想無見無",
    "X66n1297_035:0493c14": "聞主人公在什麼處。師無對。遂奮志入龍鬚。越五",
    "X66n1297_035:0493c15": "年。因友人同宿觸枕子墮地始大悟。曰元來祇是",
    "X66n1297_035:0493c16": "舊時人。不改舊時行履處。",
    "X66n1297_035:0493c17": "南北無門路不通。分毫有主賊來攻。直饒主客都星",
    "X66n1297_035:0493c18": "散。大似楊花逐曉風。(雪嶠信)",
    "X66n1297_035:0493c19": "沙裏淘金金裏沙。至親翻作惡冤家。枕頭打破冤家",
    "X66n1297_035:0493c20": "窟。鼻孔遼天是甚麼。(聞谷印)",
    "X66n1297_035:0493c21": "滄溟一竭見鯤鰲。陸地波濤萬丈高。鐵壁銀山齊破",
    "X66n1297_035:0493c22": "了。賊身無處可潛韜。(山茨際)",
    "X66n1297_035:0493c23": "晝寢曾驚起。夜深不敢眠。慈母一聲喚。猶豫五更天。",
    "X66n1297_035:0493c24": "鷄鳴知漏盡。含笑到牀前。(報恩琇)",
    "X66n1297_035:0494a01": "月落霜天夜正寒。錦鱗透網潑天瀾。枕頭落地何曾",
    "X66n1297_035:0494a02": "悟。返覺從前被悟瞞。(朝宗忍)",
    "X66n1297_035:0494a03": "踢翻大地露陽春。誤聽鶯啼入柳陰。沒興夜闌逢酒",
    "X66n1297_035:0494a04": "醒。笑渠依舊宿深村。(理安問)",
    "X66n1297_035:0494a05": "無夢無想主何處。兩刃交鋒都不既。堂堂密密沒周",
    "X66n1297_035:0494a06": "遮。煒煒煌煌絕覆蔽。衲僧不奈念生何。愛向無生尋",
    "X66n1297_035:0494a07": "活計。念無起。重遭繫。全身落在深坑裏。(山鳴璐)",
    "X66n1297_035:0494a08": "無夢無想主在麼。相隨來也沒如何。誰家門首無明",
    "X66n1297_035:0494a09": "月。頗奈夜行人更多。(宗寶獨)",
    "X66n1297_035:0494a10": "半生活計一漁舟。幾度風前為下鉤。行向桃花源盡",
    "X66n1297_035:0494a11": "處。歸言獨自訪仙遊。武陵守。親垂叩。興敗無聊方自",
    "X66n1297_035:0494a12": "咎。休自咎。一溪水綠仍如舊。(石雨方)",
    "X66n1297_035:0494a13": "夢想見聞俱坐斷。主人面目甚分明。不因枕子敲殘",
    "X66n1297_035:0494a14": "月。爭得殊方定太平。(古雪喆)",
    "X66n1297_035:0494a15": "一椎擊碎摩尼藏。相逢何處不逍遙。枕頭有甚閒巴",
    "X66n1297_035:0494a16": "鼻。翻笑從前立處高。(雲外澤)",
    "X66n1297_035:0494a17": "已向人間說好媒。冤家活活哄將來。一聲長笛宮中",
    "X66n1297_035:0494a18": "起。自悔從前百不該。(五祖蕉)",
    "X66n1297_035:0494a19": "撒手懸巖拌命馳。翻空一跌瞎雙眉。三更蹋過鐵門",
    "X66n1297_035:0494a20": "限。下載清風說向誰。(湘翁沄)",
    "X66n1297_035:0494a21": "洞庭無盡水雲斜。白浪滔空誰見涯。一擊驪龍頭角",
    "X66n1297_035:0494a22": "碎。山河無處不飛花。(雪逵照)",
    "X66n1297_035:0494a23": "高峰示眾。海底泥牛銜月走。巖前石虎抱兒眠。鐵",
    "X66n1297_035:0494a24": "蛇鑽入金剛眼。崑崙騎象鷺鷥牽。此四句內有一",
    "X66n1297_035:0494b01": "句能縱能奪能殺能活。若人檢點得出。一生參學",
    "X66n1297_035:0494b02": "事畢。",
    "X66n1297_035:0494b03": "天童悟云。高峰四句不妨奇特。祇是不經檢點。古南",
    "X66n1297_035:0494b04": "門云。檢點不妨檢點。祇是無甚奇特。復云。山僧亦有",
    "X66n1297_035:0494b05": "四句。五更撞鐘脚落地。三通接板狗子吠。二時粥飯",
    "X66n1297_035:0494b06": "溼匙箸。半夜放參霜點被。四句中有一句全用。有一",
    "X66n1297_035:0494b07": "句全體。有一句全體即用全用即體。有一句體用雙",
    "X66n1297_035:0494b08": "忘。騰騰任運任運騰騰。若人檢點得出。便請歸家穩",
    "X66n1297_035:0494b09": "坐。　理安問云。高峰老祖坐斷獅子巖。直是天下人",
    "X66n1297_035:0494b10": "沒奈伊何。因甚到者裏却又忍俊不禁一場敗露。山",
    "X66n1297_035:0494b11": "僧既作他不肖兒孫。敢將老祖陳年骨董一時傾攃",
    "X66n1297_035:0494b12": "諸人面前。還有向個裏著箇眼者麼。靠拄杖云。得行",
    "X66n1297_035:0494b13": "便行。得坐便坐。大小高峰。一狀領。過　雲中嶨云。藏",
    "X66n1297_035:0494b14": "春色於壺天。栽兔角於馬首。固是高峰作略。若論擒",
    "X66n1297_035:0494b15": "飛龍捉猛虎。猶未可在。",
    "X66n1297_035:0494b16": "最苦參禪未徹頭。無聞無見勘來羞。髑髏正睡驚開",
    "X66n1297_035:0494b17": "眼。定國安邦一念休。(牧雲門)",
    "X66n1297_035:0494b18": "尋得桃源好避秦。桃紅又見一年春。花飛莫遣隨流",
    "X66n1297_035:0494b19": "水。怕有漁郎來問津。(具足有)",
    "X66n1297_035:0494b20": "冰肌玉骨巧嚬呻。蘭珮香飄萬點春。雨過巫山雲勢",
    "X66n1297_035:0494b21": "聳。陽臺白日夢迷人。(御之龍)",
    "X66n1297_035:0494b22": "錯箭磨弓露賊身。低言細語強惺惺。分明剾却世人",
    "X66n1297_035:0494b23": "眼。更問世人乞眼睛。(湘翁沄)",
    "X66n1297_035:0494b24": "世有南威貌似花。來乘駿馬去登車。風流若使時人",
    "X66n1297_035:0494c01": "見。定惹閒非到自家。(紫琈岠)",
    "X66n1297_035:0494c02": "高峰示眾。豎拂子曰。大眾。到者裏進一步也不得。",
    "X66n1297_035:0494c03": "退一步也不得。總不恁麼也不得。畢竟如何。不得",
    "X66n1297_035:0494c04": "不得。",
    "X66n1297_035:0494c05": "佛川宗云。野山則不然。乃豎拂子云。大眾。到者裏進",
    "X66n1297_035:0494c06": "一步也得。退一步也得。恁麼不恁麼也得。畢竟如何。",
    "X66n1297_035:0494c07": "得得。　慧慶詮云。二老與麼提持。直截不妨直截。義",
    "X66n1297_035:0494c08": "學看來。不免被得失進退瞞過。者裏則不然。乃驀豎",
    "X66n1297_035:0494c09": "拂子云。切忌頭上安頭。便擲下。",
    "X66n1297_035:0494c10": "高峰上堂。門外有一人。用盡機謀要入入不得。門",
    "X66n1297_035:0494c11": "裏有一人。做盡伎倆要出出不得。出不得入不得",
    "X66n1297_035:0494c12": "即且置。且道門外人與門裏人相見時如何。愁人",
    "X66n1297_035:0494c13": "莫向愁人說。說向愁人愁殺人。",
    "X66n1297_035:0494c14": "理安問云。是何言歟。門外有一人用盡機謀要入入",
    "X66n1297_035:0494c15": "不得。不消咳嗽一聲。門裏有一人做盡伎倆要出出",
    "X66n1297_035:0494c16": "不得。亦不消彈指一下。門外人與門裏人相見時如",
    "X66n1297_035:0494c17": "何。東西十萬。南北八千。　騰煥家云。高峰也是觀機",
    "X66n1297_035:0494c18": "逗教應病與藥。西山則不然。門外有一人不用機謀",
    "X66n1297_035:0494c19": "要入便入。門裏有一人不做伎倆要出便出。出得入",
    "X66n1297_035:0494c20": "得且置。且道門外人與門裏人相見時如何。以拂子",
    "X66n1297_035:0494c21": "擊案云。各逞風流歸別浦。從教鷗鷺自疑猜。",
    "X66n1297_035:0494c22": "高峰垂問。大徹底人本脫生死。因甚命根不斷。",
    "X66n1297_035:0494c23": "理安問云。疑則別參。復頌。",
    "X66n1297_035:0494c24": "從來迷悟不相干。力盡何曾出蓋纏。泥裏若教重洗",
    "X66n1297_035:0495a01": "土。累他長劫守驢鞭。",
    "X66n1297_035:0495a02": "自從拽斷篷根索。一任虗舟海上帆。數點野萍栽不",
    "X66n1297_035:0495a03": "得。不勞根下更加芟。(三峰藏)",
    "X66n1297_035:0495a04": "將謂別有。暗裏亂走。走到天明。依然空手。(梅谷悅)",
    "X66n1297_035:0495a05": "高峰曰。佛祖公案祇是一箇道理。因甚有明有不",
    "X66n1297_035:0495a06": "明。",
    "X66n1297_035:0495a07": "理安問云。奴兒婢子愛殷勤。復頌。",
    "X66n1297_035:0495a08": "明投暗合苦難醫。誓作羣盲走使兒。認影迷頭如不",
    "X66n1297_035:0495a09": "薦。甘心活活墮泥犂。",
    "X66n1297_035:0495a10": "山深通塞路逶迤。一夜風雷雨斷溪。識得水邊苔徑",
    "X66n1297_035:0495a11": "險。自甘崖側結茅棲。(三峰藏)",
    "X66n1297_035:0495a12": "墮坑落壍。鬼得其便。粉碎髑髏。離宮失殿。(梅谷悅)",
    "X66n1297_035:0495a13": "高峰曰。大修行人當遵佛行。因甚不守毗尼。",
    "X66n1297_035:0495a14": "理安問云。誰甘受屈。復頌",
    "X66n1297_035:0495a15": "佛魔齊入是同流。口誦真言上酒樓。三世如來羞客",
    "X66n1297_035:0495a16": "作。讓伊赤手把豬頭。",
    "X66n1297_035:0495a17": "聖凡忘盡眼糢糊。摸得張郎喚大家。醉後不知天是",
    "X66n1297_035:0495a18": "笠。路傍潦倒倩人扶。(三峰藏)",
    "X66n1297_035:0495a19": "樂則同歡。大海波乾。珊瑚枝上。明月團團。(梅谷悅)",
    "X66n1297_035:0495a20": "高峰曰。杲日當空無所不照。因甚被片雲遮却。",
    "X66n1297_035:0495a21": "理安問云。波斯脚板闊。復頌。",
    "X66n1297_035:0495a22": "青天喫棒有來由。杲日當空據令酬。昨日正晴今忽",
    "X66n1297_035:0495a23": "雨。半生脚下逞風流。",
    "X66n1297_035:0495a24": "當空赤日頂門高。赫奕翻令目自勞。夜半閉關深睡",
    "X66n1297_035:0495b01": "熟。者回能數背間毛。(三峰藏)",
    "X66n1297_035:0495b02": "相隨來也。勘過了打。石火電光。那容汝把。(梅谷悅)",
    "X66n1297_035:0495b03": "高峰曰。人人有箇影子寸步不離。因甚蹋不著。",
    "X66n1297_035:0495b04": "理安問云。逢人但恁麼舉。復頌",
    "X66n1297_035:0495b05": "泥牛吼月却臨風。石火難追電影踪。切忌定盤星錯",
    "X66n1297_035:0495b06": "認。出門徒惜草茸茸。",
    "X66n1297_035:0495b07": "隨身自影不相離。不上平橋反過溪。剩有脚心開隻",
    "X66n1297_035:0495b08": "眼。等閒蹋過頂[寧*頁]西。(三峰藏)",
    "X66n1297_035:0495b09": "罪不重科。還甘也無。問取趙州。東壁葫蘆。(梅谷悅)",
    "X66n1297_035:0495b10": "高峰曰。盡大地是箇火坑。得何三昧不被燒却。",
    "X66n1297_035:0495b11": "理安問云。渾身在裏許。復頌",
    "X66n1297_035:0495b12": "避火偏愁火近身。真鍮不更博真金。茫茫大地誰能",
    "X66n1297_035:0495b13": "救。自愛貪杯惜醉人。",
    "X66n1297_035:0495b14": "目前萬事燄爐紅。開眼眉毛燎已空。誰把虗空翻作",
    "X66n1297_035:0495b15": "海。為雲為雨夢魂中。(三峰藏)",
    "X66n1297_035:0495b16": "擔枷過狀。貪觀天上。失却手橈。問人覓[打-丁+羕]。(梅谷悅)",
    "X66n1297_035:0495b17": "大鑒下二十三世",
    "X66n1297_035:0495b18": "杭州天目中峰明本禪師(高峰妙嗣)因觀流泉有省。白",
    "X66n1297_035:0495b19": "峰。峰打趁。既而民間傳有司選童男女甚急。師問。",
    "X66n1297_035:0495b20": "忽有人問和尚討童男女時如何。峰曰我但度竹",
    "X66n1297_035:0495b21": "篦子與它。師於言下洞然徹法源底。峰乃自題真",
    "X66n1297_035:0495b22": "讚付之曰。我相不思議。佛祖莫能窺。獨許不肖兒。",
    "X66n1297_035:0495b23": "得見半邊鼻。",
    "X66n1297_035:0495b24": "徑山信云。高峰剜肉作瘡。贓陷平人。中峰脚跟未穩。",
    "X66n1297_035:0495c01": "一狀領過。若依語風判斷。兩人犯彌天之罪。各罰饡",
    "X66n1297_035:0495c02": "飯一堂。借此供狸奴白牯。何故。與他流水什麼相干。",
    "X66n1297_035:0495c03": "雖然。不許夜行。投明須到。",
    "X66n1297_035:0495c04": "譌言日出古風沉。一問當前意自深。却笑作家無眼",
    "X66n1297_035:0495c05": "力。真鍮換去好黃金。(古南門)",
    "X66n1297_035:0495c06": "龍門千仞許誰親。借箇端由問有因。一劄盡情總吐",
    "X66n1297_035:0495c07": "露。竹篦三尺屬兒孫。(理安問)",
    "X66n1297_035:0495c08": "險巖偏僻妙高峰。路絕機籌句下通。黑漆竹篦無背",
    "X66n1297_035:0495c09": "面。拈來殺活好玲瓏。(晦山顯)",
    "X66n1297_035:0495c10": "話墮橫身劍刃鋒。懸崖壁立路頭窮。一回把手高山",
    "X66n1297_035:0495c11": "上。日出扶桑夜半紅。(素菴仁)",
    "X66n1297_035:0495c12": "水自冰心流出冷。雲從嶺上發來高。張公夜半生青",
    "X66n1297_035:0495c13": "女。不待天明嫁與曹。(旭雲瑞)",
    "X66n1297_035:0495c14": "忽討童男是與非。拈來竹篦露真機。懸巖撒手誰窺",
    "X66n1297_035:0495c15": "得。竿木隨身祇自依。(拳石沃)",
    "X66n1297_035:0495c16": "同名同號又同音。千里同風萬里欽。隨句渾無男女",
    "X66n1297_035:0495c17": "相。和身共氣是知心。(溟高峰)",
    "X66n1297_035:0495c18": "竹篦拈出藥真靈。男女何曾到眼侵。堪笑後來參學",
    "X66n1297_035:0495c19": "者。妄傳消息到如今。(妙圓學)",
    "X66n1297_035:0495c20": "杭州西天目山斷崖了義禪師(高峰妙嗣)頌曰。大地山",
    "X66n1297_035:0495c21": "河一片雪。太陽一照便無踪。從此不疑諸佛祖。有",
    "X66n1297_035:0495c22": "何南北與西東。",
    "X66n1297_035:0495c23": "徑山信喝一喝云。好即好矣美則美。何妨不可是歸",
    "X66n1297_035:0495c24": "期。祇為路窮山更杳。可憐墮落作奴兒。",
    "X66n1297_035:0496a01": "台州華頂無見先覩禪師(淨慈倫下瑞巖寶嗣)因白雲度問",
    "X66n1297_035:0496a02": "西來密意未審如何。師曰待娑羅峰點頭即向汝",
    "X66n1297_035:0496a03": "道。",
    "X66n1297_035:0496a04": "無事攜琴過翠蘿。佳人遙見喚鸚哥。金釵斜插渾忘",
    "X66n1297_035:0496a05": "處。別有心情動客多。(野堂倪)",
    "X66n1297_035:0496a06": "此夜天孫竟渡河。鵲橋南望最情多。成都不隔支機",
    "X66n1297_035:0496a07": "石。宛轉臨筵發浩歌。(文玉璣)",
    "X66n1297_035:0496a08": "大鑒下二十四世",
    "X66n1297_035:0496a09": "婺州伏龍無明千巖元長禪師(中峰本嗣)參中峰。峰授",
    "X66n1297_035:0496a10": "以狗子無佛性話三年。因往望亭聞雀聲有省。峰",
    "X66n1297_035:0496a11": "復斥之。師憤然。夜半忽鼠翻貓食器墮地有聲。恍",
    "X66n1297_035:0496a12": "然開悟。復往質峰。峰問趙州何故曰無。師曰鼠食",
    "X66n1297_035:0496a13": "貓飯。峰曰未在。師曰飯器破矣。峰曰破後如何。師",
    "X66n1297_035:0496a14": "曰築碎方甓。峰乃微笑。",
    "X66n1297_035:0496a15": "覺王立云。福無雙至。禍不單行。千巖到者裏。眼睛突",
    "X66n1297_035:0496a16": "出撒手歸家。一場漏逗頓絕安排。諸仁者。既成漏逗",
    "X66n1297_035:0496a17": "又絕安排。且道明得什麼邊事。良久云。鴛鴦繡出自",
    "X66n1297_035:0496a18": "金鍼。",
    "X66n1297_035:0496a19": "禍事臨頭骨也蘇。鼠偷貓飯太無辜。供招一一難翻",
    "X66n1297_035:0496a20": "款。養子之緣一笑符。(牧雲門)",
    "X66n1297_035:0496a21": "半途烟雨溼眉端。未獲風吹那得閒。歸到畵堂山色",
    "X66n1297_035:0496a22": "暮。一聲玉笛喚開顏。(靈機觀)",
    "X66n1297_035:0496a23": "從門入者非家珍。別有壺公天地春。錯聽兩番聲色",
    "X66n1297_035:0496a24": "事。耳中添却幾多塵。(與菴歸)",
    "X66n1297_035:0496b01": "夜半星輝天未曉。靈禽語語啼南斗。乾坤一色玉通",
    "X66n1297_035:0496b02": "津。不染些塵無一有。無一有。大地山河發籟竅。(溟高峰)",
    "X66n1297_035:0496b03": "鼠翻貓盌作聲來。千里烏騅忽喚回。不道千巖親撞",
    "X66n1297_035:0496b04": "著。却如醒夢眼初開。(素菴仁)",
    "X66n1297_035:0496b05": "幾番入海採珊瑚。每被逆風打落湖。昨夜船頭鼠喫",
    "X66n1297_035:0496b06": "板。天明上岸見王都。(秋山簣)",
    "X66n1297_035:0496b07": "千巖示眾。無明者裏祇使無明且無佛法。與你一",
    "X66n1297_035:0496b08": "棒太煞慈悲。與你一喝十分直截。你若作棒喝商",
    "X66n1297_035:0496b09": "量。便千里萬里也。",
    "X66n1297_035:0496b10": "磬山修云。不作棒喝商量亦千里萬里也。且道作無",
    "X66n1297_035:0496b11": "明是佛法是。喝一喝　浮峰承云。既不得作佛法商",
    "X66n1297_035:0496b12": "量。又不得作棒喝商量。亦不得作無明商量。諸人作",
    "X66n1297_035:0496b13": "麼生商量。",
    "X66n1297_035:0496b14": "千巖因僧來參乃問甚處人。曰浙西。師曰此間無",
    "X66n1297_035:0496b15": "飯喫來作什麼。曰來求和尚佛法。師喚近前。僧近",
    "X66n1297_035:0496b16": "前。師即打一拳曰會麼。曰不會。師曰。癡子。拳頭也",
    "X66n1297_035:0496b17": "不識。",
    "X66n1297_035:0496b18": "報恩琇云。巖翁何用叨叨來求佛法。打破渠腦帒。倘",
    "X66n1297_035:0496b19": "知慚愧。免見糚村。",
    "X66n1297_035:0496b20": "千巖示眾。老僧如猢猻種樹。種了便拔看。大眾。生",
    "X66n1297_035:0496b21": "根也未。眾無語。自代曰。根生也。",
    "X66n1297_035:0496b22": "善權賢云。根生則不無。未免自起自倒。山僧也不種",
    "X66n1297_035:0496b23": "也不拔。祇問大眾。如何是無根樹子。眾無語。乃曰。無",
    "X66n1297_035:0496b24": "根樹子也不識。",
    "X66n1297_035:0496c01": "千巖示眾。昨日兩軍出陣兩刃交鋒。未見輸贏難",
    "X66n1297_035:0496c02": "分勝負。老僧祇管看。忍俊不禁未免借鄧隱峰底",
    "X66n1297_035:0496c03": "錫杖子出來搖一搖。祇要諸人息戰。息戰後如何。",
    "X66n1297_035:0496c04": "薰風自南來。殿閣生微凉。",
    "X66n1297_035:0496c05": "磬山修云。千巖老祖也是無風起浪平地生波。自起",
    "X66n1297_035:0496c06": "自倒了也。雖然如是。也為諸人切須照管自家鼻孔。",
    "X66n1297_035:0496c07": "莫把眉毛撕結。何故。成佛作祖易。空人忘我難。",
    "X66n1297_035:0496c08": "千巖上堂。轉山河國土歸自己則易。轉自己歸山",
    "X66n1297_035:0496c09": "河國土則難。拈了也。父母未生前。道將一句來。",
    "X66n1297_035:0496c10": "理安問云。千巖老祖高提祖印。向伏龍山中坐斷天",
    "X66n1297_035:0496c11": "下人舌頭。拋一句語直是難為吞吐。山僧今日不惜",
    "X66n1297_035:0496c12": "眉毛要與老祖相見。卓拄杖云。殺人須是活人刀。活",
    "X66n1297_035:0496c13": "人須是殺人劍。野狐成隊覰無門。瞎驢滅却正法眼。",
    "X66n1297_035:0496c14": "復卓一下。",
    "X66n1297_035:0496c15": "千巖因宋景濂學士來謁。師問。聞公閱盡一大藏。",
    "X66n1297_035:0496c16": "有諸。士曰然。師曰耳閱乎目觀也。曰亦目觀爾。師",
    "X66n1297_035:0496c17": "曰使目之能觀者公謂誰耶。士揚眉向之。師相視",
    "X66n1297_035:0496c18": "一笑。",
    "X66n1297_035:0496c19": "林下尋師扣板扉。揚眉相向頗依俙。作家手眼天然",
    "X66n1297_035:0496c20": "別。笑裏全韜殺活機。(山茨際)",
    "X66n1297_035:0496c22": "宗鑑法林卷三十五"
}