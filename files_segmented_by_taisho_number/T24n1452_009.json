{
    "T24n1452_009:0448b20": "根本說一切有部目得迦卷第九",
    "T24n1452_009:0448b22": "大唐三藏法師義淨奉　制譯",
    "T24n1452_009:0448b23": "第四子攝頌曰：",
    "T24n1452_009:0448b24": "　不用五種脂，　　隨應為說戒；",
    "T24n1452_009:0448b25": "　因億耳開粥，　　王田眾應受。",
    "T24n1452_009:0448b26": "爾時佛在室羅伐城。如世尊說：「有五種不淨",
    "T24n1452_009:0448b27": "皮履不應持。」者，時六眾苾芻用五種不淨脂",
    "T24n1452_009:0448b28": "膏以塗皮履。時勝光王象聞脂氣驚怖逃奔，",
    "T24n1452_009:0448b29": "是時六眾作如是語：「君等何不捉持此象？」答",
    "T24n1452_009:0448c01": "曰：「我不能持。」苾芻報曰：「我能為持。」「仁等若能",
    "T24n1452_009:0448c02": "為我持者，我今當酬餅果之直。」是時六眾遂",
    "T24n1452_009:0448c03": "向下風，其象即住諸人報曰：「聖者！仁等解明",
    "T24n1452_009:0448c04": "呪耶？群象驚走我等不禁，仁等如何遂令象",
    "T24n1452_009:0448c05": "住？」六眾報曰：「我實不解誦持明呪，我等但",
    "T24n1452_009:0448c06": "以上象脂用塗皮履。」「聖者！王之好象若傷損",
    "T24n1452_009:0448c07": "者，豈非仁等作無利事？」共生嫌賤。時諸苾",
    "T24n1452_009:0448c08": "芻以緣白佛，佛言：「汝諸苾芻！不應以上象脂",
    "T24n1452_009:0448c09": "膏用塗皮履，若有塗者得惡作罪。上象既然，",
    "T24n1452_009:0448c10": "上馬師子及以虎豹，悉皆不合。」",
    "T24n1452_009:0448c11": "爾時佛在王舍城。頻毘娑羅王詣具壽阿難",
    "T24n1452_009:0448c12": "陀處，頂禮雙足白言：「大德阿難陀！今者豈",
    "T24n1452_009:0448c13": "非聽法之日，復是褒灑陀時，我得聽不？」答",
    "T24n1452_009:0448c14": "言：「大王！當知褒灑陀者，但是苾芻共所作業，",
    "T24n1452_009:0448c15": "非俗合聽。」王即起去。然佛世尊知而故問阿",
    "T24n1452_009:0448c16": "難陀：「何故王來而不聽法即便起去？」彼即具",
    "T24n1452_009:0448c17": "答。佛言：「汝有大失，向者令王得聞此波羅",
    "T24n1452_009:0448c18": "底木叉者，王必倍生深信恭敬，既生淨信能",
    "T24n1452_009:0448c19": "為信首。是故我今聽諸王等及以大臣，有淨",
    "T24n1452_009:0448c20": "信心意樂聞者應可為說。」佛言：「若復有人，雖",
    "T24n1452_009:0448c21": "是尊貴而無敬信，如此之人亦應為說。若有",
    "T24n1452_009:0448c22": "貧人亦應為說，若是貧窮兼不敬信樂欲聞",
    "T24n1452_009:0448c23": "戒，不應為說。」",
    "T24n1452_009:0448c24": "爾時佛在王舍城。具壽說籠拏二十億苾芻，",
    "T24n1452_009:0448c25": "從小以粥長養，由出家後遂不得粥，身體羸",
    "T24n1452_009:0448c26": "瘦痿黃無力。是時世尊知而故問阿難陀曰：",
    "T24n1452_009:0448c27": "「何故說籠拏二十億身極痿黃羸瘦無力？」時",
    "T24n1452_009:0448c28": "阿難陀以緣白佛，佛言：「從今聽許說籠拏二",
    "T24n1452_009:0448c29": "十億苾芻隨意食粥。」時阿難陀即傳佛教，告",
    "T24n1452_009:0449a01": "彼苾芻曰：「世尊開爾隨意食粥。」彼便報曰：「為",
    "T24n1452_009:0449a02": "是總開大眾？為我一人？」答曰：「唯爾一人。」說籠",
    "T24n1452_009:0449a03": "拏二十億曰：「由此因緣諸同梵行譏誚於我：",
    "T24n1452_009:0449a04": "『汝說籠拏二十億，今者出家大有所獲，昔在",
    "T24n1452_009:0449a05": "占波巨富無匹，捨七象王而為出家，乃於今",
    "T24n1452_009:0449a06": "時唯求薄粥。』世尊若許因我開聽大眾食粥，",
    "T24n1452_009:0449a07": "我亦隨食。」時諸苾芻以緣白佛，佛言：「我今因",
    "T24n1452_009:0449a08": "說籠拏二十億為先首故，聽諸大眾咸悉食",
    "T24n1452_009:0449a09": "粥。」是時淨信婆羅門居士等，多持好粥施苾",
    "T24n1452_009:0449a10": "芻等。時影勝王聞佛聽諸苾芻隨意食粥，王",
    "T24n1452_009:0449a11": "以千畝良田奉施大眾。諸苾芻不敢受田，以",
    "T24n1452_009:0449a12": "緣白佛，佛言：「為僧伽故應可受田，所收果實",
    "T24n1452_009:0449a13": "眾應受用。」",
    "T24n1452_009:0449a14": "第五子攝頌曰：",
    "T24n1452_009:0449a15": "　俗人求寂等，　　並不合同坐；",
    "T24n1452_009:0449a16": "　兩學有難緣，　　同處非成過。",
    "T24n1452_009:0449a17": "爾時佛在室羅伐城，具壽鄔波離請世尊曰：",
    "T24n1452_009:0449a18": "「凡諸苾芻合與俗人同褥坐不？」佛言：「不合。必",
    "T24n1452_009:0449a19": "有難緣，同坐無犯。」復白佛言：「得與求寂同座",
    "T24n1452_009:0449a20": "坐不？」佛言：「不合。若與小者及半擇迦污苾芻",
    "T24n1452_009:0449a21": "尼、并犯五逆、外道趣外道者、賊住、別住、不共住",
    "T24n1452_009:0449a22": "人等，亦不合同座。必有難緣，同座無犯。」又",
    "T24n1452_009:0449a23": "問：「得與授學人同褥坐不？」佛言：「不應。必有難",
    "T24n1452_009:0449a24": "緣，隨意同坐。」「得與俗人同枮床一處坐不？」佛",
    "T24n1452_009:0449a25": "言：「不應。必有難緣隨意同坐。如是乃至不共",
    "T24n1452_009:0449a26": "住人咸悉不合，必有難緣同坐無犯。若同床",
    "T24n1452_009:0449a27": "坐廣說如前，若屈氈席以為障者，坐亦無",
    "T24n1452_009:0449a28": "犯。」",
    "T24n1452_009:0449a29": "第六子攝頌曰：",
    "T24n1452_009:0449b01": "　正作不令起，　　隨年坐染盆；",
    "T24n1452_009:0449b02": "　應共護僧園，　　勿燒營作木。",
    "T24n1452_009:0449b03": "爾時佛在室羅伐城。時諸苾芻坐小床座，作",
    "T24n1452_009:0449b04": "浣染縫衣治鉢等事。是時六眾苾芻推起自",
    "T24n1452_009:0449b05": "坐，令他廢闕。時諸苾芻以緣白佛，佛言：「浣染",
    "T24n1452_009:0449b06": "等時苾芻正作，不應令起，遣他起者得惡作",
    "T24n1452_009:0449b07": "罪。」六眾苾芻凡所至處，自恃上座排他令起，",
    "T24n1452_009:0449b08": "時彼苾芻不肯為起，以緣白佛，佛言：「應隨年",
    "T24n1452_009:0449b09": "次依位而坐。」如世尊說：「隨年坐。」者，六眾苾芻",
    "T24n1452_009:0449b10": "見他食時，自在後至遂令他起。時諸苾芻以",
    "T24n1452_009:0449b11": "緣白佛，佛言：「若彼苾芻正食之時，上座後來",
    "T24n1452_009:0449b12": "不令小起。令他起者得惡作罪，可隨處坐食。」",
    "T24n1452_009:0449b13": "具壽鄔波離白佛言：「如世尊說：『正食苾芻不",
    "T24n1452_009:0449b14": "應令起。』不知齊何名食時？」佛言：「下至受鹽或",
    "T24n1452_009:0449b15": "受食葉，皆不合起。」如世尊說：「苾芻受食不應",
    "T24n1452_009:0449b16": "起。」者，六眾苾芻向上座處故先受食。時諸苾",
    "T24n1452_009:0449b17": "芻以緣白佛，佛言：「不應先往上座頭坐故為",
    "T24n1452_009:0449b18": "受食，作者得惡作罪。凡諸苾芻，應善知座次。」",
    "T24n1452_009:0449b19": "僧伽所有貯染汁瓨及諸盆器，有一苾芻先",
    "T24n1452_009:0449b20": "取染衣，六眾苾芻作如是言：「具壽！我年長大",
    "T24n1452_009:0449b21": "先合用之。」瀉却染汁強奪將用，令彼苾芻事",
    "T24n1452_009:0449b22": "便廢闕。以緣白佛，佛言：「但是僧伽煮染之器",
    "T24n1452_009:0449b23": "及以染盆，他正用時不應強奪，事訖方取。未",
    "T24n1452_009:0449b24": "了取者咸得惡作。」如世尊說：「染器污時不應",
    "T24n1452_009:0449b25": "取。」者，是時六眾纔染片衣，故令汁污，意留",
    "T24n1452_009:0449b26": "染器妨彼受用，佛言：「若總以衣內染色中，方",
    "T24n1452_009:0449b27": "名染污，不應少物故作留礙，如有犯者咸得",
    "T24n1452_009:0449b28": "惡作。」",
    "T24n1452_009:0449b29": "緣處同前。時給孤獨長者，作其木柵圍逝",
    "T24n1452_009:0449c01": "多林。時諸俗人毀破木柵盜將草木，苾芻以",
    "T24n1452_009:0449c02": "緣白佛，佛言：「令人遮護。」既令遮護棄木逃",
    "T24n1452_009:0449c03": "去，無人採拾咸悉爛壞。時諸苾芻以緣白佛，",
    "T24n1452_009:0449c04": "佛言：「壞無用者，可入僧厨以充薪用，餘堪用",
    "T24n1452_009:0449c05": "者取付作人。」時六眾苾芻，隨其營作所堪用",
    "T24n1452_009:0449c06": "木，並破燒壞以充煮染。時諸苾芻以緣白",
    "T24n1452_009:0449c07": "佛，佛言：「苾芻不應燒營作人要須雜木。如有",
    "T24n1452_009:0449c08": "犯者得惡作罪。」",
    "T24n1452_009:0449c09": "第七子攝頌曰：",
    "T24n1452_009:0449c10": "　長者所施物，　　問已應留舉；",
    "T24n1452_009:0449c11": "　隨處莫廢他，　　洗身方入寺。",
    "T24n1452_009:0449c12": "爾時佛在室羅伐城。時給孤獨長者請世尊",
    "T24n1452_009:0449c13": "曰：「佛聽許者，我今更欲以逝多林重施僧伽。」",
    "T24n1452_009:0449c14": "佛告長者：「隨意應作。」時彼長者，於逝多林內",
    "T24n1452_009:0449c15": "所有樹木，是男聲者，則為男子衣服而嚴飾",
    "T24n1452_009:0449c16": "之。女聲樹者，作女人服而為嚴飾。乃至寺中",
    "T24n1452_009:0449c17": "庭、經行處、門屋下、浴室內、眾食堂、供病堂、常食",
    "T24n1452_009:0449c18": "堂，悉皆如是為嚴飾已，捨與僧伽。時諸苾芻",
    "T24n1452_009:0449c19": "得此衣服，不知云何？以緣白佛，佛言：「應問長",
    "T24n1452_009:0449c20": "者。」既往問已，長者答曰：「隨所施處物應屬彼。」",
    "T24n1452_009:0449c21": "佛言：「是男女聲樹，乃至遍寺所有衣服，隨其",
    "T24n1452_009:0449c22": "處所各以箱篋藏舉。若於後時，逝多林內人",
    "T24n1452_009:0449c23": "作大會，還隨其處准前嚴飾。在牆壁者，應將",
    "T24n1452_009:0449c24": "畫壁。若在溫煖堂，應買薪以充然用。在浴室",
    "T24n1452_009:0449c25": "者供洗浴事，在貯水堂者以充大眾。時非時",
    "T24n1452_009:0449c26": "漿用，若在供病堂，應與作美膳供養。或時近",
    "T24n1452_009:0449c27": "院或復樓閣簷前、經行處或近門邊，現前僧",
    "T24n1452_009:0449c28": "應分。若寺中庭內者屬四方僧用。」時諸苾芻",
    "T24n1452_009:0449c29": "作斷惑禪堂靜慮之處，修諸善品。是時六眾",
    "T24n1452_009:0450a01": "來至此堂，喚他令起云：「我耆年。」時諸苾芻以",
    "T24n1452_009:0450a02": "緣白佛，佛言：「不應於此而作隨年、令他苾芻",
    "T24n1452_009:0450a03": "輒為起動。若令起者咸得越法罪。」時諸苾芻",
    "T24n1452_009:0450a04": "從座而起暫去經行，六眾遂來坐其座處令",
    "T24n1452_009:0450a05": "他廢事，佛言：「他先坐處不應輒坐，汝等苾芻",
    "T24n1452_009:0450a06": "欲經行，時先以綺帶或僧脚欹留安坐處然",
    "T24n1452_009:0450a07": "後經行。」復有苾芻，於廊庭柱打拍皮鞋，有餘",
    "T24n1452_009:0450a08": "苾芻見而嫌恥，以緣白佛，佛言：「道行軌式我",
    "T24n1452_009:0450a09": "今當制。凡諸苾芻道路行時，欲須入寺隨有",
    "T24n1452_009:0450a10": "水處，安置衣鉢抖擻衣已，次浴身體下至手",
    "T24n1452_009:0450a11": "足，洗灌塵垢添淨水瓶，方以破布拂拭皮鞋，",
    "T24n1452_009:0450a12": "然後披衣容儀詳審，徐行入寺。」",
    "T24n1452_009:0450a13": "第八子攝頌曰：",
    "T24n1452_009:0450a14": "　剃刀并鑷子，　　用竟不應留；",
    "T24n1452_009:0450a15": "　便利若了時，　　無宜室中住。",
    "T24n1452_009:0450a16": "如世尊說：「剃刀鑷子應隨畜。」者，六眾苾芻",
    "T24n1452_009:0450a17": "自取僧伽剃刀鑷子，剃髮既竟他取不還，報",
    "T24n1452_009:0450a18": "云：「後時我更須用。」時諸苾芻以緣白佛，佛",
    "T24n1452_009:0450a19": "言：「汝等苾芻，用眾刀訖不應便留。用刀既",
    "T24n1452_009:0450a20": "然，石鑷刀子及承足物，應知亦爾。」六眾苾",
    "T24n1452_009:0450a21": "芻入小便室，事既了已仍住室中，餘人欲入",
    "T24n1452_009:0450a22": "而故遮止，告言：「莫入！我當在後更擬小便。」故",
    "T24n1452_009:0450a23": "惱於他令生嫌恥。以緣白佛，佛言：「小便若了",
    "T24n1452_009:0450a24": "不應久住，更停住者得惡作罪，於大便處故",
    "T24n1452_009:0450a25": "惱他人，得罪亦爾。」",
    "T24n1452_009:0450a26": "第九子攝頌曰：",
    "T24n1452_009:0450a27": "　窣覩波圍繞，　　廣陳諸聖迹；",
    "T24n1452_009:0450a28": "　濁水隨應飲，　　若醎分別知。",
    "T24n1452_009:0450a29": "爾時給孤獨長者請世尊曰：「我於如來髮爪",
    "T24n1452_009:0450b01": "窣覩波處欲為莊嚴，若佛聽者我當營造。」",
    "T24n1452_009:0450b02": "佛告長者：「隨意應作。」長者不知云何而作？",
    "T24n1452_009:0450b03": "佛言：「始從覩史多天下生贍部，化導有情乃",
    "T24n1452_009:0450b04": "至涅槃，本生聖跡隨意應作。」時諸苾芻隨路",
    "T24n1452_009:0450b05": "而去，見有水渾生疑不飲，佛言：「水中見面應",
    "T24n1452_009:0450b06": "可飲用，若不見面須人授飲；如極渾者，應取",
    "T24n1452_009:0450b07": "羯得迦果葡萄果投中待清，或可以麨而",
    "T24n1452_009:0450b08": "內水中。」諸苾芻便投散麨，佛言：「宜應以水",
    "T24n1452_009:0450b09": "作團投之。」時有醎水生疑不飲，佛言：「若堪作",
    "T24n1452_009:0450b10": "鹽用，受而方飲；若不堪者自取而飲，勿致疑",
    "T24n1452_009:0450b11": "惑。」",
    "T24n1452_009:0450b12": "第十子攝頌曰：",
    "T24n1452_009:0450b13": "　飯酪等非污，　　亦可內瓶中；",
    "T24n1452_009:0450b14": "　洗足五種瓨，　　齊何名口淨。",
    "T24n1452_009:0450b15": "　葉手承注口，　　多疑流鉢中；",
    "T24n1452_009:0450b16": "　舉糧持渡河，　　縱觸非成過。",
    "T24n1452_009:0450b17": "　洗鉢應用心，　　他觸問方受；",
    "T24n1452_009:0450b18": "　換食持糧等，　　無難並還遮。",
    "T24n1452_009:0450b19": "爾時佛在室羅伐城。時有婆羅門及諸居士於",
    "T24n1452_009:0450b20": "逝多林相去不遠芳園之內共為讌會，有",
    "T24n1452_009:0450b21": "諸殘食棄在井中。時諸苾芻欲取水用，以羅",
    "T24n1452_009:0450b22": "濾漉，於水羅中見有飯粒。苾芻生疑不用。并",
    "T24n1452_009:0450b23": "貯水瓨亦生疑念，以緣白佛，佛言：「不由彼緣",
    "T24n1452_009:0450b24": "便成不淨。濾即成淨，不應棄水。」又諸苾芻池",
    "T24n1452_009:0450b25": "中取水，遂見有人洗酥油瓨及以酪瓶。復有",
    "T24n1452_009:0450b26": "苾芻手執膩鉢亦於此洗，膩浮水上漂汎而",
    "T24n1452_009:0450b27": "住，酪瓶餘滓片片下沈。時彼苾芻疑不敢用，",
    "T24n1452_009:0450b28": "以緣白佛，佛言：「非彼能令水成不淨，濾即是",
    "T24n1452_009:0450b29": "淨，用之無犯。」時諸苾芻隨路行時水極難得，",
    "T24n1452_009:0450c01": "至汲水輪所欲取其水，心疑不淨，因此闕",
    "T24n1452_009:0450c02": "事極生疲苦，方入寺中。時諸苾芻以緣白佛，",
    "T24n1452_009:0450c03": "佛言：「可取其水，先應觀察澡漱口已隨意而",
    "T24n1452_009:0450c04": "飲。」或在非時亦不敢飲，佛言：「非時亦飲。」不",
    "T24n1452_009:0450c05": "貯瓶中，佛言：「應貯。」時諸苾芻，於道行時無水",
    "T24n1452_009:0450c06": "可得，崩崖泉水疑不敢飲，以緣白佛，佛言：「應",
    "T24n1452_009:0450c07": "觀而飲。」或於非時疑不敢飲，佛言：「非時應飲。」",
    "T24n1452_009:0450c08": "不敢添瓶，佛言：「應添。」時諸苾芻見黃潦水，疑",
    "T24n1452_009:0450c09": "不敢飲，佛言：「縱令水濁觀之隨飲。」或在非時",
    "T24n1452_009:0450c10": "亦不敢飲，佛言：「時與非時飲用無犯，添貯瓶",
    "T24n1452_009:0450c11": "中亦皆無犯。」於行路時，見皮囊貯水有其酪",
    "T24n1452_009:0450c12": "片，疑不敢飲。時諸苾芻以緣白佛，佛言：「時與",
    "T24n1452_009:0450c13": "非時隨意飲用。汝等苾芻，於急難時我所開",
    "T24n1452_009:0450c14": "者，若無難時並應遮止。若更用者咸得惡作",
    "T24n1452_009:0450c15": "罪。」時有眾多苾芻，遊行人間至牛營處，求水",
    "T24n1452_009:0450c16": "不得，彼以酪漿用充洗足，生疑不用。時諸",
    "T24n1452_009:0450c17": "苾芻以緣白佛，佛言：「無水之處若與酪漿，應",
    "T24n1452_009:0450c18": "持洗足。」時彼復往牧牛人處，從借瓶器欲將",
    "T24n1452_009:0450c19": "取水。苾芻借得酥油之瓶，疑不敢用，事有闕",
    "T24n1452_009:0450c20": "乏。佛言：「汝等苾芻應知有五種瓨器：一者大",
    "T24n1452_009:0450c21": "便器，二者小便器，三者酒器，四者油瓨，五者",
    "T24n1452_009:0450c22": "酥瓨。前之三器不應貯物，設令貯者遠可棄",
    "T24n1452_009:0450c23": "之。後之二瓨應以火燒、或以鹵土、或用牛糞",
    "T24n1452_009:0450c24": "淨洗，瓨則成淨可用貯水，時與非時隨意飲",
    "T24n1452_009:0450c25": "用。」時有苾芻飲非時漿，喉中膩氣遂即變",
    "T24n1452_009:0450c26": "出，生惡作心，世尊告曰：「先淨洗手次漱脣",
    "T24n1452_009:0450c27": "口，既漱口已方可飲漿。」如世尊說：「淨漱口」",
    "T24n1452_009:0450c28": "者，時諸苾芻便用鹵土以揩脣吻，因即皴裂，",
    "T24n1452_009:0450c29": "佛言：「應用牛糞淨洗脣口。」鄔波離白佛言：「如",
    "T24n1452_009:0451a01": "世尊說：『應淨口』者，齊何名淨？」佛言：「有染之口",
    "T24n1452_009:0451a02": "此亦何能令成無染？應以乾淨牛糞撚之令",
    "T24n1452_009:0451a03": "碎，或以澡豆和水揩脣除食膩氣。復以兩",
    "T24n1452_009:0451a04": "三掬水再三漱口，即名為淨。凡諸苾芻若",
    "T24n1452_009:0451a05": "飲若噉，時與非時並應如是然後方飲。如不",
    "T24n1452_009:0451a06": "爾者，隨飲隨咽咸惡作罪。」復有苾芻於非時",
    "T24n1452_009:0451a07": "中以手捉瓶向口注水，蟻先入瓶出便被螫。",
    "T24n1452_009:0451a08": "時諸苾芻以緣白佛，佛言：「不應以瓶注口飲",
    "T24n1452_009:0451a09": "水，先淨洗手及淨漱口，方注瓶水手承而飲。」",
    "T24n1452_009:0451a10": "又復苾芻應作盛君持籠，時彼不知以何物",
    "T24n1452_009:0451a11": "作？佛言：「應用版木或以塼石安置水瓶不令",
    "T24n1452_009:0451a12": "虫入。」如世尊說：「先淨漱手方飲水。」者，道路",
    "T24n1452_009:0451a13": "行時有少許水，佛言：「可於棄中飲。」見是青",
    "T24n1452_009:0451a14": "葉無人摘授，佛言：「枯黃落葉自取飲水。」或時",
    "T24n1452_009:0451a15": "落葉求亦不得，就枝以葉承水飲用，或連條",
    "T24n1452_009:0451a16": "葉轉更難求，佛言：「應就屏處淨漱口已，以瓶",
    "T24n1452_009:0451a17": "注口隨意而飲。」其開遮事廣說如前。時具壽",
    "T24n1452_009:0451a18": "頡離跋底，隨在何處生疑惑心，是故時人遂",
    "T24n1452_009:0451a19": "共號為多疑頡離跋底，見彼瓶水流注下時，",
    "T24n1452_009:0451a20": "生如是念：「他人瀉水連注鉢中，豈非惡觸？」遂",
    "T24n1452_009:0451a21": "便不受。時諸苾芻以緣白佛，佛言：「凡諸流物",
    "T24n1452_009:0451a22": "皆悉向下，不能向上，此應受用，勿生疑惑，並",
    "T24n1452_009:0451a23": "皆無犯。如是乳酪漿等，准此應知。」乃至佛",
    "T24n1452_009:0451a24": "言：「勿生疑惑。」時有苾芻共諸商旅隨路而行，",
    "T24n1452_009:0451a25": "令諸求寂持其路糧在後而來，暫停欲去，告",
    "T24n1452_009:0451a26": "苾芻曰：「為我擎舉。」時諸苾芻不敢擎舉，以緣",
    "T24n1452_009:0451a27": "白佛，佛言：「應為擎舉。」彼復告言：「為我擎下。」",
    "T24n1452_009:0451a28": "苾芻生疑，不與擎下，佛言：「應與擎下。」後時求",
    "T24n1452_009:0451a29": "寂持其道糧隨路而去，負重疲困復白苾芻：",
    "T24n1452_009:0451b01": "「暫為持去，我當歇息。」苾芻不肯，佛言：「可以",
    "T24n1452_009:0451b02": "繩繫令求寂執繩，可為擎持令其暫息。」後遂",
    "T24n1452_009:0451b03": "生疑：「我自手解。」遂不敢食，佛言：「食皆無犯。」",
    "T24n1452_009:0451b04": "時諸苾芻與諸商旅同路而去，忽被強賊劫",
    "T24n1452_009:0451b05": "奪商人，求寂持糧棄之而走，時諸苾芻不取",
    "T24n1452_009:0451b06": "路糧亦棄而去。彼於後時告求寂曰：「汝今可",
    "T24n1452_009:0451b07": "去取彼路糧。」求寂答曰：「今欲令賊殺我耶？我",
    "T24n1452_009:0451b08": "不能去，仁可自取。」苾芻生疑亦不往取，路糧",
    "T24n1452_009:0451b09": "既乏遂闕行途。以緣白佛，佛言：「宜應自取。」既",
    "T24n1452_009:0451b10": "自持來生疑不食，諸苾芻以緣白佛，佛言：「應",
    "T24n1452_009:0451b11": "食無犯。」時有苾芻令求寂持路糧欲渡河水，",
    "T24n1452_009:0451b12": "不知云何？佛言：「應問求寂：『汝能為我持糧并",
    "T24n1452_009:0451b13": "自渡不？』答言：『我但自渡無力持糧。』苾芻應",
    "T24n1452_009:0451b14": "助擎持渡河。求寂若言：『無力自渡豈暇持",
    "T24n1452_009:0451b15": "糧。』苾芻若能擎彼求寂并持路糧者善。若",
    "T24n1452_009:0451b16": "不爾者，先渡其糧後擎求寂。」時諸苾芻生",
    "T24n1452_009:0451b17": "疑不食，以緣白佛，佛言：「應食無犯。」如世尊",
    "T24n1452_009:0451b18": "言：「苾芻於鉢中食。」有一苾芻，洗鉢時見有破",
    "T24n1452_009:0451b19": "處，恐有所犯，佛言：「應可用心再三淨洗，設有",
    "T24n1452_009:0451b20": "破處此亦無犯。」復有苾芻，洗鉢時於彼隙中",
    "T24n1452_009:0451b21": "見有飯粒，疑不用食，以緣白佛，佛言：「應以草",
    "T24n1452_009:0451b22": "莛擿去，將水三灌，隨情受用。」復有苾芻用舊",
    "T24n1452_009:0451b23": "熏鉢盛熱汁時，遂便膩出浮上凝住，生疑不",
    "T24n1452_009:0451b24": "食。以緣白佛，佛言：「應去上膩，宜可食之。」復",
    "T24n1452_009:0451b25": "有苾芻，既洗鉢已置於一處，至第三日而更",
    "T24n1452_009:0451b26": "洗用，遂即破壞，彼便生疑，鉢燒未熟。以緣白",
    "T24n1452_009:0451b27": "佛，佛言：「洗而應食。」復有苾芻乞食歸來置鉢",
    "T24n1452_009:0451b28": "而出，更有苾芻，亦乞食來即便以鉢置彼鉢",
    "T24n1452_009:0451b29": "上。時苾芻見已生疑，以緣白佛，佛言：「若有",
    "T24n1452_009:0451c01": "授食人，受而方食；必若無人，掠去上食，食便",
    "T24n1452_009:0451c02": "非犯。」",
    "T24n1452_009:0451c03": "復有苾芻乞食既還置鉢而出，有俗人來遂",
    "T24n1452_009:0451c04": "便觸著，應可問言：「爾於此食有希望耶？」若言：",
    "T24n1452_009:0451c05": "「我見有蠅、或見草葉拂令去者，應受而食。」若",
    "T24n1452_009:0451c06": "言：「有希望心為斯觸者。」應可分與受而方食。",
    "T24n1452_009:0451c07": "時有苾芻，乞食來已安鉢一處。復有求寂，乞",
    "T24n1452_009:0451c08": "食後至便持鉢飯置苾芻鉢中。苾芻生疑遂",
    "T24n1452_009:0451c09": "便斷食，佛言：「鉢著飯處應可多除，隨意而食。」",
    "T24n1452_009:0451c10": "如世尊說：「凡諸苾芻若道行時應持糧者。」既",
    "T24n1452_009:0451c11": "無俗人又無求寂，佛言：「應勸施主。施主亦",
    "T24n1452_009:0451c12": "無，應自持去，後見俗人共換而食。換處亦無，",
    "T24n1452_009:0451c13": "分為兩分，告俗人曰：『汝取一分。』彼既入手應",
    "T24n1452_009:0451c14": "告彼曰：『汝取我食我取汝分，換易而食。』」此復",
    "T24n1452_009:0451c15": "難求，以緣白佛，佛言：「於第一日應須絕食，若",
    "T24n1452_009:0451c16": "至明日如有授人受取而食。若無授者，自取",
    "T24n1452_009:0451c17": "一彪拳許而食。至第三日還無授者，食二彪",
    "T24n1452_009:0451c18": "拳。至第四日復無授人，隨情自取飽食無犯。」",
    "T24n1452_009:0451c19": "於後路糧罄盡，見有熟果墮地，佛言：「應取作",
    "T24n1452_009:0451c20": "淨受已而食。若淨人難得者，設不作淨受已",
    "T24n1452_009:0451c21": "應食。」授者亦無，佛言：「應可自取，作北洲想",
    "T24n1452_009:0451c22": "持心而食。」樹上果熟未落地者，佛言：「應自上",
    "T24n1452_009:0451c23": "樹搖振令墮自取而食。汝諸苾芻！如上開者，",
    "T24n1452_009:0451c24": "並為難緣。若無難時皆悉制斷。若有違者，咸",
    "T24n1452_009:0451c25": "得惡作罪。」",
    "T24n1452_009:0451c26": "目得迦別門第四總攝頌曰：",
    "T24n1452_009:0451c27": "　與田分不應，　　赤體定物施；",
    "T24n1452_009:0451c28": "　僧衣字還往，　　甘蔗果容裙。",
    "T24n1452_009:0451c29": "第一子攝頌曰：",
    "T24n1452_009:0452a01": "　與田分相助，　　車船沸自取；",
    "T24n1452_009:0452a02": "　烏嘴蠅無慚，　　制底信少欲。",
    "T24n1452_009:0452a03": "爾時佛在王舍城竹林園中。時影勝大王以",
    "T24n1452_009:0452a04": "千畝田施與僧伽，時諸苾芻雖常食噉捨而",
    "T24n1452_009:0452a05": "不問，遂使良田並生茅荻。時影勝王因自",
    "T24n1452_009:0452a06": "出遊見而問曰：「此是誰田並生茅荻？」大臣答",
    "T24n1452_009:0452a07": "曰：「此是大王以千畝田奉施聖眾，彼收田",
    "T24n1452_009:0452a08": "實不為修理，由此荒廢。」王曰：「豈可僧伽不與",
    "T24n1452_009:0452a09": "他分。」答曰：「不與。」諸苾芻聞以緣白佛，佛言：",
    "T24n1452_009:0452a10": "「應與俗人作其分數。」時諸苾芻所有田穀，並",
    "T24n1452_009:0452a11": "與耕人不自取分，佛言：「應准王法取分。」即便",
    "T24n1452_009:0452a12": "取分。然諸作人既得己分，棄穀而去，佛言：",
    "T24n1452_009:0452a13": "「應運稻穀令入寺中。」時諸作人先持自分後",
    "T24n1452_009:0452a14": "持寺分，佛言：「先持寺分，己分方持。」雖後運來",
    "T24n1452_009:0452a15": "賊還偷竊，佛言：「應須掌護，勿令賊盜。」般運",
    "T24n1452_009:0452a16": "入時唯載僧分，車欲傾覆，喚諸苾芻，願見相",
    "T24n1452_009:0452a17": "助。時諸苾芻見是僧車，便不敢觸，",
    "T24n1452_009:0452a18": "佛言：「此應相助。」有病苾芻隨路而去，御車",
    "T24n1452_009:0452a19": "之人告苾芻曰：「聖者！可乘此車。」苾芻生疑而",
    "T24n1452_009:0452a20": "不敢乘，佛言：「但避車軾，乘去無犯。」又復以船",
    "T24n1452_009:0452a21": "運載其物，船既突淺，船師告曰：「聖者！願見",
    "T24n1452_009:0452a22": "相助共我推船。」時諸苾芻以是僧船不敢相",
    "T24n1452_009:0452a23": "助，佛言：「應可助推。」時諸苾芻陸路而去，極生",
    "T24n1452_009:0452a24": "疲困，是時船主告苾芻言：「可共乘船。」時諸苾",
    "T24n1452_009:0452a25": "芻疑不敢上，佛言：「除其柁處，隨意乘船。」或時",
    "T24n1452_009:0452a26": "以擔而摙其分欲暫停息，告苾芻曰：「我欲",
    "T24n1452_009:0452a27": "歇息暫來下擔。」苾芻生疑不敢為下，佛言：「應",
    "T24n1452_009:0452a28": "可為下。」復有擔人中途疲困，欲求止息告苾",
    "T24n1452_009:0452a29": "芻曰：「為我擎擔暫解疲勞。」彼諸苾芻疑不為",
    "T24n1452_009:0452b01": "舉，以緣白佛，佛言：「以繩繫擔令持繩已，方為",
    "T24n1452_009:0452b02": "舉擔。」或時半路棄擔而逃，時有賊來收擔將",
    "T24n1452_009:0452b03": "去，佛言：「應可持行。」苾芻不知遣誰將去？佛",
    "T24n1452_009:0452b04": "言：「應遣俗人，此若無者可令求寂，此亦無者",
    "T24n1452_009:0452b05": "苾芻收取。」諸苾芻等疑不敢食，由自手觸。以",
    "T24n1452_009:0452b06": "緣白佛，佛言：「應食無犯。」僧祇釜鑊然火既",
    "T24n1452_009:0452b07": "多，於中酥酪沸騰出外，淨人若無恐虛損棄，",
    "T24n1452_009:0452b08": "佛言：「此時淨人不應令去，必有要緣須出外",
    "T24n1452_009:0452b09": "者，苾芻即應抽却薪火。沸仍不止，應以杓",
    "T24n1452_009:0452b10": "攪。若煮藥時藥沸騰上，類此應知。汝諸苾",
    "T24n1452_009:0452b11": "芻！我為難緣所開許者，於無難時並應制斷。",
    "T24n1452_009:0452b12": "若有行者，咸得惡作。」",
    "T24n1452_009:0452b13": "根本說一切有部目得迦卷第九"
}