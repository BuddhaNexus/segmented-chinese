{
    "T24n1448_009:0037c05": "根本說一切有部毘奈耶藥事",
    "T24n1448_009:0037c06": "卷第九",
    "T24n1448_009:0037c08": "大唐三藏義淨奉　制譯",
    "T24n1448_009:0037c09": "爾時世尊行至象城，有一婆羅門，遙見世",
    "T24n1448_009:0037c10": "尊具三十二相、八十隨好莊嚴其身，圓光一",
    "T24n1448_009:0037c11": "尋朗逾千日，行步進止猶如寶山，賢善威",
    "T24n1448_009:0037c12": "儀。婆羅門遙見世尊，就佛讚歎世尊曰：「金色",
    "T24n1448_009:0037c13": "之身，目淨修廣，慈愍成就，具諸功德，天中",
    "T24n1448_009:0037c14": "之天，調御丈夫，超渡有海。」",
    "T24n1448_009:0037c15": "世尊聞此讚已，便即微笑。諸佛常行，現微笑",
    "T24n1448_009:0037c16": "時，放大光明，乃至還入於頂。爾時具壽阿難",
    "T24n1448_009:0037c17": "陀合掌恭敬而白佛言，以頌問曰：",
    "T24n1448_009:0037c18": "「世尊從面門，　　出千微妙光；",
    "T24n1448_009:0037c19": "　猶如日初現，　　照耀於十方。」",
    "T24n1448_009:0037c20": "復說頌曰：",
    "T24n1448_009:0037c21": "「捨離憍慢下劣心，　　諸佛世間最上因；",
    "T24n1448_009:0037c22": "　無緣不應現微笑，　　降伏煩惱諸怨敵。」",
    "T24n1448_009:0037c23": "佛言：「如是，如是。阿難陀！諸佛如來非無因緣",
    "T24n1448_009:0037c24": "而現微笑。阿難陀！汝見彼婆羅門以頌讚佛",
    "T24n1448_009:0037c25": "不？」阿難陀答言：「已見。」佛言：「此婆羅門，由讚",
    "T24n1448_009:0037c26": "歎我善根功德，經二十劫，不墮惡趣，常得生",
    "T24n1448_009:0037c27": "於天人之中。從此後身，證辟支佛，名為應讚。」",
    "T24n1448_009:0037c28": "時諸苾芻咸皆生疑，唯佛世尊能斷一切疑",
    "T24n1448_009:0037c29": "惑，便即請問，世尊告曰：「汝等諦聽！此婆羅門，",
    "T24n1448_009:0038a01": "由讚歎我一頌伽他，我為授記作辟支佛。」佛",
    "T24n1448_009:0038a02": "言：「非但今時由讚歎如來獲福，過去世時，此",
    "T24n1448_009:0038a03": "婆羅門以頌讚我，我亦施彼婆羅門五大聚",
    "T24n1448_009:0038a04": "落。汝等諦聽，善思念之，我為汝說。往昔婆羅",
    "T24n1448_009:0038a05": "痆斯土城有王名曰梵授，正法化世，安隱豐",
    "T24n1448_009:0038a06": "樂，人民熾盛，無諸疾疫，其王好樂才學。時婆",
    "T24n1448_009:0038a07": "羅痆斯城有一婆羅門，具大才學，其妻報曰：",
    "T24n1448_009:0038a08": "『時節將寒，汝往王邊，善為讚頌，令王歡喜，賜",
    "T24n1448_009:0038a09": "汝冬衣。』其婆羅門行詣王所，見王乘象從城",
    "T24n1448_009:0038a10": "而出。時婆羅門見王，念曰：『為先讚王？為先",
    "T24n1448_009:0038a11": "讚象？然而此象，諸人盡愛，應先讚象。』時彼婆",
    "T24n1448_009:0038a12": "羅門以頌讚曰：",
    "T24n1448_009:0038a13": "「『形如帝釋象，　　色具妙威容；",
    "T24n1448_009:0038a14": "　　大力相莊嚴，　　象王如是狀。』",
    "T24n1448_009:0038a15": "「王聞頌已極大歡悅，亦復頌言：",
    "T24n1448_009:0038a16": "「『我之愛象王，　　人見皆歡喜；",
    "T24n1448_009:0038a17": "　　汝能善美讚，　　可賜五聚落。』",
    "T24n1448_009:0038a18": "「汝等苾芻，勿作異念。昔時象王者，我今是",
    "T24n1448_009:0038a19": "也。婆羅門者，今此讚象婆羅門是。彼時以",
    "T24n1448_009:0038a20": "一伽他讚我，賜與五聚落。今時以一伽他讚",
    "T24n1448_009:0038a21": "我，我亦授記緣覺菩提。」",
    "T24n1448_009:0038a22": "爾時世尊次到大城，於此城中，廣說如前，於",
    "T24n1448_009:0038a23": "《四佛座經》中已說。",
    "T24n1448_009:0038a24": "世尊行到素魯揭群城，於此城中有一婆羅",
    "T24n1448_009:0038a25": "門名因陀羅，年少多聞，自謂聰慜，於諸流",
    "T24n1448_009:0038a26": "輩，曾不在懷。",
    "T24n1448_009:0038a27": "爾時世尊於一住處，在大眾前為說法要。時",
    "T24n1448_009:0038a28": "婆羅門聞世尊至城，便作是念：「曾聞喬答摩",
    "T24n1448_009:0038a29": "沙門，顏貌端政。我今往觀端政於我不？」即往",
    "T24n1448_009:0038b01": "佛所，乃見世尊三十二丈夫相、八十隨好，光",
    "T24n1448_009:0038b02": "明赫奕周遍其身，尋光嚴飾超過千日，猶如",
    "T24n1448_009:0038b03": "寶山周遍賢善。既觀察已，復作是念：「喬答摩",
    "T24n1448_009:0038b04": "沙門端政於我，然不長於我。」即觀佛頂，而不",
    "T24n1448_009:0038b05": "能見。便登高處，亦不能見。爾時世尊告彼婆",
    "T24n1448_009:0038b06": "羅門曰：「汝獲勞苦，縱登妙高山頂亦不能見。",
    "T24n1448_009:0038b07": "然如來頂，汝可不聞天、阿蘇羅及世間人終",
    "T24n1448_009:0038b08": "不能見。汝意欲知如來身量，於汝家內，祭祀",
    "T24n1448_009:0038b09": "火處地下，有牛頭栴檀柱。汝當擎出量度，",
    "T24n1448_009:0038b10": "即知如來父母所生身。」彼婆羅門復作是念：",
    "T24n1448_009:0038b11": "「此希有事，我不曾聞，可往觀察。」彼即速疾",
    "T24n1448_009:0038b12": "歸家，於祭祀處掘地出柱，皆如佛說。時彼",
    "T24n1448_009:0038b13": "婆羅門即生信心，復作是念：「喬答摩沙門！",
    "T24n1448_009:0038b14": "決定一切種智，我今可往承事供養。」以信心",
    "T24n1448_009:0038b15": "故，即詣佛所，於世尊前說種種讚喜，退坐",
    "T24n1448_009:0038b16": "一面。爾時世尊知彼意樂隨眠根性，廣如上",
    "T24n1448_009:0038b17": "說，無始以來積集薩迦耶見，以智慧金剛杵",
    "T24n1448_009:0038b18": "摧破邪見山，證預流果已，唱言：「世尊！我已",
    "T24n1448_009:0038b19": "出離，我今歸依佛法僧，願與授我鄔波索迦",
    "T24n1448_009:0038b20": "戒。始從今日乃至命存，以淨信心歸依三",
    "T24n1448_009:0038b21": "寶。」爾時婆羅門從坐起，整理衣服，合掌禮佛，",
    "T24n1448_009:0038b22": "而白佛言：「若世尊許我，當建立牛頭栴檀柱，",
    "T24n1448_009:0038b23": "令一切知聞。」佛言：「婆羅門！隨汝所作。」于時婆",
    "T24n1448_009:0038b24": "羅門將栴檀柱，於寂靜處，以種種供具建立",
    "T24n1448_009:0038b25": "其柱，因此復致齋會。復有餘婆羅門居士等，",
    "T24n1448_009:0038b26": "為求福樂，故於柱上結吉祥草，以因陀羅",
    "T24n1448_009:0038b27": "婆羅門致立齋會，故名因陀羅會日。若時世",
    "T24n1448_009:0038b28": "尊現大神通，是時外道無色退去，天人歡喜、",
    "T24n1448_009:0038b29": "善人悅樂，外道迸散，投於邊地或於婆羅",
    "T24n1448_009:0038c01": "門近事而住。于時世尊遊憍薩羅人間行，",
    "T24n1448_009:0038c02": "往婆羅門聚落。時諸異道聞沙門喬答摩來，",
    "T24n1448_009:0038c03": "聞已怱忙往詣婆羅門居士族姓家。到已，",
    "T24n1448_009:0038c04": "便作是語：「願言增福增福。我辭去。」彼諸人曰：",
    "T24n1448_009:0038c05": "「聖者！何故而去？」答言：「我等以見汝等富足，我",
    "T24n1448_009:0038c06": "不喜見汝敗散，所以且去。」諸人問曰：「聖者！",
    "T24n1448_009:0038c07": "我等有何敗散？」「汝等當知，喬答摩沙門與",
    "T24n1448_009:0038c08": "千二百人隨從漸來，皆雨刀雹，無量無數有",
    "T24n1448_009:0038c09": "子婦人悉令無子。」諸人報言：「聖者！若實如",
    "T24n1448_009:0038c10": "是，應合住此，與我相助。豈合捨去？此是不",
    "T24n1448_009:0038c11": "善，我等決定壞滅。」外道答言：「汝等共我立契，",
    "T24n1448_009:0038c12": "然可住此，汝等可害喬答摩沙門。」諸人言",
    "T24n1448_009:0038c13": "曰：「我等當害。」即各執刀杖弓箭，擐甲而出於",
    "T24n1448_009:0038c14": "衢路間。時釋種中有一老人，見彼諸人便即",
    "T24n1448_009:0038c15": "問曰：「汝等欲詣何處？」彼即答言：「為害怨故。」又",
    "T24n1448_009:0038c16": "問：「誰是汝怨？」彼即答言：「喬答摩沙門是也。」老",
    "T24n1448_009:0038c17": "人報曰：「世尊大師若是汝怨，更有何人為汝",
    "T24n1448_009:0038c18": "親友？汝等可迴。」彼諸人等皆不肯迴。是時老",
    "T24n1448_009:0038c19": "人便作是念：「此等之輩，不以說法而能調",
    "T24n1448_009:0038c20": "伏，應設種種威力，可令押伏。」是時老人便",
    "T24n1448_009:0038c21": "即入村，四邊放火，燒其聚落。村內諸人並皆",
    "T24n1448_009:0038c22": "號叫。害佛人等既聞叫聲，並皆驚忙，共相謂",
    "T24n1448_009:0038c23": "曰：「喬答摩沙門，去此既遠，今乃現有極大損",
    "T24n1448_009:0038c24": "失，聚落被燒；應可却迴，且救其火。」彼等既",
    "T24n1448_009:0038c25": "迴，救火不得，須臾之間世尊便至，問諸人",
    "T24n1448_009:0038c26": "曰：「何為驚忙？」諸人答言：「今被火燒，不能救",
    "T24n1448_009:0038c27": "得。」佛便報曰：「我今為汝，滅却其火。」諸人白",
    "T24n1448_009:0038c28": "言：「唯願世尊，為我滅火。」是時如來言語纔",
    "T24n1448_009:0038c29": "訖，佛威力故其火並滅。時諸人等皆生信",
    "T24n1448_009:0039a01": "心，而白佛言：「世尊！今者何故得來？」佛即報",
    "T24n1448_009:0039a02": "言：「利益汝等，而來至此。」爾時世尊知諸人等",
    "T24n1448_009:0039a03": "心之意樂隨眠自性，即為說法，令證四諦，如",
    "T24n1448_009:0039a04": "上所說，無始時來積集煩惱薩迦耶見山，以",
    "T24n1448_009:0039a05": "智金剛杵摧破耶山，令諸人等皆悉證得預",
    "T24n1448_009:0039a06": "流聖果。時諸苾芻咸皆有疑，請世尊曰：「唯有",
    "T24n1448_009:0039a07": "如來能斷疑惑。」諸苾芻等白言：「世尊！觀此老",
    "T24n1448_009:0039a08": "釋種，以貪親愛，遂燒聚落。由此業故，獲罪無",
    "T24n1448_009:0039a09": "量。」",
    "T24n1448_009:0039a10": "爾時世尊告諸苾芻：「非但今生為貪愛故，燒",
    "T24n1448_009:0039a11": "此村落。已於過去無量多生為貪愛故，已燒",
    "T24n1448_009:0039a12": "聚落。汝等諦聽！諦聽！善思念之。吾當為汝，分",
    "T24n1448_009:0039a13": "別解說。於往昔時有一聚落，有五百獼猴居",
    "T24n1448_009:0039a14": "住，所有苗稼被諸獼猴皆悉損壞。聚落諸人",
    "T24n1448_009:0039a15": "集會議論，作何方計而息此災？其中有人而",
    "T24n1448_009:0039a16": "出言曰：『要須總殺，方息此災。』又有人言：『云何",
    "T24n1448_009:0039a17": "能殺？』彼即答言：『聚落四邊一切樹木，皆悉伐",
    "T24n1448_009:0039a18": "却，留一柿樹，四邊安棘。其柿既熟，諸獼猴",
    "T24n1448_009:0039a19": "等並集樹上欲食其果，當可殺之。』是時諸人",
    "T24n1448_009:0039a20": "遂伐其樹悉皆並盡，唯留一樹，四邊安棘，當",
    "T24n1448_009:0039a21": "留一人常令看守，待諸獼猴悉上樹已，可報",
    "T24n1448_009:0039a22": "眾知。諸獼猴中有一獼猴，告獼猴王曰：『有柿",
    "T24n1448_009:0039a23": "今熟，應可共往而取食之。』是時獼猴總集柿",
    "T24n1448_009:0039a24": "樹。諸人知已，悉持刀杖共集樹下欲伐其樹。",
    "T24n1448_009:0039a25": "彼諸獼猴心懷怕懼，傅枝來往。其獼猴王元",
    "T24n1448_009:0039a26": "無憂懼，坦然食果。諸獼猴等白其王曰：『今遭",
    "T24n1448_009:0039a27": "厄難，如何食果，一無驚怖？』時獼猴王而說頌",
    "T24n1448_009:0039a28": "言：",
    "T24n1448_009:0039a29": "「『凡人多事者，　　障礙自然生；",
    "T24n1448_009:0039b01": "　　樹大卒難斫，　　汝須無畏食。』",
    "T24n1448_009:0039b02": "「時獼猴群中有一小獼猴子，在於聚落先被",
    "T24n1448_009:0039b03": "拘繫，拓頰憂愁。時有獼猴既見憂愁，遂便慰",
    "T24n1448_009:0039b04": "問同類曰：『何故憂愁，拓頰而住？』彼便答曰：『善",
    "T24n1448_009:0039b05": "友當知，何得不愁？此聚落人，欲殺我等諸眷",
    "T24n1448_009:0039b06": "屬故，何得不愁？』又復問曰：『汝今何不努力？』小",
    "T24n1448_009:0039b07": "獼猴答曰：『今被拘繫，如何努力？』眾復報言：『我",
    "T24n1448_009:0039b08": "今解放。』時彼被繫獼猴既得放已，於聚落內",
    "T24n1448_009:0039b09": "遂放其火，周遍而燒。聚落人眾發大鬧聲，其",
    "T24n1448_009:0039b10": "斫樹人既聞叫聲，悉皆驚怖，共相語曰：『此獼",
    "T24n1448_009:0039b11": "猴等離我遙遠，未能為害。既有火災，應可且",
    "T24n1448_009:0039b12": "去。』為救火故，皆走奔村。彼眾獼猴悉皆下樹，",
    "T24n1448_009:0039b13": "免難而去。」佛告諸苾芻：「汝等勿作異念，往昔",
    "T24n1448_009:0039b14": "小獼猴者，今此釋迦老人是。非但今生為愛",
    "T24n1448_009:0039b15": "親屬，燒其聚落；已於過去，亦為愛親屬故，焚",
    "T24n1448_009:0039b16": "燒聚落。」",
    "T24n1448_009:0039b17": "爾時世尊行至迦羅城，於迦羅城中，前已廣",
    "T24n1448_009:0039b18": "說《四佛坐緣》訖。",
    "T24n1448_009:0039b19": "爾時世尊又至盧醯德迦城，住於象力藥叉",
    "T24n1448_009:0039b20": "宮內，是時藥叉巡諸藥叉眾中撿挍。時象力",
    "T24n1448_009:0039b21": "藥叉聞世尊入城、住於我宮，即詣佛所，到已",
    "T24n1448_009:0039b22": "頂禮世尊雙足，坐於一面。世尊見藥叉坐已，",
    "T24n1448_009:0039b23": "為宣說法要，示教利喜，餘如上說。是時象力",
    "T24n1448_009:0039b24": "藥叉從坐而起，整理衣服，頂禮世尊，合掌白",
    "T24n1448_009:0039b25": "言：「唯願如來受我微請，今夜住我宮中。」",
    "T24n1448_009:0039b26": "爾時世尊默然受請。時象力藥叉知佛受已，",
    "T24n1448_009:0039b27": "便於宮內為世尊造五百寺，一一寺內各造",
    "T24n1448_009:0039b28": "五百大床小床，及諸敷具、帷幕帳蓋。既修造",
    "T24n1448_009:0039b29": "已，請佛世尊及苾芻眾受其供養。于時世",
    "T24n1448_009:0039c01": "尊及諸苾芻受其請已，時象力藥叉有一親",
    "T24n1448_009:0039c02": "友藥叉名屈底迦，在迦濕彌羅國，時象力藥",
    "T24n1448_009:0039c03": "叉遣使往報：「我今請佛及苾芻眾，汝之北地",
    "T24n1448_009:0039c04": "所有果子應可送來。」時象力藥叉發遣使已，",
    "T24n1448_009:0039c05": "即於其夜，備辦飲食，并五百寺內，灑掃敷座",
    "T24n1448_009:0039c06": "安置淨水，命執事人，令知次第。時屈底迦藥",
    "T24n1448_009:0039c07": "叉既奉信，盛滿[卄/匡]篋葡萄等果，令諸藥叉負",
    "T24n1448_009:0039c08": "送至寺地邊，積聚安置。諸苾芻等既見果",
    "T24n1448_009:0039c09": "子，悉皆不識，請問世尊：「此是何果？如何服之？」",
    "T24n1448_009:0039c10": "時佛答言：「北方果子名曰葡萄，以火作淨，當",
    "T24n1448_009:0039c11": "可食之。」時諸苾芻受得果子，一一作淨，遂延",
    "T24n1448_009:0039c12": "時節。佛見便訶：「不應如是一一作淨，應於",
    "T24n1448_009:0039c13": "果聚，取一火炭，三處淨之。」是時象力藥叉，以",
    "T24n1448_009:0039c14": "種種飲食，一一自手奉授世尊及苾芻等，廣",
    "T24n1448_009:0039c15": "如上說。大眾食已，時象力藥叉取一小座，於",
    "T24n1448_009:0039c16": "如來前端坐聽法。世尊為彼藥叉說微妙法，",
    "T24n1448_009:0039c17": "示教利喜，即從座起。于時葡萄食訖，由尚多",
    "T24n1448_009:0039c18": "殘，佛言：「應可押取葡萄汁。」煎汁不熟，遂便抒",
    "T24n1448_009:0039c19": "出，佛言：「應可熟煎盛貯。供僧伽等非時漿飲。」",
    "T24n1448_009:0039c20": "爾時世尊於住房外既洗足已，便向房中",
    "T24n1448_009:0039c21": "宴坐入定。是時世尊便作是念：「我今於此壽",
    "T24n1448_009:0039c22": "命短時出現於世，涅槃時到，有多調伏事故",
    "T24n1448_009:0039c23": "應可須作。我若共阿難陀苾芻詣北天等國",
    "T24n1448_009:0039c24": "為調伏事，難可得成。今者應可共金剛手藥",
    "T24n1448_009:0039c25": "叉往彼調伏。」爾時世尊以二伽他，命金剛手",
    "T24n1448_009:0039c26": "藥叉曰：",
    "T24n1448_009:0039c27": "「有念者賢善，　　存念者安寧；",
    "T24n1448_009:0039c28": "　有念者安睡，　　思惟得寂靜。",
    "T24n1448_009:0039c29": "　有念者願善，　　存念者安寧；",
    "T24n1448_009:0040a01": "　有念者安睡，　　捨離勝負心。」",
    "T24n1448_009:0040a02": "爾時世尊告金剛手藥叉曰：「汝可共我往北",
    "T24n1448_009:0040a03": "天竺，調伏阿鉢羅龍王。」「唯然，世尊。」其金剛手",
    "T24n1448_009:0040a04": "藥叉，共世尊乘空而往。世尊遙見青林，告金",
    "T24n1448_009:0040a05": "剛手藥叉言：「汝見此青林不？」答言：「善逝！已",
    "T24n1448_009:0040a06": "見。」復告曰：「我滅度一百年後，當於此處造僧",
    "T24n1448_009:0040a07": "伽毘訶羅名曰暗林，學奢摩他者為第一處。」",
    "T24n1448_009:0040a08": "爾時世尊遊行，至積集聚落。時彼聚落，有住",
    "T24n1448_009:0040a09": "藥叉名曰覺力，心懷暴惡。此聚落人民恒常",
    "T24n1448_009:0040a10": "祭祀，雖復設祭而恒被損害。時聚落人聞世",
    "T24n1448_009:0040a11": "尊至，往詣佛所，頂禮佛足，退坐一面。爾時世",
    "T24n1448_009:0040a12": "尊為聚落人說微妙法，示教利喜，默然而住。",
    "T24n1448_009:0040a13": "是時聚落人眾從坐而起，頂禮佛足，合掌恭",
    "T24n1448_009:0040a14": "敬，而白佛言：「世尊！此覺力藥叉，於其長夜",
    "T24n1448_009:0040a15": "與我為怨恒常損害，唯願世尊愍我等故，調",
    "T24n1448_009:0040a16": "伏藥叉。」是時覺力藥叉亦在眾會而坐。",
    "T24n1448_009:0040a17": "爾時佛告覺力藥叉曰，再三而問：「汝今聞不？」",
    "T24n1448_009:0040a18": "時覺力藥叉答言：「我聞。」佛復告曰：「汝今應可",
    "T24n1448_009:0040a19": "速捨惡心。」藥叉答曰：「我今捨惡，更不為害。」",
    "T24n1448_009:0040a20": "是時世尊便令受戒，歸依三寶。時彼藥叉即",
    "T24n1448_009:0040a21": "於此處造立一寺，名曰稱集，諸信心人布施",
    "T24n1448_009:0040a22": "資具，悉皆充足。寺既成已，世尊便去。是時藥",
    "T24n1448_009:0040a23": "叉隨佛而去，世尊告曰：「汝可迴還，守護此處。",
    "T24n1448_009:0040a24": "我今助汝而守護之。我滅度後，以身肩骨留",
    "T24n1448_009:0040a25": "於此地。後有諸人起窣堵波，號為積集窣堵",
    "T24n1448_009:0040a26": "波。」世尊復至泥德勒迦聚落，復有藥叉名曰",
    "T24n1448_009:0040a27": "法力，世尊便即調伏。是時藥叉同前起寺，名",
    "T24n1448_009:0040a28": "泥德勒迦寺。世尊復至信度河邊，有一舡師，",
    "T24n1448_009:0040a29": "是時世尊示現種種神變而調伏之，證見諦",
    "T24n1448_009:0040b01": "理，并及調伏鹿疊藥叉。佛以神力，加被藥叉，",
    "T24n1448_009:0040b02": "今留足跡。因此時人共以立號，名為鹿疊藥",
    "T24n1448_009:0040b03": "叉足跡。",
    "T24n1448_009:0040b04": "爾時世尊復至仙人住處，於此調伏杖灌仙",
    "T24n1448_009:0040b05": "人。于時婆羅門及居士等，共以置立坐臥之",
    "T24n1448_009:0040b06": "處，便即號為杖灌仙人坐臥之處。爾時世尊",
    "T24n1448_009:0040b07": "告金剛手藥叉：「汝可共我詣無稻芉龍王宮",
    "T24n1448_009:0040b08": "中。」「唯然，世尊。」爾時如來與金剛手藥叉到",
    "T24n1448_009:0040b09": "龍王宮中。于時無稻芉龍王既見世尊到於",
    "T24n1448_009:0040b10": "宮裏，便即瞋怒，念起害心，發諸煩惱，上昇虛",
    "T24n1448_009:0040b11": "空，降注雹雨，并諸土塊。于時世尊知龍瞋怒，",
    "T24n1448_009:0040b12": "便即運想入慈心定。既入定已，所注土雹，於",
    "T24n1448_009:0040b13": "如來上變為沈檀多摩羅末香等，如雲而下。",
    "T24n1448_009:0040b14": "時龍既見不害世尊，便即放輪及諸兵器；尋",
    "T24n1448_009:0040b15": "即化為四色蓮華，空中而下。是時無稻芉龍",
    "T24n1448_009:0040b16": "王遂放煙雲；爾時如來以神通力，亦放煙雲。",
    "T24n1448_009:0040b17": "于時龍王貢高狂慢因斯除息，遂便入宮，止",
    "T24n1448_009:0040b18": "息而住。爾時世尊便作是念：「由二種因能",
    "T24n1448_009:0040b19": "得降伏一切惡龍：或令怕懼、或令瞋怒。然此",
    "T24n1448_009:0040b20": "龍王合受怕懼。」作是念已，告金剛手藥叉曰：",
    "T24n1448_009:0040b21": "「汝可惱觸此惡龍王。」爾時藥叉受如來教，以",
    "T24n1448_009:0040b22": "金剛杵擊破山峰，其山既倒壓半龍池。是時",
    "T24n1448_009:0040b23": "龍王憂愁怕懼，即欲逃竄。爾時世尊入火界",
    "T24n1448_009:0040b24": "定，令其十方悉皆火聚。是時龍王逃走無路，",
    "T24n1448_009:0040b25": "唯世尊足立之處寂靜清涼。是時龍王詣世",
    "T24n1448_009:0040b26": "尊所，頂禮雙足，而白佛言：「世尊！何故惱亂於",
    "T24n1448_009:0040b27": "我？」佛即答言：「我是法王，豈得惱汝？我若不獲",
    "T24n1448_009:0040b28": "如此勝慈，早已滅沒，唯留空名。」爾時世尊以",
    "T24n1448_009:0040b29": "千輻輪輞縵吉祥無畏之手摩龍王頂，便即",
    "T24n1448_009:0040c01": "告言：「賢首！當知汝由清淨飲食供養聲聞，",
    "T24n1448_009:0040c02": "并施賢瓶，盛滿淨水，合於三十三天中生；由",
    "T24n1448_009:0040c03": "邪願故，受傍生身，害諸眾生而自活命，此身",
    "T24n1448_009:0040c04": "滅後，當墮地獄。」時彼龍王便即白言：「唯願世",
    "T24n1448_009:0040c05": "尊示我所作。」佛告龍王：「汝於我所，歸依三",
    "T24n1448_009:0040c06": "寶，受清淨戒，住摩揭陀一切人眾宜施無畏。」",
    "T24n1448_009:0040c07": "時彼龍王白佛言：「世尊！我今受清淨戒。」時",
    "T24n1448_009:0040c08": "龍妻子并諸眷屬，合掌頂禮，而白佛言：「世",
    "T24n1448_009:0040c09": "尊！我等亦願歸依三寶，受清淨戒。」無稻芉龍",
    "T24n1448_009:0040c10": "王復白佛言：「我等諸龍，多有怨害。又有龍王",
    "T24n1448_009:0040c11": "名箭，唯願世尊與受淨戒，令發慈心。」",
    "T24n1448_009:0040c12": "爾時世尊與諸龍等，受清淨戒，歸依三寶。",
    "T24n1448_009:0040c13": "時執金剛手菩薩見無稻芉龍王，及諸眷屬，",
    "T24n1448_009:0040c14": "皆悉調伏，歸依三寶，受清淨戒，歡喜踊躍。時",
    "T24n1448_009:0040c15": "世尊調伏無稻芉龍王六萬眷屬已，從座而",
    "T24n1448_009:0040c16": "去。世尊遙見綠色樹林，便告金剛手曰：「汝",
    "T24n1448_009:0040c17": "見彼林不？」白言：「我今已見。」佛言：「金剛手！此",
    "T24n1448_009:0040c18": "迦濕彌羅國境，我滅度後百年中，當有苾芻",
    "T24n1448_009:0040c19": "弟子。彼苾芻當調伏虎嚕茶毒龍已，即從龍",
    "T24n1448_009:0040c20": "乞一跏趺安坐之處。以方便故，遍此國土，流",
    "T24n1448_009:0040c21": "傳正法。順毘鉢舍那者，坐臥處中，最為第一。",
    "T24n1448_009:0040c22": "其國境內，當有六萬六百六十王聚落。」",
    "T24n1448_009:0040c23": "爾時世尊又到足爐聚落已，調伏仙人，及不",
    "T24n1448_009:0040c24": "發作藥叉，并諸眷屬；於揵陀聚落，調伏女藥",
    "T24n1448_009:0040c25": "叉，及其眷屬。",
    "T24n1448_009:0040c26": "世尊復到稻穀樓閣城，於此城中化勝軍王",
    "T24n1448_009:0040c27": "母，令住四諦已。世尊復到乃理逸多城，於",
    "T24n1448_009:0040c28": "此城中有一陶師，倚是工巧以自貢高，所作",
    "T24n1448_009:0040c29": "之器，於其輪上待器乾已，然後方下。",
    "T24n1448_009:0041a01": "爾時世尊知調伏時至，自化為一陶師，共彼",
    "T24n1448_009:0041a02": "陶師，自相謂言：「器皿何似從輪而下？」陶師答",
    "T24n1448_009:0041a03": "言：「乾成而下。」化人報曰：「我亦乾成而下，汝共",
    "T24n1448_009:0041a04": "我同。然我有異術，獨能輪上成熟將下。」陶師",
    "T24n1448_009:0041a05": "答言：「汝技過我。」化人報曰：「非直輪上出成熟",
    "T24n1448_009:0041a06": "器，亦能更出七寶諸器。」陶師見已，即便信",
    "T24n1448_009:0041a07": "伏。于時世尊攝化陶師，而復本身，說微妙",
    "T24n1448_009:0041a08": "法，令其眷屬住四真諦。",
    "T24n1448_009:0041a09": "爾時世尊次至綠莎城，於其城中為步多藥",
    "T24n1448_009:0041a10": "叉及其眷屬說微妙法，歸依三寶，令住禁",
    "T24n1448_009:0041a11": "戒。於護積城中，調伏牧牛人，及蘇遮龍王。世",
    "T24n1448_009:0041a12": "尊次至增喜城，於此城中，王名天有，及其眷",
    "T24n1448_009:0041a13": "屬，令住實諦。復次調伏栴荼梨七子，并護池",
    "T24n1448_009:0041a14": "藥叉，并諸眷屬。於彼城側，有一大池，阿濕縛",
    "T24n1448_009:0041a15": "迦及布捺婆素，於此池中俱受龍身。十二年",
    "T24n1448_009:0041a16": "後即便出現，心懷瞋怒而自念言：「世尊不為",
    "T24n1448_009:0041a17": "我等說法，而令我等今墮惡趣受此龍身，我",
    "T24n1448_009:0041a18": "等應毀壞彼教。」",
    "T24n1448_009:0041a19": "爾時世尊便作是念：「此二毒龍，有大威力，",
    "T24n1448_009:0041a20": "我滅度後，決定必能壞我法教而作灰塵。」作",
    "T24n1448_009:0041a21": "是念已，便往池所，告二龍曰：「《有足經》我為汝",
    "T24n1448_009:0041a22": "說，令汝等知。」二龍白曰：「我等龍身，豈能解了？」",
    "T24n1448_009:0041a23": "作是語已，便即沒水，復作念言：「世尊為我說",
    "T24n1448_009:0041a24": "法，而我亦不能知解。」爾時世尊於其池所，便",
    "T24n1448_009:0041a25": "留其影，龍見佛影，數數出現，常謂世尊猶住",
    "T24n1448_009:0041a26": "於此。復於其處，調伏二夜叉女：一名那利",
    "T24n1448_009:0041a27": "迦、二名那荼達耶。",
    "T24n1448_009:0041a28": "爾時世尊至軍底城，於其城中有女藥叉名",
    "T24n1448_009:0041a29": "曰軍底，常住此城，心懷暴惡而無畏難，一",
    "T24n1448_009:0041b01": "切人民所生男女常被食噉。然彼城中婆羅",
    "T24n1448_009:0041b02": "門居士等，聞世尊到軍底城側現在其處，",
    "T24n1448_009:0041b03": "諸人聞已，共為集會一時出城，往詣佛所。",
    "T24n1448_009:0041b04": "到已頂禮世尊雙足，退坐一面。于時世尊",
    "T24n1448_009:0041b05": "與婆羅門居士等，為說法要，示教利喜已，乃",
    "T24n1448_009:0041b06": "至如上默然而住。",
    "T24n1448_009:0041b07": "爾時婆羅門居士等從座而起，整理衣服，於",
    "T24n1448_009:0041b08": "世尊前合掌而白佛言：「唯願世尊及苾芻眾，",
    "T24n1448_009:0041b09": "明旦食時受我微供。」乃至飯食訖，收衣鉢，",
    "T24n1448_009:0041b10": "洗手已，即持金瓶在世尊前，有所求乞而作",
    "T24n1448_009:0041b11": "是言：「世尊！彼諸毒龍及惡藥叉皆已調伏。",
    "T24n1448_009:0041b12": "然此軍底女藥叉，於長夜中而與我等非怨",
    "T24n1448_009:0041b13": "為怨、非讎為讎，我常恩義，彼常怨害，所生孩",
    "T24n1448_009:0041b14": "子皆被侵奪。唯願世尊哀愍我等，調伏軍底",
    "T24n1448_009:0041b15": "女藥叉。」爾時藥叉亦在會中，于時世尊告女",
    "T24n1448_009:0041b16": "藥叉曰：「汝今聞此諸人語不？」藥叉白言：「善",
    "T24n1448_009:0041b17": "逝！而我已聞。」復問女藥叉曰：「汝今聞不？」答",
    "T24n1448_009:0041b18": "言：「世尊！我今已聞。」佛言：「汝久遠來，作此非",
    "T24n1448_009:0041b19": "法罪業。」答言：「諸人共我立契，若能為我造寺，",
    "T24n1448_009:0041b20": "即當永斷。」",
    "T24n1448_009:0041b21": "爾時世尊告婆羅門居士：「汝等聞此女藥叉",
    "T24n1448_009:0041b22": "語不？」諸人答言：「世尊！我今已聞。」佛言：「汝等",
    "T24n1448_009:0041b23": "云何？」諸人白言：「世尊！我等必為造寺。」爾時世",
    "T24n1448_009:0041b24": "尊調伏此女藥叉，并眷屬已便捨而去。",
    "T24n1448_009:0041b25": "世尊復至渴樹羅聚落，於此村中有一童子，",
    "T24n1448_009:0041b26": "以土為塔而作戲劇。世尊見已，便告金剛手：",
    "T24n1448_009:0041b27": "「汝見此童子以土為塔而作戲不？」金剛手白",
    "T24n1448_009:0041b28": "佛言：「我今已見。」佛言：「我滅度後，迦尼色迦王",
    "T24n1448_009:0041b29": "(此云淨金)於此童子戲造塔處，建大窣堵波，號曰",
    "T24n1448_009:0041c01": "迦尼(上聲)色迦塔，廣作佛事。」世尊從盧醯得聚",
    "T24n1448_009:0041c02": "落，乃至無稻芉龍王所住之宮，於其中間，調",
    "T24n1448_009:0041c03": "伏七萬七千諸有情已，還盧醯得聚落，入於",
    "T24n1448_009:0041c04": "寺內宴坐。至日晡時，從寂而起，告阿難陀",
    "T24n1448_009:0041c05": "曰：「可共往古王聚落。」阿難陀白佛言：「世尊！如",
    "T24n1448_009:0041c06": "來先說：『我往北天竺，當調伏無稻芉龍王，",
    "T24n1448_009:0041c07": "其國土中有五勝事。』今者世尊復云：『共我往",
    "T24n1448_009:0041c08": "古王聚落。』此事如何？」世尊告曰：「我已共金剛",
    "T24n1448_009:0041c09": "手往北天竺記多摩娑林，乃至土塔。從盧醯",
    "T24n1448_009:0041c10": "得至無稻芉龍宮，於此中間，如來調伏七萬",
    "T24n1448_009:0041c11": "七千有情。然於彼國，有其劣事，土地高下，豐",
    "T24n1448_009:0041c12": "饒荊棘，多諸瓦石，人性甚惡，婦人惡行。」",
    "T24n1448_009:0041c13": "爾時世尊遊行勝軍人間，漸至古王聚落。是",
    "T24n1448_009:0041c14": "時世尊告阿難陀曰：「往昔眾許王初首於此",
    "T24n1448_009:0041c15": "受灌頂位，最居第一，為王故名古王聚落。」復",
    "T24n1448_009:0041c16": "次世尊至賢馬聚落，是時世尊告阿難陀曰：",
    "T24n1448_009:0041c17": "「其眾許王而於此處馬寶出現，因名此邑為",
    "T24n1448_009:0041c18": "賢馬聚落。」爾時世尊告阿難陀：「爾可共我往",
    "T24n1448_009:0041c19": "麼土羅聚落。」「唯然受教。」時世尊漸行往麼土",
    "T24n1448_009:0041c20": "羅，在路遙見綠色樹林，即告阿難陀曰：「汝見",
    "T24n1448_009:0041c21": "彼綠色樹林不？」白言：「已見。」「此是烏盧門荼山，",
    "T24n1448_009:0041c22": "我滅度一百年後，有麼土羅兄弟二人：一名",
    "T24n1448_009:0041c23": "那吒、二名婆吒，而於彼處建立寺舍，當號名",
    "T24n1448_009:0041c24": "那吒婆吒。順奢摩他、毘鉢舍那者，坐臥之處，",
    "T24n1448_009:0041c25": "最為第一。於麼土羅聚落，當有識藥人童子，",
    "T24n1448_009:0041c26": "名為祕密，有子名近密，雖無相好，而同於佛。",
    "T24n1448_009:0041c27": "我滅度一百年後，於我法中出家而作佛事。",
    "T24n1448_009:0041c28": "時有阿難陀弟子名末田地，度彼近密而為",
    "T24n1448_009:0041c29": "苾芻，傳我法者此為最後。於那吒婆吒寺",
    "T24n1448_009:0042a01": "內，有窟長十八肘、廣十二肘、高七肘。由彼說",
    "T24n1448_009:0042a02": "法化，得證阿羅漢者各一籌，長可四指，擲著",
    "T24n1448_009:0042a03": "窟中，是時近密而取滅度。彼諸門人即便",
    "T24n1448_009:0042a04": "取籌，積集一處而用闍毘。」時諸苾芻皆生疑",
    "T24n1448_009:0042a05": "惑，問斷一切疑者：「世尊有記，未來具壽近",
    "T24n1448_009:0042a06": "密。",
    "T24n1448_009:0042a07": "佛今授記，當憐愍多有情故而作利益。」佛",
    "T24n1448_009:0042a08": "言：「非但今時作斯利益，於過去世亦多利益。",
    "T24n1448_009:0042a09": "汝當諦聽，善思念之。」佛言：「乃往過去，於此烏",
    "T24n1448_009:0042a10": "盧門荼山有三居處：一處有五百緣覺、一處",
    "T24n1448_009:0042a11": "有五百仙人、一處有五百獼猴。時此獸群頭",
    "T24n1448_009:0042a12": "主，本懷惡性，諸獼猴中有生子者，皆被傷",
    "T24n1448_009:0042a13": "殺。諸雌獼猴為子憂愁，共相議曰：『汝等當",
    "T24n1448_009:0042a14": "聽！我此群主常害我子，可設方便，我若懷胎",
    "T24n1448_009:0042a15": "者不須報知。』至於後時，有一懷胎，諸獼猴",
    "T24n1448_009:0042a16": "等將至幽處而密藏隱，共採諸果，私相供",
    "T24n1448_009:0042a17": "給。日月既滿便生一男，深藏密處，令遣乳",
    "T24n1448_009:0042a18": "哺，長養使大。既成立已，即於眾內驅逐群",
    "T24n1448_009:0042a19": "頭，令離本眾於山別遊。以遊行故，聞獨覺",
    "T24n1448_009:0042a20": "聲，即便往詣，親近而住。心無怖懼，即採果",
    "T24n1448_009:0042a21": "實及諸根葉，常將供給。獨覺食餘，還飼獼",
    "T24n1448_009:0042a22": "猴。獨覺常法，飯食已訖，即伽趺坐。獼猴見",
    "T24n1448_009:0042a23": "已，便即學坐。後諸獨覺便作是念：『我下劣",
    "T24n1448_009:0042a24": "身，應得已得，所作已辦。今可將入無餘涅槃。』",
    "T24n1448_009:0042a25": "作是念已，便即騰空，示作神變，或身出火焰，",
    "T24n1448_009:0042a26": "或身灑甘雨，或身出光明已，便入無餘涅槃。",
    "T24n1448_009:0042a27": "而彼獼猴，心懷憂惱，便即尋覓，至舊窟中，乃",
    "T24n1448_009:0042a28": "見遺身。是時以手舉獨覺衣。時有天神便作",
    "T24n1448_009:0042a29": "是念：『今此獼猴脫獨覺衣，恐損遺身。』時彼天",
    "T24n1448_009:0042b01": "神驅獼猴出，以石覆窟。獼猴是時見窟閉已，",
    "T24n1448_009:0042b02": "悲泣懊惱，懷戀而去，還至本處而以遊行。是",
    "T24n1448_009:0042b03": "時獼猴樂附近人，既無人故，心不安樂。常",
    "T24n1448_009:0042b04": "聽人語，忽於異處有仙語聲，獼猴聞已，如失",
    "T24n1448_009:0042b05": "路人尋聲奔走，乃見仙人而修苦行，或有舉",
    "T24n1448_009:0042b06": "手，或翹一足，或五熱炙身。獼猴依附，長時一",
    "T24n1448_009:0042b07": "處而無怖畏，恒持花果及以齒木供給仙",
    "T24n1448_009:0042b08": "人。仙人食殘，還與獼猴。是時獼猴，壞仙人威",
    "T24n1448_009:0042b09": "儀，令依獨覺法，見舉手者，挽令向下，便即彈",
    "T24n1448_009:0042b10": "指，作跏趺坐。翹一足者，挽令向下，還即彈指，",
    "T24n1448_009:0042b11": "於仙人前作跏趺坐。五熱炙身者，即滅其火，",
    "T24n1448_009:0042b12": "便即彈指，於仙人前作跏趺坐。爾時諸仙人",
    "T24n1448_009:0042b13": "等白親教師曰：『今有獼猴，障礙我等，廢修苦",
    "T24n1448_009:0042b14": "行。』師便問曰，是時仙人廣如上說。師又告",
    "T24n1448_009:0042b15": "曰：『汝等當知，但是獼猴皆能記事，決定曾見",
    "T24n1448_009:0042b16": "如是威儀修道仙人。汝可依隨，結跏趺坐。』諸",
    "T24n1448_009:0042b17": "仙人等既聞師語，便跏趺坐。昔有善根，當得",
    "T24n1448_009:0042b18": "現前。雖不得阿遮利耶及鄔波馱耶教示，自",
    "T24n1448_009:0042b19": "能生得三十七道品法，現證緣覺。時仙人等，",
    "T24n1448_009:0042b20": "於獼猴處敬信隨法，所得新果及好美食，供",
    "T24n1448_009:0042b21": "養獼猴，然後自食。乃至後時，獼猴身死，彼緣",
    "T24n1448_009:0042b22": "覺等，於諸方國取種種香，積集薪草，焚燒獼",
    "T24n1448_009:0042b23": "猴。」爾時世尊告諸苾芻：「汝等勿作異念，往昔",
    "T24n1448_009:0042b24": "獼猴與緣覺同住者，今憂波掬多是。往昔之",
    "T24n1448_009:0042b25": "時以多利益，今復於此我與授記，哀愍有",
    "T24n1448_009:0042b26": "情亦多利益。」",
    "T24n1448_009:0042b27": "根本說一切有部毘奈耶藥事卷第九"
}