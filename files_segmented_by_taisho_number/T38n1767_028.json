{
    "T38n1767_028:0197a02": "大般涅槃經疏卷第二十八",
    "T38n1767_028:0197a04": "隋章安頂法師撰",
    "T38n1767_028:0197a05": "唐天台沙門湛然再治",
    "T38n1767_028:0197a06": "迦葉品之一",
    "T38n1767_028:0197a07": "此是善始發問。今欲令終是故更請。前隨義",
    "T38n1767_028:0197a08": "題品。今從人立名。故云迦葉。迦葉如前說。開",
    "T38n1767_028:0197a09": "善用此答安樂性問。地師為慈光善巧住持",
    "T38n1767_028:0197a10": "分。河西興皇同為佛性門。今明。第五涅槃用",
    "T38n1767_028:0197a11": "此經初後通論佛性。此品與前有何同異。異",
    "T38n1767_028:0197a12": "略為五。一義用異。前品明中道佛性義。為菩",
    "T38n1767_028:0197a13": "提種子。今品明佛性勝用。能攝極惡闡提偏",
    "T38n1767_028:0197a14": "邪外道。二因果異。前品明因性在因不在果。",
    "T38n1767_028:0197a15": "果性在果不在因。此品明一切惡陰皆是佛",
    "T38n1767_028:0197a16": "性。此即因性。從惡五陰生善五陰。此亦果性。",
    "T38n1767_028:0197a17": "又云。佛性有三世有非三世。聖人果性通三",
    "T38n1767_028:0197a18": "世不通三世。由來解果性。通三世是應身佛",
    "T38n1767_028:0197a19": "性。不通三世是法身佛性。此不然。只說果性",
    "T38n1767_028:0197a20": "通於因果。何須分應法兩身。若善五陰佛性",
    "T38n1767_028:0197a21": "通因果。因中佛性即三世攝。果佛性即非三",
    "T38n1767_028:0197a22": "世。三開合異。前品生死河合四果離三乘。",
    "T38n1767_028:0197a23": "此品涅槃河離四果合三乘。四通別異。前品",
    "T38n1767_028:0197a24": "通明五種佛性。天人六道皆有佛性。此品專",
    "T38n1767_028:0197a25": "明正因佛性。闡提由正因故還生善根。前品",
    "T38n1767_028:0197a26": "別據萬善了因佛性。今品通據善惡皆是佛",
    "T38n1767_028:0197a27": "性。故云。善根人有闡提人無。闡提人有善根",
    "T38n1767_028:0197a28": "人無。五者前品對告一人。今品再對迦葉。諸",
    "T38n1767_028:0197a29": "異乃多。起品初明用異。從初意立章故言涅",
    "T38n1767_028:0197b01": "槃用。就文為二。初明攝惡。後明攝邪。就攝惡",
    "T38n1767_028:0197b02": "中二。先明佛性用。二歎經。初明用又二。先明",
    "T38n1767_028:0197b03": "斷善。後明生善。以虛妄力故斷善。以佛性力",
    "T38n1767_028:0197b04": "故生善。舊解云。作惡生善兩人更遞然不相",
    "T38n1767_028:0197b05": "關。又一師云。只是一人。前顛倒故起惡。後遇",
    "T38n1767_028:0197b06": "知識故生善。今明不然。或是一人或是多人。",
    "T38n1767_028:0197b07": "如河中七種即是多人。若一人始沒乃至成",
    "T38n1767_028:0197b08": "佛即是一人。舊云。生善有接識義。眾生從界",
    "T38n1767_028:0197b09": "外無明識窟中。始起一品無明而來未起四",
    "T38n1767_028:0197b10": "住。有佛接去即得成佛。此義大妨。設有此經",
    "T38n1767_028:0197b11": "亦是一時改惡為緣。若無此經全不堪依。若",
    "T38n1767_028:0197b12": "言必須起五住竟方能改惡作善。亦無一經",
    "T38n1767_028:0197b13": "定作此說。設有此經亦以一時為緣而已。若",
    "T38n1767_028:0197b14": "爾任惡極而任運被接。何須修道。與八萬劫",
    "T38n1767_028:0197b15": "得道何異。若言從識窟中來者。即是從無明",
    "T38n1767_028:0197b16": "中來。云何言始起一品無明。若未起惑應在",
    "T38n1767_028:0197b17": "別處。若從窟中來始起一品而被接者。自後",
    "T38n1767_028:0197b18": "起品乃至四住何不被接。若無明窟中既被",
    "T38n1767_028:0197b19": "接。四住窟中何不接之。故是難信。若爾併不",
    "T38n1767_028:0197b20": "須修。上數破此義。若佛性力任得菩提不須",
    "T38n1767_028:0197b21": "修者。正破於此。舊言。善星無發迹處是實惡",
    "T38n1767_028:0197b22": "人。是義不然。雖未見經義推是權。何者。佛兩",
    "T38n1767_028:0197b23": "弟兩子各行善惡。阿難為善調達作惡悉皆",
    "T38n1767_028:0197b24": "是權。今羅云為善善星作惡。例知是權。斷善",
    "T38n1767_028:0197b25": "文為三。一明斷善人。二明斷善相。三明斷善",
    "T38n1767_028:0197b26": "見。斷善人者即善星是。斷善相者不定根性",
    "T38n1767_028:0197b27": "是。聞不定教執成定解。斷善見者。分別推求",
    "T38n1767_028:0197b28": "諸法道理。初就人中二。先問。次答。問為二。",
    "T38n1767_028:0197b29": "先緣起。次正問。緣起中二。先明佛有能化之",
    "T38n1767_028:0197c01": "德。次明善星有可化之緣。就佛又二。初內有",
    "T38n1767_028:0197c02": "慈悲。二外有方便。初文者憐即大慈憫即大",
    "T38n1767_028:0197c03": "悲。次不調能調下。有七句即外方便。善星比",
    "T38n1767_028:0197c04": "丘下。第二明有可化之機又二。初明是子即",
    "T38n1767_028:0197c05": "羅云庶兄此緣則重。次出家之後是有信戒。",
    "T38n1767_028:0197c06": "受持十二部經是慧。壞欲界結獲得四禪是",
    "T38n1767_028:0197c07": "定。具足三德豈非因深。次云何如來下正問。",
    "T38n1767_028:0197c08": "先作兩難。後作兩結。初難何故記是惡人。後",
    "T38n1767_028:0197c09": "難何故不先為說法。初又二。初難何故記是",
    "T38n1767_028:0197c10": "闡提即惡因。次難何故地獄劫住是惡果。如",
    "T38n1767_028:0197c11": "來何故下。是第二難與佛緣重何不先為說",
    "T38n1767_028:0197c12": "法。如來世尊下結兩難。云何得名有大慈憫",
    "T38n1767_028:0197c13": "下結初難。佛有慈悲云何名為廝下劫住。既",
    "T38n1767_028:0197c14": "為廝下當知佛無慈悲。次有大方便下結後",
    "T38n1767_028:0197c15": "難。佛既不先為其說法。云何名為有大方便。",
    "T38n1767_028:0197c16": "若有方便應為說法。佛答中不答緣起但答",
    "T38n1767_028:0197c17": "兩難兩結。先答後。後答前。前答後中凡七譬。",
    "T38n1767_028:0197c18": "前六譬明緣有淺深故說有次第。後一譬明",
    "T38n1767_028:0197c19": "佛心平等等說無偏。前六譬中例有三。一舉",
    "T38n1767_028:0197c20": "譬問。二述事奉答。三合譬作解。何以有此三",
    "T38n1767_028:0197c21": "之次第。解云。如佛初為提謂文鱗瞽龍說人",
    "T38n1767_028:0197c22": "天五戒。次赴鹿苑為二乘人轉四諦法。後明",
    "T38n1767_028:0197c23": "方等教諸菩薩。自是一塗約小為初。若初成",
    "T38n1767_028:0197c24": "佛道以舍那教。初照山王。次照平地。此復一",
    "T38n1767_028:0197c25": "塗約大為初。今此文意包括始終。以山王為",
    "T38n1767_028:0197c26": "初。文鱗為中。雙林為後。然第三子雖復極惡",
    "T38n1767_028:0197c27": "以體同故。是故須教。下田雖瘠以家業故是",
    "T38n1767_028:0197c28": "故不廢。下器雖破防急用故。下病雖必死以",
    "T38n1767_028:0197c29": "親屬故。下馬雖老以代倦故。下人雖卑以等",
    "T38n1767_028:0198a01": "施故。前六譬中雖差別答義兼無差。意猶未",
    "T38n1767_028:0198a02": "顯。第七譬中文轉分明。舉師子王不重象輕",
    "T38n1767_028:0198a03": "兔俱盡壯勢。譬佛不厚善薄惡等運大悲。若",
    "T38n1767_028:0198a04": "巨細而觀象不足兔有餘。若量力而觀象須",
    "T38n1767_028:0198a05": "疾兔須徐。獸王不爾等一無殊。就緣而觀菩",
    "T38n1767_028:0198a06": "薩教深細聲聞教淺近。闡提教世間佛不二。",
    "T38n1767_028:0198a07": "三大悲平等我於一時住王城下。二追答記",
    "T38n1767_028:0198a08": "彼之問。問有二句。初答闡提。次答記意。初答",
    "T38n1767_028:0198a09": "闡提自謂有信慧定。盡非其問不許有之。明",
    "T38n1767_028:0198a10": "無信又三。一不信佛是無所畏人。我於一時",
    "T38n1767_028:0198a11": "在迦尸下。二明不信佛是無妄語人。我於一",
    "T38n1767_028:0198a12": "時與善星下。三明不信佛是無嫉妬人。初文",
    "T38n1767_028:0198a13": "者。汝言出家表其有信。今以三事顯其無信。",
    "T38n1767_028:0198a14": "第二佛行時足離地四寸。千輻印文常現迹",
    "T38n1767_028:0198a15": "中人皆欲見。其常滅之既不能滅。取死蚯蚓",
    "T38n1767_028:0198a16": "置佛迹中。令無量人起踐害想(云云)。第三文者。",
    "T38n1767_028:0198a17": "夫人鬼報別而宛然相見。詶往問答豈實惡",
    "T38n1767_028:0198a18": "人所能為也。驗知是權(云云)。善星雖復讀誦下。",
    "T38n1767_028:0198a19": "二明其無慧。但得文字不解其義是則非慧。",
    "T38n1767_028:0198a20": "親近惡友下。第三明無定又二。初明雖得後",
    "T38n1767_028:0198a21": "失故言無定。次退禪下總結起邪所以記之。",
    "T38n1767_028:0198a22": "善男子汝若不信下。第二答其前問記意又",
    "T38n1767_028:0198a23": "二。先明記意。次明不可治。初文者。以其必入",
    "T38n1767_028:0198a24": "故我記之。顯必入相故往見之。見佛起惡即",
    "T38n1767_028:0198a25": "入地獄必入明矣。往善星所者。或謂舉往事。",
    "T38n1767_028:0198a26": "或難思力不動而往(云云)。善男子善星雖入佛",
    "T38n1767_028:0198a27": "法下。二答不可治人。由彼放逸故不可治憫",
    "T38n1767_028:0198a28": "之而已。有法譬合。合中二番各二。皆先正合。",
    "T38n1767_028:0198a29": "次以譬帖合。我後昔來下二答其兩結。初答",
    "T38n1767_028:0198b01": "先結無慈悲心又二。先正答次。料簡。初正答",
    "T38n1767_028:0198b02": "中有法譬合。二更問答料簡。於中二。先問。次",
    "T38n1767_028:0198b03": "答。答中二。先正答。次善男子下引昔顯實。於",
    "T38n1767_028:0198b04": "中引目連記事非全不著。但見前兩不見",
    "T38n1767_028:0198b05": "後接。但見頭白不見體駿(云云)。如來不爾。是",
    "T38n1767_028:0198b06": "故無二。善星比丘常為無量下。答後方便之",
    "T38n1767_028:0198b07": "結。明我令其恒在左右不令遠去。恐其為惡",
    "T38n1767_028:0198b08": "云何是無方便。第五解力即是欲力。知眾生",
    "T38n1767_028:0198b09": "欲解也。世尊一闡提輩下。第二斷善之相",
    "T38n1767_028:0198b10": "文為三。初正明斷善。二明根性不定故斷",
    "T38n1767_028:0198b11": "善。三明說教不定故斷善。初有五番問答。初",
    "T38n1767_028:0198b12": "番先問。次佛答。中以斷善根故所以無善。",
    "T38n1767_028:0198b13": "依數人解。闡提起惡邪無閡斷此善根。如無",
    "T38n1767_028:0198b14": "漏無閡道斷煩惱。若爾當知畢竟不復生善。",
    "T38n1767_028:0198b15": "云何能得還生善根。是義不然。闡提身中有",
    "T38n1767_028:0198b16": "重惡障善不並興。名此被障善不得生。後惡",
    "T38n1767_028:0198b17": "稍滅善復得生。故言還生善根。問闡提為有",
    "T38n1767_028:0198b18": "善可斷無善可斷。答具有兩義。其曾作善後",
    "T38n1767_028:0198b19": "遇惡友斷滅此善。故言有善可斷。無善可斷",
    "T38n1767_028:0198b20": "者。向時作惡全未有善。而惡業將滅善業應",
    "T38n1767_028:0198b21": "生。而復起障善不得起。名無善可斷。文云。眾",
    "T38n1767_028:0198b22": "生悉有信等五根闡提永斷者。相承釋云。理",
    "T38n1767_028:0198b23": "內眾生有信等五根。理外顛倒虛妄故無信",
    "T38n1767_028:0198b24": "等五根。此義不然。只此理外亦有信等。闡提",
    "T38n1767_028:0198b25": "既是理外。起惡斷此五根。但作惡眾生既有",
    "T38n1767_028:0198b26": "佛性應生五根。而即事未有義說應有。故云。",
    "T38n1767_028:0198b27": "一切眾生悉有。文云。殺闡提無罪殺蚊螘有",
    "T38n1767_028:0198b28": "罪者。闡提有重惡在身殺之無罪。蚊螘無重",
    "T38n1767_028:0198b29": "惡故殺之有罪。文云。施畜生得百倍報。施一",
    "T38n1767_028:0198c01": "闡提得千倍報者。闡提過去五戒感人。施之",
    "T38n1767_028:0198c02": "福重。畜生先世惡業感此畜身。施之福輕。世",
    "T38n1767_028:0198c03": "尊一闡提者下。第二番問答。問中定宗答可",
    "T38n1767_028:0198c04": "見。世尊一切眾生下。第三番問答。問中明闡",
    "T38n1767_028:0198c05": "提不斷未來云何斷善。佛答斷有二種。一現",
    "T38n1767_028:0198c06": "滅。二障未來。若現起惡善法不生。故是現滅。",
    "T38n1767_028:0198c07": "既現作惡復遮未來。善不得起。故斷未來。亦",
    "T38n1767_028:0198c08": "具斷三世。過去作惡而復不悔即無復善。未",
    "T38n1767_028:0198c09": "來復有還生善義。但自微弱不能救之。世尊",
    "T38n1767_028:0198c10": "一闡提輩下。第四番問答。明不斷佛性。佛性",
    "T38n1767_028:0198c11": "是善此善不斷名不斷性。又佛性是常實不",
    "T38n1767_028:0198c12": "可斷。所言如世間眾生我性佛性者。三解。一",
    "T38n1767_028:0198c13": "云。借外道我以之為譬。都無邪我故三世不",
    "T38n1767_028:0198c14": "攝。真我是常三世不攝。二云不爾。只是世間",
    "T38n1767_028:0198c15": "眾生我性即是佛性。是佛性故三世不攝。三",
    "T38n1767_028:0198c16": "云。即是真我。語勢牽令佛性是常。後文云。佛",
    "T38n1767_028:0198c17": "性未來。前云。非三世攝。兩語相違。今須會通。",
    "T38n1767_028:0198c18": "前云。三世所不攝者。就佛性體。後言。未來約",
    "T38n1767_028:0198c19": "眾生修。一切眾生未來當得清淨之身。故言",
    "T38n1767_028:0198c20": "未來。迦葉言佛性下。第五番問答。初問佛性。",
    "T38n1767_028:0198c21": "次問闡提。初問者。佛性既其三世不攝。云何",
    "T38n1767_028:0198c22": "言未來。如來若言下。次問闡提。若言闡提全",
    "T38n1767_028:0198c23": "無善法。何以得有憐愛等心。若有此心即是",
    "T38n1767_028:0198c24": "有善。佛言下答先答。初問又二。先答問。次論",
    "T38n1767_028:0198c25": "義。初答中二。先歎問。次正答。性非三世約未",
    "T38n1767_028:0198c26": "來得故言未來。故下舉例說因為果說果為",
    "T38n1767_028:0198c27": "因。佛性亦爾。云未來者因中說果。言食及觸",
    "T38n1767_028:0198c28": "者。食可見。觸名不同。或以識為觸。或根為觸",
    "T38n1767_028:0198c29": "今具二義。故論云。觸不定故。故無別法。若意",
    "T38n1767_028:0199a01": "識在緣名觸。此觸在識。若言眼識眼觸。此觸",
    "T38n1767_028:0199a02": "在想。今言見色名觸。此謂識心以之為觸。色",
    "T38n1767_028:0199a03": "是前塵能生識觸。故謂色為觸。亦因中說果。",
    "T38n1767_028:0199a04": "世尊下第二論義。先問。次答。問因前生果性",
    "T38n1767_028:0199a05": "既非三世。云何言眾生有。佛答性非內外猶",
    "T38n1767_028:0199a06": "如虛空。而諸眾生定有此性。文云。悉皆有之。",
    "T38n1767_028:0199a07": "如汝所言下答。次問初牒問非之。何以故下",
    "T38n1767_028:0199a08": "正答。有法譬合。法說。雖有孝慈等善文云皆",
    "T38n1767_028:0199a09": "是邪業。雖有見聞皆是無記。既無正善皆名",
    "T38n1767_028:0199a10": "邪惡。取業求業者。對翻於善。善中先生善欲。",
    "T38n1767_028:0199a11": "次生善思。今以取業對善欲。求業對善思。雖",
    "T38n1767_028:0199a12": "皆言善猶是無記。次舉譬云。如訶梨勒味唯",
    "T38n1767_028:0199a13": "是苦。色香非苦。然前難闡提豈得無善。其有",
    "T38n1767_028:0199a14": "憐愛即名為善。故佛答云。悉是邪惡。莊嚴云。",
    "T38n1767_028:0199a15": "無出世善有憐愛善。光宅云。設有憐愛並無",
    "T38n1767_028:0199a16": "記性。不名善性。如棋書等是工巧無記。開善",
    "T38n1767_028:0199a17": "云。斷善作惡。設有憐愛並屬惡邪。何得有善。",
    "T38n1767_028:0199a18": "觀師同。開善云。重惡居身。如種苦瓠根葉悉",
    "T38n1767_028:0199a19": "苦。合如文。善男子如來具足下。第二明根性",
    "T38n1767_028:0199a20": "不定。或惡或善。又二。初正明不定。後更問答",
    "T38n1767_028:0199a21": "論義。初又二。初明不定。次斷善根。初明不定",
    "T38n1767_028:0199a22": "又三。一知不定根二出不定相。三結不定。初",
    "T38n1767_028:0199a23": "如文。次文者。數習則利轉下為中上。不習則",
    "T38n1767_028:0199a24": "鈍轉上為中下。三結如文(云云)。以無定故下。二",
    "T38n1767_028:0199a25": "明不定故。故斷善根又三。初明不定斷善。次",
    "T38n1767_028:0199a26": "明若定則不爾。三是故下證不定。迦葉白佛",
    "T38n1767_028:0199a27": "下第二論義(云云)。問可見。佛答為二。初就善星",
    "T38n1767_028:0199a28": "答。後就餘人答。非但知善星根性。亦知餘人",
    "T38n1767_028:0199a29": "根性。初又三。初明其居王位即能破滅。善星",
    "T38n1767_028:0199b01": "若不下。二明出家不出家俱能斷善。出家增",
    "T38n1767_028:0199b02": "其敬長。讀誦修定等善具如上說。若我不聽",
    "T38n1767_028:0199b03": "下。三結知根力。次佛觀眾生下。約餘人為答",
    "T38n1767_028:0199b04": "又二。初明不定。次辨升沈。初又二。有斷善生",
    "T38n1767_028:0199b05": "善。初斷善又三。一正斷善。次何以故下出斷",
    "T38n1767_028:0199b06": "善之行。三以是因緣下結其斷善。次如來復",
    "T38n1767_028:0199b07": "知下二明生善。有法譬合。法可見。譬中。泉譬",
    "T38n1767_028:0199b08": "佛性。村譬陰身。熱渴譬苦逼。欲往譬求樂心。",
    "T38n1767_028:0199b09": "邊智者譬佛菩薩。合譬中二。先合。次結知根",
    "T38n1767_028:0199b10": "力。爾時世尊取地少土下。二明升沈不同沈",
    "T38n1767_028:0199b11": "多升寡又三。初舉事問。次領旨奉答。三合又",
    "T38n1767_028:0199b12": "三。初就果合。次就因合。三結知根力。迦葉白",
    "T38n1767_028:0199b13": "佛如來具足下。第三明說教不定。佛照根不",
    "T38n1767_028:0199b14": "同說教則異。眾生不達根教之殊。執成爭論",
    "T38n1767_028:0199b15": "能斷善根。為二。先問。次答。初問為三。一明",
    "T38n1767_028:0199b16": "知根。二明執爭。三結問。何故作不定說致令",
    "T38n1767_028:0199b17": "起爭。初明知根亦應知。過去特是略爾。如是",
    "T38n1767_028:0199b18": "眾生下次明執爭。因茲廣出爭論之相。開善",
    "T38n1767_028:0199b19": "云。二十爭論。冶城云二十一爭論(云云)。三如",
    "T38n1767_028:0199b20": "其如來下結難(云云)。次答中佛具答三問。此卷",
    "T38n1767_028:0199b21": "內答前兩問。後卷初答第三問。答初為二。初",
    "T38n1767_028:0199b22": "正明說教不定。次廣明不定法。初文為四。一",
    "T38n1767_028:0199b23": "明理深難解。二出愚智兩人。三明須不定說。",
    "T38n1767_028:0199b24": "四結知根力即四悉意。初言理深者。非六凡",
    "T38n1767_028:0199b25": "識所知。唯聖智能解故是理深。此第一義意。",
    "T38n1767_028:0199b26": "次愚智中又二。先出智。次出愚。初智人聞有",
    "T38n1767_028:0199b27": "知無聞無知有。聞有無知非有無。一二等亦",
    "T38n1767_028:0199b28": "如是。次愚人聞有執有以拒無。聞無是無而",
    "T38n1767_028:0199b29": "非有。聞亦有無以封雙存。聞俱棄而著兩捨。",
    "T38n1767_028:0199c01": "面聞尚然。末世轉尤斯由不解。對治悉意。三",
    "T38n1767_028:0199c02": "如來所有下須說不定。此總據不定。有法譬",
    "T38n1767_028:0199c03": "合。初法者。為度眾生須說不定。本令得益。不",
    "T38n1767_028:0199c04": "令其執不定為爭。次譬中如醫用藥元為差",
    "T38n1767_028:0199c05": "病。終不願其服藥成病。合譬中為國土封疆",
    "T38n1767_028:0199c06": "不同豈可一類。一類則無益國土者。如多寒",
    "T38n1767_028:0199c07": "國用毛褥著皮。鞾時節者。饑饉時乞唯得肉",
    "T38n1767_028:0199c08": "食。為他語者。如九住言不見十住言少見。為",
    "T38n1767_028:0199c09": "人者。隨人根性。此即為人意也。四結知根力。",
    "T38n1767_028:0199c10": "即世界意(云云)。有一經文無結應是遺漏。於一",
    "T38n1767_028:0199c11": "名下。二廣出不定法又三。初正明不定法。次",
    "T38n1767_028:0199c12": "引證。三結非二乘所知。初文又二。初名義不",
    "T38n1767_028:0199c13": "定。後廣略不定。初名義中二。初列章門次解",
    "T38n1767_028:0199c14": "釋。初列中列三章門如經。若欲對明應有六",
    "T38n1767_028:0199c15": "句。對一名說無量名。應云對無量名說一名。",
    "T38n1767_028:0199c16": "對一義說無量名。應云對無量義說一名。對",
    "T38n1767_028:0199c17": "無量義說無量名。應云對無量名說無量義。",
    "T38n1767_028:0199c18": "今文略舉一邊。云何一名下釋出。先釋三章",
    "T38n1767_028:0199c19": "門。後重釋第二門。釋初章舉涅槃一名具含",
    "T38n1767_028:0199c20": "眾名。大亮云。涅槃八味之都名眾德之總稱。",
    "T38n1767_028:0199c21": "意在於此。而諸師種種翻涅槃者。亦只因此",
    "T38n1767_028:0199c22": "而生爭論。次釋一義說無量名。舉帝釋釋者",
    "T38n1767_028:0199c23": "與前何異。前寄法後寄人下重釋。中復寄五",
    "T38n1767_028:0199c24": "陰者此寄果法。亦是一義而復多名。種種分",
    "T38n1767_028:0199c25": "別令易解故。河西翻婆蹉婆為好嚴飾。昔好",
    "T38n1767_028:0199c26": "衣布施今報得麗服。富闌陀羅翻為調伏諸",
    "T38n1767_028:0199c27": "根明。天帝外以麗服嚴容。內以善法調意。摩",
    "T38n1767_028:0199c28": "佉婆翻為無勝。無過超諸天故。因陀羅翻為",
    "T38n1767_028:0199c29": "光明。光明最勝。千眼者一時知千義斷千事。",
    "T38n1767_028:0200a01": "金剛者身相堅固。三釋無量義說無量名者。",
    "T38n1767_028:0200a02": "就如來萬德具足釋之。即是無量義。一義一",
    "T38n1767_028:0200a03": "名即是無量名。八智有三解。一云。常等無常",
    "T38n1767_028:0200a04": "等八。二云。四諦各有法比為八。數人就欲界",
    "T38n1767_028:0200a05": "論法。色無色為比。論家就現在論法。過未為",
    "T38n1767_028:0200a06": "比。三云。優婆塞戒經有八智。七如梵行中七",
    "T38n1767_028:0200a07": "善法。足一知根。四復有一義下。重釋。第二章",
    "T38n1767_028:0200a08": "門。前約帝釋止就善義有無量名。名不通惡。",
    "T38n1767_028:0200a09": "為顯斯意重約五陰。此是有漏。復名顛倒。陰",
    "T38n1767_028:0200a10": "是苦諦境為念處所觀。觀色不淨受苦想行",
    "T38n1767_028:0200a11": "無我識無常。復名四念處。但除色陰餘四陰",
    "T38n1767_028:0200a12": "即是四識住處。陰通內外故名四食。能通名",
    "T38n1767_028:0200a13": "道因。於實法。有假名時故云時。體即無相名",
    "T38n1767_028:0200a14": "第一義。三修即身戒心煩惱者。正在行陰。解",
    "T38n1767_028:0200a15": "脫者即有為解脫。亦名十二因緣者。即以五",
    "T38n1767_028:0200a16": "陰為因緣體。亦名三乘者。能成三乘之身。餘",
    "T38n1767_028:0200a17": "皆可解不復釋(云云)。善男子如來世尊下。第二",
    "T38n1767_028:0200a18": "明廣略不定為三。初列四章門。次云何下釋",
    "T38n1767_028:0200a19": "出。三結。釋中云。世諦為第一義者。阿之言無",
    "T38n1767_028:0200a20": "若之言智。謂其得無生智此即約世諦說第",
    "T38n1767_028:0200a21": "一義諦。餘可意推。三是故隨人下結又二。先",
    "T38n1767_028:0200a22": "結不定。次我若當於下。結知根力又二。初明",
    "T38n1767_028:0200a23": "佛知有智人下。明非淺識所知。次何以故下。",
    "T38n1767_028:0200a24": "明為人不定。不為五人說五種法者。不用對",
    "T38n1767_028:0200a25": "治但用為人。只教慳人戒忍禪慧自能行施。",
    "T38n1767_028:0200a26": "破戒之人令禪慧等自能持戒。是故我先下。",
    "T38n1767_028:0200a27": "第二引證。廣略說法下。第三結非二乘所知。",
    "T38n1767_028:0200a28": "善男子如汝所言下。第二答第二執爭之問",
    "T38n1767_028:0200a29": "又二。先略答。次廣答。初略中言第五解力。亦",
    "T38n1767_028:0200b01": "云欲力。是知眾生欲解之法。文又云是二力",
    "T38n1767_028:0200b02": "者。由第四力名根力。第五名解力。以成二力。",
    "T38n1767_028:0200b03": "善男子若言如來下。第二廣答中。明佛赴緣",
    "T38n1767_028:0200b04": "異說眾生不解致成爭論。凡二十一條。一是",
    "T38n1767_028:0200b05": "涅槃不涅槃。須解異部。菩薩婆多。據事明畢",
    "T38n1767_028:0200b06": "竟涅槃。曇無德及僧祇。據理云不畢竟涅槃。",
    "T38n1767_028:0200b07": "古來評云。婆多非而短。無德是而長。皆失佛",
    "T38n1767_028:0200b08": "意。文云。若言如來畢竟涅槃不畢竟涅槃。同",
    "T38n1767_028:0200b09": "是爭論不得我意。云何評之妄判長短。河西",
    "T38n1767_028:0200b10": "云。畢竟是斷不畢竟是常。言斷常者豈是斷",
    "T38n1767_028:0200b11": "常。乃是非斷非常能斷能常。言斷不違常言",
    "T38n1767_028:0200b12": "常不違斷。斷常不相異斷常俱圓滿。觀師云。",
    "T38n1767_028:0200b13": "佛赴機說何得是非則失佛意。如醫治病授",
    "T38n1767_028:0200b14": "藥不同。弟子不解妄執失旨。此初爭論又二。",
    "T38n1767_028:0200b15": "初章門。次解釋。釋中又二。初釋執定涅槃。次",
    "T38n1767_028:0200b16": "釋執不定涅槃。前文又二。先釋。次結。初文者",
    "T38n1767_028:0200b17": "佛為五事說涅槃。一為諸仙。二為力士。三為",
    "T38n1767_028:0200b18": "純陀。四為須跋。五為世王。先為諸仙者。然仙",
    "T38n1767_028:0200b19": "生香山而言展轉者。從於諸天轉至山上仙",
    "T38n1767_028:0200b20": "人住處皆得羅漢。有權有實。破其保常故說",
    "T38n1767_028:0200b21": "無常。拘尸那下第二為力士。有一工巧下第",
    "T38n1767_028:0200b22": "三為純陀。王舍城下第四為須跋。羅閱祇下",
    "T38n1767_028:0200b23": "第五為世王。失通墮而不死者以餘勢故。頻",
    "T38n1767_028:0200b24": "婆娑羅王亦云瓶沙。國曰摩伽陀。亦云摩竭",
    "T38n1767_028:0200b25": "提。羅閱祇此翻王舍城。後總結可解。菩薩二",
    "T38n1767_028:0200b26": "種下。第二釋執定不涅槃又二。先釋。次結。初",
    "T38n1767_028:0200b27": "文者。為假名菩薩言不涅槃。真實菩薩即不",
    "T38n1767_028:0200b28": "言涅槃及非涅槃。此菩薩能知如來非常。非",
    "T38n1767_028:0200b29": "無常。豈偏作常無常解。善男子有諸眾生下。",
    "T38n1767_028:0200c01": "第二爭論明有我無我者。須善異部意。數人",
    "T38n1767_028:0200c02": "宗薩婆多純明無我。破諸外道謂之邪我。無",
    "T38n1767_028:0200c03": "假名我一向明無。雖明無我終了無我無常。",
    "T38n1767_028:0200c04": "而得入道不同外道。論人同曇無德明有假",
    "T38n1767_028:0200c05": "我。破諸外道即陰離陰。有相續假我因成假",
    "T38n1767_028:0200c06": "我。復言實法念念遷滅。無復假名相續假我",
    "T38n1767_028:0200c07": "因成假我。復言實法念念滅故無我。假名相",
    "T38n1767_028:0200c08": "續不斷故有我。又云。真諦無我世諦有我。此",
    "T38n1767_028:0200c09": "即一向明有我義。而此二家不得佛意故成",
    "T38n1767_028:0200c10": "爭論。招提解云。此之二文明我無我者以破",
    "T38n1767_028:0200c11": "兩病。言有我者破邪見無我不言假我。言無",
    "T38n1767_028:0200c12": "我者破即離我。常見之人直說無我亦不言",
    "T38n1767_028:0200c13": "假。真諦難云。若我無我破我無我者。有此理",
    "T38n1767_028:0200c14": "不理中。若不得有我無我者。亦應不得用我",
    "T38n1767_028:0200c15": "無我破病。更並生死之中既用我無我破病。",
    "T38n1767_028:0200c16": "涅槃中亦應用常無常破病。若涅槃唯有常",
    "T38n1767_028:0200c17": "不得有無常者。生死中唯得是無我不得有",
    "T38n1767_028:0200c18": "我。若中論云。諸佛或說我或說於無我。諸法",
    "T38n1767_028:0200c19": "實相中無我無非我。應將此意例諸爭論。就",
    "T38n1767_028:0200c20": "文為二。先明有我。次明無我。初又二前明相",
    "T38n1767_028:0200c21": "續假我以破邪見無我。次又我一時下。明因",
    "T38n1767_028:0200c22": "成我又二。初正明因成。次明因成所成。初文",
    "T38n1767_028:0200c23": "者文云。我者即性。舊有二解。一云。是佛性之",
    "T38n1767_028:0200c24": "性。引前文云。二十五有有我不耶(云云)。二還以",
    "T38n1767_028:0200c25": "假名性為我性。性即是體體即因成。三假之",
    "T38n1767_028:0200c26": "中唯因成是體續待是用。內謂四陰外謂四",
    "T38n1767_028:0200c27": "大。十二緣者色心之總名。眾生者假名性也。",
    "T38n1767_028:0200c28": "此等成身即因成假。若為其作佛性義者。眾",
    "T38n1767_028:0200c29": "生具為五陰所成。佛性正約眾生。身內五陰",
    "T38n1767_028:0201a01": "實法性也。心界者五陰中心王也。功德業行",
    "T38n1767_028:0201a02": "下。次明因成所成。業行即因。自在天即果。修",
    "T38n1767_028:0201a03": "因得果。言自在者。不止但標欲自在天。總語",
    "T38n1767_028:0201a04": "諸天升舉自在。世者餘四趣也。復於異時下。",
    "T38n1767_028:0201a05": "第二明無我又二。先佛說。後起執。初為三。一",
    "T38n1767_028:0201a06": "假問。二假答。三觀無我得益。問為三。一問名",
    "T38n1767_028:0201a07": "云何名我。二問體誰是我。三問何緣故我。我",
    "T38n1767_028:0201a08": "時即為下二假答。答為三。初總大意答。次別",
    "T38n1767_028:0201a09": "答。三結無益。大意為二。先舉章門。次釋出。如",
    "T38n1767_028:0201a10": "汝所問下二別答三問。大意已足。何須別答。",
    "T38n1767_028:0201a11": "然總論無我。次答別假名假體假因緣。初答",
    "T38n1767_028:0201a12": "假名中而言期者。河西云。如人期契應期而",
    "T38n1767_028:0201a13": "來即是合義。不應期者是不合義。五陰和合即",
    "T38n1767_028:0201a14": "成假名故是期義。次舉業以答體問。次舉愛",
    "T38n1767_028:0201a15": "以答緣問。業正能成果故是體義。愛是煩惱",
    "T38n1767_028:0201a16": "潤生於業復是緣義。譬如二手下三結無又",
    "T38n1767_028:0201a17": "四。一明假名故有即先譬。次合二手能出聲。",
    "T38n1767_028:0201a18": "其聲譬體相拍譬愛。比丘一切下。第二明即",
    "T38n1767_028:0201a19": "離皆無。諸外道下第三簡也。文云。終不離陰",
    "T38n1767_028:0201a20": "者。外道起於即離之計。此中云。離陰無是處",
    "T38n1767_028:0201a21": "者。云何解此為兩。一云。元本皆計即陰是我。",
    "T38n1767_028:0201a22": "無計離陰於草木計我。佛破即陰無我。即更",
    "T38n1767_028:0201a23": "計離陰有我。今此中存破。故云若離陰有我",
    "T38n1767_028:0201a24": "無有是處。二云。佛法小乘亦有計即陰我義。",
    "T38n1767_028:0201a25": "所以破之。亦不得計離陰有我。一切眾生下。",
    "T38n1767_028:0201a26": "第四結無我。爾時多有下。第三觀無我得益。",
    "T38n1767_028:0201a27": "當時說此會機得益。後執成爭(云云)。善男子我",
    "T38n1767_028:0201a28": "於經中下。第三有中陰無中陰爭論。婆沙云。",
    "T38n1767_028:0201a29": "育多提色婆說。地受生定有中陰。毘婆闍婆",
    "T38n1767_028:0201b01": "云。定無中陰。薩婆多亦言定有。論家亦云有。",
    "T38n1767_028:0201b02": "舉業利鈍如[矛*(替-曰+貝)]矛離手。惡業強者直入地獄。",
    "T38n1767_028:0201b03": "善業強者徑生人天。並無中陰。文中前說定",
    "T38n1767_028:0201b04": "有有三復次。後說定無有四復次。若說有中",
    "T38n1767_028:0201b05": "陰即有六有。又六有者只是六道。佛為帝釋",
    "T38n1767_028:0201b06": "別開修羅。修羅只是鬼道則但五而不六。善",
    "T38n1767_028:0201b07": "男子復說有退下。第四爭論。數人明無漏有",
    "T38n1767_028:0201b08": "退。如初果見諦一向無退。入思惟中二果用",
    "T38n1767_028:0201b09": "等智斷惑即有退義。羅漢無漏理應不退。前",
    "T38n1767_028:0201b10": "兩果退牽羅漢退。舉沙井喻。上下有甎中間",
    "T38n1767_028:0201b11": "有沙。中沙既頹上去到下。論家云。無漏不退。",
    "T38n1767_028:0201b12": "但禪定退修得欲界電光之定。此定難捉有",
    "T38n1767_028:0201b13": "時退失名之為退。無漏無退文中。先明退。次",
    "T38n1767_028:0201b14": "執無退。初退又三。法譬合。法又三。先通明比",
    "T38n1767_028:0201b15": "丘退。二別明羅漢。三通舉六人。初通明中二。",
    "T38n1767_028:0201b16": "先通明。次明退緣有五因緣。次復有二種下。",
    "T38n1767_028:0201b17": "是別明羅漢又二。初直云羅漢有退。次別舉",
    "T38n1767_028:0201b18": "瞿坻即是死想羅漢。我復或說下。三通舉六",
    "T38n1767_028:0201b19": "人。一退。二不退。三慧。四俱。五時。六不時。時",
    "T38n1767_028:0201b20": "鈍好退不時利不退。次善男子下舉譬。三煩",
    "T38n1767_028:0201b21": "惱亦爾下是合譬。因緣者即外惡緣。而羅漢",
    "T38n1767_028:0201b22": "下二正明不退。內無惡因外不能亂所以無",
    "T38n1767_028:0201b23": "退。善男子我經中下。第五爭論。明佛身有為",
    "T38n1767_028:0201b24": "無為。薩婆多說有為。僧祇說無為。成論兩說。",
    "T38n1767_028:0201b25": "絕言故無。為寄言故有為。應身有為真身無",
    "T38n1767_028:0201b26": "為。文中先明有為。次明無為。善男子我經中",
    "T38n1767_028:0201b27": "說十二因緣下第六爭論。先明執。次解釋。初",
    "T38n1767_028:0201b28": "文者。薩婆多執因緣是有為。僧祇說是無為。",
    "T38n1767_028:0201b29": "言有為者。謂三世因果輪轉無窮寧非有為。",
    "T38n1767_028:0201c01": "言無為者。十二因緣理是無為。雖因果無常",
    "T38n1767_028:0201c02": "而其理無為。初執文中二。先執有。為次執無",
    "T38n1767_028:0201c03": "為。次解釋中。先唱章門。次釋。初句云。不從",
    "T38n1767_028:0201c04": "緣生。謂未來十二支者。然未來但有生死兩",
    "T38n1767_028:0201c05": "支云何言十二耶。即事未有輪轉必然。雖不",
    "T38n1767_028:0201c06": "從緣十二義足。豈非無為。用此一句證是無",
    "T38n1767_028:0201c07": "為。餘三句便來。釋第二句云。從緣生非十二",
    "T38n1767_028:0201c08": "者。即是羅漢已壞三因復無生死。即是已破",
    "T38n1767_028:0201c09": "十二緣竟。而此身五陰從十二緣得(云云)。釋後",
    "T38n1767_028:0201c10": "兩句可見(云云)。我經中說一切眾生下。第七爭",
    "T38n1767_028:0201c11": "論心常無常。薩婆多云。心無相續即是無常。",
    "T38n1767_028:0201c12": "僧祇云。心有相續即是常義。成論用薩婆提",
    "T38n1767_028:0201c13": "義。心有相續即是常也。文為二。先執心常。次",
    "T38n1767_028:0201c14": "執無常。初執常云。四大散壞是身破滅。作善",
    "T38n1767_028:0201c15": "業者心即上行即生好處。還將此心至於好",
    "T38n1767_028:0201c16": "處。豈非常義。作惡亦爾。我經中說下。第八爭",
    "T38n1767_028:0201c17": "論五欲障道不障道。薩婆多云障道。僧祇云",
    "T38n1767_028:0201c18": "不障。成論有障不障。皆有其義。我經中說遠",
    "T38n1767_028:0201c19": "離下。第九爭論世第一在欲界通三界。若薩",
    "T38n1767_028:0201c20": "婆多云。色界四根本禪能發世第一法。曇無",
    "T38n1767_028:0201c21": "德人云。色欲兩界通發五方便。無有論明無",
    "T38n1767_028:0201c22": "色界發五方便者。唯犢子部云三界併發。在",
    "T38n1767_028:0201c23": "凡夫時已作等智斷惑至無色界。而後時更",
    "T38n1767_028:0201c24": "修無漏斷惑至無色界。仍前所斷即發方便",
    "T38n1767_028:0201c25": "故云三界併發。文中為三。即各執一界。我經",
    "T38n1767_028:0201c26": "中說四種施下。第十爭論施通三業不通三",
    "T38n1767_028:0201c27": "業。成論云。唯在意地。以捨財相應思為正體。",
    "T38n1767_028:0201c28": "亦以身口暢之。毘曇用薩婆多云。施定三業",
    "T38n1767_028:0201c29": "但意地善故身口亦善。文為二。先執在意。次",
    "T38n1767_028:0202a01": "通五陰。明四句施主信因果等並是意地後",
    "T38n1767_028:0202a02": "明色力等是身辨是口命是意。我於一時下。",
    "T38n1767_028:0202a03": "第十一爭論有三無為無三無為。然諸部中",
    "T38n1767_028:0202a04": "不見計無三無為者。何有此文。此亦有意。若",
    "T38n1767_028:0202a05": "成論人云。三無為既同是無為寧有異體。此",
    "T38n1767_028:0202a06": "即是計無三無為。數人計三無為別有異體。",
    "T38n1767_028:0202a07": "既言三種豈無異體。此即計有三無為義。我",
    "T38n1767_028:0202a08": "又一時為跋波下。第十二爭論有造色無造",
    "T38n1767_028:0202a09": "色。毘曇定有。因四大故有形顯等色。成論則",
    "T38n1767_028:0202a10": "無。文即為二。初明有者又為二。初明能造之",
    "T38n1767_028:0202a11": "四大。譬如因鏡下。第二出青黃等是所造色。",
    "T38n1767_028:0202a12": "輕重澁滑是所造之觸。次明無造。文極略不",
    "T38n1767_028:0202a13": "廣者。以就事為言多因四大則有造義。故不",
    "T38n1767_028:0202a14": "廣明無。往昔一時下。第十三爭論有無作色無",
    "T38n1767_028:0202a15": "無作色。薩婆多定云無作有色。成論曇無德",
    "T38n1767_028:0202a16": "定云無作非色。僧祇總云無作不可言有色",
    "T38n1767_028:0202a17": "無色。文中先執有色。非異色因果者。異色是",
    "T38n1767_028:0202a18": "心。言無作不為心作因又不作心果。故知是",
    "T38n1767_028:0202a19": "色。河西云。不生餘色。文亦二。先明有。次明",
    "T38n1767_028:0202a20": "無。我於經中下。第十四爭論明有心數無心",
    "T38n1767_028:0202a21": "數。薩婆多別有異體心數一時俱起。僧祇說",
    "T38n1767_028:0202a22": "無心數。佛陀提婆無異體起。亦相次前起為",
    "T38n1767_028:0202a23": "心。後起為數。成論同之。就文為二。前明無心",
    "T38n1767_028:0202a24": "數。次明有心數。就明無中二。先舉聖人十二",
    "T38n1767_028:0202a25": "因緣。次正明凡夫十二因緣。於中又二。先明",
    "T38n1767_028:0202a26": "後即前。次明前生後。既其相即即是一也。故",
    "T38n1767_028:0202a27": "無心數。初文可細尋之。從受因緣下。二明前",
    "T38n1767_028:0202a28": "生後須細尋。釋此中言受。或謂以未來生支",
    "T38n1767_028:0202a29": "為受非今世支。我於經中作如是說下。二執",
    "T38n1767_028:0202b01": "有心數。亦具約五陰十二緣明其相可見。雖",
    "T38n1767_028:0202b02": "復相生而不相即。故是別有心數不同。我或",
    "T38n1767_028:0202b03": "時說下。第十五爭論明五有六有。餘部多說",
    "T38n1767_028:0202b04": "五道。唯犢子部說有六道。釋論亦言有六。然",
    "T38n1767_028:0202b05": "修羅一道婆娑二釋。一云天攝。二云鬼攝。言",
    "T38n1767_028:0202b06": "一有者通是一有為。私謂通是二十五有中",
    "T38n1767_028:0202b07": "一有。所言通者如下三趣。亦只通為一有。不",
    "T38n1767_028:0202b08": "同人天各離為多有。即人四天十七。二即因",
    "T38n1767_028:0202b09": "果善惡。三即三界。四即四生。五即五道。六即",
    "T38n1767_028:0202b10": "六道。七即七識處。河西云。色無色足五道為",
    "T38n1767_028:0202b11": "七。八即八福。河西云。色無色足六道為八福。",
    "T38n1767_028:0202b12": "此不應然。三塗云何是福。九即九眾生。居二",
    "T38n1767_028:0202b13": "十五有等。河西云。九即八禪及欲界。我往一",
    "T38n1767_028:0202b14": "時下。第十六爭論五戒八戒具受不具受。薩",
    "T38n1767_028:0202b15": "婆多具受乃得。成論不具亦得。如優婆塞戒",
    "T38n1767_028:0202b16": "經云。直受三歸未受一戒。即名無分優婆塞。",
    "T38n1767_028:0202b17": "如是二分多分滿分。又人師解云。併受五但",
    "T38n1767_028:0202b18": "持一二名一二分(云云)。文為二。先明五戒不具。",
    "T38n1767_028:0202b19": "次明八戒具。但是互出。我於經中下。第十七",
    "T38n1767_028:0202b20": "明犯重失不失。四卷毘曇有犯重捨即是失。",
    "T38n1767_028:0202b21": "故毘曇云。調御戒律儀有五時捨。一邪見增。",
    "T38n1767_028:0202b22": "二法滅盡。三命根斷。四犯重禁。五罷道時。若",
    "T38n1767_028:0202b23": "雜心毘曇更增損之。但是薉戒除法．滅盡及",
    "T38n1767_028:0202b24": "犯重禁並言不捨。二根生時不入僧數。又非",
    "T38n1767_028:0202b25": "尼攝。餘部多言不失。文為二。初執定失。次執",
    "T38n1767_028:0202b26": "不失。到道即真無漏。示道即相似無漏。受道",
    "T38n1767_028:0202b27": "即持戒。污道即犯戒。我於經下。第十八明一",
    "T38n1767_028:0202b28": "乘三乘。諸部之中無此計。何者一三皆是大",
    "T38n1767_028:0202b29": "乘所說非其境界。所以無此。文云。一乘一道",
    "T38n1767_028:0202c01": "一因等。並云。不解我意者。法華明解一乘一",
    "T38n1767_028:0202c02": "道。即知三乘同還一理。即是此乘何得言非。",
    "T38n1767_028:0202c03": "解云。前文亦云。能得常住二子不墮惡道。此",
    "T38n1767_028:0202c04": "那更云。執常不解佛意。何異執一乘一道不",
    "T38n1767_028:0202c05": "解佛意耶。又若言三乘同歸一乘得成佛者。",
    "T38n1767_028:0202c06": "大論何故問云。聲聞人成佛不成佛。論主答",
    "T38n1767_028:0202c07": "云。此事非論義者所知。若爾豈可得言同歸",
    "T38n1767_028:0202c08": "一理為定是耶。文中二。初明皆得佛道即是",
    "T38n1767_028:0202c09": "一乘。後明不得即是三乘。言羅漢二種現在",
    "T38n1767_028:0202c10": "未來者。現在正斷未來不生。我經中下。第十",
    "T38n1767_028:0202c11": "九明佛性離眾生即眾生。諸部亦無。並是近",
    "T38n1767_028:0202c12": "代所計即離。當果與真神即是離眾生有。心",
    "T38n1767_028:0202c13": "及眾生即眾生有。並不得佛意。文中二。先舉",
    "T38n1767_028:0202c14": "六事及三文明離。後說眾生即是佛性。以是",
    "T38n1767_028:0202c15": "因緣下。第二十犯四重人有佛性無佛性。開",
    "T38n1767_028:0202c16": "善云。二十者此還屬第十九佛性即離之義。",
    "T38n1767_028:0202c17": "若冶城云二十一。此是第二十何故屬前。前",
    "T38n1767_028:0202c18": "云即眾生離眾生。此中云作五逆犯重佛性",
    "T38n1767_028:0202c19": "有無。云何是同故為異。我於處處下。第二十",
    "T38n1767_028:0202c20": "一有十方佛無十方佛。薩婆多明無。僧祇明",
    "T38n1767_028:0202c21": "有。成實一世界則無。多世界則有。",
    "T38n1767_028:0202c22": "大般涅槃經疏卷第二十八"
}