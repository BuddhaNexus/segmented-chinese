{
    "T10n0279_002:0005b20": "大方廣佛華嚴經卷第二",
    "T10n0279_002:0005b22": "于闐國三藏實叉難陀奉　制譯",
    "T10n0279_002:0005b23": "世主妙嚴品第一之二",
    "T10n0279_002:0005b24": "爾時，如來道場眾海，悉已雲集；無邊品類，周",
    "T10n0279_002:0005b25": "匝遍滿；形色部從，各各差別；隨所來方，親近",
    "T10n0279_002:0005b26": "世尊，一心瞻仰。此諸眾會，已離一切煩惱心",
    "T10n0279_002:0005b27": "垢及其餘習，摧重障山，見佛無礙。如是皆",
    "T10n0279_002:0005b28": "以毘盧遮那如來往昔之時，於劫海中修菩",
    "T10n0279_002:0005b29": "薩行，以四攝事而曾攝受；一一佛所種善",
    "T10n0279_002:0005c01": "根時，皆已善攝種種方便，教化成熟，令其安",
    "T10n0279_002:0005c02": "立一切智道；種無量善，獲眾大福，悉已入於",
    "T10n0279_002:0005c03": "方便願海；所行之行，具足清淨；於出離道，已",
    "T10n0279_002:0005c04": "能善出；常見於佛，分明照了；以勝解力入於",
    "T10n0279_002:0005c05": "如來功德大海，得於諸佛解脫之門遊戲神",
    "T10n0279_002:0005c06": "通。所謂：妙焰海大自在天王，得法界、虛空界",
    "T10n0279_002:0005c07": "寂靜方便力解脫門；自在名稱光天王，得普",
    "T10n0279_002:0005c08": "觀一切法悉自在解脫門；清淨功德眼天王，",
    "T10n0279_002:0005c09": "得知一切法不生、不滅、不來、不去、無功用行解",
    "T10n0279_002:0005c10": "脫門；可愛樂大慧天王，得現見一切法真實",
    "T10n0279_002:0005c11": "相智慧海解脫門；不動光自在天王，得與眾",
    "T10n0279_002:0005c12": "生無邊安樂大方便定解脫門；妙莊嚴眼天",
    "T10n0279_002:0005c13": "王，得令觀寂靜法滅諸癡暗怖解脫門；善思",
    "T10n0279_002:0005c14": "惟光明天王，得善入無邊境界不起一切諸",
    "T10n0279_002:0005c15": "有思惟業解脫門；可愛樂大智天王，得普往",
    "T10n0279_002:0005c16": "十方說法而不動無所依解脫門；普音莊嚴",
    "T10n0279_002:0005c17": "幢天王，得入佛寂靜境界普現光明解脫門；",
    "T10n0279_002:0005c18": "名稱光善精進天王，得住自所悟處而以無",
    "T10n0279_002:0005c19": "邊廣大境界為所緣解脫門。爾時，妙焰海天",
    "T10n0279_002:0005c20": "王，承佛威力，普觀一切自在天眾而說頌",
    "T10n0279_002:0005c21": "言：",
    "T10n0279_002:0005c22": "「佛身普遍諸大會，　　充滿法界無窮盡，",
    "T10n0279_002:0005c23": "　寂滅無性不可取，　　為救世間而出現。",
    "T10n0279_002:0005c24": "　如來法王出世間，　　能然照世妙法燈，",
    "T10n0279_002:0005c25": "　境界無邊亦無盡，　　此自在名之所證。",
    "T10n0279_002:0005c26": "　佛不思議離分別，　　了相十方無所有，",
    "T10n0279_002:0005c27": "　為世廣開清淨道，　　如是淨眼能觀見。",
    "T10n0279_002:0005c28": "　如來智慧無邊際，　　一切世間莫能測，",
    "T10n0279_002:0005c29": "　永滅眾生癡暗心，　　大慧入此深安住。",
    "T10n0279_002:0006a01": "　如來功德不思議，　　眾生見者煩惱滅，",
    "T10n0279_002:0006a02": "　普使世間獲安樂，　　不動自在天能見。",
    "T10n0279_002:0006a03": "　眾生癡暗常迷覆，　　如來為說寂靜法，",
    "T10n0279_002:0006a04": "　是則照世智慧燈，　　妙眼能知此方便。",
    "T10n0279_002:0006a05": "　如來清淨妙色身，　　普現十方無有比，",
    "T10n0279_002:0006a06": "　此身無性無依處，　　善思惟天所觀察。",
    "T10n0279_002:0006a07": "　如來音聲無限礙，　　堪受化者靡不聞，",
    "T10n0279_002:0006a08": "　而佛寂然恒不動，　　此樂智天之解脫。",
    "T10n0279_002:0006a09": "　寂靜解脫天人主，　　十方無處不現前，",
    "T10n0279_002:0006a10": "　光明照耀滿世間，　　此無礙法嚴幢見。",
    "T10n0279_002:0006a11": "　佛於無邊大劫海，　　為眾生故求菩提，",
    "T10n0279_002:0006a12": "　種種神通化一切，　　名稱光天悟斯法。」",
    "T10n0279_002:0006a13": "復次，可愛樂法光明幢天王，得普觀一切眾",
    "T10n0279_002:0006a14": "生根為說法斷疑解脫門；淨莊嚴海天王，得",
    "T10n0279_002:0006a15": "隨憶念令見佛解脫門；最勝慧光明天王，得",
    "T10n0279_002:0006a16": "法性平等無所依莊嚴身解脫門；自在智慧",
    "T10n0279_002:0006a17": "幢天王，得了知一切世間法一念中安立不",
    "T10n0279_002:0006a18": "思議莊嚴海解脫門；樂寂靜天王，得於一",
    "T10n0279_002:0006a19": "毛孔現不思議佛剎無障礙解脫門；普智眼",
    "T10n0279_002:0006a20": "天王，得入普門觀察法界解脫門；樂旋慧天",
    "T10n0279_002:0006a21": "王，得為一切眾生種種出現無邊劫常現前",
    "T10n0279_002:0006a22": "解脫門；善種慧光明天王，得觀一切世間境",
    "T10n0279_002:0006a23": "界入不思議法解脫門；無垢寂靜光天王，得",
    "T10n0279_002:0006a24": "示一切眾生出要法解脫門；廣大清淨光天",
    "T10n0279_002:0006a25": "王，得觀察一切應化眾生令入佛法解脫門。",
    "T10n0279_002:0006a26": "爾時，可愛樂法光明幢天王，承佛威力，普",
    "T10n0279_002:0006a27": "觀一切少廣天、無量廣天、廣果天眾而說頌",
    "T10n0279_002:0006a28": "言：",
    "T10n0279_002:0006a29": "「諸佛境界不思議，　　一切眾生莫能測，",
    "T10n0279_002:0006b01": "　普令其心生信解，　　廣大意樂無窮盡。",
    "T10n0279_002:0006b02": "　若有眾生堪受法，　　佛威神力開導彼，",
    "T10n0279_002:0006b03": "　令其恒覩佛現前，　　嚴海天王如是見。",
    "T10n0279_002:0006b04": "　一切法性無所依，　　佛現世間亦如是，",
    "T10n0279_002:0006b05": "　普於諸有無依處，　　此義勝智能觀察。",
    "T10n0279_002:0006b06": "　隨諸眾生心所欲，　　佛神通力皆能現，",
    "T10n0279_002:0006b07": "　各各差別不思議，　　此智幢王解脫海。",
    "T10n0279_002:0006b08": "　過去所有諸國土，　　一毛孔中皆示現，",
    "T10n0279_002:0006b09": "　此是諸佛大神通，　　愛樂寂靜能宣說。",
    "T10n0279_002:0006b10": "　一切法門無盡海，　　同會一法道場中，",
    "T10n0279_002:0006b11": "　如是法性佛所說，　　智眼能明此方便。",
    "T10n0279_002:0006b12": "　十方所有諸國土，　　悉在其中而說法，",
    "T10n0279_002:0006b13": "　佛身無去亦無來，　　愛樂慧旋之境界。",
    "T10n0279_002:0006b14": "　佛觀世法如光影，　　入彼甚深幽奧處，",
    "T10n0279_002:0006b15": "　說諸法性常寂然，　　善種思惟能見此。",
    "T10n0279_002:0006b16": "　佛善了知諸境界，　　隨眾生根雨法雨，",
    "T10n0279_002:0006b17": "　為啟難思出要門，　　此寂靜天能悟入。",
    "T10n0279_002:0006b18": "　世尊恒以大慈悲，　　利益眾生而出現，",
    "T10n0279_002:0006b19": "　等雨法雨充其器，　　清淨光天能演說。」",
    "T10n0279_002:0006b20": "復次，清淨慧名稱天王，得了達一切眾生解",
    "T10n0279_002:0006b21": "脫道方便解脫門；最勝見天王，得隨一切諸",
    "T10n0279_002:0006b22": "天眾所樂如光影普示現解脫門；寂靜德天",
    "T10n0279_002:0006b23": "王，得普嚴淨一切佛境界大方便解脫門；須",
    "T10n0279_002:0006b24": "彌音天王，得隨諸眾生永流轉生死海解脫",
    "T10n0279_002:0006b25": "門；淨念眼天王，得憶念如來調伏眾生行解",
    "T10n0279_002:0006b26": "脫門；可愛樂普照天王，得普門陀羅尼海所",
    "T10n0279_002:0006b27": "流出解脫門；世間自在主天王，得能令眾生",
    "T10n0279_002:0006b28": "值佛生信藏解脫門；光焰自在天王，得能令",
    "T10n0279_002:0006b29": "一切眾生聞法信喜而出離解脫門；樂思惟法",
    "T10n0279_002:0006c01": "變化天王，得入一切菩薩調伏行如虛空無",
    "T10n0279_002:0006c02": "邊無盡解脫門；變化幢天王，得觀眾生無",
    "T10n0279_002:0006c03": "量煩惱普悲智解脫門星宿音妙莊嚴天王，得放光現佛三輪攝化解脫門。爾時，清淨慧名稱天",
    "T10n0279_002:0006c04": "王，承佛威力，普觀一切少淨天、無量淨天、遍",
    "T10n0279_002:0006c05": "淨天眾而說頌言：",
    "T10n0279_002:0006c06": "「了知法性無礙者，　　普現十方無量剎，",
    "T10n0279_002:0006c07": "　說佛境界不思議，　　令眾同歸解脫海。",
    "T10n0279_002:0006c08": "　如來處世無所依，　　譬如光影現眾國，",
    "T10n0279_002:0006c09": "　法性究竟無生起，　　此勝見王所入門。",
    "T10n0279_002:0006c10": "　無量劫海修方便，　　普淨十方諸國土，",
    "T10n0279_002:0006c11": "　法界如如常不動，　　寂靜德天之所悟。",
    "T10n0279_002:0006c12": "　眾生愚癡所覆障，　　盲暗恒居生死中，",
    "T10n0279_002:0006c13": "　如來示以清淨道，　　此須彌音之解脫。",
    "T10n0279_002:0006c14": "　諸佛所行無上道，　　一切眾生莫能測，",
    "T10n0279_002:0006c15": "　示以種種方便門，　　淨眼諦觀能悉了。",
    "T10n0279_002:0006c16": "　如來恒以總持門，　　譬如剎海微塵數，",
    "T10n0279_002:0006c17": "　示教眾生遍一切，　　普照天王此能入。",
    "T10n0279_002:0006c18": "　如來出世甚難值，　　無量劫海時一遇，",
    "T10n0279_002:0006c19": "　能令眾生生信解，　　此自在天之所得。",
    "T10n0279_002:0006c20": "　佛說法性皆無性，　　甚深廣大不思議，",
    "T10n0279_002:0006c21": "　普使眾生生淨信，　　光焰天王能善了。",
    "T10n0279_002:0006c22": "　三世如來功德滿，　　化眾生界不思議，",
    "T10n0279_002:0006c23": "　於彼思惟生慶悅，　　如是樂法能開演。",
    "T10n0279_002:0006c24": "　眾生沒在煩惱海，　　愚癡見濁甚可怖，",
    "T10n0279_002:0006c25": "　大師哀愍令永離，　　此化幢王所觀境。",
    "T10n0279_002:0006c26": "　如來恒放大光明，　　一一光中無量佛，",
    "T10n0279_002:0006c27": "　各各現化眾生事，　　此妙音天所入門。」",
    "T10n0279_002:0006c28": "復次，可愛樂光明天王，得恒受寂靜樂而能",
    "T10n0279_002:0006c29": "降現消滅世間苦解脫門；清淨妙光天王，",
    "T10n0279_002:0007a01": "得大悲心相應海一切眾生喜樂藏解脫門；",
    "T10n0279_002:0007a02": "自在音天王，得一念中普現無邊劫一切眾",
    "T10n0279_002:0007a03": "生福德力解脫門；最勝念智天王，得普使成",
    "T10n0279_002:0007a04": "住壞一切世間皆悉如虛空清淨解脫門；可",
    "T10n0279_002:0007a05": "愛樂淨妙音天王，得愛樂信受一切聖人法",
    "T10n0279_002:0007a06": "解脫門；善思惟音天王，得能經劫住演說一",
    "T10n0279_002:0007a07": "切地義及方便解脫門；演莊嚴音天王，得一",
    "T10n0279_002:0007a08": "切菩薩從兜率天宮沒下生時大供養方便解",
    "T10n0279_002:0007a09": "脫門；甚深光音天王，得觀察無盡神通智慧",
    "T10n0279_002:0007a10": "海解脫門；廣大名稱天王，得一切佛功德海",
    "T10n0279_002:0007a11": "滿足出現世間方便力解脫門；最勝淨光天",
    "T10n0279_002:0007a12": "王，得如來往昔誓願力發生深信愛樂藏解",
    "T10n0279_002:0007a13": "脫門。爾時，可愛樂光明天王，承佛威力，普觀",
    "T10n0279_002:0007a14": "一切少光天、無量光天、極光天眾而說頌言：",
    "T10n0279_002:0007a15": "「我念如來昔所行，　　承事供養無邊佛，",
    "T10n0279_002:0007a16": "　如本信心清淨業，　　以佛威神今悉見。",
    "T10n0279_002:0007a17": "　佛身無相離眾垢，　　恒住慈悲哀愍地，",
    "T10n0279_002:0007a18": "　世間憂患悉使除，　　此是妙光之解脫。",
    "T10n0279_002:0007a19": "　佛法廣大無涯際，　　一切剎海於中現，",
    "T10n0279_002:0007a20": "　如其成壞各不同，　　自在音天解脫力。",
    "T10n0279_002:0007a21": "　佛神通力無與等，　　普現十方廣大剎，",
    "T10n0279_002:0007a22": "　悉令嚴淨常現前，　　勝念解脫之方便。",
    "T10n0279_002:0007a23": "　如諸剎海微塵數，　　所有如來咸敬奉，",
    "T10n0279_002:0007a24": "　聞法離染不唐捐，　　此妙音天法門用。",
    "T10n0279_002:0007a25": "　佛於無量大劫海，　　說地方便無倫匹，",
    "T10n0279_002:0007a26": "　所說無邊無有窮，　　善思音天知此義。",
    "T10n0279_002:0007a27": "　如來神變無量門，　　一念現於一切處，",
    "T10n0279_002:0007a28": "　降神成道大方便，　　此莊嚴音之解脫。",
    "T10n0279_002:0007a29": "　威力所持能演說，　　及現諸佛神通事，",
    "T10n0279_002:0007b01": "　隨其根欲悉令淨，　　此光音天解脫門。",
    "T10n0279_002:0007b02": "　如來智慧無邊際，　　世中無等無所著，",
    "T10n0279_002:0007b03": "　慈心應物普現前，　　廣大名天悟斯道。",
    "T10n0279_002:0007b04": "　佛昔修習菩提行，　　供養十方一切佛，",
    "T10n0279_002:0007b05": "　一一佛所發誓心，　　最勝光聞大歡喜。」",
    "T10n0279_002:0007b06": "復次，尸棄梵王，得普住十方道場中說法而",
    "T10n0279_002:0007b07": "所行清淨無染著解脫門；慧光梵王，得使一",
    "T10n0279_002:0007b08": "切眾生入禪三昧住解脫門；善思慧光明梵",
    "T10n0279_002:0007b09": "王，得普入一切不思議法解脫門；普雲音梵",
    "T10n0279_002:0007b10": "王，得入諸佛一切音聲海解脫門；觀世言音",
    "T10n0279_002:0007b11": "自在梵王，得能憶念菩薩教化一切眾生方",
    "T10n0279_002:0007b12": "便解脫門；寂靜光明眼梵王，得現一切世間",
    "T10n0279_002:0007b13": "業報相各差別解脫門；普光明梵王，得隨一",
    "T10n0279_002:0007b14": "切眾生品類差別皆現前調伏解脫門；變化",
    "T10n0279_002:0007b15": "音梵王，得住一切法清淨相寂滅行境界解",
    "T10n0279_002:0007b16": "脫門；光耀眼梵王，得於一切有無所著、無邊",
    "T10n0279_002:0007b17": "際、無依止、常勤出現解脫門；悅意海音梵王，",
    "T10n0279_002:0007b18": "得常思惟觀察無盡法解脫門。爾時，尸棄大",
    "T10n0279_002:0007b19": "梵王，承佛神力，普觀一切梵身天、梵輔天、梵",
    "T10n0279_002:0007b20": "眾天、大梵天眾而說頌言：",
    "T10n0279_002:0007b21": "「佛身清淨常寂滅，　　光明照耀遍世間，",
    "T10n0279_002:0007b22": "　無相無行無影像，　　譬如空雲如是見。",
    "T10n0279_002:0007b23": "　佛身如是定境界，　　一切眾生莫能測，",
    "T10n0279_002:0007b24": "　示彼難思方便門，　　此慧光王之所悟。",
    "T10n0279_002:0007b25": "　佛剎微塵法門海，　　一言演說盡無餘，",
    "T10n0279_002:0007b26": "　如是劫海演不窮，　　善思慧光之解脫。",
    "T10n0279_002:0007b27": "　諸佛圓音等世間，　　眾生隨類各得解，",
    "T10n0279_002:0007b28": "　而於音聲不分別，　　普音梵天如是悟。",
    "T10n0279_002:0007b29": "　三世所有諸如來，　　趣入菩提方便行，",
    "T10n0279_002:0007c01": "　一切皆於佛身現，　　自在音天之解脫。",
    "T10n0279_002:0007c02": "　一切眾生業差別，　　隨其因感種種殊，",
    "T10n0279_002:0007c03": "　世間如是佛皆現，　　寂靜光天能悟入。",
    "T10n0279_002:0007c04": "　無量法門皆自在，　　調伏眾生遍十方，",
    "T10n0279_002:0007c05": "　亦不於中起分別，　　此是普光之境界。",
    "T10n0279_002:0007c06": "　佛身如空不可盡，　　無相無礙遍十方，",
    "T10n0279_002:0007c07": "　所有應現皆如化，　　變化音王悟斯道。",
    "T10n0279_002:0007c08": "　如來身相無有邊，　　智慧音聲亦如是，",
    "T10n0279_002:0007c09": "　處世現形無所著，　　光耀天王入此門。",
    "T10n0279_002:0007c10": "　法王安處妙法宮，　　法身光明無不照，",
    "T10n0279_002:0007c11": "　法性無比無諸相，　　此海音王之解脫。」",
    "T10n0279_002:0007c12": "復次，自在天王，得現前成熟無量眾生自在",
    "T10n0279_002:0007c13": "藏解脫門；善目主天王，得觀察一切眾生樂",
    "T10n0279_002:0007c14": "令入聖境界樂解脫門；妙寶幢冠天王，得隨",
    "T10n0279_002:0007c15": "諸眾生種種欲解令起行解脫門；勇猛慧天",
    "T10n0279_002:0007c16": "王，得普攝為一切眾生所說義解脫門；妙音",
    "T10n0279_002:0007c17": "句天王，得憶念如來廣大慈增進自所行解",
    "T10n0279_002:0007c18": "脫門；妙光幢天王，得示現大悲門摧滅一切",
    "T10n0279_002:0007c19": "憍慢幢解脫門；寂靜境天王，得調伏一切世",
    "T10n0279_002:0007c20": "間瞋害心解脫門；妙輪莊嚴幢天王，得十方",
    "T10n0279_002:0007c21": "無邊佛隨憶念悉來赴解脫門；華光慧天王，",
    "T10n0279_002:0007c22": "得隨眾生心念普現成正覺解脫門；因陀羅",
    "T10n0279_002:0007c23": "妙光天王，得普入一切世間大威力自在法",
    "T10n0279_002:0007c24": "解脫門。爾時，自在天王，承佛威神，遍觀一",
    "T10n0279_002:0007c25": "切自在天眾而說頌言：",
    "T10n0279_002:0007c26": "「佛身周遍等法界，　　普應眾生悉現前，",
    "T10n0279_002:0007c27": "　種種教門常化誘，　　於法自在能開悟。",
    "T10n0279_002:0007c28": "　世間所有種種樂，　　聖寂滅樂為最勝，",
    "T10n0279_002:0007c29": "　住於廣大法性中，　　妙眼天王觀見此。",
    "T10n0279_002:0008a01": "　如來出現遍十方，　　普應群心而說法，",
    "T10n0279_002:0008a02": "　一切疑念皆除斷，　　此妙幢冠解脫門。",
    "T10n0279_002:0008a03": "　諸佛遍世演妙音，　　無量劫中所說法，",
    "T10n0279_002:0008a04": "　能以一言咸說盡，　　勇猛慧大之解脫。",
    "T10n0279_002:0008a05": "　世間所有廣大慈，　　不及如來一毫分，",
    "T10n0279_002:0008a06": "　佛慈如空不可盡，　　此妙音天之所得。",
    "T10n0279_002:0008a07": "　一切眾生慢高山，　　十力摧殄悉無餘，",
    "T10n0279_002:0008a08": "　此是如來大悲用，　　妙光幢王所行道。",
    "T10n0279_002:0008a09": "　慧光清淨滿世間，　　若有見者除癡暗，",
    "T10n0279_002:0008a10": "　令其遠離諸惡道，　　寂靜天王悟斯法。",
    "T10n0279_002:0008a11": "　毛孔光明能演說，　　等眾生數諸佛名，",
    "T10n0279_002:0008a12": "　隨其所樂悉得聞，　　此妙輪幢之解脫。",
    "T10n0279_002:0008a13": "　如來自在不可量，　　法界虛空悉充滿，",
    "T10n0279_002:0008a14": "　一切眾會皆明覩，　　此解脫門華慧入。",
    "T10n0279_002:0008a15": "　無量無邊大劫海，　　普現十方而說法，",
    "T10n0279_002:0008a16": "　未曾見佛有去來，　　此主光天之所悟。」",
    "T10n0279_002:0008a17": "復次，善化天王，得開示一切業變化力解脫",
    "T10n0279_002:0008a18": "門；寂靜音光明天王，得捨離一切攀緣解脫",
    "T10n0279_002:0008a19": "門；變化力光明天王，得普滅一切眾生癡暗",
    "T10n0279_002:0008a20": "心令智慧圓滿解脫門；莊嚴主天王，得示現",
    "T10n0279_002:0008a21": "無邊悅意聲解脫門；念光天王，得了知一切",
    "T10n0279_002:0008a22": "佛無盡福德相解脫門；最上雲音天王，得普",
    "T10n0279_002:0008a23": "知過去一切劫成壞次第解脫門；勝光天王，",
    "T10n0279_002:0008a24": "得開悟一切眾生智解脫門；妙髻天王，得",
    "T10n0279_002:0008a25": "舒光疾滿十方虛空界解脫門；喜慧天王，得",
    "T10n0279_002:0008a26": "一切所作無能壞精進力解脫門；華光髻天",
    "T10n0279_002:0008a27": "王，得知一切眾生業所受報解脫門；普見十",
    "T10n0279_002:0008a28": "方天王，得示現不思議眾生形類差別解脫",
    "T10n0279_002:0008a29": "門。爾時，善化天王，承佛威力，普觀一切善化",
    "T10n0279_002:0008b01": "天眾而說頌言：",
    "T10n0279_002:0008b02": "「世間業性不思議，　　佛為群迷悉開示，",
    "T10n0279_002:0008b03": "　巧說因緣真實理，　　一切眾生差別業。",
    "T10n0279_002:0008b04": "　種種觀佛無所有，　　十方求覓不可得，",
    "T10n0279_002:0008b05": "　法身示現無真實，　　此法寂音之所見。",
    "T10n0279_002:0008b06": "　佛於劫海修諸行，　　為滅世間癡暗惑，",
    "T10n0279_002:0008b07": "　是故清淨最照明，　　此是力光心所悟。",
    "T10n0279_002:0008b08": "　世間所有妙音聲，　　無有能比如來音，",
    "T10n0279_002:0008b09": "　佛以一音遍十方，　　入此解脫莊嚴主。",
    "T10n0279_002:0008b10": "　世間所有眾福力，　　不與如來一相等，",
    "T10n0279_002:0008b11": "　如來福德同虛空，　　此念光天所觀見。",
    "T10n0279_002:0008b12": "　三世所有無量劫，　　如其成敗種種相，",
    "T10n0279_002:0008b13": "　佛一毛孔皆能現，　　最上雲音所了知。",
    "T10n0279_002:0008b14": "　十方虛空可知量，　　佛毛孔量不可得，",
    "T10n0279_002:0008b15": "　如是無礙不思議，　　妙髻天王已能悟。",
    "T10n0279_002:0008b16": "　佛於曩世無量劫，　　具修廣大波羅蜜，",
    "T10n0279_002:0008b17": "　勤行精進無厭怠，　　喜慧能知此法門。",
    "T10n0279_002:0008b18": "　業性因緣不可思，　　佛為世間皆演說，",
    "T10n0279_002:0008b19": "　法性本淨無諸垢，　　此是華光之入處。",
    "T10n0279_002:0008b20": "　汝應觀佛一毛孔，　　一切眾生悉在中，",
    "T10n0279_002:0008b21": "　彼亦不來亦不去，　　此普見王之所了。」",
    "T10n0279_002:0008b22": "復次，知足天王，得一切佛出興世圓滿教輪",
    "T10n0279_002:0008b23": "解脫門；喜樂海髻天王，得盡虛空界清淨光",
    "T10n0279_002:0008b24": "明身解脫門；最勝功德幢天王，得消滅世",
    "T10n0279_002:0008b25": "間苦淨願海解脫門；寂靜光天王，得普現身",
    "T10n0279_002:0008b26": "說法解脫門；善目天王，得普淨一切眾生界",
    "T10n0279_002:0008b27": "解脫門；寶峯月天王，得普化世間常現前無",
    "T10n0279_002:0008b28": "盡藏解脫門；勇健力天王，得開示一切佛正",
    "T10n0279_002:0008b29": "覺境界解脫門；金剛妙光天王，得堅固一切",
    "T10n0279_002:0008c01": "眾生菩提心令不可壞解脫門；星宿幢天王，",
    "T10n0279_002:0008c02": "得一切佛出興咸親近觀察調伏眾生方便解",
    "T10n0279_002:0008c03": "脫門；妙莊嚴天王，得一念悉知眾生心隨機",
    "T10n0279_002:0008c04": "應現解脫門。爾時，知足天王，承佛威力，普觀",
    "T10n0279_002:0008c05": "一切知足天眾而說頌言：",
    "T10n0279_002:0008c06": "「如來廣大遍法界，　　於諸眾生悉平等，",
    "T10n0279_002:0008c07": "　普應群情闡妙門，　　令入難思清淨法。",
    "T10n0279_002:0008c08": "　佛身普現於十方，　　無著無礙不可取，",
    "T10n0279_002:0008c09": "　種種色像世咸見，　　此喜髻天之所入。",
    "T10n0279_002:0008c10": "　如來往昔修諸行，　　清淨大願深如海，",
    "T10n0279_002:0008c11": "　一切佛法皆令滿，　　勝德能知此方便。",
    "T10n0279_002:0008c12": "　如來法身不思議，　　如影分形等法界，",
    "T10n0279_002:0008c13": "　處處闡明一切法，　　寂靜光天解脫門。",
    "T10n0279_002:0008c14": "　眾生業惑所纏覆，　　憍慢放逸心馳蕩，",
    "T10n0279_002:0008c15": "　如來為說寂靜法，　　善目照知心喜慶。",
    "T10n0279_002:0008c16": "　一切世間真導師，　　為救為歸而出現，",
    "T10n0279_002:0008c17": "　普示眾生安樂處，　　峯月於此能深入。",
    "T10n0279_002:0008c18": "　諸佛境界不思議，　　一切法界皆周遍，",
    "T10n0279_002:0008c19": "　入於諸法到彼岸，　　勇慧見此生歡喜。",
    "T10n0279_002:0008c20": "　若有眾生堪受化，　　聞佛功德趣菩提，",
    "T10n0279_002:0008c21": "　令住福海常清淨，　　妙光於此能觀察。",
    "T10n0279_002:0008c22": "　十方剎海微塵數，　　一切佛所皆往集，",
    "T10n0279_002:0008c23": "　恭敬供養聽聞法，　　此莊嚴幢之所見。",
    "T10n0279_002:0008c24": "　眾生心海不思議，　　無住無動無依處，",
    "T10n0279_002:0008c25": "　佛於一念皆明見，　　妙莊嚴天斯善了。」",
    "T10n0279_002:0008c26": "復次，時分天王，得發起一切眾生善根令永",
    "T10n0279_002:0008c27": "離憂惱解脫門；妙光天王，得普入一切境界",
    "T10n0279_002:0008c28": "解脫門；無盡慧功德幢天王，得滅除一切患",
    "T10n0279_002:0008c29": "大悲輪解脫門；善化端嚴天王，得了知三",
    "T10n0279_002:0009a01": "世一切眾生心解脫門；總持大光明天王，得",
    "T10n0279_002:0009a02": "陀羅尼門光明憶持一切法無忘失解脫門；",
    "T10n0279_002:0009a03": "不思議慧天王，得善入一切業自性不思議",
    "T10n0279_002:0009a04": "方便解脫門；輪臍天王，得轉法輪成熟眾",
    "T10n0279_002:0009a05": "生方便解脫門；光焰天王，得廣大眼普觀眾",
    "T10n0279_002:0009a06": "生而往調伏解脫門；光照天王，得超出一切",
    "T10n0279_002:0009a07": "業障不隨魔所作解脫門；普觀察大名稱天",
    "T10n0279_002:0009a08": "王，得善誘誨一切諸天眾令受行心清淨解",
    "T10n0279_002:0009a09": "脫門。爾時，時分天王，承佛威力，普觀一切時",
    "T10n0279_002:0009a10": "分天眾而說頌言：",
    "T10n0279_002:0009a11": "「佛於無量久遠劫，　　已竭世間憂惱海，",
    "T10n0279_002:0009a12": "　廣闢離塵清淨道，　　永耀眾生智慧燈。",
    "T10n0279_002:0009a13": "　如來法身甚廣大，　　十方邊際不可得，",
    "T10n0279_002:0009a14": "　一切方便無限量，　　妙光明天智能入。",
    "T10n0279_002:0009a15": "　生老病死憂悲苦，　　逼迫世間無暫歇，",
    "T10n0279_002:0009a16": "　大師哀愍誓悉除，　　無盡慧光能覺了。",
    "T10n0279_002:0009a17": "　佛如幻智無所礙，　　於三世法悉明達，",
    "T10n0279_002:0009a18": "　普入眾生心行中，　　此善化天之境界。",
    "T10n0279_002:0009a19": "　總持邊際不可得，　　辯才大海亦無盡，",
    "T10n0279_002:0009a20": "　能轉清淨妙法輪，　　此是大光之解脫。",
    "T10n0279_002:0009a21": "　業性廣大無窮盡，　　智慧覺了善開示，",
    "T10n0279_002:0009a22": "　一切方便不思議，　　如是慧天之所入。",
    "T10n0279_002:0009a23": "　轉不思議妙法輪，　　顯示修習菩提道，",
    "T10n0279_002:0009a24": "　永滅一切眾生苦，　　此是輪臍方便地。",
    "T10n0279_002:0009a25": "　如來真身本無二，　　應物隨形滿世間，",
    "T10n0279_002:0009a26": "　眾生各見在其前，　　此是焰天之境界。",
    "T10n0279_002:0009a27": "　若有眾生一見佛，　　必使淨除諸業障，",
    "T10n0279_002:0009a28": "　離諸魔業永無餘，　　光照天王所行道。",
    "T10n0279_002:0009a29": "　一切眾會廣如海，　　佛在其中最威耀，",
    "T10n0279_002:0009b01": "　普雨法雨潤眾生，　　此解脫門名稱入。」",
    "T10n0279_002:0009b02": "復次，釋迦因陀羅天王，得憶念三世佛出興",
    "T10n0279_002:0009b03": "乃至剎成壞皆明見大歡喜解脫門；普稱滿",
    "T10n0279_002:0009b04": "音天王，得能令佛色身最清淨廣大世無能",
    "T10n0279_002:0009b05": "比解脫門；慈目寶髻天王，得慈雲普覆解脫",
    "T10n0279_002:0009b06": "門；寶光幢名稱天王，得恒見佛於一切世主",
    "T10n0279_002:0009b07": "前現種種形相威德身解脫門；發生喜樂髻",
    "T10n0279_002:0009b08": "天王，得知一切眾生城邑宮殿從何福業生",
    "T10n0279_002:0009b09": "解脫門；端正念天王，得開示諸佛成熟眾生",
    "T10n0279_002:0009b10": "事解脫門；高勝音天王，得知一切世間成壞",
    "T10n0279_002:0009b11": "劫轉變相解脫門；成就念天王，得憶念當來",
    "T10n0279_002:0009b12": "菩薩調伏眾生行解脫門；淨華光天王，得了",
    "T10n0279_002:0009b13": "知一切諸天快樂因解脫門；智日眼天王，得",
    "T10n0279_002:0009b14": "開示一切諸天子受生善根俾無癡惑解脫",
    "T10n0279_002:0009b15": "門；自在光明天王，得開悟一切諸天眾令",
    "T10n0279_002:0009b16": "永斷種種疑解脫門。爾時，釋迦因陀羅天王，",
    "T10n0279_002:0009b17": "承佛威力，普觀一切三十三天眾而說頌",
    "T10n0279_002:0009b18": "言：",
    "T10n0279_002:0009b19": "「我念三世一切佛，　　所有境界悉平等，",
    "T10n0279_002:0009b20": "　如其國土壞與成，　　以佛威神皆得見。",
    "T10n0279_002:0009b21": "　佛身廣大遍十方，　　妙色無比利群生，",
    "T10n0279_002:0009b22": "　光明照耀靡不及，　　此道普稱能觀見。",
    "T10n0279_002:0009b23": "　如來方便大慈海，　　往劫修行極清淨，",
    "T10n0279_002:0009b24": "　化導眾生無有邊，　　寶髻天王斯悟了。",
    "T10n0279_002:0009b25": "　我念法王功德海，　　世中最上無與等，",
    "T10n0279_002:0009b26": "　發生廣大歡喜心，　　此寶光天之解脫。",
    "T10n0279_002:0009b27": "　佛知眾生善業海，　　種種勝因生大福，",
    "T10n0279_002:0009b28": "　皆令顯現無有餘，　　此喜髻天之所見。",
    "T10n0279_002:0009b29": "　諸佛出現於十方，　　普遍一切世間中，",
    "T10n0279_002:0009c01": "　觀眾生心示調伏，　　正念天王悟斯道。",
    "T10n0279_002:0009c02": "　如來智身廣大眼，　　世界微塵無不見，",
    "T10n0279_002:0009c03": "　如是普遍於十方，　　此雲音天之解脫。",
    "T10n0279_002:0009c04": "　一切佛子菩提行，　　如來悉現毛孔中，",
    "T10n0279_002:0009c05": "　如其無量皆具足，　　此念天王所明見。",
    "T10n0279_002:0009c06": "　世間所有安樂事，　　一切皆由佛出生，",
    "T10n0279_002:0009c07": "　如來功德勝無等，　　此解脫處華王入。",
    "T10n0279_002:0009c08": "　若念如來少功德，　　乃至一念心專仰，",
    "T10n0279_002:0009c09": "　諸惡道怖悉永除，　　智眼於此能深悟。",
    "T10n0279_002:0009c10": "　寂滅法中大神通，　　普應群心靡不周，",
    "T10n0279_002:0009c11": "　所有疑惑皆令斷，　　此光明王之所得。」",
    "T10n0279_002:0009c12": "復次，日天子，得淨光普照十方眾生盡未來",
    "T10n0279_002:0009c13": "劫常為利益解脫門；光焰眼天子，得以一切",
    "T10n0279_002:0009c14": "隨類身開悟眾生令入智慧海解脫門；須彌",
    "T10n0279_002:0009c15": "光歡喜幢天子，得為一切眾生主令勤修無",
    "T10n0279_002:0009c16": "邊淨功德解脫門；淨寶月天子，得修一切苦",
    "T10n0279_002:0009c17": "行深心歡喜解脫門；勇猛不退轉天子，得無",
    "T10n0279_002:0009c18": "礙光普照令一切眾生益其精爽解脫門；妙",
    "T10n0279_002:0009c19": "華纓光明天子，得淨光普照眾生身令生歡",
    "T10n0279_002:0009c20": "喜信解海解脫門；最勝幢光明天子，得光明",
    "T10n0279_002:0009c21": "普照一切世間令成辦種種妙功德解脫門；",
    "T10n0279_002:0009c22": "寶髻普光明天子，得大悲海現無邊境界種",
    "T10n0279_002:0009c23": "種色相寶解脫門；光明眼天子，得淨治一切",
    "T10n0279_002:0009c24": "眾生眼令見法界藏解脫門；持德天子，得發",
    "T10n0279_002:0009c25": "生清淨相續心令不失壞解脫門；普運行光",
    "T10n0279_002:0009c26": "明天子，得普運日宮殿照十方一切眾生令",
    "T10n0279_002:0009c27": "成就所作業解脫門。爾時，日天子，承佛威",
    "T10n0279_002:0009c28": "力，遍觀一切日天子眾而說頌言：",
    "T10n0279_002:0009c29": "「如來廣大智慧光，　　普照十方諸國土，",
    "T10n0279_002:0010a01": "　一切眾生咸見佛，　　種種調伏多方便。",
    "T10n0279_002:0010a02": "　如來色相無有邊，　　隨其所樂悉現身，",
    "T10n0279_002:0010a03": "　普為世間開智海，　　焰眼如是觀於佛。",
    "T10n0279_002:0010a04": "　佛身無等無有比，　　光明照耀遍十方，",
    "T10n0279_002:0010a05": "　超過一切最無上，　　如是法門歡喜得。",
    "T10n0279_002:0010a06": "　為利世間修苦行，　　往來諸有無量劫，",
    "T10n0279_002:0010a07": "　光明遍淨如虛空，　　寶月能知此方便。",
    "T10n0279_002:0010a08": "　佛演妙音無障礙，　　普遍十方諸國土，",
    "T10n0279_002:0010a09": "　以法滋味益群生，　　勇猛能知此方便。",
    "T10n0279_002:0010a10": "　放光明網不思議，　　普淨一切諸含識，",
    "T10n0279_002:0010a11": "　悉使發生深信解，　　此華纓天所入門。",
    "T10n0279_002:0010a12": "　世間所有諸光明，　　不及佛一毛孔光，",
    "T10n0279_002:0010a13": "　佛光如是不思議，　　此勝幢光之解脫。",
    "T10n0279_002:0010a14": "　一切諸佛法如是，　　悉坐菩提樹王下，",
    "T10n0279_002:0010a15": "　令非道者住於道，　　寶髻光明如是見。",
    "T10n0279_002:0010a16": "　眾生盲闇愚癡苦，　　佛欲令其生淨眼，",
    "T10n0279_002:0010a17": "　是故為然智慧燈，　　善目於此深觀察。",
    "T10n0279_002:0010a18": "　解脫方便自在尊，　　若有曾見一供養，",
    "T10n0279_002:0010a19": "　悉使修行至於果，　　此是德天方便力。",
    "T10n0279_002:0010a20": "　一法門中無量門，　　無量千劫如是說，",
    "T10n0279_002:0010a21": "　所演法門廣大義，　　普運光天之所了。」",
    "T10n0279_002:0010a22": "復次，月天子，得淨光普照法界攝化眾生解",
    "T10n0279_002:0010a23": "脫門；華王髻光明天子，得觀察一切眾生界",
    "T10n0279_002:0010a24": "令普入無邊法解脫門；眾妙淨光天子，得了",
    "T10n0279_002:0010a25": "知一切眾生心海種種攀緣轉解脫門；安樂",
    "T10n0279_002:0010a26": "世間心天子，得與一切眾生不可思議樂令",
    "T10n0279_002:0010a27": "踊躍大歡喜解脫門；樹王眼光明天子，得如",
    "T10n0279_002:0010a28": "田家作業種芽莖等隨時守護令成就解脫門；",
    "T10n0279_002:0010a29": "出現淨光天子，得慈悲救護一切眾生令現",
    "T10n0279_002:0010b01": "見受苦受樂事解脫門；普遊不動光天子，得",
    "T10n0279_002:0010b02": "能持清淨月普現十方解脫門；星宿王自在",
    "T10n0279_002:0010b03": "天子，得開示一切法如幻如虛空無相無自",
    "T10n0279_002:0010b04": "性解脫門；淨覺月天子，得普為一切眾生起",
    "T10n0279_002:0010b05": "大業用解脫門；大威德光明天子，得普斷一",
    "T10n0279_002:0010b06": "切疑惑解脫門。爾時，月天子，承佛神力，普",
    "T10n0279_002:0010b07": "觀一切月宮殿中諸天眾會而說頌曰：",
    "T10n0279_002:0010b08": "「佛放光明遍世間，　　照耀十方諸國土，",
    "T10n0279_002:0010b09": "　演不思議廣大法，　　永破眾生癡惑暗。",
    "T10n0279_002:0010b10": "　境界無邊無有盡，　　於無量劫常開導，",
    "T10n0279_002:0010b11": "　種種自在化群生，　　華髻如是觀於佛。",
    "T10n0279_002:0010b12": "　眾生心海念念殊，　　佛智寬廣悉了知，",
    "T10n0279_002:0010b13": "　普為說法令歡喜，　　此妙光明之解脫。",
    "T10n0279_002:0010b14": "　眾生無有聖安樂，　　沈迷惡道受諸苦，",
    "T10n0279_002:0010b15": "　如來示彼法性門，　　安樂思惟如是見。",
    "T10n0279_002:0010b16": "　如來希有大慈悲，　　為利眾生入諸有，",
    "T10n0279_002:0010b17": "　說法勸善令成就，　　此目光天所了知。",
    "T10n0279_002:0010b18": "　世尊開闡法光明，　　分別世間諸業性，",
    "T10n0279_002:0010b19": "　善惡所行無失壞，　　淨光見此生歡喜。",
    "T10n0279_002:0010b20": "　佛為一切福所依，　　譬如大地持宮室，",
    "T10n0279_002:0010b21": "　巧示離憂安隱道，　　不動能知此方便。",
    "T10n0279_002:0010b22": "　智火大明周法界，　　現形無數等眾生，",
    "T10n0279_002:0010b23": "　普為一切開真實，　　星宿王天悟斯道。",
    "T10n0279_002:0010b24": "　佛如虛空無自性，　　為利眾生現世間，",
    "T10n0279_002:0010b25": "　相好莊嚴如影像，　　淨覺天王如是見。",
    "T10n0279_002:0010b26": "　佛身毛孔普演音，　　法雲覆世悉無餘，",
    "T10n0279_002:0010b27": "　聽聞莫不生歡喜，　　如是解脫光天悟。」",
    "T10n0279_002:0010b28": "大方廣佛華嚴經卷第二"
}