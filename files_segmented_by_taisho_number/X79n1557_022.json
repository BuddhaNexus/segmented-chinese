{
    "X79n1557_022:0188b10": "聯燈會要卷第二十二",
    "X79n1557_022:0188b12": "住泉州崇福禪寺嗣祖比丘　悟明　集",
    "X79n1557_022:0188b13": "　　　　青原下第六世",
    "X79n1557_022:0188b14": "　　鼎州德山宣鑒禪師法嗣下",
    "X79n1557_022:0188b15": "泉州瓦棺和尚(凡一)師在德山。為侍者。德山斫木欲。",
    "X79n1557_022:0188b16": "山將一盌水。度與師。師接得喫却。山云。會麼。師云。不",
    "X79n1557_022:0188b17": "會。山又將一盌水。度與師。師接得又喫却。山云會麼。",
    "X79n1557_022:0188b18": "師云不會。山云。何不成褫取那不會底。師云。不會又",
    "X79n1557_022:0188b19": "成褫箇甚麼。山云。大似箇鐵橛。師住後。雪峰相訪。茶",
    "X79n1557_022:0188b20": "話次。峯問。當年在德山。斫木因緣。作麼生。師云。先師",
    "X79n1557_022:0188b21": "當時肯我。峯云。和尚離先師太早。其時面前。有一椀",
    "X79n1557_022:0188b22": "水。峰云。將水來。師度與峯。峯接得便潑却。",
    "X79n1557_022:0188b23": "雲門云。莫壓良為賤。",
    "X79n1557_022:0188b24": "襄州高亭簡禪師(凡一)師初見德山。在江岸坐。即隔",
    "X79n1557_022:0188c01": "江問訊。山以扇子招之。師忽然契悟。橫趍而過。更不",
    "X79n1557_022:0188c02": "渡江。遂返高亭。住持。",
    "X79n1557_022:0188c03": "洪州大寧感潭資國和尚(凡一)白兆來問。家內停喪。",
    "X79n1557_022:0188c04": "請師慰問。師云。苦痛蒼天。兆云。死却父耶。死却母耶。",
    "X79n1557_022:0188c05": "師便打出。師凡遇僧來。多以拄杖打趂。",
    "X79n1557_022:0188c06": "潭州石霜慶諸禪師法嗣",
    "X79n1557_022:0188c07": "筠州九峰道虔禪師(凡五)福州劉氏子。師為石霜侍",
    "X79n1557_022:0188c08": "者。霜遷化。眾請第一座。繼踵。師云。須會先師意始得。",
    "X79n1557_022:0188c09": "座云。先師有甚麼意。師云。先師道。休去歇去。一念萬",
    "X79n1557_022:0188c10": "年去。寒灰枯木去。古廟香爐去。冷湫湫地去。如一條",
    "X79n1557_022:0188c11": "白練去。作麼生。座云。明一色邊事。師云。元來不會先",
    "X79n1557_022:0188c12": "師意。座云。儞不肯我那。裝香事。座乃焚香云。我若不",
    "X79n1557_022:0188c13": "會先師意。香煙起處即脫去不得。果隨香煙脫去。師",
    "X79n1557_022:0188c14": "撫其背云。坐脫立亡。即不無首座。先師意。未夢見在。",
    "X79n1557_022:0188c15": "南華昺云。透生死關。高超世表。秉殺活劒。獨踞",
    "X79n1557_022:0188c16": "寰中。若非智眼洞明。未免扶籬摸壁。要會麼。春",
    "X79n1557_022:0188c17": "蘭與秋菊。各一時榮。",
    "X79n1557_022:0188c18": "僧問。無間中人。行甚麼行。師云。畜生行。云畜生復行",
    "X79n1557_022:0188c19": "甚麼行。師云。無間行。云此猶是長生路上人。師云。須",
    "X79n1557_022:0188c20": "知有不共命者。云不共甚麼命。師云。長生氣不常。師",
    "X79n1557_022:0188c21": "復云。還識命麼。欲知命。流泉是命。湛寂是身。千波競",
    "X79n1557_022:0188c22": "起。是文殊境界。一亘晴空。是普賢床榻。其次借一句",
    "X79n1557_022:0188c23": "子是指月。於中事是話月。從上宗門中事。如節度使",
    "X79n1557_022:0188c24": "信旗。相似。且如諸方先德。未建立許多名目。指陳已",
    "X79n1557_022:0189a01": "前。兄弟。約甚麼體格商量。到這裏。不假三寸。試道看。",
    "X79n1557_022:0189a02": "不假耳根。試釆聽看。不假眼根。試辨白看。所以道。聲",
    "X79n1557_022:0189a03": "前拋不出。句後不藏形。盡乾坤。都盧是汝諸人本體。",
    "X79n1557_022:0189a04": "向甚麼處。著眼耳鼻舌。若向意根下。圖度作解。盡未",
    "X79n1557_022:0189a05": "來際。未有了日。所以洞山和尚道。擬將心意學玄宗。",
    "X79n1557_022:0189a06": "狀似西行却向東。珍重。",
    "X79n1557_022:0189a07": "僧問。承師有言。諸聖間出。只是傳語底人。是否。師云。",
    "X79n1557_022:0189a08": "是。云世尊一手指天。一手指地云。天下天下。唯我獨",
    "X79n1557_022:0189a09": "尊。為甚麼。喚作傳語底人。師云。只為他一手指天。一",
    "X79n1557_022:0189a10": "手指地。所以喚作傳語人。",
    "X79n1557_022:0189a11": "僧問。如何是自己。師云。更問阿誰。云便恁麼承當時",
    "X79n1557_022:0189a12": "如何。師云。須彌上不可戴須彌。",
    "X79n1557_022:0189a13": "僧問。一筆丹青。為甚麼。邈志公真不得。師云。僧繇却",
    "X79n1557_022:0189a14": "許誌公。僧云。為甚麼。繇却許誌公。師云。烏龜稽首須",
    "X79n1557_022:0189a15": "彌柱。",
    "X79n1557_022:0189a16": "台州湧泉景欣禪師(凡四)示眾云。若是應世傍借。盡",
    "X79n1557_022:0189a17": "是千差門頭事。善惡二念未生時。是法身體。纔生屬",
    "X79n1557_022:0189a18": "報身。報屬化。一化千化。我道盡處為身。空處為座。萬",
    "X79n1557_022:0189a19": "行為衣。只喚作三世。因圓果滿。是菩提成立處。直得",
    "X79n1557_022:0189a20": "白衣拜相。善財龍女。屠兒廣額。拋刀便行。乃是一乘",
    "X79n1557_022:0189a21": "圓頓。猶是時人淨土。亦云一生補處。直得無方絕所。",
    "X79n1557_022:0189a22": "物物不拘。亦是佛地愚。若是渠爭肯坐著方所。我道",
    "X79n1557_022:0189a23": "出不隨應入不居空。內證見寂。即落守蘊。外證明空。",
    "X79n1557_022:0189a24": "即落明蘊。有見落常。無見落斷。不有不無。即落中道。",
    "X79n1557_022:0189b01": "若不知有此事。盡被人天帶將去。切須在意。莫作等",
    "X79n1557_022:0189b02": "閑。",
    "X79n1557_022:0189b03": "示眾云。我四十年。在這裏。尚自有走作。汝等諸人。莫",
    "X79n1557_022:0189b04": "開大口。見解人多。行解人。萬中無一箇半箇。見解言",
    "X79n1557_022:0189b05": "語。總要知通。若識不盡。敢道輪回去在。為何如此。蓋",
    "X79n1557_022:0189b06": "為識漏未盡。汝但盡却今時。即得成立。亦喚作立中",
    "X79n1557_022:0189b07": "功。轉功就他去。亦喚作就中功親他去。我所以道。親",
    "X79n1557_022:0189b08": "人不得度。渠不度親人。恁麼譬喻。尚不會薦得。渾崙",
    "X79n1557_022:0189b09": "底。但管取信。亂動舌頭。不見洞山道。相續也大難。汝",
    "X79n1557_022:0189b10": "須知有此事。若不知有此事。啼哭有日在。",
    "X79n1557_022:0189b11": "雪峰相訪。及去。師門送。峰入轎了。師云。這箇四人舁。",
    "X79n1557_022:0189b12": "那箇幾人舁。峰湧身起云。道甚麼。師再問。峯云。行行。",
    "X79n1557_022:0189b13": "他不會。師云。知即知。即是道不得。",
    "X79n1557_022:0189b14": "強德二禪客。路次見師騎牛。禪客云。頭角甚分明。爭",
    "X79n1557_022:0189b15": "奈騎者不識。師驟牛而去。二禪客。憩於樹下煎茶。師",
    "X79n1557_022:0189b16": "回來。下牛相問訊。與坐喫茶。師問近離甚處。云那邊。",
    "X79n1557_022:0189b17": "師云。那邊事作麼生。僧提起茶盞。師云。猶是這邊事。",
    "X79n1557_022:0189b18": "那邊事作麼生。二人無對。師云。莫道騎者不識好。",
    "X79n1557_022:0189b19": "潭州雲蓋志元禪師(凡三)師問雲居。某甲不奈何時",
    "X79n1557_022:0189b20": "如何。居云。只為工夫不到。師不禮拜而退。後問石霜。",
    "X79n1557_022:0189b21": "霜云。非但闍梨。老僧亦不柰何。云和尚。因甚麼。不奈",
    "X79n1557_022:0189b22": "何。霜云。我若奈何。便拈却儞不奈何。師乃作禮求入",
    "X79n1557_022:0189b23": "室。",
    "X79n1557_022:0189b24": "師因僧問石霜。萬戶俱閉。即不問。百戶俱開時如何。",
    "X79n1557_022:0189c01": "霜云。堂中事作麼生。僧云。無人接得渠。霜云。道也太",
    "X79n1557_022:0189c02": "殺道。只道得八成。師聞。乃禮請石霜。為道。霜不道。師",
    "X79n1557_022:0189c03": "抱石霜。從方丈後去。復作禮不住。云請和尚。為某甲",
    "X79n1557_022:0189c04": "道。若不道。須打和尚去。霜云。得在。師復設拜。霜云。無",
    "X79n1557_022:0189c05": "人識得渠。師於言下有省。",
    "X79n1557_022:0189c06": "翠巖云。先行不到。末後太過。",
    "X79n1557_022:0189c07": "妙喜云。一對無孔鐵鎚。就中一箇最重。",
    "X79n1557_022:0189c08": "有道正奏聞馬王。乞與師論義。馬王請師至。具說其",
    "X79n1557_022:0189c09": "事。師茶罷。就大王。借一口劒。乃握劒。問道正。儞本教",
    "X79n1557_022:0189c10": "道。恍恍惚惚。其中有物。是何物。杳杳冥冥。其中有精。",
    "X79n1557_022:0189c11": "是何精。道得即不斬。道不得即斬。道正作禮謝過。師",
    "X79n1557_022:0189c12": "謂大王曰。還識此人否。云識。師云。是誰。云道正。師云",
    "X79n1557_022:0189c13": "不是。其道若正。合對得臣。只是箇無主孤魂。因斯。道",
    "X79n1557_022:0189c14": "門不復紛紜。",
    "X79n1557_022:0189c15": "福州覆舡荐禪師(凡四)道吾問。久響和尚會禪。是否。",
    "X79n1557_022:0189c16": "師云。蒼天蒼天。吾近前。掩却師口云。低聲低聲。師與",
    "X79n1557_022:0189c17": "一掌。吾云。蒼天蒼天。師近前把住云。得與麼無禮。吾",
    "X79n1557_022:0189c18": "却與師一掌。師云。老僧罪過。吾拂袖便行。師呵呵大",
    "X79n1557_022:0189c19": "笑云。早知如是。悔不如是。",
    "X79n1557_022:0189c20": "師見僧來。作起身勢。僧便出去。師云。闍梨。且容人事。",
    "X79n1557_022:0189c21": "僧回身。作抽坐具勢。師却歸方丈。僧云。蒼天蒼天。師",
    "X79n1557_022:0189c22": "云。龍頭虵尾。僧叉手近前而立。師云。敗將投主。不存",
    "X79n1557_022:0189c23": "性命。",
    "X79n1557_022:0189c24": "僧問。鈎錐不到處。請師道。師良久。僧云。掣電之機。徒",
    "X79n1557_022:0190a01": "勞竚思。師云。出格一句。儞試道看。僧近前三步。却退",
    "X79n1557_022:0190a02": "後。師云。此是出格句。即今事作麼生。僧以衣袖一拂。",
    "X79n1557_022:0190a03": "便出。師云。也是天津橋上漢。",
    "X79n1557_022:0190a04": "僧問。如何是師子子。師云。善能哮吼。僧撫掌云。好手",
    "X79n1557_022:0190a05": "好手。師云。青天白日。却被鬼迷。僧作掀繩床勢。師便",
    "X79n1557_022:0190a06": "打。僧云。驢事未去。馬事到來。師云。酌然是作家。僧拂",
    "X79n1557_022:0190a07": "袖而去。師云。將甌盛水。擬比大洋。",
    "X79n1557_022:0190a08": "潭州大光居誨禪師(凡三)師依石霜凡十年。霜問。國",
    "X79n1557_022:0190a09": "家每年。放舉人及第。朝門還得拜也無。師云。有一人。",
    "X79n1557_022:0190a10": "不求進。霜云。憑何。師云。他不為名。霜云。除却今日。別",
    "X79n1557_022:0190a11": "更有時也無。師云。渠亦不道今日者是。",
    "X79n1557_022:0190a12": "示眾云。一代時教。只是整理今時人手脚。直饒剝盡",
    "X79n1557_022:0190a13": "到底。只成得箇了事人。不可將當衲衣下事。所以四",
    "X79n1557_022:0190a14": "十九年。明不盡。標不起。到這裏。合作麼生。若更忉忉。",
    "X79n1557_022:0190a15": "恐成負累。",
    "X79n1557_022:0190a16": "僧問。達磨還是祖否。師云。不是祖。云不是祖。又來作",
    "X79n1557_022:0190a17": "箇甚麼。師云。為儞不薦祖。云薦後如何。師云。方知不",
    "X79n1557_022:0190a18": "是祖。",
    "X79n1557_022:0190a19": "鳳翔府石柱和尚(凡一)師謁洞山。因山垂語云。有四",
    "X79n1557_022:0190a20": "種人。一人說過佛祖。一步行不得。一人行過佛祖。一",
    "X79n1557_022:0190a21": "句說不得。一人說得行得。一人說不得。行不得。且道。",
    "X79n1557_022:0190a22": "那箇是其人。師出眾云。一人說過佛祖。一步行不得。",
    "X79n1557_022:0190a23": "只是無舌。不許行。一人行過佛祖。一句說不得。只是",
    "X79n1557_022:0190a24": "無足。不許說。一人說得行得。正是函蓋相應。一人說",
    "X79n1557_022:0190b01": "不得。行不得者。如斷命而求活。此是石女兒。擔枷帶",
    "X79n1557_022:0190b02": "鎻。洞山云。闍梨自己。又作麼生。師云。該通分上。卓卓",
    "X79n1557_022:0190b03": "寧彰。洞山云。只如海上明公秀。又作麼生。師云。幻人",
    "X79n1557_022:0190b04": "相逢。撫掌呵呵。",
    "X79n1557_022:0190b05": "潭州文殊禪師(凡一)僧問。僧繇為甚麼。邈誌公真不",
    "X79n1557_022:0190b06": "得。師云。非但僧繇。誌公亦邈不得。云誌公為甚麼邈",
    "X79n1557_022:0190b07": "不得。師云。彩繪不將來。云和尚還邈得也無。師云。我",
    "X79n1557_022:0190b08": "亦邈不得。云和尚為甚麼。邈不得。師云。渠不以苟我",
    "X79n1557_022:0190b09": "顏色。教我作麼生邈。",
    "X79n1557_022:0190b10": "秀才張公拙(凡一)往石霜。訪禪月齊巳太布衲。石霜",
    "X79n1557_022:0190b11": "相接。公但略相顧而已。即與三人。終日劇談。公忽問。",
    "X79n1557_022:0190b12": "三人中。何不推一人。作長老。禪月知公輕於霜。乃云。",
    "X79n1557_022:0190b13": "公宜謁堂頭和尚。此是肉身菩薩。堂中五百學徒。勝",
    "X79n1557_022:0190b14": "某甲者。二百五十人。公遂欽奉。即造方丈參禮。霜問。",
    "X79n1557_022:0190b15": "秀才何姓。公云。姓張名拙。霜云。覔巧了不可得。拙自",
    "X79n1557_022:0190b16": "何來。公言下有省。乃述偈云。光明寂照徧河沙。凡聖",
    "X79n1557_022:0190b17": "含靈共我家。一念不生全體現。六根纔動被雲遮。斷",
    "X79n1557_022:0190b18": "除煩惱重增病。趣向真如亦是邪。隨順世緣無&#;礙。",
    "X79n1557_022:0190b19": "涅槃生死是空華。",
    "X79n1557_022:0190b20": "筠州洞山良价禪師法嗣",
    "X79n1557_022:0190b21": "撫州曹山本寂禪師(凡二十三)泉州莆田張氏子。謁洞山。",
    "X79n1557_022:0190b22": "山問師。名甚麼。師云。本寂。云何不向上道。師云。不道。",
    "X79n1557_022:0190b23": "云為甚麼不道。師云。不名本寂。洞山器之。",
    "X79n1557_022:0190b24": "師辭洞山。山問。甚處去。師云。不變異處去。洞云。不變",
    "X79n1557_022:0190c01": "異處。豈有去耶。師云。去亦不變異。",
    "X79n1557_022:0190c02": "示眾云。諸方盡把格則。何不與他道一轉語。教伊不",
    "X79n1557_022:0190c03": "疑去。雲門便問。密密處。為甚麼不知有。師云。只為密",
    "X79n1557_022:0190c04": "密。所以不知有。門云。此人如何親近。師云。莫向密密",
    "X79n1557_022:0190c05": "處親近。門云。不向密密處親近時如何。師云。始解親",
    "X79n1557_022:0190c06": "近。門云。諾諾。",
    "X79n1557_022:0190c07": "妙喜云。濁油更著濕燈心。",
    "X79n1557_022:0190c08": "示眾云。莫行心處路。不挂本來衣。何須更恁麼。切忌",
    "X79n1557_022:0190c09": "未生時。",
    "X79n1557_022:0190c10": "師聞鐘聲。乃云。阿耶耶。阿耶耶。僧云。和尚作甚麼。師",
    "X79n1557_022:0190c11": "云。打著我心。",
    "X79n1557_022:0190c12": "五祖戒云。作賊人心虗。",
    "X79n1557_022:0190c13": "雲門問。如何是沙門行。師云。喫常住苗稼者是。門云。",
    "X79n1557_022:0190c14": "便恁麼去時如何。師云。汝還畜得麼。門云畜得。師云。",
    "X79n1557_022:0190c15": "汝作麼生畜。門云。著衣喫飯。有甚麼難。師云。何不道",
    "X79n1557_022:0190c16": "披毛帶角。門便作禮。",
    "X79n1557_022:0190c17": "鏡清問。清虗之理。畢竟無身。時如何。師云。理即如是。",
    "X79n1557_022:0190c18": "事作麼生。云如理如事。師云。謾曹山一人即得。爭柰",
    "X79n1557_022:0190c19": "諸聖眼何。云若無諸聖眼。爭鑑得箇不恁麼。師云。官",
    "X79n1557_022:0190c20": "不容針。私通車馬。",
    "X79n1557_022:0190c21": "大溈喆云。曹山雖善切瑳琢磨。其奈鏡清玉本",
    "X79n1557_022:0190c22": "無瑕。要會麼。不經敏手。終成廢器。",
    "X79n1557_022:0190c23": "僧清銳問。某甲孤貧。乞師賑濟。師召銳闍梨。銳應諾。",
    "X79n1557_022:0190c24": "師云。清源白家三盞酒。喫了猶道未沾唇。",
    "X79n1557_022:0191a01": "師問強德二上座。菩薩在定。聞香象渡河。出甚麼經。",
    "X79n1557_022:0191a02": "云涅槃經。師云。定前聞。定後聞。云和尚流也。師云。道",
    "X79n1557_022:0191a03": "也太殺道。只道得一半。云和尚又作麼生。師云。灘下",
    "X79n1557_022:0191a04": "接取。",
    "X79n1557_022:0191a05": "師問僧。甚處來。云掃地來。師云。佛前掃。佛後掃。云前",
    "X79n1557_022:0191a06": "後一時掃。師云。與我過袈裟來。",
    "X79n1557_022:0191a07": "僧問。抱璞投師。請師雕琢。師云。不雕琢。云為甚麼不",
    "X79n1557_022:0191a08": "雕琢。師云。須知曹山好手。",
    "X79n1557_022:0191a09": "僧問。學人通身是病。請師醫。師云。不醫。云為甚麼不",
    "X79n1557_022:0191a10": "醫。師云。教儞求生不得。求死不得。",
    "X79n1557_022:0191a11": "僧問。子歸就父。為甚麼。父全不顧。師云。理合如是。云",
    "X79n1557_022:0191a12": "父子之恩何在。師云。始成父子之恩。云如何是父子",
    "X79n1557_022:0191a13": "之恩。師云。刀斧斫不開。",
    "X79n1557_022:0191a14": "僧問。世間甚麼物最貴。師云。死猫兒最貴。云為甚麼",
    "X79n1557_022:0191a15": "死猫兒却貴。師云。無人著價。",
    "X79n1557_022:0191a16": "僧問。如何是師子。師云。眾獸近不得。云如何是師子",
    "X79n1557_022:0191a17": "兒。師云。能吞父母。云既是眾獸近不得。為甚麼却被",
    "X79n1557_022:0191a18": "兒吞。師云。若哮吼。祖父母俱盡。云只如祖父母。還盡",
    "X79n1557_022:0191a19": "也無。師云盡。云盡後如何。師云。全身歸父。云前來為",
    "X79n1557_022:0191a20": "甚麼道。父母俱盡。師云。不見道。王子能成一國事。枯",
    "X79n1557_022:0191a21": "木上更糝些子花。",
    "X79n1557_022:0191a22": "僧問。乘教有言。大海不宿死屍。如何是海。師云。包含",
    "X79n1557_022:0191a23": "萬有。云為甚麼不宿死屍。師云。絕氣息者不著。云既",
    "X79n1557_022:0191a24": "是包含萬有。為甚麼。絕氣息者不著。師云。萬有非其",
    "X79n1557_022:0191b01": "功。絕氣息者有其德。云未審向上還有事也無。師云。",
    "X79n1557_022:0191b02": "有。云如何是向上事。師云。道有道無即得。爭奈龍王",
    "X79n1557_022:0191b03": "按劒何。",
    "X79n1557_022:0191b04": "僧問。幻本何真。師云。幻本元真。云當幻何顯。師云。即",
    "X79n1557_022:0191b05": "幻即顯。云恁麼則始終不離於幻也。師云。覓幻相。了",
    "X79n1557_022:0191b06": "不可得。",
    "X79n1557_022:0191b07": "僧問。日未出時如何。師云。三十年前。曹山也曾恁麼",
    "X79n1557_022:0191b08": "來。云日出後如何。師云。猶較曹山半月程。",
    "X79n1557_022:0191b09": "僧問。國內按劒者誰。師云。曹山。云擬殺何人。師云。但",
    "X79n1557_022:0191b10": "有。一切總殺。云忽遇所生父母。又作麼生。師云。揀甚",
    "X79n1557_022:0191b11": "麼。云爭奈自己何。師云。誰人奈我何。云和尚何不自",
    "X79n1557_022:0191b12": "殺。師云。無下手處。",
    "X79n1557_022:0191b13": "僧問。如何是無刃劒。師云。非淬煉所成。云用者如何。",
    "X79n1557_022:0191b14": "師云。逢者皆喪。云不逢者如何。師云。亦須頭落。云既",
    "X79n1557_022:0191b15": "不逢。為甚麼亦頭落。師云。不見道。能盡一切。云盡後",
    "X79n1557_022:0191b16": "如何。師云。方知有此劒。",
    "X79n1557_022:0191b17": "僧問。古人有言。盡大地唯有此人。未審是甚麼人。師",
    "X79n1557_022:0191b18": "云。不可有第二月去也。云如何是第二月。師云。也要",
    "X79n1557_022:0191b19": "老兄定當。云作麼生是第一月。師云嶮。",
    "X79n1557_022:0191b20": "問。雪覆千山。為甚麼。孤峯不白。師云。須知有異中異。",
    "X79n1557_022:0191b21": "云如何是異中異。師云。不墮諸山色。",
    "X79n1557_022:0191b22": "僧問。即心即佛。即不問。如何是非心非佛。師云。兔角",
    "X79n1557_022:0191b23": "不用無。牛角不用有。僧問。十二時中。如何保任。師云。",
    "X79n1557_022:0191b24": "如經蠱毒之鄉。水也不得沾他一滴。問一牛飲水。五",
    "X79n1557_022:0191c01": "馬不嘶。時如何。師云。曹山解忌口。",
    "X79n1557_022:0191c02": "洪州雲居道膺禪師(凡二十三)幽州玉田壬氏子。謁洞山。",
    "X79n1557_022:0191c03": "山問。汝名甚麼。師云。道膺。洞云。向上更道。師云。若向",
    "X79n1557_022:0191c04": "上道。即不名道膺。洞云。與吾在雲巖時祗對。無異也。",
    "X79n1557_022:0191c05": "師乃服勤席下。",
    "X79n1557_022:0191c06": "洞山問師。甚處來。師云。踏山來。洞云。阿那箇山堪住。",
    "X79n1557_022:0191c07": "師云。阿那箇山。不堪住。洞山云。恁麼則國內。總被子",
    "X79n1557_022:0191c08": "占却也。師云不然。洞云。恁麼則子得箇入路。師云無",
    "X79n1557_022:0191c09": "路。洞云。若無路。爭得與老僧相見。師云。若有路。即與",
    "X79n1557_022:0191c10": "和尚隔生也。洞云。子已後。千人萬人。把不住。",
    "X79n1557_022:0191c11": "師問洞山。如何是祖師西來意。洞云。闍梨。他後有把",
    "X79n1557_022:0191c12": "茆蓋頭。有人問儞。作麼生。師云。道膺罪過。",
    "X79n1557_022:0191c13": "師剗草。偶剗殺蚯蚓。洞山指問。這箇聻。師云。他不死",
    "X79n1557_022:0191c14": "洞云。二祖往鄴都。又作麼生。師不對。住後僧問。和尚",
    "X79n1557_022:0191c15": "在洞山。剗蚯蚓。洞山問師。豈不是無語。師云。當時有",
    "X79n1557_022:0191c16": "語。只是無人聽。",
    "X79n1557_022:0191c17": "洞山問師。吾聞思大在倭國。作國王。是否。師云。若是",
    "X79n1557_022:0191c18": "思大。佛亦不作。況國王乎。洞然之。",
    "X79n1557_022:0191c19": "洞山問。大闡提人。殺父殺母。出佛身血。破和合僧。如",
    "X79n1557_022:0191c20": "是種種孝養何在。師云。始能孝養。自此洞山推之。為",
    "X79n1557_022:0191c21": "室中領袖。",
    "X79n1557_022:0191c22": "示眾云。得者不輕微。明者不賤用。識者不咨嗟。解者",
    "X79n1557_022:0191c23": "無厭惡。從天降下則貧寒。從地涌出則富貴。門裏出",
    "X79n1557_022:0191c24": "身易。身裏出門難。動則埋身千丈。不動則當處生苗。",
    "X79n1557_022:0192a01": "一言逈脫。獨拔當時。言語不要多。多即無用處。",
    "X79n1557_022:0192a02": "示眾云。了無所有。得無所圖。言無所恃。行無所依。心",
    "X79n1557_022:0192a03": "無所托。即得無過。在眾如無眾。無眾如在眾。豈不是",
    "X79n1557_022:0192a04": "無嬈。其德超於萬類。脫一切羈鎻。千人萬人得尚道",
    "X79n1557_022:0192a05": "不當自己。古人云。體取那邊事。却來這邊行履。那邊",
    "X79n1557_022:0192a06": "有甚麼事。這邊又作麼生行履。所以道。有也莫將來。",
    "X79n1557_022:0192a07": "無也莫將去。見在底。是誰家事。",
    "X79n1557_022:0192a08": "示眾云。汝等直饒學得佛法邊事。早是錯用心了也。",
    "X79n1557_022:0192a09": "不見古人道。講得。天花落地。頑石點頭。尚不干自己",
    "X79n1557_022:0192a10": "事。自餘是甚麼閑。擬將有限身心。向無限中用。有甚",
    "X79n1557_022:0192a11": "麼交涉。如將方木逗圓孔。多少誵訛。若無恁麼事。饒",
    "X79n1557_022:0192a12": "汝攢花簇錦。亦無用處。未離情識在。須向這裏及盡。",
    "X79n1557_022:0192a13": "方得無過。方有出身路。若有一毫髮。去不盡。即被塵",
    "X79n1557_022:0192a14": "累。豈況更多。差之毫釐。過犯山嶽。不見古人道。學處",
    "X79n1557_022:0192a15": "不玄。盡是流俗。閨閤中物。捨不得。俱為滲漏。併盡一",
    "X79n1557_022:0192a16": "切事。始得無過。頭頭上了。物物上通。只喚作了事人。",
    "X79n1557_022:0192a17": "終不喚作尊貴。將知尊貴一路自別。所以古人道。猶",
    "X79n1557_022:0192a18": "如雙鏡。光光相對。光明相照。更無虧盈。豈不是一般。",
    "X79n1557_022:0192a19": "猶喚作影像邊事。如日出照於世間明朗。是一半。那",
    "X79n1557_022:0192a20": "一半。喚作甚麼。如今人。未認得光影。門頭戶底。麤淺",
    "X79n1557_022:0192a21": "底事。將作屋裏事。又爭得。",
    "X79n1557_022:0192a22": "示眾云。汝等發言吐氣。須有來由。莫當等閑。凡問箇",
    "X79n1557_022:0192a23": "事。也須識好惡。莫學相似語。所以尋常道。莫怪不相",
    "X79n1557_022:0192a24": "似。恐同學太多去。第一莫將來。將來不相似。八十翁",
    "X79n1557_022:0192b01": "翁入場屋。真誠不是小兒戲。一言若差。鄉關萬里。敲",
    "X79n1557_022:0192b02": "骨打髓。須有來由。言語如鉗鋏鈎鎻。相續不斷始得。",
    "X79n1557_022:0192b03": "頭頭上明。物物上顯。方是得妙。知有底。終是不取次。",
    "X79n1557_022:0192b04": "十度發言。九度休去。為甚如此。恐無利益他。得底人。",
    "X79n1557_022:0192b05": "如臈月扇。口生白醭去。不是強為。任運如此。要明恁",
    "X79n1557_022:0192b06": "麼事。須是恁麼人。若是恁麼人。何愁恁麼事。",
    "X79n1557_022:0192b07": "示眾。舉古人云。地獄未是苦。衲衣下。不明大事。始是",
    "X79n1557_022:0192b08": "苦。汝等既在這行流。十分去九。不較多了。更著些心",
    "X79n1557_022:0192b09": "力。便是上座不枉平生行脚眼。不辜負叢林。古人道。",
    "X79n1557_022:0192b10": "欲得保任此事。須向高高峰頂立。深深海底行。方有",
    "X79n1557_022:0192b11": "些子氣息。若大事未辦。且須履踐玄途。",
    "X79n1557_022:0192b12": "示眾云。若有一毫許。去不盡。即被塵累。豈況更多。不",
    "X79n1557_022:0192b13": "見尋常道。昇天底事。對眾掉却。十成底事。對眾去却。",
    "X79n1557_022:0192b14": "擲地作金聲。不須回頭顧著。自餘有甚麼用處。所以",
    "X79n1557_022:0192b15": "道。智人不向言中取。得人不向說中求。不是異於常",
    "X79n1557_022:0192b16": "徒。息一切萬累道。暫時不在途路。便有來由。非但惡",
    "X79n1557_022:0192b17": "眷屬。善眷屬也覓他不得。甚處去。通身去。歸家去。省",
    "X79n1557_022:0192b18": "覲去。脫諸有門去。絕牢籠去。脫嶮難。異常徒。",
    "X79n1557_022:0192b19": "示眾云。老僧二十年前。住三峯庵時。有魏府興化長",
    "X79n1557_022:0192b20": "老。來問。權借一問。以為影草時。如何。老僧當時。機思",
    "X79n1557_022:0192b21": "遲鈍。道不得。為伊致得箇話頭奇特。不敢辜負伊。他",
    "X79n1557_022:0192b22": "云。想和尚。答這話不得。不如禮拜了退。如今思量。當",
    "X79n1557_022:0192b23": "時不消道箇何必。後遣化主。到魏府興化。化問。和尚",
    "X79n1557_022:0192b24": "住三峰庵時。老僧問伊話。對不得。如今道得也未。主",
    "X79n1557_022:0192c01": "舉前話。化云。雲居二十年。只道得箇何必。興化即不",
    "X79n1557_022:0192c02": "然。爭如箇道不必。",
    "X79n1557_022:0192c03": "三聖云。雲居二十年。道得底。猶較興化半月程。",
    "X79n1557_022:0192c04": "示眾云。如人將三貫錢。買得一隻獵狗。只解尋得有",
    "X79n1557_022:0192c05": "蹤跡。多氣息底。忽遇羚羊挂角時。氣息也無。僧問。羚",
    "X79n1557_022:0192c06": "羊未挂角時如何。師云。六六三十六。云挂角後如何。",
    "X79n1557_022:0192c07": "師云。六六三十六。僧作禮。師云。會麼。云不會。師云。豈",
    "X79n1557_022:0192c08": "不見道。絕蹤跡。僧舉似趙州。州云。雲居師兄猶在。僧",
    "X79n1557_022:0192c09": "却問。羚羊未挂角時如何。州云。九九八十一。云挂角",
    "X79n1557_022:0192c10": "後如何。州云。九九八十一。",
    "X79n1557_022:0192c11": "師問雪峰。門外雪消也未。峯云。一片也無。消箇甚麼。",
    "X79n1557_022:0192c12": "師自云。消也。",
    "X79n1557_022:0192c13": "保福展云。要且無雪上加霜。",
    "X79n1557_022:0192c14": "有一僧。在旁看經。師問。念底是甚麼經。云維摩經。師",
    "X79n1557_022:0192c15": "云。我不問儞維摩經。念底是甚麼。其僧言下有省。",
    "X79n1557_022:0192c16": "師令侍者。送袴。與住菴道者。者云。自有娘生袴。竟不",
    "X79n1557_022:0192c17": "受。師又令侍者去問。娘未生時。著箇甚麼。者無對。後",
    "X79n1557_022:0192c18": "遷化。燒得舍利。持以似師。師云。直饒出得八斛四斗。",
    "X79n1557_022:0192c19": "不如當初下取一轉語好。",
    "X79n1557_022:0192c20": "保寧勇。向無語處。代僧。舉脚示之。",
    "X79n1557_022:0192c21": "僧問。如何是諸佛師。師喝云。這田厙奴。僧作禮。師云。",
    "X79n1557_022:0192c22": "儞作麼生會。僧作舞出去。師云。沿臺般乞兒。",
    "X79n1557_022:0192c23": "僧問。山河大地。從何而有。師云。從妄想有。云與某甲。",
    "X79n1557_022:0192c24": "想出一鋌金。作麼。師休去。僧不肯。",
    "X79n1557_022:0193a01": "雲門云。已是葛藤。不能折合。待伊道與某甲。想",
    "X79n1557_022:0193a02": "出一鋌金。得麼。拈拄杖。劈脊便打。",
    "X79n1557_022:0193a03": "僧問。如何是一法。師云。如何是萬法。云未審如何領",
    "X79n1557_022:0193a04": "會。師云。一法是儞本心。萬法是儞本性。且道。心與性。",
    "X79n1557_022:0193a05": "是一是二。僧作禮。師示以頌云。一法諸法宗。萬法一",
    "X79n1557_022:0193a06": "法通。惟心惟汝性。不說異兼同。",
    "X79n1557_022:0193a07": "僧問。有人衣錦入來。見和尚後。為甚麼寸絲不挂。師",
    "X79n1557_022:0193a08": "云。直作瑠璃殿上行。撲倒。也須粉碎。問香積之飯。甚",
    "X79n1557_022:0193a09": "麼人作喫。師云。須知得喫之人。入口也須挑出。",
    "X79n1557_022:0193a10": "荊南節度使成尚書。與大將。送供入山。問世尊有密",
    "X79n1557_022:0193a11": "語。迦葉不覆藏。如何是世尊有密語。師召尚書。書應",
    "X79n1557_022:0193a12": "諾。師云。會麼。云不會。師云。汝若不會。世尊有密語。汝",
    "X79n1557_022:0193a13": "若會去。迦葉不覆藏。",
    "X79n1557_022:0193a14": "法燈云。且道。喚底是密語。應底是密語。若也總",
    "X79n1557_022:0193a15": "是。即不密也。且道。作麼生是密語。時有僧問。如",
    "X79n1557_022:0193a16": "何是世尊有密語。燈云。何曾得密來。",
    "X79n1557_022:0193a17": "東林總云。怪哉弘覺。二十年。羚羊挂角。絕跡亡",
    "X79n1557_022:0193a18": "蹤。及乎被尚書一拶。直作帶水拖泥。作人笑怪。",
    "X79n1557_022:0193a19": "法燈也是日午點金燈。夜半潑墨汀。東林即不",
    "X79n1557_022:0193a20": "然。如何是密語。却向伊道。甚處不密。且道。恁麼",
    "X79n1557_022:0193a21": "還有過也無。良久云。更不用別人。",
    "X79n1557_022:0193a22": "師臨示寂時。問侍者。今日是幾。者云。初三。師云。三十",
    "X79n1557_022:0193a23": "年後。但道。只這是。乃端然告寂。",
    "X79n1557_022:0193a24": "潭州龍牙居遁禪師(凡九)師問翠微。學人自到法席。",
    "X79n1557_022:0193b01": "不蒙一法示誨。意在於何。微云。嫌甚麼。又謁德山。理",
    "X79n1557_022:0193b02": "前問。山亦云。嫌甚麼。師不肯。後見洞山。理前問。洞山",
    "X79n1557_022:0193b03": "云。爭怪作老僧。",
    "X79n1557_022:0193b04": "師問翠微。如何是祖師西來意。微云。與我過禪板來。",
    "X79n1557_022:0193b05": "師度禪板。與微。微接得便打。師云。打即任打。要且無",
    "X79n1557_022:0193b06": "祖師意。又問臨濟。濟云。與我過蒲團來。師度蒲團。與",
    "X79n1557_022:0193b07": "濟。濟接得便打。師云。打即任打。要且無祖師意。師住",
    "X79n1557_022:0193b08": "後。有僧問。和尚當時。問二尊宿祖師意。未審二尊宿。",
    "X79n1557_022:0193b09": "還明也無。師云。明則明已。要且無祖師意。",
    "X79n1557_022:0193b10": "石門總云。龍牙無人挨著。猶較些子。纔被箇布",
    "X79n1557_022:0193b11": "衲挨著。失却一隻眼。",
    "X79n1557_022:0193b12": "雪竇云。臨濟翠微。只解放不解収。我若作龍牙。",
    "X79n1557_022:0193b13": "待伊索禪板蒲團。拈得劈胷便擲。",
    "X79n1557_022:0193b14": "師問德山。學人仗劒。取師頭時如何。山近前。引頸云。",
    "X79n1557_022:0193b15": "[囗@力]。師云。頭落也。山呵呵大笑。師後舉似洞山。山云。德",
    "X79n1557_022:0193b16": "山道甚麼。師云。他無語。山云。無語且致。將德山落底",
    "X79n1557_022:0193b17": "頭來。呈似老僧看。師於是有省。遂焚香。遙禮懺謝。後",
    "X79n1557_022:0193b18": "有僧。舉似德山。山云。洞山老人。不識好惡。這漢死來",
    "X79n1557_022:0193b19": "多少時了也。救得有甚用處。",
    "X79n1557_022:0193b20": "保福展云。龍牙只知進前。不知失步。",
    "X79n1557_022:0193b21": "翠巖芝云。龍牙當斷不斷。如今作麼生斷。",
    "X79n1557_022:0193b22": "師問洞山。如何是祖師西來意。山云。待洞水逆流時。",
    "X79n1557_022:0193b23": "即向汝道。師於言下契悟。",
    "X79n1557_022:0193b24": "示眾云。夫參學人。須透過佛祖始得。新豐和尚云。佛",
    "X79n1557_022:0193c01": "教祖教。如生冤家。始有參學分。若透不過。即被佛祖",
    "X79n1557_022:0193c02": "謾。時有僧問。佛祖還有謾人之心也無。師云。汝道。江",
    "X79n1557_022:0193c03": "湖還有礙人之意也無。又云。江湖雖無礙人之意。為",
    "X79n1557_022:0193c04": "時人過不得。江湖成礙人去。不得道江湖不礙人。佛",
    "X79n1557_022:0193c05": "祖雖無謾人之心。為時人透不得。佛祖成謾人去。不",
    "X79n1557_022:0193c06": "得道佛祖不謾人。若透得佛祖過。此人過却佛祖。始",
    "X79n1557_022:0193c07": "體得佛祖意。方與向上人同。若未透得過。但學佛求",
    "X79n1557_022:0193c08": "祖。萬劫無有出期。僧問。如何得不被佛祖謾去。師云。",
    "X79n1557_022:0193c09": "道者直須自悟始得。",
    "X79n1557_022:0193c10": "僧問。師子返擲時如何。師云。返擲且止。儞道。還怕文",
    "X79n1557_022:0193c11": "殊麼。云非但文殊。佛亦不怕。師云。爭奈被文殊騎何。",
    "X79n1557_022:0193c12": "云文殊騎者。不是師子。師云。返擲事作麼生。僧云。應",
    "X79n1557_022:0193c13": "用無虧。師云。正是文殊騎者。返擲事作麼生。僧無語。",
    "X79n1557_022:0193c14": "僧問。二鼠侵藤時如何。師云。須有隱身處始得。云如",
    "X79n1557_022:0193c15": "何是隱身處。師云。還見文殊麼。",
    "X79n1557_022:0193c16": "僧問。如何是祖師西來意。師云。待石烏龜解語時。即",
    "X79n1557_022:0193c17": "向儞道。云石烏龜語也。師云。向儞道甚麼。",
    "X79n1557_022:0193c18": "僧問。十二時中。如何用力。師云。如無手人行拳。",
    "X79n1557_022:0193c19": "大溈秀云。是即是。又教人入陰界中。作活計。十",
    "X79n1557_022:0193c20": "二時中。如何用力。如有手人行拳。又且如何。",
    "X79n1557_022:0193c21": "僧問。古人得箇甚麼。便休去。師云。如賊入空屋。問大",
    "X79n1557_022:0193c22": "庾嶺頭提不起時如何。師云。六祖為甚麼將得去。",
    "X79n1557_022:0193c23": "襄州洞山師虔禪師(凡五)洞山問師。近離甚處。師云。",
    "X79n1557_022:0193c24": "武陵。山云。武陵法道。何似此間。師云。胡地冬抽筍。山",
    "X79n1557_022:0194a01": "云。別甑炊香飯。供養此人。師便出。山云。此子已後。千",
    "X79n1557_022:0194a02": "人萬人把不住。",
    "X79n1557_022:0194a03": "皷山永云。恁麼祇對。滴水難消。因甚別甑炊香",
    "X79n1557_022:0194a04": "飯。",
    "X79n1557_022:0194a05": "示眾云。祖師門下。鳥道玄微。功窮皆轉。不究難明。汝",
    "X79n1557_022:0194a06": "等諸人。直須離心意識參。出聖凡路學。方可保任。若",
    "X79n1557_022:0194a07": "不如是。非吾子息。",
    "X79n1557_022:0194a08": "妙喜云。饒汝離心意識。參得透。出聖凡路。學得",
    "X79n1557_022:0194a09": "成。也是雪峰道底。",
    "X79n1557_022:0194a10": "師凡有新到來。須令擔泥三擔。有一僧不肯。乃問云。",
    "X79n1557_022:0194a11": "三轉內。即不問。三轉外事如何。師云。鐵輪天子寰中",
    "X79n1557_022:0194a12": "勑。僧無語。師便打。趂出院。",
    "X79n1557_022:0194a13": "大溈秀云。夫欲君臣道合。應須水乳和同。這僧",
    "X79n1557_022:0194a14": "既抗節朝堂。不覺喪身失命。當時見道鐵輪天",
    "X79n1557_022:0194a15": "子寰中勑。將坐具便揖。待伊擬議。劈面便摵。",
    "X79n1557_022:0194a16": "僧問。昔年疾苦中又毒。諸師醫。師云。金鎞刮破腦。頂",
    "X79n1557_022:0194a17": "上灌醍醐。云恁麼則謝師醫去也。師便打。",
    "X79n1557_022:0194a18": "僧問。學人徑往時如何。師云。死虵當大路。勸子莫當",
    "X79n1557_022:0194a19": "頭。云當頭者如何。師云。喪子命根。云不當頭者如何。",
    "X79n1557_022:0194a20": "師云。亦無回避處。云正恁麼時如何。師云。失却也。云",
    "X79n1557_022:0194a21": "未審向甚麼處去。師云。草深無覔處。云和尚也須隄",
    "X79n1557_022:0194a22": "防始得。師撫掌云。一等是毒藥。",
    "X79n1557_022:0194a23": "撫州疎山羗仁禪師(凡五)吉州新淦人。初往東林聽",
    "X79n1557_022:0194a24": "習。嘆曰。尋行數墨。語不如默。捨己求人。假不如真。即",
    "X79n1557_022:0194b01": "卷衣游方。初謁溈山。見示眾云。行脚高士。直須向聲",
    "X79n1557_022:0194b02": "色裏睡眠。聲色裏坐臥。師出問。如何是不落聲色句。",
    "X79n1557_022:0194b03": "溈山竪起拂子。師云。此猶是落聲色句。溈山便歸方",
    "X79n1557_022:0194b04": "丈。師不契。便辭香嚴。嚴云。何不且住。師云。某甲與和",
    "X79n1557_022:0194b05": "尚無緣。嚴云。有何因緣。不契。試舉看。師舉前話。嚴云。",
    "X79n1557_022:0194b06": "某甲有箇語。師云。道甚麼。嚴云。言發非聲。色前不物。",
    "X79n1557_022:0194b07": "師云。元來此中有人。乃囑嚴云。儞向後有住處。某甲",
    "X79n1557_022:0194b08": "却來相見。遂去。溈山問香嚴云。問聲色話底矮闍梨。",
    "X79n1557_022:0194b09": "在麼。嚴云。已去了也。溈云。曾舉向子麼。嚴云。某甲亦",
    "X79n1557_022:0194b10": "曾有語。對他來。溈云。試舉看。嚴云。言發非聲。色前不",
    "X79n1557_022:0194b11": "物。溈云。他道甚麼。嚴云。他深肯。溈云。我將謂他有長",
    "X79n1557_022:0194b12": "處。元來只在這裏。此子向後。設有住處。近山無柴燒。",
    "X79n1557_022:0194b13": "近水無水喫。",
    "X79n1557_022:0194b14": "師到福州西禪。遇上堂。師出問。法身之理。理絕玄微。",
    "X79n1557_022:0194b15": "不奪是非之境。猶是法身邊事。如何是法身向上事。",
    "X79n1557_022:0194b16": "禪舉起拂子。師云。此猶是法身邊事。禪云。如何是法",
    "X79n1557_022:0194b17": "身向上事。師進前奪拂子。摺折擲向地上。便歸眾。禪",
    "X79n1557_022:0194b18": "云。龍虵易辨。衲子難謾。",
    "X79n1557_022:0194b19": "示眾云。老僧。咸通年已前。會得法身邊事。咸通年已",
    "X79n1557_022:0194b20": "後。會得法身向上事。雲門問。承聞。和尚咸通年已前。",
    "X79n1557_022:0194b21": "會得法身邊事。咸通年已後。會得法身向上事。是否。",
    "X79n1557_022:0194b22": "師云是。門云。如何是法身邊事。師云。枯樁。門云。如何",
    "X79n1557_022:0194b23": "是法身向上事。師云。非枯樁。門云。還許學人說道理",
    "X79n1557_022:0194b24": "也無。師云許。門云。枯樁。豈不是明法身邊事。師云是。",
    "X79n1557_022:0194c01": "門云。非枯樁。豈不是明法身向上事。師云是。門云。法",
    "X79n1557_022:0194c02": "身還該一切也無。師云。作麼生不該。門指淨瓶云。還",
    "X79n1557_022:0194c03": "該這箇麼。師云。闍梨莫向淨瓶邊會。問便作禮。",
    "X79n1557_022:0194c04": "上方岳云。疎山總是戰爭収拾得。却因歌舞破",
    "X79n1557_022:0194c05": "除休。雲門舌上有龍泉。",
    "X79n1557_022:0194c06": "妙喜云。雲門禮拜。不是好心。",
    "X79n1557_022:0194c07": "師到夾山。問承聞和尚有言。目前無法。意在目前。如",
    "X79n1557_022:0194c08": "何是目前法。山云。山月流輝。澄潭無影。師作掀繩床",
    "X79n1557_022:0194c09": "勢。山云。闍梨又作麼生。師云。目前無法。了不可得。山",
    "X79n1557_022:0194c10": "云。大眾看。這一員戰將。",
    "X79n1557_022:0194c11": "師因知事。為造壽塔畢。來白師。師云。將多少錢。與匠",
    "X79n1557_022:0194c12": "人。云一切在和尚。師云。為將三文。與匠人。為將兩文。",
    "X79n1557_022:0194c13": "與匠人。為將一文。與匠人。若道得。與吾親造塔。知事",
    "X79n1557_022:0194c14": "無對。羅山閑禪師。時在大嶺住菴。其僧到大嶺。閑問。",
    "X79n1557_022:0194c15": "甚處來。云疎山。閑云。有何言句。僧舉前話。閑云。還有",
    "X79n1557_022:0194c16": "人道得麼。云未有人道得。閑云。汝却歸去。舉似疎山",
    "X79n1557_022:0194c17": "道。大嶺云。若將三文與匠人。和尚此生。決定不得塔。",
    "X79n1557_022:0194c18": "若將兩文。與匠人。和尚與匠人。共出一隻手。若將一",
    "X79n1557_022:0194c19": "文。與匠人。帶累匠人。眉鬚墮落。僧回舉似師。師具威",
    "X79n1557_022:0194c20": "儀。望大嶺作禮。嘆云。將謂無人。大嶺有古佛。放光射",
    "X79n1557_022:0194c21": "到此間。却語僧云。儞去向大嶺道。猶如﨟月蓮花。僧",
    "X79n1557_022:0194c22": "持此語。舉似閑。閑云。早是龜毛長數丈。",
    "X79n1557_022:0194c23": "浮山遠云。疎山以錐栽地。大嶺用刀剜空。雖然",
    "X79n1557_022:0194c24": "二老錯下錐刀。今時人。亦難搆赴。何故。後語中。",
    "X79n1557_022:0195a01": "有稍有殺。雖然如是。河裏失錢何裏摝。",
    "X79n1557_022:0195a02": "師問僧。甚處來。云雪峰來。師云。我已前到時。是事不",
    "X79n1557_022:0195a03": "足。如今足也未。云如今足也。師云。粥足飯足。僧無對。",
    "X79n1557_022:0195a04": "洞山代云。粥足飯足。",
    "X79n1557_022:0195a05": "僧問。牛頭未見四祖時如何。師云。魚隱深潭。必招釣",
    "X79n1557_022:0195a06": "客。云見後如何。師云。瞥然渾濁水。白鷺卒難尋。",
    "X79n1557_022:0195a07": "僧問。久負不逢時如何。師云。饒汝雄信解拈鎗。猶較",
    "X79n1557_022:0195a08": "秦王一百步。云正恁麼時如何。師云。將軍不上便橋。",
    "X79n1557_022:0195a09": "金牙徒勞拈筈。",
    "X79n1557_022:0195a10": "師甞握木虵。僧問。和尚手中。是甚麼。師云。曹家女。云",
    "X79n1557_022:0195a11": "如何是和尚家風。師云。尺五頭巾。云如何是尺五頭",
    "X79n1557_022:0195a12": "巾。師云。圓中取不得。",
    "X79n1557_022:0195a13": "僧問。如何是冬來意。師云。京師出大黃。問百匝千重。",
    "X79n1557_022:0195a14": "是何人境界。師云。在搓芒繩縛鬼子。",
    "X79n1557_022:0195a15": "澧州欽山文邃禪師(凡十一)福州人也。同巖頭雪峰。見",
    "X79n1557_022:0195a16": "德山。師問德山。天皇也恁麼道。龍潭也恁麼道。未審",
    "X79n1557_022:0195a17": "和尚作麼生道。山云。儞試舉天皇龍潭底看。師擬議。",
    "X79n1557_022:0195a18": "山便打。師下延壽堂云。是即是。打我太殺。巖頭云。若",
    "X79n1557_022:0195a19": "恁麼。他後不得道見德山來。",
    "X79n1557_022:0195a20": "雪竇云。諸禪客。欽山致箇問端。甚是奇特。爭奈",
    "X79n1557_022:0195a21": "龍頭虵尾。汝試舉天皇龍潭底看。坐具便摵。大",
    "X79n1557_022:0195a22": "丈夫漢。捋虎鬚。也是本分。他既不能。德山令行",
    "X79n1557_022:0195a23": "一半。令若全行。雪峰巖頭。總是涅槃堂裏漢。",
    "X79n1557_022:0195a24": "五祖戒云。德山只解打死欽山。不解打活欽山。",
    "X79n1557_022:0195b01": "大溈喆云。德山門下。草偃風行。待問未審和尚",
    "X79n1557_022:0195b02": "作麼生道。劈脊便棒。且道。德山是。大溈是。",
    "X79n1557_022:0195b03": "師游方時。同雪峰巖頭。憩一店上。喫茶。師云。不會轉",
    "X79n1557_022:0195b04": "身吐氣者。不得茶喫。頭云。若恁麼。我今日定不得茶",
    "X79n1557_022:0195b05": "喫。峯云。某甲亦然。師云。這兩箇老漢。話頭也不識。頭",
    "X79n1557_022:0195b06": "云。甚麼處去來。師云。布袋裏老鵶。雖活如死。頭退後",
    "X79n1557_022:0195b07": "云。看看。師云。豁公且致。存公作麼生。峰作一圓相。師",
    "X79n1557_022:0195b08": "云不得不問。頭笑云。太遠生。師云。有口不得茶喫者",
    "X79n1557_022:0195b09": "多。",
    "X79n1557_022:0195b10": "師與巖頭雪峰坐次。洞山行茶來。師乃閉目。洞云。甚",
    "X79n1557_022:0195b11": "麼處去也。師云。入定。洞云。定本無門。從何而入。",
    "X79n1557_022:0195b12": "有一老宿云。大有人恁麼會　雪竇代云。當時",
    "X79n1557_022:0195b13": "但指巖頭雪峰云。與這兩箇瞌睡漢茶喫。",
    "X79n1557_022:0195b14": "巖頭住庵。師訪之。問云。師兄在此。二時齋粥。如何。頭",
    "X79n1557_022:0195b15": "云。每日受張四郎宅供養。極是難消。師云。師兄受他",
    "X79n1557_022:0195b16": "供養。他時異日。去他家。作男作女。頭以手揑拳。安頭",
    "X79n1557_022:0195b17": "上。師云。恁麼則向頂[寧*頁]上。生去也。頭便喝。師云。何如",
    "X79n1557_022:0195b18": "生取文邃去好。頭又喝云。我見儞三二十年。鼓兩片",
    "X79n1557_022:0195b19": "皮。直至如今。猶作這箇去就。便喝出。時張四郎。却同",
    "X79n1557_022:0195b20": "師歸宅。師垂淚云。三十年同行。有佛法。不向文邃道。",
    "X79n1557_022:0195b21": "至半夜。又去敲門云。師兄師兄。有佛法。不向文邃道。",
    "X79n1557_022:0195b22": "且乞慈悲。頭遂開門。為說細大法門。方得安樂。再回",
    "X79n1557_022:0195b23": "澧州住也。",
    "X79n1557_022:0195b24": "示眾。橫按拄杖。顧視大眾云。有麼有麼。如無。欽山唱",
    "X79n1557_022:0195c01": "菩薩蠻去也。囉囉哩哩。便下座。",
    "X79n1557_022:0195c02": "示眾。伸起手云。開即為掌。五指參差。復握拳云。握即",
    "X79n1557_022:0195c03": "為拳。必無高下。還有商量分也無。時有僧出。竪起拳。",
    "X79n1557_022:0195c04": "師云。汝只是箇無開合漢。",
    "X79n1557_022:0195c05": "雪竇云。我即不然。竪起拳云。握即為拳。有高有",
    "X79n1557_022:0195c06": "下。復開云。開即成掌。無黨無偏。且道。放開為人",
    "X79n1557_022:0195c07": "好。把定為人好。開也造車。握也合轍。若謂閉門",
    "X79n1557_022:0195c08": "造車。出門合轍。我也知儞向鬼窟裏。作活計。",
    "X79n1557_022:0195c09": "良禪客問。一鏃破三闕時如何。師云。放出關中主看。",
    "X79n1557_022:0195c10": "云恁麼則知過必改。師云。更待何時。云好箭放不著",
    "X79n1557_022:0195c11": "所在。便出去。師云。且來闍梨。良回首。師把住云。一鏃",
    "X79n1557_022:0195c12": "破三關。即且致。試與欽山。發箭看。良擬議。師打七棒",
    "X79n1557_022:0195c13": "云。且聽這漢。疑三十年。",
    "X79n1557_022:0195c14": "同安察云。良公雖能發箭。要且未中的。有僧問。",
    "X79n1557_022:0195c15": "未審如何得中的去。安云。關中主是甚麼人。僧",
    "X79n1557_022:0195c16": "舉似欽山。山云。良公若解與麼。也免得欽山口。",
    "X79n1557_022:0195c17": "雖然如是。同安不是好心。亦須看始得。",
    "X79n1557_022:0195c18": "師到浴下。見僧踏水車次。放却來問訊。師云。幸自轉",
    "X79n1557_022:0195c19": "轆轆地。何須却恁麼。僧云。不恁麼。又爭得。師云。若恁",
    "X79n1557_022:0195c20": "麼。欽山眼在甚麼處。云作麼生是和尚眼。師以手作",
    "X79n1557_022:0195c21": "撥眉勢。僧云。和尚又得與麼。師云。是是。為我與麼。便",
    "X79n1557_022:0195c22": "不得與麼。僧無對。師云。索戰無功。一場氣悶。良久云。",
    "X79n1557_022:0195c23": "會麼。云不會。師云。欽山為儞擔一半。",
    "X79n1557_022:0195c24": "德山侍者來。纔作禮。師把住云。還甘欽山與麼也無。",
    "X79n1557_022:0196a01": "云某甲却悔久住德山。今日無言可對。師放却云。一",
    "X79n1557_022:0196a02": "任儞祇對。者撥開胷云。且聽某甲通氣一上。師云。德",
    "X79n1557_022:0196a03": "山門下即得。這裏用不著。云久響欽山不通人情。師",
    "X79n1557_022:0196a04": "云。累他德山眼目。參堂去。",
    "X79n1557_022:0196a05": "僧問。十二時中。如何接人。師云。我若接人。即與儞一",
    "X79n1557_022:0196a06": "般。云某甲特來。和尚也須吐露。師云。汝若特來。我須",
    "X79n1557_022:0196a07": "吐露。云便請師便打。僧無語。師云。守株待兔。枉用心",
    "X79n1557_022:0196a08": "神。",
    "X79n1557_022:0196a09": "京兆府華嚴休靜禪師(凡四)師問洞山。學人未見理",
    "X79n1557_022:0196a10": "路。未免情識。山云。儞還見理路也未。云無理路。山云。",
    "X79n1557_022:0196a11": "甚處得情識來。云學人實問。山云。若與麼。須向萬里",
    "X79n1557_022:0196a12": "無寸草處立。云無寸草處。還許立也無。洞云。直須恁",
    "X79n1557_022:0196a13": "麼去。",
    "X79n1557_022:0196a14": "師在洛浦。作維那。普請。白槌云。上間般柴。下間鋤地。",
    "X79n1557_022:0196a15": "首座云。聖僧作甚麼。師云。當堂不正坐。不赴兩頭機。",
    "X79n1557_022:0196a16": "僧問。既是長老。為甚麼。却後生。師云。三歲國家龍鳳",
    "X79n1557_022:0196a17": "子。百年堦下老朝臣。云王子未登九五時如何。師云。",
    "X79n1557_022:0196a18": "貪游六宅戲。不覺國內傾。云正登九五時如何。師云。",
    "X79n1557_022:0196a19": "朱簾齊捲上。四相集朝儀。云登九五後如何。師云。金",
    "X79n1557_022:0196a20": "箱排玉印。御輦四方歸。",
    "X79n1557_022:0196a21": "僧問。大悟底人。為甚麼却迷。師云。破鏡不重照。落花",
    "X79n1557_022:0196a22": "難上枝。",
    "X79n1557_022:0196a23": "筠州高安白水本仁禪師(凡四)示眾云。尋常不欲向",
    "X79n1557_022:0196a24": "聲前句後。鼓弄人家男女。何故且聲不是聲。色不是",
    "X79n1557_022:0196b01": "色。時有僧問。如何是聲不是聲。師云。喚作色得麼。云",
    "X79n1557_022:0196b02": "如何是色不是色。師云。喚作聲得麼。僧作禮。師云。且",
    "X79n1557_022:0196b03": "道。為汝說。答汝話若人辨得。有箇入處。",
    "X79n1557_022:0196b04": "雪竇云。既非聲前句後。且作麼生入。",
    "X79n1557_022:0196b05": "示眾云。眼裏著沙不得。耳裏著水不得。時有僧問。如",
    "X79n1557_022:0196b06": "何是眼裏著沙不得。師云。應真無比。云如何是耳裏",
    "X79n1557_022:0196b07": "著水不得。師云。白淨無垢。",
    "X79n1557_022:0196b08": "師問鏡清。時寒。不易道者。清云。不敢。師云。還有臥單",
    "X79n1557_022:0196b09": "也無。清云。設有也無展底工夫。師云。直饒道者滴水",
    "X79n1557_022:0196b10": "氷生。亦不干他事。清云。滴水氷生。事分相涉。師云。是。",
    "X79n1557_022:0196b11": "清云。此人意作麼生。師云。此人不落意。清云。不落意",
    "X79n1557_022:0196b12": "此人[斬/耳]。師云。高高山頂。無可與道者啗啄。",
    "X79n1557_022:0196b13": "僧問。文殊與普賢。萬法悉同源。文殊普賢即不問。如",
    "X79n1557_022:0196b14": "何是同源底法。師云。却須問取文殊普賢。僧云。如何",
    "X79n1557_022:0196b15": "是文殊普賢。師云。一釣便上。",
    "X79n1557_022:0196b16": "僧問。如何是不遷義。師云。落花隨流水。明月上孤峰。",
    "X79n1557_022:0196b17": "益州北院通禪師(凡四)師辭洞山。山問。甚處去。師云。",
    "X79n1557_022:0196b18": "入嶺去。山云飛猿嶺峻。好看。師沈吟。山云。通闍梨。何",
    "X79n1557_022:0196b19": "不入嶺去。師於此有省。更不入嶺。",
    "X79n1557_022:0196b20": "師在夾山。見示眾云。坐斷主人公。不落第二見。師出",
    "X79n1557_022:0196b21": "眾云。須知有一人不合伴。山云。猶落第二見。師便掀",
    "X79n1557_022:0196b22": "倒繩床。山云。老兄作麼生。師云。待某甲舌頭爛。即向",
    "X79n1557_022:0196b23": "和尚道。",
    "X79n1557_022:0196b24": "師問夾山。目前無法。意在目前。不是目前法。非耳目",
    "X79n1557_022:0196c01": "之所到。豈不是和尚語。山云。是。師便掀倒繩床。叉手",
    "X79n1557_022:0196c02": "而立。夾山起來。打一棒。便下去。",
    "X79n1557_022:0196c03": "法眼云。是伊掀倒繩床了。何不下去。須待夾山",
    "X79n1557_022:0196c04": "起來。打一棒了去。意在甚麼處。",
    "X79n1557_022:0196c05": "僧問。二龍爭珠。誰是得者。師云。得者失。云不失時如",
    "X79n1557_022:0196c06": "何。師云。還我珠來。問如何是祖師西來意。師云。壁上",
    "X79n1557_022:0196c07": "畫枯松。蜂來爭採蘂。",
    "X79n1557_022:0196c08": "洛京白馬遁儒禪師(凡一)師問僧。名甚麼。云覔箇名。",
    "X79n1557_022:0196c09": "了不可得。師云。自是老僧不識好惡。云幾人於此忘",
    "X79n1557_022:0196c10": "言。師云。酌然是作家。云須是和尚眼始得。師云。闍梨",
    "X79n1557_022:0196c11": "聻。僧拂袖而出。師召云。闍梨闍梨。僧回首。師云。苦屈",
    "X79n1557_022:0196c12": "之辭。不妨難吐。",
    "X79n1557_022:0196c13": "明州天童咸啟禪師(凡二)僧問。學人卓卓上來。請師",
    "X79n1557_022:0196c14": "的的。師云。我這裏一屙便了。有甚麼卓卓的的。云和",
    "X79n1557_022:0196c15": "尚與麼答話。更買草鞋行脚始得。師喚其僧近前。僧",
    "X79n1557_022:0196c16": "近前。師云。只如老僧恁麼祇對。過在甚麼處。僧無語。",
    "X79n1557_022:0196c17": "師便打。",
    "X79n1557_022:0196c18": "師問伏龍。甚處來。云伏龍來。師云。還伏得龍麼。云不",
    "X79n1557_022:0196c19": "曾伏這畜生。師云喫茶去。",
    "X79n1557_022:0196c21": "聯燈會要卷第二十二"
}