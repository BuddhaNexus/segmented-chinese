{
    "T15n0587_003:0073c16": "勝思惟梵天所問經卷第三",
    "T15n0587_003:0073c18": "元魏天竺三藏菩提流支譯",
    "T15n0587_003:0073c19": "爾時，網明童子菩薩謂勝思惟大梵天言：「善",
    "T15n0587_003:0073c20": "男子！汝說一切凡夫行處，吾於彼行者見有",
    "T15n0587_003:0073c21": "行相。」梵天言：「善男子！若我有所生處，應有",
    "T15n0587_003:0073c22": "行相。」問言：「梵天！汝若不生，云何教化諸眾",
    "T15n0587_003:0073c23": "生耶？」梵天答言：「佛所化生，吾如彼生。」網明",
    "T15n0587_003:0073c24": "菩薩言：「佛化所生，無有生處。」梵天問言：「寧",
    "T15n0587_003:0073c25": "可見不？」答言：「梵天！以佛力故見。」梵天言：",
    "T15n0587_003:0073c26": "「善男子！我生亦如是，以業力故。」網明菩薩問",
    "T15n0587_003:0073c27": "言：「梵天！汝於起業中行耶？」梵天答言：「我實",
    "T15n0587_003:0073c28": "不於起業中行。」問言：「梵天！云何無業而言",
    "T15n0587_003:0073c29": "以業力故？」梵天答言：「善男子！如業力亦如",
    "T15n0587_003:0074a01": "是，是二不出於如。」",
    "T15n0587_003:0074a02": "爾時，長老舍利弗白佛言：「世尊！若能入是大",
    "T15n0587_003:0074a03": "龍密意所說法中，當知彼人得大功德。何以",
    "T15n0587_003:0074a04": "故？世尊！聞是上人名字至難，何況復有聞其",
    "T15n0587_003:0074a05": "所說？世尊！譬如有樹不依地住，在虛空中",
    "T15n0587_003:0074a06": "而現根莖枝葉華果。如是，世尊！此大人行相",
    "T15n0587_003:0074a07": "亦復如是，不住一切法，而於十方示現。有",
    "T15n0587_003:0074a08": "行有生退死，諸佛國土處處現見，而亦復有",
    "T15n0587_003:0074a09": "如是智慧辯才樂說。世尊！若有智慧善男子、",
    "T15n0587_003:0074a10": "善女人，聞是智慧自在力者，其誰不發阿耨",
    "T15n0587_003:0074a11": "多羅三藐三菩提心。」",
    "T15n0587_003:0074a12": "爾時，會中有一菩薩摩訶薩名曰普華，問長",
    "T15n0587_003:0074a13": "老舍利弗言：「大德舍利弗！汝為證法性，為不",
    "T15n0587_003:0074a14": "證耶？而不能如是以大智慧奮迅說法。佛說",
    "T15n0587_003:0074a15": "大德於智慧人中最為第一。大德！何以不現",
    "T15n0587_003:0074a16": "如是智慧辯才自在力耶？」答言：「善男子！隨",
    "T15n0587_003:0074a17": "智慧力，佛說我於聲聞弟子智慧人中，最為",
    "T15n0587_003:0074a18": "第一能有所說。」「大德舍利弗！法性境界有多",
    "T15n0587_003:0074a19": "少耶？」答言：「無也。」「大德舍利弗！若法性境界",
    "T15n0587_003:0074a20": "無多少者，汝云何言隨智慧力，佛說我於聲",
    "T15n0587_003:0074a21": "聞弟子智慧人中最為第一能有所說。」答言：",
    "T15n0587_003:0074a22": "「善男子！於聲聞中隨所得法而有所說。」「大德",
    "T15n0587_003:0074a23": "舍利弗！汝證法性境界有量相耶？」答言：「無也。」",
    "T15n0587_003:0074a24": "「大德舍利弗！若如是者，汝云何言隨所得法",
    "T15n0587_003:0074a25": "而有所說？大德舍利弗！如法性無量相，證",
    "T15n0587_003:0074a26": "亦如是，如證說亦如是。何以故？法性無量",
    "T15n0587_003:0074a27": "相故。」舍利弗言：「善男子！法性非證相。」「大德",
    "T15n0587_003:0074a28": "舍利弗！若彼法性非證相者，汝出法性得解",
    "T15n0587_003:0074a29": "脫耶？」答言：「不也。」「大德舍利弗！何故爾耶？」答",
    "T15n0587_003:0074b01": "言：「善男子！若出法性得解脫者，則壞法性。」",
    "T15n0587_003:0074b02": "普華菩薩言：「是故，舍利弗！如汝證法，法性",
    "T15n0587_003:0074b03": "亦如是。」舍利弗言：「善男子！我為聽來，非為",
    "T15n0587_003:0074b04": "說也。」「大德舍利弗！一切諸法皆入法性，此",
    "T15n0587_003:0074b05": "法性中寧有說者有聽者不？」答言：「無也。」「大德",
    "T15n0587_003:0074b06": "舍利弗！若如是者，汝云何言我為聽來非為",
    "T15n0587_003:0074b07": "說耶？」答言：「善男子！佛說二人得福無量：一",
    "T15n0587_003:0074b08": "者專精說法；二者一心聽受。以是義故，普",
    "T15n0587_003:0074b09": "華應說我應聽受。」「大德舍利弗！汝入滅盡定",
    "T15n0587_003:0074b10": "能聽法耶？」答言：「善男子！入滅盡定，無有二",
    "T15n0587_003:0074b11": "行而聽法也。」「大德舍利弗！汝信諸法皆是自",
    "T15n0587_003:0074b12": "性滅盡相不？」答言：「善男子！如是諸法皆是",
    "T15n0587_003:0074b13": "自性滅盡之相，我信是說。」普華菩薩言：「若",
    "T15n0587_003:0074b14": "如是者，則舍利弗常一切時不能聽法。何",
    "T15n0587_003:0074b15": "以故？以一切法常是自性滅盡相故。」舍利弗",
    "T15n0587_003:0074b16": "言：「善男子！仁能不起于定而說法耶！」曰：「頗",
    "T15n0587_003:0074b17": "有一法非是定耶？」答言：「無也。」「大德舍利弗！",
    "T15n0587_003:0074b18": "以是義故，當知一切愚癡凡夫應常在定。」舍",
    "T15n0587_003:0074b19": "利弗言：「以何定故，一切凡夫常在定耶？」曰：",
    "T15n0587_003:0074b20": "「以不壞法性三昧故。」舍利弗言：「善男子！若",
    "T15n0587_003:0074b21": "如是者，凡夫聖人無有差別。」「大德舍利弗！",
    "T15n0587_003:0074b22": "如是，如是！我不欲令凡夫聖人有差別也。何",
    "T15n0587_003:0074b23": "以故？聖人無所得一法，凡夫無所生一法，",
    "T15n0587_003:0074b24": "是二不過法性平等之相。」舍利弗言：「善男子！",
    "T15n0587_003:0074b25": "仁以何等是諸法性平等之相？」曰：「如舍利弗",
    "T15n0587_003:0074b26": "所得知見。大德舍利弗！汝生賢聖法耶？」答",
    "T15n0587_003:0074b27": "言：「不也！」「汝滅凡夫法耶？」答言：「不也。」「汝得賢",
    "T15n0587_003:0074b28": "聖法耶？」答言：「不也。」「汝見凡夫法耶？」答言：「不",
    "T15n0587_003:0074b29": "也。」「大德舍利弗！若如是者，汝何知見說言",
    "T15n0587_003:0074c01": "得法耶？」答言：「善男子！可不聞如，凡夫無智",
    "T15n0587_003:0074c02": "慧如，即是漏盡解脫如；漏盡解脫如，即是",
    "T15n0587_003:0074c03": "無餘涅槃如。」普華菩薩言：「大德舍利弗！如",
    "T15n0587_003:0074c04": "不異如、不改如、不變如、不壞如，應以是如知",
    "T15n0587_003:0074c05": "一切法。」爾時，長老舍利弗白佛言：「世尊！譬",
    "T15n0587_003:0074c06": "如大火一切炷焰悉皆能燒，如是此諸善男",
    "T15n0587_003:0074c07": "子，所說法性悉皆能燒一切煩惱。」佛言：「舍",
    "T15n0587_003:0074c08": "利弗！如汝所言，是諸善男子所說法性悉",
    "T15n0587_003:0074c09": "皆能燒一切煩惱。」",
    "T15n0587_003:0074c10": "爾時，網明童子菩薩問長老舍利弗言：「大德",
    "T15n0587_003:0074c11": "舍利弗！佛說大德於智慧人中最為第一。何",
    "T15n0587_003:0074c12": "等是智慧？而舍利弗於智慧人中最第一耶？」",
    "T15n0587_003:0074c13": "答言：「善男子！所謂聲聞因聲得解，自照身",
    "T15n0587_003:0074c14": "相少分智慧。以是智慧，佛說我於聲聞弟子",
    "T15n0587_003:0074c15": "智慧人中最為第一，非菩薩中智慧第一。」曰：",
    "T15n0587_003:0074c16": "「智慧是戲論相耶？」答言：「非也。」曰：「智慧非平等",
    "T15n0587_003:0074c17": "相耶？」答言：「是也。」曰：「今大德證平等智慧，云",
    "T15n0587_003:0074c18": "何而說智慧有量？」答言：「善男子！以法性相",
    "T15n0587_003:0074c19": "故智慧無量，隨入法性多少故智慧有量。」曰：",
    "T15n0587_003:0074c20": "「頗有無量相法作有量說耶？」答言：「無也。」網明",
    "T15n0587_003:0074c21": "菩薩言：「若如是者，云何舍利弗依量說法？」",
    "T15n0587_003:0074c22": "爾時，舍利弗默然不答。",
    "T15n0587_003:0074c23": "爾時，長老大迦葉承佛威神，而白佛言：「世",
    "T15n0587_003:0074c24": "尊！是網明童子菩薩以何因緣，號曰網明？」",
    "T15n0587_003:0074c25": "爾時，佛告網明童子菩薩言：「善男子！現汝自",
    "T15n0587_003:0074c26": "身善根所成功德光明，令諸天人一切世間",
    "T15n0587_003:0074c27": "心得歡喜，其有福德善根熟者，當發阿耨多",
    "T15n0587_003:0074c28": "羅三藐三菩提心。」",
    "T15n0587_003:0074c29": "爾時，網明童子菩薩聞佛勅已，而白佛言：",
    "T15n0587_003:0075a01": "「善哉！世尊！唯然受教。」作是語已，整服右肩，",
    "T15n0587_003:0075a02": "右膝胡跪，即於右手白赤莊嚴羅網指間",
    "T15n0587_003:0075a03": "放大光明，普照十方無量無邊阿僧祇世界，",
    "T15n0587_003:0075a04": "皆悉周遍，其中地獄、畜生、餓鬼、盲聾、背傴、無",
    "T15n0587_003:0075a05": "手無足種種諸病，貪惡眾生，愚癡裸形諸飢",
    "T15n0587_003:0075a06": "渴者，若縛若禁，貧窮惡色，老邁垂死及嫉",
    "T15n0587_003:0075a07": "妬等，種種苦惱，諸有慳貪破戒瞋恚，懈怠",
    "T15n0587_003:0075a08": "妄念，無慧不信，少聞少見，無慚無愧，墮邪",
    "T15n0587_003:0075a09": "疑網，是等眾生遇斯光者，皆得快樂一切歡",
    "T15n0587_003:0075a10": "喜，無一眾生有貪欲恚愚癡憍慢憂愁患等，",
    "T15n0587_003:0075a11": "不得快樂不歡喜者。其在佛前大會之眾，菩",
    "T15n0587_003:0075a12": "薩摩訶薩及諸聲聞，天、龍、夜叉、乾闥婆、阿修",
    "T15n0587_003:0075a13": "羅、迦樓羅、緊那羅、摩睺羅伽、人與非人，比丘、",
    "T15n0587_003:0075a14": "比丘尼、優婆塞、優婆夷等，是諸大眾皆同一",
    "T15n0587_003:0075a15": "色金色無異，謂如來色。時會大眾皆悉如是，",
    "T15n0587_003:0075a16": "身中快樂心得歡喜，譬如菩薩入喜樂食發",
    "T15n0587_003:0075a17": "起莊嚴三昧無異。時諸大眾悉得希有，各各",
    "T15n0587_003:0075a18": "相見如佛無異，不見佛身為高己身為下。又",
    "T15n0587_003:0075a19": "以網明童子菩薩光明力故，尋時下方有四",
    "T15n0587_003:0075a20": "菩薩，從地踊出，名願力起菩薩、名勝賢菩",
    "T15n0587_003:0075a21": "薩、名智月光菩薩、名不可降伏菩薩。是四",
    "T15n0587_003:0075a22": "菩薩合掌而立，作是念言：「何者是佛，我欲禮",
    "T15n0587_003:0075a23": "敬？」即聞空中聲曰：「是網明童子菩薩光明力",
    "T15n0587_003:0075a24": "故，一切大眾同一金色與佛無異。」時四菩薩",
    "T15n0587_003:0075a25": "發希有心，作如是言：「我今實語，如此眾會",
    "T15n0587_003:0075a26": "其色無異，一切諸法亦復如是。」即發誓言：",
    "T15n0587_003:0075a27": "「若我此語誠實不虛，今世尊釋迦牟尼，當",
    "T15n0587_003:0075a28": "現異相，令我得見供養禮事。」爾時，佛告網明",
    "T15n0587_003:0075a29": "童子菩薩言：「善男子！止此神力，汝今已作",
    "T15n0587_003:0075b01": "佛所作事，汝今已令無量眾生住於佛道。」爾",
    "T15n0587_003:0075b02": "時，網明童子菩薩受佛教勅，即止神力攝光",
    "T15n0587_003:0075b03": "明事。攝光明已，一切大眾威儀色相，還復",
    "T15n0587_003:0075b04": "如本身口無異，即時如來身相顯現在師子",
    "T15n0587_003:0075b05": "座如本無異。時四菩薩即見如來，頭面禮足，",
    "T15n0587_003:0075b06": "而作是言：「如來世尊智慧境界不可思議，",
    "T15n0587_003:0075b07": "及網明童子菩薩福德善根願力境界不可",
    "T15n0587_003:0075b08": "思議，依彼功德能與眾生如是快樂令得歡",
    "T15n0587_003:0075b09": "喜。」",
    "T15n0587_003:0075b10": "爾時，長老大迦葉白佛言：「世尊！此四菩薩從",
    "T15n0587_003:0075b11": "何所來？」四菩薩曰：「我等下方佛世界來。」大",
    "T15n0587_003:0075b12": "迦葉言：「其國何名？佛號何等？」四菩薩曰：「國",
    "T15n0587_003:0075b13": "名現諸寶莊嚴，佛號一寶蓋，今現說法。」大",
    "T15n0587_003:0075b14": "迦葉言：「其佛國土去此幾何？」四菩薩曰：「佛",
    "T15n0587_003:0075b15": "自知之。」大迦葉言：「仁等今者何故來此？」四",
    "T15n0587_003:0075b16": "菩薩曰：「是網明童子菩薩光明照彼，我等遇",
    "T15n0587_003:0075b17": "之，即聞釋迦牟尼佛名，及聞網明童子菩薩；",
    "T15n0587_003:0075b18": "是故我等今來至此，見釋迦牟尼佛并網明",
    "T15n0587_003:0075b19": "上人。」時大迦葉即白佛言：「世尊！一寶蓋佛",
    "T15n0587_003:0075b20": "現諸寶莊嚴世界，去此幾何？」佛言：「迦葉！彼",
    "T15n0587_003:0075b21": "國土去此過七十二恒河沙等諸佛國土。」大",
    "T15n0587_003:0075b22": "迦葉言：「世尊！是四菩薩發彼國來，幾時至此？」",
    "T15n0587_003:0075b23": "佛言：「迦葉！如一念頃，於彼國沒，忽然而至。」",
    "T15n0587_003:0075b24": "大迦葉言：「希有世尊！然諸菩薩光明遠照，",
    "T15n0587_003:0075b25": "神通速疾甚為希有，今是網明童子菩薩光",
    "T15n0587_003:0075b26": "明遠照，是四菩薩發來速疾乃能如是。」佛言：",
    "T15n0587_003:0075b27": "「迦葉！如汝所說，菩薩摩訶薩神通之力，所",
    "T15n0587_003:0075b28": "行速疾不可思議，一切聲聞辟支佛等所不",
    "T15n0587_003:0075b29": "能及。」",
    "T15n0587_003:0075c01": "爾時，長老大迦葉問網明童子菩薩言：「善男",
    "T15n0587_003:0075c02": "子！仁現光明照此大會皆作金色，以何因緣？」",
    "T15n0587_003:0075c03": "答言：「大迦葉！可問世尊，當為汝說。」時大迦",
    "T15n0587_003:0075c04": "葉以此白佛。佛言：「迦葉！是網明童子菩薩",
    "T15n0587_003:0075c05": "成佛之時，其會大眾同一金色，咸共信樂一",
    "T15n0587_003:0075c06": "切智慧。其佛國土乃至無有聲聞辟支佛名，",
    "T15n0587_003:0075c07": "唯有清淨諸大菩薩摩訶薩眾。」長老大迦葉",
    "T15n0587_003:0075c08": "白佛言：「世尊！生彼菩薩當知如佛。」佛言迦",
    "T15n0587_003:0075c09": "葉：「如汝所說，生彼菩薩悉皆如佛。」是時會",
    "T15n0587_003:0075c10": "中四萬四千人，聞已皆發阿耨多羅三藐三",
    "T15n0587_003:0075c11": "菩提心。既發心已願生彼國，而白佛言：「世",
    "T15n0587_003:0075c12": "尊！若網明童子菩薩得成佛時，我等皆當往",
    "T15n0587_003:0075c13": "生其國。」",
    "T15n0587_003:0075c14": "爾時，長老大迦葉白佛言：「世尊！是網明童子",
    "T15n0587_003:0075c15": "菩薩，幾時當得阿耨多羅三藐三菩提？」佛言：",
    "T15n0587_003:0075c16": "「迦葉！汝自問之。」於是大迦葉，自問網明童",
    "T15n0587_003:0075c17": "子菩薩言：「善男子！仁者幾時當得阿耨多羅",
    "T15n0587_003:0075c18": "三藐三菩提耶？」網明菩薩言：「大迦葉！若有",
    "T15n0587_003:0075c19": "人問幻化人言：『仁者幾時當得阿耨多羅三",
    "T15n0587_003:0075c20": "藐三菩提？』是幻化人當云何答？」曰：「幻所化人",
    "T15n0587_003:0075c21": "無決定相，當何所云？」答曰：「一切諸法皆亦",
    "T15n0587_003:0075c22": "如是無決定相，云何問言幾時當得阿耨多",
    "T15n0587_003:0075c23": "羅三藐三菩提耶？」曰：「幻所化人離於自相，無",
    "T15n0587_003:0075c24": "異無別無所志願，仁亦如是耶？仁若如是，何",
    "T15n0587_003:0075c25": "能利益無量眾生？」「大迦葉！阿耨多羅三藐三",
    "T15n0587_003:0075c26": "菩提，即是一切眾生性，一切眾生性即是幻",
    "T15n0587_003:0075c27": "性，幻性即是一切法性。於是法中，我不見有",
    "T15n0587_003:0075c28": "利，不見無利。」大迦葉言：「善男子！仁今豈可",
    "T15n0587_003:0075c29": "不令眾生住菩提耶？」曰：「諸佛菩提有住相耶？」",
    "T15n0587_003:0076a01": "答言：「無也。」「大迦葉！以是故，我不令眾生住於",
    "T15n0587_003:0076a02": "菩提，我亦不令住於聲聞辟支佛道。」大迦葉",
    "T15n0587_003:0076a03": "言：「善男子！仁於今者為趣何所？」曰：「我所趣",
    "T15n0587_003:0076a04": "者乃趣於如。」曰：「如無所趣亦無有轉。」曰：「如無",
    "T15n0587_003:0076a05": "趣亦無轉，一切諸法皆住如相。以是故，我無",
    "T15n0587_003:0076a06": "趣無轉。」大迦葉言：「若一切法皆住如相無趣",
    "T15n0587_003:0076a07": "無轉，仁復云何教化眾生？」網明菩薩言：「若人",
    "T15n0587_003:0076a08": "發願是則不能教化眾生，若人於法有轉，是",
    "T15n0587_003:0076a09": "亦不能教化眾生。」大迦葉言：「善男子！仁可不",
    "T15n0587_003:0076a10": "轉眾生生死世間耶？」「大迦葉！我尚不得世間，",
    "T15n0587_003:0076a11": "何況於世間中而轉眾生？」大迦葉言：「善男子！",
    "T15n0587_003:0076a12": "仁可不令眾生得涅槃耶？」「大迦葉！我尚不見",
    "T15n0587_003:0076a13": "涅槃，何況教化眾生令得涅槃？」大迦葉言：「善",
    "T15n0587_003:0076a14": "男子！如其仁者不得世間不得涅槃，何故諸",
    "T15n0587_003:0076a15": "菩薩行菩薩行，為救無量諸眾生故行於菩",
    "T15n0587_003:0076a16": "提？此豈不為滅度眾生耶！」「大迦葉！若菩薩見",
    "T15n0587_003:0076a17": "於世間分別涅槃，取眾生相行菩提者，此則",
    "T15n0587_003:0076a18": "不應說為菩薩。」大迦葉言：「善男子！仁者今於",
    "T15n0587_003:0076a19": "何處行耶？」「大迦葉！我非世間中行，非涅槃中",
    "T15n0587_003:0076a20": "行，亦復不以眾生相行。大迦葉！如汝所問，仁",
    "T15n0587_003:0076a21": "者今於何處行者？如佛所化人行處，吾於彼",
    "T15n0587_003:0076a22": "行。」大迦葉言：「佛所化人無有行處。」「大迦葉！當",
    "T15n0587_003:0076a23": "知一切眾生行處亦如是相。」大迦葉言：「善男",
    "T15n0587_003:0076a24": "子！佛所化人無貪恚癡，若使一切眾生所行",
    "T15n0587_003:0076a25": "如是相者，一切眾生貪欲恚癡為何所趣？」「大",
    "T15n0587_003:0076a26": "迦葉！我今問汝隨意答我。大迦葉！汝今寧",
    "T15n0587_003:0076a27": "有貪恚癡不？」答言：「無也。」曰：「是貪恚癡為盡滅",
    "T15n0587_003:0076a28": "不？」答言：「不也。」曰：「若大迦葉今無貪欲瞋恚",
    "T15n0587_003:0076a29": "愚癡，亦不盡滅者，汝置貪恚癡於何所耶？」",
    "T15n0587_003:0076b01": "答言：「善男子！凡夫之人從顛倒起妄想分別",
    "T15n0587_003:0076b02": "生貪恚癡，賢聖法中善知顛倒之實性故，是",
    "T15n0587_003:0076b03": "以不起妄想分別，故無貪欲瞋恚愚癡。」「大迦",
    "T15n0587_003:0076b04": "葉！於汝意云何？若法從顛倒起，是法為實",
    "T15n0587_003:0076b05": "為虛妄耶？」答言：「善男子！是法虛妄非是實",
    "T15n0587_003:0076b06": "也。」曰：「若法非實可令實耶？」答言：「不也。」曰：「若",
    "T15n0587_003:0076b07": "法非實，汝大迦葉於中欲得貪恚癡耶？」答",
    "T15n0587_003:0076b08": "言：「不也。」曰：「若如是者，為於何所是貪恚癡能",
    "T15n0587_003:0076b09": "染眾生者？」答言：「善男子！若如是者，一切諸",
    "T15n0587_003:0076b10": "法從本已來，自性離於貪恚癡相。」網明菩薩",
    "T15n0587_003:0076b11": "言：「大迦葉！是故我說一切法相如佛所化。」",
    "T15n0587_003:0076b12": "說是法時，四萬四千菩薩得柔順法忍。爾時，",
    "T15n0587_003:0076b13": "長老大迦葉白佛言：「世尊！若有得聞網明童",
    "T15n0587_003:0076b14": "子菩薩名者，彼人不復墮三惡道。若有得見",
    "T15n0587_003:0076b15": "網明童子菩薩身者，當知彼人一切魔業不",
    "T15n0587_003:0076b16": "能障難。若有眾生得聞網明童子菩薩所說",
    "T15n0587_003:0076b17": "法者，彼諸眾生不墮聲聞辟支佛地。若蒙網",
    "T15n0587_003:0076b18": "明童子菩薩所教化者，彼諸眾生於大菩提",
    "T15n0587_003:0076b19": "畢竟不退。世尊！願說網明童子菩薩善根功",
    "T15n0587_003:0076b20": "德莊嚴佛土。」佛言：「迦葉！是網明童子菩薩，隨",
    "T15n0587_003:0076b21": "其所在諸佛國土遊行之處，皆能利益無量",
    "T15n0587_003:0076b22": "眾生。迦葉！如是網明童子菩薩，所放光明",
    "T15n0587_003:0076b23": "汝見不耶？」答言：「已見。」佛言：「迦葉！三千大千",
    "T15n0587_003:0076b24": "世界滿中芥子尚可算數，今是網明童子菩",
    "T15n0587_003:0076b25": "薩光明所照令住阿耨多羅三藐三菩提者，",
    "T15n0587_003:0076b26": "彼諸眾生不可數也。迦葉！汝知網明童子菩",
    "T15n0587_003:0076b27": "薩所放光明利益尚爾，何況說法所利益者？",
    "T15n0587_003:0076b28": "汝今諦聽，我當少分說其功德善根莊嚴淨",
    "T15n0587_003:0076b29": "佛國土。「迦葉！是網明童子菩薩，過七百六",
    "T15n0587_003:0076c01": "十萬阿僧祇劫當得作佛，號曰普光自在王",
    "T15n0587_003:0076c02": "如來、應、正遍知，世界名曰集妙功德。迦葉！其",
    "T15n0587_003:0076c03": "佛往趣菩提樹時，國中諸魔及魔眷屬諸天",
    "T15n0587_003:0076c04": "人民，皆悉畢定於阿耨多羅三藐三菩提。「迦",
    "T15n0587_003:0076c05": "葉！其佛國土地平如掌，柔軟細滑如迦陵伽",
    "T15n0587_003:0076c06": "安樂處地，一切諸寶以為莊嚴。世界無有三",
    "T15n0587_003:0076c07": "惡道名，亦無八難，其佛國土無有高下瓦礫",
    "T15n0587_003:0076c08": "蕀刺土石等穢，妙寶蓮華以為莊嚴。彼諸蓮",
    "T15n0587_003:0076c09": "華皆是真寶出美妙香，世界長廣。迦葉！彼",
    "T15n0587_003:0076c10": "佛世界有如是等勝功德集。普光自在王如",
    "T15n0587_003:0076c11": "來，多有無量諸菩薩僧，一切善修無量法門，",
    "T15n0587_003:0076c12": "悉得無量自在神通，皆以光明莊嚴其身，得",
    "T15n0587_003:0076c13": "陀羅尼諸勝三昧無礙辯才，善能說法。彼諸",
    "T15n0587_003:0076c14": "菩薩光明神力無不通達，悉得諸通無畏辯",
    "T15n0587_003:0076c15": "才，善能降伏諸魔怨敵。彼諸菩薩修行念慧",
    "T15n0587_003:0076c16": "生慚愧等，上妙智慧諸勝功德以修其心。",
    "T15n0587_003:0076c17": "「迦葉！彼佛國土無女人名，其諸菩薩皆悉化",
    "T15n0587_003:0076c18": "生，於寶蓮華中結加趺坐，禪喜樂食，諸所",
    "T15n0587_003:0076c19": "須物，經行之處房舍床榻園林浴池，應念即",
    "T15n0587_003:0076c20": "得。",
    "T15n0587_003:0076c21": "「迦葉！彼普光自在王如來，不以文字說法，",
    "T15n0587_003:0076c22": "但放光明照諸菩薩，即得無生法忍，復照十",
    "T15n0587_003:0076c23": "方通達無礙，令諸眾生得離煩惱，又其光明",
    "T15n0587_003:0076c24": "常出三十二種淨妙法音。何等三十二？謂一",
    "T15n0587_003:0076c25": "切法空，以離諸見清淨故；一切法無相，以",
    "T15n0587_003:0076c26": "離一切分別所分別故；一切法無願，以出三",
    "T15n0587_003:0076c27": "界故；一切法離欲，以自性寂滅故；一切法",
    "T15n0587_003:0076c28": "離瞋，以無有礙相故；一切法離癡，以無闇",
    "T15n0587_003:0076c29": "冥故；一切法無所從來，以本不生故；一切",
    "T15n0587_003:0077a01": "法無去，以無所至故；一切法無住，以無所",
    "T15n0587_003:0077a02": "依住故；一切法過三世，以去來現在無所有",
    "T15n0587_003:0077a03": "故；一切法無異，以其性一故；一切法不生，",
    "T15n0587_003:0077a04": "以離於業報故；一切法無業報，以不見因故；",
    "T15n0587_003:0077a05": "一切法非作，以非可作故；一切法無名，以",
    "T15n0587_003:0077a06": "不可得立名故；一切法無起，以不生不滅故；",
    "T15n0587_003:0077a07": "一切法不實，以本不起故；一切法實，以一",
    "T15n0587_003:0077a08": "道門平等故；一切法無眾生，以不見眾生故；",
    "T15n0587_003:0077a09": "一切法無我，以第一義攝故；一切法鈍，以",
    "T15n0587_003:0077a10": "無所知故；一切法捨，以離憎愛故；一切法",
    "T15n0587_003:0077a11": "離煩惱，以無有取故；一切法無煩惱，以自",
    "T15n0587_003:0077a12": "性不染故；一切法一相，以實際平等故；一",
    "T15n0587_003:0077a13": "切法離相，以常寂定故；一切法住實際，以",
    "T15n0587_003:0077a14": "性不壞故；一切法如相住，以本不壞故；一",
    "T15n0587_003:0077a15": "切法入法性，以遍入故；一切法無緣，以諸",
    "T15n0587_003:0077a16": "緣不合故；一切法諸緣生，以滿足平等故；",
    "T15n0587_003:0077a17": "一切法是菩提，以如實見故；一切法是涅槃，",
    "T15n0587_003:0077a18": "以不成就故。迦葉！彼普光自在王如來光明，",
    "T15n0587_003:0077a19": "常出如是三十二種淨妙法音。「迦葉！若有眾",
    "T15n0587_003:0077a20": "生生彼國者，當知是人能作佛事。迦葉！彼",
    "T15n0587_003:0077a21": "佛世尊壽命無量。迦葉！彼佛國土，無有魔",
    "T15n0587_003:0077a22": "事能與諸菩薩而作留難。」長老大迦葉白佛",
    "T15n0587_003:0077a23": "言：「世尊！若其有人欲得清淨佛國土者，應",
    "T15n0587_003:0077a24": "取如彼網明菩薩所修善根功德莊嚴清淨佛",
    "T15n0587_003:0077a25": "土。」佛言：「迦葉！是網明童子菩薩，乃於無量",
    "T15n0587_003:0077a26": "百千萬億那由他諸如來所，發清淨願修行",
    "T15n0587_003:0077a27": "功德莊嚴具足故，得如是清淨佛土。是故，迦",
    "T15n0587_003:0077a28": "葉！若善男子、若善女人，欲取如是淨佛國土，",
    "T15n0587_003:0077a29": "應學網明童子菩薩所修願行。」",
    "T15n0587_003:0077b01": "爾時，勝思惟梵天謂網明童子菩薩言：「仁者！",
    "T15n0587_003:0077b02": "已得從佛受記。」網明童子菩薩言：「梵天！一",
    "T15n0587_003:0077b03": "切眾生皆如來授記。」曰：「於何事中而得授記？」",
    "T15n0587_003:0077b04": "曰：「隨業受報而得受記。」曰：「汝作何業而得受",
    "T15n0587_003:0077b05": "記？」問言：「梵天！若業非身作，非口作，非意作，",
    "T15n0587_003:0077b06": "是業可得示不？」梵天答言：「不可示也。」問言：",
    "T15n0587_003:0077b07": "「梵天！仁以何故而作是說？梵天！頗有菩薩",
    "T15n0587_003:0077b08": "行可作相耶？」答言：「不也！以菩提非諸行相故。」",
    "T15n0587_003:0077b09": "問言：「梵天！菩提是起作相耶？」答言：「非也！以",
    "T15n0587_003:0077b10": "菩提是無為非起作相。」問言：「梵天！可以起作",
    "T15n0587_003:0077b11": "相得無為菩提不？」答言：「不也。」網明菩薩言：",
    "T15n0587_003:0077b12": "「梵天！是故當知依此義意何等處無業無業",
    "T15n0587_003:0077b13": "果、不作不行是菩提，如菩提說亦如是，如",
    "T15n0587_003:0077b14": "說受記亦如是，不可以起作法而得受記。」",
    "T15n0587_003:0077b15": "梵天問言：「善男子！汝不行六波羅蜜，然後",
    "T15n0587_003:0077b16": "得受記耶？」答言：「梵天！如汝所說，菩薩行六",
    "T15n0587_003:0077b17": "波羅蜜而得受記。梵天！若菩薩捨一切煩",
    "T15n0587_003:0077b18": "惱名為檀波羅蜜，於諸法無所起名為尸波",
    "T15n0587_003:0077b19": "羅蜜，於諸法無所傷名為羼提波羅蜜，於諸",
    "T15n0587_003:0077b20": "法離相名為毘梨耶波羅蜜，於諸法無所住",
    "T15n0587_003:0077b21": "名為禪波羅蜜，於諸法無戲論名為般若波",
    "T15n0587_003:0077b22": "羅蜜。梵天！菩薩如是行六波羅蜜，於何處",
    "T15n0587_003:0077b23": "行？」梵天言：「善男子無處行也。何以故？凡有",
    "T15n0587_003:0077b24": "所行皆是不行，若行即是不行，若不行即是",
    "T15n0587_003:0077b25": "行。」網明菩薩言：「梵天！以是義故，當知無所",
    "T15n0587_003:0077b26": "行是菩提。如汝所問，汝得受菩提記者，如",
    "T15n0587_003:0077b27": "真如法性得受記，我亦如是受記。梵天！依",
    "T15n0587_003:0077b28": "此法應知無行是菩薩行。梵天！如汝所言汝",
    "T15n0587_003:0077b29": "得受記，如真如及法界受記，如是我受記。」",
    "T15n0587_003:0077c01": "梵天言：「善男子！無有真如法界受記。」網明菩",
    "T15n0587_003:0077c02": "薩言：「梵天！如是相記如真如法界。」",
    "T15n0587_003:0077c03": "爾時，勝思惟梵天白佛言：「世尊！菩薩以何行",
    "T15n0587_003:0077c04": "故，得為諸佛授阿耨多羅三藐三菩提記？」佛",
    "T15n0587_003:0077c05": "言：「梵天！若菩薩不行生法、不行滅法，不行善",
    "T15n0587_003:0077c06": "法、不行不善法，不行世間法、不行出世間",
    "T15n0587_003:0077c07": "法，不行有漏法、不行無漏法，不行有罪法、",
    "T15n0587_003:0077c08": "不行無罪法，不行有為法、不行無為法，不",
    "T15n0587_003:0077c09": "行修道、不行斷除，不行世間、不行涅槃，不",
    "T15n0587_003:0077c10": "行見法、不行聞法、不行覺法、不行知法，不",
    "T15n0587_003:0077c11": "行施、不行捨、不行戒、不行覆、不行忍、不",
    "T15n0587_003:0077c12": "行善、不行發、不行精進、不行禪、不行三昧、",
    "T15n0587_003:0077c13": "不行慧，不行行、不行知、不行得。梵天！若菩",
    "T15n0587_003:0077c14": "薩如是行者，諸佛則授阿耨多羅三藐三菩",
    "T15n0587_003:0077c15": "提記。何以故？梵天！諸有所行皆有所是，無",
    "T15n0587_003:0077c16": "所是是菩提。諸有所行皆是分別，無分別是",
    "T15n0587_003:0077c17": "菩提。諸有所行皆是起作，無起作是菩提。",
    "T15n0587_003:0077c18": "諸有所行皆是戲論，無戲論是菩提。梵天！",
    "T15n0587_003:0077c19": "依此義故，是以當知，若菩薩過諸所行則得",
    "T15n0587_003:0077c20": "受記。」",
    "T15n0587_003:0077c21": "爾時，勝思惟梵天白佛言：「世尊！世尊言受記，",
    "T15n0587_003:0077c22": "受記者，以何等法名為受記？」佛言：「梵天！離",
    "T15n0587_003:0077c23": "諸法二相名為受記，不分別生滅名為受記，",
    "T15n0587_003:0077c24": "離身口意業相名為受記。「梵天！我念過去，爾",
    "T15n0587_003:0077c25": "時有劫名曰善見，我於彼劫供養七十二那",
    "T15n0587_003:0077c26": "由他佛，是諸如來不授我記。又過是劫劫名",
    "T15n0587_003:0077c27": "善化，我於彼劫供養七十二億佛，是諸如來",
    "T15n0587_003:0077c28": "亦不授我記。又過是劫劫名梵歎，我於彼劫",
    "T15n0587_003:0077c29": "供養八萬八千佛，是諸如來亦不授我記。又",
    "T15n0587_003:0078a01": "過是劫劫名無咎，我於彼劫供養三萬二千",
    "T15n0587_003:0078a02": "佛，是諸如來亦不授我記。又過是劫劫名莊",
    "T15n0587_003:0078a03": "嚴，我於彼劫供養四千八萬佛，皆以一切供",
    "T15n0587_003:0078a04": "養之具而供養之，是諸如來亦不授我記。「梵",
    "T15n0587_003:0078a05": "天！我於往昔已曾一劫及餘殘劫，供養諸佛，",
    "T15n0587_003:0078a06": "盡心恭敬尊重讚歎，淨修梵行，一切布施，",
    "T15n0587_003:0078a07": "一切持戒及行頭陀。離於瞋恚，忍辱慈心，",
    "T15n0587_003:0078a08": "如所說行勤修精進，一切所聞皆能受持。獨",
    "T15n0587_003:0078a09": "處遠離入諸禪定，隨所聞慧讀誦思問。是諸",
    "T15n0587_003:0078a10": "如來亦不授我記。何以故？以依止文字問",
    "T15n0587_003:0078a11": "於諸佛，是以諸佛不授我記。何以故？以依",
    "T15n0587_003:0078a12": "止所行故。是以當知，若諸菩薩出過諸行則",
    "T15n0587_003:0078a13": "得受記。「梵天！我於是後見然燈佛，即得無",
    "T15n0587_003:0078a14": "生法忍。時然燈佛授我記言：『善男子！汝於",
    "T15n0587_003:0078a15": "來世當得作佛，號釋迦牟尼如來、應、正遍知。』",
    "T15n0587_003:0078a16": "我於爾時，出過諸行滿足六波羅蜜。何以故？",
    "T15n0587_003:0078a17": "若菩薩能捨諸相名為檀波羅蜜，能滅諸所",
    "T15n0587_003:0078a18": "受持名為尸波羅蜜，不為境界所傷名為羼",
    "T15n0587_003:0078a19": "提波羅蜜，離諸所行名為毘梨耶波羅蜜，不",
    "T15n0587_003:0078a20": "憶念一切法名為禪波羅蜜，能忍諸法無生",
    "T15n0587_003:0078a21": "性故名為般若波羅蜜。梵天！我於然燈佛所，",
    "T15n0587_003:0078a22": "滿足如是六波羅蜜。",
    "T15n0587_003:0078a23": "「梵天！我從初發菩提心已來所作布施，於此",
    "T15n0587_003:0078a24": "捨相布施，百分不及一，百千分百千萬億分，",
    "T15n0587_003:0078a25": "乃至算數譬喻所不能及。「梵天！我從初發",
    "T15n0587_003:0078a26": "心已來持戒行頭陀，於此常滅戒，百分不及",
    "T15n0587_003:0078a27": "一，乃至算數譬喻所不能及。「梵天！我從初",
    "T15n0587_003:0078a28": "發心已來柔和忍辱，於此畢竟忍法，百分不",
    "T15n0587_003:0078a29": "及一，乃至算數譬喻所不能及。「梵天！我從初",
    "T15n0587_003:0078b01": "發心已來發勤精進，於此不取不捨精進，百",
    "T15n0587_003:0078b02": "分不及一，乃至算數譬喻所不能及。「梵天！我",
    "T15n0587_003:0078b03": "從初發心已來禪定獨處，於此無住禪定，百",
    "T15n0587_003:0078b04": "分不及一，乃至算數譬喻所不能及。「梵天！我",
    "T15n0587_003:0078b05": "從初發心已來思惟籌量智慧，於此無戲論",
    "T15n0587_003:0078b06": "智慧，百分不及一，百千分百千萬億分，乃至",
    "T15n0587_003:0078b07": "算數譬喻所不能及。梵天！是故當知，我於爾",
    "T15n0587_003:0078b08": "時已得滿足六波羅蜜。」梵天言：「世尊！世尊！云",
    "T15n0587_003:0078b09": "何名為滿足六波羅蜜？」佛言：「梵天！若不念施，",
    "T15n0587_003:0078b10": "不依止戒，不分別忍，不取精進，不住禪定，不",
    "T15n0587_003:0078b11": "二於慧，梵天！是名滿足六波羅蜜。」",
    "T15n0587_003:0078b12": "梵天言：「世尊！滿足六波羅蜜已，能滿足何",
    "T15n0587_003:0078b13": "法？」佛言：「梵天！滿足六波羅蜜已，能滿足薩",
    "T15n0587_003:0078b14": "婆若。」梵天言：「世尊！云何滿足六波羅蜜已，",
    "T15n0587_003:0078b15": "能滿足薩婆若？」佛言：「梵天！布施平等即是薩",
    "T15n0587_003:0078b16": "婆若平等，持戒平等即是薩婆若平等，忍辱",
    "T15n0587_003:0078b17": "平等即是薩婆若平等，精進平等即是薩婆",
    "T15n0587_003:0078b18": "若平等，禪定平等即是薩婆若平等，智慧平",
    "T15n0587_003:0078b19": "等即是薩婆若平等，以是平等一切法，名",
    "T15n0587_003:0078b20": "為薩婆若。",
    "T15n0587_003:0078b21": "「復次，梵天！滿足布施相、持戒相、忍辱相、精進",
    "T15n0587_003:0078b22": "相、禪定相、智慧相，是名薩婆若。梵天！如是",
    "T15n0587_003:0078b23": "滿足六波羅蜜，能滿足薩婆若。」梵天言：「世",
    "T15n0587_003:0078b24": "尊！何者是薩婆若滿足？」佛言：「梵天！若眼不",
    "T15n0587_003:0078b25": "見色，乃至意不知法，梵天！若如是觀察內",
    "T15n0587_003:0078b26": "外六入，是名滿足薩婆若。梵天！如是滿",
    "T15n0587_003:0078b27": "足薩婆若，所謂不著眼，乃至不著意，以是義",
    "T15n0587_003:0078b28": "故，名為如來無障無閡薩婆若智。「梵天！薩",
    "T15n0587_003:0078b29": "婆若於法無所受。何以故？以薩婆若非受法",
    "T15n0587_003:0078c01": "器故。梵天！言非器者此名無物，能受盛故，言",
    "T15n0587_003:0078c02": "無物者則名為空，空同虛空是名薩婆若。以",
    "T15n0587_003:0078c03": "是義故，不能受法。梵天！譬如一切所作皆依",
    "T15n0587_003:0078c04": "虛空，而彼虛空無所依也。如是薩婆若智，皆",
    "T15n0587_003:0078c05": "從薩婆若出，而薩婆若無所依也。」",
    "T15n0587_003:0078c06": "勝思惟梵天白佛言：「世尊！所說薩婆若，薩",
    "T15n0587_003:0078c07": "婆若者為何謂耶？以何義故名薩婆若？」佛言：",
    "T15n0587_003:0078c08": "「梵天！一切諸行彼薩婆若智知，所謂聲聞辟",
    "T15n0587_003:0078c09": "支佛，及一切世間，以是義故名薩婆若。諸有",
    "T15n0587_003:0078c10": "所行平等智，知諸心，知諸行，知諸慈悲，知",
    "T15n0587_003:0078c11": "諸學，知諸發起修行故，名薩婆若。「能離一",
    "T15n0587_003:0078c12": "切諸相，能破一切諸覺故，名薩婆若。如實",
    "T15n0587_003:0078c13": "知說不說，如實知一切眾生心行故，名薩婆",
    "T15n0587_003:0078c14": "若。如實知一切證智故，名薩婆若。如實知",
    "T15n0587_003:0078c15": "無學智聲聞辟支佛智，如實知一切種智，皆",
    "T15n0587_003:0078c16": "是薩婆若中出，以是義故名薩婆若。「如實知",
    "T15n0587_003:0078c17": "正行皆從薩婆若出故，名薩婆若。如實知一",
    "T15n0587_003:0078c18": "切藥故，名薩婆若。能令一切病滅故，名薩",
    "T15n0587_003:0078c19": "婆若。能離一切縛故，名薩婆若。能除一切",
    "T15n0587_003:0078c20": "煩惱習氣故，名薩婆若。常在一切定故，名",
    "T15n0587_003:0078c21": "薩婆若。一切法中無疑故，名薩婆若。從彼薩",
    "T15n0587_003:0078c22": "婆若，出一切世間出世間智慧故，名薩婆若。",
    "T15n0587_003:0078c23": "知一切智慧方便相故，名薩婆若。梵天！一",
    "T15n0587_003:0078c24": "切諸法方便從此法出故，名薩婆若。」爾時，勝",
    "T15n0587_003:0078c25": "思惟梵天白佛言：「希有世尊！諸佛如來智慧",
    "T15n0587_003:0078c26": "甚深心無所緣，而知一切眾生心心所行。世",
    "T15n0587_003:0078c27": "尊！彼薩婆若有如是等無量功德，其誰智慧",
    "T15n0587_003:0078c28": "善男子、善女人聞薩婆若不發阿耨多羅三",
    "T15n0587_003:0078c29": "藐三菩提心？」",
    "T15n0587_003:0079a01": "勝思惟梵天所問經卷第三"
}