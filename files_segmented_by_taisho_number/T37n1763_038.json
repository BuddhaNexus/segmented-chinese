{
    "T37n1763_038:0497c26": "3大般涅槃經集解卷第三十八",
    "T37n1763_038:0497c28": "　釋極愛一子地義",
    "T37n1763_038:0497c29": "　明佛不為眾生作煩惱因緣",
    "T37n1763_038:0498a01": "　明釋殺婆羅門以得一子地",
    "T37n1763_038:0498a02": "　明婆羅門入地獄發三念",
    "T37n1763_038:0498a03": "　明殺闡提無罪　出曠野鬼神緣起",
    "T37n1763_038:0498a04": "　發調達之迹",
    "T37n1763_038:0498a05": "　結修捨心果謂空平等地",
    "T37n1763_038:0498a06": "　廣釋十一空義",
    "T37n1763_038:0498a07": "梵行品之第三",
    "T37n1763_038:0498a08": "復次善男子！菩薩摩訶薩至得住極愛一子之",
    "T37n1763_038:0498a09": "地。案僧亮曰：下以五譬釋此地名也。僧宗",
    "T37n1763_038:0498a10": "曰：第四結三無量果也。言極愛一子者，此是",
    "T37n1763_038:0498a11": "第七地也。言七地菩薩見眾生在苦，乃至血",
    "T37n1763_038:0498a12": "流灑地，此愛是深，於前為勝也。八地以上，一",
    "T37n1763_038:0498a13": "心具萬行，息空有二相，是故沒其愛，名受",
    "T37n1763_038:0498a14": "苦平等之稱也。此下有五譬：第一譬極愛，",
    "T37n1763_038:0498a15": "第二譬以下有四譬譬一子，明登地時平等",
    "T37n1763_038:0498a16": "之慈也。",
    "T37n1763_038:0498a17": "善男子！云何此地名曰極愛至是故此地名曰",
    "T37n1763_038:0498a18": "極愛。案僧亮曰：第一譬明見善則喜也。僧",
    "T37n1763_038:0498a19": "宗曰：此譬喜無量也。",
    "T37n1763_038:0498a20": "善男子！譬如父母見子遇患至是故此地名為",
    "T37n1763_038:0498a21": "一子。案僧亮曰：第二譬明見惡則憂也。僧",
    "T37n1763_038:0498a22": "宗曰：此下四譬是明病苦。苦有輕重，義推可",
    "T37n1763_038:0498a23": "有慈悲，𨷂無捨也。",
    "T37n1763_038:0498a24": "善男子！如人小時拾取土塊至是故此地復名",
    "T37n1763_038:0498a25": "一子。案僧亮曰：第三譬明教行善法也。僧",
    "T37n1763_038:0498a26": "宗曰：左手足頭譬之實慧，右手挑出譬方便",
    "T37n1763_038:0498a27": "慧。",
    "T37n1763_038:0498a28": "善男子！譬如父母所愛子至是故此地復名",
    "T37n1763_038:0498a29": "一子。案僧亮曰：第四譬入地獄為眾生也。",
    "T37n1763_038:0498b01": "善男子！譬如父母唯有一子至是故此地復名",
    "T37n1763_038:0498b02": "一子。案僧亮曰：第五譬明不瞋加惡。若瞋",
    "T37n1763_038:0498b03": "加惡，無益之苦，菩薩則不為也。結捨自有別",
    "T37n1763_038:0498b04": "地，今但言三耳。",
    "T37n1763_038:0498b05": "迦葉菩薩白佛言：世尊至復何因緣不墮地",
    "T37n1763_038:0498b06": "獄。案僧亮曰：聞上以五譬釋地名，今問佛",
    "T37n1763_038:0498b07": "者，為菩薩時斷人命根，既不與地義相稱而",
    "T37n1763_038:0498b08": "不墮地獄，進退未了。",
    "T37n1763_038:0498b09": "若使等視一切眾生至云何於義不相違背。",
    "T37n1763_038:0498b10": "案僧宗曰：向舉殺婆羅門以難因地之身業",
    "T37n1763_038:0498b11": "也，今舉罵提婆達以難果地之口業也。若身",
    "T37n1763_038:0498b12": "口如是，意業自可知也。寶亮曰：迦葉作兩難，",
    "T37n1763_038:0498b13": "有四關，據始引終，事無遺也。故下更舉事以",
    "T37n1763_038:0498b14": "審佛復不應爾也。",
    "T37n1763_038:0498b15": "世尊！須菩提者住虛空地至使諸眾生起重惡",
    "T37n1763_038:0498b16": "心。案僧亮曰：聲聞尚復將護彼意，況佛菩",
    "T37n1763_038:0498b17": "薩起重惡耶？",
    "T37n1763_038:0498b18": "佛告迦葉：汝今不應至終不為作煩惱因緣。",
    "T37n1763_038:0498b19": "案僧亮曰：將欲正答，且先借譬假設之辭，",
    "T37n1763_038:0498b20": "明不為眾生作煩惱因緣也。有兩意：前明佛",
    "T37n1763_038:0498b21": "實不作，後明不應說也。佉陀羅樹作炭，一燒",
    "T37n1763_038:0498b22": "六日乃滅，堅利傷人。",
    "T37n1763_038:0498b23": "善男子！如汝所言如來往昔至於諸眾生終無",
    "T37n1763_038:0498b24": "奪命。案僧亮曰：正答中有三意，此第一歷",
    "T37n1763_038:0498b25": "舉六度，明乃是施命，豈云奪命？若於蟻子尚",
    "T37n1763_038:0498b26": "不無益而殺，況婆羅門耶？舉初度，指明現在",
    "T37n1763_038:0498b27": "有益；後舉五度，明二世益也。僧宗曰：此下答",
    "T37n1763_038:0498b28": "初難之前關。菩薩之為法，蟻子尚不故殺，",
    "T37n1763_038:0498b29": "況婆羅門。但自此人設不殺之亦墮地獄，",
    "T37n1763_038:0498c01": "聖人今為作因緣，故令反迷有速也。若不為",
    "T37n1763_038:0498c02": "其作外緣，則墮墜無已。斯乃所以作解脫因",
    "T37n1763_038:0498c03": "緣，非謂為殺也。因廣彰事驗，明菩薩所行恒",
    "T37n1763_038:0498c04": "施眾生壽命，云何難言斷其命耶？然菩薩所",
    "T37n1763_038:0498c05": "施眾生長壽，乃是佛果無為法性之命、無苦",
    "T37n1763_038:0498c06": "之樂，豈復與彼眾生生死三受樂命者乎？故",
    "T37n1763_038:0498c07": "知其理必然也。于時已得此地者，但自慈心",
    "T37n1763_038:0498c08": "故殺，非是惡心故也。設一譬以顯之，正為護",
    "T37n1763_038:0498c09": "法故斷其命，令善心得生耳。然菩薩常生此",
    "T37n1763_038:0498c10": "心，隨有眾生生善法者，不問好惡要當為",
    "T37n1763_038:0498c11": "之。是以諸婆羅門命終之後，即生三念，既",
    "T37n1763_038:0498c12": "捨人間報受地獄苦重，即覺所作為鄙，兼得",
    "T37n1763_038:0498c13": "宿命智，知從人道來。知所生是地獄，悟謗經",
    "T37n1763_038:0498c14": "之因緣重，是以致斯報。既知罪業如此，便信",
    "T37n1763_038:0498c15": "敬之志，悔昔所作，即壞本業，生於人天。故得",
    "T37n1763_038:0498c16": "知於常理生信，一詣無不感也。自有解言：生",
    "T37n1763_038:0498c17": "於阿鼻受苦無間，應不得生三念。一家所解",
    "T37n1763_038:0498c18": "不憚此為妨，乃可生在無間不得起樂受耳，",
    "T37n1763_038:0498c19": "何容於苦識之中都不得生心而有所壞憶",
    "T37n1763_038:0498c20": "耶？故知此言無妨也。",
    "T37n1763_038:0498c21": "善男子！汝向所問殺婆羅門至斷其命根非惡",
    "T37n1763_038:0498c22": "心也。案僧宗曰：第二意也。言得此地故，為",
    "T37n1763_038:0498c23": "三念有利益故，殺所以無罪也。",
    "T37n1763_038:0498c24": "善男子！譬如父母唯有一子至欲令改往遵修",
    "T37n1763_038:0498c25": "善法。案僧亮曰：直以慈心殺義為喻，不遍",
    "T37n1763_038:0498c26": "取譬。",
    "T37n1763_038:0498c27": "菩薩意常作是思惟至隨其方便要當為之。",
    "T37n1763_038:0498c28": "案僧亮曰：但使有益事，不問善惡也。",
    "T37n1763_038:0498c29": "諸婆羅門命終之後至十劫壽命云何名殺。",
    "T37n1763_038:0499a01": "案僧亮曰：因殺而施命，不起彼煩惱，以證成",
    "T37n1763_038:0499a02": "地義也。",
    "T37n1763_038:0499a03": "善男子！若人掘地刈草斫樹至雖奪其命而非",
    "T37n1763_038:0499a04": "惡心。案僧亮曰：答上不入地獄難也。上云",
    "T37n1763_038:0499a05": "善心殺故無罪，似如父母善心殺復得無罪，",
    "T37n1763_038:0499a06": "故須明也。此言我無惡心，地復無罪，故不墮",
    "T37n1763_038:0499a07": "地獄也。夫得殺罪者有三種：一由心得罪，如",
    "T37n1763_038:0499a08": "惡心人殺闡提；二由地得罪，如善心人殺善",
    "T37n1763_038:0499a09": "人；三由心地共得罪，如不善心人殺善人也。",
    "T37n1763_038:0499a10": "僧宗曰：證無惡心，雖殺無罪也。寶亮曰：答初",
    "T37n1763_038:0499a11": "難之後關也。無殺心故，不墮地獄也。以婆",
    "T37n1763_038:0499a12": "羅門悉是闡提，無傷田之義。故知得殺罪者，",
    "T37n1763_038:0499a13": "必我由有惡心，傷彼福田也。",
    "T37n1763_038:0499a14": "善男子！婆羅門法若殺蟻子至無數千年在地",
    "T37n1763_038:0499a15": "獄中。案僧亮曰：將明殺婆羅門，無從地得",
    "T37n1763_038:0499a16": "罪義也。先舉外道所言，有殺無罪，此說非也。",
    "T37n1763_038:0499a17": "善男子！佛及菩薩知殺有三至是故雖殺不墮",
    "T37n1763_038:0499a18": "地獄。案僧亮曰：謂在三者，從地得罪。若",
    "T37n1763_038:0499a19": "不墮此三者，闡提斷善根，故無從地得罪",
    "T37n1763_038:0499a20": "義也。僧宗曰：第三意證殺所以無罪也。謂三",
    "T37n1763_038:0499a21": "種之中，必因殺而有利者尚無有罪，何況不",
    "T37n1763_038:0499a22": "墮三種殺中而有罪耶？",
    "T37n1763_038:0499a23": "善男子！汝上所言如來何故至應正遍知知方",
    "T37n1763_038:0499a24": "便故。案僧亮曰：此下答果上有口過之難",
    "T37n1763_038:0499a25": "也。明以知方便故，莫問語之麁細，但使有益",
    "T37n1763_038:0499a26": "便說、無益則不，此非二乘所知也。僧宗曰：此",
    "T37n1763_038:0499a27": "答中有三意，此第一先明善照機宜、動必有",
    "T37n1763_038:0499a28": "益也。寶亮曰：答第二難。明所以發此言者，",
    "T37n1763_038:0499a29": "要使是時是法必有利耳，諸佛豈空發言乎？",
    "T37n1763_038:0499b01": "善男子！如我一時遊彼曠野至故示如是種種",
    "T37n1763_038:0499b02": "方便。案僧宗曰：此第二意，明但必有益，乃",
    "T37n1763_038:0499b03": "至身業苦楚眾生，何況麁言耶？",
    "T37n1763_038:0499b04": "善男子！我於爾時實不罵辱至不應如是生於",
    "T37n1763_038:0499b05": "疑網。案僧亮曰：第三意拂迹，明提婆達",
    "T37n1763_038:0499b06": "非實人也。寶亮曰：答後關難也。提婆達多非",
    "T37n1763_038:0499b07": "近情所測，云何墮此獄耶？",
    "T37n1763_038:0499b08": "迦葉菩薩白佛言：世尊至所謂極愛如一子",
    "T37n1763_038:0499b09": "地。案僧宗曰：前來第一定四無量名數、第",
    "T37n1763_038:0499b10": "二明淺深、第三明慈有實益、第四結三無量",
    "T37n1763_038:0499b11": "果，此第五歎佛說也。",
    "T37n1763_038:0499b12": "迦葉菩薩白佛言：世尊至空平等地如須菩提。",
    "T37n1763_038:0499b13": "案僧亮曰：以小譬大，證也理必平也。僧宗",
    "T37n1763_038:0499b14": "曰：前第四段結三無量果，第五仍歎佛，此第",
    "T37n1763_038:0499b15": "六結捨果也。此中有八重明義：第一明修捨",
    "T37n1763_038:0499b16": "心故得空平等地，即善識十一空為其果也。",
    "T37n1763_038:0499b17": "第二明非但識空，復能深照世諦，出八種知",
    "T37n1763_038:0499b18": "見覺也。既空有兩解，故第三明則得四辨以",
    "T37n1763_038:0499b19": "益物也。既有益之迹，執滯之家謂有四可得，",
    "T37n1763_038:0499b20": "故第四說十無以遣執也。第五文殊舉本無",
    "T37n1763_038:0499b21": "今有偈，意存無取無著，以證無著。雖明無以",
    "T37n1763_038:0499b22": "遣有，而復執無以為勝，故第六明反常之說，",
    "T37n1763_038:0499b23": "雙遣其患也。乃至反常之旨，尚使當時有益，",
    "T37n1763_038:0499b24": "況有無之教而非益乎？於是物情迷悶，寄心",
    "T37n1763_038:0499b25": "無所，是以第七明雖無所得，於體理者終曰",
    "T37n1763_038:0499b26": "有得，故言菩薩得第一義也。言第一義者，即",
    "T37n1763_038:0499b27": "涅槃耳。第八舉已有見者證有得也。如須菩",
    "T37n1763_038:0499b28": "提者，此於聲聞中觀空第一，既為時人所知，",
    "T37n1763_038:0499b29": "故借淺以明深也。寶亮曰：第五段結捨果也。",
    "T37n1763_038:0499c01": "亦同在初地。夫四無量行本相關涉、不得相",
    "T37n1763_038:0499c02": "離，今言得平等地者，是登初地日得真無漏",
    "T37n1763_038:0499c03": "也，見法體空，故以空平等為名。而所以別結",
    "T37n1763_038:0499c04": "者，欲使人樂此空法而修行耳。智秀曰：此下",
    "T37n1763_038:0499c05": "第二段也。有三科：第一問果在何地；第二問",
    "T37n1763_038:0499c06": "空是何空；第三說得利者也。此即答其第一",
    "T37n1763_038:0499c07": "問，正辨捨果，明此果在心則善能照空；從",
    "T37n1763_038:0499c08": "所照受名，謂所得之地為空平等也。",
    "T37n1763_038:0499c09": "善男子！菩薩摩訶薩至善能修集諸空法故。",
    "T37n1763_038:0499c10": "案僧亮曰：釋空平等義，以明地相地名也。譬",
    "T37n1763_038:0499c11": "如虛空者，釋所以空。平等為地者，善修諸法",
    "T37n1763_038:0499c12": "空故也。智秀曰：明本性自空故無所見，非是",
    "T37n1763_038:0499c13": "不能見法也。",
    "T37n1763_038:0499c14": "迦葉菩薩白佛言：世尊！云何名空至是名內外",
    "T37n1763_038:0499c15": "俱空。案僧亮曰：內情名內，以二種空觀也。",
    "T37n1763_038:0499c16": "一互空，如牛中無馬、我無他法，名為空也。二",
    "T37n1763_038:0499c17": "相待名空，無外故無內。何者？父母是外，亦不",
    "T37n1763_038:0499c18": "自外，因內故外也。內中無故，外不可得；外不",
    "T37n1763_038:0499c19": "可得，故無內也。眾生壽命常樂我淨，七法",
    "T37n1763_038:0499c20": "橫計亦名為外。《大品》云「二諦無眾生」，知眾生",
    "T37n1763_038:0499c21": "等是橫計也。雖有性者，七法橫故可無耳。",
    "T37n1763_038:0499c22": "佛性不橫，故須明也。內法外法是別也，因別",
    "T37n1763_038:0499c23": "有總，空亦同上。不在二空者，內外二空不在",
    "T37n1763_038:0499c24": "相待空也。但說二者，別中既無，總中可知也。",
    "T37n1763_038:0499c25": "僧宗曰：十一空，乃此經一時之教也。自《大品》",
    "T37n1763_038:0499c26": "諸經乃有十八空，當知空無多少，以遣惑有",
    "T37n1763_038:0499c27": "廣狹，故教門不同耳。就十一門中，前五空遣",
    "T37n1763_038:0499c28": "六諦家病也。《百論》中言：外道計有一總有之",
    "T37n1763_038:0499c29": "法，與一切法合。今前五空遣其總心，言內中",
    "T37n1763_038:0500a01": "無外、外中無內，有為無為亦如是，豈有總法",
    "T37n1763_038:0500a02": "與法合耶？第六無始，遣二十五諦家之計也。",
    "T37n1763_038:0500a03": "上五空迷果，此冥諦迷因也。人情謂遣向橫",
    "T37n1763_038:0500a04": "計方有空生，今言不待遣橫，但其體性自空",
    "T37n1763_038:0500a05": "也。無所有空者，向雖言性空，何以辨耶？今",
    "T37n1763_038:0500a06": "以智撿，都無所有，驗所以空也。第一義空者，",
    "T37n1763_038:0500a07": "夫有是生著之處，向借無以遣有。此無於有，",
    "T37n1763_038:0500a08": "其理則勝，是為第一，讚歎以受名也。空空者，",
    "T37n1763_038:0500a09": "物情生執，謂遣有會空理極於此，執之為勝，",
    "T37n1763_038:0500a10": "復為病也。言本為遣有故說空，豈有空可得",
    "T37n1763_038:0500a11": "耶？大空者，前已遣境，今復遣智，境智雙忘",
    "T37n1763_038:0500a12": "始為大也。內法中無外法故，豈有一總有遍",
    "T37n1763_038:0500a13": "一切處耶？未得為性，已得為三寶也。非內非",
    "T37n1763_038:0500a14": "外者，以眾生有為、佛性無為故也。無為故言",
    "T37n1763_038:0500a15": "非內也，不離眾生而有性故言非外也。內外",
    "T37n1763_038:0500a16": "空者，上二空，心弱不能並觀，今心力轉勝，故",
    "T37n1763_038:0500a17": "能雙觀也。八地之心豈有強弱？示空門有次",
    "T37n1763_038:0500a18": "第耳。唯有佛性不在二空者，雙觀二法雖復",
    "T37n1763_038:0500a19": "內外之異，然有是同。而如來佛性三寶非有",
    "T37n1763_038:0500a20": "法，雖復雙觀，而內外不攝此四法也。今至雙",
    "T37n1763_038:0500a21": "觀時，不言無父母，但言無三寶等者，以父母",
    "T37n1763_038:0500a22": "始終不離內外，故不復說；而三寶非內外，故",
    "T37n1763_038:0500a23": "說也。寶亮曰：此第六段。於初地果上更進修",
    "T37n1763_038:0500a24": "十一空，乃至得十地果。亦如聖行中得初住",
    "T37n1763_038:0500a25": "竟，更修二十五三昧，乃至十地。此十一空義",
    "T37n1763_038:0500a26": "解者不同。有人作互無解者，恐此非初地所",
    "T37n1763_038:0500a27": "觀也。今之所釋，謂此十一空皆是趣道之近",
    "T37n1763_038:0500a28": "門，取極果之要途也。前九空是九人，各自捉",
    "T37n1763_038:0500a29": "一空以入道，乃至九地。所以者何？明前九",
    "T37n1763_038:0500b01": "空曾自不辨有深淺之異，至第十第十一乃",
    "T37n1763_038:0500b02": "辨也。故知各自逐其先所修習、所好樂便者",
    "T37n1763_038:0500b03": "而入道也。今論若得初一空時，餘者理然悉",
    "T37n1763_038:0500b04": "得。但逐其所習為有，是為前有四空更相證",
    "T37n1763_038:0500b05": "成，其次二空將後以證前，又一空將假來證",
    "T37n1763_038:0500b06": "實，餘悉當位辨義也。如觀內空時，若見悉",
    "T37n1763_038:0500b07": "空者，知內觀成就；不爾則不成也。觀內空，",
    "T37n1763_038:0500b08": "謂直觀己五陰為內。若見自五陰，亦見外怨",
    "T37n1763_038:0500b09": "親中人悉空時，知內空成也。除常樂我之外，",
    "T37n1763_038:0500b10": "財物皆空。何故爾？果頭諸法，非內五陰亦非",
    "T37n1763_038:0500b11": "外五陰，是以除也。又一解：作內觀時，佛等四",
    "T37n1763_038:0500b12": "法、財物等悉屬外，非我正觀故也。佛性非內",
    "T37n1763_038:0500b13": "非外者，正因性是避苦求樂之解。用尋此解，",
    "T37n1763_038:0500b14": "用無時不有。雖在五陰中，然五陰可斷除，而",
    "T37n1763_038:0500b15": "此解不可失，終至成佛。是以錄此始終之常",
    "T37n1763_038:0500b16": "用、無興廢之法為正因，故作內外觀也。此內",
    "T37n1763_038:0500b17": "法中是我正觀故，所以料簡也。常住不變者，",
    "T37n1763_038:0500b18": "非是湛然常，但此解未曾不有，故言常也。外",
    "T37n1763_038:0500b19": "空者，亦如是無有。內法者，有人直觀外空，亦",
    "T37n1763_038:0500b20": "不見有內五陰異外法時，得知外觀成也。此",
    "T37n1763_038:0500b21": "中亦爾，佛四法及與正因性亦復料簡也。",
    "T37n1763_038:0500b22": "內外空者，此人發家內外雙觀，法不過內外，",
    "T37n1763_038:0500b23": "雙觀盡空，無所證成也。唯有如來法僧佛性",
    "T37n1763_038:0500b24": "不在內外二空者，還簡出也。本觀生死內外",
    "T37n1763_038:0500b25": "二法耳，三寶等非生死法故簡也。智秀曰：",
    "T37n1763_038:0500b26": "此下答第二問，列空名并釋觀法。先列空名。",
    "T37n1763_038:0500b27": "空有十一者，是一方之化法也。尋空無十一，",
    "T37n1763_038:0500b28": "緣遣物病，逐法為別，有十一耳。次釋觀法。",
    "T37n1763_038:0500b29": "以外道人計一大我遍一切處，與有分為一",
    "T37n1763_038:0500c01": "也。用初五空，以互無之理，明內外法不得相",
    "T37n1763_038:0500c02": "有，以破物執。初觀內法即是己身，推尋此",
    "T37n1763_038:0500c03": "身無外諸法，謂內為空。復除佛性者，緣佛",
    "T37n1763_038:0500c04": "性雖繫眾生，然不定於內外，故隨宜除之。觀",
    "T37n1763_038:0500c05": "內法云無壽命者，無外眾生命也。觀有為",
    "T37n1763_038:0500c06": "空云無壽命者，即是當果住命也。觀無為",
    "T37n1763_038:0500c07": "空云無我者，此捉有為五陰，法體無自在力，",
    "T37n1763_038:0500c08": "名為無我。蓋非第一義空無我也。觀無始空，",
    "T37n1763_038:0500c09": "破外道人計八萬劫始，是其所不知處，謂為",
    "T37n1763_038:0500c10": "冥諦，以之為常。今觀此中諸法流動無常，此",
    "T37n1763_038:0500c11": "是正破其執。故樂淨等諸句相隨，并觀之",
    "T37n1763_038:0500c12": "耳。此中云壽命者，故是當果常命也。觀性空，",
    "T37n1763_038:0500c13": "此破計萬法皆有性病。觀無所有空，此破計",
    "T37n1763_038:0500c14": "有無為法，為得繩所繫者之病也。尋萬有不",
    "T37n1763_038:0500c15": "有，假計為空；自有眾生尋名妄執，聞說法",
    "T37n1763_038:0500c16": "空，謂有此空法。第十次觀空空，破其此病，云",
    "T37n1763_038:0500c17": "是有者，是所執空也；是無者，明此空是無也。",
    "T37n1763_038:0500c18": "既聞空於此空，復謂此觀為是，次復破之云",
    "T37n1763_038:0500c19": "是。是者，出其所是也；非是者，明所是亦無",
    "T37n1763_038:0500c20": "也。第九第一義空，正觀無生理。第十一大空，",
    "T37n1763_038:0500c21": "觀此能觀之智，體不可得。此二空並是無生",
    "T37n1763_038:0500c22": "理，其餘九空悉是隨事破病，故說非無生理。",
    "T37n1763_038:0500c23": "善男子！有為空者有為之法至是名菩薩觀無",
    "T37n1763_038:0500c24": "為空。案僧亮曰：生滅是有為，無生滅是無",
    "T37n1763_038:0500c25": "為也。今說有中無，無有之義同內外也。僧",
    "T37n1763_038:0500c26": "宗曰：亦互無也。有為是緣成之法，所可言無，",
    "T37n1763_038:0500c27": "無於空也。言內外空等者，舉此諸法空，明有",
    "T37n1763_038:0500c28": "為法是假有，無此諸法也。寶亮曰：有為之",
    "T37n1763_038:0501a01": "法亦不是，三寶等是無為法。若觀有為法空，",
    "T37n1763_038:0501a02": "不見與無為相異者，乃知得有為觀成也，舉",
    "T37n1763_038:0501a03": "無為法以證成耳。無為空者，有一人發初便",
    "T37n1763_038:0501a04": "觀三無為觀，觀有餘涅槃作數緣無為，觀無",
    "T37n1763_038:0501a05": "餘涅槃作非數緣滅無為。如此觀，不見有為",
    "T37n1763_038:0501a06": "異於無為，有為亦空，乃是無為觀成，故舉有",
    "T37n1763_038:0501a07": "為以證成也。亦簡三寶等法不同有為無為，",
    "T37n1763_038:0501a08": "若使神明無此妙本，何故至無為空時復簡",
    "T37n1763_038:0501a09": "正因性耶？",
    "T37n1763_038:0501a10": "云何菩薩摩訶薩觀無始空至是名菩薩觀無",
    "T37n1763_038:0501a11": "始空。案僧亮曰：外道謂有為無為皆無始，",
    "T37n1763_038:0501a12": "故名無始空也。僧宗曰：遣真諦之計也。佛法",
    "T37n1763_038:0501a13": "之中皆由無明諸行造生死苦，豈有真諦",
    "T37n1763_038:0501a14": "為始邪？今以解心照知無始，明其所計是",
    "T37n1763_038:0501a15": "空也。",
    "T37n1763_038:0501a16": "云何菩薩觀於性空至是名菩薩摩訶薩觀於",
    "T37n1763_038:0501a17": "性空。案僧亮曰：法從緣得，以無性名空也。",
    "T37n1763_038:0501a18": "有為從緣得，無為從緣見，皆無性也。僧宗曰：",
    "T37n1763_038:0501a19": "此言諸法體性是空，豈假遣病耶。所以舉常",
    "T37n1763_038:0501a20": "無常雙來者，以無常是空，故所不論。今談常",
    "T37n1763_038:0501a21": "樂，乃可於世諦是妙有。然此法既生於相待，",
    "T37n1763_038:0501a22": "待則為假，故相與空也。寶亮曰：無始空性空，",
    "T37n1763_038:0501a23": "俱是除計作名也。菩薩觀萬法本來無始，乃",
    "T37n1763_038:0501a24": "至生死及三寶佛性盡空，此將後以證前也。",
    "T37n1763_038:0501a25": "無性亦如是，豈有冥初世性耶？",
    "T37n1763_038:0501a26": "云何菩薩摩訶薩至菩薩摩訶薩觀無所有",
    "T37n1763_038:0501a27": "空。案僧亮曰：此空本就人說也。僧宗曰：此",
    "T37n1763_038:0501a28": "以智驗空也。不取無子為譬，為取貧窮之人",
    "T37n1763_038:0501a29": "言一切空為譬也。寶亮曰：此是習觀，觀空無",
    "T37n1763_038:0501b01": "所證成，直見一切萬法體性皆空，即《大品經》",
    "T37n1763_038:0501b02": "中所明者也。",
    "T37n1763_038:0501b03": "云何菩薩摩訶薩至是名菩薩摩訶薩觀第一",
    "T37n1763_038:0501b04": "義空。案僧亮曰：現在無眼，是有為空也。僧",
    "T37n1763_038:0501b05": "宗曰：舉假名實法二法為空也。眼等為空也。",
    "T37n1763_038:0501b06": "眼等為實作者，有業為假名。此二家無生，於",
    "T37n1763_038:0501b07": "有為是勝，故受第一義耳。空乃無假實，約假",
    "T37n1763_038:0501b08": "實以明空耳。寶亮曰：此實法空也。何以言之？",
    "T37n1763_038:0501b09": "無所從來、去無所至，故知實法空。所以舉作",
    "T37n1763_038:0501b10": "者，用假名空證實法空成也。若不見假實異，",
    "T37n1763_038:0501b11": "故知實法空成也。",
    "T37n1763_038:0501b12": "云何菩薩摩訶薩觀於空空至是名菩薩觀於",
    "T37n1763_038:0501b13": "空空。案僧亮曰：是有是無是名空空者，謂",
    "T37n1763_038:0501b14": "是有空亦空也，是無空亦空也。以後空空於",
    "T37n1763_038:0501b15": "前空，故立空空，以破執相者之所存也。是是",
    "T37n1763_038:0501b16": "非是是名空空者，初二是雙稱上句也，次是",
    "T37n1763_038:0501b17": "雙非，次是結句也。所以然者，欲遣後空，不得",
    "T37n1763_038:0501b18": "不本其所空，故雙非然後結句也。僧宗曰：九",
    "T37n1763_038:0501b19": "空是遣有，唯有此空人情生著謂有此空，是",
    "T37n1763_038:0501b20": "可得故，所以遣也。是有是無者，謂汝前九空",
    "T37n1763_038:0501b21": "所遣之有、能遣之無，亦無此無也。為遣有故",
    "T37n1763_038:0501b22": "說無，豈有無之可待耶？是則有無斯空，故",
    "T37n1763_038:0501b23": "言空空也。是是非是是名空空者，物情於遣",
    "T37n1763_038:0501b24": "著之中展轉生患，言向以空遣有，此是相對",
    "T37n1763_038:0501b25": "得稱，故宜不可得也。今謂二著俱捨，此心為",
    "T37n1763_038:0501b26": "勝，欲保此捨心，復為患矣。是是者，指環中之",
    "T37n1763_038:0501b27": "旨也。若謂以此為極，亦無此也。是則心之與",
    "T37n1763_038:0501b28": "理俱不可得，謂空空也。寶亮曰：此是法雲地",
    "T37n1763_038:0501b29": "之所得也。空空有二種，如昔小乘觀於萬有",
    "T37n1763_038:0501c01": "是空，愛著此空，故言此空即是空，亦名作空",
    "T37n1763_038:0501c02": "空也。復有一種，觀萬有是一空，此觀空之智",
    "T37n1763_038:0501c03": "復即體是空，此亦是空空也。今言空者，悉不",
    "T37n1763_038:0501c04": "同上二種空空。何者？從九地以還至信首五",
    "T37n1763_038:0501c05": "根，非不相貌，信知八自在我空。但九地以來",
    "T37n1763_038:0501c06": "盡作無我觀，乘此無我空觀來至十地，少分",
    "T37n1763_038:0501c07": "見八自在我空。以乘空得空，故言空空，亦即",
    "T37n1763_038:0501c08": "空三昧也。乃是二乘所迷沒處者，讚歎此空",
    "T37n1763_038:0501c09": "理妙，非己心所緣也。是有是無者，為二法名",
    "T37n1763_038:0501c10": "也。是有者，謂九地以來所得無我空。此無我",
    "T37n1763_038:0501c11": "空，由斷滅空。又此既是事像之法，故還作有",
    "T37n1763_038:0501c12": "名說也。是無者，是八自在我空也。得此空時，",
    "T37n1763_038:0501c13": "有無之心皆不行也。若作有取亦不得，作無",
    "T37n1763_038:0501c14": "取亦不得，有無二心既得行，便是中道解，故",
    "T37n1763_038:0501c15": "言是無也。為二法名竟，後結言是名空空也。",
    "T37n1763_038:0501c16": "是是者，解會此旨，謂平定之意也，還是前九",
    "T37n1763_038:0501c17": "也。所得無我，事像之空也。事像是有法，故",
    "T37n1763_038:0501c18": "言是是也。非是者，還非九地人。謂九地以來",
    "T37n1763_038:0501c19": "所得空解為極，今則非極。若乘無我空得八",
    "T37n1763_038:0501c20": "自在我空，得言非是向者九地所得空，故言",
    "T37n1763_038:0501c21": "非是也。故文言「十住尚於是中通達少分，況",
    "T37n1763_038:0501c22": "九地以還得耶？」不作此解，則不會經文意也。",
    "T37n1763_038:0501c23": "善男子！云何菩薩摩訶薩至則得住於虛空等",
    "T37n1763_038:0501c24": "地。案僧亮曰：與一切有皆空，故名般若。亦",
    "T37n1763_038:0501c25": "空一切相盡，故名大空也。僧宗曰：謂智體亦",
    "T37n1763_038:0501c26": "空也。下二譬，悉美平等之解也。寶亮曰：十地",
    "T37n1763_038:0501c27": "滿足，金剛是也。金剛心照萬法盡，名學地。一",
    "T37n1763_038:0501c28": "切種智具佛五眼，稱般若波羅蜜智慧滿足",
    "T37n1763_038:0501c29": "也。",
    "T37n1763_038:0502a01": "大般涅槃經集解卷第三十八"
}