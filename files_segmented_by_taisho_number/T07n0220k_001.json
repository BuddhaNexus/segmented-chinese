{
    "T07n0220k_001:1019a19": "12 會大般若經第十二會戒波羅蜜",
    "T07n0220k_001:1019a20": "多分序序",
    "T07n0220k_001:1019a22": "西明寺沙門玄則撰",
    "T07n0220k_001:1019a23": "夫欲儲淨法，先滌身器；將越愛流，前鳩行檝。",
    "T07n0220k_001:1019a24": "居其選也，特有戒焉。所以復指名區、更申玄",
    "T07n0220k_001:1019a25": "集，切身口而流訓，則一言一行斯佛事矣；",
    "T07n0220k_001:1019a26": "因動靜以研機，則舉足下足斯道場矣。誠嶮",
    "T07n0220k_001:1019a27": "道之夷蹬，闇室之凝釭，度疫之仙丸，出",
    "T07n0220k_001:1019a28": "苦之神馭，鑒德者之明鏡，嚴心者之寶鬘，涉",
    "T07n0220k_001:1019a29": "象季之大師，處塵俗之善友。雖目之無眹、",
    "T07n0220k_001:1019b01": "摶之不觸，而芬郁布寫，類迷迭之盈空；潔映",
    "T07n0220k_001:1019b02": "澄華，比醍醐之洞色。含靈所以埏埴，法界所",
    "T07n0220k_001:1019b03": "以彌綸，善逝法王抗之以為明足，具壽尊",
    "T07n0220k_001:1019b04": "者養之而為淨命。但簡以行處，或非處而難",
    "T07n0220k_001:1019b05": "遵；格以正乘，或他乘而致爽。十七群之喧",
    "T07n0220k_001:1019b06": "浴尚動王譏，五百生之掉影仍貽佛誡。矧",
    "T07n0220k_001:1019b07": "復齅蓮馥而為盜，分釧響以成婬，涅槃為求，",
    "T07n0220k_001:1019b08": "保專精而尚犯；菩提入願，受欲樂而猶持。輕",
    "T07n0220k_001:1019b09": "嫌與重性同科，意防與身遮共品，諦故住故，",
    "T07n0220k_001:1019b10": "能行所行。導以隨喜，融以法性，豈止草繫",
    "T07n0220k_001:1019b11": "情殷、木叉義遠，毒龍卷毒、怖鴿忘怖，將被之",
    "T07n0220k_001:1019b12": "黎蠢、棲之常樂，使八寒流煦、五熱浮涼，薜",
    "T07n0220k_001:1019b13": "荔失其炎河、輪圍發其闇渚。行門允備，種",
    "T07n0220k_001:1019b14": "智克圓。其五軸單譯，一如施分。凡息心之士，",
    "T07n0220k_001:1019b15": "豈不諏焉！"
}