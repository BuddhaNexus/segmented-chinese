{
    "T40n1813_004:0629c20": "梵網經菩薩戒本疏第四",
    "T40n1813_004:0629c22": "魏國西寺沙門法藏撰",
    "T40n1813_004:0629c23": "初篇故慳戒第八",
    "T40n1813_004:0629c24": "初制意者。初檀為萬行首故。攝六度故。是捨",
    "T40n1813_004:0629c25": "慳成施。略由十意。如華嚴經十行品中初歡",
    "T40n1813_004:0629c26": "喜行云。此菩薩為大施主。悉能捨離一切所",
    "T40n1813_004:0629c27": "有。等心惠施一切眾生。施已無悔。不望果報。",
    "T40n1813_004:0629c28": "不求名譽。不求生勝處。不求利養。言十者。一",
    "T40n1813_004:0629c29": "但欲救護一切眾生。二欲攝取一切眾生。三",
    "T40n1813_004:0630a01": "欲饒益一切眾生。四欲學一切諸佛本行。五",
    "T40n1813_004:0630a02": "欲正心憶念諸佛本行。六欲清淨諸佛本行。",
    "T40n1813_004:0630a03": "七欲受持諸佛本行。八欲顯現諸佛本行。九",
    "T40n1813_004:0630a04": "欲廣說諸佛本行。十欲令一切眾生離苦得",
    "T40n1813_004:0630a05": "涅槃樂。是為十。由此當知菩薩理無不施之",
    "T40n1813_004:0630a06": "行。二釋名者。悋惜財法不濟所求稱曰故",
    "T40n1813_004:0630a07": "慳。戒防此失。依主立名。三次第者。前讚毀",
    "T40n1813_004:0630a08": "自他以求名利。望未得之財追求時過。今約",
    "T40n1813_004:0630a09": "已得屬己慳悋不捨財。貯畜時過。前麁此細。",
    "T40n1813_004:0630a10": "義次第故來也。四具緣成犯者。然此戒中犯",
    "T40n1813_004:0630a11": "有四處。一自慳。二教他。三隨喜。四讚慳。今",
    "T40n1813_004:0630a12": "且約自辨具緣。餘三准之。自具六緣成。一自",
    "T40n1813_004:0630a13": "有財法。二乞者現前。三具前二想。四起慳惡",
    "T40n1813_004:0630a14": "心。五對緣正違。六前人空迴故。五闕緣義",
    "T40n1813_004:0630a15": "者。且闕初緣有三義。一若彼全無一針一草",
    "T40n1813_004:0630a16": "可施與者。應以善言深心垂淚慰謝乞者。仍",
    "T40n1813_004:0630a17": "作是念。我今薄福不能果遂眾生所願。是我",
    "T40n1813_004:0630a18": "罪咎。我當精懃修行令願成滿即如言懃勇。",
    "T40n1813_004:0630a19": "是謂不犯。二若恃自無物慢心不謝而無愧悔。",
    "T40n1813_004:0630a20": "應得小罪。三若為乞人不信其無頻頻抑索。",
    "T40n1813_004:0630a21": "遂起嫌心即犯中罪。若便起嗔即犯後瞋戒。",
    "T40n1813_004:0630a22": "法施亦同。次闕第二緣有四義。一無乞不犯。",
    "T40n1813_004:0630a23": "二自有財等。見貪苦人彼不能乞或羞不乞。",
    "T40n1813_004:0630a24": "而不施與亦犯。三自有財。見同修行者乏少",
    "T40n1813_004:0630a25": "衣食廢修正行。彼人儉己而不求索不與犯。",
    "T40n1813_004:0630a26": "四先貯多財。雖無乞者而不捨施福田故。此",
    "T40n1813_004:0630a27": "後三位皆得方便罪。非正犯重故。闕第三緣",
    "T40n1813_004:0630a28": "有二。先謂上二位各有想疑二別。想不犯。疑",
    "T40n1813_004:0630a29": "犯方便。並可准之。闕第四緣有二。若以悲心",
    "T40n1813_004:0630b01": "調伏彼故不與無犯。若無記心犯方便可知。",
    "T40n1813_004:0630b02": "次闕第五緣有四。初許與不與犯重。二許多",
    "T40n1813_004:0630b03": "與小。三許勝與劣。四違時後與。後三俱方便。",
    "T40n1813_004:0630b04": "次闕第六緣有二。一若不空迴無犯。二若雖",
    "T40n1813_004:0630b05": "空不迴意猶未絕犯方便。第六輕重者有",
    "T40n1813_004:0630b06": "五。一約物。二約田。三約損。四約心。五合釋。",
    "T40n1813_004:0630b07": "初中財法無畏。財施有三。謂外內俱。就外財",
    "T40n1813_004:0630b08": "中通說有十。一食等。二藥等。三衣等。四財",
    "T40n1813_004:0630b09": "等。五畜生等。六奴婢。七名聞。八王位。九妻",
    "T40n1813_004:0630b10": "妾。十男女。皆前前不與應重。後後不與應輕。",
    "T40n1813_004:0630b11": "二內身中有五。一暫請驅使。二取髮抓等。",
    "T40n1813_004:0630b12": "三將作奴婢。四取支節血完。五全取身命。前",
    "T40n1813_004:0630b13": "前不與皆重。後後不與皆輕。二法施中三。一",
    "T40n1813_004:0630b14": "世法。二二乘法。三菩薩道法。三無畏施亦三。",
    "T40n1813_004:0630b15": "一捨惡。二捨苦。三救命。上二位皆亦前前不",
    "T40n1813_004:0630b16": "與而輕。後後不與為重可知。二約田有四。一",
    "T40n1813_004:0630b17": "恩田謂父母師主等。二德田謂三寶等。三悲",
    "T40n1813_004:0630b18": "田謂飢窮眾生等。四苦田謂困厄眾生等。皆",
    "T40n1813_004:0630b19": "前前不與為重。後後不與應輕。三約損者。於",
    "T40n1813_004:0630b20": "上四境各有二種。一由不給濟令彼命盡。二",
    "T40n1813_004:0630b21": "命雖不盡令大苦惱等。皆有前重後輕可知。",
    "T40n1813_004:0630b22": "四約心者亦有三毒單雙一合等。准上知之。",
    "T40n1813_004:0630b23": "又慳有三品。如盧至長者等最重。其中下可",
    "T40n1813_004:0630b24": "知。五約合辨者。或於劣物起上慳對勝境為",
    "T40n1813_004:0630b25": "最重。或於勝物對劣境起下慳應輕。餘句並",
    "T40n1813_004:0630b26": "准之。第七得報者略辨十種。一生餓鬼中。",
    "T40n1813_004:0630b27": "如目連母等。二或餘趣受苦。如疥癩野干。乃",
    "T40n1813_004:0630b28": "至無一毛可以覆身等。三於人中受貧窮苦",
    "T40n1813_004:0630b29": "困。四耗減損減宿世善根。五失於菩薩檀波",
    "T40n1813_004:0630c01": "羅密。六由慳法世世常受愚癡。善生經云。若",
    "T40n1813_004:0630c02": "有於財法食生慳。當知是人於無量世得癡",
    "T40n1813_004:0630c03": "貧報。七由匿法眼恒無眼目。八由不施無畏",
    "T40n1813_004:0630c04": "生生常懷恐怖無暫安穩。九恒為怨家而得",
    "T40n1813_004:0630c05": "其便。十令三檀六度俱不成。餘如別說。第",
    "T40n1813_004:0630c06": "八治行者略顯十種。一思惟己身及以財物",
    "T40n1813_004:0630c07": "皆是無常磨滅之法。一旦廢壞非惜能留。是",
    "T40n1813_004:0630c08": "故慳惜都無所益。二況此並是王賊水火惡",
    "T40n1813_004:0630c09": "子等分。彼既未侵速應捨施置堅牢藏令永",
    "T40n1813_004:0630c10": "屬己。三若慳不施則種世世貧窮之業以隨",
    "T40n1813_004:0630c11": "自身。四又由我先世不串習施故今有財慳",
    "T40n1813_004:0630c12": "而不能施。若我今者不勵力施。此習不破更",
    "T40n1813_004:0630c13": "增長能障大施故。我今應勵意違慳而行惠",
    "T40n1813_004:0630c14": "施。五又若自貧乏恐不存濟。而慳不施則當",
    "T40n1813_004:0630c15": "思惟。貧是施障。為破此障。應當忍苦勵力行",
    "T40n1813_004:0630c16": "施。我因宿業曾受種種飢渴等苦。不能饒益",
    "T40n1813_004:0630c17": "於一眾生。今我行施得饒益他。設受眾苦乃",
    "T40n1813_004:0630c18": "至殞命而終不令乞者空迴。況當猶有餘菜",
    "T40n1813_004:0630c19": "葉等可以活命。是故應當忍此貧苦而行布",
    "T40n1813_004:0630c20": "施。六若於身命及所重財而不能捨即當思",
    "T40n1813_004:0630c21": "惟。我於三界大師前發大菩提心時。一切內",
    "T40n1813_004:0630c22": "外皆已捨訖。如何今乃違本誓孤負眾生。七",
    "T40n1813_004:0630c23": "又使令我犯菩薩波羅夷罪。則為欺誑十方",
    "T40n1813_004:0630c24": "諸佛。甚為不可。八我今捨此不堅固物臭穢",
    "T40n1813_004:0630c25": "之身。今我當得清淨法身堅固之法。此既益",
    "T40n1813_004:0630c26": "我。若不行施則失大利。九此身及財是虛妄",
    "T40n1813_004:0630c27": "物。尚不捨滿眾生願。何能當以無上菩提饒",
    "T40n1813_004:0630c28": "益眾生。十我當觀察一切法空無我我所。而",
    "T40n1813_004:0630c29": "今於此虛妄身財慳悋不捨。何能證入平等",
    "T40n1813_004:0631a01": "法性。思惟如是十種對治。於諸慳悋無不能",
    "T40n1813_004:0631a02": "捨。具如華嚴智論瑜伽等說。第九通局者。",
    "T40n1813_004:0631a03": "依瑜伽第三十九。略有三十種不施無犯。一",
    "T40n1813_004:0631a04": "若知種種內外施物於彼眾生唯令安樂不作",
    "T40n1813_004:0631a05": "利益或非安樂非利益。皆不施與。二若有來",
    "T40n1813_004:0631a06": "求為伴侶。欲作非理逼迫損害誑惑於他。便",
    "T40n1813_004:0631a07": "不以身而施於彼。三若諸菩薩於行施意樂",
    "T40n1813_004:0631a08": "清淨。見有無量利眾生事正現在前。設有來",
    "T40n1813_004:0631a09": "求自身支節。不應施與。四若魔眾而懷惱亂",
    "T40n1813_004:0631a10": "心。現前來乞身分支節。不應施與。以心念彼",
    "T40n1813_004:0631a11": "當獲上品過罪反損害故。五或有眾生癡狂",
    "T40n1813_004:0631a12": "心亂。來求菩薩身分支節。不應施與。六若有",
    "T40n1813_004:0631a13": "眾生或為自害或為害他。來求毒藥火刀酒",
    "T40n1813_004:0631a14": "等物。不應施與。七不以他物如同意物而行",
    "T40n1813_004:0631a15": "惠施。八不行媒婚以他妻妾而行布施。九不",
    "T40n1813_004:0631a16": "以有虫飲食等物而行布施。十若有眾生來",
    "T40n1813_004:0631a17": "求種種能引戲樂能引無義之物。不應施與。",
    "T40n1813_004:0631a18": "以令彼多行憍逸惡行。身壞之後墮諸惡趣。",
    "T40n1813_004:0631a19": "十一終不施人捕獵等物。十二或有眾生將",
    "T40n1813_004:0631a20": "欲殺害。終不施與。十三若有來求罩羅且",
    "T40n1813_004:0631a21": "弶。為害眾生及為習學。皆不施與。十四若有",
    "T40n1813_004:0631a22": "怨家來求讎隙。為欲呵罵縛錄殺害奪財治",
    "T40n1813_004:0631a23": "罰。終不施與。以要言之。一切逼迫損害眾生",
    "T40n1813_004:0631a24": "戲樂等具皆不施與。十五若有病者來求非",
    "T40n1813_004:0631a25": "量非宜飲食。亦不施與。十六若有眾生食飽",
    "T40n1813_004:0631a26": "滿已性多饞嗜。數復來求珍妙飲食。亦不施",
    "T40n1813_004:0631a27": "與。十七若有來求父母師長。定不施與。十八",
    "T40n1813_004:0631a28": "又諸菩薩於自妻子奴婢僕使親戚眷屬。若",
    "T40n1813_004:0631a29": "不先以正言曉喻令其歡喜。終不強逼令其",
    "T40n1813_004:0631b01": "憂惱施來求者。十九雖復先以正言曉喻令",
    "T40n1813_004:0631b02": "其歡喜生樂欲心。而不施怨家惡友藥刃羅",
    "T40n1813_004:0631b03": "剎等。二十若有上品逼惱眾生樂行種種暴",
    "T40n1813_004:0631b04": "惡業者。來求王位終不施與。若彼惡人先居",
    "T40n1813_004:0631b05": "王位。菩薩有力尚應廢黜。況當施與。二十一",
    "T40n1813_004:0631b06": "又諸菩薩終不侵奪父母妻子奴婢僕從使親",
    "T40n1813_004:0631b07": "戚眷屬所有財物持用布施。二十二亦不逼",
    "T40n1813_004:0631b08": "惱父母妻子奴婢僕使親戚眷屬以所施物施",
    "T40n1813_004:0631b09": "來求。二十三不以非法不以率暴。亦不逼迫",
    "T40n1813_004:0631b10": "損害於他而行惠施。二十四又諸菩薩若在",
    "T40n1813_004:0631b11": "諸佛聖教出家。終不違越所有學處而行惠",
    "T40n1813_004:0631b12": "施。二十五又諸菩薩於來求者終不施與不",
    "T40n1813_004:0631b13": "合儀物。謂施出家者殘宿飲食等。或諸便穢",
    "T40n1813_004:0631b14": "洟唾吐膿血不淨所雜所染。又不告白不令",
    "T40n1813_004:0631b15": "覺知如棄捨法施麋食等。謂不食葱者施以",
    "T40n1813_004:0631b16": "葱雜葱染飲食。不食肉者施以肉雜肉染飲",
    "T40n1813_004:0631b17": "食。不飲酒者施以酒雜酒染飲食。如是等皆",
    "T40n1813_004:0631b18": "不施與。二十六又諸菩薩終不口授求過外",
    "T40n1813_004:0631b19": "道所有正法。二十七亦不施彼所寫經典。二",
    "T40n1813_004:0631b20": "十八知性多貪求欲衒賣經卷等者。亦不施",
    "T40n1813_004:0631b21": "與。二十九知欲祕藏亦不施與。三十不求勝",
    "T40n1813_004:0631b22": "智亦不施與。又云如上所說諸不施者。菩薩",
    "T40n1813_004:0631b23": "不忍直言我不施汝。要當方便曉喻發遣。諸",
    "T40n1813_004:0631b24": "菩薩所畜一切資財具等物。為作淨施故先",
    "T40n1813_004:0631b25": "以捨與十方諸佛菩薩。如苾芻作淨施法。若",
    "T40n1813_004:0631b26": "觀來求者施時。稱理應作是念。諸佛菩薩無",
    "T40n1813_004:0631b27": "有少物於諸眾生而不施者。如是知已取物",
    "T40n1813_004:0631b28": "施之。若觀施時不稱正理。即應念先作淨施",
    "T40n1813_004:0631b29": "法。告言。此物是他所有。不獲施汝。耎言曉喻",
    "T40n1813_004:0631c01": "方便發遣。又十住論。雖若新學菩薩有人來",
    "T40n1813_004:0631c02": "求頭目等。而未能施者。應說偈頌云。我初發",
    "T40n1813_004:0631c03": "道心。善根未成熟。願我速成就。後必當相",
    "T40n1813_004:0631c04": "與(更勘論文)。二局者。但自審觀有少惱心即當施",
    "T40n1813_004:0631c05": "與。不爾便犯。若約祕密。菩薩應極慳。謂乞戒",
    "T40n1813_004:0631c06": "浮囊纖塵不與。乃至小罪猶懷大懼等。第",
    "T40n1813_004:0631c07": "十釋文者亦有四。一明犯位。謂自作教他如",
    "T40n1813_004:0631c08": "前釋。二舉過正制中二。先舉過。謂慳因緣",
    "T40n1813_004:0631c09": "法業亦四釋。同前可知。二而菩薩見已下明",
    "T40n1813_004:0631c10": "正制。謂制施貧乞。但世人貧有二種。一財貧。",
    "T40n1813_004:0631c11": "二法貧。故云一切貧也。菩薩施此二事故云",
    "T40n1813_004:0631c12": "一切給與。三而菩薩以惡下違制成犯。謂惡",
    "T40n1813_004:0631c13": "心者。慳結不破。亦是違戾不施。通餘煩惱。瞋",
    "T40n1813_004:0631c14": "心者。忿怒乞人而不施與也。此是不施之心",
    "T40n1813_004:0631c15": "下明所不施物。先財後法。乃至不施等者。舉",
    "T40n1813_004:0631c16": "小呪多。一葉草尚不與。況多。又就下最極為",
    "T40n1813_004:0631c17": "言故云乃至一草等也。法中一塵者。意明極",
    "T40n1813_004:0631c18": "少。非謂法門中而有微塵。此順西方語法。如",
    "T40n1813_004:0631c19": "能斷金剛般若經中。無少法者。梵本名無微",
    "T40n1813_004:0631c20": "塵法也。而反罵辱者明極重之相。惜草葉而",
    "T40n1813_004:0631c21": "起重瞋。發惡言而興罵辱故宜重也。此具三",
    "T40n1813_004:0631c22": "業可知。四結示罪名可知。",
    "T40n1813_004:0631c23": "初篇故瞋戒第九",
    "T40n1813_004:0631c24": "初制意者略由十意。一惑中最重莫先此故。",
    "T40n1813_004:0631c25": "二亦成業道惡趣因故。三燒滅宿世諸善根",
    "T40n1813_004:0631c26": "故。四能結大怨累劫難解故。五由此能害諸",
    "T40n1813_004:0631c27": "眾生故。六乃至能作無間罪故。七能障菩薩",
    "T40n1813_004:0631c28": "忍波羅密故。八害諸菩薩大悲心故。九令所",
    "T40n1813_004:0631c29": "化眾生皆捨離故。十具足成就百千障故。華",
    "T40n1813_004:0632a01": "嚴經廣引。又云。我不見有一惡法出過菩薩",
    "T40n1813_004:0632a02": "一瞋心者。而損既甚故須制也。第二釋名",
    "T40n1813_004:0632a03": "者。謂於違境起損害心。戒防此失故以為名。",
    "T40n1813_004:0632a04": "第三次第者。前慳貪次瞋恚故來也。第四",
    "T40n1813_004:0632a05": "具緣者。一有對違境。二起彼想。三不禁心。四",
    "T40n1813_004:0632a06": "起嗔便犯。此約心。若通身口更加打罵。五緣",
    "T40n1813_004:0632a07": "便犯。若取至極更加前人來謝瞋猶不解。六",
    "T40n1813_004:0632a08": "緣方犯。第五闕緣者。闕初緣者有三。謂有",
    "T40n1813_004:0632a09": "情相差。若非情相差。若情非情相差。若望心",
    "T40n1813_004:0632a10": "或俱重。直對身口有輕。次闕第二緣亦有三。",
    "T40n1813_004:0632a11": "謂本迷轉想及疑。約心俱重。身口有輕可知。",
    "T40n1813_004:0632a12": "闕第三緣有二。一謂常勤修治失念應輕方",
    "T40n1813_004:0632a13": "便。二不勤修治應重方便。次闕第四緣有三。",
    "T40n1813_004:0632a14": "謂下中上若起下嗔心即便生悔輕方便。二",
    "T40n1813_004:0632a15": "起下瞋不生悔重方便。三起中瞋即生悔重",
    "T40n1813_004:0632a16": "方便。餘並入重可知。若望身語。闕打罵重方",
    "T40n1813_004:0632a17": "便。反此便重。若望極說。更他懺悔自生悔重",
    "T40n1813_004:0632a18": "方便。反此成重。第六輕重者。略約五位辨。",
    "T40n1813_004:0632a19": "一約境。二約因事。三約惑相。四約成損。五合",
    "T40n1813_004:0632a20": "辨。初中瞋境略十種。一賢聖二。二師。三父",
    "T40n1813_004:0632a21": "母。四傳法人。五眾僧。六俗人。七己弟子男",
    "T40n1813_004:0632a22": "女。八奴婢。九畜生。十非情。望戒俱重。望業",
    "T40n1813_004:0632a23": "道皆前重後輕。二約因事者。略因十事起瞋。",
    "T40n1813_004:0632a24": "一違己見解。二違己情欲。三侵己名利。四損",
    "T40n1813_004:0632a25": "己眷屬。五無辜致罵。六枉被打縛。七刀解支",
    "T40n1813_004:0632a26": "節。八將斷其命。九害其父母。十毀滅三寶。因",
    "T40n1813_004:0632a27": "此十事起瞋。皆前重後輕。三約惑相亦辨十",
    "T40n1813_004:0632a28": "種。一念動起瞋顏無異色。二顏色反異。三舉",
    "T40n1813_004:0632a29": "身戰動。四兼或打罵。五於上所起暫起即悔。",
    "T40n1813_004:0632b01": "六經宿方悔。七多時不捨。八前人暫謝悔即",
    "T40n1813_004:0632b02": "解。九前人多時求悔方解。十多時求悔亦不",
    "T40n1813_004:0632b03": "解。皆前輕後重可知。四約損者亦略顯十種。",
    "T40n1813_004:0632b04": "一因瞋他令他捨佛法。二更發惡罵。三打棒",
    "T40n1813_004:0632b05": "繫縛。四損他財物。五解他支節。六斷他命根。",
    "T40n1813_004:0632b06": "七害己親屬。八永捨三寶。九燒寺害僧。十作",
    "T40n1813_004:0632b07": "諸逆罪。皆前輕後重。五合辨者亦顯十位。謂",
    "T40n1813_004:0632b08": "於前四內於尊境因小事起重瞋作大損為最",
    "T40n1813_004:0632b09": "重。餘如次相合。及非次等各有輕重。准思可",
    "T40n1813_004:0632b10": "知見。第七得報者略顯十種。一瞋恚得十",
    "T40n1813_004:0632b11": "罪。如智論。二由瞋故入八大地獄。如善戒經",
    "T40n1813_004:0632b12": "第一卷說。三亦墮餓鬼畜生。華嚴經云。瞋恚",
    "T40n1813_004:0632b13": "罪上者地獄因。中者畜生。下者餓鬼。此上是",
    "T40n1813_004:0632b14": "報果。四等流果者。經云。若生人中得二種果",
    "T40n1813_004:0632b15": "報。一者常為人他求其長短。二者常為他所",
    "T40n1813_004:0632b16": "惱害。五增上果者約依報。對法論第七由瞋",
    "T40n1813_004:0632b17": "故令果味辛苦。六身常醜陋人不喜見。七失",
    "T40n1813_004:0632b18": "上界禪樂。八乖二乘解脫。九害菩薩二利行。",
    "T40n1813_004:0632b19": "十失菩薩五位處。可知。第八修治行者。略",
    "T40n1813_004:0632b20": "辨思惟十種對治令瞋不起。一思惟。一切眾",
    "T40n1813_004:0632b21": "生從無始已來。未曾不為我父母親眷及和",
    "T40n1813_004:0632b22": "上尊長等。是故但應生慈心孝心。何得有嗔",
    "T40n1813_004:0632b23": "而加打罵。二思惟無常。瑜伽云。彼諸有情若",
    "T40n1813_004:0632b24": "生若長一一皆是無常死法。極報怨者謂斷",
    "T40n1813_004:0632b25": "彼命。是諸眾生命念念斷。智者何緣復欲更",
    "T40n1813_004:0632b26": "斷。如是生死無常法諸有情上其有。智者上",
    "T40n1813_004:0632b27": "不應起有染濁心。況當以手塊杖加害。何況",
    "T40n1813_004:0632b28": "一切永斷其命。是故於諸怨害悉能忍受。三",
    "T40n1813_004:0632b29": "思惟苦。瑜伽云。又自他身一切皆用性苦為",
    "T40n1813_004:0632c01": "體。彼無知故於我身中性苦體上重增其苦。",
    "T40n1813_004:0632c02": "我既有知。何我於彼性苦體上重加其苦。又",
    "T40n1813_004:0632c03": "諸有情大興盛者尚為三苦常所隨逐。況衰",
    "T40n1813_004:0632c04": "損者。我今於此應勤方便令離眾苦。不應於",
    "T40n1813_004:0632c05": "彼重加其苦。四思業緣。謂我今無過橫加打",
    "T40n1813_004:0632c06": "罵。必由宿緣業。若不爾者。豈有苦報無因而",
    "T40n1813_004:0632c07": "生。既定是自業。不應瞋他。資糧論偈云。打罵",
    "T40n1813_004:0632c08": "恐殺縛。終不怨責他。皆是我自罪。業報故來",
    "T40n1813_004:0632c09": "現。五思苦增多。謂由我往昔苦惱害他故招",
    "T40n1813_004:0632c10": "此苦惱。今我不忍則更種當來大苦因緣。若",
    "T40n1813_004:0632c11": "我不捨此苦因者。則為於己自作非愛。則為",
    "T40n1813_004:0632c12": "己自生結縛。自興怨害。非是於他。六思愍愚。",
    "T40n1813_004:0632c13": "智論中。若被酒醉人及鬼著打罵。即不嗔之。",
    "T40n1813_004:0632c14": "眾生亦爾。無明酒醉煩惱鬼著為之驅使不",
    "T40n1813_004:0632c15": "得自在。故不應嗔。但作是念。此煩惱過非眾",
    "T40n1813_004:0632c16": "生咎。我當勤求菩提為諸眾生治煩惱病要",
    "T40n1813_004:0632c17": "令永差。七復自思惟。我不生淨土無惱之處。",
    "T40n1813_004:0632c18": "既在此穢土。法應受惱。但應調伏自心以求",
    "T40n1813_004:0632c19": "出離。不應嗔彼。如入棘林。法應被刺但求免",
    "T40n1813_004:0632c20": "出不應嗔刺。八復由思惟。我自發菩提心為",
    "T40n1813_004:0632c21": "一切眾生荷負重擔。設地獄苦尚為他受。況",
    "T40n1813_004:0632c22": "此小苦遂違本誓而不能忍。若我不忍則自",
    "T40n1813_004:0632c23": "不調伏。何能令他捨諸煩惱。故不應嗔。九復",
    "T40n1813_004:0632c24": "更思惟。我今修學諸菩薩行。菩薩行中忍行",
    "T40n1813_004:0632c25": "為最。持戒苦行不能及。此行要由惱害方成。",
    "T40n1813_004:0632c26": "若無彼惱我行不成。彼人施我大行。應復愧",
    "T40n1813_004:0632c27": "謝。若不慚謝亦負深愆。何乃背恩反嗔惱。甚",
    "T40n1813_004:0632c28": "為不可。經云。提婆達多為大善知識。斯之謂",
    "T40n1813_004:0632c29": "也。十復更思惟因無性。經云。由手刀杖及",
    "T40n1813_004:0633a01": "以我身故得成打。我今不應橫瞋於他。解云。",
    "T40n1813_004:0633a02": "由彼成打則瞋彼者。亦由我有打。何不自嗔。",
    "T40n1813_004:0633a03": "又打從緣起必無自性。無自性故則畢竟空。",
    "T40n1813_004:0633a04": "能打所打既無所有。忍尚不立。何得瞋。法句",
    "T40n1813_004:0633a05": "經云。知瞋等陽炎。忍亦無所忍。思益經偈云。",
    "T40n1813_004:0633a06": "身怨及刀杖。皆從四大起。於地水火風。未曾",
    "T40n1813_004:0633a07": "有傷損。設節節解身。其心常不動。知心不在",
    "T40n1813_004:0633a08": "內。亦復不生外。諸法念念滅。其性常不立。於",
    "T40n1813_004:0633a09": "中無罵辱。亦無有恭敬。第九通局者。餘戒",
    "T40n1813_004:0633a10": "皆有開通。此戒獨無者。以瞋障道過深故。若",
    "T40n1813_004:0633a11": "常修對治。但違境過失念。准瑜伽。不犯。更無",
    "T40n1813_004:0633a12": "開處。若據祕密。梁論中菩薩亦起嗔。以呵諸",
    "T40n1813_004:0633a13": "煩惱故。第十釋文者。四義同前。一舉過。二",
    "T40n1813_004:0633a14": "正制。三違犯。四結罪。初中自他別舉。復通四",
    "T40n1813_004:0633a15": "位。因緣法業四釋同前。二而菩薩下明正制",
    "T40n1813_004:0633a16": "中。先明利他行。謂令生無瞋善根故云無諍",
    "T40n1813_004:0633a17": "事。又令善根中無瞋恚鬪諍之事故。常生悲",
    "T40n1813_004:0633a18": "心者。因益生之心。謂以大悲愍念如己。何容",
    "T40n1813_004:0633a19": "起瞋。三而反下明違犯中三。一明瞋境。謂情",
    "T40n1813_004:0633a20": "與非情二境也。二明嗔業用。謂罵發口業。打",
    "T40n1813_004:0633a21": "發身業。不息發意業。三前人下明嗔深重。謂",
    "T40n1813_004:0633a22": "結恨難捨故云不解也。四結罪可知。",
    "T40n1813_004:0633a23": "初篇謗三寶戒第十",
    "T40n1813_004:0633a24": "初制意者略由十意。一業道尤重無過此故。",
    "T40n1813_004:0633a25": "二燒滅善根悉無餘故。三背恩德惡中極故。",
    "T40n1813_004:0633a26": "四破壞信心滅法眼故。五於善行中若小若",
    "T40n1813_004:0633a27": "大悉不成故。六入於外道邪見網故。七為大",
    "T40n1813_004:0633a28": "邪見斷善根故。八作諸眾生惡知識故。九斷",
    "T40n1813_004:0633a29": "三寶種由此見故。十令自他成阿鼻業故。是",
    "T40n1813_004:0633b01": "故制也。第二釋名者。勝德可珍故稱三寶。",
    "T40n1813_004:0633b02": "非理塵黷故名為謗。戒防此失故以為名。",
    "T40n1813_004:0633b03": "第三次第者。前嗔次邪見故來也。第四具緣",
    "T40n1813_004:0633b04": "有五。一對人眾。二三寶境。三起彼三想。四作",
    "T40n1813_004:0633b05": "邪見。五發謗言便犯。第五闕緣者。闕初緣",
    "T40n1813_004:0633b06": "非情差重方便。闕第二緣以非三寶境得重方",
    "T40n1813_004:0633b07": "便。闕第三緣本迷無犯。轉想及疑皆得方便。",
    "T40n1813_004:0633b08": "闕第四緣不破見故得重方便。闕第五緣者",
    "T40n1813_004:0633b09": "言未發或異言故皆重方便。第六輕重者有",
    "T40n1813_004:0633b10": "六。一約所對。二約所謗。三約能謗。四約所",
    "T40n1813_004:0633b11": "損。五合辨。六自他。初中對一人二人多人大",
    "T40n1813_004:0633b12": "眾。前輕後重。二約所謗中。三寶有三。謂住持",
    "T40n1813_004:0633b13": "并別相及同體。或一二三各如次前輕後重。",
    "T40n1813_004:0633b14": "三約能謗。謂心有三品。下中上。言有麁細及",
    "T40n1813_004:0633b15": "中。輕重可知。四約所損有五。一由此謗故令",
    "T40n1813_004:0633b16": "多發菩提心人於不定者生退失。二令已信",
    "T40n1813_004:0633b17": "者生退。三未信者不信。四未邪見者生邪見。",
    "T40n1813_004:0633b18": "五已邪見者生堅執。皆前重後輕。五合辨者。",
    "T40n1813_004:0633b19": "對大眾謗勝境上邪見發麁言成大損為最",
    "T40n1813_004:0633b20": "重。餘如次及交絡皆有輕重。可准知。六自他",
    "T40n1813_004:0633b21": "者。一自二他三俱。皆前輕後重可知。第七",
    "T40n1813_004:0633b22": "得報者。誹謗三寶罪同五逆墮阿鼻地獄。如",
    "T40n1813_004:0633b23": "大品經泥梨品說。又如威儀法師謗大乘墮",
    "T40n1813_004:0633b24": "地獄經多劫後。生人中常盲無目。如諸法無",
    "T40n1813_004:0633b25": "行經等說。又如欝頭藍弗當在地獄等。又智",
    "T40n1813_004:0633b26": "論邪見得十罪(撿錄)。第八治行者。信慧相導",
    "T40n1813_004:0633b27": "於三寶境深忍。淨信堅固不壞。寧捨身命經",
    "T40n1813_004:0633b28": "百千劫終不生於一念疑等。以智分別天上",
    "T40n1813_004:0633b29": "人中世出世間唯此為最。是故信心一向決",
    "T40n1813_004:0633c01": "定。第九通局者。無謗心疾疾語。為眾生令",
    "T40n1813_004:0633c02": "調伏。應無犯。餘總無開可知。若約祕密破相",
    "T40n1813_004:0633c03": "言非。須出所由。勿使他疑。可知也。第十釋",
    "T40n1813_004:0633c04": "文者。四義同前。一舉過。二正制。三違犯。四結",
    "T40n1813_004:0633c05": "罪。初中先能謗人謂自他也。因緣法業是所",
    "T40n1813_004:0633c06": "用。謗法四釋同前。類彼釋此可知。二而菩薩",
    "T40n1813_004:0633c07": "下明正制。於中先法後喻。前中具二種人。一",
    "T40n1813_004:0633c08": "外道謂邪見故。二惡人謂內外俱無信故。一",
    "T40n1813_004:0633c09": "言謗者明所聞少也。三百鉾刺心者明痛切",
    "T40n1813_004:0633c10": "多也。問華嚴經云。菩薩聞讚佛毀佛。於佛法",
    "T40n1813_004:0633c11": "中心定不動。云何此中乃云如鉾刺心。答四",
    "T40n1813_004:0633c12": "類眾生。一聞毀佛生喜。以邪見故。二無喜無",
    "T40n1813_004:0633c13": "憂。以佛法外人故。三聞已生痛。以是初心弟",
    "T40n1813_004:0633c14": "子故。四聞已無憂無喜。以是不退菩薩故。知",
    "T40n1813_004:0633c15": "佛功德不可毀故。毀所不到故。彼經據不退",
    "T40n1813_004:0633c16": "位。此文約初心。故不同也。若是初心強同後",
    "T40n1813_004:0633c17": "位而不復痛者。是愚惡人順本惡見忍受此",
    "T40n1813_004:0633c18": "事故不可也。問諸法皆空。何須強痛。答真空",
    "T40n1813_004:0633c19": "不壞緣起業果。是故尊卑宛然。若壞此為空。",
    "T40n1813_004:0633c20": "是惡取空外道見也。如涅槃經五百婆羅門謗",
    "T40n1813_004:0633c21": "云。一切皆空。何處更有佛菩提等。由此謗故",
    "T40n1813_004:0633c22": "王殺彼類得福無罪。汝今豈欲同彼類耶。三",
    "T40n1813_004:0633c23": "況口自下明違犯。於中舉輕況重。謂聞一言",
    "T40n1813_004:0633c24": "尚生此痛舉輕也。況自謗為況重也。不信不",
    "T40n1813_004:0633c25": "孝是謗因也。四而反更下正成違犯。謂助前",
    "T40n1813_004:0633c26": "二種人以成謗事。下結示罪名。上來十重竟。",
    "T40n1813_004:0633c27": "自下第三結勸修學。於中四。一結勸防深。",
    "T40n1813_004:0633c28": "二明犯損勸持。三持同三世。四結略指廣。初",
    "T40n1813_004:0633c29": "中善學諸人者。此有二義。一謂此諸人是善",
    "T40n1813_004:0634a01": "學戒者。二是學善之者。告此諸人謂大眾也。",
    "T40n1813_004:0634a02": "又是當來學菩薩道者也。是菩薩下結數及",
    "T40n1813_004:0634a03": "名。應當下誠言誡勗。於中有二重意。一謂一",
    "T40n1813_004:0634a04": "戒中尚不應犯微塵計。況全犯一戒。塵者明",
    "T40n1813_004:0634a05": "少分也。如俗云。臣於國無塵露之功等。又",
    "T40n1813_004:0634a06": "釋。如護浮囊微塵不犯等。二於十戒不應犯",
    "T40n1813_004:0634a07": "一。況具犯十。二若犯者下明犯有失。於中有",
    "T40n1813_004:0634a08": "二。先明失十大利。後明得三塗大損。前中一",
    "T40n1813_004:0634a09": "失大心。謂犯此十重現此身上不任發菩提",
    "T40n1813_004:0634a10": "心。以違本誓願非法器故。二失王位。謂得小",
    "T40n1813_004:0634a11": "王位由菩薩戒為因。因亡故失果也。三轉輪",
    "T40n1813_004:0634a12": "王位亦爾。四失比丘者。謂犯此戒應入地獄。",
    "T40n1813_004:0634a13": "定不得為人作比丘。又由犯重現在不成比",
    "T40n1813_004:0634a14": "丘用故云失也。五比丘尼亦爾。上來四位失",
    "T40n1813_004:0634a15": "通凡小位。自下五種失大乘位。於中四位是",
    "T40n1813_004:0634a16": "因位。謂三賢十聖一位是果位。於中有二。一",
    "T40n1813_004:0634a17": "法身果。謂果位之性名為佛性。二報身果。妙",
    "T40n1813_004:0634a18": "行所成名為妙果。常住之言通此二處。犯此",
    "T40n1813_004:0634a19": "十重如此等位皆不復成。故云一切皆失。二",
    "T40n1813_004:0634a20": "墮三惡下明由犯此戒或入地獄餓鬼畜生",
    "T40n1813_004:0634a21": "也。二劫三劫者。由犯時有輕重。如前說。是人",
    "T40n1813_004:0634a22": "於彼三種趣中。隨其所應劫數此彼二三不",
    "T40n1813_004:0634a23": "定。不聞父母等名者。明二親是慈育之深。三",
    "T40n1813_004:0634a24": "寶是救護之極。在彼受苦不聞此名明無救",
    "T40n1813_004:0634a25": "也。又釋。雖出惡趣然生邊地下賤。二三劫中",
    "T40n1813_004:0634a26": "不聞二親三寶名等。文通二釋可知。以是不",
    "T40n1813_004:0634a27": "應一一犯者。總結勸持。三汝等下誡同三世",
    "T40n1813_004:0634a28": "學。謂有二意。一三世菩薩同學此戒。二一一",
    "T40n1813_004:0634a29": "菩薩於中此三位應學此戒。四是十戒下結",
    "T40n1813_004:0634b01": "略指廣。此經廣本中有八萬威儀品。於中廣",
    "T40n1813_004:0634b02": "說此十戒相。上來總釋初篇十重竟。",
    "T40n1813_004:0634b03": "輕垢罪篇第二",
    "T40n1813_004:0634b04": "將釋此篇略作八門。一制意。二辨名。三數類。",
    "T40n1813_004:0634b05": "四具輕重。五含多。六遮性。七麁細。八釋文。",
    "T40n1813_004:0634b06": "初制意者。諸佛何故制此輕戒。謂一為護",
    "T40n1813_004:0634b07": "世間起譏嫌故。二光顯菩薩出世道故。三微",
    "T40n1813_004:0634b08": "細情塵悉制斷故。四調伏三業制三毒故。五",
    "T40n1813_004:0634b09": "方便遠護十重戒故。六增長菩薩三聚戒故。",
    "T40n1813_004:0634b10": "餘如下釋文處說。二辨名者。輕垢者簡前",
    "T40n1813_004:0634b11": "重戒。是以名輕。簡異無犯故亦名垢。又釋。黷",
    "T40n1813_004:0634b12": "污清淨行名垢。體非重過稱輕。善戒地持輕",
    "T40n1813_004:0634b13": "戒總名突吉羅。瑜伽翻為惡作。謂作非順理",
    "T40n1813_004:0634b14": "故名惡作。又作具過惡故名作。亦有惡說。",
    "T40n1813_004:0634b15": "即語過也。善生經名失意罪。謂忘念所作乖",
    "T40n1813_004:0634b16": "於本志故名失意也。三數類者通論此篇。",
    "T40n1813_004:0634b17": "此篇類有十。一若依瑜伽。有四十四種輕",
    "T40n1813_004:0634b18": "戒。二若依地持善戒經。雖有少增減大同瑜",
    "T40n1813_004:0634b19": "伽。已上多分是出家戒相。三依菩薩內戒經。",
    "T40n1813_004:0634b20": "四十二種。四依善生經。除六重外別有二十",
    "T40n1813_004:0634b21": "八。五依方等經。除二十四種戒外別更有五",
    "T40n1813_004:0634b22": "五二十五種。制不應作。已上多分是在家戒。",
    "T40n1813_004:0634b23": "六依此經。大數有四十八種。七若尋此文",
    "T40n1813_004:0634b24": "細內。或有一戒中有多種戒。總論向將百",
    "T40n1813_004:0634b25": "種。已上通道俗戒。八或八萬種如下文列。",
    "T40n1813_004:0634b26": "八萬威儀品中說九或十萬種。如梁論引毘",
    "T40n1813_004:0634b27": "奈耶瞿沙羅經說。菩薩戒有十萬種差別。十",
    "T40n1813_004:0634b28": "戒塵沙如智論中。略有八萬廣有塵沙等數。",
    "T40n1813_004:0634b29": "如是等皆此類也。四輕重者。此四十八種",
    "T40n1813_004:0634c01": "中幾唯是輕幾帶於重。謂六戒帶重。所餘反",
    "T40n1813_004:0634c02": "此。謂一國使殺生戒。於中為使故入此篇。殺",
    "T40n1813_004:0634c03": "生故帶重罪。二放火焚燒戒中。焚燒故入此",
    "T40n1813_004:0634c04": "篇。隨所損物故為重。三依官強乞戒中。恃官",
    "T40n1813_004:0634c05": "勢入此篇。強取物犯盜戒。四為主戒中。為主",
    "T40n1813_004:0634c06": "失儀入此篇。損三寶物故宜犯重。五違禁行",
    "T40n1813_004:0634c07": "非戒中。以詐現親附等故入此篇。自身謗三",
    "T40n1813_004:0634c08": "寶故入重收。又殺盜故犯重。六齋三長月作",
    "T40n1813_004:0634c09": "非故入此篇收。殺生故重。六畜作非法戒中。",
    "T40n1813_004:0634c10": "輕稱小斗等入此篇收。取人財物等是犯重。",
    "T40n1813_004:0634c11": "五多小者。幾唯一戒幾具多戒。謂有十戒一",
    "T40n1813_004:0634c12": "具多戒。一於販賣戒中有三戒。一賣良人。二",
    "T40n1813_004:0634c13": "賣奴畜。三賣棺木等。二不能救生戒中有二",
    "T40n1813_004:0634c14": "戒。一救生勉殺。二已日講法以救亡苦。三",
    "T40n1813_004:0634c15": "於輕新求學戒中亦二戒。一受戒儀式。二法",
    "T40n1813_004:0634c16": "師倚恃不為答問戒。四於惡伎損生戒中有",
    "T40n1813_004:0634c17": "六戒。一賣男女色。二自手作食自磨自舂。三",
    "T40n1813_004:0634c18": "占相解夢。四呪術工巧。五調鷹法。六合毒藥。",
    "T40n1813_004:0634c19": "五於違禁行非戒中有四戒。一密謗三寶。二",
    "T40n1813_004:0634c20": "為媒婚。三齋月殺生。四心及偷盜。六於畜作",
    "T40n1813_004:0634c21": "非法戒中有六戒。一畜刀箭等。二輕稱小斗。",
    "T40n1813_004:0634c22": "三因勢取物。四害心繫縛。五破壞成功。六養",
    "T40n1813_004:0634c23": "猫狸。七於觀聽作惡戒中有五戒。一不得看",
    "T40n1813_004:0634c24": "鬪。二不得聽樂等聲。三不得博戲。四不得作",
    "T40n1813_004:0634c25": "卜。五不得作賊使八故入難處戒中有三戒。",
    "T40n1813_004:0634c26": "一頭陀。二布薩。三坐。夏冬令如法不入難處",
    "T40n1813_004:0634c27": "等。九於應講大乘戒中有二戒。一教他建立",
    "T40n1813_004:0634c28": "塔寺處。二教災厄時講大乘。十於受戒乖儀",
    "T40n1813_004:0634c29": "戒中有二戒。一受戒儀二不禮俗。上來十內",
    "T40n1813_004:0635a01": "散說三十五種。又前門中六戒內各有所含",
    "T40n1813_004:0635a02": "重戒。亦各具二戒也。所餘三十二戒各唯一",
    "T40n1813_004:0635a03": "種。是故總有七十九戒應知。第六遮性者。",
    "T40n1813_004:0635a04": "於此四十八中幾是遮戒幾是性戒。第七麁",
    "T40n1813_004:0635a05": "細者。於此戒中幾麁妨身語。幾細防意業。又",
    "T40n1813_004:0635a06": "幾是麁防惡業。幾細防惑障。此上二門並隨",
    "T40n1813_004:0635a07": "文應知。第八釋文者。於此篇內文別有三。",
    "T40n1813_004:0635a08": "初結前生後。二正顯戒相。三結勸修學。初中",
    "T40n1813_004:0635a09": "先結前。已說十重之戒。後生後。當說三十",
    "T40n1813_004:0635a10": "八種輕。就第二正顯戒相中。四十八戒或攝",
    "T40n1813_004:0635a11": "為五段。謂四十二九各指本品故。或散為四",
    "T40n1813_004:0635a12": "十八章。如文當知。釋文分為五段。初三十各",
    "T40n1813_004:0635a13": "一後二九各一故有五也。",
    "T40n1813_004:0635a14": "輕慢師長戒第一",
    "T40n1813_004:0635a15": "將釋此戒略作八門。一制意。二次第。三釋",
    "T40n1813_004:0635a16": "名。四具緣。五闕緣。六輕重。七通塞。八釋文。",
    "T40n1813_004:0635a17": "初制意者。菩薩理應謙卑敬養一切眾生。況",
    "T40n1813_004:0635a18": "於師長輒有輕慢。違行之甚故須制也。二",
    "T40n1813_004:0635a19": "次第者。既創得戒。理須從師受教。若懷輕慢",
    "T40n1813_004:0635a20": "教授無由。故須先制。以隨戒廣行。賴此而易",
    "T40n1813_004:0635a21": "立故。三釋名者。於師及長心輕身慢。戒防",
    "T40n1813_004:0635a22": "此失。從所離為名。四具緣者具四緣。一是",
    "T40n1813_004:0635a23": "師是長是德人。二知是師等。三故起輕慢。四",
    "T40n1813_004:0635a24": "身不敬養。故結犯。五闕緣者。闕初二緣並",
    "T40n1813_004:0635a25": "有小罪。以於一切含靈皆須敬故。闕第三緣",
    "T40n1813_004:0635a26": "得中罪。以於師長身心不敬故。闕第四緣得",
    "T40n1813_004:0635a27": "上罪。以於師長起輕慢心故。第六輕重有",
    "T40n1813_004:0635a28": "四種。一約境有三品。一於二師最重。二於長",
    "T40n1813_004:0635a29": "支次。三於同類。於此三境犯上中下三罪可",
    "T40n1813_004:0635b01": "知。二約心亦三品。謂一以嫌恨心恚惱心犯",
    "T40n1813_004:0635b02": "上品。二無嫌恨等但由驕慢癡心是中品。三",
    "T40n1813_004:0635b03": "懈怠忘念是下品。三約對以此三心對前三",
    "T40n1813_004:0635b04": "境如次。綺互輕重可知。四約事亦三品。一不",
    "T40n1813_004:0635b05": "能賣身等。二不如法敬養。三不迎送禮拜。下",
    "T40n1813_004:0635b06": "中上三罪可知之。第七通塞者。謂一闇夜",
    "T40n1813_004:0635b07": "不識。二若睡眠他作覺相。三若重病。四若病",
    "T40n1813_004:0635b08": "新差無力。五若在坐說法。六若正聽法護說",
    "T40n1813_004:0635b09": "法者心。皆不犯如瑜伽戒說。第八釋文者",
    "T40n1813_004:0635b10": "有三句。初明受得戒。二既得下示行勸持。",
    "T40n1813_004:0635b11": "亦是前為受戒。此為隨行。三若不爾下故違",
    "T40n1813_004:0635b12": "結犯。初中二。先明應受戒位。略舉三位。一國",
    "T40n1813_004:0635b13": "王是粟散等。二論王金銀銅鐵。三百官通諸",
    "T40n1813_004:0635b14": "文武等。此三貴位。於諸眾生皆能損益。若不",
    "T40n1813_004:0635b15": "受戒幽靈不護。何以統御群生。故言應先受",
    "T40n1813_004:0635b16": "菩薩戒。二一切下明受戒利益。上順聖意。諸",
    "T40n1813_004:0635b17": "佛歡喜。下協群靈得鬼守護令其身無災厄。",
    "T40n1813_004:0635b18": "職位為長存。第二示行令持中亦二。初順顯",
    "T40n1813_004:0635b19": "應行。二而菩薩下違失。顯非前中三。初起重",
    "T40n1813_004:0635b20": "心。二見尊人。三設敬儀。初中有二心。謂報恩",
    "T40n1813_004:0635b21": "敬養仰從尊命為孝順。恭敬有三。一給侍。二",
    "T40n1813_004:0635b22": "迎送。三禮拜。然此二心亦是菩薩常所行行",
    "T40n1813_004:0635b23": "也。二尊人略是六種人。一上座是眾中上首。",
    "T40n1813_004:0635b24": "二和上亦鄔波陀耶。此云親教師也。然有三",
    "T40n1813_004:0635b25": "種。一十戒和上。二具戒和上。三菩薩戒和",
    "T40n1813_004:0635b26": "上。即諸佛是也。今此約前二。說三阿闍梨者。",
    "T40n1813_004:0635b27": "此云軌範之師。謂教授法則故名也。然有六",
    "T40n1813_004:0635b28": "種。一十戒阿闍梨。二大戒羯磨。三威儀教授。",
    "T40n1813_004:0635b29": "四受業五依止。六授菩薩戒。四大同學者。謂",
    "T40n1813_004:0635c01": "同於一師學菩薩藏年夏先己之類也。五同",
    "T40n1813_004:0635c02": "見。六同行。謂同見大乘菩薩藏法。同行菩薩",
    "T40n1813_004:0635c03": "所行行等。初即同解。後即同行。此二通同師",
    "T40n1813_004:0635c04": "不同師。但同此業俱是所重。又釋亦通小乘",
    "T40n1813_004:0635c05": "解行之人。悉是所重。以亦同是佛法內故。三",
    "T40n1813_004:0635c06": "設敬儀中有三。若病應起。若無力應承迎。若",
    "T40n1813_004:0635c07": "健時應禮拜。又釋初起次迎後禮。二而菩薩",
    "T40n1813_004:0635c08": "下違失。顯非中二。初舉失。謂憍慢翻前恭敬",
    "T40n1813_004:0635c09": "心也。癡翻孝順心。於師不孝。於長不敬。或",
    "T40n1813_004:0635c10": "前二通。又於上不敬曰憍。於等自大名慢。",
    "T40n1813_004:0635c11": "具作前二名癡。此是違行之心。不起來迎",
    "T40n1813_004:0635c12": "等者。是違行之相。一一有二種。一於前六位",
    "T40n1813_004:0635c13": "一一人所各不如法供等。二於彼人所設一",
    "T40n1813_004:0635c14": "一供事各不如法等。俱供養有三種。一恭敬",
    "T40n1813_004:0635c15": "供養。謂迎禮等。二事供養。謂香華等。三行供",
    "T40n1813_004:0635c16": "養。謂如說修行等。於此三種並皆須具。下顯",
    "T40n1813_004:0635c17": "敬儀中。若設貧窮無財供者終無開許故。今",
    "T40n1813_004:0635c18": "戒自賣身。此通在家及出家位。賣國城約王",
    "T40n1813_004:0635c19": "位。所統名國。所據曰城。賣男女者是本誓願",
    "T40n1813_004:0635c20": "之男女故。賣時無失。又是菩薩重人重行。情",
    "T40n1813_004:0635c21": "至深故破此恩愛終非同願男女亦破情向",
    "T40n1813_004:0635c22": "法也。此二位約在家人。七寶約輪王位。有二",
    "T40n1813_004:0635c23": "義。一是金輪等七。一輪。二玉女。三馬寶。四",
    "T40n1813_004:0635c24": "馬寶。五珠寶。六主兵臣寶。七主藏臣寶菩薩",
    "T40n1813_004:0635c25": "皆悉布施。非是所賣。二約餘七寶。一金二銀",
    "T40n1813_004:0635c26": "三瑠璃四頗梨五赤珠六車渠七馬瑙。百物",
    "T40n1813_004:0635c27": "是通一切諸所有等。此中七寶。百物有二義。",
    "T40n1813_004:0635c28": "一是所賣同上男女。二是供具。謂以此等供",
    "T40n1813_004:0635c29": "彼所須。故云而供給之。第三若不爾下故違",
    "T40n1813_004:0636a01": "結犯。謂違前敬儀。是故結犯可知之。",
    "T40n1813_004:0636a02": "飲酒戒第二",
    "T40n1813_004:0636a03": "初制意者酒為惛狂之藥。重過由此而生。智",
    "T40n1813_004:0636a04": "論有三十六失。多論能造四逆。唯除破僧。",
    "T40n1813_004:0636a05": "為過之甚故須制也。二次第者前即顯外",
    "T40n1813_004:0636a06": "儀不敬。今則內無惛亂故次明也。三釋名",
    "T40n1813_004:0636a07": "者亦從所妨立名。四具緣者。一是酒。二起",
    "T40n1813_004:0636a08": "彼想。三無重病。四飲便犯。問小乘律飲酒不",
    "T40n1813_004:0636a09": "通想疑。此中何故有彼想耶。答以酒為過源",
    "T40n1813_004:0636a10": "故。彼不通錯等。今據緣成故具想也。是故文",
    "T40n1813_004:0636a11": "云若佛子故飲酒。既云故飲明知。不故即非",
    "T40n1813_004:0636a12": "正犯。五闕緣者。闕初緣得小罪。以起想等",
    "T40n1813_004:0636a13": "故。闕第二緣中罪。以境是實故。若闕三四無",
    "T40n1813_004:0636a14": "罪可知。第六輕重者有三。若約境。醨等應",
    "T40n1813_004:0636a15": "輕醲酒應重。二約心。若輕病無貪亦犯應輕。",
    "T40n1813_004:0636a16": "反此應重。三約事。即引生小益即便同飲是",
    "T40n1813_004:0636a17": "犯應輕。反此亦重。七通塞者。若為救生命",
    "T40n1813_004:0636a18": "難等即酒飲無犯。如末利夫人等。又救彼無",
    "T40n1813_004:0636a19": "間業同飲勸彼息麁重業。理亦無犯。反此所",
    "T40n1813_004:0636a20": "作一切皆犯。八釋文者亦四。初標酒重過。",
    "T40n1813_004:0636a21": "二若自下釋成重。三不得教人下正制所重。",
    "T40n1813_004:0636a22": "四若故下故違結犯。初中言酒過無量者。智",
    "T40n1813_004:0636a23": "論三十六種是略顯應具列之。四分律第",
    "T40n1813_004:0636a24": "十五佛語阿難。凡飲酒有十過失。何等十。",
    "T40n1813_004:0636a25": "一者顏色惡。二者劣力。三者眼視不明。四者",
    "T40n1813_004:0636a26": "現瞋恚想。五者壞田業資生法。六者增致疾",
    "T40n1813_004:0636a27": "病。七者益鬪訟。八者無好名稱惡名流布。九",
    "T40n1813_004:0636a28": "者智慧減少。十者身壞命終墮惡道。又如娑",
    "T40n1813_004:0636a29": "伽陀比丘先時能伏毒龍。後由飲酒不能伏",
    "T40n1813_004:0636b01": "蝦蟇等。又大愛道比丘尼經云。不得飲酒。不",
    "T40n1813_004:0636b02": "得嘗酒。不得嗅酒。不得鬻酒。不得以酒飲人。",
    "T40n1813_004:0636b03": "不得言有疾欺飲藥酒。不得至酒家。不得與",
    "T40n1813_004:0636b04": "酒客共語。夫酒為毒藥。酒為毒水。酒為毒氣。",
    "T40n1813_004:0636b05": "眾失之源眾惡本。殘賢毀聖敗亂道德。輕毀",
    "T40n1813_004:0636b06": "致災立禍根本。四大枯朽去福就罪靡不由",
    "T40n1813_004:0636b07": "之。寧飲洋銅不飲酒味。所以者何酒令人失",
    "T40n1813_004:0636b08": "志迷亂顛狂。令人不覺入泥梨中。是故防酒",
    "T40n1813_004:0636b09": "耳。餘失如智論說。二釋成中二。先舉輕。五百",
    "T40n1813_004:0636b10": "世無手。杜順禪師釋云。以俱是脚故云無手。",
    "T40n1813_004:0636b11": "即畜生是。二況自飲者況重也。三正制中亦",
    "T40n1813_004:0636b12": "先舉他後況自。前中一切眾生者。通畜生等",
    "T40n1813_004:0636b13": "亦不令飲。以失利他故四。故違結犯可知。",
    "T40n1813_004:0636b14": "食肉戒第三",
    "T40n1813_004:0636b15": "初制意者。菩薩理應捨自身肉。以濟物命。何",
    "T40n1813_004:0636b16": "容反食眾生之肉。違害之甚故須制也。二次",
    "T40n1813_004:0636b17": "第者。前離惛亂之飲。今離損命之食。次第故",
    "T40n1813_004:0636b18": "也。三釋名者。非理食噉眾生身分名為食",
    "T40n1813_004:0636b19": "肉。戒防此失從用立名。四具四緣。一是",
    "T40n1813_004:0636b20": "肉以非肉無犯故。二是他肉以食自肉無正",
    "T40n1813_004:0636b21": "犯故。三起肉想。以錯誤無犯故。四入口便犯。",
    "T40n1813_004:0636b22": "以不食無失故。五闕緣可知。六輕重者有",
    "T40n1813_004:0636b23": "四。一約境。二約情。三合辨。四約惑。初境中",
    "T40n1813_004:0636b24": "有四。一畜產胎衣是無命肉。二自死肉。三三",
    "T40n1813_004:0636b25": "淨肉。四知斷命等。約戒皆犯。業道如次。各前",
    "T40n1813_004:0636b26": "輕後重　二約情亦三。一重病充藥。二飢荒",
    "T40n1813_004:0636b27": "濟命。三放逸常食。亦俱犯戒。業道准知　三",
    "T40n1813_004:0636b28": "合辨者。以後配前如次。及交絡輕重准知",
    "T40n1813_004:0636b29": "　四約惑者三毒准知。七通塞者。約自。一向",
    "T40n1813_004:0636c01": "塞而無通。約化眾生心。有令發菩提心緣。雖",
    "T40n1813_004:0636c02": "未見文准亦應通。八釋文者三句。初舉犯。",
    "T40n1813_004:0636c03": "二正制。三結罪。正制中二。先標制。一切肉者",
    "T40n1813_004:0636c04": "通四生之身分。二斷大慈下釋成制意以有",
    "T40n1813_004:0636c05": "三失故。初斷悲乖化失。涅槃云。夫食肉者斷",
    "T40n1813_004:0636c06": "大慈大悲之種。此則食肉違害大悲性種失",
    "T40n1813_004:0636c07": "自利也。眾生見捨失利他。又初乖化因後失",
    "T40n1813_004:0636c08": "化果。又云。畜生見食肉人頭上有血光。念云。",
    "T40n1813_004:0636c09": "我身有肉。彼人食肉。彼若得我要當食我。我",
    "T40n1813_004:0636c10": "遂怕怖而走。撿入楞伽涅槃央屈經等云云。",
    "T40n1813_004:0636c11": "又如一切智光明仙人不食肉因緣經中廣顯",
    "T40n1813_004:0636c12": "食肉之失。彼仙人即是彌勒菩薩。當來成佛。",
    "T40n1813_004:0636c13": "制食肉犯重。具如彼說。二一切菩薩下違行",
    "T40n1813_004:0636c14": "非人失。謂凡發菩提心行菩薩行。理應捨自",
    "T40n1813_004:0636c15": "身命以救眾生。何有反食眾生之肉。故不應",
    "T40n1813_004:0636c16": "也。三食肉得無量下罪業非輕失。謂依智論。",
    "T40n1813_004:0636c17": "食肉得殺生罪。以見殺生忍可故。又如說。肉",
    "T40n1813_004:0636c18": "非自然生。皆由斷命得。若人不斷肉。是即劫",
    "T40n1813_004:0636c19": "命賊。第三結罪可知。",
    "T40n1813_004:0636c20": "食五辛戒第四",
    "T40n1813_004:0636c21": "初制意者。菩薩理應香潔自居。反食薰穢。臭",
    "T40n1813_004:0636c22": "氣熢[火*孛]令賢聖天神捨而不近。故須制也。",
    "T40n1813_004:0636c23": "二次第者。前食有命之身分。今則犯無命之",
    "T40n1813_004:0636c24": "薰悖故次第也。三釋名者。臭穢薰則為辛。",
    "T40n1813_004:0636c25": "數類差別而為五。非理喰噉為食。防止此弊",
    "T40n1813_004:0636c26": "為戒。亦功能立名。四具四緣。一是五辛。二",
    "T40n1813_004:0636c27": "起彼想。三無開緣。謂重病及度生等。四食已",
    "T40n1813_004:0636c28": "便犯。五闕緣可准。六輕重者。約境氣有",
    "T40n1813_004:0636c29": "濃淡。約心情有貪厭。約事緣有損益。並有輕",
    "T40n1813_004:0637a01": "重可知。七通塞者。謂自重病及救多生有",
    "T40n1813_004:0637a02": "利益安樂等緣。理應是通。餘皆塞也。八釋",
    "T40n1813_004:0637a03": "文中有三。初總制。二大蒜下別制。此中五辛",
    "T40n1813_004:0637a04": "與餘處別。餘處有韮蘭葱蒜及興渠為五。此",
    "T40n1813_004:0637a05": "文五中大蒜可知。有人說。慈葱是胡葱。蘭",
    "T40n1813_004:0637a06": "葱是家葱。上三是人間常食。革葱是山葱。北",
    "T40n1813_004:0637a07": "地有江南無。其興渠。有說芸臺是也。然未見",
    "T40n1813_004:0637a08": "誠文。有說。江南有葉似野蒜草。根莖似韮。",
    "T40n1813_004:0637a09": "亦名[卄/考]咾子。無子北地所無也。又釋其阿魏",
    "T40n1813_004:0637a10": "藥梵語名興渠。將謂是此辛臭物之苗葉。三",
    "T40n1813_004:0637a11": "若故下違制結犯。",
    "T40n1813_004:0637a12": "不舉教懺戒品第五",
    "T40n1813_004:0637a13": "初制意者。菩薩理應舉過示人令其懺洗務",
    "T40n1813_004:0637a14": "令清淨。開光遺寄使其正法千載不墮。下救",
    "T40n1813_004:0637a15": "黎元不捨群品。上護聖教以報佛恩。為益重",
    "T40n1813_004:0637a16": "甚故須制也。二次第者。前自潔己身。今則",
    "T40n1813_004:0637a17": "不與穢行同居故也。三釋名者。作違教理。",
    "T40n1813_004:0637a18": "聖結有愆。曲順彼情覆不勸悔。戒防此失。亦",
    "T40n1813_004:0637a19": "功能立名。四具緣者。五緣成犯。一是犯戒",
    "T40n1813_004:0637a20": "有情。二知彼有罪。三無別違緣。四故作覆藏。",
    "T40n1813_004:0637a21": "五共同法事。五闕緣中。闕初二無罪。闕第",
    "T40n1813_004:0637a22": "三亦無犯。謂若舉彼即起煩惱。鬪爭而生。是",
    "T40n1813_004:0637a23": "故如草布地。餘二闕可知。六輕重者。犯小",
    "T40n1813_004:0637a24": "戒不教應輕。重則應重。又五八應小。十七",
    "T40n1813_004:0637a25": "應重。又舉而不從為輕。從而不舉為重。又福",
    "T40n1813_004:0637a26": "弱不能舉為輕。瞋嫌不舉為重。並可知。七",
    "T40n1813_004:0637a27": "通塞者。自無五德他不從者。理通無犯。餘位",
    "T40n1813_004:0637a28": "皆塞。八釋文中二。初對緣正制。二而菩薩",
    "T40n1813_004:0637a29": "下違制犯。前中亦二。初舉制戒緣有七種。一",
    "T40n1813_004:0637b01": "犯八戒有二。一小乘八戒如成實論。二菩薩八",
    "T40n1813_004:0637b02": "戒如文殊問經。二犯五戒亦二。一小乘五戒",
    "T40n1813_004:0637b03": "如小論。二菩薩五戒如善生經。三犯。十戒亦",
    "T40n1813_004:0637b04": "二。一沙彌十戒如律。二菩薩十戒復二。一如",
    "T40n1813_004:0637b05": "此經十無盡戒。二文殊問經亦以沙彌十戒為",
    "T40n1813_004:0637b06": "菩薩戒。四毀禁亦二。一大比丘戒。二菩薩戒。",
    "T40n1813_004:0637b07": "五七逆如下辨。六八難者一義十三難中除五",
    "T40n1813_004:0637b08": "逆。以彼入七逆中故餘八是。此猶恐未然。以",
    "T40n1813_004:0637b09": "非人等不障得戒故。又有人釋是三塗等八",
    "T40n1813_004:0637b10": "難。此應非。以彼是報非舉懺故今正解。取彼",
    "T40n1813_004:0637b11": "八難之因即罪業也。以懺除故。七一切通",
    "T40n1813_004:0637b12": "結。二應教下。正制戒行。謂以慈心教其懺洗。",
    "T40n1813_004:0637b13": "二而菩薩下違制結犯中亦二。先違制後結",
    "T40n1813_004:0637b14": "犯。前中有三。一不教悔而共住者處同也。二",
    "T40n1813_004:0637b15": "利同亦是食同。三法同布薩者梵語正音名",
    "T40n1813_004:0637b16": "補殺多。此云淨住。謂三業光潔名淨。即戒無",
    "T40n1813_004:0637b17": "毀缺也。與眾和合名住。即法理無二也。後",
    "T40n1813_004:0637b18": "而不舉下結犯可知。依瑜伽戒本云。若諸菩",
    "T40n1813_004:0637b19": "薩安住菩薩淨戒律儀見諸有情應可呵嘖應",
    "T40n1813_004:0637b20": "可治罰應可驅擯。懷染污心而不呵嘖。或雖",
    "T40n1813_004:0637b21": "呵嘖而不治罰如法教誡。或雖治罰如法教",
    "T40n1813_004:0637b22": "誡而不驅擯。是名有犯。有所違越是染污犯。",
    "T40n1813_004:0637b23": "若由懶墮懈怠放逸而不呵嘖乃至驅擯非染",
    "T40n1813_004:0637b24": "違犯。無犯者若了知彼不可療治。不可與",
    "T40n1813_004:0637b25": "語。喜出麁言。多生嫌恨故應棄捨。若觀待",
    "T40n1813_004:0637b26": "時。若觀因此闕訟諍競。若觀因此令僧諠雜",
    "T40n1813_004:0637b27": "令僧破壞。知彼有情不懷諂曲成就增上猛",
    "T40n1813_004:0637b28": "利慚愧疾疾還淨。不呵嘖乃至驅擯皆無違",
    "T40n1813_004:0637b29": "犯。解云。輕過但呵。中過須罰。重過須擯。皆",
    "T40n1813_004:0637c01": "以慈心不以瞋恚。利益不以損害。知時不以",
    "T40n1813_004:0637c02": "非時等也。",
    "T40n1813_004:0637c03": "梵網經疏卷四(終)"
}