{
    "T35n1735_019:0640b11": "大方廣佛華嚴經疏卷第十九",
    "T35n1735_019:0640b13": "唐清涼山大華嚴寺沙門澄觀撰",
    "T35n1735_019:0640b14": "16 梵行品梵行品第十六從第十七經盡夜摩宮中偈讚品",
    "T35n1735_019:0640b15": "四門之中，初來意有六：一前是正位，今辨位",
    "T35n1735_019:0640b16": "中之行，故次來也；二前明諸位別行，今辨",
    "T35n1735_019:0640b17": "諸位通行；三前通道俗，今別顯出家所行；",
    "T35n1735_019:0640b18": "四前明隨相差別，今顯會緣入實；五為顯",
    "T35n1735_019:0640b19": "入住之因，謂自他二種梵行淨故，則入初住",
    "T35n1735_019:0640b20": "也；六別顯初住成佛，則類前諸位，位位成",
    "T35n1735_019:0640b21": "佛不由他悟之相也。具上諸意，有此品",
    "T35n1735_019:0640b22": "來。二釋名者，梵是西域之音，具云勃嚂摩，",
    "T35n1735_019:0640b23": "此翻為淨。揀上淨行立梵行名，離染中極",
    "T35n1735_019:0640b24": "故名為梵，即梵為行故名梵行，持業釋也。",
    "T35n1735_019:0640b25": "亦有云：真境為梵，智契為行。或涅槃為梵，",
    "T35n1735_019:0640b26": "修因為行。此二依主釋。梵行以何為體？體",
    "T35n1735_019:0640b27": "略有三：一者即戒，戒能防非故得稱梵；二",
    "T35n1735_019:0640b28": "者四等；三者是慧。《涅槃》五行中，梵行即四無",
    "T35n1735_019:0640b29": "量，亦七善知。今此品中具含三義，然此三",
    "T35n1735_019:0640c01": "各二。戒有二者，一隨相、二離相，今文即相",
    "T35n1735_019:0640c02": "無相。依如來教，染衣出家乞食正命，是隨相",
    "T35n1735_019:0640c03": "也。於修無所著則戒相如虛空，即離相也。",
    "T35n1735_019:0640c04": "四等二者，一有緣、二無緣。生緣、法緣皆名為",
    "T35n1735_019:0640c05": "有，今即緣無緣觀察眾生而不捨離，是有",
    "T35n1735_019:0640c06": "緣也。了知境界如幻如夢，即無緣也。慧有",
    "T35n1735_019:0640c07": "二者，一有分別、二無分別，今即分別是無分",
    "T35n1735_019:0640c08": "別，謂於十法一一推徵，是分別也。觀無相",
    "T35n1735_019:0640c09": "法，了知平等離念契玄，即無分別也。上三",
    "T35n1735_019:0640c10": "中二義，各初義通凡小、後義唯大乘，此二不",
    "T35n1735_019:0640c11": "二為實教梵行。若一行具一切佛法，方是華",
    "T35n1735_019:0640c12": "嚴之梵行也。梵即是淨，但以性淨故即行",
    "T35n1735_019:0640c13": "淨，行淨故則智慧淨，智慧淨故則心淨，心淨",
    "T35n1735_019:0640c14": "故一切功德淨，乃至成佛功歸於行，故云淨",
    "T35n1735_019:0640c15": "行。然前信中之淨，隨事造修悲智兼導，至",
    "T35n1735_019:0640c16": "此純熟，了心自性悲智無二，故小有不同。",
    "T35n1735_019:0640c17": "三宗趣者，即以悲智無二、事理雙修觀行為",
    "T35n1735_019:0640c18": "宗，疾滿一切佛法為趣。第四釋文。文分為",
    "T35n1735_019:0640c19": "二：先問、後答。今初亦二：先敘問答之人。正",
    "T35n1735_019:0640c20": "念天子問者，天者淨也，表所問事理染相絕",
    "T35n1735_019:0640c21": "故，梵依天行而得成故。念與無念二而不",
    "T35n1735_019:0640c22": "二為正念也。法慧答者，表巧慧窮法。後「佛",
    "T35n1735_019:0640c23": "子」下正顯問端。於中先舉所問境、次「云何」",
    "T35n1735_019:0640c24": "下述所問相。問相有二：一問行淨所因，謂",
    "T35n1735_019:0640c25": "隨相持戒之梵行，云何得離相之清淨？故不",
    "T35n1735_019:0640c26": "應言淨劣梵也；二從「菩薩」下問因所得果。",
    "T35n1735_019:0640c27": "第二法慧下答。答前二問，即為二別。先答",
    "T35n1735_019:0640c28": "行淨所因；後「若諸菩薩」下答因所成果，斯即",
    "T35n1735_019:0640c29": "觀成利益也。今初，分二：先明自行清淨，",
    "T35n1735_019:0641a01": "即離相之戒成；後「復應修習」下明利他之行",
    "T35n1735_019:0641a02": "淨，即無緣之四等。二種智慧通在兩文，為",
    "T35n1735_019:0641a03": "能淨故。前中分四：一總示所應、二「所謂」下",
    "T35n1735_019:0641a04": "列名略釋、三「若身是」下廣陳修相、四「如是",
    "T35n1735_019:0641a05": "觀已」下顯觀成相。今初。作意者，不墮無記",
    "T35n1735_019:0641a06": "故。觀察者，以慧推求故。二中，初列十法，即",
    "T35n1735_019:0641a07": "列上所緣之境。後「應如是觀」下，釋上作意觀",
    "T35n1735_019:0641a08": "察所以。唯令觀十法者，一為成圓數；二梵",
    "T35n1735_019:0641a09": "行緣體不離此十，謂身口意三是行所依處，",
    "T35n1735_019:0641a10": "三業行因，三寶行緣，戒謂行體。問：以善三",
    "T35n1735_019:0641a11": "業歸於三寶，得受隨戒，何要觀耶？答：若不",
    "T35n1735_019:0641a12": "觀察，取相堅持，同權小故；見戒從緣，起心",
    "T35n1735_019:0641a13": "持戒，為迷倒故。云何觀耶？廣在下文，今略",
    "T35n1735_019:0641a14": "釋之。意云：十中隨一，若是餘九，即非明假",
    "T35n1735_019:0641a15": "眾緣以顯無性。況十中各十，一一推徵相",
    "T35n1735_019:0641a16": "盡理現，名真梵行。第三廣陳修相，即尋伺觀",
    "T35n1735_019:0641a17": "也。十法即為十段。前六通染，是故但約染",
    "T35n1735_019:0641a18": "淨相違，名非梵行，亦不析破彼法自體。後",
    "T35n1735_019:0641a19": "四唯淨，順於梵行故，分析體空何有梵行。",
    "T35n1735_019:0641a20": "十中，各先總牒觀境、後以十事徵顯其非。",
    "T35n1735_019:0641a21": "今初，身具中，一非善者，身通不善，體非順",
    "T35n1735_019:0641a22": "理；梵行善性，體能順理。二法既殊，明身非",
    "T35n1735_019:0641a23": "梵行。梵行何在？他皆倣此。當知梵行之言",
    "T35n1735_019:0641a24": "貫通諸句。二體是無記，非可軌法。三飲食資",
    "T35n1735_019:0641a25": "成。四自相臭惡。五自性不淨。六種子住處",
    "T35n1735_019:0641a26": "等皆悉可厭。七四蛇違反。八業惑所依故。九",
    "T35n1735_019:0641a27": "是身無知，又要當死，究竟不淨故。十八萬戶",
    "T35n1735_019:0641a28": "蟲，戶有九億，全以蟲聚成其身故。今此梵",
    "T35n1735_019:0641a29": "行體是可軌，性能澄淨芬馨清潔，賢聖所欣",
    "T35n1735_019:0641b01": "順法順教，體無雜染，與智相應眾善集成。",
    "T35n1735_019:0641b02": "彼豈當是？於十事求，梵行叵得，當知梵行",
    "T35n1735_019:0641b03": "離相離性。下九準之。二身業者，身之作用名",
    "T35n1735_019:0641b04": "為身業，語意亦然。十中，四儀無記，餘六通",
    "T35n1735_019:0641b05": "善惡，故非梵行。三語具十事，初一語體；次五",
    "T35n1735_019:0641b06": "語緣，謂風觸七處而出於聲，此略無臍輪",
    "T35n1735_019:0641b07": "牙齒；後吐納等四是辨語相。十事望業皆",
    "T35n1735_019:0641b08": "是語體，此唯無記，故非梵行。四語業十事通",
    "T35n1735_019:0641b09": "善惡故，亦非梵行。安立說者，謂假施設。隨",
    "T35n1735_019:0641b10": "俗說者，隨世名言。餘可思準。第五觀意十",
    "T35n1735_019:0641b11": "事。覺是尋求、觀是伺察，覺麁觀細是不定法。",
    "T35n1735_019:0641b12": "言分別者，以慧揀擇，三分別中是自性分",
    "T35n1735_019:0641b13": "別，七分別中任運分別。種種分別者，三中隨",
    "T35n1735_019:0641b14": "念計度故。七中餘六，謂有相無相、尋求伺察、",
    "T35n1735_019:0641b15": "染污不染污故。憶念者，追憶曾習，唯緣過",
    "T35n1735_019:0641b16": "去。思惟者，以慧籌度通去來今，並有一多，",
    "T35n1735_019:0641b17": "各成二種。上六皆別境攝。種種憶念，義兼惡",
    "T35n1735_019:0641b18": "作。幻術，通思通念。眠是不定，意識亦行，但",
    "T35n1735_019:0641b19": "取境昧略。輕眠有夢，亦通善惡覺之勢故。",
    "T35n1735_019:0641b20": "此十是心所，不離心故，同名意也。徵破準",
    "T35n1735_019:0641b21": "前。第六觀意業十事，皆意之用，故名為業。",
    "T35n1735_019:0641b22": "約遍行五徵之。一思、二想、次四是觸、後四",
    "T35n1735_019:0641b23": "是受。作意一種總遍十段，故前云作意觀",
    "T35n1735_019:0641b24": "察。即上四段亦各一蘊。此中思等與意何別？",
    "T35n1735_019:0641b25": "但思等心所有二義故，一扶持心王屬前",
    "T35n1735_019:0641b26": "所攝、二依心起用屬此位收，故多從受",
    "T35n1735_019:0641b27": "境以辨。若欲破者，既約遍行通於三性，",
    "T35n1735_019:0641b28": "故非梵行，餘準前知。第七觀佛十事觀於",
    "T35n1735_019:0641b29": "三身。若依小乘，初五法身，以無漏戒等及",
    "T35n1735_019:0641c01": "眷屬無漏五蘊為法身故。次二報身，以三",
    "T35n1735_019:0641c02": "祇百劫所修感相好故。次一化身，神通",
    "T35n1735_019:0641c03": "化現故。業行通為三身之因，果報通語三身",
    "T35n1735_019:0641c04": "之果。若依大乘，前八皆是化身，後一報身。",
    "T35n1735_019:0641c05": "業行通語二身之因，涅槃是果，離繫果故。菩",
    "T35n1735_019:0641c06": "提是報，報本願故。今一一推徵，若一是佛，餘",
    "T35n1735_019:0641c07": "者應非。一一皆佛則有多佛，和合成佛則",
    "T35n1735_019:0641c08": "無自性。故《中論》云「非陰不離陰，此彼不",
    "T35n1735_019:0641c09": "相在。如來不有陰，何處有如來。」陰合為如",
    "T35n1735_019:0641c10": "來，則無有自性。進退推求，佛體寂滅，尚非",
    "T35n1735_019:0641c11": "是有，豈當是無？邪見深厚者，則說無如來。",
    "T35n1735_019:0641c12": "諸法性空中，思惟亦不可。是知真佛既超心",
    "T35n1735_019:0641c13": "境，依斯成行，行豈相耶？第八觀法。但有八",
    "T35n1735_019:0641c14": "句者，應梵本脫漏，豈餘九皆十，此獨八耶？若",
    "T35n1735_019:0641c15": "約有所表者，表除九十八使故，加十總觀",
    "T35n1735_019:0641c16": "破百八煩惱故。然法有教理行果，今就後",
    "T35n1735_019:0641c17": "三略能詮故。八中，初一理法、次一果法、餘",
    "T35n1735_019:0641c18": "六通三約理可知。約行者，謂不善不生、妄",
    "T35n1735_019:0641c19": "想不起、言語道斷、智無分別、定無行處、如",
    "T35n1735_019:0641c20": "智兩冥，此六究竟即是果相。今推徵云：若一",
    "T35n1735_019:0641c21": "是法，餘則應非，一一皆爾。若謂總是，則和",
    "T35n1735_019:0641c22": "合不實，隨得一法即應得餘，和合而成則",
    "T35n1735_019:0641c23": "無和合。若以無合而為法者，無合之法豈",
    "T35n1735_019:0641c24": "當有耶？又此舉法皆舉寂滅不生等者，欲",
    "T35n1735_019:0641c25": "明一一自虛，法即非法，梵行何從？第九觀",
    "T35n1735_019:0641c26": "僧十事，前八約人後、二就德，且依小說。言",
    "T35n1735_019:0641c27": "預流者，始超凡地，預聖流故。一來者，修惑",
    "T35n1735_019:0641c28": "未盡，一度來生欲界中故。不還者，欲界惑",
    "T35n1735_019:0641c29": "盡，更不還來生欲界故。阿羅漢者，此有三",
    "T35n1735_019:0642a01": "義：一名殺賊，已斷一切諸煩惱故；二名不",
    "T35n1735_019:0642a02": "生，三界之生永已盡故；三名為應，應受",
    "T35n1735_019:0642a03": "人天大供養故。有四向者，向於果故。謂",
    "T35n1735_019:0642a04": "斷三界見惑有十六心，至第十五道類忍",
    "T35n1735_019:0642a05": "時名初果向，至第十六即入修道名須陀",
    "T35n1735_019:0642a06": "洹果。欲界修惑分為九品，斷至五，二向；斷",
    "T35n1735_019:0642a07": "六，一來果；斷七或八品名第三果向；九品",
    "T35n1735_019:0642a08": "全斷盡即得不還果；次斷上二界修惑，乃至",
    "T35n1735_019:0642a09": "有頂八品惑盡，名阿羅漢向；三界見修都盡，",
    "T35n1735_019:0642a10": "得阿羅漢果。今此欲明梵行，粗陳名目，若",
    "T35n1735_019:0642a11": "廣引《婆沙》、《俱舍》、《雜集》、《瑜伽》則清淨梵行有累",
    "T35n1735_019:0642a12": "名數，力有餘者付在說時。此中觀意，謂僧",
    "T35n1735_019:0642a13": "名和合，而有八輩。一若是僧，餘則應非。又",
    "T35n1735_019:0642a14": "一一別辨則無眾義，集此無眾豈成眾耶？",
    "T35n1735_019:0642a15": "況於入流，無所入等，以無為法而有差",
    "T35n1735_019:0642a16": "別，則其體自虛。後二就德。德若是僧，何須",
    "T35n1735_019:0642a17": "八輩？離法無人、離人無法，一一窮究，為僧",
    "T35n1735_019:0642a18": "者誰？僧體既虛，梵行安寄？第十觀戒。戒為行",
    "T35n1735_019:0642a19": "體，亦賴眾緣，從緣成戒，戒性如空。起心持",
    "T35n1735_019:0642a20": "者，是謂迷倒。無善無威儀，不雜二乘心，",
    "T35n1735_019:0642a21": "是名持淨戒，此戒乃名真梵行也。其中十",
    "T35n1735_019:0642a22": "事，前八是受、後二是隨。受中壇場得戒之處，",
    "T35n1735_019:0642a23": "問淨、教儀並教授師，三說羯磨即得戒法。和",
    "T35n1735_019:0642a24": "尚，得戒根本。阿闍黎者，正即二師，義兼七證。",
    "T35n1735_019:0642a25": "剃髮著衣，是戒外相。隨中乞食，四依之一，正",
    "T35n1735_019:0642a26": "命謂離四邪五邪。若依菩薩戒，類例上文，",
    "T35n1735_019:0642a27": "具如《善戒經》及彌勒菩薩所造《受菩薩戒羯",
    "T35n1735_019:0642a28": "磨》所辨。此上十境，正約菩薩，傍兼聲聞，設",
    "T35n1735_019:0642a29": "依小受修觀則為菩薩，即如此方。又《善戒",
    "T35n1735_019:0642b01": "經》「欲受菩薩戒，皆先具受前之三戒。」故所",
    "T35n1735_019:0642b02": "觀境通於大小，其能觀智唯實教大乘。上來",
    "T35n1735_019:0642b03": "尋伺觀竟。第四「如是觀」下辨觀成之相。望",
    "T35n1735_019:0642b04": "前尋伺即為觀蓋，望後得正覺果。此但如",
    "T35n1735_019:0642b05": "實觀成。文分為三：初約所觀十境如實觀",
    "T35n1735_019:0642b06": "成、二「此中何法」下約所成梵行如實觀成、三",
    "T35n1735_019:0642b07": "「如是觀察」下結成梵行清淨之相。今初，有",
    "T35n1735_019:0642b08": "十句。初六句明三輪清淨觀：一不取能持",
    "T35n1735_019:0642b09": "戒眾生，言身兼口意也；二不著所修行事；",
    "T35n1735_019:0642b10": "三不住於戒法，亦即是事，亦通不住前法。",
    "T35n1735_019:0642b11": "次三句，以三時門明不住持戒時，兼釋",
    "T35n1735_019:0642b12": "上不取等言，三世推求不可得故。已滅未",
    "T35n1735_019:0642b13": "至，空理易明；現在多滯偏語空寂，以剎那",
    "T35n1735_019:0642b14": "不住過未分之，故空寂也。次二句明二空",
    "T35n1735_019:0642b15": "觀成。作受者人，業報是法。後二句，以不遷",
    "T35n1735_019:0642b16": "理釋成因果空義。此世不移動，謂不從今",
    "T35n1735_019:0642b17": "至後；彼世不改變，謂不從後至今。是為因",
    "T35n1735_019:0642b18": "自昔滅無力感果，果不俱因無力酬因，",
    "T35n1735_019:0642b19": "何有報受？以物各性住，性本空故。二約所",
    "T35n1735_019:0642b20": "成梵行如實觀成者，有十一句。初句總顯",
    "T35n1735_019:0642b21": "無名，十已空故。餘句為別：一不從十生。",
    "T35n1735_019:0642b22": "二非屬身等，皆十已空故。上二句約緣以",
    "T35n1735_019:0642b23": "徵。次二句就體以徵，初句明離前十外無",
    "T35n1735_019:0642b24": "別無作戒體，十外有體不假前十。次句亦",
    "T35n1735_019:0642b25": "無有作，作之受隨前已空故。次句雙非顯",
    "T35n1735_019:0642b26": "中，無性防非故。次五句約五陰，有二意：一",
    "T35n1735_019:0642b27": "就戒體。有說：無作戒體，體即是色。有說：非",
    "T35n1735_019:0642b28": "色非心。五蘊之內，初一是色、後四是心，今言",
    "T35n1735_019:0642b29": "為是色者，顯非是色，以其所立無表依表",
    "T35n1735_019:0642c01": "生。表色無表色，今明觀意，表色尚空，何有",
    "T35n1735_019:0642c02": "無表。為非色者，顯非非色也。從色生於",
    "T35n1735_019:0642c03": "戒尚不名為色，從色生於戒豈是非色耶。",
    "T35n1735_019:0642c04": "言為是識者，意顯非心。若言是心者，一切",
    "T35n1735_019:0642c05": "皆有心，應常有梵行，是知非心也。若言非",
    "T35n1735_019:0642c06": "心，木石應梵行，是知非非心也。若言非色",
    "T35n1735_019:0642c07": "非心行蘊攝者，但是行蘊應皆名戒。二就",
    "T35n1735_019:0642c08": "修行梵行不離五蘊。若即蘊者，有蘊皆",
    "T35n1735_019:0642c09": "梵行；若離蘊者，豈是我梵行？故後結云皆",
    "T35n1735_019:0642c10": "不可得。第三結成梵行清淨之相，以無得",
    "T35n1735_019:0642c11": "故。文有十一句，初句為總、次九句別顯無",
    "T35n1735_019:0642c12": "得。一由上三世皆空故；二由於身無所取，",
    "T35n1735_019:0642c13": "於修無所著故；三言心無障礙者，即前於",
    "T35n1735_019:0642c14": "法無所住故，於風行空無有礙故；四作",
    "T35n1735_019:0642c15": "受二念不現行故；五雖空不礙涉有故；六",
    "T35n1735_019:0642c16": "七涉有不迷於空，故受觀無相，受謂忍可",
    "T35n1735_019:0642c17": "於心、觀謂起用於境；八結歸平等，《大般若．",
    "T35n1735_019:0642c18": "曼殊室利分》云「我不見有一法非佛法者」",
    "T35n1735_019:0642c19": "故，無法不等；九一收一切方顯具德圓融。",
    "T35n1735_019:0642c20": "末後一句總以結酬，由上義故名淨梵行。",
    "T35n1735_019:0642c21": "上辨自利行淨竟。第二「復應」下明利他行",
    "T35n1735_019:0642c22": "淨。文分為二：初深觀果智，即利他之方。",
    "T35n1735_019:0642c23": "後慈念眾生成無緣四等，是則自利利他、上",
    "T35n1735_019:0642c24": "求下化皆具足也。今初，文三：初舉法應修，",
    "T35n1735_019:0642c25": "謂梵行體也。緣體宛然、一心湛寂，梵行用也。",
    "T35n1735_019:0642c26": "不思不造萬行沸騰，故不但心觀圓明，復應",
    "T35n1735_019:0642c27": "廣集佛智。二「何者」下徵起，別列可知。三「於",
    "T35n1735_019:0642c28": "如來」下結勸廣學。第二「聞已」下慈念眾生",
    "T35n1735_019:0642c29": "成無緣四等。文有四句：一雙起慈悲，如犢",
    "T35n1735_019:0643a01": "母隨子；二思惟藥病，成大法喜；三即行無",
    "T35n1735_019:0643a02": "求，以成大捨；四智了諸境，導成無緣。此中",
    "T35n1735_019:0643a03": "五喻廣如十忍，然釋有通別。別者，如幻似",
    "T35n1735_019:0643a04": "有，不實故。似有故假、不實故空，此二不二，",
    "T35n1735_019:0643a05": "成中道智。如夢者，虛妄見故。如影者，從業",
    "T35n1735_019:0643a06": "緣現故。如響者，屬諸因緣故。如變化者，須",
    "T35n1735_019:0643a07": "臾變滅故。若如是了境，即終日化而無化，",
    "T35n1735_019:0643a08": "亦為眾生說如斯法，是謂利他梵行清淨",
    "T35n1735_019:0643a09": "也。第二大段「若諸菩薩」下，答因所成果問。文",
    "T35n1735_019:0643a10": "中分二：先牒前因深。初總指前文，不生二",
    "T35n1735_019:0643a11": "解則舉其要，即所行無二。二「一切」下酬其",
    "T35n1735_019:0643a12": "果滿，先標、後釋。今初。由理觀深玄，了性具",
    "T35n1735_019:0643a13": "足，萬行齊修，故令大果無邊德用現證在。即",
    "T35n1735_019:0643a14": "一切，明其果大。疾現，語其速證。後「初發心」",
    "T35n1735_019:0643a15": "下釋，先釋疾現之言、後釋現前之相。今初。",
    "T35n1735_019:0643a16": "上言疾得，疾在何時？故云初發心時。何法",
    "T35n1735_019:0643a17": "現前？謂無上菩提也。後「知一切」下釋現前之",
    "T35n1735_019:0643a18": "相。亦是出其所因。何者？夫初心為始、正覺",
    "T35n1735_019:0643a19": "為終，何以初心便成正覺？故今釋云：知一",
    "T35n1735_019:0643a20": "切法即心自性故，覺法自性即名為佛。故",
    "T35n1735_019:0643a21": "下經云「佛心豈有他，正覺覺世間。」斯良證",
    "T35n1735_019:0643a22": "也。斯則發者，是開發之發，非發起之發也。",
    "T35n1735_019:0643a23": "何謂現前之相？夫佛智非深，情迷謂遠，情",
    "T35n1735_019:0643a24": "亡智現則一體非遙。既言知一切法即心",
    "T35n1735_019:0643a25": "自性，則知此心即一切法性。今理現自心，即",
    "T35n1735_019:0643a26": "心之性已備無邊之德矣。成就慧身者，上",
    "T35n1735_019:0643a27": "觀法盡也，正法當興；今諸見亡也，佛智爰起。",
    "T35n1735_019:0643a28": "覺心則理現，理現則智圓。若鏡淨明生，非",
    "T35n1735_019:0643a29": "前非後、非新非故，寂照湛然。不由他悟者，",
    "T35n1735_019:0643b01": "成上慧身，即無師自然智也。又不由他悟是",
    "T35n1735_019:0643b02": "自覺也，知一切法是覺他也，成就慧身為覺",
    "T35n1735_019:0643b03": "滿也。成就慧身，必資理發，見夫心性豈更",
    "T35n1735_019:0643b04": "有他？若見有他，安稱為悟？既曰心性，自亦",
    "T35n1735_019:0643b05": "不存。寂而能知名為正覺，豈唯定之方寸",
    "T35n1735_019:0643b06": "不取則於人哉？況初後圓融，不待言也。梵",
    "T35n1735_019:0643b07": "行品竟。",
    "T35n1735_019:0643b08": "17 初發心功德品初發心功德品第十七",
    "T35n1735_019:0643b09": "初來意者，謂前二品明位及行，今顯勝德，",
    "T35n1735_019:0643b10": "舉初況後巧顯深勝，故次來也。又前品末",
    "T35n1735_019:0643b11": "云初發心時便成正覺，未知此心有何功",
    "T35n1735_019:0643b12": "用頓得爾耶？今釋此義，故次來也。二釋名",
    "T35n1735_019:0643b13": "者，初有二義：一三種發心之初、二十住之初。",
    "T35n1735_019:0643b14": "發亦二義：一發起上求；二三德開發，能知",
    "T35n1735_019:0643b15": "三世佛智故、永斷一切疑網故、得如來一",
    "T35n1735_019:0643b16": "身無量身等故，在於信位久已研窮，至此",
    "T35n1735_019:0643b17": "位中豁然開悟，故得功齊果位攝德無邊，",
    "T35n1735_019:0643b18": "受斯稱矣。三宗趣者，即以初心攝德為宗，",
    "T35n1735_019:0643b19": "令物窮究發心為趣。然住會發心定是信",
    "T35n1735_019:0643b20": "成就攝，解行及證自在後文。生如來家，自約",
    "T35n1735_019:0643b21": "解說，不應謂此便是證收。若謂久習無明",
    "T35n1735_019:0643b22": "云何頓成大智者，豈不聞冥室千年之闇",
    "T35n1735_019:0643b23": "一燈倏忽頓除耶？若謂云何能知三世佛",
    "T35n1735_019:0643b24": "法者，豈不聞具縛凡夫能知如來祕密藏",
    "T35n1735_019:0643b25": "耶？餘義至文當釋。夫機差教別聖旨深玄，",
    "T35n1735_019:0643b26": "並未證真如同居學地，共詳聖智誠曰才",
    "T35n1735_019:0643b27": "難。且以淺為深有符理之得，以深為淺",
    "T35n1735_019:0643b28": "有謗法之愆，以遠為近則有益於行人，以",
    "T35n1735_019:0643b29": "近為遠則法非我分。諸佛說教貴在俯就",
    "T35n1735_019:0643c01": "物機，後輩學人若欲高推聖境，儻失大利，",
    "T35n1735_019:0643c02": "豈不傷哉。且夕釣磻谿、朝升台輔，豈與夫",
    "T35n1735_019:0643c03": "明經常選而語其優劣者哉。況纔生王宮",
    "T35n1735_019:0643c04": "貴極臣佐，寧同百戰夷項備歷艱辛。況十",
    "T35n1735_019:0643c05": "千劫之功高，亦非聊爾人耳。是以語其智，",
    "T35n1735_019:0643c06": "等虛空而非類；論其德，碎塵剎而難量。",
    "T35n1735_019:0643c07": "極念劫之圓融、盡法門之重現，初心契於",
    "T35n1735_019:0643c08": "智海，豈有邊涯；猶微滴入於天池，齊無終",
    "T35n1735_019:0643c09": "始。故經云「發心畢竟二不別，如是二心先",
    "T35n1735_019:0643c10": "心難。」法慧仰推，良在此也。如或未喻，《勝鬘》有",
    "T35n1735_019:0643c11": "文，推佛能知，斯言無過。餘如〈賢首品〉。次正",
    "T35n1735_019:0643c12": "釋文，長分為七：一天王請說分、二歎深難說",
    "T35n1735_019:0643c13": "分、三約喻校量分、四就法略示分、五動地興",
    "T35n1735_019:0643c14": "供分、六他方證成分、七以偈重頌分。又釋：於",
    "T35n1735_019:0643c15": "中分二，初長行、後偈頌。前中亦二：初此界、",
    "T35n1735_019:0643c16": "後結通。前中亦二，初正說、後證成。前中亦",
    "T35n1735_019:0643c17": "二，先問、後答。今依前辨。初中，天帝問者，在",
    "T35n1735_019:0643c18": "彼宮故，聞前速成生疑念故，菩提心是萬",
    "T35n1735_019:0643c19": "行主故。問法慧者，是會主故，初心具後之",
    "T35n1735_019:0643c20": "德唯慧境故。下正顯問端。雖則正問功德",
    "T35n1735_019:0643c21": "下，法慧答功德之量便顯發心之相，是為",
    "T35n1735_019:0643c22": "菩薩善巧辯才。第二「法慧菩薩言」下歎深難",
    "T35n1735_019:0643c23": "說。所以歎者，法體深廣，去疑令樂故。下",
    "T35n1735_019:0643c24": "寄言顯說，未盡其源故。於中，初句總，言",
    "T35n1735_019:0643c25": "甚深者，謂約時深徹後際、約德深至佛果、",
    "T35n1735_019:0643c26": "約理深同法界、約行深包萬行，並深中之",
    "T35n1735_019:0643c27": "極故云甚深。又數廣難量、理玄叵測，雖深",
    "T35n1735_019:0643c28": "非甚；今即少而多、即事而理、初心具後，是",
    "T35n1735_019:0643c29": "謂甚深。下十句別，由斯十義故曰甚深。於",
    "T35n1735_019:0644a01": "中，初四能所對辨，各前能、後所。一離言故難",
    "T35n1735_019:0644a02": "宣示、二無相故超心識、三非自力辯能分",
    "T35n1735_019:0644a03": "別、四非劣慧能信解；後六通能所證，五",
    "T35n1735_019:0644a04": "非有所得及一慧能證、六非起行及一行能",
    "T35n1735_019:0644a05": "行、七次第修慧不能通達、八九思慧不能",
    "T35n1735_019:0644a06": "思惟籌度、十聞慧不能信向趣入。此六後後",
    "T35n1735_019:0644a07": "劣於前前，巧顯深也。所以廣說難者，非唯",
    "T35n1735_019:0644a08": "成上甚深，正誡今後令信。第三「雖然」下約",
    "T35n1735_019:0644a09": "喻校量分。於中二：初結前生後，謂約自力",
    "T35n1735_019:0644a10": "則甚深，承力則可說。二「佛子」下正顯校量",
    "T35n1735_019:0644a11": "中，有十一大喻：一利樂眾生喻、二速疾步",
    "T35n1735_019:0644a12": "剎喻、三知劫成壞喻、四善知勝解喻、五善",
    "T35n1735_019:0644a13": "知諸根喻、六善知欲樂喻、七善知方便",
    "T35n1735_019:0644a14": "喻、八善知他心喻、九善知業相喻、十善知",
    "T35n1735_019:0644a15": "煩惱喻、十一供佛及生喻。然此十一喻，後",
    "T35n1735_019:0644a16": "後過於前前，故皆捨置前前更舉後後，巧",
    "T35n1735_019:0644a17": "顯深勝。又此諸喻合有通別，通但通合",
    "T35n1735_019:0644a18": "發心德廣，謂如初喻中便合云「為悉知一",
    "T35n1735_019:0644a19": "切世界成壞」等，此不同於喻也。別謂所合",
    "T35n1735_019:0644a20": "同喻，但喻有分限，法無限耳。如初喻合云",
    "T35n1735_019:0644a21": "「不但為以一切樂具供養十方」等。初一具",
    "T35n1735_019:0644a22": "通具別，下十略無通合。此諸喻文皆應有",
    "T35n1735_019:0644a23": "四：一舉喻、二徵問、三領答、四校量。初後具",
    "T35n1735_019:0644a24": "四，中九略無中二。又諸喻內一一皆有十",
    "T35n1735_019:0644a25": "重，皆應舉喻問答校量，文無者略。今初，喻",
    "T35n1735_019:0644a26": "十重中，初一廣說、後九略明。初中有四、一",
    "T35n1735_019:0644a27": "舉廣事、二徵問、三答顯廣、四辨超過。今初，",
    "T35n1735_019:0644a28": "有三：先與現世益，文有三：廣為供具、田、時；",
    "T35n1735_019:0644a29": "次「然後」下與後世樂；後「南西」下類餘九方。",
    "T35n1735_019:0644b01": "二徵問、三答廣，並可知。四超過中，云歌羅",
    "T35n1735_019:0644b02": "者，此云豎析人身上毛，為百分中之一分",
    "T35n1735_019:0644b03": "也。或曰：十六分中之一分義，譯為校量分。",
    "T35n1735_019:0644b04": "優波尼沙陀者，此云近少，謂少許相近比類",
    "T35n1735_019:0644b05": "之分也。百千後即云億分者，中等數也。後",
    "T35n1735_019:0644b06": "九略說中，文四同前。今初，併舉九事樂具",
    "T35n1735_019:0644b07": "皆同。一切所經劫數漸漸增多，其所教法轉",
    "T35n1735_019:0644b08": "轉增勝，據初世界亦合漸增，以此十前文",
    "T35n1735_019:0644b09": "標一故，餘無者略。若十方共十，則界不增。",
    "T35n1735_019:0644b10": "第四校量中三：初辨超過。二「何以故者」徵。徵",
    "T35n1735_019:0644b11": "意云：前云功德除佛難知，何以比此猶少",
    "T35n1735_019:0644b12": "非類。三釋意，有二：一別翻前喻。謂發心無",
    "T35n1735_019:0644b13": "限，前有限故。亦是反釋。二「為令如來種性不",
    "T35n1735_019:0644b14": "斷」下，通對前十，總顯具德。亦是順釋。於中",
    "T35n1735_019:0644b15": "有十二句：初三總相對前辨勝，一翻前小",
    "T35n1735_019:0644b16": "果、二翻前限處、三翻前有限眾生。下九句即",
    "T35n1735_019:0644b17": "下十喻之本，一即第三知劫成壞喻本；二即",
    "T35n1735_019:0644b18": "第四善知勝解喻本，故下文云「乃至垢解淨",
    "T35n1735_019:0644b19": "解」等；三却是第二速疾步剎喻本；四即第六",
    "T35n1735_019:0644b20": "及第十本；五即第九本；六即五七本；七八皆",
    "T35n1735_019:0644b21": "第八喻本；九知佛境界平等，即第十一供佛",
    "T35n1735_019:0644b22": "喻本。此中九句即佛十力智：一知成壞垢淨",
    "T35n1735_019:0644b23": "自性即業報智，心樂即種種解智，知煩惱",
    "T35n1735_019:0644b24": "即漏盡智，生死即天眼智，諸根即根勝劣智，",
    "T35n1735_019:0644b25": "方便即禪解脫三昧智，此及佛境並是一切至",
    "T35n1735_019:0644b26": "處道智，心行即種種界智，三世智即宿命智。",
    "T35n1735_019:0644b27": "其處非處智，以是總故，亦是前三總句中攝。",
    "T35n1735_019:0644b28": "然此所知皆約一切，無齊限也。下文廣釋",
    "T35n1735_019:0644b29": "其相。第二「佛子復置」下，明速疾步剎喻。然次",
    "T35n1735_019:0644c01": "下九喻，文皆分四：初舉廣喻；二辨超過；三",
    "T35n1735_019:0644c02": "徵四釋，釋中皆先反釋、後順釋。今初喻中前",
    "T35n1735_019:0644c03": "三可知，四釋中先反釋，彰前不及；後「為了知」",
    "T35n1735_019:0644c04": "下順釋，辨此過前。於中十一句，初句總。「所",
    "T35n1735_019:0644c05": "謂」下別知世界相即相入無障礙義。前七正",
    "T35n1735_019:0644c06": "明即入。八「一毛端」下二對，釋上即入所由，",
    "T35n1735_019:0644c07": "略舉三門：初以法性融通門釋，謂一切世",
    "T35n1735_019:0644c08": "界差別性與一毛端體性無二故，是故事隨",
    "T35n1735_019:0644c09": "性融此彼相即，事攬性起彼此相入，各有",
    "T35n1735_019:0644c10": "同體異體，準上思之。九一世界中出生一切",
    "T35n1735_019:0644c11": "世界者，此約緣起門釋，謂諸緣起更互相",
    "T35n1735_019:0644c12": "生。有其二義：一約體有體無體義，是故相",
    "T35n1735_019:0644c13": "即；二約用有力無力義，是故相入。亦有同",
    "T35n1735_019:0644c14": "體異體義，並準上思之。欲知一切世界無體",
    "T35n1735_019:0644c15": "性者，約無自性門，以大非定大故能即小",
    "T35n1735_019:0644c16": "等。十總結。欲以一念盡知如是廣無邊際",
    "T35n1735_019:0644c17": "重重即入無障礙事，故發菩提心。又此言",
    "T35n1735_019:0644c18": "知，偈中亦身往彼。第三「佛子」下知劫成壞",
    "T35n1735_019:0644c19": "喻。文亦有四：初明喻廣大，舉成攝住，舉",
    "T35n1735_019:0644c20": "壞兼空；二「佛子」下對辨超過；三徵；四釋。釋",
    "T35n1735_019:0644c21": "中亦二：先反釋、後順釋。順中三：初總、次「所謂」",
    "T35n1735_019:0644c22": "下別、三「是名」下結能知智。別中言平等者，",
    "T35n1735_019:0644c23": "通相即相入，就緣就性唯心等殊，皆無障",
    "T35n1735_019:0644c24": "礙，故云平等。一長短者，如娑婆為短、安樂",
    "T35n1735_019:0644c25": "為長，遞傳相望以為長短。二三及四，文並可",
    "T35n1735_019:0644c26": "知。五量無量者，如勝蓮華界，劫更無有上，",
    "T35n1735_019:0644c27": "名為無量，已下皆有量。六有成壞則有盡，",
    "T35n1735_019:0644c28": "無成壞則無盡。標中但云成壞，從多分說。",
    "T35n1735_019:0644c29": "亦麁盡、細不盡。七念劫相望。八劫非劫，自有",
    "T35n1735_019:0645a01": "三義：一約未經增減，縱百千年名為非",
    "T35n1735_019:0645a02": "劫；若經增減成壞名劫。二如勝蓮華剎既",
    "T35n1735_019:0645a03": "不可校量，亦無劫數，故名非劫。三推妄歸",
    "T35n1735_019:0645a04": "真，劫入非劫；依真起妄，非劫入劫。斯則前",
    "T35n1735_019:0645a05": "七事事無礙，此乃理事無礙。九一念速知兼",
    "T35n1735_019:0645a06": "總包無盡，以斯無限，安可比前。三結能知",
    "T35n1735_019:0645a07": "智，即十通中知盡未來際劫神通也。第四「佛",
    "T35n1735_019:0645a08": "子」下善知勝解喻。文四同前。初舉廣喻，梵",
    "T35n1735_019:0645a09": "云阿地目多，此云勝解，謂於決定境印持",
    "T35n1735_019:0645a10": "為性，不可引轉為業，今譯存略耳。釋中",
    "T35n1735_019:0645a11": "亦先反、後順，順中初總、後「所謂」下別。別中總",
    "T35n1735_019:0645a12": "有十三句：初有八句總相以辨、後有五句",
    "T35n1735_019:0645a13": "一一別明。前中又二：初三解為得方便解",
    "T35n1735_019:0645a14": "智光，此光通因通果。於中，一廣、二深，約理",
    "T35n1735_019:0645a15": "等故；三即能知。後五句，為得佛十力中勝",
    "T35n1735_019:0645a16": "解智力，解一切法。初一約人，謂眾生海解",
    "T35n1735_019:0645a17": "故；次一約時及性；三約境明似不似。上皆",
    "T35n1735_019:0645a18": "明所知廣。四事事相即、顯所知深。上皆所知，",
    "T35n1735_019:0645a19": "後一能知，即得十力之一也。第二從「欲悉知",
    "T35n1735_019:0645a20": "有上」下一一別明。上但云多，未識差別之",
    "T35n1735_019:0645a21": "相，今略示之。於中五句，各是一義。初句三",
    "T35n1735_019:0645a22": "對，約佛菩薩相望。一妙覺無上，餘皆有上，",
    "T35n1735_019:0645a23": "此約竪論。二約橫辨盡未盡，故三同位互望",
    "T35n1735_019:0645a24": "為等，高下位相望為不等。第二句有六對：",
    "T35n1735_019:0645a25": "約五乘凡聖相望差別，有依無依，約自性差",
    "T35n1735_019:0645a26": "別，託於根境及稱真故。二約淺深差別，甚",
    "T35n1735_019:0645a27": "深般若不共小乘故。三約境差別，佛解無",
    "T35n1735_019:0645a28": "邊，餘未盡故。四約二諦，世諦差別、勝義無差",
    "T35n1735_019:0645a29": "故。五巧拙差別。六漏無漏差別。第三句有四",
    "T35n1735_019:0645b01": "解，約佛乘說，一深故；二廣故；三無分量故；",
    "T35n1735_019:0645b02": "四契真如正位得果解故、事理無礙故、無",
    "T35n1735_019:0645b03": "二礙故。第四句三對，唯約眾生以辨差",
    "T35n1735_019:0645b04": "別。於中，初能知方便，不礙空而知假故。後",
    "T35n1735_019:0645b05": "「悉知」下明其所知，有三對六解，與惑相應",
    "T35n1735_019:0645b06": "名染、不相應名淨。廣略者，約境及作意差",
    "T35n1735_019:0645b07": "別。麁細者，約行相差別，委悉不委悉故。第",
    "T35n1735_019:0645b08": "五句三對，多約知聖教解。於中文二：先正",
    "T35n1735_019:0645b09": "明、二「一切」下通結前文。初中，深密者，開則深",
    "T35n1735_019:0645b10": "約方廣一乘，密謂密意；合則深即是密，以祕",
    "T35n1735_019:0645b11": "以妙即事而真故。二方便者，略有三種：一",
    "T35n1735_019:0645b12": "進趣方便，謂見道前方便道是；二施為方便，",
    "T35n1735_019:0645b13": "即第七波羅蜜，依實起權皆善巧故，實無此",
    "T35n1735_019:0645b14": "事假施設有故；三集成方便，諸法同體巧相",
    "T35n1735_019:0645b15": "集成，如六相巧成可名方便，今並能解。言",
    "T35n1735_019:0645b16": "分別者，凡於一法，多門決擇故。言自然者，法",
    "T35n1735_019:0645b17": "爾本覺，內熏發故。隨因所起者，過去聞熏之",
    "T35n1735_019:0645b18": "所發故，或於現在正思惟等而能知故。言隨",
    "T35n1735_019:0645b19": "緣所起者，謂得善友增上緣力所開悟故。",
    "T35n1735_019:0645b20": "二「一切」下總結。廣多交絡，故如網也。為此無",
    "T35n1735_019:0645b21": "限而起大心，豈同前喻？第五知根智。第",
    "T35n1735_019:0645b22": "六知欲樂，欲謂於所樂境希望為性，勤依",
    "T35n1735_019:0645b23": "為業，即勝解智所攝，會釋如前。第七知方",
    "T35n1735_019:0645b24": "便者，即禪善巧及至處、道智方便三種，如向",
    "T35n1735_019:0645b25": "所辨，所望別故無相濫失。第八知心義兼",
    "T35n1735_019:0645b26": "王所，即他心智。第九知業即業報智。上皆文",
    "T35n1735_019:0645b27": "四，同前可知。辨其名體，具如初會十力章",
    "T35n1735_019:0645b28": "中。廣顯差別，如第九地。第十「佛子復置」下，",
    "T35n1735_019:0645b29": "明知煩惱差別喻。文亦分四：前三可知。第",
    "T35n1735_019:0645c01": "四釋中亦先反、後順。順中，初總、後「所謂」下別。",
    "T35n1735_019:0645c02": "別有六門，各先惑、後治，謂非但空知，意在",
    "T35n1735_019:0645c03": "斷故。初門總明，後一義兼總別，中間四門",
    "T35n1735_019:0645c04": "別舉其重。今初門中，輕重眠起，通下諸惑，",
    "T35n1735_019:0645c05": "故名為總。就中輕重，總中之總，以品言之。",
    "T35n1735_019:0645c06": "一切煩惱各有輕重，約起惑者，心有異故。",
    "T35n1735_019:0645c07": "據難易斷，現行為輕、種子為重，即眠起是。",
    "T35n1735_019:0645c08": "又分別為輕、俱生為重。若據破壞三寶、焚",
    "T35n1735_019:0645c09": "燒善根，則邪見最重，餘悉名輕。若據損惱",
    "T35n1735_019:0645c10": "自他障菩薩道，瞋恚最重，餘悉名輕。若據",
    "T35n1735_019:0645c11": "發潤生死流轉，無明愛取為重。若依為諸",
    "T35n1735_019:0645c12": "惑根，則三毒為重。若依障初聖道不受聖",
    "T35n1735_019:0645c13": "教，見慢為重。若據遠隨現行障無學道，我",
    "T35n1735_019:0645c14": "愛慢為重，餘可名輕。若煩惱當體相望，十",
    "T35n1735_019:0645c15": "大煩惱為重，隨惑為輕。隨煩惱中，大中小",
    "T35n1735_019:0645c16": "隨展轉輕重。又正使為重、習氣為輕。更有",
    "T35n1735_019:0645c17": "異門，可略言也。言眠起者，眠即種子眠伏",
    "T35n1735_019:0645c18": "藏識，起即對境發起現行。言一一眾生無",
    "T35n1735_019:0645c19": "量煩惱，總結多端，種種差別如後略說，廣",
    "T35n1735_019:0645c20": "唯佛知。種種覺觀通能所治，有染淨故。染",
    "T35n1735_019:0645c21": "為所治，煩惱依故，如欲恚害覺能生貪等",
    "T35n1735_019:0645c22": "無量煩惱。《涅槃》加五說有八覺：一欲覺，求",
    "T35n1735_019:0645c23": "可意事。二瞋覺，念欲瞋他。三惱覺，念欲",
    "T35n1735_019:0645c24": "惱他。四親里覺，憶念親緣。五國土覺，念世",
    "T35n1735_019:0645c25": "安危。六不死覺，積財資養。七族姓覺，念族",
    "T35n1735_019:0645c26": "高下。八輕侮覺，侮即是慢，念自恃欺人。此",
    "T35n1735_019:0645c27": "等非一，故云種種。皆能引起一切煩惱，對",
    "T35n1735_019:0645c28": "上一一眾生無量煩惱，亦名引起分別。言",
    "T35n1735_019:0645c29": "淨治者，欲以不淨觀治，瞋以慈治，惱害以",
    "T35n1735_019:0646a01": "悲治，次四以無常觀治，後一以無我我所",
    "T35n1735_019:0646a02": "觀治，故云種種覺觀淨治一切雜染。第二依",
    "T35n1735_019:0646a03": "流轉門，於所治中即癡愛發潤。「斷一切」下明",
    "T35n1735_019:0646a04": "治。由癡愛故諸趣流轉，從癡有愛，菩薩病",
    "T35n1735_019:0646a05": "生故，一切眾生三有五趣。三結要當斷盡。一",
    "T35n1735_019:0646a06": "欲界諸愛別名欲結、二上二界愛合名有結、",
    "T35n1735_019:0646a07": "三三界無明名無明結。三結亦名三漏，即上",
    "T35n1735_019:0646a08": "癡愛。斷已，永盡生死流故。第三依病行門，四",
    "T35n1735_019:0646a09": "分分別。分是性義，各據偏多受貪等名，名",
    "T35n1735_019:0646a10": "為不等；三分俱多，名為等分，然不出三。此",
    "T35n1735_019:0646a11": "三別名三不善根，故治中云斷根本也。第",
    "T35n1735_019:0646a12": "四依通諸識門明我我所。謂第七識恒執第",
    "T35n1735_019:0646a13": "八為內我故惑。謂為我所染之起慢，故",
    "T35n1735_019:0646a14": "云我慢。通至第六，內執我身、外執資具，恃",
    "T35n1735_019:0646a15": "己陵人。又此我者亦兼法我，若盡此惑則",
    "T35n1735_019:0646a16": "諸惑皆盡，故治中云盡無餘也。第五約相生",
    "T35n1735_019:0646a17": "門，以利鈍分別，先鈍、後利。故《淨名》推身以",
    "T35n1735_019:0646a18": "欲貪為本，欲貪以虛妄分別為本，虛妄分",
    "T35n1735_019:0646a19": "別以顛倒想為本，顛倒想以無住為本。今",
    "T35n1735_019:0646a20": "以無住非煩惱，故略不言耳，而順明之。從",
    "T35n1735_019:0646a21": "顛倒虛妄分別生貪等惑，依貪等惑有諸",
    "T35n1735_019:0646a22": "隨惑展轉相生。顛倒想者，不淨計淨等故。",
    "T35n1735_019:0646a23": "利中即身見為本，生六十二見。此有二說：",
    "T35n1735_019:0646a24": "一依三世五蘊，至下當明。二依異道邪見，",
    "T35n1735_019:0646a25": "具如《瑜伽》八十七說。第六約出家修行門，",
    "T35n1735_019:0646a26": "以障蓋分別。蓋謂五蓋，已見上文。障即二",
    "T35n1735_019:0646a27": "障，此亦總結前諸惑不離二障。「發大悲」",
    "T35n1735_019:0646a28": "下明能治道，謂救有障者、護修行者。此",
    "T35n1735_019:0646a29": "言在末，義兼總結。謂菩薩發心不自為己，",
    "T35n1735_019:0646b01": "但以大悲救護一切，令斷上來諸惑之網。",
    "T35n1735_019:0646b02": "斷之何為？令本智清淨。然能治道雖復眾",
    "T35n1735_019:0646b03": "多，不出二種：一通、二別。別如上來隨分開",
    "T35n1735_019:0646b04": "示，如不能斷，應宜轉治。謂如起貪，以不",
    "T35n1735_019:0646b05": "淨觀治之，不去當起慈悲緣於前境，應",
    "T35n1735_019:0646b06": "以淨法與之。云何出家無慈悲心，反更染",
    "T35n1735_019:0646b07": "污？如是隨便種種迴轉，皆以無得而為方",
    "T35n1735_019:0646b08": "便。所言通者，但當深觀第一義諦，謂當觀",
    "T35n1735_019:0646b09": "諸惑即是本覺菩提，故《無行》云「貪欲即是道，",
    "T35n1735_019:0646b10": "恚癡亦復然。如是三法中，具一切佛法」故。",
    "T35n1735_019:0646b11": "惑性智性皆本淨故，但由虛妄分別，凡夫不",
    "T35n1735_019:0646b12": "了，如大富盲人，動轉為寶所傷。二乘熱狂，",
    "T35n1735_019:0646b13": "謂為蟲蛇，驚走遠避。權菩薩輩，猶謂有之",
    "T35n1735_019:0646b14": "可斷。今乘一切智乘，以淨慧眼觀惑即真，",
    "T35n1735_019:0646b15": "則煩惱自虛智性常淨，是為開佛知見使得",
    "T35n1735_019:0646b16": "清淨，不斷煩惱而入涅槃。有斯悲智，如是",
    "T35n1735_019:0646b17": "知斷、發菩提心，豈與夫前喻同年而語哉！",
    "T35n1735_019:0646b18": "第十一明供佛及生喻，文三：初舉喻校量、",
    "T35n1735_019:0646b19": "二徵、三釋。今初，分二：前廣明一人、後略辨",
    "T35n1735_019:0646b20": "九人。初中有四：一舉廣喻、二問、三答、四校",
    "T35n1735_019:0646b21": "量顯勝。初中有二：初廣說東方、後「南西」下",
    "T35n1735_019:0646b22": "略例九方。初中又二：先明佛在供養、後「至",
    "T35n1735_019:0646b23": "佛滅」下明滅後供養。前中又二：先自行、後「又",
    "T35n1735_019:0646b24": "勸」下化他。前中有四深勝：一供具廣妙；二供",
    "T35n1735_019:0646b25": "田廣勝，謂無數界悲敬田故；三供心勝，恭敬",
    "T35n1735_019:0646b26": "等故；四供時勝，相續無數劫故。此自行已勝，",
    "T35n1735_019:0646b27": "況於教他，況復滅後、況於餘方。餘並可知。",
    "T35n1735_019:0646b28": "後略辨九人，中二：先舉廣喻、二「佛子」下校量",
    "T35n1735_019:0646b29": "顯勝。前中九人展轉遞望，念敵多劫、數量復",
    "T35n1735_019:0646c01": "增；此中如第一人一念以無數供，至第二",
    "T35n1735_019:0646c02": "人皆增至無量，乃至第十增至不可說不可",
    "T35n1735_019:0646c03": "說，皆積當位之念以至當位極時也。後校",
    "T35n1735_019:0646c04": "量可知。二徵意云：其第十人供福已至不",
    "T35n1735_019:0646c05": "可說不可說，全比容許不齊，何以不及少",
    "T35n1735_019:0646c06": "分？第三釋中分二：先反顯不為齊限，明前",
    "T35n1735_019:0646c07": "不及此；後「為供養盡法界」下順釋，以無限",
    "T35n1735_019:0646c08": "故辨此過前。略申十種：一時過，謂窮三際",
    "T35n1735_019:0646c09": "念劫，重重時故；二處過，謂該十方相，即入",
    "T35n1735_019:0646c10": "故；三供過，謂盡法界，稱理之供故；四田過，",
    "T35n1735_019:0646c11": "謂盡虛空界塵毛等處，諸如來身各充法界",
    "T35n1735_019:0646c12": "故；五心過，謂一一念中各以無盡供供無",
    "T35n1735_019:0646c13": "盡佛，經無盡劫心猶不足故；六悲過，自作",
    "T35n1735_019:0646c14": "教他，以此善根唯為眾生令先成佛，我",
    "T35n1735_019:0646c15": "亦供養故；七智過，了達三事，隨其一一稱",
    "T35n1735_019:0646c16": "法界故，如海一滴則具百川之味，芥子之",
    "T35n1735_019:0646c17": "空已無分限；八善巧過，能以一事為多、攝",
    "T35n1735_019:0646c18": "多為一，善巧成就融攝諸位，真實行故；九",
    "T35n1735_019:0646c19": "所求過，唯為菩提不為餘趣故；十平等",
    "T35n1735_019:0646c20": "過，謂生佛自他、供與不供皆平等故。束上",
    "T35n1735_019:0646c21": "十義總不出三：一無齊限故、二稱法性",
    "T35n1735_019:0646c22": "故、三事事無礙故。無此三意，設更重重廣",
    "T35n1735_019:0646c23": "喻亦不及少分。第四「發是心已」下就法略",
    "T35n1735_019:0646c24": "示分。前喻顯大心因廣，此明攝德深勝，亦",
    "T35n1735_019:0646c25": "是讚勝勸學。文中有二：一發是心已者，牒前",
    "T35n1735_019:0646c26": "諸喻所校量心；二「能知」下明此大心所攝功",
    "T35n1735_019:0646c27": "德。於中有五：一解行圓滿、二妙果當成、三",
    "T35n1735_019:0646c28": "與佛平等、四能作佛事、五大智現前。初中",
    "T35n1735_019:0646c29": "三：一總舉所知。現佛正覺但云智慧，過佛",
    "T35n1735_019:0647a01": "示滅故加涅槃，當佛在因云善根也。過現",
    "T35n1735_019:0647a02": "已從緣，應可得云知；未來未有，但可云信，",
    "T35n1735_019:0647a03": "亦信一切皆當佛也。二「彼諸」下攝以修證。",
    "T35n1735_019:0647a04": "有為能得、無為能知能證，使智身成就法",
    "T35n1735_019:0647a05": "身等佛。古德判此一段為攝位修成，謂於",
    "T35n1735_019:0647a06": "諸佛功德智慧能信是十信，信成就故、後攝",
    "T35n1735_019:0647a07": "初故。能受是十住，能修是十行，能知是十",
    "T35n1735_019:0647a08": "向，得證是十地。謂本智證後智，得能成就，",
    "T35n1735_019:0647a09": "是結因究竟，能與佛等是果滿。平等謂與",
    "T35n1735_019:0647a10": "諸佛能證所證平等無二故。初心即攝諸位，",
    "T35n1735_019:0647a11": "乃至佛果亦是一理。三徵釋所以。何以初",
    "T35n1735_019:0647a12": "心即滿因位？釋意云：以等真性所為無齊",
    "T35n1735_019:0647a13": "限故。有十一句，初總、餘別。文並同前初喻",
    "T35n1735_019:0647a14": "中辨。第二「以發心故」下妙果當成，分二：初標",
    "T35n1735_019:0647a15": "因得果、二徵釋所由。今初，得於八事：一解",
    "T35n1735_019:0647a16": "契佛心故為憶念；二入正定聚故當得菩",
    "T35n1735_019:0647a17": "提；三真器已成故佛授妙法，妙法者即如來",
    "T35n1735_019:0647a18": "知見也；四知心性故與佛平等；五圓修助",
    "T35n1735_019:0647a19": "道六度四攝；六力等未證亦定無疑，故云",
    "T35n1735_019:0647a20": "成就；七十八不共修習莊嚴；八得四無礙辨",
    "T35n1735_019:0647a21": "名說法智慧。上七皆言三世明其豎該，今",
    "T35n1735_019:0647a22": "云法界辨其橫攝，前後影略。二徵釋所由",
    "T35n1735_019:0647a23": "中，初徵意云：何以發心即得果法？釋云：以",
    "T35n1735_019:0647a24": "是發心為因，決定當得佛故。望圓極之果，",
    "T35n1735_019:0647a25": "故定當成。約見性成智身，上品云即得故。",
    "T35n1735_019:0647a26": "晉經、梵本此中皆云即是佛故者，當此義",
    "T35n1735_019:0647a27": "也。第三「應知」下，與佛平等者，見性均故，發心",
    "T35n1735_019:0647a28": "畢竟二不別也。文有四句，初總、餘別。總言",
    "T35n1735_019:0647a29": "等佛，何所等耶？有三種等：一所緣境界及",
    "T35n1735_019:0647b01": "分齊境界等；二大悲、大定、力、無畏等皆悉平",
    "T35n1735_019:0647b02": "等；三得知身無從亦無積聚，隨物分別",
    "T35n1735_019:0647b03": "見種種身，如是智慧與佛平等。第四「纔發",
    "T35n1735_019:0647b04": "心時」下能作佛事。有十一句，皆是纔發即",
    "T35n1735_019:0647b05": "得。言即得者，有二意故：一約法圓融，初心",
    "T35n1735_019:0647b06": "攝諸位故。通說諸位相攝，總有三類：一以",
    "T35n1735_019:0647b07": "行攝位，如十信中具一切位，〈賢首品〉說。",
    "T35n1735_019:0647b08": "二以位攝位，如十住滿即得成佛，如〈十住",
    "T35n1735_019:0647b09": "品〉，及〈法界品〉海幢比丘處說，其十行、十向、十",
    "T35n1735_019:0647b10": "地皆爾，各如自品說。三初心攝終，如十住",
    "T35n1735_019:0647b11": "初心即攝諸位，如此品說。並就因位滿說，",
    "T35n1735_019:0647b12": "如普賢作用大分同佛，猶未是佛，此中亦",
    "T35n1735_019:0647b13": "爾。二約見性齊故，說與佛等具諸佛法，豎",
    "T35n1735_019:0647b14": "論位次優劣非無。若爾，此與歷別何異？請",
    "T35n1735_019:0647b15": "以喻顯。若彼虛室置之一燈，光周室內，加",
    "T35n1735_019:0647b16": "二加三乃至百千，各各重重遍於室內。雖",
    "T35n1735_019:0647b17": "同周遍，不妨後後益明。初心等佛若彼一",
    "T35n1735_019:0647b18": "燈，妙覺等初同第百千。若器中盛燈，雖復",
    "T35n1735_019:0647b19": "百千共置一室，互不相見，歷別修行類同",
    "T35n1735_019:0647b20": "此也。依於此義故，初心即云振動光照一",
    "T35n1735_019:0647b21": "切世界，登地已上却說百剎千剎，如理思",
    "T35n1735_019:0647b22": "之。又即由此義廢高就下，十住之中即",
    "T35n1735_019:0647b23": "齊地故。第五「此初發」下明大智現前。此文二",
    "T35n1735_019:0647b24": "意：一別是一段，謂以無著大智求菩提故；",
    "T35n1735_019:0647b25": "二通釋上四段，謂由於一切無所著故，稱",
    "T35n1735_019:0647b26": "性圓融，能成能攝一切功德。文中分二：初",
    "T35n1735_019:0647b27": "正明無著、後釋其所由。前中，初總、「所謂」下",
    "T35n1735_019:0647b28": "別。謂從三世門見佛法僧，非佛法僧同三",
    "T35n1735_019:0647b29": "世攝。於中三位：初八清淨、次四通染淨、後",
    "T35n1735_019:0647c01": "二唯染。後「唯求」下釋不著所由，文含多意。",
    "T35n1735_019:0647c02": "一云：唯為菩提故云求一切智，不餘趣向",
    "T35n1735_019:0647c03": "故，於法界佛等無著。此雖有理，不順今文，",
    "T35n1735_019:0647c04": "以佛及佛法豈非一切智耶？二云：求之於",
    "T35n1735_019:0647c05": "己，不求佛等。求之於己，尚未免求。今釋",
    "T35n1735_019:0647c06": "有二：一只為求一切智，故求而無著，以",
    "T35n1735_019:0647c07": "有所著非真求故。故《淨名》云「夫求法者，於",
    "T35n1735_019:0647c08": "一切法應無所求。」了法無求，順一切智。二",
    "T35n1735_019:0647c09": "者言求者，不壞相也。不著者，稱法性也。性",
    "T35n1735_019:0647c10": "相雙鑑，終日求而無所求。經云「無所求中",
    "T35n1735_019:0647c11": "吾故求之矣。」第五「爾時」下動地興供分，全同",
    "T35n1735_019:0647c12": "上文。第六「是時十方」下十方證成分。望於上",
    "T35n1735_019:0647c13": "文有同有異。同義可知。異有三種，即為",
    "T35n1735_019:0647c14": "三段：一佛現證成，異前菩薩；二顯益證成，前",
    "T35n1735_019:0647c15": "文所無；三結通無盡，前略此廣，加說因故。",
    "T35n1735_019:0647c16": "今初也，先現身、次讚說、後引已同。以初心",
    "T35n1735_019:0647c17": "攝德深廣，恐難信受，故佛自證。二「汝說此法",
    "T35n1735_019:0647c18": "時」下顯益證成。益通二世，初益現在、後「我",
    "T35n1735_019:0647c19": "等悉當護持」已下顯及當來。今初。清淨心",
    "T35n1735_019:0647c20": "者，以聞菩提心，見心性故。而經多劫者，",
    "T35n1735_019:0647c21": "然餘教說定三僧祇，此宗所明劫數不定，略",
    "T35n1735_019:0647c22": "有四類：一或展則無量，不可說不可說剎塵，",
    "T35n1735_019:0647c23": "如〈法界品〉說。二或千不可說，或減或增，如",
    "T35n1735_019:0647c24": "威光太子及此中說。三或一生二生，如善財",
    "T35n1735_019:0647c25": "童子、兜率天子。四初心即得，如前所說。所乘",
    "T35n1735_019:0647c26": "之法既自在圓融，能乘之人亦遲速不定，念",
    "T35n1735_019:0647c27": "劫融故。故彌勒云：「一切菩薩無量劫修，善財",
    "T35n1735_019:0647c28": "一生皆得。」《起信》則以若遲若速皆為方便，",
    "T35n1735_019:0647c29": "此宗則以楷定為權，並有聖言無煩固執，",
    "T35n1735_019:0648a01": "不以長時而生退怯，不以速證而起輕",
    "T35n1735_019:0648a02": "心。若遲若疾誓要當剋，是佛意也。後益末",
    "T35n1735_019:0648a03": "世，令信仰故。今之聞者，皆由佛力願深",
    "T35n1735_019:0648a04": "愧信行。三「如此」下結通無盡。是證佛結通，非",
    "T35n1735_019:0648a05": "經家也。先明說遍、後「其說法」下示所說同。",
    "T35n1735_019:0648a06": "文中有三：一說人同；二說儀同，謂神力本",
    "T35n1735_019:0648a07": "願故；三說意同。「為欲」下是此文大旨，同前十",
    "T35n1735_019:0648a08": "住，並顯可知。第七「爾時」下以偈重頌分。先",
    "T35n1735_019:0648a09": "辨偈意，有十一句，初一後一是說偈儀，而",
    "T35n1735_019:0648a10": "離開者，欲顯中九皆承佛力該十方故。中",
    "T35n1735_019:0648a11": "九正明所謂，初總、餘別。別中四對：一淨業",
    "T35n1735_019:0648a12": "顯理；二除惑開信，妄想分別為雜染根；三",
    "T35n1735_019:0648a13": "知病識藥；四觀果淨因，即由利他，自業便",
    "T35n1735_019:0648a14": "淨。第二正顯偈辭。有一百二十一頌，文分",
    "T35n1735_019:0648a15": "三段：初八十二偈，超頌就法略示；二有三",
    "T35n1735_019:0648a16": "十四偈，却頌就喻校量；三有五偈，結德",
    "T35n1735_019:0648a17": "勸讚令景慕發心。歎深難說，遍於三段。又",
    "T35n1735_019:0648a18": "歎為長行偈頌之本，故略不頌之。初中文",
    "T35n1735_019:0648a19": "亦分五：初有十七偈，頌第一解行圓滿。二",
    "T35n1735_019:0648a20": "「菩薩始發」下十七頌，超頌第四能作佛事。三",
    "T35n1735_019:0648a21": "「菩薩所住」下十八偈，却頌第三得佛平等。四",
    "T35n1735_019:0648a22": "「趣向菩提」下六偈半，頌第五大智現前。五「恒",
    "T35n1735_019:0648a23": "勸眾生」下二十三偈半，頌第二妙果當成。",
    "T35n1735_019:0648a24": "文不次者，顯德無前後故。又長行明先同",
    "T35n1735_019:0648a25": "果體、後同果用；偈頌明用可在今、果明",
    "T35n1735_019:0648a26": "當得。大智通遍故前後互明。初中，文分為",
    "T35n1735_019:0648a27": "二：初一偈頌前正明解行圓滿。然初句是",
    "T35n1735_019:0648a28": "總舉發心為因，餘十六偈頌前徵釋。於中",
    "T35n1735_019:0648a29": "有七：初一偈頌充遍一切世界。二有二",
    "T35n1735_019:0648b01": "偈頌為欲度脫一切世界眾生。三有一偈",
    "T35n1735_019:0648b02": "頌知世界成壞知者，意在往化覲佛故。四一",
    "T35n1735_019:0648b03": "偈半頌為悉知一切眾生垢淨故，及一切",
    "T35n1735_019:0648b04": "世界三有清淨，知垢意在令淨故。五趣三有，",
    "T35n1735_019:0648b05": "名左右耳。五「紹隆」下兩偈半，却頌為不斷如",
    "T35n1735_019:0648b06": "來種性故。初半摧邪顯正即紹隆義，次句示",
    "T35n1735_019:0648b07": "佛種之體性，次二句即起佛種緣，餘是種起",
    "T35n1735_019:0648b08": "之相。化化不絕是報佛恩，心如金剛是種性",
    "T35n1735_019:0648b09": "義，照佛所行修菩提行，則佛種不斷也。六",
    "T35n1735_019:0648b10": "五偈頌知眾生心樂煩惱習氣下四種發心，",
    "T35n1735_019:0648b11": "於中初偈總明所知事。想是妄想即煩惱也，",
    "T35n1735_019:0648b12": "業即習氣，果即死此生彼，心即心行，根性即",
    "T35n1735_019:0648b13": "諸根。次二偈顯知之體相，皆即事入玄。次",
    "T35n1735_019:0648b14": "偈非唯知病，亦識法藥，故如世尊。後偈非",
    "T35n1735_019:0648b15": "唯空知，行願相符能為實益。七有三偈頌",
    "T35n1735_019:0648b16": "知一切眾生三世智，謂離三世障故。障有十",
    "T35n1735_019:0648b17": "種，一煩惱雜染障、二觸境迷倒障、三長時懈",
    "T35n1735_019:0648b18": "怠障、四取著因果障、五邪教邪師引轉障、六",
    "T35n1735_019:0648b19": "趣下乘障、七麁相現前障、八於遍趣行無",
    "T35n1735_019:0648b20": "堪能障、九隨言生解障、十不亡能所障，如次",
    "T35n1735_019:0648b21": "十句各一對治。末後二句總結通達。第二「菩",
    "T35n1735_019:0648b22": "薩始發」下有十七偈，頌上能作佛事，總分為",
    "T35n1735_019:0648b23": "十。初二偈頌即能說法教化調伏一切眾",
    "T35n1735_019:0648b24": "生，以悲智相導故。二有一偈頌諸佛讚歎，",
    "T35n1735_019:0648b25": "歎必加故。三有一偈頌即能振動一切世",
    "T35n1735_019:0648b26": "界，動入互舉。四「菩薩具足」下六偈頌即能息",
    "T35n1735_019:0648b27": "滅一切諸惡道苦，於中具悲智之德，故能拔",
    "T35n1735_019:0648b28": "因果之苦而無我人。五有一偈頌即能光",
    "T35n1735_019:0648b29": "照一切世界，照世意在照諸眾生。六一偈",
    "T35n1735_019:0648c01": "頌即能嚴淨一切國土，毛孔現剎即神通嚴",
    "T35n1735_019:0648c02": "也。七有一偈半，頌上即令一切眾生歡喜，供",
    "T35n1735_019:0648c03": "佛問法但為益物故。八一偈半頌上即能入",
    "T35n1735_019:0648c04": "一切法界性，初半聞而通達、次半思而兼說、",
    "T35n1735_019:0648c05": "後半修而無著。九有半偈依修而證，頌即",
    "T35n1735_019:0648c06": "能持一切佛種性也。十有一偈半頌即能",
    "T35n1735_019:0648c07": "示現成佛。第三「菩薩所住」下十八偈頌得佛",
    "T35n1735_019:0648c08": "平等。於中分四：初三偈半頌佛境界平等，",
    "T35n1735_019:0648c09": "初偈分齊境、次偈兼所證所緣境、後一偈半",
    "T35n1735_019:0648c10": "舉況顯勝。二「善知」下四偈半頌功德平等。",
    "T35n1735_019:0648c11": "三有一偈頌前文得如來一身無量身平",
    "T35n1735_019:0648c12": "等。四「於諸」下九偈頌真實智慧，於中有四：",
    "T35n1735_019:0648c13": "初四頌發離一切妄想廣大心、二有二頌",
    "T35n1735_019:0648c14": "發窮三際廣大心、三有二頌發順涅槃菩",
    "T35n1735_019:0648c15": "提廣大心、四一偈結勸可知。第四「趣向菩提」",
    "T35n1735_019:0648c16": "下六偈半頌大智現前，於中初一結前生",
    "T35n1735_019:0648c17": "後；餘正頌大智現前，初偈於佛無著、次偈",
    "T35n1735_019:0648c18": "即若眾生若眾生法、次偈即若佛若佛法、次",
    "T35n1735_019:0648c19": "偈若世間若世間法、次偈若菩薩若菩薩法，",
    "T35n1735_019:0648c20": "二乘文略。後半偈頌上結文。念十方佛，即求",
    "T35n1735_019:0648c21": "一切智。無依無取，即於諸法界心無所著。第",
    "T35n1735_019:0648c22": "五有二十三偈半頌前妙果當成。於中有",
    "T35n1735_019:0648c23": "九：初三偈半頌常為一切諸佛護念，以具",
    "T35n1735_019:0648c24": "德故。二半偈頌當得無上菩提。三半偈頌",
    "T35n1735_019:0648c25": "與其妙法。大人法者，八大人覺也。四有一",
    "T35n1735_019:0648c26": "偈頌佛體平等，時處平等即佛體故。五有",
    "T35n1735_019:0648c27": "一偈頌已修三世諸佛助道之法。六有六",
    "T35n1735_019:0648c28": "偈頌成就三世諸佛力無所畏，廣十力之",
    "T35n1735_019:0648c29": "別名、略無畏之都號，於中五偈半別明十",
    "T35n1735_019:0649a01": "力、後半偈顯得分齊。七有五偈頌已莊嚴",
    "T35n1735_019:0649a02": "三世諸佛不共佛法，三世間圓融不共權小",
    "T35n1735_019:0649a03": "故。八五偈頌悉得諸佛說法智慧力。九一",
    "T35n1735_019:0649a04": "偈結德無盡並屬初心，該前諸段。大文第",
    "T35n1735_019:0649a05": "二「十方國土」下三十四頌，頌前約喻校量。於",
    "T35n1735_019:0649a06": "中分二：先十四頌正頌前喻可知；後二十",
    "T35n1735_019:0649a07": "偈通釋諸喻不及所由，前雖略釋，今此廣",
    "T35n1735_019:0649a08": "辨。又長行中多隨喻別明，今此總辨，亦總相",
    "T35n1735_019:0649a09": "頌前歎深難說；若將別配，則令難證等互",
    "T35n1735_019:0649a10": "有所局。於中分三：初半偈結前生後、次十",
    "T35n1735_019:0649a11": "七偈半正釋所由、後二偈結德無盡。就正",
    "T35n1735_019:0649a12": "釋中分三：初一偈標章、次十二偈半別釋、",
    "T35n1735_019:0649a13": "三四偈顯德圓滿。今初也，謂標出生無盡、體",
    "T35n1735_019:0649a14": "相無限二章。二別釋中，初四偈釋無齊限，",
    "T35n1735_019:0649a15": "或一句是一義。後一偈半頌六度義，可以意",
    "T35n1735_019:0649a16": "得。後八偈半釋出生無盡，於中分三：初二",
    "T35n1735_019:0649a17": "偈半結前生後，以體無限故出生無盡也；次",
    "T35n1735_019:0649a18": "「菩提心是」下四偈正顯出生為本，出生乃一",
    "T35n1735_019:0649a19": "義耳；後二偈略釋為本所由，由修六度為",
    "T35n1735_019:0649a20": "菩薩乘本，由勸正行為人天乘本，由闡",
    "T35n1735_019:0649a21": "妙業通為三乘涅槃之本。三四偈顯德圓",
    "T35n1735_019:0649a22": "滿中，初偈總顯、次二偈別顯願滿、後一偈別",
    "T35n1735_019:0649a23": "明智圓。第三二偈結德無盡，可知。大文第",
    "T35n1735_019:0649a24": "三「欲知」下結勸發心。於中三：初半偈正勸；",
    "T35n1735_019:0649a25": "次三偈半釋勸所由，總舉具足一切德故；",
    "T35n1735_019:0649a26": "後一偈結勸速發。",
    "T35n1735_019:0649a27": "大方廣佛華嚴經疏卷第十九"
}