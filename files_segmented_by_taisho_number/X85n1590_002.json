{
    "X85n1590_002:0126c11": "錦江禪燈卷第二",
    "X85n1590_002:0126c13": "昭覺丈雪　通醉　輯",
    "X85n1590_002:0126c14": "紹興幻菴　胡昇猷　訂",
    "X85n1590_002:0126c15": "　　大鑒下第五世",
    "X85n1590_002:0126c16": "藥山儼法嗣",
    "X85n1590_002:0126c17": "秀州華亭船子德誠禪師節操高邈。度量不羣。自印",
    "X85n1590_002:0126c18": "心於藥山。與道吾雲巖為同道交。洎離藥山。乃謂二",
    "X85n1590_002:0126c19": "同志曰。公等應各據一方。建立藥山宗旨。予率性疎",
    "X85n1590_002:0126c20": "野。唯好山水。樂情自遣。無所能也。他後知我所止之",
    "X85n1590_002:0126c21": "處。若遇霛利座主。指一人來。或堪雕琢。將授生平所",
    "X85n1590_002:0126c22": "得。以報先師之恩。遂分擕。至秀州華亭。泛一小舟。隨",
    "X85n1590_002:0126c23": "緣度日。以接四方往來之者。時人莫知其高蹈。因號",
    "X85n1590_002:0126c24": "船子和尚。一日泊船岸邊閑坐。有官人問。如何是和",
    "X85n1590_002:0127a01": "尚日用事。師豎橈子曰。會麼。官人曰不會。師曰。櫂撥",
    "X85n1590_002:0127a02": "清波。金鱗罕遇。師有偈曰。三十年來坐釣臺。鉤頭往",
    "X85n1590_002:0127a03": "往得黃能。金鱗不遇空勞力。收取絲綸歸去來。千尺",
    "X85n1590_002:0127a04": "絲綸直下垂。一波纔動萬波隨。夜靜水寒魚不餌。滿",
    "X85n1590_002:0127a05": "船空載月明歸。三十年來海上遊。水清魚現不吞鉤。",
    "X85n1590_002:0127a06": "釣竿斫盡重栽竹。不計功程得便休。有一魚兮偉莫",
    "X85n1590_002:0127a07": "裁。混融包納信奇哉。能變化吐風雷。下線何曾釣得",
    "X85n1590_002:0127a08": "來。別人祇看採芙蓉。香氣長粘遶指風。兩岸映一船",
    "X85n1590_002:0127a09": "紅。何曾解染得虗空。問我生涯祇是船。子孫各自賭",
    "X85n1590_002:0127a10": "機緣。不由地不由天。除却簑衣無可傳。道吾後到京",
    "X85n1590_002:0127a11": "口。遇夾山上堂。僧問如何是法身。山曰法身無相。曰",
    "X85n1590_002:0127a12": "如何是法眼。山曰法眼無瑕。道吾不覺失笑。山便下",
    "X85n1590_002:0127a13": "座請問道吾。某甲適來祇對者僧話。必有不是。致令",
    "X85n1590_002:0127a14": "上座失笑。望上座不吝慈悲。吾曰。和尚一等是出世。",
    "X85n1590_002:0127a15": "未有師在。山曰。某甲甚處不是。望為說破。吾曰。某甲",
    "X85n1590_002:0127a16": "終不說。請和尚却往華亭船子處去。山曰。此人如何。",
    "X85n1590_002:0127a17": "吾曰。此人上無片瓦。下無卓錐。和尚若去。須易服而",
    "X85n1590_002:0127a18": "往。山乃散眾。束裝直造華亭。船子纔見便問。大德住",
    "X85n1590_002:0127a19": "甚麼寺。山曰。寺即不住。住即不似。師曰。不似似箇甚",
    "X85n1590_002:0127a20": "麼。山曰。不是目前法。師曰。甚處學得來。山曰。非耳目",
    "X85n1590_002:0127a21": "之所到。師曰。一句合頭語。萬劫繫驢橛。師又問。垂絲",
    "X85n1590_002:0127a22": "千尺。意在深潭。離鉤三寸。子何不道。山擬開口。師一",
    "X85n1590_002:0127a23": "橈打落水中。山纔上船。師又曰道道。山擬開口。師又",
    "X85n1590_002:0127a24": "打。山豁然大悟。乃點頭三下。師曰。竿頭絲線從君弄。",
    "X85n1590_002:0127b01": "不犯清波意自殊。山遂問。拋綸擲釣。師意如何。師曰。",
    "X85n1590_002:0127b02": "絲懸淥水。浮定有無之意。山曰。語帶玄而無路。舌頭",
    "X85n1590_002:0127b03": "談而不談。師曰。釣盡江波。金鱗始遇。山乃掩耳。師曰。",
    "X85n1590_002:0127b04": "如是如是。遂囑曰。汝向去直須藏身處沒蹤迹。沒蹤",
    "X85n1590_002:0127b05": "迹處莫藏身。吾三十年在藥山。祇明斯事。汝今已得。",
    "X85n1590_002:0127b06": "他後莫住城隍聚落。但向深山裏钁頭邊。覓取一箇",
    "X85n1590_002:0127b07": "半箇。接續無令斷絕。山乃辭行。頻頻回顧。師遂喚闍",
    "X85n1590_002:0127b08": "黎。山乃回首。師豎起橈子曰。汝將謂別有。乃覆船入",
    "X85n1590_002:0127b09": "水而逝。",
    "X85n1590_002:0127b10": "臨濟玄法嗣",
    "X85n1590_002:0127b11": "金沙和尚僧問。如何是祖師西來意。師曰聽。曰恁麼",
    "X85n1590_002:0127b12": "則大眾側聆。師曰。十萬八千。",
    "X85n1590_002:0127b13": "溈山祐法嗣",
    "X85n1590_002:0127b14": "益州應天和尚僧問。人人盡有佛性。如何是和尚佛",
    "X85n1590_002:0127b15": "性。師曰。汝喚甚麼作佛性。曰恁麼則和尚無佛性也。",
    "X85n1590_002:0127b16": "師乃呌快活快活。",
    "X85n1590_002:0127b17": "大鑒下第六世",
    "X85n1590_002:0127b18": "夾山會法嗣",
    "X85n1590_002:0127b19": "嘉州白水禪師僧問。如何是西來意。師曰。四溟無窟",
    "X85n1590_002:0127b20": "宅。一滴潤乾坤。問曹溪一路合談何事。師曰。澗松千",
    "X85n1590_002:0127b21": "載鶴來聚。月中香桂鳳凰歸。問如何是此經。師曰。拋",
    "X85n1590_002:0127b22": "梭石女遼空響。海底泥牛夜呌頻。",
    "X85n1590_002:0127b23": "香嚴閑法嗣",
    "X85n1590_002:0127b24": "益州南禪無染禪師僧問。無句之句。師還答也無。師",
    "X85n1590_002:0127c01": "曰。從來祇明恁麼事。曰畢竟如何。師曰。且問看。",
    "X85n1590_002:0127c02": "益州長平山和尚僧問。視瞬不及處如何。師曰。我眨",
    "X85n1590_002:0127c03": "眼也沒工夫。僧問。如何是祖師意。師曰。西天來唐土",
    "X85n1590_002:0127c04": "去。",
    "X85n1590_002:0127c05": "益州崇福演教禪師僧問。如何是寬廓之言。師曰。無",
    "X85n1590_002:0127c06": "口道得。問如何是西來意。師曰。今日明日。",
    "X85n1590_002:0127c07": "投子同法嗣",
    "X85n1590_002:0127c08": "西川青城香山澄照禪師僧問。諸佛有難。向火燄裏",
    "X85n1590_002:0127c09": "藏身。未審衲僧有難。向甚麼處藏身。師曰。水精甕裏",
    "X85n1590_002:0127c10": "著波斯。問如何是初生月。師曰。太半人不見。",
    "X85n1590_002:0127c11": "興元府中梁山遵古禪師僧問。空劫無人能問法。即",
    "X85n1590_002:0127c12": "今有問法何安。師曰。大悲菩薩甕裏坐。問如何是祖",
    "X85n1590_002:0127c13": "師西來意。師曰。道士擔漏巵。",
    "X85n1590_002:0127c14": "洞山价法嗣",
    "X85n1590_002:0127c15": "益州北院通禪師初參夾山。問曰。目前無法。意在目",
    "X85n1590_002:0127c16": "前。不是目前法。非耳目之所到。豈不是和尚語。山曰",
    "X85n1590_002:0127c17": "是。師乃掀倒禪牀叉手而立。山起來打一拄杖。師便",
    "X85n1590_002:0127c18": "下去。次參洞山。山上堂曰。坐斷主人公。不落第二見。",
    "X85n1590_002:0127c19": "師出眾曰。須知有一人不合伴。山曰。猶是第二見。師",
    "X85n1590_002:0127c20": "便掀倒禪牀。山曰。老兄作麼生。師曰。待某甲舌頭爛。",
    "X85n1590_002:0127c21": "即向和尚道。後辭洞山擬入嶺。山曰。善為。飛猿嶺峻",
    "X85n1590_002:0127c22": "好看。師良久。山召道闍黎。師應諾。山曰。何不入嶺去。",
    "X85n1590_002:0127c23": "師因有省。更不入嶺。住後上堂。諸上座。有甚麼事。出",
    "X85n1590_002:0127c24": "來論量取。若上上根機。不假如斯若是。中下之流。直",
    "X85n1590_002:0128a01": "須剗削門頭戶底。教索索地。莫教入泥水。第一速須",
    "X85n1590_002:0128a02": "省事。直須無心去。學得千般萬般。祇成知解。與衲僧",
    "X85n1590_002:0128a03": "門下。有甚麼交涉。僧問。直須無心學時如何。師曰。不",
    "X85n1590_002:0128a04": "管繫。問如何是佛。師曰。峭壁本無苔。灑墨圖斑駮。問",
    "X85n1590_002:0128a05": "二龍爭珠。誰是得者。師曰。得者失。曰不得者如何。師",
    "X85n1590_002:0128a06": "曰。還我珠來。問如何是清淨法身。師曰。無點汙。問轉",
    "X85n1590_002:0128a07": "不得時如何。師曰。功不到。問如何是大富貴底人。師",
    "X85n1590_002:0128a08": "曰。如輪王寶藏。曰如何是赤窮底人。師曰。如酒店腰",
    "X85n1590_002:0128a09": "帶。問水灑不著時如何。師曰。乾剝剝地。問一槌便成",
    "X85n1590_002:0128a10": "時如何。師曰。不是偶然。問如何是祖師西來意。師曰。",
    "X85n1590_002:0128a11": "壁上畵枯松。遊蜂競採藥。滅後諡證真禪師。",
    "X85n1590_002:0128a12": "大鑒下第七世",
    "X85n1590_002:0128a13": "雲葢元法嗣",
    "X85n1590_002:0128a14": "彭州天台燈禪師僧問。古佛向甚麼處去也。師曰。中",
    "X85n1590_002:0128a15": "央甲第高。歲歲出霛苗。問古鏡未磨時如何。師曰。不",
    "X85n1590_002:0128a16": "施功。曰磨後如何。師曰。不照燭。問如何是佛。師曰。紅",
    "X85n1590_002:0128a17": "蓮座上不覩天冠。",
    "X85n1590_002:0128a18": "洛浦安法嗣",
    "X85n1590_002:0128a19": "嘉州洞谿戒定禪師初問洛浦。月樹無枝長覆蔭。請",
    "X85n1590_002:0128a20": "師直指玅玄微。浦曰。森羅秀處事不相依。淥水千波",
    "X85n1590_002:0128a21": "孤峯自異。師於是領旨。住後僧問。蛇師為甚麼被蛇",
    "X85n1590_002:0128a22": "吞。師曰。幾度扣門招不出。將身直入裏頭看。有官人",
    "X85n1590_002:0128a23": "問。既是清淨伽藍。為甚打魚鼓。師曰。直須打出青霄",
    "X85n1590_002:0128a24": "外。免見龍門點額人。",
    "X85n1590_002:0128b01": "曹山寂法嗣",
    "X85n1590_002:0128b02": "益州布水巖和尚僧問。如何是西來意。師曰。一回思",
    "X85n1590_002:0128b03": "著一傷心。問寶劍未磨時如何。師曰。用不得。曰磨後",
    "X85n1590_002:0128b04": "如何。師曰。觸不得。",
    "X85n1590_002:0128b05": "蜀川西禪和尚僧問。佛是摩耶降生。未審和尚是誰",
    "X85n1590_002:0128b06": "家子。師曰。水上卓紅旗。問三十六路。阿那一路最玅。",
    "X85n1590_002:0128b07": "師曰。不出第一手。曰忽遇出時如何。師曰。脊著地也",
    "X85n1590_002:0128b08": "不難。",
    "X85n1590_002:0128b09": "白馬儒法嗣",
    "X85n1590_002:0128b10": "興元府青剉山如觀禪師僧問。如何是和尚家風。師",
    "X85n1590_002:0128b11": "曰。無底籃子拾生菜。問如何是青剉境。師曰。三冬華",
    "X85n1590_002:0128b12": "木秀。九夏雪霜飛。",
    "X85n1590_002:0128b13": "岩頭奯法嗣",
    "X85n1590_002:0128b14": "雲頂山玄泉彥禪師僧問。如何是道中人。師曰。日落",
    "X85n1590_002:0128b15": "投孤店。問如何是佛。師曰。張家三箇兒。曰學人不會。",
    "X85n1590_002:0128b16": "師曰。孟仲季也不會。問如何是聲前一句。師曰吽。曰",
    "X85n1590_002:0128b17": "轉後如何。師曰。是甚麼。",
    "X85n1590_002:0128b18": "龍牙遁法嗣",
    "X85n1590_002:0128b19": "西川存禪師僧問。學人解問誵訛句。請師舉起訝人",
    "X85n1590_002:0128b20": "機。師曰。巢父不牽牛。許由不洗耳。問具足底人來。師",
    "X85n1590_002:0128b21": "還接否。師便打。",
    "X85n1590_002:0128b22": "雪峰存法嗣",
    "X85n1590_002:0128b23": "益州普通山普明禪師僧問。如何是佛性。師曰。汝無",
    "X85n1590_002:0128b24": "佛性。曰蠢動含霛皆有佛性。學人為何却無。師曰。為",
    "X85n1590_002:0128c01": "汝向外求。問如何是玄玄之珠。師曰。者箇不是。曰如",
    "X85n1590_002:0128c02": "何是玄玄珠。師曰。失却也。",
    "X85n1590_002:0128c03": "太原孚上座初在揚州光孝寺。講涅槃經。有禪者阻",
    "X85n1590_002:0128c04": "雪。因往聽講。至三日因佛性三德法身。廣談法身玅",
    "X85n1590_002:0128c05": "理。禪者失笑。師講罷。請禪者喫茶。白曰。某甲素志狹",
    "X85n1590_002:0128c06": "劣。依文解義。適蒙見笑。且望見教。禪者曰。實笑座主",
    "X85n1590_002:0128c07": "不識法身。師曰。如此解脫。何處不是。曰請座主更說",
    "X85n1590_002:0128c08": "一遍。師曰。法身之理。猶若太虗。豎窮三際。橫亘十方。",
    "X85n1590_002:0128c09": "彌綸八極。包括二儀。隨緣赴感靡不周徧。曰不道座",
    "X85n1590_002:0128c10": "主說不是。祇是說得法身量邊事。實未識法身在。師",
    "X85n1590_002:0128c11": "曰。既然如是。禪德當為我說。曰座主還信否。師曰。焉",
    "X85n1590_002:0128c12": "敢不信。曰若如是。座主輟講旬日。於室內端然靜慮。",
    "X85n1590_002:0128c13": "收心攝念。善惡諸緣一時放却。師一依所教。從初夜",
    "X85n1590_002:0128c14": "至五更。聞鼓角聲。忽然契悟。便去扣門。禪者曰阿誰。",
    "X85n1590_002:0128c15": "師曰某甲。禪者咄曰。教汝傳持大教。代佛說法。夜來",
    "X85n1590_002:0128c16": "為甚麼醉酒臥街。師曰。禪德。自來講經。將生身父母",
    "X85n1590_002:0128c17": "鼻孔扭揑。從今已去。更不敢如是。禪者曰。且去來日",
    "X85n1590_002:0128c18": "相見。師遂罷講。徧歷諸方。名聞宇內。甞遊淅中。登徑",
    "X85n1590_002:0128c19": "山法會。一日於大佛殿前有僧問。上座曾到五臺否。",
    "X85n1590_002:0128c20": "師曰曾到。曰還見文殊麼。師曰見。曰甚麼處見。師曰。",
    "X85n1590_002:0128c21": "徑山佛殿前見。其僧後適閩川。舉似雪峰。峰曰。何不",
    "X85n1590_002:0128c22": "教伊人嶺來。師聞乃趣裝而邁。初至雪峰。廨院憩錫。",
    "X85n1590_002:0128c23": "因分柑子與僧。長慶問。甚麼處將來。師曰。嶺外將來。",
    "X85n1590_002:0128c24": "曰遠涉不易擔負得來。師曰。柑子柑子。次日上山。雪",
    "X85n1590_002:0129a01": "峰聞乃集眾。師到法堂。上顧視雪峰。便下看知事。明",
    "X85n1590_002:0129a02": "日却上禮拜曰。某甲昨日觸忤和尚。峰曰。知是般事",
    "X85n1590_002:0129a03": "便休。峰一日見師。乃指日示之。師搖手而出。峰曰。汝",
    "X85n1590_002:0129a04": "不肯我那。師曰。和尚搖頭。某甲擺尾。甚麼處是不肯。",
    "X85n1590_002:0129a05": "峰曰。到處也須諱却。一日眾僧晚參。峰在中庭臥。師",
    "X85n1590_002:0129a06": "曰。五州管內。祇有者老和尚較些子。峰便起去。峰甞",
    "X85n1590_002:0129a07": "問師。見說臨濟有三句是否。師曰是。曰作麼生是第",
    "X85n1590_002:0129a08": "一句。師舉目視之。峰曰。此猶是第二句。如何是第一",
    "X85n1590_002:0129a09": "句。師叉手而退。自此雪峰深器之。室中印解。師資道",
    "X85n1590_002:0129a10": "契。更不他遊。而掌浴焉。一日玄沙上問訊雪峰。峰曰。",
    "X85n1590_002:0129a11": "此間有箇老鼠子。今在浴室裏。沙曰。待與和尚勘過。",
    "X85n1590_002:0129a12": "言訖到浴室。遇師打水。沙曰。相看上座。師曰。已相見",
    "X85n1590_002:0129a13": "了。沙曰。甚麼劫中曾相見。師曰。瞌睡作麼。沙却入方",
    "X85n1590_002:0129a14": "丈白雪峰曰。已勘破了。峰曰。作麼生勘伊。沙舉前話。",
    "X85n1590_002:0129a15": "峰曰。汝著賊也。鼓山問師。父母未生時鼻孔在甚麼",
    "X85n1590_002:0129a16": "處。師曰。老兄先道。山曰。如今生也。汝道在甚麼處。師",
    "X85n1590_002:0129a17": "不肯。山却問。作麼生。師曰。將手中扇子來。山與扇子",
    "X85n1590_002:0129a18": "再徵前話。師搖扇不對。山罔測。乃毆師一拳。鼓山赴",
    "X85n1590_002:0129a19": "大王請。雪峰門送。回至法堂。乃曰。一隻聖箭。直射九",
    "X85n1590_002:0129a20": "重城裏去也。師曰。是伊未在。峰曰。渠是徹底人。師曰。",
    "X85n1590_002:0129a21": "若不信。待某甲去勘過。遂趂至中路便問。師兄向甚",
    "X85n1590_002:0129a22": "麼處去。山曰。九重城裏去。師曰。忽遇三軍圍繞時如",
    "X85n1590_002:0129a23": "何。山曰。他家自有通霄路。師曰。恁麼則離宮失殿去",
    "X85n1590_002:0129a24": "也。山曰。何處不稱尊。師拂袖便回。峰問如何。師曰。好",
    "X85n1590_002:0129b01": "隻聖箭。中路折却了也。遂舉前話。峰乃曰。奴渠語在。",
    "X85n1590_002:0129b02": "師曰。者老凍膿。猶有鄉情在。師在庫前立。有僧問。如",
    "X85n1590_002:0129b03": "何是觸目菩提。師踢狗子作聲走。僧無對。師曰。小狗",
    "X85n1590_002:0129b04": "子不消一踢。保福簽瓜次。師至。福曰。道得與汝瓜喫。",
    "X85n1590_002:0129b05": "師曰。把將來。福度與一片。師接得便去。師不出世。諸",
    "X85n1590_002:0129b06": "方目為太原孚上座。後歸維揚。陳尚書留在宅供養。",
    "X85n1590_002:0129b07": "一日謂尚書曰。來日講一遍大涅槃經。報答尚書。書",
    "X85n1590_002:0129b08": "致齋茶畢。師遂陞座良久揮尺一下曰。如是我聞。乃",
    "X85n1590_002:0129b09": "召尚書。書應諾。師曰。一時拂在。便乃脫去。",
    "X85n1590_002:0129b10": "福州鼓山神晏興聖國師大梁李氏子。幼惡葷羶。樂",
    "X85n1590_002:0129b11": "聞鐘梵。年十二造雪嶺。朗然符契。一日參雪峰。峰知",
    "X85n1590_002:0129b12": "其緣熟。忽起搊住曰。是甚麼。師釋然了悟。亦忘其了",
    "X85n1590_002:0129b13": "心。唯舉手搖曳而已。峰曰。子作道理邪。師曰。何道理",
    "X85n1590_002:0129b14": "之有。峰審其懸解。撫而印之。後閩帥常詢法要。創鼓",
    "X85n1590_002:0129b15": "山禪苑。請舉揚宗旨。上堂。良久曰。南泉在日。亦有人",
    "X85n1590_002:0129b16": "舉。要且不識南泉。即今莫有識南泉者麼。試出來對",
    "X85n1590_002:0129b17": "眾驗看。時有僧出。禮拜纔起。師曰。作麼生。僧近前曰。",
    "X85n1590_002:0129b18": "咨和尚。師曰。不才請退。乃曰。經有經師。論有論師。律",
    "X85n1590_002:0129b19": "有律師。各有人傳持。且佛法是建立教。禪道乃止啼",
    "X85n1590_002:0129b20": "之說。他諸聖出興。葢為人心不等。巧開方便。遂有多",
    "X85n1590_002:0129b21": "門。受病不同。處方還異。在有破有。居空叱空。二患既",
    "X85n1590_002:0129b22": "除。中道須遣。鼓山所以道。句不當機。言非展事。承言",
    "X85n1590_002:0129b23": "者喪。滯句者迷。不唱言前。寧談句後。直至釋迦掩室。",
    "X85n1590_002:0129b24": "淨名杜口。大士梁時童子。當日一問二問三問。盡有",
    "X85n1590_002:0129c01": "人了也。諸仁者。合作麼生。時有僧出禮拜。師曰。高聲",
    "X85n1590_002:0129c02": "問。曰學人咨和尚。師喝曰出去。曰己事未明。以何為",
    "X85n1590_002:0129c03": "驗。師抗聲曰。你未聞那。其僧再問。師曰。一點隨流食",
    "X85n1590_002:0129c04": "咸不重。問如何是包盡乾坤底句。師曰。近前來。僧近",
    "X85n1590_002:0129c05": "前。師曰。鈍置殺人。",
    "X85n1590_002:0129c06": "大鑒下第八世",
    "X85n1590_002:0129c07": "青峰楚法嗣",
    "X85n1590_002:0129c08": "西川霛龕禪師僧問。如何是諸佛出身處。師曰。出處",
    "X85n1590_002:0129c09": "非干佛。春來艸自青。問碌碌地時如何。師曰。試進一",
    "X85n1590_002:0129c10": "步看。",
    "X85n1590_002:0129c11": "益州淨眾寺歸信禪師僧問。蓮華未出水時如何。師",
    "X85n1590_002:0129c12": "曰。菡萏滿池流。曰出水後如何。師曰。葉落不知秋。問",
    "X85n1590_002:0129c13": "不假浮囊便登巨海時如何。師曰。紅觜飛超三界外。",
    "X85n1590_002:0129c14": "綠毛也解道煎茶。問如何是自在底人。師曰。劍樹霜",
    "X85n1590_002:0129c15": "林去便行。曰如何是不自在底人。師曰。釋迦在闍黎",
    "X85n1590_002:0129c16": "後。",
    "X85n1590_002:0129c17": "玄泉彥法嗣",
    "X85n1590_002:0129c18": "懷州玄泉二世和尚僧問。辭窮理盡時如何。師曰。不",
    "X85n1590_002:0129c19": "入理豈同盡。問玅有玄珠。如何取得。師曰。不似摩尼",
    "X85n1590_002:0129c20": "絕影豔。碧眼胡人豈能見。曰有口道不得時如何。師",
    "X85n1590_002:0129c21": "曰。三寸不能齊鼓韻。瘂人解唱木人歌。",
    "X85n1590_002:0129c22": "羅山閑法嗣",
    "X85n1590_002:0129c23": "西川定慧禪師初參羅山。山問。甚麼處來。師曰。遠離",
    "X85n1590_002:0129c24": "西蜀。近發開元。却近前問。即今事作麼生。山揖曰。喫",
    "X85n1590_002:0130a01": "茶去。師擬議。山曰。秋氣稍熱去。師出至法堂歎曰。我",
    "X85n1590_002:0130a02": "在西蜀。峩眉山脚下。拾得一隻蓬蒿箭。擬撥亂天下。",
    "X85n1590_002:0130a03": "今日打羅山寨。弓折箭盡也休休。乃下參眾。山來日",
    "X85n1590_002:0130a04": "上堂。師出問。豁開戶牗。當軒者誰。山便喝。師無語。山",
    "X85n1590_002:0130a05": "曰。毛羽未備。且去。師因而摳衣。久承印記。後謁台州",
    "X85n1590_002:0130a06": "勝光。光坐次。師直入身邊叉手而立。光問。甚處來。師",
    "X85n1590_002:0130a07": "曰。猶待答話在。便出。光拈拂子趂至僧堂前見師。乃",
    "X85n1590_002:0130a08": "提起拂子曰。闍黎喚者箇作甚麼。師曰。敢死喘氣。光",
    "X85n1590_002:0130a09": "低頭歸方丈。",
    "X85n1590_002:0130a10": "灌州霛巖和尚僧問。如何是道中寶。師曰。地傾東南。",
    "X85n1590_002:0130a11": "天高西北。曰學人不會。師曰。落照機前異。師頌石鞏",
    "X85n1590_002:0130a12": "接三平曰。解擘當胷箭。因何祇半人。為從途路曉。所",
    "X85n1590_002:0130a13": "以不全身。",
    "X85n1590_002:0130a14": "芭蕉清法嗣",
    "X85n1590_002:0130a15": "彭州承天院辭確禪師僧問。學人有一隻箭。射即是",
    "X85n1590_002:0130a16": "不射即是。師曰。作麼生是闍黎箭。僧便喝。師曰。者箇",
    "X85n1590_002:0130a17": "是草箭子。曰如何是和尚箭。師曰。禁忘須屈指。禱祈",
    "X85n1590_002:0130a18": "便扣牙。問心隨萬境轉。阿那箇是轉萬境底心。師曰。",
    "X85n1590_002:0130a19": "嘉州大像古人擕。問眾罪如霜露。慧日能消除時如",
    "X85n1590_002:0130a20": "何。師曰。亭臺深夜雨。樓閣靜時鐘。曰為甚麼因緣會",
    "X85n1590_002:0130a21": "遇時。果報還自受。師曰。管筆能書。片舌解語。開堂日",
    "X85n1590_002:0130a22": "示眾。正令提綱。猶是揑窠造偽。佛法祇對。特地謾罵",
    "X85n1590_002:0130a23": "上流。問著即參差。答著即交互。大德擬向甚麼處下",
    "X85n1590_002:0130a24": "口。然則如是。事無一向。權柄在手。縱奪臨機。有疑請",
    "X85n1590_002:0130b01": "問。僧問。如何是第一義。師曰。羣峰穿海去。滴水下巖",
    "X85n1590_002:0130b02": "來。問師唱誰家曲。宗風嗣阿誰。師曰。道頭會尾。舉意",
    "X85n1590_002:0130b03": "知心。",
    "X85n1590_002:0130b04": "興元府牛頭山精禪師僧問。如何是古佛心。師曰。東",
    "X85n1590_002:0130b05": "海浮漚。曰如何領會。師曰。秤錘落井。問不居凡聖。是",
    "X85n1590_002:0130b06": "甚麼人。師曰。梁朝傅大士。曰此理如何。師曰。楚國孟",
    "X85n1590_002:0130b07": "甞君。",
    "X85n1590_002:0130b08": "益州覺城院信禪師僧問。如何是出身一路。師曰。三",
    "X85n1590_002:0130b09": "門前。曰如何領會。師曰。緊峭草鞋。",
    "X85n1590_002:0130b10": "雲門偃法嗣",
    "X85n1590_002:0130b11": "益州青城香林院澄遠禪師漢州綿竹人。師初時在",
    "X85n1590_002:0130b12": "眾日。普請鉏草次。有一僧曰。看俗家失火。師曰。那裏",
    "X85n1590_002:0130b13": "火。曰不見那。師曰不見。曰者瞎漢。是時一眾皆言遠",
    "X85n1590_002:0130b14": "上座敗闕。後明教寬聞舉歎曰。須是我遠兄始得。住",
    "X85n1590_002:0130b15": "後僧問。美味醍醐。為甚麼變成毒藥。師曰。導江紙貴。",
    "X85n1590_002:0130b16": "問見色便見心時如何。師曰。適來甚麼處去來。曰心",
    "X85n1590_002:0130b17": "境俱忘時如何。師曰。開眼坐睡。問北斗裏藏身意旨",
    "X85n1590_002:0130b18": "如何。師曰。月似彎弓。少雨多風。問如何是諸佛心。師",
    "X85n1590_002:0130b19": "曰。清則始終清。曰如何領會。師曰。莫受人謾好。問如",
    "X85n1590_002:0130b20": "何是祖師西來意。師曰。踏步者誰。問如何是和尚玅",
    "X85n1590_002:0130b21": "藥。師曰。不離眾味。曰喫者如何。師曰。唼啗看。問如何",
    "X85n1590_002:0130b22": "是室內一盌燈。師曰。三人證龜成鼈。問如何是衲衣",
    "X85n1590_002:0130b23": "下事。師曰。臘月火燒山。問大眾雲集。請師施設。師曰。",
    "X85n1590_002:0130b24": "三不待兩。問如何是學人時中事。師曰恰恰。問如何",
    "X85n1590_002:0130c01": "是玄。師曰。今日來明日去。曰如何是玄中玄。師曰。長",
    "X85n1590_002:0130c02": "連牀上。問如何是香林一脈泉。師曰。念無間斷。曰飲",
    "X85n1590_002:0130c03": "者如何。師曰。隨方斗秤。問如何是衲僧正眼。師曰。不",
    "X85n1590_002:0130c04": "分別。曰照用事如何。師曰。行路人失脚。問萬機俱泯",
    "X85n1590_002:0130c05": "迹。方識本來人時如何。師曰。清機自顯。曰恁麼則不",
    "X85n1590_002:0130c06": "別人。師曰。方見本來人。問魚遊陸地時如何。師曰。發",
    "X85n1590_002:0130c07": "言必有後救。曰却下碧潭時如何。師曰。頭重尾輕。問",
    "X85n1590_002:0130c08": "但有言句盡是賓。如何是主。師曰。長安城裏。曰如何",
    "X85n1590_002:0130c09": "領會。師曰。千家萬戶。問如何是西來的的意。師曰。坐",
    "X85n1590_002:0130c10": "久成勞。曰便回轉時如何。師曰。隋落深坑。問如何是",
    "X85n1590_002:0130c11": "無縫墖。師曰。合掌當胸。曰如何是墖中人。師曰露也。",
    "X85n1590_002:0130c12": "問教法未來時如何。師曰。閻羅天子。曰來後如何。師",
    "X85n1590_002:0130c13": "曰。大宋國裏。問一子出家九族解脫。目連為甚麼母",
    "X85n1590_002:0130c14": "入地獄。師曰確。問如何是平常心。師曰。早朝不審。晚",
    "X85n1590_002:0130c15": "後珍重。上堂。是汝諸人。盡是擔鉢囊向外行脚。還識",
    "X85n1590_002:0130c16": "得性也未。若識得。試出來道看。若識不得。祇是被人",
    "X85n1590_002:0130c17": "熱謾將去。且問汝諸人。是汝參學日久用心。掃地煎",
    "X85n1590_002:0130c18": "茶遊山翫水。汝且訂訂。喚甚麼作自性。諸人且道。始",
    "X85n1590_002:0130c19": "終不變不異。無高無下。無好無醜。不生不滅。究竟歸",
    "X85n1590_002:0130c20": "於何處。諸人還知得下落所在也未。若於者裏知得",
    "X85n1590_002:0130c21": "所在。是諸佛解脫法門。悟道見性。始終不疑不慮。一",
    "X85n1590_002:0130c22": "任橫行。一切人不奈汝何。出言吐氣實有來處。如人",
    "X85n1590_002:0130c23": "買田。須是收得元本契書。若不得他元本契書。終是",
    "X85n1590_002:0130c24": "不穩。遮莫經官判狀。亦是不得。其奈不收得元本契",
    "X85n1590_002:0131a01": "書。終是被人奪却。汝等諸人參禪學道亦復如是。還",
    "X85n1590_002:0131a02": "有人收得元本契書麼。試拈出看。汝且喚甚麼作元",
    "X85n1590_002:0131a03": "本契書。諸人試道看。若是靈利底。纔聞與麼說著。便",
    "X85n1590_002:0131a04": "知去處。若不知去處。向外邊學得千般巧玅記持解",
    "X85n1590_002:0131a05": "會。口似傾河。終不究竟。與汝自己天地差殊。且去衣",
    "X85n1590_002:0131a06": "鉢下體當尋覓看。若有箇見處。上來者裏道看。老僧",
    "X85n1590_002:0131a07": "與汝證明。若覓不得。且依行隊去。將示寂。辭知府宋",
    "X85n1590_002:0131a08": "公璫曰。老僧行脚去。通判曰。者僧風狂。八十歲行脚",
    "X85n1590_002:0131a09": "去那裏。宋曰。大善知識去住自由。師謂眾曰。老僧四",
    "X85n1590_002:0131a10": "十年。方打成一片。言訖而逝。墖于本山。",
    "X85n1590_002:0131a11": "饒州薦福承古禪師操行高潔。稟性虗明。參大光敬",
    "X85n1590_002:0131a12": "玄禪師。乃曰。祇是箇艸裏漢。遂參福嚴雅和尚。又曰。",
    "X85n1590_002:0131a13": "祇是箇脫灑衲僧。由是終日默然。深究先德洪規。一",
    "X85n1590_002:0131a14": "日覧雲門語。忽然發悟。自此韜藏不求名聞。棲止雲",
    "X85n1590_002:0131a15": "居弘覺禪師墖所。四方學者奔湊。因稱古墖主也。景",
    "X85n1590_002:0131a16": "祐四年。范公仲淹出守鄱陽。聞師道德。請居薦福。開",
    "X85n1590_002:0131a17": "闡宗風。僧問。大善知識將何為人。師曰莫。曰恁麼則",
    "X85n1590_002:0131a18": "有問有答去也。師曰莫。問青青翠竹盡是真如。鬱鬱",
    "X85n1590_002:0131a19": "黃花無非般若。如何是般若。師曰。黃泉無老少。曰春",
    "X85n1590_002:0131a20": "來草自青。師曰。聲名不朽。曰若然者。碧眼胡僧也皺",
    "X85n1590_002:0131a21": "眉。師曰。退後三步。僧曰苦。師乃吽吽。問臨濟舉拂。學",
    "X85n1590_002:0131a22": "人舉拳。是同是別。師曰。訛言亂眾。曰恁麼則依令而",
    "X85n1590_002:0131a23": "行也。師曰。天涯海角。問一喝分賓主。照用一時行。此",
    "X85n1590_002:0131a24": "意如何。師曰。乾柴溼茭。僧便喝。師曰。紅燄炎天。上堂。",
    "X85n1590_002:0131b01": "夫出家者。為無為法。無為法中。無利益無功德。近來",
    "X85n1590_002:0131b02": "出家人。貪著福慧。與道全乖。若為福慧。須至明心。若",
    "X85n1590_002:0131b03": "要達道。無汝用心處。所以常勸諸人。莫學佛法。但自",
    "X85n1590_002:0131b04": "休心。利根者畫時解脫。鈍根者或三五年。遠不過十",
    "X85n1590_002:0131b05": "年。若不悟去。老僧與你入拔舌地獄。參。",
    "X85n1590_002:0131b06": "韶州雙峰竟欽禪師益州人也。開堂日。雲門和尚躬",
    "X85n1590_002:0131b07": "臨證明。僧問。如何是佛法大意。師曰。日出方知天下",
    "X85n1590_002:0131b08": "朗。無油那點佛前燈。問如何是雙峰境。師曰。夜聽水",
    "X85n1590_002:0131b09": "流庵後竹。晝看雲起面前山。問如何是和尚為人一",
    "X85n1590_002:0131b10": "句。師曰。因風吹火。上堂。進一步則迷理。退一步則失",
    "X85n1590_002:0131b11": "事。饒你一向兀然去。又同無情。僧問。如何是不同無",
    "X85n1590_002:0131b12": "情去。師曰。動轉施為。曰如何得不迷理失事去。師曰。",
    "X85n1590_002:0131b13": "進一步退一步。僧作禮。師曰。向來有人恁麼會。老僧",
    "X85n1590_002:0131b14": "不肯伊。曰請師直指。師便打出。問如何是正法眼。師",
    "X85n1590_002:0131b15": "曰。山河大地。問如何是法王劍。師曰。鉛刀徒逞。不若",
    "X85n1590_002:0131b16": "龍泉。曰用者如何。師曰。藏鋒猶不許。露刃更何堪。問",
    "X85n1590_002:0131b17": "賓頭盧應供四天下。還得徧也無。師曰。如月入水。問",
    "X85n1590_002:0131b18": "如何是用而不雜。師曰。明月臺前垂玉露。水晶殿裏",
    "X85n1590_002:0131b19": "璨真珠。有行者問。某甲遇賊來時。若殺即違佛教。不",
    "X85n1590_002:0131b20": "殺又違王敕。未審師意如何。師曰。官不容針。私通車",
    "X85n1590_002:0131b21": "馬。廣主甞親問法要。錫慧真廣悟號。將示寂。告門人",
    "X85n1590_002:0131b22": "曰。吾不久去世。汝可就山頂預修墳墖。洎工畢以聞。",
    "X85n1590_002:0131b23": "師曰。後日子時行矣。及期。會雲門爽和尚等七人夜",
    "X85n1590_002:0131b24": "話。侍者報三更也。師索香焚之。合掌而逝。",
    "X85n1590_002:0131c01": "西川青城大面山乘禪師僧問。如何是相輪峰。師曰。",
    "X85n1590_002:0131c02": "直聳煙嵐際。曰向上事如何。師曰。入地三尺五。問如",
    "X85n1590_002:0131c03": "何是佛法大意。師曰。興義門前鼕鼕鼓。曰學人不會。",
    "X85n1590_002:0131c04": "師曰。朝打三千。暮打八百。",
    "X85n1590_002:0131c06": "錦江禪燈卷第二"
}