{
    "T32n1660_003:0525c09": "菩提資糧論卷第三",
    "T32n1660_003:0525c11": "聖者龍樹本　比丘自在釋",
    "T32n1660_003:0525c12": "大隋南印度三藏達磨笈多譯",
    "T32n1660_003:0525c13": "　復有餘師意　　諸覺資糧者",
    "T32n1660_003:0525c14": "　實捨及寂智　　四處之所攝",
    "T32n1660_003:0525c15": "又一論師作是念。一切菩提資糧皆實處捨",
    "T32n1660_003:0525c16": "處寂處智處所攝。實者不虛誑相。實即是戒。",
    "T32n1660_003:0525c17": "是故實為尸羅波羅蜜。捨即布施。是故捨處",
    "T32n1660_003:0525c18": "為陀那波羅蜜。寂者即心不濁。若心不濁。",
    "T32n1660_003:0525c19": "愛不愛事所不能動是故寂處為羼提波羅蜜",
    "T32n1660_003:0525c20": "及禪那波羅蜜。智處還為般若波羅蜜毘梨",
    "T32n1660_003:0525c21": "耶波羅蜜。遍入諸處以無精進。則於諸處無",
    "T32n1660_003:0525c22": "所成就。是故毘梨耶波羅蜜成就諸事。是故",
    "T32n1660_003:0525c23": "一切資糧皆入四處。問如經說。以慈資糧得",
    "T32n1660_003:0525c24": "無礙心。以捨資糧得斷憎愛。於中慈悲有何",
    "T32n1660_003:0525c25": "差別。答。",
    "T32n1660_003:0525c26": "　大悲徹骨髓　　為諸眾生依",
    "T32n1660_003:0525c27": "　如父於一子　　慈則遍一切",
    "T32n1660_003:0525c28": "若入生死嶮道。墮地獄畜生餓鬼諸趣。在惡",
    "T32n1660_003:0525c29": "邪見網。覆愚癡稠林。行邪徑非道。猶如盲",
    "T32n1660_003:0526a01": "闇。非出離中見為出離。為老病死憂悲苦惱",
    "T32n1660_003:0526a02": "諸賊執持。入魔意稠林。去佛意遠者。菩薩",
    "T32n1660_003:0526a03": "大悲。穿於自身皮肉及筋。徹至骨髓。為諸",
    "T32n1660_003:0526a04": "眾生而作依處。令此眾生得度如是生死曠",
    "T32n1660_003:0526a05": "野險難惡路。置於一切智城無畏之宮。譬如",
    "T32n1660_003:0526a06": "長者唯一福子而遭病苦。愛徹皮肉入於骨",
    "T32n1660_003:0526a07": "髓。但念何時得其病愈。悲亦如是。唯於苦",
    "T32n1660_003:0526a08": "眾生中起。慈者遍於一切眾生中起。又復慈",
    "T32n1660_003:0526a09": "故於諸眾生得無礙心。悲故於生死中無有",
    "T32n1660_003:0526a10": "疲厭。又慈於善人中生。悲於不善人中生。又",
    "T32n1660_003:0526a11": "菩薩慈增長故不著己樂。則生大慈。悲增長",
    "T32n1660_003:0526a12": "故捨諸支節及命。則生大悲。",
    "T32n1660_003:0526a13": "　若念佛功德　　及聞佛神變",
    "T32n1660_003:0526a14": "　愛喜而受淨　　此名為大喜",
    "T32n1660_003:0526a15": "若念佛功德者。於中何者是佛功德。謂諸佛",
    "T32n1660_003:0526a16": "世尊無量百千俱致劫中。聚集善根故。不護",
    "T32n1660_003:0526a17": "身口意業故。五種應知中斷疑故。四種答難",
    "T32n1660_003:0526a18": "中無失故。三十七助菩提法教授故。十二分",
    "T32n1660_003:0526a19": "緣生中因緣覺故。教九教故。四種住持具足",
    "T32n1660_003:0526a20": "故。得四無量故。滿足六波羅蜜故。說菩薩",
    "T32n1660_003:0526a21": "十地故。出世五眾成滿故。四無畏十力十八",
    "T32n1660_003:0526a22": "不共佛法具足故。無邊境界故。自心自在轉",
    "T32n1660_003:0526a23": "故。無厭足法故。得如金剛三摩地故。不虛說",
    "T32n1660_003:0526a24": "法故。無能壞法故。世間導師故。無能見頂故。",
    "T32n1660_003:0526a25": "無與等故。無能勝故。不可思法故。得大慈",
    "T32n1660_003:0526a26": "大悲大喜大捨故。百福相故。無量善根故。無",
    "T32n1660_003:0526a27": "邊功德故。無量功德故。無數功德故。不可分",
    "T32n1660_003:0526a28": "別功德故。希有功德故。不共功德故。如是等",
    "T32n1660_003:0526a29": "名。念佛諸功德。",
    "T32n1660_003:0526b01": "化諸眾生故。起神通變現。隨所應度眾生。隨",
    "T32n1660_003:0526b02": "眾生身。隨其形量長短寬狹。隨其色類種種",
    "T32n1660_003:0526b03": "差殊。隨其音聲清淨分別。諸佛世尊以種種",
    "T32n1660_003:0526b04": "希有神通。如其所行如其信欲。以彼彼方便",
    "T32n1660_003:0526b05": "差別神變。而教化之。聞此事已愛喜受淨。名",
    "T32n1660_003:0526b06": "為大喜。於中心勇名愛。愛心遍身名喜。喜",
    "T32n1660_003:0526b07": "心覺樂名受。於受樂時念正覺者大神通德。",
    "T32n1660_003:0526b08": "其心不濁名淨。彼心淨時喜意充滿名為大",
    "T32n1660_003:0526b09": "喜。彼登少分乘者。雖亦有喜。以不共故得",
    "T32n1660_003:0526b10": "大喜名。問菩薩應捨眾生。為不應捨。答。",
    "T32n1660_003:0526b11": "　菩薩於眾生　　不應得捨棄",
    "T32n1660_003:0526b12": "　當隨力所堪　　一切時攝受",
    "T32n1660_003:0526b13": "菩薩摩訶薩常念利樂諸眾生等。若為貪瞋",
    "T32n1660_003:0526b14": "癡所惱。登於慳悋破戒恚恨懈怠亂心惡智",
    "T32n1660_003:0526b15": "之道。入於異路。此等眾生所不應捨。於一切",
    "T32n1660_003:0526b16": "時說施戒修。隨力所能應當攝受。不應捨棄。",
    "T32n1660_003:0526b17": "　菩薩從初時　　應隨堪能力",
    "T32n1660_003:0526b18": "　方便化眾生　　令入於大乘",
    "T32n1660_003:0526b19": "此登大乘菩薩於眾生中。隨所堪能從初應",
    "T32n1660_003:0526b20": "作。如前方便波羅蜜中所說方便。應當精",
    "T32n1660_003:0526b21": "勤以諸方便教化眾生置此大乘。問何故菩",
    "T32n1660_003:0526b22": "薩但以大乘教化眾生。不以聲聞獨覺乘也。",
    "T32n1660_003:0526b23": "答。",
    "T32n1660_003:0526b24": "　化恒沙眾生　　令得羅漢果",
    "T32n1660_003:0526b25": "　化一入大乘　　此福德為上",
    "T32n1660_003:0526b26": "若教化恒河沙等眾生。得阿羅漢果。此大乘",
    "T32n1660_003:0526b27": "福。勝過彼聲聞等乘教化福。以種子無盡故。",
    "T32n1660_003:0526b28": "此所有種子。能為餘眾生等。作菩提心方便。",
    "T32n1660_003:0526b29": "亦以出生聲聞獨覺故。此福勝彼。此福勝者。",
    "T32n1660_003:0526c01": "大乘於聲聞獨覺乘為上故。又菩提心。有無",
    "T32n1660_003:0526c02": "量無數福德故。又由大乘。三寶種不斷故。是",
    "T32n1660_003:0526c03": "故欲求大福。應以大乘教化眾生。不以餘乘。",
    "T32n1660_003:0526c04": "問諸摩訶薩豈唯以大乘教化眾生。不以聲",
    "T32n1660_003:0526c05": "聞獨覺乘耶。答。",
    "T32n1660_003:0526c06": "　教以聲聞乘　　及獨覺乘者",
    "T32n1660_003:0526c07": "　以彼少力故　　不堪大乘化",
    "T32n1660_003:0526c08": "若中下意眾生。捨利他事闕於大悲。不堪以",
    "T32n1660_003:0526c09": "大乘化者。乃以聲聞獨覺乘。而化度之。問",
    "T32n1660_003:0526c10": "若有眾生。不可以三乘化者。於彼應捨為不",
    "T32n1660_003:0526c11": "捨也。答。",
    "T32n1660_003:0526c12": "　聲聞獨覺乘　　及以大乘中",
    "T32n1660_003:0526c13": "　不堪受化者　　應置於福處",
    "T32n1660_003:0526c14": "若有眾生。喜樂生死憎惡解脫。不堪以聲聞",
    "T32n1660_003:0526c15": "獨覺及大乘化者。應當教化置於梵乘四梵",
    "T32n1660_003:0526c16": "行中。若復不堪梵乘化者。應當教化置於天",
    "T32n1660_003:0526c17": "乘十善業道。及施等福事中。不應捨棄。問若",
    "T32n1660_003:0526c18": "有眾生喜樂世樂。於三福事無力能行。於彼",
    "T32n1660_003:0526c19": "人所當何所作。答。",
    "T32n1660_003:0526c20": "　若人不堪受　　天及解脫化",
    "T32n1660_003:0526c21": "　便以現世利　　如力應當攝",
    "T32n1660_003:0526c22": "若有眾生。專求欲樂不觀他世。趣向地獄餓",
    "T32n1660_003:0526c23": "鬼畜生。不可教化令生天解脫者。亦當愍彼",
    "T32n1660_003:0526c24": "智如小兒。如其所應現世攝受。隨己力能以",
    "T32n1660_003:0526c25": "施等攝之。愍而不捨。問若菩薩於此似小兒",
    "T32n1660_003:0526c26": "相諸眾生所。無有方便可得攝化。當於彼人",
    "T32n1660_003:0526c27": "應何所作。答。",
    "T32n1660_003:0526c28": "　菩薩於眾生　　無緣能教化",
    "T32n1660_003:0526c29": "　當起大慈悲　　不應便棄捨",
    "T32n1660_003:0527a01": "若菩薩於喜樂罪惡可愍眾生中。無有方便",
    "T32n1660_003:0527a02": "能行攝化。菩薩於彼當起子想興大慈悲。無",
    "T32n1660_003:0527a03": "有道理而得捨棄。問已說於眾生中應須攝",
    "T32n1660_003:0527a04": "受。未知攝受方便云何。答。",
    "T32n1660_003:0527a05": "　施攝及說法　　復聽聞說法",
    "T32n1660_003:0527a06": "　亦行利他事　　此為攝方便",
    "T32n1660_003:0527a07": "諸菩薩為攝受眾生故。或以布施為攝方便。",
    "T32n1660_003:0527a08": "或受他所施。或為他說法。或聽他說法。或行",
    "T32n1660_003:0527a09": "利他。或以愛語。或以同事。或說諸明處。或教",
    "T32n1660_003:0527a10": "以工巧。或示現作業。或令病者得愈。或救拔",
    "T32n1660_003:0527a11": "險難。如是等名為攝受眾生方便。當以此諸",
    "T32n1660_003:0527a12": "方便攝受眾生。不應棄捨。問以如是等攝受",
    "T32n1660_003:0527a13": "方便。攝眾生已成就何利。答。",
    "T32n1660_003:0527a14": "　所作益眾生　　不倦不放逸",
    "T32n1660_003:0527a15": "　起願為菩提　　利世即自利",
    "T32n1660_003:0527a16": "此中菩薩作願利益世間者。發如是意。凡利",
    "T32n1660_003:0527a17": "世間事我皆應作。立此誓已。於諸眾生所作",
    "T32n1660_003:0527a18": "事中。不應疲倦不應放逸。又當作念。若利",
    "T32n1660_003:0527a19": "世間即是自利。是故菩薩於利樂眾生因緣。",
    "T32n1660_003:0527a20": "不應棄捨。問已說菩薩常應利樂眾生。不應",
    "T32n1660_003:0527a21": "行捨。於諸法中為捨不捨。答。",
    "T32n1660_003:0527a22": "　入甚深法界　　滅離於分別",
    "T32n1660_003:0527a23": "　悉無有功用　　諸處自然捨",
    "T32n1660_003:0527a24": "法界者。即是緣生。是故先說。如來若出不出。",
    "T32n1660_003:0527a25": "此法界法性常住。所謂緣生。又如先說。阿",
    "T32n1660_003:0527a26": "難陀。緣生甚深證亦甚深。是故入此甚深法",
    "T32n1660_003:0527a27": "界菩薩。滅一切有無等二邊。攝取方便智已。",
    "T32n1660_003:0527a28": "即斷諸動念戲論分別。離諸取相。諸心意識",
    "T32n1660_003:0527a29": "行處皆不復行。乃至行佛行菩提行菩薩行",
    "T32n1660_003:0527b01": "涅槃處皆亦不行。則於諸法無復功用。於諸",
    "T32n1660_003:0527b02": "法中。得寂靜復寂靜心無分別心。是名第",
    "T32n1660_003:0527b03": "一義捨。此即菩薩無分別也。已說出世間捨。",
    "T32n1660_003:0527b04": "我今當說世間捨。",
    "T32n1660_003:0527b05": "　利名讚樂等　　四處皆不著",
    "T32n1660_003:0527b06": "　反上亦無礙　　此等名為捨",
    "T32n1660_003:0527b07": "於利養名聞讚歎安樂等中無所繫著。與此",
    "T32n1660_003:0527b08": "相反無利無名毀苦等中亦不退礙。捨離愛",
    "T32n1660_003:0527b09": "憎處中而住無復分別。此名第二說世間捨。",
    "T32n1660_003:0527b10": "問若菩薩於諸法中。作第一義捨者。為菩提",
    "T32n1660_003:0527b11": "故如然頭衣。如是勤行云何可得。答。",
    "T32n1660_003:0527b12": "　菩薩為菩提　　乃至未不退",
    "T32n1660_003:0527b13": "　譬如燃頭衣　　應作是勤行",
    "T32n1660_003:0527b14": "雖於諸法應如是捨。而菩薩決定修行如然",
    "T32n1660_003:0527b15": "頭衣。乃至未得不退轉菩提菩薩。為菩提故",
    "T32n1660_003:0527b16": "應當勤行。於中菩薩有五種不退菩提因緣",
    "T32n1660_003:0527b17": "應知。何者為五。如華聚等經中說。若聞具足",
    "T32n1660_003:0527b18": "大願諸菩薩及佛世尊名號故。若願生彼佛",
    "T32n1660_003:0527b19": "世尊國土故。是為二種因緣。受持及說般",
    "T32n1660_003:0527b20": "若波羅蜜等深經故。是為第三因緣。修習現",
    "T32n1660_003:0527b21": "前住等三摩提及隨喜得者故。是為第四因",
    "T32n1660_003:0527b22": "緣。此四因緣說未得忍菩薩不退轉。若此菩",
    "T32n1660_003:0527b23": "薩住菩薩不動地已得無生忍。說為究竟決",
    "T32n1660_003:0527b24": "定不退轉。問若此四種因緣中。隨以一因",
    "T32n1660_003:0527b25": "緣。菩薩得不退轉者。先說如然頭衣應當勤",
    "T32n1660_003:0527b26": "行。彼云何成。答。",
    "T32n1660_003:0527b27": "　然彼諸菩薩　　為求菩提時",
    "T32n1660_003:0527b28": "　精進不應息　　以荷重擔故",
    "T32n1660_003:0527b29": "雖復四因緣中隨一因緣菩薩皆得不退。而",
    "T32n1660_003:0527c01": "精進不應休息。由先作是言。我當令諸眾生",
    "T32n1660_003:0527c02": "皆得涅槃。以荷如是重擔故。於其中間精進",
    "T32n1660_003:0527c03": "不息。問何故於其中間精進不得休息。答。",
    "T32n1660_003:0527c04": "　未生大悲忍　　雖得不退轉",
    "T32n1660_003:0527c05": "　菩薩猶有死　　以起放逸故",
    "T32n1660_003:0527c06": "於四因緣中隨何因緣。得不退轉菩薩。彼未",
    "T32n1660_003:0527c07": "生大悲乃至未得無生忍。中間受業力死生",
    "T32n1660_003:0527c08": "者。由入放逸故。是以菩薩應當勤行如然頭",
    "T32n1660_003:0527c09": "衣。為得無生忍故。於其中間精進不息。",
    "T32n1660_003:0527c10": "問菩薩復有何死。答。",
    "T32n1660_003:0527c11": "　聲聞獨覺地　　若入便為死",
    "T32n1660_003:0527c12": "　以斷於菩薩　　諸所解知根",
    "T32n1660_003:0527c13": "如前所說四種因緣。隨何因緣得不退轉。此",
    "T32n1660_003:0527c14": "菩薩未有大悲未得忍。未過聲聞獨覺地。或",
    "T32n1660_003:0527c15": "以惡友力怖生死苦故。或受生中間故。或劫",
    "T32n1660_003:0527c16": "壞時間瞋嫌菩薩毀謗正法故。失菩提心。起",
    "T32n1660_003:0527c17": "聲聞獨覺地心已。或於聲聞解脫。若獨覺解",
    "T32n1660_003:0527c18": "脫作證。彼斷菩薩根。所謂大悲。是以諸菩薩",
    "T32n1660_003:0527c19": "及佛世尊。名為說解知死。問此應思量菩",
    "T32n1660_003:0527c20": "薩。為畏住泥犁。為畏墮聲聞獨覺地。答。",
    "T32n1660_003:0527c21": "　假使墮泥犁　　菩薩不生怖",
    "T32n1660_003:0527c22": "　聲聞獨覺地　　便為大恐怖",
    "T32n1660_003:0527c23": "菩薩設住泥犁。與無數百千苦俱。不比墮聲",
    "T32n1660_003:0527c24": "聞獨覺地怖畏。問何故如此。答。",
    "T32n1660_003:0527c25": "　非墮泥犁中　　畢竟障菩提",
    "T32n1660_003:0527c26": "　聲聞獨覺地　　則為畢竟障",
    "T32n1660_003:0527c27": "設入泥犁。於正覺道。不能作畢竟障礙。住泥",
    "T32n1660_003:0527c28": "犁時。乃至惡業盡邊。於菩提道暫為障礙。菩",
    "T32n1660_003:0527c29": "薩若墮聲聞獨覺地。則畢竟不生故。聲聞獨",
    "T32n1660_003:0528a01": "覺地。於正覺道乃為障礙。由是義故。菩薩入",
    "T32n1660_003:0528a02": "於泥犁。不比墮聲聞獨覺地怖畏。問其怖如",
    "T32n1660_003:0528a03": "何。答。",
    "T32n1660_003:0528a04": "　如說愛壽人　　怖畏於斬首",
    "T32n1660_003:0528a05": "　聲聞獨覺地　　應作如是怖",
    "T32n1660_003:0528a06": "經中佛世尊作如是說。如愛壽人怖畏斬首。",
    "T32n1660_003:0528a07": "菩薩欲求無上菩提。怖畏聲聞獨覺地。亦應",
    "T32n1660_003:0528a08": "如此。是故菩薩雖入泥犁。不比墮聲聞獨覺",
    "T32n1660_003:0528a09": "地怖畏。問已說未得無生忍諸菩薩障礙法。",
    "T32n1660_003:0528a10": "此菩薩云何得無生忍。答。",
    "T32n1660_003:0528a11": "　不生亦不滅　　非不生不滅",
    "T32n1660_003:0528a12": "　非俱不俱說　　空不空亦爾",
    "T32n1660_003:0528a13": "此中菩薩觀緣生時作是念。有緣生法但施",
    "T32n1660_003:0528a14": "設。如無生中有生。是故生者自體不成。自體",
    "T32n1660_003:0528a15": "不成故生則非有。如生自體非有。彼滅為二。",
    "T32n1660_003:0528a16": "二俱無體如生滅。彼不生不滅為二。亦二俱",
    "T32n1660_003:0528a17": "無體。彼生滅二種中。生不生滅不滅亦不",
    "T32n1660_003:0528a18": "有互相違故。空亦如是。如有者無自體故。彼",
    "T32n1660_003:0528a19": "不空及空不空亦爾。問若作是念。以緣生故",
    "T32n1660_003:0528a20": "諸法無自體者。何故復作是念。亦無有緣生",
    "T32n1660_003:0528a21": "法。答。",
    "T32n1660_003:0528a22": "　隨何所有法　　於中觀不動",
    "T32n1660_003:0528a23": "　彼是無生忍　　斷諸分別故",
    "T32n1660_003:0528a24": "如是菩薩如實觀緣生時。得離諸法自體見。",
    "T32n1660_003:0528a25": "離自體見故。即斷取法自體。得斷法自體時",
    "T32n1660_003:0528a26": "作是念。非無內外法。而無法自體。雖有緣生",
    "T32n1660_003:0528a27": "法。但如葦束幻夢。若法從緣生。彼自體不",
    "T32n1660_003:0528a28": "生。作是觀已。若沙門若波羅門。所不能動而",
    "T32n1660_003:0528a29": "不取證。彼以樂觀無生法。斷諸分別故。說名",
    "T32n1660_003:0528b01": "無生忍。此菩薩即住菩薩不動地。偈言。",
    "T32n1660_003:0528b02": "　既獲此忍已　　即時得授記",
    "T32n1660_003:0528b03": "　汝必當作佛　　便得不退轉",
    "T32n1660_003:0528b04": "得此無生忍故。即於得時非前非後。諸佛現",
    "T32n1660_003:0528b05": "前授記作佛。汝於來世。於爾所時某世界某",
    "T32n1660_003:0528b06": "劫中。當為某如來應正遍知。此名菩薩不退",
    "T32n1660_003:0528b07": "轉。問從住初地乃至七地諸菩薩。皆決定向",
    "T32n1660_003:0528b08": "三菩提。何故不說為不退轉。唯說住不動地",
    "T32n1660_003:0528b09": "菩薩。為不退轉。答。",
    "T32n1660_003:0528b10": "　已住不動諸菩薩　　得於法爾不退智",
    "T32n1660_003:0528b11": "　彼智二乘不能轉　　是故獨得不退名",
    "T32n1660_003:0528b12": "此謂所有信等出世間善根。諸聲聞獨覺乃",
    "T32n1660_003:0528b13": "至住第七地菩薩。不能障礙令其退轉。故名",
    "T32n1660_003:0528b14": "不退轉。非餘十種菩薩為三菩提於諸法中",
    "T32n1660_003:0528b15": "不退轉也。已說不退轉因緣。此中又得殊勝",
    "T32n1660_003:0528b16": "授記。大乘中說四種授記。謂未發菩提心",
    "T32n1660_003:0528b17": "授記共發菩提心授記。隱覆授記。現前授記。",
    "T32n1660_003:0528b18": "是為四種授記。於中未發菩提心授記者。其",
    "T32n1660_003:0528b19": "人利根具增上信。諸佛世尊以無礙佛眼觀",
    "T32n1660_003:0528b20": "已。而為授記。共發菩提心授記者。成熟善",
    "T32n1660_003:0528b21": "根種菩提種先已修習。其根猛利得增上行。",
    "T32n1660_003:0528b22": "但欲解脫諸眾生故。即發心時入不退轉。無",
    "T32n1660_003:0528b23": "墮落法離八不閑(謂八難也)。此人或聞自授記。於",
    "T32n1660_003:0528b24": "六波羅蜜不發精進。如其不聞更發精進為",
    "T32n1660_003:0528b25": "令不聞。欲使他人聞其授記。斷疑心故。佛",
    "T32n1660_003:0528b26": "以威神隱覆授記。若菩薩成熟出世五根。得",
    "T32n1660_003:0528b27": "無生忍。住菩薩不動地。彼即現前授記。是為",
    "T32n1660_003:0528b28": "四種授記。彼得無生忍菩薩已決定故。諸佛",
    "T32n1660_003:0528b29": "世尊現前授記。又別有密意授記。以為第五。",
    "T32n1660_003:0528c01": "如法華經說。",
    "T32n1660_003:0528c02": "　我等皆隨喜　　大仙密意語",
    "T32n1660_003:0528c03": "　如授記聖者　　無畏舍利弗",
    "T32n1660_003:0528c04": "　我等亦當得　　成佛世無上",
    "T32n1660_003:0528c05": "　復以密意語　　說無上正覺",
    "T32n1660_003:0528c06": "以何義故。說此別語授記。有論師說。為令未",
    "T32n1660_003:0528c07": "入決定聲聞乘者發菩提心故。又已發菩提",
    "T32n1660_003:0528c08": "心初業菩薩等。畏流轉苦。欲於聲聞涅槃取",
    "T32n1660_003:0528c09": "滅度者。為令牢固菩提心故。又有異佛土菩",
    "T32n1660_003:0528c10": "薩。於此聚集。授記時到。以相似名。為彼授記",
    "T32n1660_003:0528c11": "故。諸師如是分別別語授記。於中實義唯佛",
    "T32n1660_003:0528c12": "世尊。乃能知之。",
    "T32n1660_003:0528c13": "　菩薩乃至得　　諸佛現前住",
    "T32n1660_003:0528c14": "　牢固三摩提　　不應起放逸",
    "T32n1660_003:0528c15": "諸佛現前三摩提得已而住者。謂現在諸佛",
    "T32n1660_003:0528c16": "現其前住三摩提也。三摩提者。平等住故。",
    "T32n1660_003:0528c17": "菩薩乃至未得此三摩提。其間不應放逸。以",
    "T32n1660_003:0528c18": "未得三摩提。菩薩猶墮惡趣。未離不閑故。是",
    "T32n1660_003:0528c19": "故為得此三摩提。不應放逸。若得三摩提。彼",
    "T32n1660_003:0528c20": "諸怖畏皆得解脫。此三摩提有三種。謂色攀",
    "T32n1660_003:0528c21": "緣。法攀緣。無攀緣。於中若攀緣如來形色",
    "T32n1660_003:0528c22": "相好莊嚴身。而念佛者。是色攀緣三摩提。若",
    "T32n1660_003:0528c23": "復攀緣十名號身十力無畏不共佛法等無量",
    "T32n1660_003:0528c24": "色類佛之功德。而念佛者。是法攀緣三摩",
    "T32n1660_003:0528c25": "提。若復不攀緣色。不攀緣法。亦不作意念佛。",
    "T32n1660_003:0528c26": "亦無所得。遠離諸相空三摩提。此名無攀緣",
    "T32n1660_003:0528c27": "三摩提。於中初發心菩薩。得色攀緣三摩提。",
    "T32n1660_003:0528c28": "已入行者法攀緣。得無生忍者無攀緣。此等",
    "T32n1660_003:0528c29": "名得決定。自在故。",
    "T32n1660_003:0529a01": "　諸佛現前住　　牢固三摩提",
    "T32n1660_003:0529a02": "　此為菩薩父　　大悲忍為母",
    "T32n1660_003:0529a03": "此所說三種現。在佛現前住三摩提。攝諸菩",
    "T32n1660_003:0529a04": "薩功德及諸佛功德故。說名諸菩薩父。大悲",
    "T32n1660_003:0529a05": "者。於生死流轉中。不生疲倦故。又於聲聞獨",
    "T32n1660_003:0529a06": "覺地險岸。護令不墮故。說名為母。忍者。得忍",
    "T32n1660_003:0529a07": "菩薩。於諸流轉苦及諸惡眾生中。不厭流轉。",
    "T32n1660_003:0529a08": "不捨眾生及菩提。以不生厭。是故此忍又為",
    "T32n1660_003:0529a09": "諸菩薩母。更有別偈說。",
    "T32n1660_003:0529a10": "　智度以為母　　方便為父者",
    "T32n1660_003:0529a11": "　以生及持故　　說菩薩父母",
    "T32n1660_003:0529a12": "以般若波羅蜜生諸菩薩法故。佛說般若波",
    "T32n1660_003:0529a13": "羅蜜為菩薩母。諸菩薩法從般若波羅蜜生",
    "T32n1660_003:0529a14": "已。為巧方便所持。不令趣向聲聞獨覺地險",
    "T32n1660_003:0529a15": "岸。以是持菩提故。說巧方便為菩薩父。問菩",
    "T32n1660_003:0529a16": "薩以幾許福能得菩提。答。",
    "T32n1660_003:0529a17": "　少少積聚福　　不能得菩提",
    "T32n1660_003:0529a18": "　百須彌量福　　聚勝乃能得",
    "T32n1660_003:0529a19": "菩提者。謂一切智智。彼智與無應知等。應",
    "T32n1660_003:0529a20": "知與虛空等。虛空無邊故應知亦無邊。以有",
    "T32n1660_003:0529a21": "邊福不能得無邊智。是故少少積聚福。不能",
    "T32n1660_003:0529a22": "得菩提。云何得百須彌量福。聚集乃能得。",
    "T32n1660_003:0529a23": "菩提資糧論卷第三"
}