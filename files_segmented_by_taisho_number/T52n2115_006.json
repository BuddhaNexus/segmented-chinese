{
    "T52n2115_006:0672c13": "鐔津文集卷第六",
    "T52n2115_006:0672c15": "藤州鐔津東山沙門契嵩撰",
    "T52n2115_006:0672c16": "論原",
    "T52n2115_006:0672c17": "問兵問兵",
    "T52n2115_006:0672c18": "客以論兵問。而叟愀然曰。何是問之相屬",
    "T52n2115_006:0672c19": "也。叟野人也。安知兵乎。客曰。謂子其學兼",
    "T52n2115_006:0672c20": "儒。儒之道具於文武。兵也者武之效也。不知",
    "T52n2115_006:0672c21": "兵孰謂之道。曰道也者何真兵亦仁義而已",
    "T52n2115_006:0672c22": "矣。客不達且引去。叟介然謂席人曰。兵者刑",
    "T52n2115_006:0672c23": "也。發於仁而主於義也。發於仁。以仁而憫亂",
    "T52n2115_006:0672c24": "也。主於義。以義而止暴也。以義而止暴。故相",
    "T52n2115_006:0672c25": "正而不相亂。以仁而憫亂。故圖生而不圖殺。",
    "T52n2115_006:0672c26": "是故五帝之兵謂之正刑。三王之兵謂之義",
    "T52n2115_006:0672c27": "征。義征舉而天下莫不懷也。正刑行而天",
    "T52n2115_006:0672c28": "下莫不順也。炎帝之後不逞。而軒轅氏陳于",
    "T52n2115_006:0672c29": "涿鹿。兵未接而其人已服。共工氏封豕其民",
    "T52n2115_006:0673a01": "而顓帝伐之。亦未戰而遂服。湯東面而征西",
    "T52n2115_006:0673a02": "夷怨。南面而征北狄怨。曰奚為後我民望之",
    "T52n2115_006:0673a03": "若大旱之望雲霓也。紂為無道而武王征之。",
    "T52n2115_006:0673a04": "至于孟津不誥而諸侯會。紂有億兆夷人。不",
    "T52n2115_006:0673a05": "用於商而用於周。周衰而兵道一變。所謂仁",
    "T52n2115_006:0673a06": "義者遂妄矣。乃發於暴而至於詐。強國以兵",
    "T52n2115_006:0673a07": "橫。大國以兵驕。忿國以兵亂。貪國以兵侵。齊",
    "T52n2115_006:0673a08": "始勝於楚。而齊後負於晉。晉始勝齊。而晉復",
    "T52n2115_006:0673a09": "負於秦。迭興迭亡。類乎博塞之為玩。夫兵",
    "T52n2115_006:0673a10": "逆事也。無已則君子用之。是故聖人尚德而",
    "T52n2115_006:0673a11": "不尚兵。所以明兵者不可專造天下也。穀梁",
    "T52n2115_006:0673a12": "子曰。被甲嬰冑非所以興國也。則以誅暴亂",
    "T52n2115_006:0673a13": "也。文中子曰。亡國戰兵。󰊉國戰智。王國戰仁",
    "T52n2115_006:0673a14": "義。帝國戰德。皇國戰無為。聖王無以尚可以",
    "T52n2115_006:0673a15": "仁義為。故曰仁義而已矣。孤虛詐力之兵而",
    "T52n2115_006:0673a16": "君子不與。吾其與乎。席人咨嗟曰。未之聞也。",
    "T52n2115_006:0673a17": "羅拜而罷。",
    "T52n2115_006:0673a18": "評讓評讓",
    "T52n2115_006:0673a19": "世所謂讓者宜有輕重。而學者混一而論之。",
    "T52n2115_006:0673a20": "於禮無別則後世何以取法乎。若夫天子以",
    "T52n2115_006:0673a21": "其天下讓諸侯。以其國讓卿大夫。以爵位讓",
    "T52n2115_006:0673a22": "士庶。以名利讓。是皆有所以而讓之者也。",
    "T52n2115_006:0673a23": "其所以讓之得其正。則其禮可取也。所以讓",
    "T52n2115_006:0673a24": "之不得其正則其禮何所取乎。夫讓也有以",
    "T52n2115_006:0673a25": "時而讓者。有以義而讓者。有以名而讓者。有",
    "T52n2115_006:0673a26": "以勢而讓者。有以苟而讓者。以時讓者仁。以",
    "T52n2115_006:0673a27": "義讓者勸。以名讓者矯。以勢讓者窮。以苟讓",
    "T52n2115_006:0673a28": "者亂。魯之隱公其苟讓者也。漢之孝平其勢",
    "T52n2115_006:0673a29": "讓者也。吳季札曹子臧其名讓者也。伯夷其",
    "T52n2115_006:0673b01": "義讓者也。堯舜其時讓者也。堯之時大同其",
    "T52n2115_006:0673b02": "時可讓。故遜于賢而天下戴其仁也。故曰以",
    "T52n2115_006:0673b03": "時讓者。仁禹之世浸異其時。不可讓于人。故",
    "T52n2115_006:0673b04": "其子承之而天下亦戴其仁也。太伯伯夷以",
    "T52n2115_006:0673b05": "賢相推而其義可讓也。讓之足以勸百世。故",
    "T52n2115_006:0673b06": "曰以義讓者勸。季札子臧當列國相爭而父",
    "T52n2115_006:0673b07": "子交殘。乃以讓名奮所以矯激其時也。故曰",
    "T52n2115_006:0673b08": "以名讓者矯。漢之孝平迫于強臣之勢而其身",
    "T52n2115_006:0673b09": "窮因殆不能振。遂以其天下讓。故曰以勢讓",
    "T52n2115_006:0673b10": "者窮。魯之隱公不以正讓非其人而苟去之",
    "T52n2115_006:0673b11": "卒至乎淫亂。故曰以苟讓者亂。孟子曰。天與",
    "T52n2115_006:0673b12": "賢則與賢。天與子則與子。荀子曰。堯舜禪讓",
    "T52n2115_006:0673b13": "或作擅字。依荀子文也。此乃專擅意也。在理當作擅。與禪契是不然也。天子勢",
    "T52n2115_006:0673b14": "位至尊無敵於天下者。夫有誰與讓矣。楊子",
    "T52n2115_006:0673b15": "曰。允哲堯擅舜之重。則不輕於由矣。韓子曰。",
    "T52n2115_006:0673b16": "堯舜之傳賢也。欲天下得所也。然四子皆不",
    "T52n2115_006:0673b17": "達乎聖賢之時也。其言孰為詳乎。如堯非其",
    "T52n2115_006:0673b18": "時則豈肯以天下讓于他人乎。使禹得堯之",
    "T52n2115_006:0673b19": "時而天下豈及其子乎。所謂堯舜禹其奮於",
    "T52n2115_006:0673b20": "萬世之上者。正以其時而為之者也。堯舜禹",
    "T52n2115_006:0673b21": "其聖之時者也。嗚呼後世者其人自私甚乎。",
    "T52n2115_006:0673b22": "禹之時也而傳授者不能本。禹曰吾慕堯舜",
    "T52n2115_006:0673b23": "為之禪讓。是亦妄矣。其知時乎。",
    "T52n2115_006:0673b24": "問󰊉問󰊉",
    "T52n2115_006:0673b25": "問者曰。君子稱王或不稱󰊉。謂󰊉執權。謂王",
    "T52n2115_006:0673b26": "修信也。而󰊉孰謂無信邪。固疑其道也。幸吾",
    "T52n2115_006:0673b27": "子辯之。使桓文之事皆悉也。曰王尚德󰊉尚",
    "T52n2115_006:0673b28": "功夫王有權。王者以權而行德也。󰊉有權。󰊉",
    "T52n2115_006:0673b29": "者以權而取功也。取功故其權未必不私也。",
    "T52n2115_006:0673c01": "行德故其權未必不公也。故公者為權而私",
    "T52n2115_006:0673c02": "者為詐也。王有信誠信也。󰊉有信假信也。假",
    "T52n2115_006:0673c03": "信故愈久而愈渝。誠信故愈久而愈信。齊桓",
    "T52n2115_006:0673c04": "公方會諸侯。自北杏抵幽十一主盟而諸侯",
    "T52n2115_006:0673c05": "皆順。其信存也。及城緣陵而諸侯皆散。其信",
    "T52n2115_006:0673c06": "渝也。晉文公其戰克楚踐土之盟。以功自高",
    "T52n2115_006:0673c07": "遂召天王。其章詐也。是故君子稱之。稱其當",
    "T52n2115_006:0673c08": "時之功也。不稱者或無者字惡其詐且不誠也。詩",
    "T52n2115_006:0673c09": "稱投我以木瓜報之以瓊琚。匪報也永以為",
    "T52n2115_006:0673c10": "好也。善罰之功也。子曰。管仲之器小哉。卑",
    "T52n2115_006:0673c11": "󰊉之道也。中古之󰊉。有異禮而無異道。後",
    "T52n2115_006:0673c12": "古之󰊉。有異道而無異禮。守職命而不擅征。",
    "T52n2115_006:0673c13": "不亦有異禮乎。信征伐而尚詐力。不亦有異",
    "T52n2115_006:0673c14": "道乎。故曰󰊉非古也。亂王政自桓文始也。今",
    "T52n2115_006:0673c15": "俗曰。󰊉道適變治者不可不用也。仲尼曰。管",
    "T52n2115_006:0673c16": "仲相桓公󰊉諸侯一匡天下。民到于今受其",
    "T52n2115_006:0673c17": "賜。微管仲吾其被髮左衽矣。我其舍諸。噫致",
    "T52n2115_006:0673c18": "合天下之猖狂詭譎。傳會于孫子吳起之說",
    "T52n2115_006:0673c19": "淫溺而不反者也。此誠愚者之言。烏足與知",
    "T52n2115_006:0673c20": "聖人之意邪。所謂適變者。蓋君子因事而正",
    "T52n2115_006:0673c21": "之以義者也。豈曰以智詐而變正道者也。春",
    "T52n2115_006:0673c22": "秋之譏變古正以諸侯用私而變公者也。夫",
    "T52n2115_006:0673c23": "至道之世不顯權。至德之世不懷功。懷功恐",
    "T52n2115_006:0673c24": "其人因功而競利也。顯權恐其人因權而生",
    "T52n2115_006:0673c25": "詐也。是故堯舜之化淳而文王之化讓。漢氏",
    "T52n2115_006:0673c26": "曰。吾家雜以王󰊉而治天下。暫厚而終薄。少",
    "T52n2115_006:0673c27": "讓而多諍。",
    "T52n2115_006:0673c28": "巽說巽說",
    "T52n2115_006:0673c29": "易曰。巽以行權何謂也。曰君子乘大順而舉",
    "T52n2115_006:0674a01": "其事者也。時不順雖堯舜未始為也。重巽順",
    "T52n2115_006:0674a02": "之至也。陽得位而中正當位也。剛正以用巽",
    "T52n2115_006:0674a03": "用之當也。故君子為之也。乘其順履其中效",
    "T52n2115_006:0674a04": "其用。其道莫不行也。其物莫不與也。然則時",
    "T52n2115_006:0674a05": "之順必大權。然後帥其正也。權之作必大人。",
    "T52n2115_006:0674a06": "然後理其變也。權也者適變之謂也。夫大人",
    "T52n2115_006:0674a07": "其變也。公小人其變也。私權也者治亂安危",
    "T52n2115_006:0674a08": "之所繫也。故權也不可以假人也。孔子曰。可",
    "T52n2115_006:0674a09": "與學未可與適道。可與適道未可與立。可與",
    "T52n2115_006:0674a10": "立未可與權。蓋慎之至也。至順者大有為之",
    "T52n2115_006:0674a11": "時也。位中正者君之位也。剛正則用巽天下",
    "T52n2115_006:0674a12": "之大權也。唯天子居其位行其權。以順其時",
    "T52n2115_006:0674a13": "也。用巽則以制其物也。用巽不可以示其民",
    "T52n2115_006:0674a14": "而使知之也。制莫之制則亂也。慎密則民不",
    "T52n2115_006:0674a15": "知其所以而姦不生也。故文言曰。同聲相應",
    "T52n2115_006:0674a16": "同氣相求。水流濕火就燥。雲從龍風從虎。聖",
    "T52n2115_006:0674a17": "人作而萬物睹。本乎天者親上本乎地者親",
    "T52n2115_006:0674a18": "下。則各從其類也。九二曰。巽在床下。蓋言卑",
    "T52n2115_006:0674a19": "而失其正也。不可以用巽也。用巽則物不與",
    "T52n2115_006:0674a20": "而且亂也。上九曰。巽在床下。喪其資斧其貞",
    "T52n2115_006:0674a21": "凶。蓋言過其時則用斷不可。是失其權也。",
    "T52n2115_006:0674a22": "九五曰。先庚三日後庚三日。蓋言慎其出號",
    "T52n2115_006:0674a23": "令也。故號令不可輕發而屢改也。是故用巽",
    "T52n2115_006:0674a24": "不宜在九二也。上九用巽固不可也用或作則或無固字",
    "T52n2115_006:0674a25": "九五其用巽者也。宜專乎號令者也。",
    "T52n2115_006:0674a26": "人文人文",
    "T52n2115_006:0674a27": "辯者曰。是世文隆天下其將成乎。其隆者文",
    "T52n2115_006:0674a28": "言也。而文言烏足以驗乎天下成邪。何文其",
    "T52n2115_006:0674a29": "可驗乎。曰必也人文也。易曰。觀乎人文而天",
    "T52n2115_006:0674b01": "下化成。斯之謂也。曰何謂人文乎。曰文武王",
    "T52n2115_006:0674b02": "之道也。文武相濟以賁人道。故曰人文也。文",
    "T52n2115_006:0674b03": "者德也。武者刑也。德以致大業。刑以扶盛德。",
    "T52n2115_006:0674b04": "德其至也。刑其次也。會文武者所以以文總",
    "T52n2115_006:0674b05": "之。故曰人文也。夫聖人以盛德教天下。而天",
    "T52n2115_006:0674b06": "下保其德也。示大刑所以約之也。既正則停",
    "T52n2115_006:0674b07": "刑而達德也。德也者待刑而輔之也。刑也",
    "T52n2115_006:0674b08": "者待德而忘之也忘或司字是故文武皆得則其政",
    "T52n2115_006:0674b09": "和而其民安。刑德皆敝則其政失而其民散。",
    "T52n2115_006:0674b10": "此君子所以見天下之成敗也。吾觀周文。文",
    "T52n2115_006:0674b11": "武至之也。宣其甚刑而平其德衰也。吾觀漢",
    "T52n2115_006:0674b12": "文。高文僅至也。惠其減德武其多兵也。吾觀",
    "T52n2115_006:0674b13": "唐文。文皇大正而小繆也。曰三代之道有質",
    "T52n2115_006:0674b14": "焉有文焉。曰文而亡質。王道其可盡乎。故曰",
    "T52n2115_006:0674b15": "質文者聖人之所以適變而救敝也。質文本",
    "T52n2115_006:0674b16": "正而末敝也。質如不敝何以文為。文如不正",
    "T52n2115_006:0674b17": "何以質為。故吾所謂文者。蓋言文治之正也。",
    "T52n2115_006:0674b18": "孔子曰。虞夏之質。殷周之文至矣。曰言文將",
    "T52n2115_006:0674b19": "無用乎。曰孰不用也。人文至焉。言文次焉。以",
    "T52n2115_006:0674b20": "言文而驗其人。人其廋哉。以人文而驗其世。",
    "T52n2115_006:0674b21": "世其廋哉。故人文者天下之道之所存也。言",
    "T52n2115_006:0674b22": "文者聖賢之志之所寓也。先天下而後聖賢",
    "T52n2115_006:0674b23": "者。聖賢發己矣。天下至公也。故公者至而己",
    "T52n2115_006:0674b24": "者次也。孰曰言文其無用乎。",
    "T52n2115_006:0674b25": "性德性德",
    "T52n2115_006:0674b26": "性生人者之自得者也。命生人者之得於天",
    "T52n2115_006:0674b27": "者也。德能正其生人者也。藝能資其生人者",
    "T52n2115_006:0674b28": "也。然性命有厚薄。而德藝有大小也。性命",
    "T52n2115_006:0674b29": "者生所雖得而未嘗全得其厚薄者也。德藝",
    "T52n2115_006:0674c01": "者人所宜能而未必全能其大小者也。古之",
    "T52n2115_006:0674c02": "人厚其性而薄其命有也。而古人不惑。古之",
    "T52n2115_006:0674c03": "人達於藝而窮於德有也。而古人不亂。故曰",
    "T52n2115_006:0674c04": "聖賢無全德。君子無全能。有其內而無其外。",
    "T52n2115_006:0674c05": "聖賢之所以無全德也。能於德而不能於藝。",
    "T52n2115_006:0674c06": "君子之所以無全能也。德上也藝下也。君子",
    "T52n2115_006:0674c07": "修其上而正其下也。故其不必工於百工而",
    "T52n2115_006:0674c08": "尊於百工也。性內也命外也。聖賢正其性而",
    "T52n2115_006:0674c09": "任其命。故其窮之不憂。而通之不疑也伊尹",
    "T52n2115_006:0674c10": "古之賢人也。方耕于莘佃。佃之耕夫以其能",
    "T52n2115_006:0674c11": "尚之。而伊尹不敢與之校。呂望古之賢人也。",
    "T52n2115_006:0674c12": "方漁于棘津。津之漁人以其能尚之。而呂望",
    "T52n2115_006:0674c13": "不敢與之校。迨乎二子德顯于商周也。而天",
    "T52n2115_006:0674c14": "下百姓由之正矣。孔子古之聖人也。方力聘",
    "T52n2115_006:0674c15": "之秋猶一旅人而不暇息也。方時命大謬而",
    "T52n2115_006:0674c16": "亂物物焉不失其道也。顏子子思原憲孟軻",
    "T52n2115_006:0674c17": "古之賢人也。窮於幽閻委巷樂然將終其身。",
    "T52n2115_006:0674c18": "而眾子也不易其樂。夫德也者。總仁義忠孝",
    "T52n2115_006:0674c19": "之謂也。性也者。原道德思慮之謂也。仁義忠",
    "T52n2115_006:0674c20": "孝修而足以推於人矣。君子之學。學其正也。",
    "T52n2115_006:0674c21": "何必多乎。道德思慮明。而足以安其生矣。聖",
    "T52n2115_006:0674c22": "賢之盡。盡其生也。何必皆乎。是故聖賢之世。",
    "T52n2115_006:0674c23": "而占相卜祝者無所張其巧也。君子之前。而",
    "T52n2115_006:0674c24": "孫吳申商者無所夸其法也。夏人之學曰教。",
    "T52n2115_006:0674c25": "殷人之學曰序。周人之學曰庠。夫三代之學",
    "T52n2115_006:0674c26": "皆所以詔人而學於德也。德義者學之本也。",
    "T52n2115_006:0674c27": "文藝者學之末也。三代之盛其教天下所以",
    "T52n2115_006:0674c28": "學其本也。三代之敝其教天下所以學其末",
    "T52n2115_006:0674c29": "也。學末故天下皆偽也。學本故天下皆厚也。",
    "T52n2115_006:0675a01": "是故君子貴其敦本也。聖賢貴其盡理也。古",
    "T52n2115_006:0675a02": "人有言曰。晉楚之富不可及也。彼以其富我",
    "T52n2115_006:0675a03": "以吾仁。彼以其爵我以吾義。吾何慊哉。古人",
    "T52n2115_006:0675a04": "有言。樂天知命吾何憂乎。窮理盡性吾何疑",
    "T52n2115_006:0675a05": "乎。",
    "T52n2115_006:0675a06": "存心存心",
    "T52n2115_006:0675a07": "教人者正其所存。能教也。存心者省其所感。",
    "T52n2115_006:0675a08": "能存也。存心乎善則善類應之。存心乎惡則",
    "T52n2115_006:0675a09": "惡類應之。心其非定象也。在其所存者也。應",
    "T52n2115_006:0675a10": "之非定名也。在其所感者也。其所感苟存而",
    "T52n2115_006:0675a11": "應之。豈不速乎而感應之數未始跌也。吾嘗",
    "T52n2115_006:0675a12": "驗之。其人聞其為心始善而人鮮不愛之也。",
    "T52n2115_006:0675a13": "聞其為心始惡而人鮮不惡之也。雖喜怒未",
    "T52n2115_006:0675a14": "出其己而彼之愛惡已來。故存心者必慎其",
    "T52n2115_006:0675a15": "所以感之者也。而辯人者必觀其所以應之",
    "T52n2115_006:0675a16": "者也。是以聖人感人心而天下和平。故曰。觀",
    "T52n2115_006:0675a17": "其所感。而天地萬物之情可見矣。有人于此",
    "T52n2115_006:0675a18": "曰。人莫之知以惡心而欺人。迨惡積而禍至。",
    "T52n2115_006:0675a19": "孰曰心不可知乎。有人于此曰。心不可欺。以",
    "T52n2115_006:0675a20": "善心而待人。迨善積而福至。孰曰人可欺乎。",
    "T52n2115_006:0675a21": "故曰。禍福與善惡相交也。嗚呼人無全信久",
    "T52n2115_006:0675a22": "矣哉。信其所心而不信其所感也。夫天地至",
    "T52n2115_006:0675a23": "遠而誠感之通。性理至神而物感之滅。堯舜",
    "T52n2115_006:0675a24": "不家勸而天下厚。厚之感也。桀紂不人誘而",
    "T52n2115_006:0675a25": "天下偽。偽感之也。感應之謂其可忽乎。休徵",
    "T52n2115_006:0675a26": "者所以應。其善政之所感也。咎徵者所以應。",
    "T52n2115_006:0675a27": "其惡政之所感也。五福者善人所存。吉之驗",
    "T52n2115_006:0675a28": "也。六極者惡人所存。凶之驗也。天人相與未",
    "T52n2115_006:0675a29": "嘗睽也。吁豈天為之。人實召之。夫政者示天",
    "T52n2115_006:0675b01": "下之同之者也。萬民之所由也。政之善惡民",
    "T52n2115_006:0675b02": "所以而從之者也。故驗之雨暘燠寒風。五者",
    "T52n2115_006:0675b03": "示天下之同之者也。人者一身之自也。人之",
    "T52n2115_006:0675b04": "善惡。身所以而振之者也。驗之福極者。示一",
    "T52n2115_006:0675b05": "身之自之者也。方諸感月而水焉。陽燧感日",
    "T52n2115_006:0675b06": "而火焉。雲從龍也。風從虎也。南人發歌而",
    "T52n2115_006:0675b07": "此脫地名二字草舞。銅山始崩而景陽鐘響。此物之相",
    "T52n2115_006:0675b08": "感然也。人道以情感。故生生不窮。聖人以神",
    "T52n2115_006:0675b09": "感。故幽明一通。是故存心于賢而賢至。存心",
    "T52n2115_006:0675b10": "于不肖而不肖來。存心于親則其子孝。存心",
    "T52n2115_006:0675b11": "于學則其徒勸。所謂出乎爾反乎爾者。斯言",
    "T52n2115_006:0675b12": "近之。",
    "T52n2115_006:0675b13": "福解福解",
    "T52n2115_006:0675b14": "世之曰福。專利而言之者也。吾之曰福。專道",
    "T52n2115_006:0675b15": "而言之者也。利道故而判福為兩端焉。利福",
    "T52n2115_006:0675b16": "者嘗多有也。道福者嘗寡有也。多謂眾人也。",
    "T52n2115_006:0675b17": "寡謂聖賢也。故曰聖賢之福聖賢之所得也。",
    "T52n2115_006:0675b18": "眾人之福眾人之所得也。聖賢所得而聖賢樂",
    "T52n2115_006:0675b19": "之。眾人所得而眾人欲之。欲之故天下競利",
    "T52n2115_006:0675b20": "也。樂之故天下安性也。是故世之人。無樂之",
    "T52n2115_006:0675b21": "者。不為樂也。有欲之者。非為安也。得聖賢之",
    "T52n2115_006:0675b22": "得謂之重也。得眾人之得謂之輕也。重所重",
    "T52n2115_006:0675b23": "所以率天下敦道也。輕所輕所以教天下薄",
    "T52n2115_006:0675b24": "利也。齊侯楚子其富貴天下不逮也。及其以",
    "T52n2115_006:0675b25": "之與侯相爭相殺也。雖曰福之其實禍之。顏",
    "T52n2115_006:0675b26": "回原憲其貧賤天下之至也。及其樂道全德",
    "T52n2115_006:0675b27": "而後世慕其美名也。雖曰極之其實福之。今",
    "T52n2115_006:0675b28": "世俗視君子之樂然其身不振曰。福奚為聖",
    "T52n2115_006:0675b29": "賢邪。視高明之家恣勢充欲曰。唯福也將跋",
    "T52n2115_006:0675c01": "意而圖其富貴。是安福之謂乎。使天下之相",
    "T52n2115_006:0675c02": "率背道而趨利。斯言者之罪也。夫聖賢之福。",
    "T52n2115_006:0675c03": "福之本也。眾人之福。福之末也。修本以來末",
    "T52n2115_006:0675c04": "者古人有之。舜其是也。以末而行本者古人",
    "T52n2115_006:0675c05": "有之。周公其是也。猶吾先聖人曰道為福基。",
    "T52n2115_006:0675c06": "可以修行也矣。故君子有道而無富貴曰時",
    "T52n2115_006:0675c07": "也。而君子不慊。有富貴而無道曰忝也。君子",
    "T52n2115_006:0675c08": "恥之。富貴而有道。君子廣之也。後世舍聖賢",
    "T52n2115_006:0675c09": "而從眾人。不亦輕本而重末乎。本末顛倒則",
    "T52n2115_006:0675c10": "天孰與厚也哉。",
    "T52n2115_006:0675c11": "評隱評隱",
    "T52n2115_006:0675c12": "文王太伯其同道者哉。文王始之。事紂其隱",
    "T52n2115_006:0675c13": "德焉。泰伯終之。遜吳其隱名焉。君子之出處",
    "T52n2115_006:0675c14": "語默也。皆所以訓也。文王太伯之同道同其",
    "T52n2115_006:0675c15": "作訓也。故曰。世亂隱德世。治隱名。隱名者",
    "T52n2115_006:0675c16": "所以警其爭名者也。隱德者所以遠其害德",
    "T52n2115_006:0675c17": "者也。遠害者聖人之時也。警爭者聖人之化",
    "T52n2115_006:0675c18": "也。化以感人。其聖人之至德也。時以教人。其",
    "T52n2115_006:0675c19": "聖人之大義也。微大義則後世之君臣安得",
    "T52n2115_006:0675c20": "以其道全也。微至德則後世之昭穆安得以",
    "T52n2115_006:0675c21": "其禮序也。天地之道遠也。其生可見而其所",
    "T52n2115_006:0675c22": "以生不可見也。聖賢之道亦遠也。其為可見",
    "T52n2115_006:0675c23": "而其所以為不可見也。辯生曰。有許由者。輕",
    "T52n2115_006:0675c24": "天下而遯去。其義高而其事疑也。苟事誠而",
    "T52n2115_006:0675c25": "義博。亦可以媿其盜國者之心乎。曰若由者",
    "T52n2115_006:0675c26": "苟不為也。未若聖人之為不苟也。可為則為",
    "T52n2115_006:0675c27": "之也。不可為則不為之也。是故舜依乎中庸",
    "T52n2115_006:0675c28": "而隱也。可則行之否則已之舜哉至矣。不失",
    "T52n2115_006:0675c29": "其道也。一鄉之賢隱。則其鄉之禮可知也。一",
    "T52n2115_006:0676a01": "書之道隱。則其書之文可知也。故謂文。必",
    "T52n2115_006:0676a02": "工。文不工則失其道也。謂禮必修也。禮不修",
    "T52n2115_006:0676a03": "則失其賢也。是故一天下之治亂由賢人之",
    "T52n2115_006:0676a04": "隱見而所以章也。可不重乎。一賢人之動靜",
    "T52n2115_006:0676a05": "將天下之教化而所以勸也。可不慎乎。呂望",
    "T52n2115_006:0676a06": "東海之隱。稱隱也。伯夷西山之隱。憤隱也。顏",
    "T52n2115_006:0676a07": "回之隱。不須時不怨世。樂隱也。原憲之隱。不",
    "T52n2115_006:0676a08": "卑論以儕俗。驕隱也。四皓之隱。去以避亂。來",
    "T52n2115_006:0676a09": "以補政。達隱也。谷口鄭子真修隱也。成都嚴",
    "T52n2115_006:0676a10": "君平和隱也。曼倩隱於朝玩隱也。子雲隱於",
    "T52n2115_006:0676a11": "官苟隱也。孫思邈盧鴻一處不污道出不屈",
    "T52n2115_006:0676a12": "節。高隱也。張果之隱。詭隱也李泌者身朝而",
    "T52n2115_006:0676a13": "名野。接祿而尚君。假隱也。李脫名者身伏而達",
    "T52n2115_006:0676a14": "言。釣隱也。",
    "T52n2115_006:0676a15": "喻用喻用",
    "T52n2115_006:0676a16": "水固勝火。而善固勝惡也。苟用之不得其道。",
    "T52n2115_006:0676a17": "雖水火善惡亦不可得其勝矣。水之制火。必",
    "T52n2115_006:0676a18": "於火之方然而水可勝矣。善之制惡。必於惡",
    "T52n2115_006:0676a19": "之未形而善可勝矣。及其惡至乎不可掩。而",
    "T52n2115_006:0676a20": "欲推善以救惡。火至乎不可熄。而欲激水以",
    "T52n2115_006:0676a21": "沃火。其勢可勝之乎。君子小人者其善惡之",
    "T52n2115_006:0676a22": "所出者也。是故君子用則其政善。小人用則",
    "T52n2115_006:0676a23": "其政惡也。斯欲政善而專用小人。暨其惡熾",
    "T52n2115_006:0676a24": "至乎暴戾。上下欲君子而拯之也。是奚異乎",
    "T52n2115_006:0676a25": "激水而沃者邪。雖有彥聖之人如彼堯舜禹。",
    "T52n2115_006:0676a26": "吾知其無如之何也。故古之善用人者用君",
    "T52n2115_006:0676a27": "子必先而小人必後。君子先用。善得以而制",
    "T52n2115_006:0676a28": "惡也。小人後使。惡得以而遷善也。禮不容",
    "T52n2115_006:0676a29": "小人加乎君子。不使不肖高於其賢。所以隆",
    "T52n2115_006:0676b01": "善而沮惡也。詩云。我心匪石。不可轉也。我心",
    "T52n2115_006:0676b02": "匪席。不可卷也。威儀棣棣。不可選也。憂心悄",
    "T52n2115_006:0676b03": "悄。慍于群小。遇閔既多。受侮不少。靜言思",
    "T52n2115_006:0676b04": "之。寤辟有標。我心匪石。不可轉也者。君子有",
    "T52n2115_006:0676b05": "志可以與守也。威儀棣棣不可選也者。君子",
    "T52n2115_006:0676b06": "有法可以與為也。憂心悄悄慍于群小者。惡",
    "T52n2115_006:0676b07": "小人之加乎君子也。遇閔既多受侮不少者。",
    "T52n2115_006:0676b08": "疾小人之玩政也。靜言思之寤辟有標者。怨",
    "T52n2115_006:0676b09": "不用君子也。雖小人之道不能。不加於盛德",
    "T52n2115_006:0676b10": "之家。雖君子之道不能。不沮於已破之國。用",
    "T52n2115_006:0676b11": "舍之政然也。一小人壞之于其前。雖百君子",
    "T52n2115_006:0676b12": "莫能修之于其後。一君子治之于其上。雖百",
    "T52n2115_006:0676b13": "小人莫能亂之于其下。邪正之勢然也。越之",
    "T52n2115_006:0676b14": "漁者使其子漁于夷溪。鄙者專之。能者散之",
    "T52n2115_006:0676b15": "散疑筆誤宜作助兼及鄙負其所使也。網則隳其紀綱而",
    "T52n2115_006:0676b16": "命能者治之。能者終不能也。",
    "T52n2115_006:0676b17": "物宜物宜",
    "T52n2115_006:0676b18": "君子發身。以道不以財。庶人謀生。以力不以",
    "T52n2115_006:0676b19": "詐。大夫趨事。以義不以利。是三者正。然後天",
    "T52n2115_006:0676b20": "下可以觀王道也。夫王道也者正宜也。小大",
    "T52n2115_006:0676b21": "之物正其宜則何有乎亂世也。夫道義固君",
    "T52n2115_006:0676b22": "子大夫之所宜也。利力固庶人之所宜也。曰",
    "T52n2115_006:0676b23": "君子而專財。曰大夫而專利。曰庶人而玩智",
    "T52n2115_006:0676b24": "詐。是喪其宜也矣。大夫處上猶衣也。庶人處",
    "T52n2115_006:0676b25": "下猶裳也。上宜衣而下宜裳必也。苟上而下",
    "T52n2115_006:0676b26": "之。下而上之。不亦倒且亂乎。道其何效哉。冉",
    "T52n2115_006:0676b27": "求嘗為季氏宰。為季氏而聚斂。孔子惡之曰。",
    "T52n2115_006:0676b28": "求非吾徒也。小子鳴鼓而攻之。若求者以人",
    "T52n2115_006:0676b29": "而利之。尚不容於君子而如此也。矧以己而",
    "T52n2115_006:0676c01": "利之。孰可容乎。孟子曰。上下交征利而國危",
    "T52n2115_006:0676c02": "矣亮乎安國家天下者。在義不在利也。",
    "T52n2115_006:0676c03": "善惡善惡",
    "T52n2115_006:0676c04": "有形之惡小也。不形之惡大也。有名之善次",
    "T52n2115_006:0676c05": "也。無名之善至也。有名之善。教而後仁者也。",
    "T52n2115_006:0676c06": "無名之善。非教而仁者也。有形之惡殺人者",
    "T52n2115_006:0676c07": "也。不形之惡讒人者也。讒人之惡存其心。殺",
    "T52n2115_006:0676c08": "人之惡存其事。事可辦而心不可見也。教",
    "T52n2115_006:0676c09": "者情也。非教者性也。情可移而性不可變也。",
    "T52n2115_006:0676c10": "玩隣人之子也好語誘之可以喜。惡語激之",
    "T52n2115_006:0676c11": "可以怒。及其趨於父母也。雖美惡之言而",
    "T52n2115_006:0676c12": "不能親疎之也。其盜跖饍人肉而人皆能惡",
    "T52n2115_006:0676c13": "之。少正卯顯於朝而眾不能辨之。是故君子",
    "T52n2115_006:0676c14": "善善也。必審其名同。惡惡也。必辨其情異。夫",
    "T52n2115_006:0676c15": "賞罰者所以正善惡也。聰明不能盡其善惡。",
    "T52n2115_006:0676c16": "則不足與議賞罰也故察讒在微。誅讒在持。",
    "T52n2115_006:0676c17": "刑殺宜議。性善者宜任。情善者宜使。察讒不",
    "T52n2115_006:0676c18": "微則不能觀其。心之所之也。誅讒不持則不",
    "T52n2115_006:0676c19": "能遏其大惡也。刑殺不議則不能究其誠也。",
    "T52n2115_006:0676c20": "任性善則安危不振也。使情善則威福不專",
    "T52n2115_006:0676c21": "也。善善得其宜也。則大賢盡其德而小賢盡",
    "T52n2115_006:0676c22": "其才也。惡惡得其所也。則讒人悛其心而殺",
    "T52n2115_006:0676c23": "人伏其罪也。孰有正善惡而治道不至乎哉。",
    "T52n2115_006:0676c24": "性情性情",
    "T52n2115_006:0676c25": "性貴乎靜。故性變而不可太易。情患乎煩。故",
    "T52n2115_006:0676c26": "情發而不可太早。太早則傷和。太易則傷中。",
    "T52n2115_006:0676c27": "反中和則陰陽繆。損民壽而物多疵癘。是故",
    "T52n2115_006:0676c28": "聖人之隆治也。仁以厚人性。義以節人情。是",
    "T52n2115_006:0676c29": "所以陰陽和而遂生物者也。禮教二十而冠",
    "T52n2115_006:0677a01": "者。蓋以其神盛而可以用思慮也。教三十而",
    "T52n2115_006:0677a02": "娶者。蓋以其氣充而可以勝配耦也。故古之",
    "T52n2115_006:0677a03": "君子觀陰陽而所以知其性情之得失。觀情",
    "T52n2115_006:0677a04": "性所以知聖人之道行否。然後以其得失究",
    "T52n2115_006:0677a05": "其本末相與人主起天下之病癖。雖伊尹匹",
    "T52n2115_006:0677a06": "夫之賤。而猶曰匹夫匹婦。有不被堯舜之澤。",
    "T52n2115_006:0677a07": "若已推而納諸溝中。嘗五就桀五干湯而不",
    "T52n2115_006:0677a08": "沮。其以天下自任如此之勤也。今天下之民",
    "T52n2115_006:0677a09": "方髫髻未剪。而以利害相欺父母則𢥠之。唯",
    "T52n2115_006:0677a10": "其姦巧之不早也。僅童而男已室女已家。過",
    "T52n2115_006:0677a11": "之則淫奔。是不亦性變之太易乎。情發之太",
    "T52n2115_006:0677a12": "早乎。將不有所傷乎。欲世蹈中和。則何異乎",
    "T52n2115_006:0677a13": "適胡而南轅。其安能至之也。吾觀陰陽繆則",
    "T52n2115_006:0677a14": "寒暑風雨庸有及時。百穀種植。未始不疾其",
    "T52n2115_006:0677a15": "人。則斃夭者世嘗多有。而仁壽者寡焉。適見",
    "T52n2115_006:0677a16": "情性失之之效也。人失情性既如此也。而聖",
    "T52n2115_006:0677a17": "人之道行也。豈曰至乎。謨者尚曰。天下甚寧。",
    "T52n2115_006:0677a18": "是亦諛也。而嚚嚚不肯知其失操。其本為人",
    "T52n2115_006:0677a19": "主。起天下之病。則又奚貴其當時者。古語曰",
    "T52n2115_006:0677a20": "日中則󱩇。操刀則害。言適用於當時也。若伊",
    "T52n2115_006:0677a21": "尹始窮賤之不暇。彼欲適用。豈當用邪。而伊",
    "T52n2115_006:0677a22": "尹為之。今乘適用之時。攝當用之柄。而不肯",
    "T52n2115_006:0677a23": "為之。不亦為伊尹愧乎。",
    "T52n2115_006:0677a24": "九流九流",
    "T52n2115_006:0677a25": "儒家者流其道尚備。老氏者流其道尚簡。陰",
    "T52n2115_006:0677a26": "陽家者流其道尚時。墨家者流其道尚節。法",
    "T52n2115_006:0677a27": "家者流其道尚嚴。名家者流其道尚察。縱橫",
    "T52n2115_006:0677a28": "家者流其道尚變。雜家者流其道尚通。農家",
    "T52n2115_006:0677a29": "者流其道尚足。然皆有所短長也。苟拂短而",
    "T52n2115_006:0677b01": "會長。亦足以資治道也。班固本其所出尊儒",
    "T52n2115_006:0677b02": "也。司馬遷會其所歸尊始也。尊始者其心弘",
    "T52n2115_006:0677b03": "也。尊儒者其心專也。固嘗非馬氏以其先。黃",
    "T52n2115_006:0677b04": "老為甚繆。是亦固不見其尊儒之至者也。若",
    "T52n2115_006:0677b05": "黃帝之道其在易矣。易也者萬物之本。六藝",
    "T52n2115_006:0677b06": "之原也。其先之不亦宜乎。豈班氏之智亦有",
    "T52n2115_006:0677b07": "所不及乎。伯夷之所長者清。而所短者隘。柳",
    "T52n2115_006:0677b08": "下惠之所長者和。而所短者不恭。孟子尊二",
    "T52n2115_006:0677b09": "子之所長。則曰聖人百世之師也。伯夷柳下",
    "T52n2115_006:0677b10": "惠是也。遷之心抑亦與孟氏合矣。故君子善",
    "T52n2115_006:0677b11": "之。",
    "T52n2115_006:0677b12": "四端四端",
    "T52n2115_006:0677b13": "司馬長卿楊子雲。其人其文皆世之稱也。及",
    "T52n2115_006:0677b14": "楊子為劇秦美新。長卿為封禪書也。封禪",
    "T52n2115_006:0677b15": "之言怪乎淫徒。加其夸大之心者也。美新之",
    "T52n2115_006:0677b16": "言苟言也。記曰。國無道其默足以容賢而不",
    "T52n2115_006:0677b17": "默孰與默邪。是皆不宜為而為之也。晁錯論",
    "T52n2115_006:0677b18": "五帝三王之道諧其極也。宜賢于管子仲晏",
    "T52n2115_006:0677b19": "子嬰。及其請削諸侯之封。舌未卷而晁氏以",
    "T52n2115_006:0677b20": "赤其族。蓋時未可言而言之也。東方朔枚乘",
    "T52n2115_006:0677b21": "其才俊坌涌飛書走檄不足其奮筆。然皆不",
    "T52n2115_006:0677b22": "能效一官就一政。蓋徒才而不得其實能也。",
    "T52n2115_006:0677b23": "劉向劉歆皆漢室之賢儒暨治傳也。父子各",
    "T52n2115_006:0677b24": "專師說而家自是非。蓋得道而不得其極也。",
    "T52n2115_006:0677b25": "道而不極非道也。才而不效徒才也。發而不",
    "T52n2115_006:0677b26": "時逆理也。為而不宜失義也。是故事貴合宜。",
    "T52n2115_006:0677b27": "智貴識時。器貴適用。法貴折中。中也者道義",
    "T52n2115_006:0677b28": "之端也。用也者器效之端也。時也者動靜之",
    "T52n2115_006:0677b29": "端也。宜也者事制之端也。四端者君子之道",
    "T52n2115_006:0677c01": "之至者也。善學者不得其端不盡也。善為者",
    "T52n2115_006:0677c02": "不得其端不舉也。是故古之聖賢學道而有",
    "T52n2115_006:0677c03": "道。興事而濟事。存其端而已漢。世之二三子",
    "T52n2115_006:0677c04": "雖激昂而無所成其德。抑亦未得端而然也。",
    "T52n2115_006:0677c05": "鐔津文集卷第六"
}