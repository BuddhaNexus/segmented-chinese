{
    "X84n1583_005:0428c20": "續燈正統卷五",
    "X84n1583_005:0428c22": "南海普陀嗣祖沙門西蜀　性統　編集",
    "X84n1583_005:0428c23": "　　臨濟宗",
    "X84n1583_005:0428c24": "　　　大鑑下第十六世",
    "X84n1583_005:0429a01": "長蘆卓禪師法嗣",
    "X84n1583_005:0429a02": "寧波府育王無示介諶禪師溫州張氏子。謝知事上",
    "X84n1583_005:0429a03": "堂。尺頭有寸鑑者。猶稀秤尾無星。且莫錯認。若欲定",
    "X84n1583_005:0429a04": "古今輕重。較佛祖短長。但請於中著一隻眼。果能一",
    "X84n1583_005:0429a05": "尺。還他十寸。八兩元是半斤。自然內外和平。家國無",
    "X84n1583_005:0429a06": "事。山僧今日已是兩手分付。汝等諸人。還肯信受奉",
    "X84n1583_005:0429a07": "行也無。良久曰。尺量刀剪遍世間。誌公不是閒和尚。",
    "X84n1583_005:0429a08": "下座。上堂。文殊智普賢行。多年曆日。德山棒臨濟",
    "X84n1583_005:0429a09": "喝。亂世英雄。汝等諸人。穿僧堂入佛殿。還知嶮過鐵",
    "X84n1583_005:0429a10": "圍關麼。忽然踏著釋迦頂[寧*頁]。磕著聖僧額頭。不免一",
    "X84n1583_005:0429a11": "場禍事。上堂。我若說有。你為有礙。我若說無。你為",
    "X84n1583_005:0429a12": "無礙。我若橫說。你又跨不過。我若竪說。你又跳不出。",
    "X84n1583_005:0429a13": "若欲叢林平怗。大家無事。不如推倒育王。且道。育王",
    "X84n1583_005:0429a14": "如何推得倒去。召大眾曰。著力著力。復曰。苦哉苦哉。",
    "X84n1583_005:0429a15": "育王被人推倒了也。還有路見不平拔劍相為底麼。",
    "X84n1583_005:0429a16": "若無。山僧不免自倒自起。擊拂子。下座。師性剛毅。",
    "X84n1583_005:0429a17": "涖眾有古法。時以諶鐵面稱之。",
    "X84n1583_005:0429a18": "湖州府道場慧琳普明禪師福州人。上堂。有漏笊籬。",
    "X84n1583_005:0429a19": "無漏木杓。庭白牡丹。檻紅芍藥。因思九年面壁人。到",
    "X84n1583_005:0429a20": "頭不識者一著。且作麼生。是者一著。以拄杖擊禪牀。",
    "X84n1583_005:0429a21": "下座。上堂。一即多。多即一。毗盧頂上明如日。也無",
    "X84n1583_005:0429a22": "一也無多。現成公案絕誵訛。拈起舊來氈拍版。時清",
    "X84n1583_005:0429a23": "共唱太平歌。",
    "X84n1583_005:0429a24": "湖州府道場無傳居慧禪師本郡吳氏子。上堂。鍾馗",
    "X84n1583_005:0429b01": "醉裡唱凉州。小妹門前祇點頭。巡海夜叉相見了。大",
    "X84n1583_005:0429b02": "家拍手上高樓。大眾。若會得去。鎖却天下人舌頭。若",
    "X84n1583_005:0429b03": "會不得。切不得謂老僧別有奇特。上堂。百尺竿頭",
    "X84n1583_005:0429b04": "弄影戲。不唯瞞你又瞞天。自笑平生岐路上。投老歸",
    "X84n1583_005:0429b05": "來沒一錢。上堂。舉臨濟示眾曰。一人在高高峰頂。",
    "X84n1583_005:0429b06": "無出身之路。一人在十字街頭。亦無向背。且道。那箇",
    "X84n1583_005:0429b07": "在前。那箇在後。師曰。更有一人不在高高峰頂。亦不",
    "X84n1583_005:0429b08": "在十字街頭。臨濟老漢。因甚不知。便下座。",
    "X84n1583_005:0429b09": "杭州府顯寧松堂圓智禪師上堂。蘆花白蓼花紅。溪",
    "X84n1583_005:0429b10": "邊修竹碧煙籠。閒雲抱幽石。玉露滴巖叢。昨夜烏龜",
    "X84n1583_005:0429b11": "變作鼈。今朝水牯悟圓通。咄。",
    "X84n1583_005:0429b12": "湖州府安吉州烏回唯菴良範禪師上堂。塵劫已前",
    "X84n1583_005:0429b13": "事。堂堂無背面。動靜莫能該。舒卷快如電。莫道凡不",
    "X84n1583_005:0429b14": "知佛。也覰不見決定在何處。合取皮兩片薦不薦。更",
    "X84n1583_005:0429b15": "為諸人通一線。良久曰。天下太平。皇風永扇。上堂。",
    "X84n1583_005:0429b16": "舉僧問趙州。至道無難。唯嫌揀擇。是時人窠窟否。州",
    "X84n1583_005:0429b17": "曰。曾有人問老僧。直得五年分疎不下。師召眾曰。趙",
    "X84n1583_005:0429b18": "州具頂門眼。向擊石火裡分緇素。閃電光中明縱奪。",
    "X84n1583_005:0429b19": "為甚麼。却五年分疎不下。還委悉麼。易分雪裡粉。難",
    "X84n1583_005:0429b20": "辨墨中煤。",
    "X84n1583_005:0429b21": "溫州府本寂靈光文觀禪師本郡葉氏子。上堂。過去",
    "X84n1583_005:0429b22": "諸如來。斯門已成就。好事不如無。現在諸菩薩。今各",
    "X84n1583_005:0429b23": "入圓明。好事不如無。未來修學人。當依如是住。好事",
    "X84n1583_005:0429b24": "不如無。還知麼。除却華山陳處士。何人不帶是非行。",
    "X84n1583_005:0429c01": "參。",
    "X84n1583_005:0429c02": "上封才禪師法嗣",
    "X84n1583_005:0429c03": "福州府普賢元素禪師建寧人。上堂。兵隨印轉。三千",
    "X84n1583_005:0429c04": "里外絕煙塵。將逐符行。二六時中淨躶躶。不用鐵旗",
    "X84n1583_005:0429c05": "鐵鼓。自然草偃風行。何須七縱七擒。直得無思不服。",
    "X84n1583_005:0429c06": "所謂大丈夫秉慧劍。般若鋒兮金剛焰。非但能摧外",
    "X84n1583_005:0429c07": "道心。早曾落却天魔膽。正恁麼時。且道。主將是甚麼",
    "X84n1583_005:0429c08": "人。喝一喝。上堂。南泉道。我十八上。便解作活計。囊",
    "X84n1583_005:0429c09": "無繫蟻之絲。廚乏聚蠅之糝。趙州道。我十八上。便解",
    "X84n1583_005:0429c10": "破家散宅。南頭買賤。北頭賣貴。點檢將來。俱好與三",
    "X84n1583_005:0429c11": "十棒。且放過一著。何故。曾為蕩子偏憐客。自愛貪杯",
    "X84n1583_005:0429c12": "惜醉人。上堂。未開口時。先分付擬思量處隔千山。",
    "X84n1583_005:0429c13": "莫言佛法無多子。未透玄關也大難。祇如玄關作麼",
    "X84n1583_005:0429c14": "生透。喝一喝。下座。",
    "X84n1583_005:0429c15": "福州府鼓山山堂僧洵禪師本郡阮氏子。上堂。黃檗",
    "X84n1583_005:0429c16": "手中六十棒。不會佛法的的大意。却較些子。大愚肋",
    "X84n1583_005:0429c17": "下築三拳。便道。黃檗佛法無多子。鈍置殺人。須知有",
    "X84n1583_005:0429c18": "一人。大棒驀頭打。他不回頭。老拳劈面槌。他亦不顧。",
    "X84n1583_005:0429c19": "且道。是誰。上堂。朔風掃地卷黃葉。門外千峰凜寒",
    "X84n1583_005:0429c20": "色。夜半烏龜帶雪飛。石女谿邊皺兩眉。卓拄杖曰。大",
    "X84n1583_005:0429c21": "家在者裡。且道。天寒人寒。喝一喝曰。歸堂去。",
    "X84n1583_005:0429c22": "福州府鼓山別峰祖珍禪師興化林氏子。母陳氏。夢",
    "X84n1583_005:0429c23": "曾遺以明珠。因詢何來。僧曰。余黃涅槃也。覺而有姙。",
    "X84n1583_005:0429c24": "生有奇相。通身毛長二寸。常謁鼓山鑒淳。尋參佛心",
    "X84n1583_005:0430a01": "於東山。及心移鼓山。師典第一座。心去。師為繼席。又",
    "X84n1583_005:0430a02": "遷泉之法石。僧問。趙州遶禪牀一匝。轉藏已竟。此理",
    "X84n1583_005:0430a03": "如何。師曰。畵龍看頭。畵蛇看尾。曰婆子道。比來請轉",
    "X84n1583_005:0430a04": "全藏。為甚麼祇轉得半藏。此意又且如何。師曰。人無",
    "X84n1583_005:0430a05": "遠慮。必有近憂。曰未審。甚麼處是轉半藏處。師曰。不",
    "X84n1583_005:0430a06": "是知音者。徒勞話歲寒。上堂。尋牛須訪跡。學道貴",
    "X84n1583_005:0430a07": "無心。跡在牛還在。無心道易尋。竪起拂子曰。者箇是",
    "X84n1583_005:0430a08": "跡。牛在甚麼處。直饒見得頭角分明。鼻孔也在法石",
    "X84n1583_005:0430a09": "手裡。上堂。向上一路。千聖不傳。卓拄杖曰。恁麼會",
    "X84n1583_005:0430a10": "得。十萬八千。畢竟如何。桃紅李白薔薇紫。問著春風",
    "X84n1583_005:0430a11": "總不知。示眾。大道祇在目前。要且目前難覩。欲識",
    "X84n1583_005:0430a12": "大道真體。不離聲色言語。卓拄杖曰。者箇是聲。竪起",
    "X84n1583_005:0430a13": "拄杖曰。者箇是色。喚甚麼作大道真體。直饒向者裡",
    "X84n1583_005:0430a14": "見得。也是鄭州出曹門。示眾。若論此事。如人喫飯。",
    "X84n1583_005:0430a15": "飽則便休。若不飽。必有思食之心。若過飽。又有傷心",
    "X84n1583_005:0430a16": "之患。到者裡。作麼生得恰好去。良久曰。且歸巖下宿。",
    "X84n1583_005:0430a17": "同看月明時。師甞造七佛塔於法石。工畢。遂去隱",
    "X84n1583_005:0430a18": "夾嶺之白水巖。將寂。說偈曰。生本無生。死本無死。生",
    "X84n1583_005:0430a19": "死二途。無彼無此。茶毗。舍利不可以數計。塟法石焉。",
    "X84n1583_005:0430a20": "黃龍逢禪師法嗣",
    "X84n1583_005:0430a21": "饒州府薦福常菴擇崇禪師寧國人。上堂。舉僧問古",
    "X84n1583_005:0430a22": "德。生死到來。如何免得。德曰。柴鳴竹爆驚人耳。曰不",
    "X84n1583_005:0430a23": "會。德曰。家犬聲獰夜不休。師曰。諸人要會麼。柴鳴竹",
    "X84n1583_005:0430a24": "爆驚人耳。大洋海底紅塵起。家犬聲獰夜不休。陸地",
    "X84n1583_005:0430b01": "行船三萬里。堅牢地神笑呵呵。須彌山王眼覰鼻。把",
    "X84n1583_005:0430b02": "手東行却向西。南山聲應北山裡。千手大悲開眼看。",
    "X84n1583_005:0430b03": "無量慈悲是誰底。良久曰。頭長脚短。少喜多瞋。上",
    "X84n1583_005:0430b04": "堂。問侍者曰。還記得昨日因緣麼。曰記不得。復顧大",
    "X84n1583_005:0430b05": "眾曰。還記得麼。眾無對。却竪起拂子問。還記得麼。良",
    "X84n1583_005:0430b06": "久曰。也妄却了也。三處不成。一亦非有。諸人不會。方",
    "X84n1583_005:0430b07": "言露柱。且莫開口。以拂子擊禪牀。下座。",
    "X84n1583_005:0430b08": "上封秀禪師法嗣",
    "X84n1583_005:0430b09": "文定公胡安國字康候。自號草菴居士。久依上封。得",
    "X84n1583_005:0430b10": "言外旨。崇寧中。過藥山。有禪人舉南泉斬貓話問公。",
    "X84n1583_005:0430b11": "公以偈答曰。手握乾坤殺活機。縱橫施設在臨時。玉",
    "X84n1583_005:0430b12": "堂兔馬非龍象。大用堂堂又豈知。寄上封偈曰。祝",
    "X84n1583_005:0430b13": "融峰似杜城天。萬古江山在目前。須信死心元不死。",
    "X84n1583_005:0430b14": "夜來秋月又同圓。",
    "X84n1583_005:0430b15": "萬年一禪師法嗣",
    "X84n1583_005:0430b16": "嘉興府報恩法常首座開封人。丞相薛居正之裔。徽",
    "X84n1583_005:0430b17": "宗政和丁酉。依長沙益陽華嚴元軾下髮。徧依叢林。",
    "X84n1583_005:0430b18": "于楞嚴深入義海。自湖湘至萬年。謁雪巢機契。命掌",
    "X84n1583_005:0430b19": "牋翰。後首眾報恩。室中唯一矮榻。餘無長物。宣和庚",
    "X84n1583_005:0430b20": "子九月中。語寺僧曰。一月後不復留此。十月二十一。",
    "X84n1583_005:0430b21": "往方丈謁別。將曉。書漁父詞於室門。就榻收足而逝。",
    "X84n1583_005:0430b22": "詞曰。此事楞嚴甞露布。梅華雪月交光處。一笑寥寥",
    "X84n1583_005:0430b23": "空萬古。風甌語逈然。銀漢橫天宇。蝶夢南華方栩栩。",
    "X84n1583_005:0430b24": "斑斑誰跨豐干虎。而今忘却來時路。江山暮天涯。目",
    "X84n1583_005:0430c01": "送鴻飛去。",
    "X84n1583_005:0430c02": "黃龍震禪師法嗣",
    "X84n1583_005:0430c03": "常德府德山無諍慧初禪師常州靖江人。上堂。顧視",
    "X84n1583_005:0430c04": "大眾曰。見麼。在天成象。在地成形。在日月為晦為朔。",
    "X84n1583_005:0430c05": "在四時為寒為暑。鼓之以雷霆。潤之以風雨。且道。在",
    "X84n1583_005:0430c06": "衲僧分上。又作麼生。一趯趯翻四大海。一拳拳倒須",
    "X84n1583_005:0430c07": "彌山。佛祖位中留不住。又吹漁笛汨羅灣。上堂。九",
    "X84n1583_005:0430c08": "月二十五。聚頭相共舉。瞎却正法眼。拈却雲門普。德",
    "X84n1583_005:0430c09": "山不會說禪。贏得邨歌社舞。阿呵呵邏囉哩。遂作舞",
    "X84n1583_005:0430c10": "下座。",
    "X84n1583_005:0430c11": "嶽山祖禪師法嗣",
    "X84n1583_005:0430c12": "南康府廬山延慶叔禪師僧問。多子塔前。共談何事。",
    "X84n1583_005:0430c13": "師曰。一回相見一回老。能得幾時為弟兄。僧禮拜。師",
    "X84n1583_005:0430c14": "曰。唐興今日失利。",
    "X84n1583_005:0430c15": "雲巖游禪師法嗣",
    "X84n1583_005:0430c16": "杭州府徑山塗毒智策禪師天台陳氏子。年十六落",
    "X84n1583_005:0430c17": "髮。十九造國清。謁寂室光。灑然有省。次謁大圓於明",
    "X84n1583_005:0430c18": "州萬壽。圓問。甚處來。師曰。天台來。曰見智者大師麼。",
    "X84n1583_005:0430c19": "師曰。即今亦不少。曰因甚在汝脚跟下。師曰。當面蹉",
    "X84n1583_005:0430c20": "過。圓曰。上人可謂不耘而秀。不扶而直。往豫章謁典",
    "X84n1583_005:0430c21": "牛。道由雲居。風雪塞路。坐閱四十二日。午初版聲鏗",
    "X84n1583_005:0430c22": "然。豁爾大悟。及造門。典牛獨指師曰。甚處見神見鬼",
    "X84n1583_005:0430c23": "來。師曰。雲居聞版聲來。牛曰。是甚麼。師曰。打破虗空。",
    "X84n1583_005:0430c24": "全無柄靶。牛曰。向上事未在。師曰。東家暗坐。西家廝",
    "X84n1583_005:0431a01": "罵。牛曰。嶄然超出佛祖。他日起家一麟足矣。辭去。菴",
    "X84n1583_005:0431a02": "淮西烏崖。大圓移大溈。請師居第一座。一日有相者",
    "X84n1583_005:0431a03": "謂。師無後。大圓不懌曰。吾期子濟濟多眾。如雪峰溈",
    "X84n1583_005:0431a04": "山。不謂子僅如是奈何。師曰。參學唯恐無本。苟有本。",
    "X84n1583_005:0431a05": "對泥像說法。亦高出諸方。圓乃歎曰。子器識過人。玄",
    "X84n1583_005:0431a06": "酒大羹。非常流所能知味也。東歸分座國清。出世住",
    "X84n1583_005:0431a07": "黃巖普澤。次應台之太平。吉之祥符。越之等慈。及大",
    "X84n1583_005:0431a08": "能仁。後自護國赴徑山。上堂。瞿曇道。若以色見我。",
    "X84n1583_005:0431a09": "以音聲求我。是人行邪道。不能見如來。雖然。恁麼正",
    "X84n1583_005:0431a10": "是捕得老鼠。打破油甕。天衣道。你眼在甚麼處。雖則",
    "X84n1583_005:0431a11": "識破釋迦老子。爭奈拈[飢几+追]舐指。若是塗毒即不然。色",
    "X84n1583_005:0431a12": "見聲求總不妨。百華影裡繡鴛鴦。自從拾得金針後。",
    "X84n1583_005:0431a13": "一任風吹滿路香。將示寂。陞座別眾。囑門人以文",
    "X84n1583_005:0431a14": "祭之。師危坐傾聽。至尚饗。為之一笑。越兩日。沐浴更",
    "X84n1583_005:0431a15": "衣。集眾說偈曰。四大既分飛。煙雲任意歸。秋天霜夜",
    "X84n1583_005:0431a16": "月。萬里轉光輝。俄頃泊然而逝。壽七十六。夏六十。塔",
    "X84n1583_005:0431a17": "全身於東岡之麓。",
    "X84n1583_005:0431a18": "信相顯禪師法嗣",
    "X84n1583_005:0431a19": "成都府金繩文禪師僧問。如何是大道之源。師曰。黃",
    "X84n1583_005:0431a20": "河九曲。曰如何是不犯之令。師曰。鐵蛇鑽不入。僧擬",
    "X84n1583_005:0431a21": "議。師便打。",
    "X84n1583_005:0431a22": "圓通旻禪師法嗣",
    "X84n1583_005:0431a23": "九江府廬山圓通密印守慧禪師興化陳氏子。初住",
    "X84n1583_005:0431a24": "圓通。次遷潭州大溈上堂。但知今日復明日。不覺前",
    "X84n1583_005:0431b01": "秋與後秋。平步坦然歸故里。却乘好月過滄洲。咦不",
    "X84n1583_005:0431b02": "是苦心人不知。政和中。三入內庭說法。徽宗喜甚。賜",
    "X84n1583_005:0431b03": "冲真密印通慧六字號。",
    "X84n1583_005:0431b04": "南昌府黃龍道觀禪師上堂。古人道。眼色耳聲。萬法",
    "X84n1583_005:0431b05": "成辦。你諸人。為甚麼從朝至暮。諸法不相到。遂喝一",
    "X84n1583_005:0431b06": "喝曰。牽牛入你鼻孔。禍不入慎家之門。",
    "X84n1583_005:0431b07": "左丞范冲居士字致虗。由翰院守豫章。過謁圓通。茶",
    "X84n1583_005:0431b08": "罷曰。某行將老矣。墮在金紫行中去。此事稍遠。通呼",
    "X84n1583_005:0431b09": "內翰。公應喏。通曰。何遠之有。公躍然曰。乞師再垂指",
    "X84n1583_005:0431b10": "誨。通曰。此去洪都有四程。公佇思。通曰。見即便見。擬",
    "X84n1583_005:0431b11": "思即差。公乃豁然有省。",
    "X84n1583_005:0431b12": "樞密吳居厚居士擁節歸鍾陵。謁圓通曰。某頃赴省",
    "X84n1583_005:0431b13": "試過此。過趙州關。因問前住訥老。透關底事如何。訥",
    "X84n1583_005:0431b14": "曰。且去做官。今不覺五十餘年。通曰。曾明得透關底",
    "X84n1583_005:0431b15": "事麼。公曰。八次經過。常存此念。然未甚脫灑在。通度",
    "X84n1583_005:0431b16": "扇與之曰。請使扇。公即揮扇。通曰。有甚不脫灑處。公",
    "X84n1583_005:0431b17": "忽有省曰。更請末後句。通乃揮扇兩下。公曰。親切親",
    "X84n1583_005:0431b18": "切。通曰。吉獠舌頭三千里。",
    "X84n1583_005:0431b19": "諫議彭汝霖居士手寫觀音經施圓通。通拈起曰。者",
    "X84n1583_005:0431b20": "箇是觀音經。那箇是諫議的經。公曰。此是某親寫。通",
    "X84n1583_005:0431b21": "曰。寫底是字。那箇是經。公笑曰。却了不得也。通曰。即",
    "X84n1583_005:0431b22": "現宰官身。而為說法。公曰。人人有分。通曰。莫謗經好。",
    "X84n1583_005:0431b23": "公曰。如何即是。通舉經示之。公拊掌大笑曰。嗄。通曰。",
    "X84n1583_005:0431b24": "又道了不得。公禮拜。",
    "X84n1583_005:0431c01": "中丞盧航居士與圓通擁爐次。公問。諸家因緣。不勞",
    "X84n1583_005:0431c02": "拈出。直截一句。請師指示。通厲聲揖曰。看火。公急撥",
    "X84n1583_005:0431c03": "衣。忽大悟。對曰。灼然佛法無多子。通喝曰。放下著。公",
    "X84n1583_005:0431c04": "應喏喏。",
    "X84n1583_005:0431c05": "左司都貺居士問圓通。是法非思量分別之所能解。",
    "X84n1583_005:0431c06": "當如何湊泊。通曰。全身入火聚。公曰。畢竟如何曉會。",
    "X84n1583_005:0431c07": "通曰。驀直去。公沈吟。通曰。可更喫茶麼。公曰。不必。通",
    "X84n1583_005:0431c08": "曰。何不恁麼會。公契旨曰。元來太近。通曰。十萬八千。",
    "X84n1583_005:0431c09": "公占偈曰。不可思議。是大火聚。便恁麼去。不離當處。",
    "X84n1583_005:0431c10": "通曰。咦。猶有者箇在。公曰。乞師再垂指示。通曰。便恁",
    "X84n1583_005:0431c11": "麼去。鐺是鐵鑄。公頓首謝之。",
    "X84n1583_005:0431c12": "天童交禪師法嗣",
    "X84n1583_005:0431c13": "寧波府蓬萊圓禪師住山三十年。足不越閫。道俗尊",
    "X84n1583_005:0431c14": "仰之。師有偈曰。新縫紙被烘來暖。一覺安眠到五更。",
    "X84n1583_005:0431c15": "聞得上方鐘鼓動。又添一日在浮生。",
    "X84n1583_005:0431c16": "勝因靜禪師法嗣",
    "X84n1583_005:0431c17": "淮安府萬壽夢菴普信禪師上堂。殘雪既消盡。春風",
    "X84n1583_005:0431c18": "日漸多。若將時節會。佛法又如何。且道。時節因緣。與",
    "X84n1583_005:0431c19": "佛法道理。是同是別。良久曰。無影樹栽人不見。開華",
    "X84n1583_005:0431c20": "結果自馨香。",
    "X84n1583_005:0431c21": "蘇州府慧日默菴興道禪師上堂。彤雲欲雪未雪。曖",
    "X84n1583_005:0431c22": "日似暉不暉。寒雀啾啾閙籬落。朔風冽冽舞簾帷。要",
    "X84n1583_005:0431c23": "會韶陽親切句。今朝覿面為提撕。卓拄杖下座。",
    "X84n1583_005:0431c24": "廣德州光孝果慜禪師常德桃源人。上堂。舉南泉斬",
    "X84n1583_005:0432a01": "貓話。乃曰。南泉提起下刀誅。五臂修羅救得無。設使",
    "X84n1583_005:0432a02": "兩堂俱道得。也應流血滿街衢。",
    "X84n1583_005:0432a03": "雪峰需禪師法嗣",
    "X84n1583_005:0432a04": "福州府雪峰毬堂慧忠禪師上堂。終日忙忙。那事無",
    "X84n1583_005:0432a05": "妨。作麼生是那事。良久曰。心不負人。面無慚色。",
    "X84n1583_005:0432a06": "明招慧禪師法嗣",
    "X84n1583_005:0432a07": "揚州府石塔宣秘禮禪師僧問。山河大地與自己。是",
    "X84n1583_005:0432a08": "同是別。師曰。長亭凉夜月。多為客鋪舒。曰謝師答話。",
    "X84n1583_005:0432a09": "師曰。網大難為鳥。綸稠始得魚。僧作舞歸眾。師曰。長",
    "X84n1583_005:0432a10": "江為硯墨。頻寫斷交書。上堂。舉百丈野狐話。乃頌",
    "X84n1583_005:0432a11": "曰。不是翻濤手。徒誇跨海鯨。由基方撚鏃。枝上眾猿",
    "X84n1583_005:0432a12": "驚。上堂。至座前。師搊一僧上法座。僧慞惶欲走。師",
    "X84n1583_005:0432a13": "遂指座曰。者棚子。若牽一頭驢上去。他亦須就上屙",
    "X84n1583_005:0432a14": "在。汝諸人。因甚麼却不肯。以拄杖一時趕散。顧侍者",
    "X84n1583_005:0432a15": "曰。嶮。",
    "X84n1583_005:0432a16": "祥符立禪師法嗣",
    "X84n1583_005:0432a17": "長沙府報慈淳禪師上堂。青眸一瞬金色知歸。授手",
    "X84n1583_005:0432a18": "而來如王寶劒。而今開張門戶。各說異端。可謂古路",
    "X84n1583_005:0432a19": "坦而荊棘生。法眼正而還自翳。孤負先聖。埋沒己靈。",
    "X84n1583_005:0432a20": "且道。不埋沒不孤負。正法眼藏如何吐露。還有吐露",
    "X84n1583_005:0432a21": "得底麼。出來吐露看。如無。擔取詩書歸舊隱。野花啼",
    "X84n1583_005:0432a22": "鳥一般春。",
    "X84n1583_005:0432a23": "浮山真禪師法嗣",
    "X84n1583_005:0432a24": "眉州峨嵋靈巖徽禪師僧問。文殊是七佛之師。未審",
    "X84n1583_005:0432b01": "誰是文殊之師。師曰。金沙灘頭馬郎婦。",
    "X84n1583_005:0432b02": "淨因成禪師法嗣",
    "X84n1583_005:0432b03": "台州府瑞巖佛燈如勝禪師上堂。人人忽略釋迦。箇",
    "X84n1583_005:0432b04": "箇平欺達磨。及乎問著宗綱。束手盡云放過。放過即",
    "X84n1583_005:0432b05": "不無。祇如女子出定。趙州洗缽盂。又作麼生話會。鶴",
    "X84n1583_005:0432b06": "有九臯難翥翼。馬無千里謾追風。",
    "X84n1583_005:0432b07": "廬州府無為州冶父實際道川禪師崑山狄氏子。初",
    "X84n1583_005:0432b08": "為縣之弓級。聞東齋謙首座。為道俗演法。往從之。習",
    "X84n1583_005:0432b09": "坐不倦。一日因不職遭笞。忽於杖下大悟。遂辭職依",
    "X84n1583_005:0432b10": "謙。謙名以道川。且曰。汝舊呼狄三。今名道川。川即三",
    "X84n1583_005:0432b11": "耳。汝能竪起脊梁。了辦箇事。其道如川。若放倒則依",
    "X84n1583_005:0432b12": "舊狄三也。師銘於心。建炎初。圓頂游方。至天封。與語",
    "X84n1583_005:0432b13": "鋒投。封稱善。歸憩東齋。道俗愈敬。有以金剛般若經",
    "X84n1583_005:0432b14": "請問者。師為頌之。今盛行於世。隆興改元。殿撰鄭喬",
    "X84n1583_005:0432b15": "年漕淮西。適冶父虗席。迎師開法。上堂。羣陰剝盡",
    "X84n1583_005:0432b16": "一陽生。草木園林盡發萌。唯有衲僧無底缽。依前盛",
    "X84n1583_005:0432b17": "飯又盛羹。上堂。舉雪峰一日登座。拈拄杖東覰曰。",
    "X84n1583_005:0432b18": "東邊底。又西覰曰。西邊底。諸人還知麼。擲下拄杖曰。",
    "X84n1583_005:0432b19": "向者裡會取。師曰。東邊覰了復西觀。拄杖重重話歲",
    "X84n1583_005:0432b20": "寒。帶雨一枝華落盡。不煩公子倚欄干。",
    "X84n1583_005:0432b21": "大鑑下第十七世",
    "X84n1583_005:0432b22": "育王裕禪師法嗣",
    "X84n1583_005:0432b23": "福州府清涼坦禪師有僧舉大慧竹篦話請益。師示",
    "X84n1583_005:0432b24": "以偈曰。徑山有箇竹篦。直下別無道理。佛殿廚庫三",
    "X84n1583_005:0432c01": "門。穿過衲僧眼耳。其僧言下有省。",
    "X84n1583_005:0432c02": "杭州府淨慈水菴師一禪師婺州馬氏子。十六披削。",
    "X84n1583_005:0432c03": "首參雪峰照。照舉藏身無迹話問之。師有省。呈偈曰。",
    "X84n1583_005:0432c04": "藏身無迹更無藏。脫體無依便廝當。古鏡不勞還自",
    "X84n1583_005:0432c05": "照。淡煙和露溼秋光。照復質曰。畢竟那裡是藏身無",
    "X84n1583_005:0432c06": "迹處。師曰嗄。照曰。無蹤迹處。因甚麼莫藏身。師曰。石",
    "X84n1583_005:0432c07": "虎吞却木羊兒。照深肯之。乾道辛卯。自寶林遷淨慈。",
    "X84n1583_005:0432c08": "住後上堂。舉圓悟師翁道。參禪參到無參處。參到",
    "X84n1583_005:0432c09": "無參始徹頭。水菴則不然。參禪參到無參處。參到無",
    "X84n1583_005:0432c10": "參未徹頭。若也欲窮千里目。直須更上一層樓。上",
    "X84n1583_005:0432c11": "堂。凍雲欲雪未雪。普賢象駕崢嶸。嶺梅半合半開。少",
    "X84n1583_005:0432c12": "室風光漏泄。便恁麼去。猶是半提。作麼生是全提底",
    "X84n1583_005:0432c13": "事。無智人前莫說。打你頭破額裂。上堂。舉法眼示",
    "X84n1583_005:0432c14": "眾曰。盡十方世界。明皎皎地。若有一絲頭。即是一絲",
    "X84n1583_005:0432c15": "頭。師竪起拂子曰。還見麼。穿過髑髏猶未覺。法燈曰。",
    "X84n1583_005:0432c16": "盡十方世界。自然明皎皎地。若有一絲頭。不是一絲",
    "X84n1583_005:0432c17": "頭。師曰。夜來月色十分好。今日秋山無限情。上堂。",
    "X84n1583_005:0432c18": "寂然不動。感而遂通。古人恁麼說話。大似預搔待痒。",
    "X84n1583_005:0432c19": "若教渠踏著衲僧關棙。管取別有生涯。喝一喝。卓拄",
    "X84n1583_005:0432c20": "杖下座。淳熙戊戌。退淨慈。有偈曰。六年灑掃皇都",
    "X84n1583_005:0432c21": "寺。瓦礫翻成釋梵宮。今日功成歸去也。杖頭八面起",
    "X84n1583_005:0432c22": "清風。己亥浴佛日。入內觀堂。投老嘉禾報恩。為終焉",
    "X84n1583_005:0432c23": "計。未幾示疾。作書別郡官。端坐而逝。茶毗。得五色舍",
    "X84n1583_005:0432c24": "利。齒拳不壞。其辭世偈曰。平生要用便用。死蛇偏解",
    "X84n1583_005:0433a01": "活弄。一拳粉碎虗空。佛祖難窺罅縫。",
    "X84n1583_005:0433a02": "湖州府安吉州道場無菴法全禪師姑蘇陳氏子。投",
    "X84n1583_005:0433a03": "東齋川落髮。久依佛智。每入室。智問狗子無佛性話。",
    "X84n1583_005:0433a04": "師罔對。一日聞僧舉五祖頌曰。趙州露刃劍。忽大悟。",
    "X84n1583_005:0433a05": "有偈曰。鼓吹轟轟袒半肩。龍樓香噴益州船。有時赤",
    "X84n1583_005:0433a06": "脚弄明月。踏破五湖波底天。住後上堂。欲得現前。",
    "X84n1583_005:0433a07": "莫存順逆。卓拄杖曰。三祖大師。變作馬面夜叉。向東",
    "X84n1583_005:0433a08": "弗于逮。西瞿耶尼。南贍部洲。北鬱單越。却來山僧手",
    "X84n1583_005:0433a09": "裡首身。元來只是一條黑漆拄杖。還見麼。直饒見得。",
    "X84n1583_005:0433a10": "入地獄如箭射。卓拄杖下座。上堂。拈拄杖曰。汝等",
    "X84n1583_005:0433a11": "諸人。箇箇頂天立地。肩橫楖栗。到處行脚。勘騐諸方。",
    "X84n1583_005:0433a12": "更來者裡。覓箇甚麼。纔輕輕拶著。便言。天台普請。南",
    "X84n1583_005:0433a13": "嶽游山。我且問你。還曾收得大食國裡寶刀麼。卓拄",
    "X84n1583_005:0433a14": "杖曰。切忌口銜羊角。僧問。牛頭未見四祖時如何。",
    "X84n1583_005:0433a15": "師曰。天下無貧人。曰見後如何。師曰。四海無富漢。",
    "X84n1583_005:0433a16": "宋孝宗乾道己丑七月二十五日。將入寂。眾求偈。師",
    "X84n1583_005:0433a17": "瞪目下視。眾請益堅。遂書無無二字。棄筆而逝。火後",
    "X84n1583_005:0433a18": "設利五色。塔于金斗峰。",
    "X84n1583_005:0433a19": "福州府鼓山寒巖道升禪師延安吳氏子。十九披削。",
    "X84n1583_005:0433a20": "參佛智有悟。侍智移靈隱。居元座。還里結菴曰寒巖。",
    "X84n1583_005:0433a21": "閩帥問諸山。佛智之嗣。傑出為誰。僉以師對。遂出住",
    "X84n1583_005:0433a22": "支提。次遷承天黃龍泐潭。後主鼓山。上堂。喝一喝曰。",
    "X84n1583_005:0433a23": "盡十方世界。會十世古今。都盧在裡許。畐畐塞塞了",
    "X84n1583_005:0433a24": "也。若乃放開一針鋒許。則大海西流。巨嶽倒卓。黿鼉",
    "X84n1583_005:0433b01": "魚龍。蝦蟹蚯蚓。盡向平地上。湧出波瀾。游泳鼓舞。然",
    "X84n1583_005:0433b02": "雖如是。更須向百尺竿頭。自進一步。則步步踏轉無",
    "X84n1583_005:0433b03": "盡藏輪。方知道鼻孔搭在上脣。眉毛不在眼下。還相",
    "X84n1583_005:0433b04": "委悉麼。復喝一喝曰。切忌轉喉觸諱。結夏後一日。",
    "X84n1583_005:0433b05": "忽問侍者。今日何日。曰十六日。又問是何日辰。曰辛",
    "X84n1583_005:0433b06": "卯。即入室坐脫。壽六十九。塔香爐峰下。",
    "X84n1583_005:0433b07": "大溈泰禪師法嗣",
    "X84n1583_005:0433b08": "長沙府慧通清旦禪師蓬州嚴氏子。初出關至德山。",
    "X84n1583_005:0433b09": "值泰上堂曰。趙州道。臺山婆子。已為汝勘破了也。且",
    "X84n1583_005:0433b10": "道。意在甚麼處。良久曰。就地撮將黃葉去。入山推出",
    "X84n1583_005:0433b11": "白雲來。師聞釋然。翌日入室。山問。前百丈不落因果。",
    "X84n1583_005:0433b12": "因甚麼墮野狐。後百丈不昧因果。因甚麼脫野狐。師",
    "X84n1583_005:0433b13": "曰。好與一[坨匕+几]埋却。住後上堂。說佛說祖。正如好肉",
    "X84n1583_005:0433b14": "剜瘡。舉古舉今。何異殘羹餿飯。一聞便悟。已落第二",
    "X84n1583_005:0433b15": "頭。一舉便行。早是不著便。須知。箇事如天普葢。似地",
    "X84n1583_005:0433b16": "普擎。師子游行。不求伴侶。壯士展臂。不借他力。佛祖",
    "X84n1583_005:0433b17": "拈掇。不起衲僧。願見無門。迷悟雙忘。聖凡路絕。且道。",
    "X84n1583_005:0433b18": "從上諸聖。以何法示人。喝一喝曰。莫妄想。佛性忌",
    "X84n1583_005:0433b19": "日上堂。三脚驢子弄蹄行。步步相隨不相到。樹頭驚",
    "X84n1583_005:0433b20": "起雙雙魚。拈來一老一不老。為憐松竹引清風。其奈",
    "X84n1583_005:0433b21": "出門便是草。因喚檀郎識得渠。大機大用都推倒。燒",
    "X84n1583_005:0433b22": "香勘證見根源。糞埽堆頭拾得寶。叢林浩浩謾商量。",
    "X84n1583_005:0433b23": "勤君莫謗先師好。",
    "X84n1583_005:0433b24": "岳州府澧州靈巖仲安禪師壯游講肆。後謁圓悟於",
    "X84n1583_005:0433c01": "蔣山。時佛性為座元。師扣之有所得。逮性住德山。遣",
    "X84n1583_005:0433c02": "師至鍾阜。通嗣書。圓悟問。千里馳來。不辱宗風。公案",
    "X84n1583_005:0433c03": "現成。如何通信。師曰。覿面相呈。更無回互。曰此是德",
    "X84n1583_005:0433c04": "山底。那箇是上座底。師曰。豈有第二人。曰背後底聻。",
    "X84n1583_005:0433c05": "師投書。悟笑曰。作家禪客。天然有在。師曰。付與蔣山。",
    "X84n1583_005:0433c06": "次至僧堂前。師捧書問訊首座。座曰。玄沙白紙。此自",
    "X84n1583_005:0433c07": "何來。師曰。久默斯要。不務速說。今日拜呈。幸希一覧。",
    "X84n1583_005:0433c08": "座便喝。師曰。作家首座。座又喝。師以書便打。座擬議。",
    "X84n1583_005:0433c09": "師曰。未明三八九。不免自沉吟。師以書復打一下曰。",
    "X84n1583_005:0433c10": "接。時圓悟與佛眼見。悟曰。打我首座死了也。佛眼曰。",
    "X84n1583_005:0433c11": "官馬廝踢。有甚憑據。師曰。說甚官馬廝踢。正是龍象",
    "X84n1583_005:0433c12": "蹴踏。悟喚師至曰。我五百人首座。你為甚麼打他。曰",
    "X84n1583_005:0433c13": "和尚也須喫一頓始得。悟顧佛眼吐舌。眼曰。未在。却",
    "X84n1583_005:0433c14": "顧師問。空手把鋤頭。步行騎水牛。人從橋上過。橋流",
    "X84n1583_005:0433c15": "水不流。意作麼生。師鞠躬曰。所供並是詣實。眼笑曰。",
    "X84n1583_005:0433c16": "元來是屋裡人。又往見五祖。自通法眷書。祖曰。書裡",
    "X84n1583_005:0433c17": "說箇甚麼。師曰。文彩已彰。曰畢竟說箇甚麼。師曰。當",
    "X84n1583_005:0433c18": "陽揮寶劍。曰近前來。者裡不識幾箇字。師曰。莫詐敗。",
    "X84n1583_005:0433c19": "祖顧侍者曰。是那裡僧。曰此上座。向曾在和尚會下",
    "X84n1583_005:0433c20": "去。祖曰。怪得恁麼滑頭。師曰。被和尚鈍置來。祖乃將",
    "X84n1583_005:0433c21": "書於香爐上熏曰。南無三曼多沒陀南。師近前彈指",
    "X84n1583_005:0433c22": "而已。祖便開書。回德山日。佛果佛眼。皆有偈送之。未",
    "X84n1583_005:0433c23": "幾。靈巖虗席。衲子投牌。乞師住持。遂嗣大溈焉。上",
    "X84n1583_005:0433c24": "堂。參禪不究淵源。觸途盡為留礙。所以守其靜默。澄",
    "X84n1583_005:0434a01": "寂虗閒。墮在毒海。以弱勝強。自是非他。立人我量。見",
    "X84n1583_005:0434a02": "處偏枯。遂致優劣。不分照不構用。用不離窠。此乃學",
    "X84n1583_005:0434a03": "處不玄。盡為流俗。到者裡。須知有殺中透脫。活處藏",
    "X84n1583_005:0434a04": "機。佛不可知。祖莫能測。所以古人道。有時先照後用。",
    "X84n1583_005:0434a05": "且要共你商量。有時先用後照。你須是箇漢始得。有",
    "X84n1583_005:0434a06": "時照用同時。你又作麼生抵當。有時照用不同時。你",
    "X84n1583_005:0434a07": "又向甚麼處湊泊。還知麼。穿楊箭與驚人句。不是臨",
    "X84n1583_005:0434a08": "時學得來。",
    "X84n1583_005:0434a09": "成都府正法灝禪師上堂。舉永嘉到曹溪因緣。乃曰。",
    "X84n1583_005:0434a10": "要識永嘉麼。掀翻海嶽求知己。要識祖師麼。撥動乾",
    "X84n1583_005:0434a11": "坤建太平。二老不知何處去。卓拄杖曰。宗風千古播",
    "X84n1583_005:0434a12": "嘉聲。",
    "X84n1583_005:0434a13": "成都府昭覺辯禪師上堂。毫釐有差。天地懸隔。隔江",
    "X84n1583_005:0434a14": "人唱鷓鴣詞。錯認胡笳十八拍。要會麼。欲得現前。莫",
    "X84n1583_005:0434a15": "存順逆。五湖煙浪有誰爭。自是不歸歸便得。",
    "X84n1583_005:0434a16": "護國元禪師法嗣",
    "X84n1583_005:0434a17": "台州府天台國清簡堂行機禪師本郡楊氏子。年二",
    "X84n1583_005:0434a18": "十五棄家。學出世法。晚見此菴。密有契證。單丁筦山",
    "X84n1583_005:0434a19": "者十七年。每以未穩為懷。一日偶看斫樹倒地。忽大",
    "X84n1583_005:0434a20": "悟。平昔礙膺之物。泮然氷釋。初出世。住江州圓通。",
    "X84n1583_005:0434a21": "登座說法曰。圓通不開生藥舖。單單只賣死貓頭。不",
    "X84n1583_005:0434a22": "知那箇無思算。喫著通身冷汗流。上堂。單明自己。",
    "X84n1583_005:0434a23": "樂是苦因。趣向宗乘。地獄劫住。五日一參。三八普說。",
    "X84n1583_005:0434a24": "自揚家醜。更若問理問事。問心問性。克由叵耐。若是",
    "X84n1583_005:0434b01": "英靈漢。窺藩不入。據鼎不甞。便於未有生佛已前轉",
    "X84n1583_005:0434b02": "得身。却於今時大官路上。捷行濶步。終不向老鼠窟",
    "X84n1583_005:0434b03": "草窠裡。頭出頭沒。若也根性陋劣。要去有滋味處咬",
    "X84n1583_005:0434b04": "嚼。遇著義學阿師。遞相錮鏴。直饒說得雲興雨現。也",
    "X84n1583_005:0434b05": "是蝦蟆化龍。下稍依舊喫泥喫土。堪作甚麼。上堂。",
    "X84n1583_005:0434b06": "無隔宿恩。可參臨濟禪。有肯諾意。難續楊岐派。窮廝",
    "X84n1583_005:0434b07": "煎餓廝炒。大海祇將折筯攪。你死我活。猛火然鐺煑",
    "X84n1583_005:0434b08": "沸。喋恁麼作用。方可撐門拄戶。更說聲和響順。形直",
    "X84n1583_005:0434b09": "影端。驢年也未夢見。上堂。仲秋八月旦。庭戶入新",
    "X84n1583_005:0434b10": "凉。不露風骨句。愁人知夜長。僧問。三聖問雪峰。透",
    "X84n1583_005:0434b11": "網金鱗。未審以何為食。峰云。待汝出網來。即向汝道。",
    "X84n1583_005:0434b12": "意旨如何。師曰。同途不同轍。曰三聖道。一千五百人",
    "X84n1583_005:0434b13": "善知識。話頭也不識。峰云。老僧住持事繁。又作麼生。",
    "X84n1583_005:0434b14": "師曰。前箭猶輕後箭深。曰祇如雪竇道。可惜放過。好",
    "X84n1583_005:0434b15": "與三十棒。者棒一棒也較不得。直是罕遇作家。意又",
    "X84n1583_005:0434b16": "作麼生。師曰。陣敗說兵書。曰者棒是三聖合喫。雪峰",
    "X84n1583_005:0434b17": "合喫。師以拂子擊禪牀曰。者裡薦取。示眾。衲僧拄",
    "X84n1583_005:0434b18": "杖子。不用則已。用則如鴆鳥落水。魚鼈皆死。正按旁",
    "X84n1583_005:0434b19": "提。風颯颯地。獨步大方。殺活在我。所以道。千人排門。",
    "X84n1583_005:0434b20": "不如一人拔關。若一人拔關。千人萬人得到安樂田",
    "X84n1583_005:0434b21": "地。還知麼。鴛鴦繡出從君看。不把金針度與人。示",
    "X84n1583_005:0434b22": "眾。觀色即空。成大智故。不住生死。觀空即色。成大悲",
    "X84n1583_005:0434b23": "故。不證涅槃。生死不住。涅槃不證。漢地不收。秦地不",
    "X84n1583_005:0434b24": "管。且道。在甚麼處安身立命。莫是昭昭於心目之間。",
    "X84n1583_005:0434c01": "而相不可覩。晃晃於色塵之內。而理不可分麼。莫是",
    "X84n1583_005:0434c02": "起坐鎮相隨。語默同居止麼。若恁麼。總是髑髏前敲",
    "X84n1583_005:0434c03": "磕。須知過量人。自有過量用。且作麼生是過量用。北",
    "X84n1583_005:0434c04": "斗藏身雖有語。出羣消息少人知。退國清。居景星",
    "X84n1583_005:0434c05": "嵒。與吳芾友。淳熙戊戌。又自景星赴隱靜。",
    "X84n1583_005:0434c06": "鎮江府焦山或菴師體禪師台州羅氏子。初參此菴。",
    "X84n1583_005:0434c07": "舉十方同聚會。箇箇學無為。此是選佛場。菴遽震威",
    "X84n1583_005:0434c08": "一喝。師大悟。有以天封勉師出世者。師搖手曰。我不",
    "X84n1583_005:0434c09": "解懸羊賣狗也。即遯去。乾道初。瞎堂住國清。於江心",
    "X84n1583_005:0434c10": "稠人中得。請師為第一座。後出住平江覺報。淳熙。移",
    "X84n1583_005:0434c11": "焦山。上堂。舉臨濟示眾四喝公案。乃召眾曰。者箇公",
    "X84n1583_005:0434c12": "案。天下老宿。拈掇甚多。第恐皆未盡善。焦山不免四",
    "X84n1583_005:0434c13": "稜著地。與諸人分明注解一徧。如何是踞地師子。咄。",
    "X84n1583_005:0434c14": "如何是金剛王寶劍。咄。如何是探竿影草。咄。如何是",
    "X84n1583_005:0434c15": "一喝不作一喝用。咄。若也未會。拄杖子與焦山吐露",
    "X84n1583_005:0434c16": "看。卓一下曰。笑裡有刀。又卓一下曰。毒蛇無眼。又卓",
    "X84n1583_005:0434c17": "一下曰。忍俊不禁。又卓一下曰。出門是路。更有一機。",
    "X84n1583_005:0434c18": "舉話長老。也理會不得。上堂。熱月須搖扇。寒來旋",
    "X84n1583_005:0434c19": "著衣。若言空過日。大似不知時。上堂。年年浴佛在",
    "X84n1583_005:0434c20": "今朝。目擊迦維路不遙。果是當時曾示現。宜乎惡水",
    "X84n1583_005:0434c21": "驀頭澆。上堂。道生一。無角鐵牛眠少室。一生二。祖",
    "X84n1583_005:0434c22": "父開田說大義。二生三。梁間紫燕語呢喃。三生萬物。",
    "X84n1583_005:0434c23": "男兒活計離窠窟。多處添少處減。大蟲怕喫生人膽。",
    "X84n1583_005:0434c24": "有若無。實若虗。爭掩驪龍明月珠。是則是。祇如焦山。",
    "X84n1583_005:0435a01": "坐斷諸方舌頭一句。作麼生道。肚無偏僻病。不怕冷",
    "X84n1583_005:0435a02": "油韲。拍禪牀。下座。僧問。如何是即心即佛。師曰。鼎",
    "X84n1583_005:0435a03": "州出獰爭神。曰如何是非心非佛。師曰。閩蜀同風。曰",
    "X84n1583_005:0435a04": "如何是不是心不是佛不是物。師曰。窮坑難滿。問。",
    "X84n1583_005:0435a05": "起滅不停時如何。師曰。謝供養。問。我有沒絃琴。久",
    "X84n1583_005:0435a06": "居在曠埜。不是不會彈。未遇知音者。知音既遇。未審",
    "X84n1583_005:0435a07": "如何品弄。師曰。鐘作鐘鳴。鼓作鼓響。曰雲門放洞山",
    "X84n1583_005:0435a08": "三頓棒。意旨如何。師曰。和身倒和身攂。曰他道。飯袋",
    "X84n1583_005:0435a09": "子。江西湖南便恁麼去。又作麼生。師曰。淚出痛腸。曰",
    "X84n1583_005:0435a10": "真金須是紅爐煆。白玉還他玅手磨。師曰。添一點也",
    "X84n1583_005:0435a11": "難為。室中。甞舉苕帚柄。問學者曰。依俙苕帚柄。髣",
    "X84n1583_005:0435a12": "髴赤斑蛇。眾皆下語不契。有僧請益。師示以頌曰。依",
    "X84n1583_005:0435a13": "俙苕帚柄。髣髴赤斑蛇。棒下無生忍。臨機不識爺。",
    "X84n1583_005:0435a14": "己亥八月朔。示微疾。染翰別郡守。夜半書偈辭眾曰。",
    "X84n1583_005:0435a15": "鐵樹開華。雄雞生卵。七十二年。搖籃繩斷。擲筆示寂。",
    "X84n1583_005:0435a16": "常州府華藏湛堂智深禪師武林人。佛涅槃日上堂。",
    "X84n1583_005:0435a17": "兜率降生。雙林示滅。掘地討天。虗空釘橛。四十九年。",
    "X84n1583_005:0435a18": "播土揚塵。三百餘會。納盡敗缺。盡力布網張羅。未免",
    "X84n1583_005:0435a19": "喚龜作鼈。末後拘尸城畔。槨示雙趺。冷眼看來。大似",
    "X84n1583_005:0435a20": "弄巧成[矢*出]。卓拄杖曰。若無者箇道理。千古之下。誰把",
    "X84n1583_005:0435a21": "口說。且道。是甚麼道理。癡人面前。切忌漏洩。",
    "X84n1583_005:0435a22": "杭州府上竺證悟圓智禪師台州林氏子。依白蓮僊。",
    "X84n1583_005:0435a23": "問具變之道。蓮指行燈曰。如此燈者。離性絕非。本自",
    "X84n1583_005:0435a24": "空寂。理則具矣。六凡四聖。所見不同。變則在焉。師不",
    "X84n1583_005:0435b01": "契。後因掃地。誦法華經。至知法常無性佛種從緣起。",
    "X84n1583_005:0435b02": "始諭旨。告蓮。蓮然之。師領徒以來。常患本宗學者。囿",
    "X84n1583_005:0435b03": "名相膠筆錄。至以天台之傳。為文字學。南宗鄙之。乃",
    "X84n1583_005:0435b04": "謁此菴。夜語次。師舉東坡宿東林偈。且曰。也不易到",
    "X84n1583_005:0435b05": "此田地。菴曰。尚未見路徑。何言到耶。師曰。祇如他道。",
    "X84n1583_005:0435b06": "溪聲便是廣長舌。山色豈非清淨身。若不到此田地。",
    "X84n1583_005:0435b07": "如何有者箇消息。菴曰。是門外漢耳。師曰。和尚不吝。",
    "X84n1583_005:0435b08": "可為說破。菴曰。却祇從者裡。猛著精彩覰捕看。若覰",
    "X84n1583_005:0435b09": "捕得他破。則亦知本命元辰落著處。師通夕不寐。及",
    "X84n1583_005:0435b10": "曉鐘鳴。去其祕畜。以前偈別曰。東坡居士太饒舌。聲",
    "X84n1583_005:0435b11": "色關中欲透身。溪若是聲山是色。無山無水好愁人。",
    "X84n1583_005:0435b12": "持以告此菴。菴曰。向汝道是門外漢。師禮謝。有化",
    "X84n1583_005:0435b13": "馬祖殿瓦者。求語發揚。師書曰。寄語江西老古錐。從",
    "X84n1583_005:0435b14": "教日炙與風吹。兒孫不是無料理。要見氷消瓦解時。",
    "X84n1583_005:0435b15": "此菴見之。笑曰。須是者闍黎始得。",
    "X84n1583_005:0435b16": "參政錢端禮居士字處和。號松牕。從此菴發明己事。",
    "X84n1583_005:0435b17": "凡宗門旨趣。一一極之。淳熙丙申冬。簡堂歸住平田。",
    "X84n1583_005:0435b18": "遂與往來。丁酉秋。微恙。修書召堂及國清瑞巖主僧。",
    "X84n1583_005:0435b19": "有訣別之語。堂與二禪詣榻次。公起趺坐。言笑移時。",
    "X84n1583_005:0435b20": "即書曰。浮世虗幻。本無去來。四大五蘊。必歸終盡。雖",
    "X84n1583_005:0435b21": "佛祖具大威德力。亦不能免者一著。天下老和尚。一",
    "X84n1583_005:0435b22": "切善知識。還有跳得過者無。葢為地水火風因緣和",
    "X84n1583_005:0435b23": "合。暫時湊泊。不可錯認為己有。大丈夫。磊磊落落。當",
    "X84n1583_005:0435b24": "用處把定。立處皆真。順風使帆。上下水皆可。因齋慶",
    "X84n1583_005:0435c01": "贊。去留自在。此是上來諸聖。開大解脫一路涅槃門。",
    "X84n1583_005:0435c02": "本來清淨空寂境界。無為之大道也。今吾如是。豈不",
    "X84n1583_005:0435c03": "快哉。塵勞外緣。一時掃盡。荷諸山垂顧。咸願證明。伏",
    "X84n1583_005:0435c04": "惟珍重。置筆顧簡堂曰。某坐去好臥去好。堂曰。相公",
    "X84n1583_005:0435c05": "去便了。理會甚麼坐臥。公笑曰。法兄。當為祖道自愛。",
    "X84n1583_005:0435c06": "遂斂目而逝。",
    "X84n1583_005:0435c08": "續燈正統卷之五"
}