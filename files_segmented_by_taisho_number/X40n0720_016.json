{
    "X40n0720_016:0631a09": "毗尼關要卷第十六",
    "X40n0720_016:0631a11": "清金陵寶華山律學沙門　德基　輯",
    "X40n0720_016:0631a12": "●八七滅諍法。分四。初總標。二別列戒相。三結",
    "X40n0720_016:0631a13": "問。四勸持。",
    "X40n0720_016:0631a14": "今初。",
    "X40n0720_016:0631a15": "諸大德。是七滅諍法。半月半月說。戒經中來。若比丘",
    "X40n0720_016:0631a16": "有諍事起。即應除滅。",
    "X40n0720_016:0631a17": "釋　諍有四種。一言諍。二覓諍。三犯諍。四事諍。",
    "X40n0720_016:0631a18": "言諍者。謂辯法相是非邪正。即引十八事。法非法。",
    "X40n0720_016:0631a19": "乃至說不說。各執己見而生其諍。諍由言起。故曰",
    "X40n0720_016:0631a20": "言諍。覓諍者。比丘犯過。理須為除。制有三根五",
    "X40n0720_016:0631a21": "德。舉彼破戒破見破威儀。同來詣僧。伺覓前罪。令",
    "X40n0720_016:0631a22": "其除殄。因彼舉覓前罪。遂生於諍。諍由覓生。故曰",
    "X40n0720_016:0631a23": "覓諍。犯諍者。由犯七聚過慝在懷。宜須懺蕩。罪",
    "X40n0720_016:0631a24": "相難識。詞各紛紜。遂生諍競。由犯生諍。故曰犯諍。",
    "X40n0720_016:0631b01": "事諍者。由前三諍中事而生諍。名為事諍。是中",
    "X40n0720_016:0631b02": "言諍。以二毗尼滅。謂現前多人語。或但一毗尼滅。",
    "X40n0720_016:0631b03": "謂現前。覓諍共四毗尼滅。謂現前。憶念。或現前不",
    "X40n0720_016:0631b04": "癡。或現前罪處所。犯諍共三毗尼滅。謂現前。自言",
    "X40n0720_016:0631b05": "治。或現前草覆地。事諍以一切毗尼滅。隨所犯故。",
    "X40n0720_016:0631b06": "律云。有犯毗尼。有諍毗尼。謂所滅之病是其四諍。",
    "X40n0720_016:0631b07": "能滅之法是七毗尼。謂現前等七毗尼。能滅四諍。",
    "X40n0720_016:0631b08": "故曰七滅諍也。律云。比丘有十法者。應差別平",
    "X40n0720_016:0631b09": "斷事。一持戒具足。二多聞。三誦二部毗尼極利。四",
    "X40n0720_016:0631b10": "廣解其義。五善巧言語。辭辯了了。堪任問答。令彼",
    "X40n0720_016:0631b11": "歡喜。六諍事起能滅。七不愛。八不恚。九不怖。十不",
    "X40n0720_016:0631b12": "癡。第四分云。佛告比丘。以二十二種行。知是平",
    "X40n0720_016:0631b13": "斷事人。具持二百五十戒(一)。多聞善解阿毗曇毗",
    "X40n0720_016:0631b14": "尼(二三)。不與人諍(四)。亦不堅住此事(五)。應呵者呵然",
    "X40n0720_016:0631b15": "後住(六)。應教者教然後住(七)。應滅擯者滅擯然後",
    "X40n0720_016:0631b16": "住(八)。不愛(九)。不恚(十)。不怖(十一)。不癡(十二)。不受此部飲",
    "X40n0720_016:0631b17": "食(十三)。亦不受彼部飲食(十四)。不受此部衣鉢坐具針",
    "X40n0720_016:0631b18": "筒(十五)。亦不受彼部衣鉢坐具針筒(十六)。不供給此部",
    "X40n0720_016:0631b19": "(十七)。亦不供給彼部(十八)。不共此部入邨(十九)。亦不共彼",
    "X40n0720_016:0631b20": "部入邨(二十)。不與作期要(二十一)。亦不至彼後來後坐",
    "X40n0720_016:0631b21": "(二十二)。僧祇云。比丘成就五法。能滅諍事。知是實非",
    "X40n0720_016:0631b22": "是不實。是利益非不利益。得伴非不得伴。得平等",
    "X40n0720_016:0631b23": "伴非不得平等伴。得時非不得時。有二他邏他。",
    "X40n0720_016:0631b24": "一者自護心。見他是非。作是念。業行作者自知。譬",
    "X40n0720_016:0631c01": "如失火。但自救身。焉知他事。二者待時。見他諍訟",
    "X40n0720_016:0631c02": "相言作是念。此諍訟相言。時到自當判斷。是名二",
    "X40n0720_016:0631c03": "他邏他。共此眾法食味食。亦共彼眾法食味食。或",
    "X40n0720_016:0631c04": "請斷當事。或不請而斷當事(亦作闥賴吒。薩婆多云。闥賴名地。吒利名",
    "X40n0720_016:0631c05": "住。智勝自在。於正法不動。如人住地。無傾覆也)。十誦云。闥利吒比丘取諍",
    "X40n0720_016:0631c06": "時。應以五事觀。此中誰先來持戒清淨。誰多聞智",
    "X40n0720_016:0631c07": "慧善誦阿含。誰於師如法。誰信佛法僧。誰不輕佛",
    "X40n0720_016:0631c08": "戒。烏迴鳩羅比丘有十事僧應差(薩婆多云。烏迴名二。鳩羅",
    "X40n0720_016:0631c09": "名平等心無二。其平加秤也)。知諍來往處根本。善知諍。能分別",
    "X40n0720_016:0631c10": "諍。知諍起因緣。知諍義。善滅諍。滅諍已更不令起。",
    "X40n0720_016:0631c11": "持戒清淨。多聞。多智。闥利吒比丘行有二十二",
    "X40n0720_016:0631c12": "法。當知是利根多聞。一善知事起根本。二善分別",
    "X40n0720_016:0631c13": "事相。三善知事差別。四善知事本末。五善知事輕",
    "X40n0720_016:0631c14": "重。六善知除滅事。七善知滅事更不起。八善知作",
    "X40n0720_016:0631c15": "事人有事人。九有教勅力。十能使人受力。十一有",
    "X40n0720_016:0631c16": "方便輭語力。十二亦能使人受。十三有自折伏力。",
    "X40n0720_016:0631c17": "十四亦能使人受。十五知慚愧。十六心不憍慢。十",
    "X40n0720_016:0631c18": "七無憍慢語。十八身口意無偏著。十九不隨愛行。",
    "X40n0720_016:0631c19": "二十不隨瞋行。二十一不隨怖行。二十二不隨癡",
    "X40n0720_016:0631c20": "行(此謂能滅諍者是也)。十誦云。有六諍本(律云六諍為根也)。一瞋恨",
    "X40n0720_016:0631c21": "不語。二惡性欲害。三貪嫉。四諂曲。五無慚愧。六惡",
    "X40n0720_016:0631c22": "欲邪見(此之六事能生諍。故曰諍根本也)。律攝云。若有諍事起。當",
    "X40n0720_016:0631c23": "以七法順大師教。如法如律而除滅之(是謂諍事起。即應除",
    "X40n0720_016:0631c24": "滅也)。",
    "X40n0720_016:0632a01": "二別列戒相。分七。初現前毗尼至七草覆地法。",
    "X40n0720_016:0632a02": "○第一現前滅諍",
    "X40n0720_016:0632a03": "總釋。",
    "X40n0720_016:0632a04": "此是共戒。尼犯亦同。大乘比丘同學。梵網經云。",
    "X40n0720_016:0632a05": "應生慈心善和鬪諍。律攝云。此等皆由他詰問",
    "X40n0720_016:0632a06": "事不忍他詰譏嫌煩惱。制斯學處(自下六戒咸同不復重出)。",
    "X40n0720_016:0632a07": "緣起處。",
    "X40n0720_016:0632a08": "佛在舍衛國。",
    "X40n0720_016:0632a09": "起緣人。",
    "X40n0720_016:0632a10": "迦留陀夷與六群。往阿夷羅跋提河中浴。迦留陀",
    "X40n0720_016:0632a11": "夷浴竟上岸。著六群衣。謂是己衣。不看而去。六羣",
    "X40n0720_016:0632a12": "洗浴已上岸。不見己衣。正見迦留陀夷衣。即言。迦",
    "X40n0720_016:0632a13": "留陀夷偷我衣。人不現前。便作滅擯羯磨。迦留陀",
    "X40n0720_016:0632a14": "夷聞已。有疑。即往白佛。佛問言。汝以何心取。答言。",
    "X40n0720_016:0632a15": "謂是我衣。不以賊心。佛言不犯。不應不看衣而著。",
    "X40n0720_016:0632a16": "不應人不現前而作羯磨及訶責羯磨等。若作羯",
    "X40n0720_016:0632a17": "磨不成。得突吉羅。自今已去。為諸比丘。結現前毗",
    "X40n0720_016:0632a18": "尼滅諍。",
    "X40n0720_016:0632a19": "所立戒相。",
    "X40n0720_016:0632a20": "應與現前毗尼。當與現前毗尼。",
    "X40n0720_016:0632a21": "釋義　現前者。法毗尼人僧界。云何法現前。所持",
    "X40n0720_016:0632a22": "法滅諍者是(持者受持也。謂持修多羅藏)。云何毗尼現前。所持",
    "X40n0720_016:0632a23": "毗尼滅諍者是(謂受持毗尼藏)。云何人現前。言義往返者",
    "X40n0720_016:0632a24": "是(謂起諍者二俱現前)。云何僧現前。同羯磨和合集一處。不",
    "X40n0720_016:0632b01": "來者囑授。在現前得訶而不訶者是(和合同集。名之為僧。滅諍",
    "X40n0720_016:0632b02": "須僧現前秉法。故云僧現前)。云何界現前。在界內羯磨作制限",
    "X40n0720_016:0632b03": "者是(謂豎標唱相所結之界。凡欲秉法。盡齊限集僧。令無別眾之咎。今滅諍必須現前界內集",
    "X40n0720_016:0632b04": "僧作法。故曰界現前也)。言諍以二毗尼滅。謂現前多人語。或",
    "X40n0720_016:0632b05": "但一毗尼滅。謂現前。若一比丘在一比丘前。好",
    "X40n0720_016:0632b06": "言教語。如法如毗尼如佛所教。汝當受是忍可。若",
    "X40n0720_016:0632b07": "作如是諍事得滅。是為言諍。以一滅滅。現前毗尼。",
    "X40n0720_016:0632b08": "不用多人語也。若一比丘為二比丘三比丘為僧",
    "X40n0720_016:0632b09": "亦如是。乃至僧為一比丘二比丘三比丘為僧亦",
    "X40n0720_016:0632b10": "如是(是中現前義。若能滅者。四人以上。其法毗尼人僧界五種。一不現前。則不名現前毗尼也。",
    "X40n0720_016:0632b11": "若能滅者。或但二三比丘。一比丘唯以法毗尼人三種現前僧界二種不現前。亦名現前毗尼也)。十",
    "X40n0720_016:0632b12": "誦云。現前滅諍有二種非法。若非法者。約勅非法",
    "X40n0720_016:0632b13": "者令折伏。與現前毗尼。若非法者。約勅如法者令",
    "X40n0720_016:0632b14": "折伏。與現前毗尼。有二種如法。若如法者。約勅",
    "X40n0720_016:0632b15": "如法者令折伏。與現前毗尼。若如法者。約勅非法",
    "X40n0720_016:0632b16": "者令折伏。與現前毗尼。",
    "X40n0720_016:0632b17": "定罪　若諍事如法滅已。後更發起。波逸提(若應與不",
    "X40n0720_016:0632b18": "與。不應與而與。突吉羅)。",
    "X40n0720_016:0632b19": "會詳　摩得勒伽云。十種不現前作羯磨。一覆鉢。",
    "X40n0720_016:0632b20": "二捨覆鉢(謂白衣罵謗比丘等。僧為作覆鉢羯磨。不共往返受食。若自見過。須詣僧中。乞",
    "X40n0720_016:0632b21": "求捨者。僧為解不現前羯磨。為治罰俗人。但遙作不令現前也)。三學家。四捨學家",
    "X40n0720_016:0632b22": "(前第三悔過法。中所明)。五作房(謂以故房與居士修理。僧應作白二法與之。此亦不現前",
    "X40n0720_016:0632b23": "作)。六沙彌(謂擯惡邪沙彌。令眼見耳不聞處立。亦不現前)。七狂(作癡狂羯磨。謂由彼",
    "X40n0720_016:0632b24": "失本心故。無所識知。不須現前)。八不禮拜。九不共語。十不供養(此三",
    "X40n0720_016:0632c01": "羯磨。謂比丘觸惱比丘尼。聽尼為比丘作此三種羯磨。亦聽遙作。勿得令比丘現前而治罰也。律中又有",
    "X40n0720_016:0632c02": "四法不現前。剃髮。出家外道共住。授式叉尼戒。剃髮是最初入僧伽中。欲作單白。為彼剃髮。令彼至眼見",
    "X40n0720_016:0632c03": "耳不聞處立之故。與出家作單白亦爾。與外道四月共住。亦遣至眼見耳不聞處與之故。與式叉摩那授",
    "X40n0720_016:0632c04": "戒。亦應遣至眼見耳不聞處受之故。此法在尼部中作。合前論中。共有十四種不現前。餘一切羯磨並須",
    "X40n0720_016:0632c05": "現前)。現前毗尼竟(此滅言諍)。",
    "X40n0720_016:0632c06": "○第二憶念滅諍法",
    "X40n0720_016:0632c07": "緣起處。",
    "X40n0720_016:0632c08": "佛在王舍城。",
    "X40n0720_016:0632c09": "起緣人。",
    "X40n0720_016:0632c10": "沓婆摩羅子不犯重罪波羅夷僧殘偷蘭遮。時諸",
    "X40n0720_016:0632c11": "比丘皆言犯重罪。即問言。汝憶犯重罪不。彼不憶",
    "X40n0720_016:0632c12": "犯重罪。答言。我不憶犯如是重罪。諸比丘故問不",
    "X40n0720_016:0632c13": "止。彼作是念。我當云何。白佛。佛言。自今已去。聽為",
    "X40n0720_016:0632c14": "沓婆摩羅子作憶念毗尼白四羯磨。",
    "X40n0720_016:0632c15": "所立戒相。",
    "X40n0720_016:0632c16": "應與憶念毗尼。當與憶念毗尼。",
    "X40n0720_016:0632c17": "釋義　憶念毗尼者。彼比丘此罪更不應舉。不應",
    "X40n0720_016:0632c18": "作憶念者是(謂諸比丘數數詰問其罪。彼不憶犯。固問不止。佛令僧為作憶念毗尼。令",
    "X40n0720_016:0632c19": "彼憶念。使諸比丘。更莫令憶念。故曰憶念毗尼)。是為覓諍。以二毗尼滅。謂",
    "X40n0720_016:0632c20": "現前憶念。或現前不癡。或現前罪處所。薩婆多",
    "X40n0720_016:0632c21": "云。此是守護毗尼。五眾盡與憶念毗尼。五篇戒盡",
    "X40n0720_016:0632c22": "與憶念毗尼。必白四羯磨與。比丘比丘尼現前。三",
    "X40n0720_016:0632c23": "眾不現前。十誦云。有三非法。與憶念毗尼。有比",
    "X40n0720_016:0632c24": "丘犯無殘罪。自言犯有殘罪。是比丘從僧乞憶念",
    "X40n0720_016:0633a01": "毗尼。若僧與憶念毗尼。是名非法。何以故。是人應",
    "X40n0720_016:0633a02": "與滅擯故。又如施越比丘。癡狂心故。多作不清",
    "X40n0720_016:0633a03": "淨非法。還得本心。先所作罪。若僧等常說是事。是",
    "X40n0720_016:0633a04": "人從僧乞憶念毗尼。若僧與憶念毗尼。是名非法。",
    "X40n0720_016:0633a05": "何以故。是人應與不癡毗尼故。又如訶多比丘。",
    "X40n0720_016:0633a06": "無慚無愧破戒。有見聞疑罪。是人自言我有是罪。",
    "X40n0720_016:0633a07": "後言我無是罪。若僧與憶念毗尼。是名非法。何以",
    "X40n0720_016:0633a08": "故。應與實覓毗尼故。是名三非法與憶念毗尼。",
    "X40n0720_016:0633a09": "有三如法。與憶念毗尼。如陀驃比丘。為慈地比丘",
    "X40n0720_016:0633a10": "尼。無根波羅夷謗故。若僧等常說是事。是比丘從",
    "X40n0720_016:0633a11": "僧乞憶念毗尼。若僧與憶念毗尼。是名如法。何以",
    "X40n0720_016:0633a12": "故。是人應與憶念毗尼故。又如一比丘犯罪發",
    "X40n0720_016:0633a13": "露如法悔過。若僧等猶說是事。是比丘從僧乞憶",
    "X40n0720_016:0633a14": "念毗尼。若僧與憶念毗尼。是名如法。何以故。應與",
    "X40n0720_016:0633a15": "憶念毗尼故。又如比丘未犯。將必當犯。以是事",
    "X40n0720_016:0633a16": "故若僧等說是犯罪。是比丘從僧乞憶念毗尼。若",
    "X40n0720_016:0633a17": "僧與是人憶念毗尼。是名如法。何以故。是人應與",
    "X40n0720_016:0633a18": "憶念毗尼故。是名三如法與憶念毗尼(覓諍以二毗尼滅。現",
    "X40n0720_016:0633a19": "前毗尼。憶念毗尼。不用不癡及罪處所)。",
    "X40n0720_016:0633a20": "定罪　薩婆多云。憶念毗尼行法者。餘比丘不應",
    "X40n0720_016:0633a21": "出其罪過。不應令憶念。不應乞聽。亦不應受餘比",
    "X40n0720_016:0633a22": "丘乞聽。若彼從乞聽。突吉羅。若受他乞聽。亦突吉",
    "X40n0720_016:0633a23": "羅。若彼不聽。若出過罪。若令憶念。得波逸提(此覓覓諍",
    "X40n0720_016:0633a24": "為舉人過罪須令憶念。既為作憶念已。不復更令憶念也。若應與不與。不應與而與。法事乖違。施法不當。",
    "X40n0720_016:0633b01": "得突吉羅。此滅覓諍)。",
    "X40n0720_016:0633b02": "○第三不癡滅諍法",
    "X40n0720_016:0633b03": "緣起處。",
    "X40n0720_016:0633b04": "佛在王舍城。",
    "X40n0720_016:0633b05": "起緣人。",
    "X40n0720_016:0633b06": "有比丘名難提。癲狂心亂。多犯眾罪。非沙門法。言",
    "X40n0720_016:0633b07": "無齊限。行來出入不順威儀。後還得本心。諸比丘",
    "X40n0720_016:0633b08": "問言。難提。汝憶犯重罪不。答言。我先癲狂心亂時。",
    "X40n0720_016:0633b09": "多犯眾罪。非我故作。是癲狂故耳。諸長老不須數",
    "X40n0720_016:0633b10": "見難詰。諸比丘故難詰不止。彼比丘作如是念。我",
    "X40n0720_016:0633b11": "當云何。白佛。佛言。聽僧與難提不癡毗尼。白四羯",
    "X40n0720_016:0633b12": "磨。結不癡毗尼滅諍法。",
    "X40n0720_016:0633b13": "所立戒相。",
    "X40n0720_016:0633b14": "應與不癡毗尼。當與不癡毗尼。",
    "X40n0720_016:0633b15": "釋義　不癡毗尼者。彼比丘此罪更不應舉。不應",
    "X40n0720_016:0633b16": "作憶念者是。僧祇云。佛言。云何名不癡毗尼。有",
    "X40n0720_016:0633b17": "比丘本癡今不癡。諸梵行人說前癡行。爾時應疾",
    "X40n0720_016:0633b18": "疾集僧。集僧已。如修多羅。如毗尼。隨此比丘事實。",
    "X40n0720_016:0633b19": "與不癡毗尼。以不癡毗尼。滅誹謗事。薩婆多云。",
    "X40n0720_016:0633b20": "此是守護毗尼。五眾盡與不癡毗尼。或現前或不",
    "X40n0720_016:0633b21": "現前(如前所明)。十誦云。有四種非法與不癡毗尼。有比",
    "X40n0720_016:0633b22": "丘不癡狂現癡狂相貌。諸比丘僧中問。汝狂癡時",
    "X40n0720_016:0633b23": "有所作。今憶念不。答言。長老。我憶念癡故作。他人",
    "X40n0720_016:0633b24": "教我使作(一)。憶夢中作(二)。憶裸形東西走(三)。立大",
    "X40n0720_016:0633c01": "小便(四)。是人從僧乞不癡毗尼。若僧與是人不癡",
    "X40n0720_016:0633c02": "毗尼。是名四非法。四如法者。有比丘實狂癡。心",
    "X40n0720_016:0633c03": "顛倒。現狂癡相貌。諸比丘問。汝憶念狂癡時所作",
    "X40n0720_016:0633c04": "不。答言。不憶念他不教我作(一)。不憶念夢中作(二)。",
    "X40n0720_016:0633c05": "不憶裸形東西走(三)。不憶立大小便(四)。是人從僧",
    "X40n0720_016:0633c06": "乞不癡毗尼。若僧與不癡毗尼。是名四如法(行法同前)。",
    "X40n0720_016:0633c07": "律云。若如是諍事滅者。是為覓諍。以二滅滅。現前",
    "X40n0720_016:0633c08": "毗尼不癡毗尼。不用憶念毗尼罪處所。阿難又問。",
    "X40n0720_016:0633c09": "頗有覓諍。以二滅滅。現前毗尼罪處所。不用憶念",
    "X40n0720_016:0633c10": "毗尼不癡毗尼耶。佛言有。若比丘好論議。與外道",
    "X40n0720_016:0633c11": "論時。得一切難。便前後語言相違。若在眾僧中問",
    "X40n0720_016:0633c12": "時。亦前後語言相違。眾中故妄語。僧應與此比丘",
    "X40n0720_016:0633c13": "罪處所白四羯磨。若如是諍事滅。是為覓諍。以二",
    "X40n0720_016:0633c14": "滅滅。現前罪處所。不用憶念毗尼不癡毗尼。云何",
    "X40n0720_016:0633c15": "罪處所。彼比丘此罪與作舉作憶念者是(施法不當者。突",
    "X40n0720_016:0633c16": "吉羅)。不癡毗尼竟(此滅亦是覓諍)。",
    "X40n0720_016:0633c17": "○第四自言滅諍法",
    "X40n0720_016:0633c18": "緣起處。",
    "X40n0720_016:0633c19": "佛在瞻波城伽渠池邊時。世尊十五日布薩。白月",
    "X40n0720_016:0633c20": "滿時。前後圍繞。在眾前於露地坐。阿難初夜過已。",
    "X40n0720_016:0633c21": "白佛言。初夜已過。願世尊說戒。世尊默然。阿難即",
    "X40n0720_016:0633c22": "還復坐。中夜亦如是。至後夜過。明相已出。眾僧坐",
    "X40n0720_016:0633c23": "久。惟願說戒。佛告阿難。眾僧不清淨。欲令如來於",
    "X40n0720_016:0633c24": "不清淨眾中羯磨說戒。無有是處。",
    "X40n0720_016:0634a01": "起緣人。",
    "X40n0720_016:0634a02": "長老目連觀察眾中。以天眼清淨。見彼比丘坐。去",
    "X40n0720_016:0634a03": "佛不遠。往彼語言。汝今可起。世尊知汝見汝。出去",
    "X40n0720_016:0634a04": "滅去。不應此住。目連捉彼比丘臂。牽著門外。還白",
    "X40n0720_016:0634a05": "佛言。眾已清淨。願世尊說戒。佛告目連。不應如是。",
    "X40n0720_016:0634a06": "若於異時。亦不應如是。目連令彼伏罪。然後與罪。",
    "X40n0720_016:0634a07": "不應不自伏罪而與罪。自今已去。為諸比丘。結自",
    "X40n0720_016:0634a08": "言治滅諍法。",
    "X40n0720_016:0634a09": "所立戒相。",
    "X40n0720_016:0634a10": "應與自言治。當與自言治。",
    "X40n0720_016:0634a11": "釋義　云何自言。說罪名說罪種懺悔者是。云何",
    "X40n0720_016:0634a12": "治。自責汝心。生厭離也。五分云。慈地比丘尼以",
    "X40n0720_016:0634a13": "無根波羅夷法謗陀婆比丘。自言陀婆污我。即與",
    "X40n0720_016:0634a14": "自言滅擯。律云。犯諍共三毗尼滅。謂現前自言",
    "X40n0720_016:0634a15": "治或現前草覆地。若比丘犯罪。若欲在一比丘",
    "X40n0720_016:0634a16": "前懺悔。應至一清淨比丘所。偏露右肩。若上座禮",
    "X40n0720_016:0634a17": "足。右膝著地合掌說罪名罪種(名者。篇聚差別。種者。戒相各異。隨機",
    "X40n0720_016:0634a18": "羯磨云。畜長離衣三十事異也)。作如是言。長老一心念。我某甲",
    "X40n0720_016:0634a19": "比丘犯某罪。今從長老懺悔。不敢覆藏。懺悔則安",
    "X40n0720_016:0634a20": "樂。不懺悔不安樂。憶念犯發露。知而不敢覆藏。長",
    "X40n0720_016:0634a21": "老憶我。清淨戒身具足。清淨布薩。第二第三說。彼",
    "X40n0720_016:0634a22": "應語言。自責汝心生厭離。答言爾。若作如是諍事",
    "X40n0720_016:0634a23": "滅者。是為犯諍。以二滅滅。現前毗尼自言治。不用",
    "X40n0720_016:0634a24": "草覆地。若二人三人僧中懺悔亦如是。薩婆",
    "X40n0720_016:0634b01": "多云。自言滅諍法。五眾有事。及五篇戒有犯不犯",
    "X40n0720_016:0634b02": "事。盡自言滅諍法滅也。有十種非法。若犯波羅夷",
    "X40n0720_016:0634b03": "僧殘波逸提提舍尼突吉羅。自言不犯。又不犯五",
    "X40n0720_016:0634b04": "篇。自言我犯。是名十非法。十如法者。有比丘犯",
    "X40n0720_016:0634b05": "五篇。自言我犯。若不犯五篇。自言我不犯。是名十",
    "X40n0720_016:0634b06": "如法(此滅犯諍違越得罪如上)。",
    "X40n0720_016:0634b07": "○第五覓罪滅諍法",
    "X40n0720_016:0634b08": "緣起處。",
    "X40n0720_016:0634b09": "佛在釋翅瘦。",
    "X40n0720_016:0634b10": "起緣人。",
    "X40n0720_016:0634b11": "有比丘字象力。喜論議。共外道論。得切問時。前後",
    "X40n0720_016:0634b12": "言語相違。於僧中問時。亦復如是。前後言語相違。",
    "X40n0720_016:0634b13": "在眾中故作妄語。外道譏嫌。諸比丘聞白佛。佛呵",
    "X40n0720_016:0634b14": "責已。告諸比丘。應與彼比丘罪處所白四羯磨。應",
    "X40n0720_016:0634b15": "如是與。集僧。集僧已為作舉。作舉已為作憶念。作",
    "X40n0720_016:0634b16": "憶念已與罪。應差堪能羯磨者作。自今已去。為諸",
    "X40n0720_016:0634b17": "比丘。結罪處所滅諍法。",
    "X40n0720_016:0634b18": "所立戒相。",
    "X40n0720_016:0634b19": "應與覓罪相。當與覓罪相(根本律作求罪自性。十誦律作實覓罪。五分律作本",
    "X40n0720_016:0634b20": "言治)。",
    "X40n0720_016:0634b21": "釋義　云何罪處所。彼比丘此罪與作舉作憶念",
    "X40n0720_016:0634b22": "者是。勒伽論云。實覓罪者。先犯罪已發露。後覆",
    "X40n0720_016:0634b23": "藏。薩婆多云。此是折伏毗尼。一切五篇戒盡與",
    "X40n0720_016:0634b24": "實覓毗尼。一切五眾盡與此毗尼。有五種非法。有",
    "X40n0720_016:0634c01": "比丘犯波羅夷。先言不犯。後言犯。若僧與是人實",
    "X40n0720_016:0634c02": "覓毗尼。是名非法。何以故。是人應與滅擯故。有比",
    "X40n0720_016:0634c03": "丘犯僧殘波逸提提舍尼突吉羅。先言不犯。後言",
    "X40n0720_016:0634c04": "犯。若僧與是人實覓毗尼。是名非法。何以故。是人",
    "X40n0720_016:0634c05": "隨所犯應治故。有五種如法者。有比丘犯波羅",
    "X40n0720_016:0634c06": "夷。先言犯。後言不犯。若僧與是人實覓毗尼。是名",
    "X40n0720_016:0634c07": "如法。何以故。是人應與實覓故。若比丘犯僧殘乃",
    "X40n0720_016:0634c08": "至突吉羅。先言犯。後言不犯。若僧與是人實覓毗",
    "X40n0720_016:0634c09": "尼。是名如法。何以故。是人應與實覓毗尼故。實",
    "X40n0720_016:0634c10": "覓毗尼行法者。是比丘不應與他受大戒。不得受",
    "X40n0720_016:0634c11": "他依止。不應畜新舊沙彌。不得教比丘尼法。若僧",
    "X40n0720_016:0634c12": "羯磨教化比丘尼。不應受。僧所與作實覓毗尼罪。",
    "X40n0720_016:0634c13": "更不應犯。若似是罪。若過是罪。亦不應作。不應呵",
    "X40n0720_016:0634c14": "僧羯磨。亦不應呵作羯磨人。不應從他乞聽。不應",
    "X40n0720_016:0634c15": "遮說戒。不應遮受戒。不應遮自恣。不應出無罪。比",
    "X40n0720_016:0634c16": "丘過罪。不應共同事。應調伏心行。隨順比丘僧意。",
    "X40n0720_016:0634c17": "若不如是行者。盡形不得離是羯磨。僧祇云。此",
    "X40n0720_016:0634c18": "人盡壽應行八事。不得度人。不得與人受具足。不",
    "X40n0720_016:0634c19": "得與人依止。不得受比丘按摩供給。不得作比丘",
    "X40n0720_016:0634c20": "使。不得受次第差會。不得為僧作說法人及說毗",
    "X40n0720_016:0634c21": "尼人。盡壽不應與捨。五分云。本言有二種。一可",
    "X40n0720_016:0634c22": "悔。二不可悔。若本言犯重。仍覆藏者。應作盡壽不",
    "X40n0720_016:0634c23": "可悔白四羯磨(此亦滅覓諍。以二滅滅。謂現前及覓罪相。乖違得罪如前)。",
    "X40n0720_016:0634c24": "○第六多人語滅諍法",
    "X40n0720_016:0635a01": "緣起處。",
    "X40n0720_016:0635a02": "佛在舍衛國。",
    "X40n0720_016:0635a03": "起緣人。",
    "X40n0720_016:0635a04": "時舍衛諸比丘諍。眾僧如法滅諍。彼諍比丘不忍",
    "X40n0720_016:0635a05": "可僧滅諍事。佛種種呵責已。告諸比丘。應求多人",
    "X40n0720_016:0635a06": "覓罪。用多人知法者語。為諸比丘。結多人語滅諍",
    "X40n0720_016:0635a07": "法。",
    "X40n0720_016:0635a08": "所立戒相。",
    "X40n0720_016:0635a09": "應與多人覓罪。當與多人覓罪。",
    "X40n0720_016:0635a10": "釋義　用多人知法者語。聽行籌。差行舍羅人白",
    "X40n0720_016:0635a11": "二羯磨(若諸比丘諍事現前。不能滅者。應多求知法比丘行籌滅。以籌多表語。云何多人語。",
    "X40n0720_016:0635a12": "用多人持法持毗尼持摩夷者是　薩婆多云。多覓毗尼者。多求因緣斷。多處求斷。從多處斷。故云多覓",
    "X40n0720_016:0635a13": "毗尼)。有五法。不應差使行舍羅。有愛恚怖癡。不知已",
    "X40n0720_016:0635a14": "行不行。反上五法應差。有三種行籌。一顯露。二",
    "X40n0720_016:0635a15": "覆藏。三耳語。云何顯露。若眾中雖非法比丘多。然",
    "X40n0720_016:0635a16": "彼二師或上座智人。皆如法語。應顯露行籌。作二",
    "X40n0720_016:0635a17": "種籌。一破。二完。白言。作如是語者捉不破籌。作如",
    "X40n0720_016:0635a18": "是語者捉破籌。行籌已應別處數。若如法語者多。",
    "X40n0720_016:0635a19": "應作白。作如是語者諍事滅。若如法語者少。應作",
    "X40n0720_016:0635a20": "禮便去。遣信往比丘住處。僧中白言。彼住處非法",
    "X40n0720_016:0635a21": "比丘多。善哉長老能往至彼。若如法比丘多。諍事",
    "X40n0720_016:0635a22": "滅功德多。此比丘聞應往。若不往。如法治。云何覆",
    "X40n0720_016:0635a23": "藏行籌。若眾中雖如法者多。而彼二師及上座智",
    "X40n0720_016:0635a24": "人不如法。恐顯露行籌。諸比丘隨順眾中上座標",
    "X40n0720_016:0635b01": "首。應覆藏行籌(薩婆多云。覆藏行籌者。行籌人心。為非法人故。望取非法者多。若在",
    "X40n0720_016:0635b02": "明處。助非法者。羞取非法籌故也)。云何耳語行籌。若眾中雖如法",
    "X40n0720_016:0635b03": "者多。而彼二師上座智人非法說。應耳語行籌。行",
    "X40n0720_016:0635b04": "籌時。應稀坐間容一人。身小障翳。彼比丘作耳語。",
    "X40n0720_016:0635b05": "語言。汝二師親厚知識已捉籌。善哉汝亦當捉籌。",
    "X40n0720_016:0635b06": "慈愍故。若如法比丘多。諍事得滅功德多。行捉已",
    "X40n0720_016:0635b07": "在一面數之。薩婆多云。所以行籌者。事既難斷。",
    "X40n0720_016:0635b08": "若說一是一非。必增其惡心。故行籌於眾人前。好",
    "X40n0720_016:0635b09": "惡自伏。理亦無偏。僧祇云。行籌訖。若非法籌乃",
    "X40n0720_016:0635b10": "至多一者。不應唱非法人多。如法人少。當作方便",
    "X40n0720_016:0635b11": "解坐。或前食欲至者。應唱令前食。或後食時浴時",
    "X40n0720_016:0635b12": "說法時說毗尼時。隨應唱之。若非法者覺。言我等",
    "X40n0720_016:0635b13": "勝。為我故解坐。我等今不起。要即此坐決斷是事。",
    "X40n0720_016:0635b14": "爾時精舍邊。若有小屋無蟲者。應使淨人放火已",
    "X40n0720_016:0635b15": "唱言。火起火起。即便散起救火。乃往覓如法伴。",
    "X40n0720_016:0635b16": "律云。行籌斷事時。一切僧集。不得取欲。何以故。或",
    "X40n0720_016:0635b17": "多比丘說非法故。一切比丘不應取欲。如行鉢法",
    "X40n0720_016:0635b18": "也。若不能斷。乃至彼處僧坊中。若有三人二人一",
    "X40n0720_016:0635b19": "比丘持三藏。四眾所重者。應到彼處。應語彼一比",
    "X40n0720_016:0635b20": "丘。如前次第事。具足向說。是大德比丘應作是語。",
    "X40n0720_016:0635b21": "不可二人相言俱得勝也。是中必一勝一負。如是",
    "X40n0720_016:0635b22": "語者。是名如法說。若不如是語者。是名非法說。",
    "X40n0720_016:0635b23": "定罪　是諸相言比丘。若如法滅已。還更發起。波",
    "X40n0720_016:0635b24": "逸提。若但訶責言。是斷事不如法。犯突吉羅。",
    "X40n0720_016:0635c01": "就有德人。眾所歸伏。無不用語。設有不隨者。羞亦",
    "X40n0720_016:0635c02": "為諸人所笑。必受語。傳事人多說事不說人。大德",
    "X40n0720_016:0635c03": "比丘亦直說事是非。不說人有事。二人各自內知",
    "X40n0720_016:0635c04": "而伏。則勝負相現也。還發起波逸提者。以一一罪",
    "X40n0720_016:0635c05": "印之。令彼此後更無言。故結罪也(此一毗尼亦滅言諍也)。",
    "X40n0720_016:0635c06": "○第七草覆地滅諍法",
    "X40n0720_016:0635c07": "緣起處。",
    "X40n0720_016:0635c08": "佛在舍衛國。",
    "X40n0720_016:0635c09": "起緣人。",
    "X40n0720_016:0635c10": "時舍衛比丘共諍。諸比丘多犯眾戒。非沙門法亦",
    "X40n0720_016:0635c11": "作亦說。出入無限。後諸比丘自作是念。我曹多犯",
    "X40n0720_016:0635c12": "眾戒。非沙門法亦作亦說。出入無限。若我曹還自",
    "X40n0720_016:0635c13": "共善問此事。或能令此諍事轉深重。經歷年月。不",
    "X40n0720_016:0635c14": "得如法如毗尼如佛所教滅除諍事。令僧不得安",
    "X40n0720_016:0635c15": "樂。時諸比丘白佛。佛言。應滅此諍事。如草覆地。為",
    "X40n0720_016:0635c16": "諸比丘。結如草覆地滅諍法。",
    "X40n0720_016:0635c17": "所立戒相。",
    "X40n0720_016:0635c18": "應與如草覆地。當與如草覆地。",
    "X40n0720_016:0635c19": "釋義　草覆地。若比丘諍事。是中比丘者多犯眾",
    "X40n0720_016:0635c20": "罪。非沙門法。言無齊限。出入行來不順威儀。作如",
    "X40n0720_016:0635c21": "是念。我等此諍事。多犯眾罪。非沙門法。言無齊限。",
    "X40n0720_016:0635c22": "出入行來不順威儀。我等若自共尋究此事。恐令",
    "X40n0720_016:0635c23": "罪深重。不得如法如毗尼如佛所教諍事滅。令諸",
    "X40n0720_016:0635c24": "比丘住止不安樂。彼一眾中有智慧堪能比丘。從",
    "X40n0720_016:0636a01": "座起。偏露右肩。右膝著地。合掌作如是言。諸長老。",
    "X40n0720_016:0636a02": "我等此諍事。多犯眾罪非沙門法。言無齊限。出入",
    "X40n0720_016:0636a03": "行來不順威儀。若我等尋究此事。恐令罪深重。不",
    "X40n0720_016:0636a04": "得如法如毗尼如佛所教諍事滅。令諸比丘住止",
    "X40n0720_016:0636a05": "不安樂。若長老忍者。我今為諸長老。作如草履地",
    "X40n0720_016:0636a06": "懺悔此罪。第二眾中亦如是說。彼諸比丘應作白。",
    "X40n0720_016:0636a07": "如草覆地懺。如是白。大德僧聽。若僧時到。僧忍",
    "X40n0720_016:0636a08": "聽。此諍事作草覆地懺悔。白如是。白已作如草覆",
    "X40n0720_016:0636a09": "地懺悔。是一眾中有智慧堪能者。從座起。偏露右",
    "X40n0720_016:0636a10": "肩。右膝著地。合掌作如是白。諸長老。我今此諸諍",
    "X40n0720_016:0636a11": "事己所犯罪。除重罪遮不至白衣家羯磨(言除重罪者。謂",
    "X40n0720_016:0636a12": "此草覆地法。一切波逸提突吉羅等輕罪。皆悉除滅。若犯波羅夷。仍須滅擯。僧殘還行別住等法。偷蘭亦",
    "X40n0720_016:0636a13": "用作法方除。遮不至白衣家。亦非因此而解也)。若諸長老聽者。為諸長老",
    "X40n0720_016:0636a14": "及己作草覆地懺悔。第二眾亦應作如是說。云何",
    "X40n0720_016:0636a15": "草覆地。不稱說罪名罪種懺悔者是。十誦云。草",
    "X40n0720_016:0636a16": "布地有二義。一鬬諍數起。諍人亦多。其事轉眾。推",
    "X40n0720_016:0636a17": "其原本。難可知處。佛聽草布地除滅。如亂草難可",
    "X40n0720_016:0636a18": "整理。亂來棄之。二者有德上座勸喻諍者。使向",
    "X40n0720_016:0636a19": "兩眾羊皮四布悔過(即五分云。皆舒手脚伏地。故如羊皮也)。二眾者",
    "X40n0720_016:0636a20": "各有所助。故令各在一處。五分云。若有比丘。鬬",
    "X40n0720_016:0636a21": "諍相罵。作身口意惡業。後欲於僧中除罪。作草覆",
    "X40n0720_016:0636a22": "地悔過。應三乞已。皆舒手脚伏地。向羯磨師。一心",
    "X40n0720_016:0636a23": "聽受羯磨。彼為白四羯磨。是名現前毗尼草布地",
    "X40n0720_016:0636a24": "滅犯罪諍。何謂草布地。彼諸比丘不復說鬬原。僧",
    "X40n0720_016:0636b01": "亦不更問事根本(此一毗尼滅。犯諍事諍通滅也)。",
    "X40n0720_016:0636b02": "會詳　目得迦云。有二苾芻。共生瑕隙。種種異言。",
    "X40n0720_016:0636b03": "互相謗讟。於此二人。應信持戒者。若二俱持戒。應",
    "X40n0720_016:0636b04": "信多聞者。若二俱多聞。應信少欲者。若二俱少欲。",
    "X40n0720_016:0636b05": "應信極少欲者。若二俱極少欲。而生瑕隙。無有是",
    "X40n0720_016:0636b06": "處。十誦云。用瞋恨者。不滅瞋恨。惟忍辱力乃能",
    "X40n0720_016:0636b07": "滅之。有五事諍難滅。不求僧斷。不順佛語。不如法",
    "X40n0720_016:0636b08": "白。二眾諍心不息。所犯不求清淨。反上五事者易",
    "X40n0720_016:0636b09": "滅。",
    "X40n0720_016:0636b10": "三結問。",
    "X40n0720_016:0636b11": "諸大德。我已說七滅諍法。今問諸大德是中清淨不",
    "X40n0720_016:0636b12": "(三問)。",
    "X40n0720_016:0636b13": "四勸持。",
    "X40n0720_016:0636b14": "諸大德。是中清淨默然故。是事如是持。",
    "X40n0720_016:0636b15": "●次總結分二。初總結名目。二勸學餘法。",
    "X40n0720_016:0636b16": "今初。",
    "X40n0720_016:0636b17": "諸大德。我已說戒經序。已說四波羅夷法。已說十三",
    "X40n0720_016:0636b18": "僧伽婆尸沙法。已說二不定法。已說三十尼薩耆波",
    "X40n0720_016:0636b19": "逸提法。已說九十波逸提法。已說四波羅提提舍尼",
    "X40n0720_016:0636b20": "法。已說眾學戒法。已說七滅諍法。此是佛所說。半月",
    "X40n0720_016:0636b21": "半月說。戒經中來。",
    "X40n0720_016:0636b22": "二勸學餘法。",
    "X40n0720_016:0636b23": "若更有餘佛法。是中皆共和合。應當學。",
    "X40n0720_016:0636b24": "釋　若更有餘佛法等者。此有二義。一者毗尼。雙",
    "X40n0720_016:0636c01": "明止作及僧尼犍度等法。今此戒本惟明大僧二",
    "X40n0720_016:0636c02": "百五十學處。更有餘法。皆應習學。根本戒經云。",
    "X40n0720_016:0636c03": "若更有餘法及隨法。律攝釋云。若更有餘者。謂",
    "X40n0720_016:0636c04": "是十七跋窣親等(梵云跋窣覩。本律云犍度。正音婆犍圖。此云法聚。以氣類相從",
    "X40n0720_016:0636c05": "之法。類眾一處也)。所說學法咸應修習。法及隨法者。法",
    "X40n0720_016:0636c06": "謂涅槃清淨無累正行之法。八聖道等能隨順彼",
    "X40n0720_016:0636c07": "圓寂之處。故名隨法。佛告諸苾芻。或時有事。我",
    "X40n0720_016:0636c08": "從先來。非遮非許者。然於此事。若違不清淨。順清",
    "X40n0720_016:0636c09": "淨者。此即是淨。應可行之。若違清淨。順不清淨者。",
    "X40n0720_016:0636c10": "此是不清淨。即不應行。與此相應者。皆當修學。仁",
    "X40n0720_016:0636c11": "等共集。歡喜無諍。一心一說。如水乳合。應勤光顯",
    "X40n0720_016:0636c12": "大師教法。令安樂住。勿為放逸。二者謂一切修",
    "X40n0720_016:0636c13": "多羅及阿毗曇。謂諸佛慧命寄於三藏。學則令佛",
    "X40n0720_016:0636c14": "法久住。道明德備。無濫僧寶。道由人弘。方可紹隆",
    "X40n0720_016:0636c15": "佛種。不學則正法潛藏。世間眼滅。亦且招羺羊無",
    "X40n0720_016:0636c16": "聞之過。不可不勉力勤學。法燈相續。正法久住不",
    "X40n0720_016:0636c17": "滅矣。",
    "X40n0720_016:0636c18": "●九述佛略教經。有七。初毗婆尸佛。至七本師",
    "X40n0720_016:0636c19": "釋迦文。今初分二。初對機所說之法。二能說",
    "X40n0720_016:0636c20": "之人。後並同此。",
    "X40n0720_016:0636c21": "律攝云。初毗婆尸佛出現世間。諸聲聞眾多樂",
    "X40n0720_016:0636c22": "苦身。以為正行。及諸邪師順其邪欲。為說邪法。",
    "X40n0720_016:0636c23": "對治彼故。為說此頌。",
    "X40n0720_016:0636c24": "　忍辱第一道　　佛說無為最　　出家惱他人",
    "X40n0720_016:0637a01": "　不名為沙門",
    "X40n0720_016:0637a02": "釋　忍辱第一道者。此頌偏讚忍辱者何也。以持",
    "X40n0720_016:0637a03": "戒者未必能忍辱。而忍辱者決無不持戒故。遺教",
    "X40n0720_016:0637a04": "經云。忍之為德。持戒苦行所不能及也。梵語羼提。",
    "X40n0720_016:0637a05": "此云安忍。法界次第云。秦言忍辱。謂內心能安忍",
    "X40n0720_016:0637a06": "外所辱之境。故曰忍辱。忍有二種。一者生忍。二者",
    "X40n0720_016:0637a07": "法忍。云何名生忍。生忍亦有二種。一於恭敬供養",
    "X40n0720_016:0637a08": "中。能忍不著。則不生憍逸。二於瞋罵打害中能忍。",
    "X40n0720_016:0637a09": "則不生怨惱。是為生忍。云何名法忍。法忍亦有二",
    "X40n0720_016:0637a10": "種。一者非心法。謂寒熱風雨饑渴病老死等。二者",
    "X40n0720_016:0637a11": "心法。謂瞋恚憂愁疑婬欲憍慢諸邪見等。於此二",
    "X40n0720_016:0637a12": "法能忍不動。是名法忍。若見有辱可忍。縱使身口",
    "X40n0720_016:0637a13": "不行報復。心中決難脫然。只此未得脫然一念。便",
    "X40n0720_016:0637a14": "與沙門勤息。名義不得相應。惟深觀無為法性。若",
    "X40n0720_016:0637a15": "生若法俱不可得。尚無有辱。將誰名忍。故稱為忍",
    "X40n0720_016:0637a16": "辱第一道也。佛說無為最者。云無為法中忍為最",
    "X40n0720_016:0637a17": "故(無為者即涅槃也)。出家等二句乃反顯之辭。遮彼外道",
    "X40n0720_016:0637a18": "邪見出家之類。妄說異法。教化他人。無益苦身。令",
    "X40n0720_016:0637a19": "同己行。自他俱惱。終無果益。何以故。沙門之法。忍",
    "X40n0720_016:0637a20": "辱無瞋。勤修定慧。了達無為。淨名云。出家者。為無",
    "X40n0720_016:0637a21": "為法。名真出家。",
    "X40n0720_016:0637a22": "此是毗婆尸如來無所著等正覺。說是戒經。",
    "X40n0720_016:0637a23": "釋　梵語多陀阿伽度。亦云怛闥阿竭。後秦翻為",
    "X40n0720_016:0637a24": "如來。謂凡夫不如而來。二乘如而不來。唯世尊亦",
    "X40n0720_016:0637b01": "如亦來。若約三身釋。金剛經云。無所從來。亦無所",
    "X40n0720_016:0637b02": "去。故名如來。此約法身而言也。轉法輪云。第一義",
    "X40n0720_016:0637b03": "諦名如。正覺名來。此約報身釋。成實論云。乘如實",
    "X40n0720_016:0637b04": "道。來成正覺。此約應身釋。有異凡夫二乘。故名如",
    "X40n0720_016:0637b05": "來。梵語阿羅訶。此云無所著。亦言應供。大論云。應",
    "X40n0720_016:0637b06": "受九界聖凡一切眾生供養故。梵語三藐三佛陀。",
    "X40n0720_016:0637b07": "亦云三耶三菩。秦言等正覺。亦云正徧知。徧知法",
    "X40n0720_016:0637b08": "界一切諸法故。什師言。正徧覺也。言法無差故言",
    "X40n0720_016:0637b09": "正。智無不周故言徧。出生死夢故言覺。妙宗云。此",
    "X40n0720_016:0637b10": "之三號即名三德。今就所觀。義當三諦。正徧知即",
    "X40n0720_016:0637b11": "般若真諦也。應供即解脫俗諦也。如來即法身中",
    "X40n0720_016:0637b12": "諦也。故維摩云。阿難若我廣說此三句義。汝以劫",
    "X40n0720_016:0637b13": "壽不能盡受。此舉如來十號之三也(下皆准此)。",
    "X40n0720_016:0637b14": "第二尸棄如來出現世間。諸聲聞眾多為生天",
    "X40n0720_016:0637b15": "而修梵行。彼佛為對治故。而說斯頌。",
    "X40n0720_016:0637b16": "　譬如明眼人　　能避嶮惡道　　世有聰明人",
    "X40n0720_016:0637b17": "　能遠離諸惡",
    "X40n0720_016:0637b18": "釋　首二句舉喻。如人有眼。能避嶮難。終獲安隱。",
    "X40n0720_016:0637b19": "此中眼者。謂是慧眼。眼有明照。與慧相應。能見法",
    "X40n0720_016:0637b20": "得法。明眼避嶮途。能至安隱處。三界之中。無非是",
    "X40n0720_016:0637b21": "嶮是惡。愚人無智。不思出要之法。而天妙樂報盡。",
    "X40n0720_016:0637b22": "還墮諸惡趣中。長受輪迴。無有解脫。故總名惡道",
    "X40n0720_016:0637b23": "也。世有聰明人能遠離諸惡者。聰則能聞道。明",
    "X40n0720_016:0637b24": "則能見道。信佛妙法。深識苦因。了達三界。宛若水",
    "X40n0720_016:0637c01": "月空花。自性本空。猶如幻化。一切諸惡不求離而",
    "X40n0720_016:0637c02": "自遠離。既離諸惡。苦果不招。永絕輪迴。至究竟地。",
    "X40n0720_016:0637c03": "安隱常樂也。諸惡者。謂見思塵沙無明三惑。一切",
    "X40n0720_016:0637c04": "現行及種子也。",
    "X40n0720_016:0637c05": "此是尸棄如來無所著等正覺。說是戒經。",
    "X40n0720_016:0637c06": "第三毗葉羅如來出現於世。諸聲聞眾多於持",
    "X40n0720_016:0637c07": "戒生於喜足。不修餘法。又常見他人過失。惱害",
    "X40n0720_016:0637c08": "於人。為對治彼。說斯略教。",
    "X40n0720_016:0637c09": "　不謗亦不嫉　　當奉行於戒　　飲食知止足",
    "X40n0720_016:0637c10": "　常樂在空閑　　心定樂精進　　是名諸佛教",
    "X40n0720_016:0637c11": "釋　首二句。不謗謂此頌意明初遮口過不毀訾",
    "X40n0720_016:0637c12": "他。不嫉防意業不欲害彼。謗者口出惡言。嫉者心",
    "X40n0720_016:0637c13": "存惡念。無此二過。奉行於戒。乃三業皆淨。則名真",
    "X40n0720_016:0637c14": "持淨戒者也。以下明對治之法。飲食知止足二句。",
    "X40n0720_016:0637c15": "謂衣趣蔽形。食用充饑。謂離愛欲。息世馳求。不同",
    "X40n0720_016:0637c16": "白衣外道。離二邊過故。常居蘭若。遠避囂塵。知足",
    "X40n0720_016:0637c17": "遠離。皆是頭陁之勝法。心定樂精進二句。謂息世",
    "X40n0720_016:0637c18": "馳求。所以心定。以心定。故於勝諸法常樂精進。以",
    "X40n0720_016:0637c19": "精進故離諸懈怠。順教勤修。方契於道。三世諸佛",
    "X40n0720_016:0637c20": "所有法要不出於斯。故曰是諸佛教也。",
    "X40n0720_016:0637c21": "此是毗葉羅如來無所著等正覺。說是戒經。",
    "X40n0720_016:0637c22": "第四拘留孫佛出現於世。諸聲聞眾多希利養。",
    "X40n0720_016:0637c23": "慢修善品。為欲遮彼。說斯略教。",
    "X40n0720_016:0637c24": "　譬如蜂採花　　不壞色與香　　但取其味去",
    "X40n0720_016:0638a01": "　比丘入聚然　　不違戾他事　　不觀作不作",
    "X40n0720_016:0638a02": "　但自觀身行　　若正若不正",
    "X40n0720_016:0638a03": "釋　譬如蜂採花乃至入聚然等者。聚謂聚落。彼",
    "X40n0720_016:0638a04": "佛教諸比丘。入邨乞食之時。不應壞彼淨信敬心。",
    "X40n0720_016:0638a05": "喻遊蜂在於花處。少持輕蘂。無損色香。不應多有",
    "X40n0720_016:0638a06": "求索。趨得充虗。勿生惱害也。又苾芻之行有二端",
    "X40n0720_016:0638a07": "嚴。猶如妙華色香具足。持戒喻色。具定如香。乞食",
    "X40n0720_016:0638a08": "資身。勿虧此二。不違戾他事。乃至若正若不正等。",
    "X40n0720_016:0638a09": "不違他正。所謂不壞色香也。時彼苾芻由自持戒。",
    "X40n0720_016:0638a10": "觀他破戒。自談己勝。毀訾於他。常多伺求他人過",
    "X40n0720_016:0638a11": "失。是應作是不應作令心散亂。乖上人法。為對治",
    "X40n0720_016:0638a12": "彼。說斯略教。不違戾他。不觀他人作善不作也。當",
    "X40n0720_016:0638a13": "檢點自身所行之行是善不善。慎勿觀他是邪是",
    "X40n0720_016:0638a14": "正也。",
    "X40n0720_016:0638a15": "此是拘留孫如來無所著等正覺。說是戒經。",
    "X40n0720_016:0638a16": "第五拘那含佛出現世間。諸聲聞眾多樂習定。",
    "X40n0720_016:0638a17": "心生味著。為對治彼。說斯略教。",
    "X40n0720_016:0638a18": "　心莫作放逸　　聖法當勤學　　如是無憂愁",
    "X40n0720_016:0638a19": "　心定入涅槃",
    "X40n0720_016:0638a20": "釋　不放逸者。攝心正念。勤修聖道。斷煩惱惑。了",
    "X40n0720_016:0638a21": "無憂愁故。心定既修聖道為因。必會無生。證入涅",
    "X40n0720_016:0638a22": "槃樂也。若約四諦配釋者。憂愁屬苦。放逸是集。聖",
    "X40n0720_016:0638a23": "法是道。入涅槃是滅也。",
    "X40n0720_016:0638a24": "此是拘那含牟尼如來無所著等正覺。說是戒經。",
    "X40n0720_016:0638b01": "第六迦葉如來亦如第三佛。",
    "X40n0720_016:0638b02": "　一切惡莫作　　當奉行諸善　　自淨其志意",
    "X40n0720_016:0638b03": "　是則諸佛教",
    "X40n0720_016:0638b04": "釋　一切惡莫作者。謂性業遮業五住等諸煩惱",
    "X40n0720_016:0638b05": "(見一切住地。欲愛住地。色愛住地。有愛住地。無明住地。四住煩惱如前釋　無明者。即根本無明惑也。謂",
    "X40n0720_016:0638b06": "聲聞緣覺未了此惑。沉滯真空。即住方便土。大乘菩薩方能除斷。由餘惑未盡。住實報土。故名無明住地)",
    "X40n0720_016:0638b07": "無量不善之業。悉使斷除。勿令造作。故曰一切惡",
    "X40n0720_016:0638b08": "莫作也。當奉行諸善者。謂諸善功德無量清淨法",
    "X40n0720_016:0638b09": "門常勤修進。故云當奉行諸善。若終日止惡。而無",
    "X40n0720_016:0638b10": "能止之相。終日行善。而無能行之相。是名自淨其",
    "X40n0720_016:0638b11": "志意。不求淨而自淨。是則諸佛聖教不越於斯矣。",
    "X40n0720_016:0638b12": "此是迦葉如來無所著等正覺。說是戒經。",
    "X40n0720_016:0638b13": "第七釋迦如來出現於世。諸聲聞眾性多煩惱。",
    "X40n0720_016:0638b14": "造諸惡業。多行放逸。不修善品。作少善事。便生",
    "X40n0720_016:0638b15": "喜足。為三事故。說斯略教。",
    "X40n0720_016:0638b16": "　善護於口言　　自淨其志意　　身莫作諸惡",
    "X40n0720_016:0638b17": "　此三業道淨　　能得如是行　　是大仙人道",
    "X40n0720_016:0638b18": "釋　善護口言者。謂三業之中。口業最重。抑且口",
    "X40n0720_016:0638b19": "過易起難防。口有四過。妄言綺語兩舌惡罵。乃至",
    "X40n0720_016:0638b20": "出言粗獷。所謂夫士處世。斧在口中。所以斬身。由",
    "X40n0720_016:0638b21": "其惡言。必當善護如瓶也。自淨其志意身莫作諸",
    "X40n0720_016:0638b22": "惡。謂身有殺盜婬。或眼觀色。耳聽聲。鼻嗅香。舌甞",
    "X40n0720_016:0638b23": "味。有如是等過。莫令妄動。動則多不饒益。自他俱",
    "X40n0720_016:0638b24": "損。故應檢束也。意家有貪瞋癡等三毒。乃至無邊",
    "X40n0720_016:0638c01": "罪咎。莫不皆從意起。如君總策其臣。造業招報。罪",
    "X40n0720_016:0638c02": "固不小。反流歸源。功德難思。當善護心。莫令放逸。",
    "X40n0720_016:0638c03": "意根若淨。三業齊淨。三業道淨。萬善全彰。若人若",
    "X40n0720_016:0638c04": "天若聲聞若緣覺若菩薩若諸佛無不依之。若果",
    "X40n0720_016:0638c05": "能如是行者。則大仙之道不出於斯矣。",
    "X40n0720_016:0638c06": "此是釋迦牟尼如來無所著等正覺。於十二年中。為",
    "X40n0720_016:0638c07": "無事僧。說是戒經。從是以後廣分別說。諸比丘自為",
    "X40n0720_016:0638c08": "樂法樂沙門者。有慚有愧樂學戒者。當於中學。",
    "X40n0720_016:0638c09": "釋　七佛戒經各逗時機而說。旨趣各有所重。應",
    "X40n0720_016:0638c10": "病與藥。至於會歸涅槃。理本無二。十二年中稱無",
    "X40n0720_016:0638c11": "事僧者。如五分中。佛言。我此眾淨。未有未曾有法。",
    "X40n0720_016:0638c12": "最小者得須陀洹。諸佛如來不以未有漏法而為",
    "X40n0720_016:0638c13": "弟子結戒。我此眾中未有持多聞人故。不生諸漏。",
    "X40n0720_016:0638c14": "未有利養名稱故。未有多欲人故。未有現神足。為",
    "X40n0720_016:0638c15": "天人所知識故。不生諸漏。從是以後廣分別說。謂",
    "X40n0720_016:0638c16": "從十二年後。因有漏法生。隨宜所結。二百五十學",
    "X40n0720_016:0638c17": "處。為斷彼有漏法故。一一戒中皆有根本。從生方",
    "X40n0720_016:0638c18": "便等流。故云廣分別說。下結勸學。如上等法。為比",
    "X40n0720_016:0638c19": "丘者皆應學之。除非不自樂為比丘者。不樂法者。",
    "X40n0720_016:0638c20": "樂作非沙門非釋子者。無慚無愧者。不樂學戒者。",
    "X40n0720_016:0638c21": "可不學之。若自為樂法者。樂作知慚愧者。樂作沙",
    "X40n0720_016:0638c22": "門釋子者。應一一學之。集要問曰。十二年前學",
    "X40n0720_016:0638c23": "箇甚麼。答曰。其無事者即是無學。其未登無學者",
    "X40n0720_016:0638c24": "即學淨三業道。問曰。我今亦但淨三業道。何用學",
    "X40n0720_016:0639a01": "此煩瑣戒相為。答曰。汝今為在十二年後。為在十",
    "X40n0720_016:0639a02": "二年前。又且不論時前時後。且問汝今三業。為同",
    "X40n0720_016:0639a03": "無事僧。為不同無事僧。既不同無事僧。若不學此",
    "X40n0720_016:0639a04": "戒。何由知持知犯。若謂戒不必學。即犯輕戒波逸",
    "X40n0720_016:0639a05": "提。只此輕戒一念為是淨。為是不淨。若謂持犯俱",
    "X40n0720_016:0639a06": "不可得。汝今何獨不得持戒。却得犯戒。若謂犯即",
    "X40n0720_016:0639a07": "無犯。則亦可持即無持。何乃捨持取犯。若謂情無",
    "X40n0720_016:0639a08": "取捨。即不應取略捨廣。若謂淨穢平等。則地獄天",
    "X40n0720_016:0639a09": "堂亦平等。惡罵美稱亦平等。檀麝糞穢亦平等。甘",
    "X40n0720_016:0639a10": "露膿血亦平等。天衣刀杖亦平等。汝何不常處地",
    "X40n0720_016:0639a11": "獄。汝何不名猪狗畜生禿奴禿賊。汝何不常嗅糞",
    "X40n0720_016:0639a12": "穢。汝何不飡噉膿血。汝何不刀杖打割其身。若汝",
    "X40n0720_016:0639a13": "實證平等法性。自然不壞俗諦。必將受現法樂。善",
    "X40n0720_016:0639a14": "化有情。若汝勉強受汝上等事。即魔入汝心。亦非",
    "X40n0720_016:0639a15": "正道。若汝既未證平等法性。亦未能受如上等事。",
    "X40n0720_016:0639a16": "而獨隨情逐意。懶惰懈怠。不肯學戒法。即是賊住。",
    "X40n0720_016:0639a17": "即非沙門。即無慚愧。即獅子身中蟲。即最上大賊。",
    "X40n0720_016:0639a18": "即惡魔眷屬。即地獄種子。汝何不觀如來證得色",
    "X40n0720_016:0639a19": "平等故。能使地獄天宮皆為淨土。如來證得聲平",
    "X40n0720_016:0639a20": "等故。能使天魔惡聲化為讚頌。如來證得香平等",
    "X40n0720_016:0639a21": "故。能使幻士廁室化為香殿。如來證得味平等故。",
    "X40n0720_016:0639a22": "能使食中毒藥化成甘露。如來證得觸平等故。能",
    "X40n0720_016:0639a23": "使魔軍刃箭化成天華。如來證得法平等故。不為",
    "X40n0720_016:0639a24": "物轉。恒為轉物。具足無量不可思議神通妙用。如",
    "X40n0720_016:0639b01": "來證得持犯平等故。三業無不隨智慧行。能使破",
    "X40n0720_016:0639b02": "戒眾生還得清淨。汝既妄稱持犯平等。何乃三業",
    "X40n0720_016:0639b03": "仍多蕪穢。且於戒法作留難耶。如此欺心但為自",
    "X40n0720_016:0639b04": "害。嗚呼痛哉。戒經已竟。",
    "X40n0720_016:0639b05": "第三結勸迴向。分七。初讚持戒勝益。二諸佛明",
    "X40n0720_016:0639b06": "證。三勸遵佛教。四顯戒利益。五顧命教誡。六勸",
    "X40n0720_016:0639b07": "行布薩。七總結迴向。",
    "X40n0720_016:0639b08": "今初。",
    "X40n0720_016:0639b09": "　明人能護戒　　能得三種樂　　名譽及利養",
    "X40n0720_016:0639b10": "　死得生天上　　當觀如是處　　有智勤護戒",
    "X40n0720_016:0639b11": "　戒淨有智慧　　便得第一道",
    "X40n0720_016:0639b12": "釋　明人者。謂曉了開遮成壞兩緣。於毗尼藏通",
    "X40n0720_016:0639b13": "達無滯。方能護戒。非謂愚癡之人。堪能護戒。故梵",
    "X40n0720_016:0639b14": "網經云。明人忍慧強。能持如是法也。三種樂者此",
    "X40n0720_016:0639b15": "總標一句。下別明。名譽及利養死得生天上。謂於",
    "X40n0720_016:0639b16": "戒守護無缺者。現世即得戒香馚馥。見聞敬仰。無",
    "X40n0720_016:0639b17": "不稱讚。衣食豐饒。報終生天。受勝妙樂。此以善道",
    "X40n0720_016:0639b18": "勸誘。乃持戒之華報耳。下明究竟之果報。如是處",
    "X40n0720_016:0639b19": "者。即指學處而言。有智勤護戒。戒淨有智慧。所謂",
    "X40n0720_016:0639b20": "因智慧故而戒淨。因戒淨故而生定。因定故而發",
    "X40n0720_016:0639b21": "慧。三學等持。更相由藉。以成福慧二嚴。便得出世",
    "X40n0720_016:0639b22": "無上菩提第一之道故。經云。戒為無上菩提本。應",
    "X40n0720_016:0639b23": "當一心持淨戒。乃護戒之實果也。",
    "X40n0720_016:0639b24": "二諸佛明證。",
    "X40n0720_016:0639c01": "　如過去諸佛　　及以未來者　　現在諸世尊",
    "X40n0720_016:0639c02": "　能勝一切憂　　皆共尊敬戒　　此是諸佛法",
    "X40n0720_016:0639c03": "釋　三世諸佛無不尊重於戒。勝一切憂者。謂煩",
    "X40n0720_016:0639c04": "惱所知二障為因。分段變易二種生死為果(煩惱障者。",
    "X40n0720_016:0639c05": "謂昏煩之法。惱亂心神。不能願發妙明真性故。名煩惱障。所知障者。亦名智慧障。謂執所證之法。障蔽智",
    "X40n0720_016:0639c06": "慧之性故。名所知障)。葢六凡而有分段之苦。二乘未免變易",
    "X40n0720_016:0639c07": "之憂(六凡者。即六道也。分段生死者。分即分限。段即形段。謂三界四生果報。壽命有長短分限。",
    "X40n0720_016:0639c08": "身有大小。皆不免於生死。時極必終。是名分段生死也。變易生死者。因移果易。名為變易。羅漢支佛菩薩",
    "X40n0720_016:0639c09": "既離三界生死粗苦。有阿黎耶變易行苦。四相所遷轉易改變。出生方便等土。就其斷惑證果之時。因移",
    "X40n0720_016:0639c10": "果易。論為生死。故名變易生死)。惟有諸佛。五住究盡。二死永亡。餘",
    "X40n0720_016:0639c11": "聖咸所不及。故稱能勝一切憂也。皆共尊敬戒者。",
    "X40n0720_016:0639c12": "謂三世諸佛皆由尊敬於戒。依戒而修。斷諸煩惱。",
    "X40n0720_016:0639c13": "證寂滅理。當知即是諸佛入道之法門也。",
    "X40n0720_016:0639c14": "三勸遵佛教。",
    "X40n0720_016:0639c15": "　若有自為身　　欲求於佛道　　當尊重正法",
    "X40n0720_016:0639c16": "　此是諸佛教",
    "X40n0720_016:0639c17": "釋　自為身者。揀非為求名聞利養。亦非為求人",
    "X40n0720_016:0639c18": "天福報。亦不求權乘小果。本為自求無上菩提。當",
    "X40n0720_016:0639c19": "尊重正法者。謂如來金口親宣波羅提木叉。惟佛",
    "X40n0720_016:0639c20": "出世。方有不同。定共道共二戒。及治世五常十善",
    "X40n0720_016:0639c21": "等法。故云正法也。又有此戒。乃有僧寶。有僧寶故",
    "X40n0720_016:0639c22": "弘演毗尼。羯磨說戒。能令佛法久住不滅。故云正",
    "X40n0720_016:0639c23": "法也。所謂道由信發。弘之在人。若自為身求佛道",
    "X40n0720_016:0639c24": "者。必當尊重此法。如來五分法身以戒為初。諸佛",
    "X40n0720_016:0640a01": "聖教以戒為首。諸佛教法不出於斯矣。",
    "X40n0720_016:0640a02": "四顯戒利益。",
    "X40n0720_016:0640a03": "　七佛為世尊　　滅除諸結使　　說是七戒經",
    "X40n0720_016:0640a04": "　諸縛得解脫　　已入於涅槃　　諸戲永滅盡",
    "X40n0720_016:0640a05": "　尊行大仙說　　聖賢稱譽戒　　弟子之所行",
    "X40n0720_016:0640a06": "　入寂滅涅槃",
    "X40n0720_016:0640a07": "釋　七佛世尊為欲滅除眾生諸結使。說是七戒",
    "X40n0720_016:0640a08": "經。此乃顯戒之功能也。諸結者九結也。謂愛恚慢",
    "X40n0720_016:0640a09": "無明見取疑嫉慳。一愛結者。為貪愛故。廣行不善。",
    "X40n0720_016:0640a10": "由此遂招未來生死之苦。流轉三界。不能出離。是",
    "X40n0720_016:0640a11": "名愛結(廣行不善者。謂廣作殺盜婬妄等惡業也)。二恚結者。謂諸眾生",
    "X40n0720_016:0640a12": "為瞋恚故。廣行不善。由此遂招未來生死之苦。流",
    "X40n0720_016:0640a13": "轉三界。不能出離。是名恚結。三慢結者。謂諸眾",
    "X40n0720_016:0640a14": "生為慢過慢慢過慢我慢增上慢下劣慢邪慢故。",
    "X40n0720_016:0640a15": "廣行不善。由此遂招未來生死之苦。流轉三界。不",
    "X40n0720_016:0640a16": "能出離。是名慢結(慢者。同類相傲也。過慢者。相似法中執己為勝也。慢過慢者。他",
    "X40n0720_016:0640a17": "本勝己。強謂勝他也。我慢者。恃己凌他也。增上慢者。未得之法自謂己得也。下劣慢者。己本無能。反自矜",
    "X40n0720_016:0640a18": "誇也。邪慢者。執著邪見凌慢他人也)。四無明結者。謂諸眾生為無明",
    "X40n0720_016:0640a19": "所覆。於苦法集法。不能解了。廣行不善。由此遂招",
    "X40n0720_016:0640a20": "未來生死之苦。流轉三界。不能出離。是名無明結",
    "X40n0720_016:0640a21": "(苦法者。三界生死眾苦之法也。集法者。積集三界有為之法。即惑業也)。五見結者。謂",
    "X40n0720_016:0640a22": "諸眾生於身見邊見邪見。妄興執著。廣行不善。由",
    "X40n0720_016:0640a23": "此遂招未來生死之苦。流轉三界。不能出離。是名",
    "X40n0720_016:0640a24": "見結(身見者。謂於五陰身中。強作主宰。計著有我也。邊見者。謂於身見中。計斷計常。各執一邊",
    "X40n0720_016:0640b01": "也。邪見者。謂執有執無。及撥無因果也)。六取結者。取即取著。謂諸眾",
    "X40n0720_016:0640b02": "生於見取戒取。妄計執著。廣行不善。由此遂招未",
    "X40n0720_016:0640b03": "來生死之苦。流轉三界。不能出離。是名取結(見取者即",
    "X40n0720_016:0640b04": "身見邊見邪見也。外道取著此等邪見。以為正見也。戒取者。謂外道妄計自身前世。從牛狗中來。即便食",
    "X40n0720_016:0640b05": "草噉穢。取以進身。以為戒也)。七疑結者。謂諸眾生於佛法僧寶。",
    "X40n0720_016:0640b06": "妄生疑惑。不修正行。廣行不善。由此遂招未來生",
    "X40n0720_016:0640b07": "死之苦。流轉三界。不能出離。是名疑結。八嫉結",
    "X40n0720_016:0640b08": "者。謂諸眾生躭著利養。見他榮富。起心嫉妬。廣行",
    "X40n0720_016:0640b09": "不善。由此遂招未來生死之苦。流轉三界。不能出",
    "X40n0720_016:0640b10": "離。是名嫉結。九慳結者。謂諸眾生躭著利養。於",
    "X40n0720_016:0640b11": "資生具。其心悋惜。不能捨施。廣行不善。由此能招",
    "X40n0720_016:0640b12": "未來生死之苦。流轉三界。不能出離。是名慳結。而",
    "X40n0720_016:0640b13": "言結者。即繫縛之義。謂一切眾生因此妄惑。造作",
    "X40n0720_016:0640b14": "諸業。而為眾苦繫縛。流轉三界。不能出離。故云結",
    "X40n0720_016:0640b15": "也。使者見思。皆名為使(釋在前文)。縛有四種。謂貪瞋戒",
    "X40n0720_016:0640b16": "取見取。亦名四結。所以說是戒經。普令眾生解脫",
    "X40n0720_016:0640b17": "諸縛。同入涅槃。滅諸三界種種戲論。尊行大仙說",
    "X40n0720_016:0640b18": "下結勸也。謂此戒法是大仙之所說(非餘下聖也)。聖賢",
    "X40n0720_016:0640b19": "之所讚歎。弟子之所行者。凡為佛弟子者。無不修",
    "X40n0720_016:0640b20": "行此戒法。而入於涅槃者也。",
    "X40n0720_016:0640b21": "五顧命教誡。",
    "X40n0720_016:0640b22": "　世尊涅槃時　　興起於大悲　　集諸比丘眾",
    "X40n0720_016:0640b23": "　與如是教誡　　莫謂我涅槃　　淨行者無護",
    "X40n0720_016:0640b24": "　我今說戒經　　亦善說毗尼　　我雖般涅槃",
    "X40n0720_016:0640c01": "　當視如世尊　　此經久住世　　佛法得熾盛",
    "X40n0720_016:0640c02": "　以是熾盛故　　得入於涅槃　　若不持此戒",
    "X40n0720_016:0640c03": "　如所應布薩　　喻如日沒時　　世界皆闇冥",
    "X40n0720_016:0640c04": "釋　此復引世尊最後扶律。勸持此戒也。謂佛在",
    "X40n0720_016:0640c05": "娑羅雙樹間。入涅槃時。而與教誡。正如父母。顧命",
    "X40n0720_016:0640c06": "其子。較諸平日。慈心更切。與如是教誡。謂諸比丘",
    "X40n0720_016:0640c07": "佛臨涅槃時。悲泣懊惱。世尊入滅後。我等無所依",
    "X40n0720_016:0640c08": "怙故。佛言。莫謂我涅槃淨行者無護。我今說戒經。",
    "X40n0720_016:0640c09": "亦善說毗尼。言戒經者。略則如前偈。廣即二百五",
    "X40n0720_016:0640c10": "十學處。及比丘尼三百四十八戒。廣略教誡也。亦",
    "X40n0720_016:0640c11": "善說毗尼者。通指律藏。及能生善滅惡之法也。言",
    "X40n0720_016:0640c12": "善說者。佛為一切智。窮盡眾生根性。於二部戒中。",
    "X40n0720_016:0640c13": "同制別制。事有輕重。制法多少。事法相當。無有乖",
    "X40n0720_016:0640c14": "違。故曰善說也。我雖般涅槃。當視如世尊。此世尊",
    "X40n0720_016:0640c15": "自言。我般涅槃有不涅槃者在。即是此戒。汝等當",
    "X40n0720_016:0640c16": "視此戒。即是如來法身常住世間。故遺教經云。汝",
    "X40n0720_016:0640c17": "等比丘於我滅後。當尊重珍敬波羅提木叉。如闇",
    "X40n0720_016:0640c18": "遇明。如貧得寶。當知此戒則是汝等大師。若佛在",
    "X40n0720_016:0640c19": "世無異此也。教令以戒為師。依戒而住。勿謂我滅",
    "X40n0720_016:0640c20": "度後無所依也。故云當視如世尊。此經久住世。佛",
    "X40n0720_016:0640c21": "法得熾盛。有秉羯磨者。有如說行者。因持律故正",
    "X40n0720_016:0640c22": "法永昌。能使僧寶相繼。化化不絕。教理行果悉皆",
    "X40n0720_016:0640c23": "具足。故云佛法得熾盛。以是熾盛故。得入於涅槃。",
    "X40n0720_016:0640c24": "若不持此戒下反顯不持戒之過而誡之。若不持",
    "X40n0720_016:0641a01": "此戒。如所應布薩。則正法疾滅。既無戒日舒光。法",
    "X40n0720_016:0641a02": "輪墜地。修證無由。法性界中煩惱陰覆。悉皆闇冥。",
    "X40n0720_016:0641a03": "喻如日沒時。世界皆闇冥不見道路歸趣無所矣。",
    "X40n0720_016:0641a04": "六勸行布薩。",
    "X40n0720_016:0641a05": "　當護持是戒　　如犛牛愛尾　　和合一處坐",
    "X40n0720_016:0641a06": "　如佛之所說　　我已說戒經　　眾僧布薩竟",
    "X40n0720_016:0641a07": "釋　此勸持戒。兼行布薩也。犛牛其狀如牛。尾有",
    "X40n0720_016:0641a08": "五色而長。又曰長尾牛。人愛其尾而逐之。彼惜尾",
    "X40n0720_016:0641a09": "故而亡其身。護戒是法。犛牛是喻。喻如持戒之人。",
    "X40n0720_016:0641a10": "寧捨身命。護持禁戒。亦如犛牛忘身護尾也。和合",
    "X40n0720_016:0641a11": "一處者。來者現前。或三寶事覊身囑授現前。故云",
    "X40n0720_016:0641a12": "和合。如佛之所說者。謂如法如律如佛所教。法事",
    "X40n0720_016:0641a13": "無違。人非別眾。故曰如佛之所說也。我已說下總",
    "X40n0720_016:0641a14": "結一卷經文。謂二百五十戒相若廣若略。一一說",
    "X40n0720_016:0641a15": "竟。故云布薩竟。",
    "X40n0720_016:0641a16": "七總結迴向。",
    "X40n0720_016:0641a17": "　我今說戒經　　所說諸功德　　施一切眾生",
    "X40n0720_016:0641a18": "　皆共成佛道",
    "X40n0720_016:0641a19": "釋　此一偈廣大迴向。謂我今說戒功德。不求人",
    "X40n0720_016:0641a20": "天福報及權乘小果。普施法界眾生。同成佛道。",
    "X40n0720_016:0641a21": "問曰。比丘律法本屬小教。今云共成佛道。其義何",
    "X40n0720_016:0641a22": "從。答曰。圓人受法。無法不圓。既法華開顯之後。一",
    "X40n0720_016:0641a23": "色一香無非中道。舉手低頭無不成佛。豈有戒法",
    "X40n0720_016:0641a24": "而不圓頓。故法華玄義云。開粗者毗尼學即大乘",
    "X40n0720_016:0641b01": "學。式叉式叉即大乘第一義。光非青黃赤白黑。三",
    "X40n0720_016:0641b02": "歸五戒十善二百五十戒皆是摩訶衍。豈有粗戒",
    "X40n0720_016:0641b03": "隔於妙戒。戒既即妙。人亦復然。汝實我子。即此義",
    "X40n0720_016:0641b04": "也。豈有持戒不成佛道者乎。",
    "X40n0720_016:0641b06": "毗尼關要卷第十六(終)"
}