{
    "T36n1741_04a:1040b19": "folio_4a 略釋新華嚴經修行次第決疑論",
    "T36n1741_04a:1040b20": "卷四之上",
    "T36n1741_04a:1040b22": "大唐北京李通玄撰",
    "T36n1741_04a:1040b23": "十地位十地位此已下九箇夜天神、一箇瞿波女，是",
    "T36n1741_04a:1040b24": "如來往古因中時為夫妻，至今道滿，以為十",
    "T36n1741_04a:1040b25": "地善知識。如下經自具有文，至位方明。此已",
    "T36n1741_04a:1040b26": "下十地及等覺位各十善知識，總依十迴向",
    "T36n1741_04a:1040b27": "中行願滿，即是其法。等妙二位，普賢行成，亦",
    "T36n1741_04a:1040b28": "是迴向法願行滿故。至十信心中所信之果，",
    "T36n1741_04a:1040b29": "乃至十住心中所得根本普光明智，行之果",
    "T36n1741_04a:1040c01": "成滿也，前後一智故。但明生熟行不同，非謂",
    "T36n1741_04a:1040c02": "智別。",
    "T36n1741_04a:1040c03": "第一歡喜地，檀波羅蜜為主，餘九為伴。此閻",
    "T36n1741_04a:1040c04": "浮提摩竭提國，不言南方者，為此國是佛生",
    "T36n1741_04a:1040c05": "之處，會其本體，以表其本智無方，明其圓智",
    "T36n1741_04a:1040c06": "也。又十地之初，都含後等妙二位。已滿來於",
    "T36n1741_04a:1040c07": "中道節級智悲昇進生起，此位智見願行同",
    "T36n1741_04a:1040c08": "欣修故。然後安立生熟次第，以起觀行均亭，",
    "T36n1741_04a:1040c09": "使出俗入纏，令智悲圓滿。十地及等妙二",
    "T36n1741_04a:1040c10": "覺果成，總由十信初、十住初、十行初、十迴向",
    "T36n1741_04a:1040c11": "初、十地初，皆是都含諸位，一時起其願行成",
    "T36n1741_04a:1040c12": "後位故。若無初首，後何有法而能行之？即初",
    "T36n1741_04a:1040c13": "心方成後位。如層臺百丈，功虧一籄之土，以",
    "T36n1741_04a:1040c14": "無初因之果，後果不成。如種子種果，而方有",
    "T36n1741_04a:1040c15": "因生，而後有果，不異初因果故。以此初地發",
    "T36n1741_04a:1040c16": "心都收後位，時之與智前後都該，分毫不異。",
    "T36n1741_04a:1040c17": "然別開昇進生熟後，初歡喜地，創始發心，事",
    "T36n1741_04a:1040c18": "同凡類，以檀波羅蜜為首。第二離垢地，以戒",
    "T36n1741_04a:1040c19": "波羅蜜為首，方捨離妻子，捨家出家，修其戒",
    "T36n1741_04a:1040c20": "體，淨其所著，治欲界煩惱。第三發光地，修上",
    "T36n1741_04a:1040c21": "色界無色界禪，治樂寂靜煩惱，得出三界業",
    "T36n1741_04a:1040c22": "現前。已上位出三界心多。第四焰慧地，修三",
    "T36n1741_04a:1040c23": "十七道品觀，觀身受心法。於心境上，世間諸",
    "T36n1741_04a:1040c24": "法轉令明淨，使其心境於三界中所有事業",
    "T36n1741_04a:1040c25": "令心無著，生如來家。第五難勝地，以其禪定",
    "T36n1741_04a:1040c26": "治四聖諦上苦集二諦，世間煩惱本自性清",
    "T36n1741_04a:1040c27": "淨無非滅道，以明世諦即是解脫，即是第一",
    "T36n1741_04a:1040c28": "義諦，以治聲聞乘，及淨土菩薩，畏苦取涅槃",
    "T36n1741_04a:1040c29": "證、無智悲捨眾生障。第六現前地，十二緣生",
    "T36n1741_04a:1041a01": "觀，觀六根名色取境名之為識。以觀六根及",
    "T36n1741_04a:1041a02": "名色本來空無體性，無有內外中邊等五見，",
    "T36n1741_04a:1041a03": "便為智業自在妙用神功，即成就無量智慧",
    "T36n1741_04a:1041a04": "解脫神功。以除緣覺觀十二因緣，以空為證，",
    "T36n1741_04a:1041a05": "於解脫無有智慧。捨大悲障，起於無量智慧",
    "T36n1741_04a:1041a06": "神通，教化眾生。已上三位成就，世間中得出",
    "T36n1741_04a:1041a07": "世間智慧。已上六波羅蜜，得出世間及世間",
    "T36n1741_04a:1041a08": "中出世間解脫一終。第七遠行地，入於生死，",
    "T36n1741_04a:1041a09": "會融染淨，成大慈悲，不捨世間眾生界，成後",
    "T36n1741_04a:1041a10": "無功智漸令圓滿。及如來妙覺位因此而成，",
    "T36n1741_04a:1041a11": "除於生死中不自在障，令使如來十力、四無",
    "T36n1741_04a:1041a12": "礙辯、大智大悲、十力圓滿皆自在故，恒處生",
    "T36n1741_04a:1041a13": "死，不求別有出世故。第八不動地，無功智成，",
    "T36n1741_04a:1041a14": "不離第七地所成，此地終是於生死中無功",
    "T36n1741_04a:1041a15": "悲滿、淨智現前，如觀音、正趣同會而見。自",
    "T36n1741_04a:1041a16": "此不知所進，要得諸佛加持力，令念本願，興",
    "T36n1741_04a:1041a17": "悲利物。為淨智廣大，一念興悲，下地菩薩功",
    "T36n1741_04a:1041a18": "不可及。三加者，一如來現身、二摩頂、三語業",
    "T36n1741_04a:1041a19": "言讚。七勸者，一勸修佛十力四無所畏十八",
    "T36n1741_04a:1041a20": "不共法；二勸行精進不捨無生忍門；三勸愍",
    "T36n1741_04a:1041a21": "念一切眾生；四勸憶念本願，饒益一切眾生；",
    "T36n1741_04a:1041a22": "五勸修諸佛身相國土果報；六勸學佛無量",
    "T36n1741_04a:1041a23": "法門；七勸學無量眾生差別業智。皆悉通達",
    "T36n1741_04a:1041a24": "起悲智業，不令滯其無功智門。已前諸地貪",
    "T36n1741_04a:1041a25": "修解脫，和會智悲。至此位，於生死海中調和",
    "T36n1741_04a:1041a26": "解脫大智慈悲一終已滿，方學佛解脫大用功",
    "T36n1741_04a:1041a27": "能。是以三加七勸，令使昇進，不滯無功智中。",
    "T36n1741_04a:1041a28": "第九善慧地，得無礙辯，入法師位中。四無礙",
    "T36n1741_04a:1041a29": "法者，一法無礙智、二義無礙智、三詞無礙智、",
    "T36n1741_04a:1041b01": "四樂說無礙智。第十法雲地，同佛位滿，受如",
    "T36n1741_04a:1041b02": "來職，坐一大蓮華王座，量等百萬億三千大",
    "T36n1741_04a:1041b03": "千世界。三乘至十地位，座量等一三千大千",
    "T36n1741_04a:1041b04": "世界；此一乘中，十地道滿，非但所坐百萬三",
    "T36n1741_04a:1041b05": "千大千華王之座，并有十三千大千世界微塵",
    "T36n1741_04a:1041b06": "數蓮華座以為眷屬，無量菩薩各坐其餘蓮",
    "T36n1741_04a:1041b07": "華之上周匝圍遶。如是等十地法，總在初地",
    "T36n1741_04a:1041b08": "中一時通學。以是義故，於此夜天身中乃含",
    "T36n1741_04a:1041b09": "一切眾生境界，乃至身毛孔總含星象日月",
    "T36n1741_04a:1041b10": "及眾生境界。以此善知識所居，直言閻浮提",
    "T36n1741_04a:1041b11": "國，不言南方。城名迦毘羅者，此云大體。以五",
    "T36n1741_04a:1041b12": "印度中，此國友城都，含攝諸國，故名大體。亦",
    "T36n1741_04a:1041b13": "名黃物城，以此地曾有黃頭仙人所居，以為名",
    "T36n1741_04a:1041b14": "故。又於五印度中處中，含攝諸國，像中宮戊",
    "T36n1741_04a:1041b15": "巳土圓遍，故云黃物城也。善財從城東門而",
    "T36n1741_04a:1041b16": "入者，以明初入十地中初地。東者，眾生啟發",
    "T36n1741_04a:1041b17": "創明之智，故從城東門而入。佇立未久便見",
    "T36n1741_04a:1041b18": "日出者，以明從十迴向後，觀照進求此地法",
    "T36n1741_04a:1041b19": "門相應時名入城。會融此地之果，名佇立未",
    "T36n1741_04a:1041b20": "久。前位障亡，此位智現，名為日出。又此位長",
    "T36n1741_04a:1041b21": "入生死長夜，說法教化眾生，故名天神。乃見",
    "T36n1741_04a:1041b22": "夜神在虛空，處寶樓閣，以明法空隨大悲行，",
    "T36n1741_04a:1041b23": "起無量智慧之門，報生其果也。坐香蓮華藏",
    "T36n1741_04a:1041b24": "師子之座者，為明十地等菩薩長養大慈悲",
    "T36n1741_04a:1041b25": "行故，以夜天神及蓮華座以表之。香者，以明",
    "T36n1741_04a:1041b26": "根本智，具足戒定慧解脫及知見五分法身",
    "T36n1741_04a:1041b27": "香，成就長養大慈大悲行以為座體。以像思",
    "T36n1741_04a:1041b28": "之可見。此以九箇夜天神、一箇瞿波總是女",
    "T36n1741_04a:1041b29": "類，以明十地昇進，以大悲為體首。以前十住、",
    "T36n1741_04a:1041c01": "十行、十迴向皆以本清淨智為先導，而以成",
    "T36n1741_04a:1041c02": "大悲行，即比丘、長者、居士、婆羅門、優婆夷、童女",
    "T36n1741_04a:1041c03": "表之。此十地中，即以大慈悲為先導，即九箇",
    "T36n1741_04a:1041c04": "夜天神，純是女類表之。皆以大慈悲為先首，",
    "T36n1741_04a:1041c05": "以天表智自在，神表智之大用遍周。言夜者，",
    "T36n1741_04a:1041c06": "表破一切眾生生死長夜。十迴向和會慈悲",
    "T36n1741_04a:1041c07": "行，處生死長夜。十地長養慈悲行，是故以香",
    "T36n1741_04a:1041c08": "蓮華藏以為座體，以明坐一切眾生生死海",
    "T36n1741_04a:1041c09": "而無染污，以蓮華表之。神名婆珊婆演底，此",
    "T36n1741_04a:1041c10": "云主當春生，亦明能生眾善。身真金色目髮",
    "T36n1741_04a:1041c11": "紺青，以明法身智身無垢，具行慈愍柔和之",
    "T36n1741_04a:1041c12": "行。智慈同成已，行具所為報身。以智無垢，目",
    "T36n1741_04a:1041c13": "髮紺青。以慈和悅謙柔離慢，報得身真金色。",
    "T36n1741_04a:1041c14": "智悲合體，成其身也。形貌端正，人所喜見，總",
    "T36n1741_04a:1041c15": "在其中。眾寶瓔珞以為嚴飾，瓔珞是行，以嚴",
    "T36n1741_04a:1041c16": "智身。身服朱衣，朱者赤色衣，是南方之色。南",
    "T36n1741_04a:1041c17": "為日，以夜天能以慧日破眾生長夜暗故。首",
    "T36n1741_04a:1041c18": "戴梵冠者，梵者淨，智恒淨故。一切星宿炳然",
    "T36n1741_04a:1041c19": "在體，是十方國土身也。一一毛孔皆現度無",
    "T36n1741_04a:1041c20": "量眾生，以智無限，身及毛孔所含國土亦皆",
    "T36n1741_04a:1041c21": "無限，所化眾生亦皆無限。自餘廣意，具在經",
    "T36n1741_04a:1041c22": "文。所於十方剎海，隨根對治，法門境界，及現",
    "T36n1741_04a:1041c23": "身濟苦無限，具如經說，不可具云。以初地都",
    "T36n1741_04a:1041c24": "含佛果等妙二位，一時頓現，使進求有法，不",
    "T36n1741_04a:1041c25": "滯一門。從我唯知此菩薩破一切眾生暗法",
    "T36n1741_04a:1041c26": "光明解脫門已下，推得昇進。",
    "T36n1741_04a:1041c27": "第二離垢地，戒波羅蜜為主，餘九為伴。閻浮",
    "T36n1741_04a:1041c28": "提摩竭提國菩提場內者，以法身根本智為",
    "T36n1741_04a:1041c29": "戒體。還不離閻浮提，在菩提場內。有主夜神",
    "T36n1741_04a:1042a01": "名普德淨光，是婆珊婆演底之師者，以明萬",
    "T36n1741_04a:1042a02": "行依本智起，故名為師。夜神名普德淨光，以",
    "T36n1741_04a:1042a03": "明淨智如日以為戒體，無方不照，名為普德。",
    "T36n1741_04a:1042a04": "戒體無垢，名為淨光。破生死長夜苦，名之為",
    "T36n1741_04a:1042a05": "神。神者，無色無形，不為而應，萬物遍周，一時",
    "T36n1741_04a:1042a06": "普濟，名之為神，故名普德淨光。善財請法，夜",
    "T36n1741_04a:1042a07": "神勸修十法，具在經文。夜神修四禪者，一大",
    "T36n1741_04a:1042a08": "悲救護一切眾生，一心不動修初禪；二息一",
    "T36n1741_04a:1042a09": "切意業，攝一切眾生，智力勇猛，喜心悅豫，修",
    "T36n1741_04a:1042a10": "第二禪；三思惟一切眾生自性清淨，永離生",
    "T36n1741_04a:1042a11": "死，修第三禪；四悉能息滅一切眾生諸苦熱",
    "T36n1741_04a:1042a12": "惱，修第四禪。成就一切眾生廣多境界，具在",
    "T36n1741_04a:1042a13": "經文，不可具言。此四種禪，以明隨大悲行，教",
    "T36n1741_04a:1042a14": "化一切眾生，隨根攝化，總是禪門。無非禪者，",
    "T36n1741_04a:1042a15": "但淨意業，智自分明，萬境皆禪故。從我唯得",
    "T36n1741_04a:1042a16": "此菩薩寂靜禪定樂普遊步解脫門，是推德",
    "T36n1741_04a:1042a17": "昇進。為此夜神在菩提場內，還以無相法身",
    "T36n1741_04a:1042a18": "本智以為戒體。以智起用，教化眾生，總是禪",
    "T36n1741_04a:1042a19": "故。",
    "T36n1741_04a:1042a20": "第三發光地，以忍波羅蜜為主，餘九為伴。去",
    "T36n1741_04a:1042a21": "此不遠於菩提場右邊者，不遠以明不離菩",
    "T36n1741_04a:1042a22": "提根本智而行萬行大用故。以右大用故。又",
    "T36n1741_04a:1042a23": "右為大慈悲體，以忍行恒卑，名之為右。有一",
    "T36n1741_04a:1042a24": "夜神名為喜目觀察眾生者，以忍行內嚴，慈",
    "T36n1741_04a:1042a25": "悲法悅，目視無厭。所示知根，隨時引接，故須",
    "T36n1741_04a:1042a26": "觀察。善財見夜神，在於如來眾會道場，坐寶",
    "T36n1741_04a:1042a27": "蓮華藏師子之座，入大勢力普喜幢解脫門",
    "T36n1741_04a:1042a28": "者，以明忍為眾行之源故。在佛眾會中，佛眾",
    "T36n1741_04a:1042a29": "會者，不離本智行眾行故，還以本智為忍體。",
    "T36n1741_04a:1042b01": "以此在佛眾會，會者眾行也。以根本普光明",
    "T36n1741_04a:1042b02": "智，從此十地中作十度鍊真金，喻漸漸明淨。",
    "T36n1741_04a:1042b03": "以此為華瓔、輪王寶冠等不離金體，以明一",
    "T36n1741_04a:1042b04": "切萬行神用遍周皆不離根本智，漸殊勝故。",
    "T36n1741_04a:1042b05": "如此位夜天神，以入大勢力普喜幢法門，大",
    "T36n1741_04a:1042b06": "用境界，利眾生事業在身毛孔，一一毛孔現",
    "T36n1741_04a:1042b07": "化身雲，無方不至、無剎不現，無眾生前不有",
    "T36n1741_04a:1042b08": "其身，說種種引接門，廣在經說，不可具言。但",
    "T36n1741_04a:1042b09": "從十地之中，皆以法界身，一一毛孔含容剎",
    "T36n1741_04a:1042b10": "海，或一一毛孔出化身雲，無方不至。但以得",
    "T36n1741_04a:1042b11": "法久近住世廣多，常居生死化度群品，以為",
    "T36n1741_04a:1042b12": "次第，表大慈悲深久。從初地婆珊婆演底夜",
    "T36n1741_04a:1042b13": "神，從初發心得法已來，云經須彌山微塵數",
    "T36n1741_04a:1042b14": "劫。此第三地從喜目觀察眾生，發心久近，云",
    "T36n1741_04a:1042b15": "過於剎塵劫，以明昇進，大慈悲久近深廣。如",
    "T36n1741_04a:1042b16": "第二地不言發心久近者，以明得菩薩寂",
    "T36n1741_04a:1042b17": "靜禪，普遊步解脫，無三世古今可說，以明禪",
    "T36n1741_04a:1042b18": "體遍周故，以明在菩提場內會根本智故。從",
    "T36n1741_04a:1042b19": "我唯得此大勢力普喜幢菩薩解脫已下，是",
    "T36n1741_04a:1042b20": "推德昇進。",
    "T36n1741_04a:1042b21": "第四焰慧地，以精進波羅蜜為主，餘九為伴。",
    "T36n1741_04a:1042b22": "此會之中有一夜神，名為普救眾生妙德。但",
    "T36n1741_04a:1042b23": "言此會中，不言東西南北者，以不離佛會忍",
    "T36n1741_04a:1042b24": "門而有精進之行。以於根本智中而行精進",
    "T36n1741_04a:1042b25": "行，以智無不周、行無不遍故，夜神名普救眾",
    "T36n1741_04a:1042b26": "生妙德。夜神放眉間光明，入善財頂，善財即",
    "T36n1741_04a:1042b27": "得究竟清淨輪三昧。得是三昧，悉見二神兩",
    "T36n1741_04a:1042b28": "處中間所有，一切地水火風及等微細諸塵，",
    "T36n1741_04a:1042b29": "及摩尼眾寶、華香瓔珞、一切莊嚴具等微細",
    "T36n1741_04a:1042c01": "諸塵中，各各皆見佛剎微塵數世界成壞，廣",
    "T36n1741_04a:1042c02": "如經說。以明四地菩薩得生如來家，智境同",
    "T36n1741_04a:1042c03": "佛。又以精進行，普攝普賢行門，入微細智得",
    "T36n1741_04a:1042c04": "現，如因陀羅網，境界身遍周法界、眾生界，無",
    "T36n1741_04a:1042c05": "不現前，隨時化引。以大悲行，多劫多生常",
    "T36n1741_04a:1042c06": "在一切眾生海中，普皆應現。如經云「出生",
    "T36n1741_04a:1042c07": "普賢行願力故，增廣菩薩大悲海故。」善財問",
    "T36n1741_04a:1042c08": "得此解脫其已久如，夜神言：「善男子！是處難",
    "T36n1741_04a:1042c09": "知，諸天世人二乘之所不能測也。何以故？",
    "T36n1741_04a:1042c10": "是普賢菩薩行境界，住大悲者境界故。」廣如",
    "T36n1741_04a:1042c11": "經說，不可具言。略敘行門次第，知有指歸，趣",
    "T36n1741_04a:1042c12": "求不謬。教文廣多，不可具錄，修行者各各自",
    "T36n1741_04a:1042c13": "尋經文。勿滯初之少得，漸漸令心境廣大，入",
    "T36n1741_04a:1042c14": "普德之法門。夜神舉發心久近，云往古過佛",
    "T36n1741_04a:1042c15": "剎微塵數劫爾時有劫名圓滿清淨，世界名",
    "T36n1741_04a:1042c16": "毘盧遮那大威德，有須彌山微塵數如來於",
    "T36n1741_04a:1042c17": "中出現，以妙德夜神所曾親近恭敬聞法之",
    "T36n1741_04a:1042c18": "佛數所得法門，行菩薩行之初始，當初發心。",
    "T36n1741_04a:1042c19": "是輪王女，見普賢菩薩福智光明，破一切眾",
    "T36n1741_04a:1042c20": "生長夜生死。因茲發願，願如普賢。以此初因",
    "T36n1741_04a:1042c21": "經今，是以作夜天，照眾生迷暗，廣如經說。以",
    "T36n1741_04a:1042c22": "明大慈悲深厚，舉劫久遠如然。若以本智，剎",
    "T36n1741_04a:1042c23": "那不移也。從我唯知此菩薩普現一切世間",
    "T36n1741_04a:1042c24": "調伏眾生解脫已下，是推德昇進。",
    "T36n1741_04a:1042c25": "第五難勝地，以禪波羅蜜為主，餘九為伴。去",
    "T36n1741_04a:1042c26": "此不遠有主夜神名寂靜音海者，以明第五",
    "T36n1741_04a:1042c27": "禪體遍周含法界，故言去此不遠。還不離佛",
    "T36n1741_04a:1042c28": "會，以根本智為禪體，為至此位，令其智體轉",
    "T36n1741_04a:1042c29": "更增明。以昇進故，云去此不遠。以不離舊智，",
    "T36n1741_04a:1043a01": "而有增明也，故云不遠。以禪體普含色聲香",
    "T36n1741_04a:1043a02": "味觸俱淨故。主夜神號寂靜音海，坐摩尼光",
    "T36n1741_04a:1043a03": "幢莊嚴華座者，摩尼此云離垢寶，光者明也，",
    "T36n1741_04a:1043a04": "以明禪體本真，心境無垢，光明照耀以為座",
    "T36n1741_04a:1043a05": "體。幢者，以明心境及一切法本無傾動，故以",
    "T36n1741_04a:1043a06": "為禪門，名之為幢。百萬蓮華座者，處生死而",
    "T36n1741_04a:1043a07": "無生死可染也。百萬阿僧祇主夜神前後圍遶",
    "T36n1741_04a:1043a08": "者，萬行圓滿也。以明坐一切法自性無作動",
    "T36n1741_04a:1043a09": "靜禪，普印法界一切智禪，以無作大慈悲恒",
    "T36n1741_04a:1043a10": "覆蔭一切眾生禪。善財問夜神發心久近，夜",
    "T36n1741_04a:1043a11": "神言：「經二佛剎微塵數劫，又生今賢劫中供",
    "T36n1741_04a:1043a12": "養，從迦羅鳩孫馱佛，乃至盡未來際佛，悉皆",
    "T36n1741_04a:1043a13": "親近。乃至初發心時清淨光金莊嚴世界，今",
    "T36n1741_04a:1043a14": "猶現在。」以表禪體無古今三世，普印三世。供",
    "T36n1741_04a:1043a15": "養諸佛、聞法行菩薩道，一時無前後際，不離",
    "T36n1741_04a:1043a16": "白淨智禪。前位一佛剎塵劫，以明修行遠近。",
    "T36n1741_04a:1043a17": "此位二佛剎微塵，以明大悲行行漸漸深廣，",
    "T36n1741_04a:1043a18": "令後學者倣之。善財以頌歎夜神德曰：「不取",
    "T36n1741_04a:1043a19": "內外法，無動無所礙，清淨智慧眼，見佛神通",
    "T36n1741_04a:1043a20": "力。身為正法藏，心是無礙智，既得智光照，復",
    "T36n1741_04a:1043a21": "照諸群生。心習無邊業，莊嚴諸世間，了世界",
    "T36n1741_04a:1043a22": "是心，現身等眾生。知世悉如夢，一切佛如影，",
    "T36n1741_04a:1043a23": "諸法皆如響，令眾無所著。為三世眾生，念念",
    "T36n1741_04a:1043a24": "是現身，而心無所住，十方遍說法。無邊諸剎",
    "T36n1741_04a:1043a25": "海，佛海眾生海，悉是一塵中，此尊解脫力。」從",
    "T36n1741_04a:1043a26": "我唯知此念念出生廣大喜莊嚴解脫門已",
    "T36n1741_04a:1043a27": "下，是推德昇進。",
    "T36n1741_04a:1043a28": "第六現前地，以般若波羅蜜為主，餘九為伴。",
    "T36n1741_04a:1043a29": "此菩提場如來會中者，以明第六以智為菩",
    "T36n1741_04a:1043b01": "提體。為智慧現前，以智慧能治無明，以成大",
    "T36n1741_04a:1043b02": "智悲故。又以如來會不離智慧故，云此菩提",
    "T36n1741_04a:1043b03": "場眾會中。有主夜神名守護一切城增長威",
    "T36n1741_04a:1043b04": "力者，以明此正智慧善能守護一切心境，無",
    "T36n1741_04a:1043b05": "明惡賊不令得入，以明心境體無，無明惡賊",
    "T36n1741_04a:1043b06": "自然消滅，大智法王自然出現，故名守護一",
    "T36n1741_04a:1043b07": "切城增長威力。善財見夜神坐一切寶光明",
    "T36n1741_04a:1043b08": "摩尼王師子之座。摩尼王，此云離垢寶，以明",
    "T36n1741_04a:1043b09": "第六地智慧現前，破煩惱令清淨，自在如王，",
    "T36n1741_04a:1043b10": "以為座體，故名一切寶光明摩尼王師子之",
    "T36n1741_04a:1043b11": "座。以智慧光明能破長夜執障，以設座名。無",
    "T36n1741_04a:1043b12": "數夜神所共圍遶者，眾生圓滿也。現一切眾",
    "T36n1741_04a:1043b13": "生色相身等，如是對現一切眾生前，隨類調",
    "T36n1741_04a:1043b14": "伏，廣如經說。問言發心久近，云經過於佛剎",
    "T36n1741_04a:1043b15": "轉微塵劫者，數法未詳。此第六位明般若波",
    "T36n1741_04a:1043b16": "羅蜜境界，所現化利，如經具言，不可具錄。善",
    "T36n1741_04a:1043b17": "財頌歎夜神德曰：「已行廣大妙慧海，已度無",
    "T36n1741_04a:1043b18": "邊諸有海，長壽無患智藏身，威德光明住此",
    "T36n1741_04a:1043b19": "眾。了達法性如虛空，普入三世皆無礙，念",
    "T36n1741_04a:1043b20": "念攀緣一切境，心心永斷諸分別。了達眾生",
    "T36n1741_04a:1043b21": "無有性，而於眾生起大悲。」自餘廣如下文具",
    "T36n1741_04a:1043b22": "說。從我唯知此甚深自在妙音解脫已下，是",
    "T36n1741_04a:1043b23": "推德昇進。",
    "T36n1741_04a:1043b24": "第七遠行地，以方便波羅蜜為主，餘九為伴。",
    "T36n1741_04a:1043b25": "此佛會中者，以明此位以智慧解脫力不離",
    "T36n1741_04a:1043b26": "根本智妙慧，出超諸境界，無所染法門，以方",
    "T36n1741_04a:1043b27": "便力還歸生死，超一切普賢大願海。以是義",
    "T36n1741_04a:1043b28": "故，云此佛會中。有一夜神名開敷一切樹華",
    "T36n1741_04a:1043b29": "者，以明此第七地有行有開發，返還生死，同",
    "T36n1741_04a:1043c01": "一切眾生生死六道行，而無捨離一切眾生。",
    "T36n1741_04a:1043c02": "成後佛果，如來大智大慈悲行，總由此位起。",
    "T36n1741_04a:1043c03": "隨流生死道，不出其中而成大智悲海故。若",
    "T36n1741_04a:1043c04": "無此地返還生死、同行攝生，但得六波羅蜜，",
    "T36n1741_04a:1043c05": "出生死道，捨其後位。佛十力大悲總無，以此",
    "T36n1741_04a:1043c06": "夜神名開敷一切樹華，覆陰開發一切眾生",
    "T36n1741_04a:1043c07": "行遍在此位故。是故六十童女寶光明為首，",
    "T36n1741_04a:1043c08": "因依一切法音圓滿蓋王所發菩提心，以明",
    "T36n1741_04a:1043c09": "六波羅蜜出世智慧迴入生死，大慈悲心故，",
    "T36n1741_04a:1043c10": "名六十童女。王者，今毘盧遮那佛是也，以明",
    "T36n1741_04a:1043c11": "不離根本智，修六度行，還以六波羅蜜出世",
    "T36n1741_04a:1043c12": "之道迴入生死，長養慈悲，便於生死海成一",
    "T36n1741_04a:1043c13": "切智悲之海。六波羅蜜各具十，故云六十。前",
    "T36n1741_04a:1043c14": "以出世心多，此位迴入慈悲，故名童女。發心",
    "T36n1741_04a:1043c15": "却還生死，身含法界，一切星象炳然在身，廣",
    "T36n1741_04a:1043c16": "如經說。言發心久近，云經世界海微塵劫。此",
    "T36n1741_04a:1043c17": "有二義：一明大慈深廣、二表法。以明迴前六",
    "T36n1741_04a:1043c18": "波羅蜜出世心多障，於生死成大悲心。有爾",
    "T36n1741_04a:1043c19": "許塵障，今已迴之，故云六十童女。十住之中",
    "T36n1741_04a:1043c20": "第七位，以休捨優婆夷表之；此十地第七，以",
    "T36n1741_04a:1043c21": "六十童女表之。十住有染習猶存；此位雖與",
    "T36n1741_04a:1043c22": "一切眾生同行，心無染習，以童女迴心表之，",
    "T36n1741_04a:1043c23": "以明昇進漸勝。童女者，今開敷樹華夜神是",
    "T36n1741_04a:1043c24": "也。表七地却還生死，成大智悲行，同一切凡",
    "T36n1741_04a:1043c25": "夫，開敷眾生。悉同塵行，方便利生，皆同安樂",
    "T36n1741_04a:1043c26": "故，名開敷一切樹華。從我唯知此菩薩出生",
    "T36n1741_04a:1043c27": "廣大喜光明解脫門已下，是推德昇進。以明",
    "T36n1741_04a:1043c28": "此位菩薩恒居苦流生死，利益無限眾生，是",
    "T36n1741_04a:1043c29": "菩薩廣大喜。恒入法界虛空界，塵塵中無",
    "T36n1741_04a:1044a01": "限身一時恒濟，故無休息也。是菩薩廣大喜",
    "T36n1741_04a:1044a02": "故。",
    "T36n1741_04a:1044a03": "第八不動地，以願波羅蜜為主，餘九為伴。此",
    "T36n1741_04a:1044a04": "道場中有一夜神名大願精進力救護一切",
    "T36n1741_04a:1044a05": "眾生。此道場中者，以明無功智成，不離本智，",
    "T36n1741_04a:1044a06": "與本智體會，故名道場中。以根本智體如虛",
    "T36n1741_04a:1044a07": "空，性自無垢。若心會者，一切諸繫煩惱總無。",
    "T36n1741_04a:1044a08": "以此智善治諸惑，故號道場中。有一夜神名",
    "T36n1741_04a:1044a09": "大願精進力救護一切眾生者，以明八地無",
    "T36n1741_04a:1044a10": "功智成，念其本願，興悲利生，無有盡極，因行",
    "T36n1741_04a:1044a11": "立名也。善財見夜神在大眾中者，不離本智，",
    "T36n1741_04a:1044a12": "行普賢滿法界眾生界行，是在眾中。坐普賢",
    "T36n1741_04a:1044a13": "一切宮殿摩尼藏師子之座者，以此位修行，",
    "T36n1741_04a:1044a14": "會根本普光明智為座體。以根本普光明智自",
    "T36n1741_04a:1044a15": "體，無性無相，性自光明，量同法界虛空界，無",
    "T36n1741_04a:1044a16": "邊無表裏，大小等量，普能含納一切境界總",
    "T36n1741_04a:1044a17": "在其中而同其體，以為座體。以普現法界國",
    "T36n1741_04a:1044a18": "土摩尼寶網羅覆其上者，以明會根本智，一",
    "T36n1741_04a:1044a19": "切隨方國剎教化一切眾生，所有教網皆從",
    "T36n1741_04a:1044a20": "根本智現差別智，設無邊教網漉眾生，而成",
    "T36n1741_04a:1044a21": "報果故。大意明從初發心已來，會根本智，至",
    "T36n1741_04a:1044a22": "此位功高智淨，行博教多、悲寬益廣，報無盡",
    "T36n1741_04a:1044a23": "也。夜神現日月星宿影像身，現隨眾生心普",
    "T36n1741_04a:1044a24": "令得見身，現等一切眾生形相身，現無邊廣",
    "T36n1741_04a:1044a25": "大色相海身，如是廣如經說。善財見已一心",
    "T36n1741_04a:1044a26": "頂禮，舉身投地，良久乃起，合掌瞻仰者，地是",
    "T36n1741_04a:1044a27": "物中之卑，以知識道真智朗，卑己敬之，除我",
    "T36n1741_04a:1044a28": "慢之極也。合掌者，契會也。瞻仰者，智德可尊",
    "T36n1741_04a:1044a29": "也。善財問夜神言：「發心久如？」初以智境答，後",
    "T36n1741_04a:1044b01": "立時劫答。初智境答者，經云「一切法自性，等",
    "T36n1741_04a:1044b02": "入於諸法。」真實之性證無依法，捨離世間，悉",
    "T36n1741_04a:1044b03": "知諸法色相差別，亦能了達青黃赤白性皆",
    "T36n1741_04a:1044b04": "不實，無有差別。乃至我入此解脫，了知法性",
    "T36n1741_04a:1044b05": "無差別，而能示現無量色身。意明智體與三",
    "T36n1741_04a:1044b06": "世體齊，雖大用神化遍周，無初得法之時可",
    "T36n1741_04a:1044b07": "說。經中亦作日在空中，無時劫喻等。亦作幻",
    "T36n1741_04a:1044b08": "人住世教化喻，後方立時者，經云「乃往古世",
    "T36n1741_04a:1044b09": "過世界海微塵數劫，初名善光」，以為劫初。「為",
    "T36n1741_04a:1044b10": "勝光王，太子名為善光伏」，是初心之因。舉此",
    "T36n1741_04a:1044b11": "為初發之心及時劫。「其太子具二十八相」，以",
    "T36n1741_04a:1044b12": "明九地十地四重因果未及，不具三十二相。",
    "T36n1741_04a:1044b13": "「在此身以救地獄罪，發慈悲心。至如今，作夜",
    "T36n1741_04a:1044b14": "天神。」以表此位無功智中，念本願力而行悲",
    "T36n1741_04a:1044b15": "行。此位法合諸佛三加七勸，法如前第八地",
    "T36n1741_04a:1044b16": "中具文已釋。從我唯知此教化眾生善根解脫",
    "T36n1741_04a:1044b17": "已下，是推德昇進。第九善慧地，以力波羅蜜",
    "T36n1741_04a:1044b18": "為主，餘九為伴。此閻浮提有園林名嵐毘尼",
    "T36n1741_04a:1044b19": "林者，以明此園是如來所生園。不云國邑，都",
    "T36n1741_04a:1044b20": "舉一閻浮提之境界，是如來降神受生誕生攝",
    "T36n1741_04a:1044b21": "化之境。然後次三千大千百億閻浮提，乃至",
    "T36n1741_04a:1044b22": "十方一切剎海，乃至以剎海塵中微細境界，",
    "T36n1741_04a:1044b23": "皆有摩耶夫人坐此園林，如來受生誕化一時",
    "T36n1741_04a:1044b24": "同現，是故都言此閻浮提也。嵐毘尼林者，此",
    "T36n1741_04a:1044b25": "云樂勝光園。以如來欲降神時，十方一切諸",
    "T36n1741_04a:1044b26": "佛，悉放臍中光明來照此園及照摩耶身。",
    "T36n1741_04a:1044b27": "又此園林及地常有光明，時諸天龍神八部",
    "T36n1741_04a:1044b28": "常作樂音而為供養。又此園林，常有眾寶莊",
    "T36n1741_04a:1044b29": "嚴香華妙事，見者悅樂，故為樂勝光園，亦名",
    "T36n1741_04a:1044c01": "無憂園。善財見妙德神，在一切寶莊嚴閣中",
    "T36n1741_04a:1044c02": "坐寶蓮華師子之座。以神所居，表神智德，重",
    "T36n1741_04a:1044c03": "重行門。普虛樓閣以眾寶樹妙莊嚴，坐蓮華",
    "T36n1741_04a:1044c04": "座者，以表如來受生及誕生，是化眾生行故，",
    "T36n1741_04a:1044c05": "坐蓮華座表之。二十億那由他諸天恭敬圍",
    "T36n1741_04a:1044c06": "遶，為說菩薩受生經，以明智悲行滿故。以明",
    "T36n1741_04a:1044c07": "此位智悲行圓，示現受生誕生。十地即受如",
    "T36n1741_04a:1044c08": "來職位，便坐眾寶莊嚴蓮華座，量等百萬三",
    "T36n1741_04a:1044c09": "千大千世界。眷屬菩薩有十三千大千世界",
    "T36n1741_04a:1044c10": "微塵數，各坐蓮華座，周遍十方。是故九地行",
    "T36n1741_04a:1044c11": "圓，十地果滿。經云「菩薩有十種受生藏」，如經",
    "T36n1741_04a:1044c12": "廣明。如妙德神云「經百年，世尊果從兜率天",
    "T36n1741_04a:1044c13": "而來生此」者，以從八地處兜率天，至九地降",
    "T36n1741_04a:1044c14": "神誕生以為百年。一地中修一波羅蜜行，一",
    "T36n1741_04a:1044c15": "波羅蜜中有百波羅蜜行滿，故來生此園。以",
    "T36n1741_04a:1044c16": "一十百總是大數之本，以表萬行圓滿即受",
    "T36n1741_04a:1044c17": "生也。以十地之果，以八地無功之智，任運成",
    "T36n1741_04a:1044c18": "故。如來欲受生時，園中有十種相，具如經文。",
    "T36n1741_04a:1044c19": "摩耶夫人腹中及身毛孔，普現十方國剎及",
    "T36n1741_04a:1044c20": "世界海，一切塵中一時普現菩薩受生自在，",
    "T36n1741_04a:1044c21": "廣如經說。如菩薩欲誕生時，摩耶夫人前忽",
    "T36n1741_04a:1044c22": "然從金剛際出大蓮華，名一切寶莊嚴藏。金",
    "T36n1741_04a:1044c23": "剛為莖，眾寶為鬚，如意寶王而為其臺，有十",
    "T36n1741_04a:1044c24": "佛剎微塵數葉，一切皆摩尼所成。自餘莊嚴，",
    "T36n1741_04a:1044c25": "具如經說。此是如來初誕生第十相，以明如",
    "T36n1741_04a:1044c26": "來福智所感。十方一切諸佛放臍中光明，名",
    "T36n1741_04a:1044c27": "菩薩受生自在燈者，以明臍中是受生之始，",
    "T36n1741_04a:1044c28": "臍向上長頭身、臍向下長腰脚，向上是陽、向",
    "T36n1741_04a:1044c29": "下是陰。如樹巢，向上生莖幹、向下生根鬚。以",
    "T36n1741_04a:1045a01": "臍是受生之始故，十方諸佛放臍中光明，名",
    "T36n1741_04a:1045a02": "菩薩受生自在燈。畢洛叉樹，此云高顯。為如",
    "T36n1741_04a:1045a03": "來在此樹下生，此樹枝幹莊嚴殊勝高顯故。",
    "T36n1741_04a:1045a04": "善財問得法久近，云：「往古過億佛剎微塵數",
    "T36n1741_04a:1045a05": "劫復過是數，時有世界名為普賢悅樂。八十",
    "T36n1741_04a:1045a06": "那由他佛於中出現，第一佛於寶焰眼王，夫",
    "T36n1741_04a:1045a07": "人號喜光。於彼示現之時，妙德神以為佛乳",
    "T36n1741_04a:1045a08": "母。從是以來念念常見毘盧遮那佛示現菩",
    "T36n1741_04a:1045a09": "薩受生海，十方世界及一切塵中菩薩受生",
    "T36n1741_04a:1045a10": "自在，亦恭敬供養承事、聽所說法。」從我唯知",
    "T36n1741_04a:1045a11": "此菩薩於無量劫遍一切處示現受生周遍供",
    "T36n1741_04a:1045a12": "養自在解脫已下，推德昇進。論主以偈讚菩",
    "T36n1741_04a:1045a13": "薩受生自在法行，頌曰「普光智體如虛空，無",
    "T36n1741_04a:1045a14": "有中邊大小量，蠢動含識皆同體，無自無他",
    "T36n1741_04a:1045a15": "性平等。以本願力慈悲心，方便現生名為父，",
    "T36n1741_04a:1045a16": "或現蓮華中化生，或以慈悲幻生母。如是念",
    "T36n1741_04a:1045a17": "念滿十方，對現色身如雲布，一切剎塵普現",
    "T36n1741_04a:1045a18": "身，隨根影現無來去。智體本性無形色，無住",
    "T36n1741_04a:1045a19": "無依無有處，一念普現色身雲，各各不同非",
    "T36n1741_04a:1045a20": "念慮。無功大智恒自在，十方誕生無罣礙，無",
    "T36n1741_04a:1045a21": "像法中現妙像，引接迷流達虛妄。善達心境",
    "T36n1741_04a:1045a22": "非一二，亦達諸像亦無像，一塵境界智幻生，",
    "T36n1741_04a:1045a23": "智體如空幻皆寂。若了智境無體性，作與不",
    "T36n1741_04a:1045a24": "作本無跡，菩薩以是得其源，常如萬法絕攀",
    "T36n1741_04a:1045a25": "緣。非是心緣彼諸境，只為無功智印然，無功",
    "T36n1741_04a:1045a26": "大智滿虛空，受生誕化總其中。一念遍含三",
    "T36n1741_04a:1045a27": "世法，時日本來無始終，以智本無大小量，以",
    "T36n1741_04a:1045a28": "是化徹微塵中。」",
    "T36n1741_04a:1045a29": "略釋新華嚴經修行次第決疑論卷四之上"
}