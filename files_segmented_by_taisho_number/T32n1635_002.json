{
    "T32n1635_002:0052b08": "大乘寶要義論卷第二",
    "T32n1635_002:0052b10": "西天譯經三藏朝散大夫",
    "T32n1635_002:0052b11": "試鴻臚少卿傳梵大師賜紫",
    "T32n1635_002:0052b12": "沙門臣法護等奉　詔譯",
    "T32n1635_002:0052b13": "《阿闍世王經》云，尊者大迦葉白妙吉祥菩薩",
    "T32n1635_002:0052b14": "言：譬如初生師子，隨生即有力勢，凡所向詣",
    "T32n1635_002:0052b15": "或有群鹿，纔聞師子之香皆悉奔竄。設使大",
    "T32n1635_002:0052b16": "力龍象若聞師子香時，逼惱驚怖掣拽鎖縛，",
    "T32n1635_002:0052b17": "鎖縛斷已奔馳四向，山巖地穴遍求隱匿。水",
    "T32n1635_002:0052b18": "族飛禽聞師子香亦悉驚怖。妙吉祥！若諸菩",
    "T32n1635_002:0052b19": "薩具慧力者，亦復如是。彼初發心菩薩纔發",
    "T32n1635_002:0052b20": "大菩提心，即能勝過一切聲聞緣覺，魔宮震",
    "T32n1635_002:0052b21": "動，一切天魔咸生恐慄，以恐慄故而悉不能",
    "T32n1635_002:0052b22": "安止其宮。《寶積經》云，佛言：阿難！於汝意云何？",
    "T32n1635_002:0052b23": "譬若有人雙斷手足，能活命不？阿難答言：手",
    "T32n1635_002:0052b24": "足雖斷，其命尚活。佛言：阿難！若或有人剖裂",
    "T32n1635_002:0052b25": "其心，是人能活命不？阿難答言：不也。世尊！",
    "T32n1635_002:0052b26": "佛言：阿難！汝應當知，我之弟子大目乾連及",
    "T32n1635_002:0052b27": "舍利子猶如手足，而諸菩薩其猶我心。阿難！",
    "T32n1635_002:0052b28": "若有菩薩御大寶車，以五欲功德作神通游",
    "T32n1635_002:0052b29": "戲，而無有人為其駕御，如來爾時為彼菩薩",
    "T32n1635_002:0052c01": "力御其車以進前道。若舍利子及目乾連修",
    "T32n1635_002:0052c02": "三解脫門，若經一劫若過一劫，如來不復與",
    "T32n1635_002:0052c03": "其勤力而為策進。《父子合集經》云，諸苾芻！所",
    "T32n1635_002:0052c04": "有殑伽沙數等諸如來，於殑伽沙數等劫中，",
    "T32n1635_002:0052c05": "稱讚彼發一切智相應心者諸功德藏，說不",
    "T32n1635_002:0052c06": "能盡。何以故？如來往昔修菩薩行，曾無暫時",
    "T32n1635_002:0052c07": "不發是心，一切有情悉皆攝受。隨攝受已，於",
    "T32n1635_002:0052c08": "諸有情亦復不起所化度想。所有無量諸有",
    "T32n1635_002:0052c09": "情界，如來遍是有情界中，歷修菩薩廣大勝",
    "T32n1635_002:0052c10": "行，一一發心集諸福蘊。所以者何？諸苾芻！",
    "T32n1635_002:0052c11": "有情界無盡。以有情界無盡故，如來廣修菩",
    "T32n1635_002:0052c12": "薩勝行，一一發心集諸福蘊亦復無盡。《如來",
    "T32n1635_002:0052c13": "祕密經》云，若諸菩薩發菩提心修勝行者，令",
    "T32n1635_002:0052c14": "三寶種不斷不絕。又云，菩薩菩提心所生福",
    "T32n1635_002:0052c15": "蘊，悉用迴向一切有情，如是迴向功德滿虛",
    "T32n1635_002:0052c16": "空界而復過上。彼一切有情福蘊所攝，悉由",
    "T32n1635_002:0052c17": "菩薩菩提心轉。《法集經》云，菩薩發菩提心覺",
    "T32n1635_002:0052c18": "悟一切法，知一切法與法界等，而一切法無",
    "T32n1635_002:0052c19": "所從來及無所止亦不可知。然以如量智知",
    "T32n1635_002:0052c20": "法性空，令一切有情亦如是覺了。菩薩若如",
    "T32n1635_002:0052c21": "是發心，此說是為菩薩菩提心、利樂一切有",
    "T32n1635_002:0052c22": "情心、無上心、大慈柔軟心、大悲無倦心、大喜",
    "T32n1635_002:0052c23": "不退心、大捨無垢心、空無異作心、無相寂靜",
    "T32n1635_002:0052c24": "心、無願無住心。",
    "T32n1635_002:0052c25": "此中應問：云何以少善根迴向一切智，乃至",
    "T32n1635_002:0052c26": "坐菩提場於其中間而不盡邪？答：如《無盡意",
    "T32n1635_002:0052c27": "經》云，佛告尊者舍利子言：譬如一滴水入大",
    "T32n1635_002:0052c28": "海中乃至窮劫，於其中間而不能盡。菩薩以",
    "T32n1635_002:0052c29": "少善根迴向一切智亦復如是，乃至坐菩提",
    "T32n1635_002:0053a01": "場於其中間亦不能盡。《善巧方便經》云，或有",
    "T32n1635_002:0053a02": "菩薩見貧窮者，起悲愍心施以少飯。如佛所",
    "T32n1635_002:0053a03": "說，此心廣大名最上施。何況諸所施法，其施",
    "T32n1635_002:0053a04": "雖少而，一切智心功德無量。《賢劫經》云，星王",
    "T32n1635_002:0053a05": "如來於聲授如來所初發菩提心，彼星王如",
    "T32n1635_002:0053a06": "來昔為牧牛人，以末俱羅華供施因緣從是",
    "T32n1635_002:0053a07": "發心。名稱如來於電光如來所初發菩提心，",
    "T32n1635_002:0053a08": "彼名稱如來昔為織師，以妙㲲邊縷供施因",
    "T32n1635_002:0053a09": "緣從是發心。明焰如來於無邊光如來所初",
    "T32n1635_002:0053a10": "發菩提心，彼明焰如來昔為守城人，以一草",
    "T32n1635_002:0053a11": "燈供施因緣從是發心。難勝如來於堅固步",
    "T32n1635_002:0053a12": "如來所初發菩提心，彼難勝如來昔為樵人，",
    "T32n1635_002:0053a13": "以齒木供施因緣從是發心。功德幢如來於",
    "T32n1635_002:0053a14": "妙稱如來所初發菩提心，彼功德幢如來昔",
    "T32n1635_002:0053a15": "為汲水人，以盛水器供施因緣從是發心。力",
    "T32n1635_002:0053a16": "軍如來於大臂如來所初發菩提心，彼力軍",
    "T32n1635_002:0053a17": "如來昔為醫王，以一菴摩勒果供施因緣從",
    "T32n1635_002:0053a18": "是發心。《寶積經》云，若或有人為求阿羅漢果",
    "T32n1635_002:0053a19": "故，以摩尼寶充滿無邊世界而行布施。有菩",
    "T32n1635_002:0053a20": "薩乘人見已發一切智相應隨喜心，而此相",
    "T32n1635_002:0053a21": "應隨喜所有福蘊比前布施福蘊，百分不及",
    "T32n1635_002:0053a22": "一，乃至烏波尼殺曇分亦不及一。",
    "T32n1635_002:0053a23": "問：云何菩薩而能勝出彼前布施？答：以迴向",
    "T32n1635_002:0053a24": "一切智故。如《般若波羅蜜多經》云，佛言：舍利",
    "T32n1635_002:0053a25": "子！菩薩摩訶薩若欲勝出一切聲聞緣覺所",
    "T32n1635_002:0053a26": "修布施持戒忍辱精進禪定智慧者，應當一",
    "T32n1635_002:0053a27": "發一切智相應隨喜心修學般若波羅蜜多，",
    "T32n1635_002:0053a28": "以大悲心而為先導，而諸菩薩然後發菩提",
    "T32n1635_002:0053a29": "心。是故當知，大菩提心者大悲為先導。此何",
    "T32n1635_002:0053b01": "能知邪？如《菩薩藏經》云，若諸菩薩欲求菩提，",
    "T32n1635_002:0053b02": "應以大悲而為先導。譬如士夫所有命根以",
    "T32n1635_002:0053b03": "出入息而為先導，諸菩薩摩訶薩亦復如是，",
    "T32n1635_002:0053b04": "於所集大乘法中以大悲心而為先導。又如",
    "T32n1635_002:0053b05": "轉輪聖王於諸寶中以其輪寶而為先導，菩",
    "T32n1635_002:0053b06": "薩摩訶薩亦復如是，於一切佛法中以大悲",
    "T32n1635_002:0053b07": "心而為先導。又云，諸菩薩於己過失常行伺",
    "T32n1635_002:0053b08": "察，於他過失悲心護念。《無畏授所問大乘經》",
    "T32n1635_002:0053b09": "云，佛言：長者！若諸菩薩為欲成就大菩提者，",
    "T32n1635_002:0053b10": "當於一切有情起大悲心，於自身命不生愛",
    "T32n1635_002:0053b11": "著，乃至一切財穀舍宅妻子飲食衣服乘輿",
    "T32n1635_002:0053b12": "床座香華塗香等一切樂具悉不應著。何以",
    "T32n1635_002:0053b13": "故？長者！多諸有情於身命等皆生愛著，以愛",
    "T32n1635_002:0053b14": "著故廣造罪業墮惡趣中。若復有情起大悲",
    "T32n1635_002:0053b15": "已，於身命等不生愛著，以不著故生於善趣，",
    "T32n1635_002:0053b16": "復能於彼一切有情運心廣行布施等行，一",
    "T32n1635_002:0053b17": "切善法相應而作。修菩薩者以大悲心而成",
    "T32n1635_002:0053b18": "其身。此云何知？如《寶雲經》云，佛言：善男子！",
    "T32n1635_002:0053b19": "若諸菩薩具十法者，是為大悲所成其身。何",
    "T32n1635_002:0053b20": "等為十？一者見一切有情為苦逼迫無救無",
    "T32n1635_002:0053b21": "依無歸趣者，見已應發大菩提心為作依怙；",
    "T32n1635_002:0053b22": "二者發菩提心已，令彼有情得法成就；三者",
    "T32n1635_002:0053b23": "隨所得法，為諸有情作大利益；四者慳悋有",
    "T32n1635_002:0053b24": "情令住布施；五者若毀禁戒令修淨戒；六者",
    "T32n1635_002:0053b25": "若多忿恚令住忍辱；七者若多懈怠令發精",
    "T32n1635_002:0053b26": "進；八者若多散亂令修靜慮；九者諸無智慧",
    "T32n1635_002:0053b27": "令得勝慧；十者一切有情極苦所逼，菩薩普",
    "T32n1635_002:0053b28": "為息除，令於菩提不為障難。如是名為十法。",
    "T32n1635_002:0053b29": "《總持自在王問經》云，菩薩或見一類有情貪",
    "T32n1635_002:0053c01": "愛所纏，於自妻子眷屬而生耽染，以愛纏故",
    "T32n1635_002:0053c02": "不得自在。菩薩如應為說法要，令解愛纏使",
    "T32n1635_002:0053c03": "得自在，菩薩為諸有情起大悲心故。或見一",
    "T32n1635_002:0053c04": "類有情起忿恚心互相違損生多過失，菩薩",
    "T32n1635_002:0053c05": "如應為說法要，使令斷除忿恚過失，菩薩為",
    "T32n1635_002:0053c06": "諸有情起大悲心故。或見一類有情為惡友",
    "T32n1635_002:0053c07": "攝故遠離善友常造罪業，菩薩如應為說法",
    "T32n1635_002:0053c08": "要，使令常得親近善友遠離惡友，菩薩為諸",
    "T32n1635_002:0053c09": "有情起大悲心故。或見一類有情最極貪愛",
    "T32n1635_002:0053c10": "不知厭足遠離勝慧，菩薩如應為說法要，令",
    "T32n1635_002:0053c11": "斷貪愛發生勝慧，菩薩為諸有情起大悲心",
    "T32n1635_002:0053c12": "故。或見一類有情謂無業報執斷執常，菩薩",
    "T32n1635_002:0053c13": "如應為說法要，令入甚深緣起知諸業行，菩",
    "T32n1635_002:0053c14": "薩為諸有情起大悲心故。或見一類有情以",
    "T32n1635_002:0053c15": "其無明癡暗所覆取著我人有情壽者，菩薩",
    "T32n1635_002:0053c16": "如應為說法要，使令慧眼清淨斷諸見執，菩",
    "T32n1635_002:0053c17": "薩為諸有情起大悲心故。或見一類有情耽",
    "T32n1635_002:0053c18": "味生死執著五蘊如殺害者，菩薩如應為說",
    "T32n1635_002:0053c19": "法要，使令出離一切三界，菩薩為諸有情起",
    "T32n1635_002:0053c20": "大悲心故。或見一類有情為彼魔索之所纏",
    "T32n1635_002:0053c21": "縛若愛若惡皆生住著，菩薩如應為說法要，",
    "T32n1635_002:0053c22": "使令解脫魔索纏縛斷除愛惡所住著心，菩",
    "T32n1635_002:0053c23": "薩為諸有情起大悲心故。或見一類有情扃",
    "T32n1635_002:0053c24": "涅槃門闢惡趣戶，菩薩如應為說法要，使令",
    "T32n1635_002:0053c25": "彼等闢涅槃門扃惡趣戶，菩薩為諸有情起",
    "T32n1635_002:0053c26": "大悲心故發菩提心。若於菩薩忍法有毀謗",
    "T32n1635_002:0053c27": "者，彼生欺慢心於法障難，欲令菩薩遠離忍",
    "T32n1635_002:0053c28": "法，菩薩當知是魔事起。《信力入印法門經》云，",
    "T32n1635_002:0053c29": "佛言：妙吉祥！假使有人於一切世界極微塵",
    "T32n1635_002:0054a01": "等一切有情所有善根悉為障難，若復於一",
    "T32n1635_002:0054a02": "優婆塞無異師尊具修十善業者彼少善根",
    "T32n1635_002:0054a03": "而為障難，如是之罪倍勝於前阿僧祇數。假",
    "T32n1635_002:0054a04": "使有人於極微塵等一切世界諸優婆塞所有",
    "T32n1635_002:0054a05": "善根悉為障難。若復有人於一苾芻所彼少",
    "T32n1635_002:0054a06": "善根而為障難，如是之罪倍勝於前阿僧祇",
    "T32n1635_002:0054a07": "數。如是次第，若於隨信行人、隨法行人、須陀",
    "T32n1635_002:0054a08": "洹、斯陀含、阿那含、阿羅漢、八人地及緣覺人，",
    "T32n1635_002:0054a09": "羊車行菩薩人、象車行菩薩人、日月神通行",
    "T32n1635_002:0054a10": "菩薩人、聲聞神通行菩薩人等，若或有人於",
    "T32n1635_002:0054a11": "是極微塵等一切世界諸聲聞神通行菩薩人",
    "T32n1635_002:0054a12": "所諸有善根悉為障難，若復有人於一如來神",
    "T32n1635_002:0054a13": "通行菩薩所彼一善根而為障難，起欺慢心",
    "T32n1635_002:0054a14": "生忿恚者，如是之罪倍勝於前阿僧祇數。假",
    "T32n1635_002:0054a15": "使有人於十方一切世界極微塵等一切有情",
    "T32n1635_002:0054a16": "挑取其眼，而復劫奪一切所有資生財物，若",
    "T32n1635_002:0054a17": "復有人於一菩薩所起欺慢心而生忿恚，罵",
    "T32n1635_002:0054a18": "辱毀呰加復觸嬈，如是之罪倍勝於前阿僧",
    "T32n1635_002:0054a19": "祇數。若或有人於菩薩所，隨以何緣起欺慢",
    "T32n1635_002:0054a20": "心生忿恚者，由是罪業墮大號叫地獄，身量",
    "T32n1635_002:0054a21": "五百由旬，有五百頭，其一一頭有五百舌，而",
    "T32n1635_002:0054a22": "一一舌有五百犁以耕其舌有大熾焰。假使",
    "T32n1635_002:0054a23": "有人於三千大千世界一切有情所，皆以刀",
    "T32n1635_002:0054a24": "杖而打斫之，加復侵奪所有一切資生財物，",
    "T32n1635_002:0054a25": "若復有人於菩薩所起欺慢心，而生忿恚及",
    "T32n1635_002:0054a26": "懷損惱，如是之罪倍勝於前阿僧祇數。假使",
    "T32n1635_002:0054a27": "有人發極惡心、一切有情不利益心，於殑伽",
    "T32n1635_002:0054a28": "沙數等世界，一一世界中有殑伽沙數諸阿",
    "T32n1635_002:0054a29": "羅漢而悉殺害，復以殑伽沙數等諸佛塔廟",
    "T32n1635_002:0054b01": "諸寶所成及寶欄楯豎立幢幡殊妙嚴飾皆悉",
    "T32n1635_002:0054b02": "破壞，若復有人於信解大乘菩薩所同植大",
    "T32n1635_002:0054b03": "乘種已，隨以何緣起欺慢心而生忿恚，罵辱",
    "T32n1635_002:0054b04": "毀呰加復觸嬈，如是之罪倍勝於前阿僧祇",
    "T32n1635_002:0054b05": "數。何以故？以菩薩能生諸如來故，使令佛種",
    "T32n1635_002:0054b06": "不斷絕故。若有毀謗菩薩者，是即毀謗正法。",
    "T32n1635_002:0054b07": "若毀謗菩薩者，彼無別法可攝受故，唯菩薩",
    "T32n1635_002:0054b08": "法而能攝受。假使有人於十方一切世界諸",
    "T32n1635_002:0054b09": "有情所悉生忿恚，若復有人於菩薩所生忿",
    "T32n1635_002:0054b10": "恚已，捨而背之不樂瞻視，如是之罪倍勝於",
    "T32n1635_002:0054b11": "前阿僧祇數。假使有人於閻浮提一切有情",
    "T32n1635_002:0054b12": "而悉殺害，加復侵奪一切所有，若復有人隨",
    "T32n1635_002:0054b13": "於一菩薩所而生毀謗，如是之罪倍勝於前",
    "T32n1635_002:0054b14": "阿僧祇數。《慈氏師子吼經》云，若菩薩於滿三",
    "T32n1635_002:0054b15": "千大千世界一切有情所，悉生忿恚罵辱捶",
    "T32n1635_002:0054b16": "打，而彼菩薩亦復不為壞失損惱。若此菩薩",
    "T32n1635_002:0054b17": "或於一菩薩所，一起忿恚心雖極少分，而此",
    "T32n1635_002:0054b18": "菩薩是為陷失損惱。何以故？彼一菩薩經爾",
    "T32n1635_002:0054b19": "所劫被忍辱鎧、常不捨離一切智心，是故此",
    "T32n1635_002:0054b20": "菩薩不應於彼暫生忿恚。《妙吉祥神通游戲",
    "T32n1635_002:0054b21": "經》云，佛言：妙吉祥！汝今當知，諸言損害者，",
    "T32n1635_002:0054b22": "謂百劫中積修善根別別壞失，此名損害。修",
    "T32n1635_002:0054b23": "菩薩行者應如是知，若於佛世尊所作不饒",
    "T32n1635_002:0054b24": "益得大罪報，作諸饒益者獲大福蘊。",
    "T32n1635_002:0054b25": "大乘寶要義論卷第二"
}