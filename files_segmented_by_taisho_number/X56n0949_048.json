{
    "X56n0949_048:0938c15": "閑居編第四十八",
    "X56n0949_048:0938c17": "宋孤山沙門　智圓　著",
    "X56n0949_048:0938c18": "古詩",
    "X56n0949_048:0938c19": "湖上秋日",
    "X56n0949_048:0938c20": "　南山雨初霽　　東岸夕陽明　　搘笻立回塘",
    "X56n0949_048:0938c21": "　頓覺耳目清　　皐鶴知秋意　　唳風三四聲",
    "X56n0949_048:0938c22": "　紅蓼弄秋色　　紛紛滿前汀　　柳徑孤煙白",
    "X56n0949_048:0938c23": "　漁村野水平　　興盡獨自歸　　寥寥掩柴扃",
    "X56n0949_048:0938c24": "　新月為吾上　　庭蟬為吾鳴　　吾生本無事",
    "X56n0949_048:0939a01": "　對此堪怡情",
    "X56n0949_048:0939a02": "喻賣松者",
    "X56n0949_048:0939a03": "　莫嫌人不買　　人亦愛蒼翠　　却是歲寒根",
    "X56n0949_048:0939a04": "　難種塵埃地　　且歸栽澗底　　映水成嘉致",
    "X56n0949_048:0939a05": "　他年苟合拱　　採取不我棄　　天子建明堂",
    "X56n0949_048:0939a06": "　此為棟梁備",
    "X56n0949_048:0939a07": "秋病",
    "X56n0949_048:0939a08": "　買藥囊無金　　伏枕頭有霜　　夜深不得睡",
    "X56n0949_048:0939a09": "　隙月射秋床",
    "X56n0949_048:0939a10": "偶作",
    "X56n0949_048:0939a11": "　急急西落日　　浩浩東去波　　日落波不停",
    "X56n0949_048:0939a12": "　浮生能幾何　　青雲身未上　　白髮頭已多",
    "X56n0949_048:0939a13": "　金印未佩腰　　道路成蹉跎　　一朝忽得志",
    "X56n0949_048:0939a14": "　頓忘貧賤事　　八珍食方丈　　華轂駕天駟",
    "X56n0949_048:0939a15": "　民瘼無術醫　　貪狼有心恣　　無何觸天網",
    "X56n0949_048:0939a16": "　禍淫諒不爽　　餘殃及子孫　　豈只身長往",
    "X56n0949_048:0939a17": "　寄語求名土　　得志莫如此　　不善宜先知",
    "X56n0949_048:0939a18": "　行道慎莫止　　仁恕及蒼生　　忠貞輔天子",
    "X56n0949_048:0939a19": "　好爵終自縻　　盛烈垂千祀　　西日與東流",
    "X56n0949_048:0939a20": "　任彼漼寒暑　　須知君子人　　身死名不死",
    "X56n0949_048:0939a21": "松風",
    "X56n0949_048:0939a22": "　青青數樹松　　扶疎空庭裏　　微風從南來",
    "X56n0949_048:0939a23": "　清聲四向起　　俗兮聞必愁　　吾也聞則喜",
    "X56n0949_048:0939a24": "　昂頭離石枕　　扶羸憑藤几　　側聽復遙觀",
    "X56n0949_048:0939b01": "　移晷不能已　　細葉舞輕煙　　密影搖寒水",
    "X56n0949_048:0939b02": "　何必鈞天奏　　豈羨霓裳妓　　萬事更無求",
    "X56n0949_048:0939b03": "　深山此為美　　寂寥信為樂　　軒冕誠堪恥",
    "X56n0949_048:0939b04": "　誰謂茆山中　　只悅陶公耳",
    "X56n0949_048:0939b05": "古劒",
    "X56n0949_048:0939b06": "　精剛經百鍊　　可折不可柔　　三尺青虵活",
    "X56n0949_048:0939b07": "　一匣止水秋　　解截蛟龍軀　　能斷佞臣頭",
    "X56n0949_048:0939b08": "　下去蒼生害　　上除天子讎　　在昔埋鄷城",
    "X56n0949_048:0939b09": "　精光射斗牛　　雷煥張華輩　　得之亦悠悠",
    "X56n0949_048:0939b10": "　二賢既云亡　　潭底化雙虬　　劒利人或愛",
    "X56n0949_048:0939b11": "　劒道人不求　　劒道如之何　　達者惟莊周",
    "X56n0949_048:0939b12": "自勉",
    "X56n0949_048:0939b13": "　達人貴無念　　市朝亦山林　　曲士居山林",
    "X56n0949_048:0939b14": "　難息市朝心　　坐馳一室中　　紛然萬境侵",
    "X56n0949_048:0939b15": "　紐蘭羨珮玉　　坐石思黃金　　羊質虎其皮",
    "X56n0949_048:0939b16": "　隼翼鳳其音　　志在求世利　　口唱無生吟",
    "X56n0949_048:0939b17": "　吾非斯人徒　　夷曠期復古　　去住既任緣",
    "X56n0949_048:0939b18": "　喧靜亦隨所　　陶然且無求　　相命何足語",
    "X56n0949_048:0939b19": "　人生百歲壽　　稀得七十死　　吾今四十五",
    "X56n0949_048:0939b20": "　氣力漸無似　　去年成二毛　　今年動一齒",
    "X56n0949_048:0939b21": "　縱得至七十　　光陰能幾許　　學道宜無疲",
    "X56n0949_048:0939b22": "　進善宜無止　　自餘百雜事　　克己盡除去",
    "X56n0949_048:0939b23": "　勉強扶幻軀　　旦暮加藥餌　　此身乃外物",
    "X56n0949_048:0939b24": "　何況外於是　　內外一如夢　　勉矣當觀此",
    "X56n0949_048:0939c01": "鼓銘",
    "X56n0949_048:0939c02": "　中虗本道　　待擊揚聲　　入夢宣偈　　落日肖形",
    "X56n0949_048:0939c03": "　晝說無怠　　西歸有徵　　濡毫作銘　　敢告含靈",
    "X56n0949_048:0939c04": "病起自敘",
    "X56n0949_048:0939c05": "　盜跖死牖下　　伯牛遭惡疾　　報應似無徵",
    "X56n0949_048:0939c06": "　蒼蒼意難悉　　及考竺乾教　　其旨明踰日",
    "X56n0949_048:0939c07": "　業以三世論　　事匪一生訖　　伊余本好道",
    "X56n0949_048:0939c08": "　執善長慮失　　無端六腑病　　每苦我形質",
    "X56n0949_048:0939c09": "　百骸失調暢　　四時少安逸　　今歲夏云滿",
    "X56n0949_048:0939c10": "　秋熱如火室　　脾疾因茲生　　頓覺減寢食",
    "X56n0949_048:0939c11": "　無何誤服藥　　倒瀉苦非一　　過客為憂惶",
    "X56n0949_048:0939c12": "　兒童亦戰慄　　吾心暗且喜　　浮生從此畢",
    "X56n0949_048:0939c13": "　發言囑後學　　此事汝無恤　　吾年四十五",
    "X56n0949_048:0939c14": "　去矣非短屈　　至理無去來　　妄想分凶吉",
    "X56n0949_048:0939c15": "　我先鑿山窟　　汝宜即藏密　　不用報親朋",
    "X56n0949_048:0939c16": "　無學世哭泣　　四時為送葬　　庶物甚充給",
    "X56n0949_048:0939c17": "　遣文三百卷　　空言或可習　　見惡如探湯",
    "X56n0949_048:0939c18": "　見善如不及　　湛湛無生源　　深淺當自挹",
    "X56n0949_048:0939c19": "　囑之語方終　　忽覺病小醒　　扶几起暫坐",
    "X56n0949_048:0939c20": "　漸漸四體輕　　又過三五日　　倚杖登危亭",
    "X56n0949_048:0939c21": "　俯首視群物　　仰面觀太清　　秋山疊疊翠",
    "X56n0949_048:0939c22": "　夜月圓圓明　　豈意今之日　　猶存危脆形",
    "X56n0949_048:0939c23": "　凭欄不忍歸　　聊適我心情　　虗幻三界中",
    "X56n0949_048:0939c24": "　旅泊非久停",
    "X56n0949_048:0940a01": "獨遊",
    "X56n0949_048:0940a02": "　城市非無親　　不見歲已深　　江湖非無友",
    "X56n0949_048:0940a03": "　經年無來音　　因知疎拙性　　不合時人心",
    "X56n0949_048:0940a04": "　清景將誰觀　　荷筞只自尋　　乃登嵯峩峯",
    "X56n0949_048:0940a05": "　乃縱酸寒吟　　狎我惟野麋　　和我惟幽禽",
    "X56n0949_048:0940a06": "　但見雲起滅　　不知誰升沈　　盤桓紅樹下",
    "X56n0949_048:0940a07": "　秋露濕衣襟",
    "X56n0949_048:0940a08": "言志",
    "X56n0949_048:0940a09": "　疇昔學為文　　擬盡周孔道　　心勞道未至",
    "X56n0949_048:0940a10": "　壯歲成衰老　　疇昔學為詩　　模範風雅詞",
    "X56n0949_048:0940a11": "　立言多諷喻　　反為時人嗤　　為詩復為文",
    "X56n0949_048:0940a12": "　嗟嗟不復古　　訓世無纖益　　何為自勞苦",
    "X56n0949_048:0940a13": "　權門既不游　　青山寧合負　　一來林下居",
    "X56n0949_048:0940a14": "　四載不出戶　　退省為佛徒　　講經自裨補",
    "X56n0949_048:0940a15": "　憧憧來學輩　　往往入深塢　　智者乃吾宗",
    "X56n0949_048:0940a16": "　龍猛乃吾祖　　寒牕夜摛毫　　虗堂晝揮麈",
    "X56n0949_048:0940a17": "　翼此二聖心　　欲令萬物覩　　羸羸長抱疾",
    "X56n0949_048:0940a18": "　行年四十五　　草堂三四間　　牢落連雲洞",
    "X56n0949_048:0940a19": "　經時無客來　　衡門絕迎送　　榻有無絃琴",
    "X56n0949_048:0940a20": "　向風時一弄　　牕列楞嚴典　　要言長諷誦",
    "X56n0949_048:0940a21": "　真妄一無得　　超然誰與共　　凡聖病眼花",
    "X56n0949_048:0940a22": "　死生春夜夢　　病差夢已醒　　萬彚徒營營",
    "X56n0949_048:0940a23": "病中翫月",
    "X56n0949_048:0940a24": "　歲歲中秋夜　　翫月泛平湖　　今為病所侵",
    "X56n0949_048:0940b01": "　伏枕此約辜　　輾轉席蓐間　　四體如松枯",
    "X56n0949_048:0940b02": "　辛酸滋味加　　閑況適興徂　　入夜月漸高",
    "X56n0949_048:0940b03": "　晃晃照廊廡　　冷色射軒牕　　爽氣襲庭蕪",
    "X56n0949_048:0940b04": "　澤畔唳孤鶴　　聲聲若相呼　　是時披衣起",
    "X56n0949_048:0940b05": "　頓覺病魂穌　　倚杖來前軒　　竹榻教人鋪",
    "X56n0949_048:0940b06": "　與月相對坐　　歡翫如同徒　　流睇及群物",
    "X56n0949_048:0940b07": "　光彩一何殊　　遙山列銀屏　　空潭開玉壺",
    "X56n0949_048:0940b08": "　樓臺飾瓊瑤　　階除若冰敷　　寄語求仙輩",
    "X56n0949_048:0940b09": "　何必去玄都　　逡巡月西落　　竚立更踟蹰",
    "X56n0949_048:0940b10": "　一別又一年　　明年知在無",
    "X56n0949_048:0940b11": "潛夫詠",
    "X56n0949_048:0940b12": "　有叟匿姓名　　自號為潛夫　　潛身在雲泉",
    "X56n0949_048:0940b13": "　潛心入虗無　　身心俱已潛　　質直反若諭",
    "X56n0949_048:0940b14": "　智者謂之智　　愚者謂之愚　　愚智自彼異",
    "X56n0949_048:0940b15": "　潛夫未曾殊　　陶陶樂天和　　任性何曾拘",
    "X56n0949_048:0940b16": "　宗儒述孟軻　　好道注陰符　　虗堂踞高臺",
    "X56n0949_048:0940b17": "　往往談浮圖　　漫衍雖無家　　大方貴無隅",
    "X56n0949_048:0940b18": "　俗人每側目　　訂之為狂徒　　素隱而行怪",
    "X56n0949_048:0940b19": "　執政宜先誅　　天公既保全　　幸得存微軀",
    "X56n0949_048:0940b20": "　衝雪登高山　　乘月泛平湖　　性靈敵雲閑",
    "X56n0949_048:0940b21": "　形骸類松枯　　何以免飢寒　　認得衣中珠",
    "X56n0949_048:0940b22": "松下自遣",
    "X56n0949_048:0940b23": "　聚氣成此身　　假緣暫寄世　　可憐自在性",
    "X56n0949_048:0940b24": "　本無煩惱繫　　傍水與登山　　翛然有深詣",
    "X56n0949_048:0940c01": "　日在林下游　　暮在林下宿　　供飲巖畔泉",
    "X56n0949_048:0940c02": "　充庖檻前菊　　半月一剃髮　　半年一洗浴",
    "X56n0949_048:0940c03": "　但得恣疎懶　　何曾有榮辱　　新秋雨初霽",
    "X56n0949_048:0940c04": "　圓月照我屋　　扶病起看月　　坐久偶成曲",
    "X56n0949_048:0940c05": "　人生天地間　　性分各自足　　捧檄何必喜",
    "X56n0949_048:0940c06": "　途窮何必哭　　容彭不為長　　顏楊不為促",
    "X56n0949_048:0940c07": "　四者俱如夢　　何為自覊束　　彼笑我太狂",
    "X56n0949_048:0940c08": "　我笑彼太俗　　彼我更相笑　　是非無實錄",
    "X56n0949_048:0940c09": "　不如長默默　　恬淡過昏旭　　淵魚與林鳥",
    "X56n0949_048:0940c10": "　各得隨所欲　　舉頭誰是友　　風月與松竹",
    "X56n0949_048:0940c11": "哭葉授",
    "X56n0949_048:0940c12": "　今春聞落第　　為君心悽然　　束書獨南還",
    "X56n0949_048:0940c13": "　憤氣胸間闐　　跡寄淛河旁　　家延南海邊",
    "X56n0949_048:0940c14": "　遘疾既彌留　　一命成棄捐　　囊中無餘金",
    "X56n0949_048:0940c15": "　零落空文編　　龜鶴本微類　　享壽皆千年",
    "X56n0949_048:0940c16": "　如何君子儒　　三十歸重泉　　天高不可問",
    "X56n0949_048:0940c17": "　為君強問天",
    "X56n0949_048:0940c18": "讀白樂天集",
    "X56n0949_048:0940c19": "　李杜之為詩　　句亦模山水　　錢郎之為詩",
    "X56n0949_048:0940c20": "　旨類圖神鬼　　諷刺義不明　　風雅猶不委",
    "X56n0949_048:0940c21": "　於鑠白樂天　　崛起冠唐賢　　下視十九章",
    "X56n0949_048:0940c22": "　上踵三百篇　　句句歸勸誡　　首首成規箴",
    "X56n0949_048:0940c23": "　謇諤賀雨詩　　激切秦中吟　　樂府五十章",
    "X56n0949_048:0940c24": "　譎諫何幽深　　美哉詩人作　　展矣君子心",
    "X56n0949_048:0941a01": "　豈顧鑠金口　　志遏亂雅音　　齪齪無識徒",
    "X56n0949_048:0941a02": "　鄙之元白體　　良玉為碔砆　　人參呼薺苨",
    "X56n0949_048:0941a03": "　須知百世下　　自有知音者　　所以長慶集",
    "X56n0949_048:0941a04": "　于今滿朝野",
    "X56n0949_048:0941a05": "孤山種桃",
    "X56n0949_048:0941a06": "　領童閑荷鋤　　埋核間羣木　　他人顧我笑",
    "X56n0949_048:0941a07": "　豈察我心曲　　我欲千樹桃　　夭夭徧山谷",
    "X56n0949_048:0941a08": "　山椒如錦爛　　山墟若霞簇　　下照平湖水",
    "X56n0949_048:0941a09": "　上繞幽人屋　　清香滿隣里　　濃豔蔽林麓",
    "X56n0949_048:0941a10": "　奪取武陵春　　來悅游人目　　花開復花落",
    "X56n0949_048:0941a11": "　知榮必有辱　　榮辱苟能齊　　人人心自足",
    "X56n0949_048:0941a12": "　須知我種桃　　可以化風俗",
    "X56n0949_048:0941a13": "寄林逋處士",
    "X56n0949_048:0941a14": "　湖山淡相映　　世塵那得侵　　杳杳煙波色",
    "X56n0949_048:0941a15": "　蒼蒼雲木陰　　苔荒石徑險　　犬吠桃源深",
    "X56n0949_048:0941a16": "　中有上皇人　　高眠適閑心　　花開還獨酌",
    "X56n0949_048:0941a17": "　花落還獨吟　　空庭長瑤草　　幽樹鳴仙禽",
    "X56n0949_048:0941a18": "　不見已三載　　鄙吝盈虗襟　　終期秋月明",
    "X56n0949_048:0941a19": "　乘興閑相尋",
    "X56n0949_048:0941a20": "早秋",
    "X56n0949_048:0941a21": "　雨歇變氣候　　空庭葉[颱-台+穸][颱-台+穸]　　閑聽一枝風",
    "X56n0949_048:0941a22": "　乃知千里秋　　百蟲鳴四壁　　新月生高樓",
    "X56n0949_048:0941a23": "　登樓看明月　　清先滿林丘　　人生呼噏間",
    "X56n0949_048:0941a24": "　何為苦憂愁　　髮白不再黑　　兔走難暫留",
    "X56n0949_048:0941b01": "　徘徊感古人　　勸我秉燭遊",
    "X56n0949_048:0941b02": "心交如美玉",
    "X56n0949_048:0941b03": "　心交如美玉　　經火終不熱　　面交如浮雲",
    "X56n0949_048:0941b04": "　頃刻即變滅　　對坐成參商　　咫尺成胡越",
    "X56n0949_048:0941b05": "　我有心交者　　不見幾歲月　　山疊水茫茫",
    "X56n0949_048:0941b06": "　含情向誰說",
    "X56n0949_048:0941b07": "古人與今人",
    "X56n0949_048:0941b08": "　古人與今人　　祿仕一何異　　古人貴行道",
    "X56n0949_048:0941b09": "　今人貴有位　　古人貴及親　　今人貴悅意",
    "X56n0949_048:0941b10": "　古人同白日　　光明溢天地　　今人如履險",
    "X56n0949_048:0941b11": "　動足易顛墜　　古道如可行　　斯言不遐棄",
    "X56n0949_048:0941b12": "代書寄奉蟾上人",
    "X56n0949_048:0941b13": "　君居武康山　　昔年我曾游　　崎嶇松徑寒",
    "X56n0949_048:0941b14": "　冷落竹房秋　　握手既歡笑　　拂榻且相留",
    "X56n0949_048:0941b15": "　一駐十旬餘　　旦夕樂清幽　　因話淨名事",
    "X56n0949_048:0941b16": "　滌硯勉操修(吾於是撰淨名埀&#;記十卷經疏科六帖)",
    "X56n0949_048:0941b17": "　蠻香爇古篆　　山茶分越甌　　看雪同擁爐",
    "X56n0949_048:0941b18": "　乘月共浮舟　　喻心指太虗　　視世類浮漚",
    "X56n0949_048:0941b19": "　明春我歸去　　湖上隱林丘　　杜門過五載",
    "X56n0949_048:0941b20": "　脾疾日少瘳　　閑宵坐月下　　往事來心頭",
    "X56n0949_048:0941b21": "　書之將寄君　　路遠水悠悠第四十八"
}