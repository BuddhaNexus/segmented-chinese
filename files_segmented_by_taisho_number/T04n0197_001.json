{
    "T04n0197_001:0163c11": "佛說興起行經序",
    "T04n0197_001:0163c13": "所謂崑崙山者，則閻浮利地之中心也。山皆",
    "T04n0197_001:0163c14": "寶石，周匝有五百窟，窟皆黃金，常五百羅漢",
    "T04n0197_001:0163c15": "居之。阿耨大泉，外周圍山，山內平地，泉處其",
    "T04n0197_001:0163c16": "中。泉岸皆黃金，以四獸頭，出水其口。各遶一",
    "T04n0197_001:0163c17": "匝已，還復其方，出投四海。象口所出者，則黃",
    "T04n0197_001:0163c18": "河是也。其泉方各二十五由延，深三厥劣——一",
    "T04n0197_001:0163c19": "厥劣者，七里也。泉中有金臺，臺方一由延，臺",
    "T04n0197_001:0163c20": "上有金蓮華，以七寶為莖。如來將五百羅漢，",
    "T04n0197_001:0163c21": "常以月十五日，於中說戒。因舍利弗問佛十",
    "T04n0197_001:0163c22": "事宿緣，後以十五日時，將本弟子說訖乃止，",
    "T04n0197_001:0163c23": "如是至九。往所以十問而九答者，以木槍",
    "T04n0197_001:0163c24": "之對，人間償之，欲示人宿緣不可逃避故也。",
    "T04n0197_001:0163c25": "又阿耨泉中，非有漏、礙形所可周旋，唯有",
    "T04n0197_001:0163c26": "阿難為如來所接也。所以慇懃告舍利弗者，",
    "T04n0197_001:0163c27": "欲化諸龍故也。",
    "T04n0197_001:0164a02": "佛說興起行經卷上(一名嚴誡宿緣經，出雜藏)",
    "T04n0197_001:0164a04": "後漢外國三藏康孟詳譯",
    "T04n0197_001:0164a05": "　聞如是：一時，　　佛在摩竭國。",
    "T04n0197_001:0164a06": "　普為眾生故，　　止於竹園中。",
    "T04n0197_001:0164a07": "　佛語諸比丘，　　及神足羅漢：",
    "T04n0197_001:0164a08": "「各齎所乞食，　　共至阿耨泉。」",
    "T04n0197_001:0164a09": "　路由五姓國，　　將諸比丘眾，",
    "T04n0197_001:0164a10": "　於中共乞食。　　比丘五百人，",
    "T04n0197_001:0164a11": "　以神足飛下，　　比丘僧圍遶，",
    "T04n0197_001:0164a12": "　到阿耨大泉，　　世尊坐其中。",
    "T04n0197_001:0164a13": "　世尊食已訖，　　諸比丘故食。",
    "T04n0197_001:0164a14": "　當於飯食時，　　地為大震動。",
    "T04n0197_001:0164a15": "　比丘問世尊：　　「此地何為動？」",
    "T04n0197_001:0164a16": "　世尊便為說，　　愍此眾生動：",
    "T04n0197_001:0164a17": "「地獄有罪人，　　極行眾逆惡，",
    "T04n0197_001:0164a18": "　鬼神有千人，　　斫其兩大肋，",
    "T04n0197_001:0164a19": "　須臾不休息，　　斧斤皆燒赤，",
    "T04n0197_001:0164a20": "　斫滿正千歲，　　力極乃得斷。」",
    "T04n0197_001:0164a21": "　問：「作何等罪，　　乃致此苦痛？",
    "T04n0197_001:0164a22": "　此肋大爾許，　　使地為震動？」",
    "T04n0197_001:0164a23": "「此本世間人，　　恒喜婬他妻，",
    "T04n0197_001:0164a24": "　坐貪色欲故，　　又殺清信士。",
    "T04n0197_001:0164a25": "　以是宿緣故，　　致得此大身，",
    "T04n0197_001:0164a26": "　鬼神有千人，　　恒斫此兩肋。」",
    "T04n0197_001:0164a27": "　世尊說如是，　　佛問諸四道：",
    "T04n0197_001:0164a28": "「汝等作何緣？　　各各可自說。」",
    "T04n0197_001:0164a29": "　神通大弟子，　　能繼轉法輪，",
    "T04n0197_001:0164b01": "　智慧舍利弗，　　起問於世尊：",
    "T04n0197_001:0164b02": "「世尊無雙比，　　無事不見聞。",
    "T04n0197_001:0164b03": "　世尊先自說，　　宿世諸因緣。",
    "T04n0197_001:0164b04": "　孫陀生惡謗，　　望得其敬事，",
    "T04n0197_001:0164b05": "　無故誹謗尊，　　此是何因緣？",
    "T04n0197_001:0164b06": "　坐奢彌跋提，　　此五百比丘，",
    "T04n0197_001:0164b07": "　無故相誹謗，　　此是何因緣？",
    "T04n0197_001:0164b08": "　何為得頭痛？　　誅殺五親時，",
    "T04n0197_001:0164b09": "　諸節皆疼痛；　　及患脊背強；",
    "T04n0197_001:0164b10": "　剛木槍刺脚；　　調達崖石擲，",
    "T04n0197_001:0164b11": "　垖破脚拇指；　　此是何因緣？",
    "T04n0197_001:0164b12": "　多舌童女人，　　帶杅起其腹，",
    "T04n0197_001:0164b13": "　無故來相謗，　　在於大眾中；",
    "T04n0197_001:0164b14": "　又在毘蘭邑，　　三月食馬麥，",
    "T04n0197_001:0164b15": "　國師梵志請，　　此是何因緣？",
    "T04n0197_001:0164b16": "　在於欝祕地，　　苦行足六年，",
    "T04n0197_001:0164b17": "　斷息禪羸瘦，　　此是何因緣？」",
    "T04n0197_001:0164b18": "　世尊為演說：　　「舍利弗諦聽。",
    "T04n0197_001:0164b19": "　今當盡為說，　　先世所行緣。」",
    "T04n0197_001:0164b20": "佛說孫陀利宿緣經第一",
    "T04n0197_001:0164b21": "聞如是：一時佛在阿耨大泉，與大比丘五百",
    "T04n0197_001:0164b22": "人俱，皆是阿羅漢——六通神足，大有名稱，端",
    "T04n0197_001:0164b23": "正姝好，各有眾相，不長、不短、不白、不黑、不肥、",
    "T04n0197_001:0164b24": "不瘦，色猶紅蓮華，皆能伏心意——唯除一比丘，",
    "T04n0197_001:0164b25": "何者？阿難是也。舍利弗自從華座起，整衣服，",
    "T04n0197_001:0164b26": "偏露右臂，右膝跪蓮華座，向佛叉手，問世",
    "T04n0197_001:0164b27": "尊言：「世尊無事不見、無事不聞、無事不知，世",
    "T04n0197_001:0164b28": "尊無雙比，眾惡滅盡、諸善普備，諸天龍神、帝",
    "T04n0197_001:0164b29": "王、臣民、一切眾生，皆欲度之。世尊今故現有",
    "T04n0197_001:0164c01": "殘緣？願佛自說此緣，使天人、眾生，聞者開解。",
    "T04n0197_001:0164c02": "以何因緣，孫陀利來誹謗？以何因緣，坐奢彌",
    "T04n0197_001:0164c03": "跋提被謗，及五百羅漢？以何因緣，世尊頭痛？",
    "T04n0197_001:0164c04": "以何因緣，世尊骨節疼痛？以何因緣，世尊脊",
    "T04n0197_001:0164c05": "背強？以何因緣，剛木刺其脚？以何因緣，地婆",
    "T04n0197_001:0164c06": "達兜以崖石擲？以何因緣，多舌女人，帶杅",
    "T04n0197_001:0164c07": "大眾中，有漏、無漏，前來相誹謗曰：『何以不自",
    "T04n0197_001:0164c08": "說家事，乃為他說為？我今臨產，當須酥油。』",
    "T04n0197_001:0164c09": "以何因緣，於毘蘭邑，與五百比丘食馬麥？以",
    "T04n0197_001:0164c10": "何因緣，在欝祕地，苦行經六年，謂呼當得佛？」",
    "T04n0197_001:0164c11": "佛語舍利弗：「還復華座。吾當為汝說先世諸",
    "T04n0197_001:0164c12": "因緣。」舍利弗即便還復本座。阿耨大龍王，聞",
    "T04n0197_001:0164c13": "佛當說緣法，踊躍歡喜，即為佛作七寶交露",
    "T04n0197_001:0164c14": "蓋，蓋中雨栴檀、末香，周遍諸座。無數諸天龍、",
    "T04n0197_001:0164c15": "鬼神、乾沓和、阿須倫、迦樓羅、甄陀羅、摩休勒，",
    "T04n0197_001:0164c16": "皆來詣佛，叉手作禮，圍遶而立。佛便為舍利",
    "T04n0197_001:0164c17": "弗說：「往昔過去世，波羅[木*奈]城中，有博戲人，",
    "T04n0197_001:0164c18": "名曰淨眼，巧於歌戲。爾時，有婬女，名曰鹿相，",
    "T04n0197_001:0164c19": "端正姝好，嚴淨無比。時淨眼往至鹿相所，語",
    "T04n0197_001:0164c20": "此女曰：『當共出外，詣樹園中，求於好地，共相",
    "T04n0197_001:0164c21": "娛樂。』女答曰：『可爾。』鹿相便歸，莊嚴衣服，詣淨",
    "T04n0197_001:0164c22": "眼家。淨眼即嚴駕好車，與鹿相共載，出波羅",
    "T04n0197_001:0164c23": "[木*奈]城，至於樹園，共相娛樂。「經於日夜，淨眼",
    "T04n0197_001:0164c24": "覩其衣服珍妙，便生貪心：『當殺此女，取其衣",
    "T04n0197_001:0164c25": "服。』復念：『殺已，當云何藏之？』時此園中，有辟支",
    "T04n0197_001:0164c26": "佛，名樂無為，去其所止不遠。淨眼又念：『此辟",
    "T04n0197_001:0164c27": "支佛，晨入城乞食後，我當殺鹿相，埋其廬中，",
    "T04n0197_001:0164c28": "持衣而歸，誰知我處？』明旦，辟支佛即入城",
    "T04n0197_001:0164c29": "乞食，淨眼於後，便殺鹿相，脫衣服取，埋屍",
    "T04n0197_001:0165a01": "著樂無為廬中，平地如故，便乘車從餘門入",
    "T04n0197_001:0165a02": "城。「爾時，波羅[木*奈]國王名梵達。國人不見鹿",
    "T04n0197_001:0165a03": "相，遂徹國王，眾人白王：『鹿相不見。』王即召群",
    "T04n0197_001:0165a04": "臣，遍詣里巷，戶至覔之。諸臣受教，如命",
    "T04n0197_001:0165a05": "覔之，遍覔不得，便復出城，見樹間眾鳥飛",
    "T04n0197_001:0165a06": "翔其上，眾人便念：『城中已遍不得，此必有以，",
    "T04n0197_001:0165a07": "當共往彼。』即尋便往到樂無為廬前，搜索得",
    "T04n0197_001:0165a08": "屍。諸臣語樂無為曰：『已行不淨，胡為復殺？』辟",
    "T04n0197_001:0165a09": "支佛默然不答。問如此至三，不答如前。樂無",
    "T04n0197_001:0165a10": "為手脚著土，此是先世因緣，故默不答。「眾",
    "T04n0197_001:0165a11": "臣便反縛樂無為，拷打問辭。樹神人現出半",
    "T04n0197_001:0165a12": "身，語眾人曰：『莫拷打此人。』眾臣曰：『何以不",
    "T04n0197_001:0165a13": "打？』神曰：『此無是法，終不行是。』諸臣雖聞神",
    "T04n0197_001:0165a14": "言，不肯聽用，將此樂無為，徑詣王所，白王",
    "T04n0197_001:0165a15": "曰：『此道士，行不淨已，又復殺之。』王聞是語，",
    "T04n0197_001:0165a16": "瞋恚大喚，語諸大臣：『看是道士，行於非法，應",
    "T04n0197_001:0165a17": "當爾耶？』王勅諸臣：『急縛驢駄，打鼓遍巡，然後",
    "T04n0197_001:0165a18": "出城南門，將至樹下，鐵鉾[矛*贊]之，貫著竿頭，",
    "T04n0197_001:0165a19": "聚弓射之；若不死者，便斬其頭。』諸臣受教，",
    "T04n0197_001:0165a20": "急縛驢駄，打鼓巷至巡之。國人見之，皆怪所",
    "T04n0197_001:0165a21": "以，或有信者、或不信者，眾人集觀，喚呼悲傷。",
    "T04n0197_001:0165a22": "「於時，淨眼在破牆中藏，聞眾人云云聲，便於",
    "T04n0197_001:0165a23": "牆中，傾顧盜視，見樂無為反縛驢駄，眾人逐",
    "T04n0197_001:0165a24": "行，見已心念：『此道士無故見抂當死，此不應",
    "T04n0197_001:0165a25": "有愛欲。我自殺鹿相，非道士殺，我自受死，當",
    "T04n0197_001:0165a26": "活道士。』淨眼念已，便出走趣大眾，普喚上",
    "T04n0197_001:0165a27": "官曰：『莫困殺此道士，非道士殺鹿相，是我殺",
    "T04n0197_001:0165a28": "之耳。願放此道士，縛我，隨罪治我。』諸上官皆",
    "T04n0197_001:0165a29": "驚愕曰：『何能代他受罪？』即共解辟支佛縛，便",
    "T04n0197_001:0165b01": "捉淨眼，反縛如前。諸上官等，皆向辟支佛作",
    "T04n0197_001:0165b02": "禮懺悔：『我等愚癡，無故抂困道士，當以大慈，",
    "T04n0197_001:0165b03": "原赦我罪，莫使我將來受此重殃。』如是至三，",
    "T04n0197_001:0165b04": "樂無為辟支佛默然不答。「辟支佛心念：『我不",
    "T04n0197_001:0165b05": "宜更入波羅[木*奈]城乞食，我但當於此眾前，",
    "T04n0197_001:0165b06": "取滅度耳。』辟支佛便於眾前，踊升虛空，於中",
    "T04n0197_001:0165b07": "往反，坐、臥、住、立，腰以下出煙、腰以上出火；或",
    "T04n0197_001:0165b08": "復腰以下出火、腰以上出煙；或左脇出煙、右",
    "T04n0197_001:0165b09": "脇出火；或左脇出火、右脇出煙；或腹前出煙、",
    "T04n0197_001:0165b10": "背上出火；或腹前出火、背上出煙；或腰以",
    "T04n0197_001:0165b11": "下出火、腰以上出水；或腰以下出水、腰以上",
    "T04n0197_001:0165b12": "出火；或左脇出火、右脇出水；或左脇出",
    "T04n0197_001:0165b13": "水、右脇出火；或腹前出水、背上出火；或腹",
    "T04n0197_001:0165b14": "前出火、背上出水；或左肩出水、右肩出火；",
    "T04n0197_001:0165b15": "或左肩出火、右肩出水；或兩肩出水、或兩",
    "T04n0197_001:0165b16": "肩出火；然後，舉身出煙、舉身出火、舉身出",
    "T04n0197_001:0165b17": "水，即於空中，燒身滅度。於是，大眾皆悲涕",
    "T04n0197_001:0165b18": "泣，或有懺悔、或有作禮者，取其舍利，於四",
    "T04n0197_001:0165b19": "衢道起偷婆。「諸上官即將淨眼詣王梵達：『此",
    "T04n0197_001:0165b20": "人殺鹿相，非是道士殺。』王便瞋此監司：『前時，",
    "T04n0197_001:0165b21": "何為妄白虛事，云此人殺人，今云非也。乃",
    "T04n0197_001:0165b22": "使我作虛妄之人，抂困道士。』諸臣白王：『於時",
    "T04n0197_001:0165b23": "頻問道士，何為殺人也？時道士默不見答，",
    "T04n0197_001:0165b24": "又手脚復著土，以是故，臣等謂呼其殺人。』",
    "T04n0197_001:0165b25": "王便勅臣：『驢駄此人，於城南，先以鉾[矛*贊]之，然",
    "T04n0197_001:0165b26": "後立竿貫頭，聚弓射之；若不死者，便斫其頭。』",
    "T04n0197_001:0165b27": "諸臣受教，即以驢駄，打鼓遍巡已，出城南，詣",
    "T04n0197_001:0165b28": "樹下，以鉾[矛*贊]貫木，聚弓射之，然後斫頭。」佛",
    "T04n0197_001:0165b29": "語舍利弗：「汝乃知爾時淨眼者不？則我身是。",
    "T04n0197_001:0165c01": "舍利弗！汝復知鹿相者不？則今孫陀利是。舍",
    "T04n0197_001:0165c02": "利弗！汝知爾時梵達王不？則今執杖釋種是。",
    "T04n0197_001:0165c03": "舍利弗！我爾時殺鹿相、抂困辟支佛，以是",
    "T04n0197_001:0165c04": "罪故，無數千歲，在泥犁中煮，及上劍樹；無數",
    "T04n0197_001:0165c05": "千歲，在畜生中；無數千歲，在餓鬼中。爾時餘",
    "T04n0197_001:0165c06": "殃，今雖作佛，故獲此孫陀利謗。」於是，佛自說",
    "T04n0197_001:0165c07": "宿命因緣偈曰：",
    "T04n0197_001:0165c08": "「我先名淨眼，　　乃是博戲人。",
    "T04n0197_001:0165c09": "　辟支名樂無，　　無過致困苦。",
    "T04n0197_001:0165c10": "　此有真淨行，　　為眾所擾惱，",
    "T04n0197_001:0165c11": "　毀辱而縛束，　　復欲驅出城。",
    "T04n0197_001:0165c12": "　見此辟支佛，　　困辱被繫縛，",
    "T04n0197_001:0165c13": "　我起慈悲心，　　使令得解脫。",
    "T04n0197_001:0165c14": "　以是因緣故，　　久受地獄苦。",
    "T04n0197_001:0165c15": "　乃爾時殘殃，　　今故被誹謗。",
    "T04n0197_001:0165c16": "　我今斷後生，　　便盡於是世，",
    "T04n0197_001:0165c17": "　坐此孫陀利，　　故得其誹謗。",
    "T04n0197_001:0165c18": "　因緣終不脫，　　亦不著虛空。",
    "T04n0197_001:0165c19": "　當護三因緣，　　終始不可犯。",
    "T04n0197_001:0165c20": "　我自成尊佛，　　得為三界將，",
    "T04n0197_001:0165c21": "　故說先因緣，　　阿耨大泉中。」",
    "T04n0197_001:0165c22": "佛語舍利弗：「汝觀如來，眾惡皆盡、諸善普備，",
    "T04n0197_001:0165c23": "能度天龍、鬼神、帝王、臣民、蠉飛、蠕動，皆使得",
    "T04n0197_001:0165c24": "度，無為安樂。雖有是功德，猶不免於宿緣，",
    "T04n0197_001:0165c25": "況復愚冥未得道者，不攝身、口、意，此等當如",
    "T04n0197_001:0165c26": "何？」佛語舍利弗：「汝當學是，及諸羅漢并一切",
    "T04n0197_001:0165c27": "眾生，當護身三、口四、意三。舍利弗！汝當學是，",
    "T04n0197_001:0165c28": "并及一切。」佛說是時，舍利弗及五百羅漢、阿",
    "T04n0197_001:0165c29": "耨大龍王、天、龍、鬼神、乾沓和、阿須倫、迦樓羅、",
    "T04n0197_001:0166a01": "甄陀羅、摩休勒，聞佛所說，歡喜受行。",
    "T04n0197_001:0166a02": "佛說奢彌跋宿緣經第二",
    "T04n0197_001:0166a03": "聞如是：一時佛在阿耨大泉，與大比丘眾五",
    "T04n0197_001:0166a04": "百人俱，皆是羅漢，六通神足，唯除一比丘——阿",
    "T04n0197_001:0166a05": "難也。是時，佛告舍利弗：「過去久遠九十一劫，",
    "T04n0197_001:0166a06": "是時有王，名曰善說，城名善說所造。有一婆",
    "T04n0197_001:0166a07": "羅門，名延如達，好學廣博，外學、三部、天文、",
    "T04n0197_001:0166a08": "圖讖、占相、藝術，曉七種書及外道教誡，解",
    "T04n0197_001:0166a09": "了眾法，世俗典籍，相有三十，常教學五百豪",
    "T04n0197_001:0166a10": "族童子。復有一婆羅門，名曰梵天，大富饒財，",
    "T04n0197_001:0166a11": "象、馬、七珍、侍使、僕從，婦名淨音，端正姝妙，",
    "T04n0197_001:0166a12": "容貌第一，性行和調，無嫉妬心。延如達以梵",
    "T04n0197_001:0166a13": "天為檀越，婦淨音供養延如達，飲食、衣被、床",
    "T04n0197_001:0166a14": "臥、坐具、病瘦、醫藥。「有一辟支佛，名曰愛學，往",
    "T04n0197_001:0166a15": "到城內，執衣持鉢，行欲乞食。偶至梵天門，",
    "T04n0197_001:0166a16": "時淨音見辟支佛，衣服整齊、行步詳審、六",
    "T04n0197_001:0166a17": "根寂定，心甚愛樂，即請供養曰：『自今已去，衣",
    "T04n0197_001:0166a18": "被、飲食、床臥、醫藥，常從我受，當為我故，受我",
    "T04n0197_001:0166a19": "請。』淨音即以濃美飲食，滿鉢與之。辟支佛受",
    "T04n0197_001:0166a20": "已，執鉢升虛，七反迴旋，飛還所止。時城內人，",
    "T04n0197_001:0166a21": "見此神足曰：『國有是人，我等有福。』舉國歡",
    "T04n0197_001:0166a22": "喜，供養無厭。「淨音供養辟支佛日進；待延如",
    "T04n0197_001:0166a23": "達遂薄。延如達自覺薄已厚彼，便興妬嫉、誹",
    "T04n0197_001:0166a24": "謗之言：『此道士，實無戒德。何以故？與此淨",
    "T04n0197_001:0166a25": "音作不淨行故也。以是故，厚供養之。』延如達",
    "T04n0197_001:0166a26": "告五百弟子曰：『此道士，犯戒、無精進行。諸童",
    "T04n0197_001:0166a27": "子各歸家，宣令曰：「此道士，無有淨行，與淨音",
    "T04n0197_001:0166a28": "通。」』諸童子曰：『爾！如師所言，此道士實有婬欲",
    "T04n0197_001:0166a29": "心。』五百童子，受教入城，至巷宣令曰：『此道",
    "T04n0197_001:0166b01": "士，有婬欲心，與淨音通。』國人咸疑：『神足如",
    "T04n0197_001:0166b02": "是，有此穢聲耶？』此聲經七年乃斷。後辟支佛",
    "T04n0197_001:0166b03": "現十八變，取於滅度，眾人乃知延如達為虛",
    "T04n0197_001:0166b04": "妄、辟支佛為清淨。」佛語舍利弗：「汝知爾時延",
    "T04n0197_001:0166b05": "如達不？則我身是；爾時梵天者，憂填王是；爾",
    "T04n0197_001:0166b06": "時淨音者，奢彌跋是；爾時五百童子者，今五",
    "T04n0197_001:0166b07": "百羅漢是。」佛語舍利弗：「我爾時因失供養故，",
    "T04n0197_001:0166b08": "便生妬嫉心，與汝等共誹謗辟支佛，以是因",
    "T04n0197_001:0166b09": "緣，與汝等共入地獄，鑊湯見煮，無數千歲。由",
    "T04n0197_001:0166b10": "是餘殃，今雖得佛，故與汝等，有奢彌跋之謗",
    "T04n0197_001:0166b11": "也。」於是，世尊說先世因緣偈曰：",
    "T04n0197_001:0166b12": "「我先為梵志，　　廣學外四部，",
    "T04n0197_001:0166b13": "　止於樹園中，　　教授五百童。",
    "T04n0197_001:0166b14": "　有一辟支佛，　　清淨有神足。",
    "T04n0197_001:0166b15": "　見是得供養，　　無故橫相謗，",
    "T04n0197_001:0166b16": "　還語諸童子，　　道士不淨行。",
    "T04n0197_001:0166b17": "　我適說是時，　　童子皆歡喜。",
    "T04n0197_001:0166b18": "　童子聞是已，　　遍行諸里巷，",
    "T04n0197_001:0166b19": "　盡向眾人說，　　道士犯不淨。",
    "T04n0197_001:0166b20": "　以是因緣故，　　經歷地獄久，",
    "T04n0197_001:0166b21": "　我及汝曹等，　　更是無限苦。",
    "T04n0197_001:0166b22": "　由是殘因緣，　　是眾五百人，",
    "T04n0197_001:0166b23": "　無故被誹謗，　　坐此奢彌跋。",
    "T04n0197_001:0166b24": "　我今在末世，　　成於無上道，",
    "T04n0197_001:0166b25": "　無故而誹謗，　　坐此奢彌跋。",
    "T04n0197_001:0166b26": "　如來成尊佛，　　三界之大將，",
    "T04n0197_001:0166b27": "　阿耨大池中，　　自說本世緣。」",
    "T04n0197_001:0166b28": "佛告舍利弗：「汝觀如來，眾漏已盡、諸善普具，",
    "T04n0197_001:0166b29": "慈愍天人、乃至蠕動，皆欲使濟度。雖有此功",
    "T04n0197_001:0166c01": "德，猶不免於宿緣，況復愚曚、未識道者？」佛",
    "T04n0197_001:0166c02": "語舍利弗：「汝當學是，及諸羅漢、一切眾生，皆",
    "T04n0197_001:0166c03": "當學是。」佛語舍利弗：「汝當護身三、口四、意三，",
    "T04n0197_001:0166c04": "舍利弗！當學如是。」佛說是已，舍利弗及五百",
    "T04n0197_001:0166c05": "羅漢、阿耨大龍王、天、龍、鬼神、乾沓和、阿須倫、",
    "T04n0197_001:0166c06": "迦樓羅、甄陀羅、摩休勒，聞佛所說，歡喜受行。",
    "T04n0197_001:0166c07": "佛說頭痛宿緣經第三",
    "T04n0197_001:0166c08": "聞如是：一時佛在阿耨大泉，與大比丘五百",
    "T04n0197_001:0166c09": "人俱，皆是阿羅漢，六通神足，唯除一比丘——阿",
    "T04n0197_001:0166c10": "難也。佛告舍利弗：「過去久遠世，於羅閱祇大",
    "T04n0197_001:0166c11": "城中，時穀貴飢饉，人皆捨取白骨，打煮飲汁，",
    "T04n0197_001:0166c12": "掘百草根，以續微命。以一升金，貿一升穀。爾",
    "T04n0197_001:0166c13": "時，羅閱祇有大村數百家，名曰吱(九支反)越。村",
    "T04n0197_001:0166c14": "東不遠，有池，名曰多魚。吱越村人，將妻子詣",
    "T04n0197_001:0166c15": "多魚池，止於池邊，捕魚食之。時捕魚人，採",
    "T04n0197_001:0166c16": "魚著岸上，在陸而跳。「我爾時為小兒，年適四",
    "T04n0197_001:0166c17": "歲，見魚跳而喜。時池中有兩種魚：一種名麩，",
    "T04n0197_001:0166c18": "一種名多舌。此自相語曰：『我等不犯人，橫被",
    "T04n0197_001:0166c19": "見食。我等後世，要當報此。』」佛語舍利弗：「汝",
    "T04n0197_001:0166c20": "識爾時吱越村人，男、女、大、小不？則今迦毘羅",
    "T04n0197_001:0166c21": "越國諸釋種是；爾時小兒者，我身是；爾時麩",
    "T04n0197_001:0166c22": "魚者，毘樓勒王是；爾時多舌魚者，今毘樓勒",
    "T04n0197_001:0166c23": "王相師，婆羅門名惡舌者是。爾時魚跳，我以",
    "T04n0197_001:0166c24": "小杖打魚頭，以是因緣，墮地獄中，無數千歲。",
    "T04n0197_001:0166c25": "我今雖得阿惟三佛，由是殘緣故，毘樓勒",
    "T04n0197_001:0166c26": "王伐釋種時，我得頭痛。」佛語舍利弗：「汝知",
    "T04n0197_001:0166c27": "我云何頭痛？舍利弗！我初得頭痛時，語阿難",
    "T04n0197_001:0166c28": "曰：『以四升鉢，盛滿冷水來。』阿難如教持來，",
    "T04n0197_001:0166c29": "以指抆額上，汗渧水中，水即尋消滅。猶如終",
    "T04n0197_001:0167a01": "日炊空大釜，投一渧水，水即燋燃。頭痛之",
    "T04n0197_001:0167a02": "熱，其狀如是。假令須彌山邊，旁出亞崖一",
    "T04n0197_001:0167a03": "由延、至百由延，值我頭痛熱者，亦當消盡。舍",
    "T04n0197_001:0167a04": "利弗！如來頭痛如是。」佛爾時說宿緣偈曰：",
    "T04n0197_001:0167a05": "「先世吱越村，　　有一吱越子，",
    "T04n0197_001:0167a06": "　捕魚置岸上，　　以杖敲其頭。",
    "T04n0197_001:0167a07": "　以是因緣故，　　經歷地獄久，",
    "T04n0197_001:0167a08": "　名曰黑繩獄，　　燒煮甚久長。",
    "T04n0197_001:0167a09": "　由是殘因緣，　　今得頭痛熱，",
    "T04n0197_001:0167a10": "　殺是諸釋時，　　惡行毘樓勒。",
    "T04n0197_001:0167a11": "　此緣終不化，　　亦不著虛空。",
    "T04n0197_001:0167a12": "　當共自謹慎，　　防護身口意。",
    "T04n0197_001:0167a13": "　我自成尊佛，　　得為三界將，",
    "T04n0197_001:0167a14": "　故說先世緣，　　阿耨大泉中。」",
    "T04n0197_001:0167a15": "佛語舍利弗：「汝見如來，眾惡已盡、諸善普具，",
    "T04n0197_001:0167a16": "欲使天、龍、鬼神、帝王、臣民，皆念其善，猶有此",
    "T04n0197_001:0167a17": "緣，況復愚冥、未得道者？」佛語舍利弗：「汝當學",
    "T04n0197_001:0167a18": "是，及諸羅漢、一切眾生，皆當學是。」佛語舍",
    "T04n0197_001:0167a19": "利弗：「汝當護身三、口四、意三，舍利弗！當學是。」",
    "T04n0197_001:0167a20": "佛說是已，舍利弗及五百羅漢、阿耨大龍王、",
    "T04n0197_001:0167a21": "天、龍、鬼神、乾沓和、阿須倫、迦樓羅、甄陀羅、摩休",
    "T04n0197_001:0167a22": "勒，聞佛所說，歡喜受行。",
    "T04n0197_001:0167a23": "佛說骨節煩疼因緣經第四",
    "T04n0197_001:0167a24": "聞如是：一時佛在阿耨大泉，與大比丘眾五",
    "T04n0197_001:0167a25": "百人俱，皆是阿羅漢，六通神足，唯除一比丘",
    "T04n0197_001:0167a26": "——阿難也。佛語舍利弗：「往昔久遠世，於羅閱祇",
    "T04n0197_001:0167a27": "城中，有一長者子，得熱病甚困。其城中有一",
    "T04n0197_001:0167a28": "大醫子，別識諸藥，能治眾病。長者子呼此醫",
    "T04n0197_001:0167a29": "子曰：『為我治病愈，大與卿財寶。』醫子即治，長",
    "T04n0197_001:0167b01": "者子病得差；既差之後，不報其功。長者子",
    "T04n0197_001:0167b02": "於後復病，復命治之，差不答勞。如此至三，不",
    "T04n0197_001:0167b03": "報如前。「後復得病，續喚治之，醫子念曰：『前已",
    "T04n0197_001:0167b04": "三差，而不見報。』長者子曰：『卿前後治我，未得",
    "T04n0197_001:0167b05": "相報，今好治我，差當併報。』醫子念曰：『見欺",
    "T04n0197_001:0167b06": "如此至三，如誑小兒，我今治此，當令命斷。』",
    "T04n0197_001:0167b07": "即便與非藥，病遂增劇，便致無常。」佛語舍利",
    "T04n0197_001:0167b08": "弗：「汝知爾時醫子不？則我身是；爾時病長者",
    "T04n0197_001:0167b09": "子者，地婆達兜是也。」佛語舍利弗：「我爾時與",
    "T04n0197_001:0167b10": "此長者子非藥，致令無常，以是因緣，數千歲",
    "T04n0197_001:0167b11": "受地獄燒煮，及畜生、餓鬼。由是殘緣，今雖得",
    "T04n0197_001:0167b12": "作佛，故有骨節煩疼病生。」於是，佛說宿緣頌",
    "T04n0197_001:0167b13": "曰：",
    "T04n0197_001:0167b14": "「我往為醫子，　　治於長者兒，",
    "T04n0197_001:0167b15": "　瞋恚與非藥，　　由此致無常。",
    "T04n0197_001:0167b16": "　以是宿因緣，　　久受地獄苦，",
    "T04n0197_001:0167b17": "　爾時餘因緣，　　故致煩疼患。",
    "T04n0197_001:0167b18": "　因緣終不滅，　　亦不著虛空。",
    "T04n0197_001:0167b19": "　以是三因緣，　　盡護身、口、意。",
    "T04n0197_001:0167b20": "　我自成尊佛，　　得為三界將，",
    "T04n0197_001:0167b21": "　故說先世緣，　　阿耨大泉中。」",
    "T04n0197_001:0167b22": "佛語舍利弗：「汝見如來，眾惡已盡、諸善普具，",
    "T04n0197_001:0167b23": "欲使天、龍、鬼神、帝王、臣民，皆念其善，猶有此",
    "T04n0197_001:0167b24": "緣，況復愚冥、未得道者？」佛語舍利弗：「汝當學",
    "T04n0197_001:0167b25": "是，及五百羅漢、一切眾生，皆當學是。」佛語舍",
    "T04n0197_001:0167b26": "利弗：「汝當護身三、口四、意三，舍利弗！汝當",
    "T04n0197_001:0167b27": "學是。」佛說是已，舍利弗及五百羅漢、阿耨大",
    "T04n0197_001:0167b28": "龍王、天、龍、鬼神、乾沓和、阿須倫、迦樓羅、甄陀羅、",
    "T04n0197_001:0167b29": "摩休勒，聞佛所說，歡喜受行。",
    "T04n0197_001:0167c01": "佛說背痛宿緣經第五",
    "T04n0197_001:0167c02": "聞如是：一時佛在阿耨大泉，與大比丘眾五",
    "T04n0197_001:0167c03": "百人俱，皆是羅漢，六通神足，唯除一比丘——阿",
    "T04n0197_001:0167c04": "難也。於是，佛語舍利弗：「往昔久遠世時，於羅",
    "T04n0197_001:0167c05": "閱祇，時大節日聚會，時國中有兩姓力士：一",
    "T04n0197_001:0167c06": "姓剎帝利種，一姓婆羅門種，亦來在會。時兩",
    "T04n0197_001:0167c07": "力士共相撲，婆羅門力士語剎帝利力士",
    "T04n0197_001:0167c08": "曰：『卿莫撲我，我當大與卿錢寶。』剎帝利便不",
    "T04n0197_001:0167c09": "盡力，戲令其屈伏也。二人俱得稱，皆受王賞，",
    "T04n0197_001:0167c10": "婆羅門力士竟不報剎帝利力士所許。到後",
    "T04n0197_001:0167c11": "節日，復來聚會相撲，婆羅門力士復求首剎",
    "T04n0197_001:0167c12": "帝利力士，如前相許，剎帝利力士復饒不",
    "T04n0197_001:0167c13": "撲，得賞如上，復不相報。如是至三。「後節復",
    "T04n0197_001:0167c14": "會，婆羅門力士重語剎帝利力士曰：『前後所",
    "T04n0197_001:0167c15": "許，當一時併報。』剎帝利力士心念曰：『此人",
    "T04n0197_001:0167c16": "數欺我，既不報我、又侵我分，我今日當使其",
    "T04n0197_001:0167c17": "消。』是剎帝利便乾笑語曰：『卿誑我滿三，今不",
    "T04n0197_001:0167c18": "復用卿物。』便右手捺項，左手捉袴腰，兩手",
    "T04n0197_001:0167c19": "蹙之，挫折其脊，如折甘蔗，擎之三旋，使眾",
    "T04n0197_001:0167c20": "人見，然後撲地，墮地即死。王及群臣，皆大歡",
    "T04n0197_001:0167c21": "喜，賜金錢十萬。」佛語舍利弗：「汝知爾時剎帝",
    "T04n0197_001:0167c22": "利力士撲殺婆羅門力士者不？則我身是；婆",
    "T04n0197_001:0167c23": "羅門力士者，地婆達兜是。」佛語舍利弗：「我爾",
    "T04n0197_001:0167c24": "時以貪恚故，撲殺此力士，以是因緣，墮地獄",
    "T04n0197_001:0167c25": "中，燒煮榜治，經數千歲。今我已成阿惟三佛，",
    "T04n0197_001:0167c26": "諸漏已盡，爾時殘緣，今故有此脊痛之患。」於",
    "T04n0197_001:0167c27": "是，世尊自說宿緣頌曰：",
    "T04n0197_001:0167c28": "「節會共相撲，　　意欲屈彼人，",
    "T04n0197_001:0167c29": "　一舉撲著地，　　令其脊中折。",
    "T04n0197_001:0168a01": "　以是因緣故，　　久受地獄苦，",
    "T04n0197_001:0168a02": "　先世殘餘殃，　　故致脊痛患。",
    "T04n0197_001:0168a03": "　此緣終不滅，　　亦不著虛空。",
    "T04n0197_001:0168a04": "　護是三因緣，　　莫犯身、口、意。",
    "T04n0197_001:0168a05": "　我自成尊佛，　　得為三界將，",
    "T04n0197_001:0168a06": "　阿耨大泉中，　　自說宿世緣。」",
    "T04n0197_001:0168a07": "佛語舍利弗：「汝見如來，眾惡已盡，諸善普具，",
    "T04n0197_001:0168a08": "諸天、龍、神、帝王、臣民、一切眾生，皆欲令得",
    "T04n0197_001:0168a09": "渡，尚不免餘殃，況復愚癡、未得道者？」佛語",
    "T04n0197_001:0168a10": "舍利弗：「汝等當學是，護身三、口四、意三。」佛說",
    "T04n0197_001:0168a11": "是已，舍利弗及五百羅漢、八部鬼神，聞佛所",
    "T04n0197_001:0168a12": "說，歡喜受行。",
    "T04n0197_001:0168a13": "佛說木槍刺脚因緣經第六",
    "T04n0197_001:0168a14": "聞如是：一時佛在羅閱祇竹園精舍，與大比",
    "T04n0197_001:0168a15": "丘僧五百人俱。世尊晨旦著衣持鉢，與五百",
    "T04n0197_001:0168a16": "比丘僧及阿難圍遶，共入羅閱祇城乞食，家",
    "T04n0197_001:0168a17": "家遍至。見此里中，有破剛木者，有一片木，",
    "T04n0197_001:0168a18": "長尺二，迸在一邊，於佛前立。佛便心念：「此是",
    "T04n0197_001:0168a19": "宿緣，我自作是，自當受之。」眾人聞見，皆共",
    "T04n0197_001:0168a20": "聚觀，大眾見之，驚愕失聲。佛復心念：「今當現",
    "T04n0197_001:0168a21": "償宿緣，使眾人見，信解殃對，不敢造惡。」佛便",
    "T04n0197_001:0168a22": "踊在虛空，去地一刃，木槍逐佛，亦高一刃，",
    "T04n0197_001:0168a23": "於佛前立；佛復上二刃、三刃、四刃乃至七",
    "T04n0197_001:0168a24": "刃，槍亦隨上七刃；世尊復上高一多羅，槍",
    "T04n0197_001:0168a25": "亦高一多羅；佛復上乃至七多羅，槍亦隨上，",
    "T04n0197_001:0168a26": "立於佛前；佛復上高七里，槍亦高七里；佛復",
    "T04n0197_001:0168a27": "上高十里，槍亦如是；佛復上高一由延，槍亦",
    "T04n0197_001:0168a28": "隨之；佛復上七由延，槍亦上隨之。佛於空",
    "T04n0197_001:0168a29": "中，化作青石，厚六由延，縱廣十二由延，佛於",
    "T04n0197_001:0168b01": "上立，槍便穿石，出在佛前立；佛復於空中，化",
    "T04n0197_001:0168b02": "作水，縱廣十二由延，深六由延，於水上立，槍",
    "T04n0197_001:0168b03": "復過水，於佛前立；佛復於空中，化作大火，縱",
    "T04n0197_001:0168b04": "廣十二由延，高六由延，於焰上立，槍亦過焰，",
    "T04n0197_001:0168b05": "至佛前立；佛復於空中，化作旋風，縱廣十二",
    "T04n0197_001:0168b06": "由延，高六由延，於風上立，槍從傍邊斜來，趣",
    "T04n0197_001:0168b07": "佛前立。佛復上至四天王宮殿中住，槍亦來",
    "T04n0197_001:0168b08": "上，至佛前立。佛復上至三十三天，上壁方一",
    "T04n0197_001:0168b09": "由延琉璃石，佛於上立，槍亦來上，在佛前立。",
    "T04n0197_001:0168b10": "佛去後，四天王相告曰：「佛畏此木槍，槍亦逐",
    "T04n0197_001:0168b11": "不置。」皆共僉然不悅，從三十三天化去。至焰",
    "T04n0197_001:0168b12": "天，焰天化去；至兜率，兜率化去；至涅磨羅",
    "T04n0197_001:0168b13": "他，涅磨羅他化去；至婆羅尼蜜，婆羅尼蜜",
    "T04n0197_001:0168b14": "化去；至梵天；木槍從三十三天，以次來上，乃",
    "T04n0197_001:0168b15": "至梵天，於佛前立。諸天皆相謂曰：「佛畏此槍，",
    "T04n0197_001:0168b16": "捨走，然槍逐不置。」爾時，世尊與諸梵天說",
    "T04n0197_001:0168b17": "自宿緣法；從梵天還，至婆羅尼蜜；婆羅尼蜜，",
    "T04n0197_001:0168b18": "下至涅摩羅他；涅摩羅他，下至兜率；兜率，",
    "T04n0197_001:0168b19": "下至焰天；焰天，下至三十三天；三十三天，下",
    "T04n0197_001:0168b20": "至四天王；四天王，下還至羅閱祇；所過諸天，",
    "T04n0197_001:0168b21": "皆為說宿緣法，槍亦復從上下至羅閱祇，佛",
    "T04n0197_001:0168b22": "亦為羅閱祇人說宿緣法。佛與比丘僧出羅",
    "T04n0197_001:0168b23": "閱祇城，槍亦尋佛後，國人盡逐佛出城。佛問",
    "T04n0197_001:0168b24": "眾人：「汝等欲何至？」眾人答曰：「欲隨如來，看此",
    "T04n0197_001:0168b25": "因緣。」佛語眾人：「各自還歸，如來自知時節。」阿",
    "T04n0197_001:0168b26": "難問佛：「如來！何以遣眾人還？」佛語阿難：「若眾",
    "T04n0197_001:0168b27": "人見我償此緣者，皆當盟死墮地。」阿難便",
    "T04n0197_001:0168b28": "默。世尊即還竹園僧伽藍，自處己房，勅諸",
    "T04n0197_001:0168b29": "比丘：「各自還房。」各受教還房。阿難問佛：「我當",
    "T04n0197_001:0168c01": "云何？」佛語阿難：「汝亦還房。」阿難即還。佛便心",
    "T04n0197_001:0168c02": "念：「是緣我宿自造，必當償之。」即取大衣，四疊",
    "T04n0197_001:0168c03": "襞之，還坐本座。佛便展右足，木槍便從足趺",
    "T04n0197_001:0168c04": "上下入，徹過入地，地深六萬八千由延；過此",
    "T04n0197_001:0168c05": "地至水，水深亦六萬八千由延；過水至火，火",
    "T04n0197_001:0168c06": "高六萬八千由延；至火乃燋。當爾時，地六反",
    "T04n0197_001:0168c07": "震動。阿難、諸比丘，各自心念：「今此地動，槍必",
    "T04n0197_001:0168c08": "刺佛脚也。」佛被刺已，苦痛、辛痛、疼痛、斷氣痛。",
    "T04n0197_001:0168c09": "阿難即至佛所，見佛脚槍刺瘡，便悶死倒",
    "T04n0197_001:0168c10": "地。佛便以水灑阿難，阿難乃起。起已，禮佛足、",
    "T04n0197_001:0168c11": "摩拭佛足、嗚佛足，涕泣墮淚曰：「佛以是脚，行",
    "T04n0197_001:0168c12": "至樹下降魔，上至三十三天，為母說法。世尊",
    "T04n0197_001:0168c13": "金剛之身，作何因緣，為此小木所害乃爾？」佛",
    "T04n0197_001:0168c14": "語阿難：「且止，勿憂涕泣。世間因緣，輪轉生死，",
    "T04n0197_001:0168c15": "有是苦患。」阿難問佛：「今者，瘡痛增損何如？」佛",
    "T04n0197_001:0168c16": "語阿難：「漸漸有降。」舍利弗將諸比丘僧來詣",
    "T04n0197_001:0168c17": "佛所，稽首佛足，禮已，一面住。舍利弗問佛：「不",
    "T04n0197_001:0168c18": "審瘡痛，增損云何？」佛報舍利弗：「瘡痛漸漸有",
    "T04n0197_001:0168c19": "損。」爾時，比丘眾中，漏未盡者，見此瘡，皆悲喚",
    "T04n0197_001:0168c20": "號泣曰：「世尊大悲，無物不濟，而云何有此",
    "T04n0197_001:0168c21": "痛緣也？」佛語此等比丘：「且止，莫涕。我乃先世",
    "T04n0197_001:0168c22": "自造此緣，要當受之，無可逃避處。此對亦非",
    "T04n0197_001:0168c23": "父作、亦非母作、亦非王作、亦非天作、亦非沙",
    "T04n0197_001:0168c24": "門、婆羅門所作，本我自造，今自受之。」諸漏盡",
    "T04n0197_001:0168c25": "神通者，各自默然思惟佛往日曾所說偈曰：",
    "T04n0197_001:0168c26": "「世人所作行，　　或作善惡事，",
    "T04n0197_001:0168c27": "　此行還歸身，　　終不朽敗亡。」",
    "T04n0197_001:0168c28": "耆婆聞佛為木槍所刺，涕泣至阿闍世王所。",
    "T04n0197_001:0168c29": "阿闍世王曰：「卿何以涕泣？」耆婆答曰：「我聞佛",
    "T04n0197_001:0169a01": "為木槍刺脚，是以涕耳。」阿闍世王聞此語，便",
    "T04n0197_001:0169a02": "從床上，悶死墮地，良久乃穌。舉宮內外，咸皆",
    "T04n0197_001:0169a03": "驚怖。王起涕泣，勅諸臣曰：「速疾嚴駕，欲至佛",
    "T04n0197_001:0169a04": "所。」諸臣受教，即便嚴駕，白王曰：「嚴駕已訖。」",
    "T04n0197_001:0169a05": "王即便上車，出羅閱祇城。城內四姓宗族、清",
    "T04n0197_001:0169a06": "信士女，聞佛為木槍所刺，王與弟耆婆，及此",
    "T04n0197_001:0169a07": "人眾，百千圍遶，共至佛所。下車、脫冠、解劍、退",
    "T04n0197_001:0169a08": "蓋，步進詣佛。佛右脇側臥，王禮佛已，手捉",
    "T04n0197_001:0169a09": "佛足，摩抆、口嗚，自稱國號姓名曰：「摩竭王阿",
    "T04n0197_001:0169a10": "闍世，問訊世尊，瘡痛寧有小損不？」佛報阿闍",
    "T04n0197_001:0169a11": "世：「當使大王，常得安隱，長壽無病。王當治",
    "T04n0197_001:0169a12": "以正法，莫行非法。」佛便命王使坐，王即就",
    "T04n0197_001:0169a13": "座。王問佛言：「我從如來所聞，佛身金剛，不",
    "T04n0197_001:0169a14": "可毀壞。不審今者，何為此木槍所刺耶？」佛告",
    "T04n0197_001:0169a15": "王曰：「一切諸法，皆為緣對所壞。我身雖是金",
    "T04n0197_001:0169a16": "剛，非木槍能壞，宿對所壞。」於是，世尊即說頌",
    "T04n0197_001:0169a17": "曰：",
    "T04n0197_001:0169a18": "「世人所為作，　　各自見其行，",
    "T04n0197_001:0169a19": "　行善得善報，　　行惡得惡報。",
    "T04n0197_001:0169a20": "「是故，大王！當學捨惡、從善。愚騃不學問，未識",
    "T04n0197_001:0169a21": "真道者，戲笑輕作罪，後當號泣受。是故，大王！",
    "T04n0197_001:0169a22": "不可以戲笑作罪，王當學如是。」王語耆婆：「汝",
    "T04n0197_001:0169a23": "合好藥，洗瘡呪治，必令時差。」耆婆曰：「諾。」耆婆",
    "T04n0197_001:0169a24": "即便禮佛、洗足、著生肌藥已，復讀止痛呪。",
    "T04n0197_001:0169a25": "耆婆出百千價[疊*毛]，用裹佛足，以手摩足，以口",
    "T04n0197_001:0169a26": "嗚之曰：「願佛老壽，此患早除。一切眾生，長夜",
    "T04n0197_001:0169a27": "之苦，亦得解脫。」即起禮佛，於一面住。佛於是",
    "T04n0197_001:0169a28": "為阿闍世王、一切眾會故，說四諦法：「何謂四",
    "T04n0197_001:0169a29": "諦？苦諦、苦習諦、苦盡諦、苦盡道諦，是為四",
    "T04n0197_001:0169b01": "諦。」說是時，六十比丘，得漏盡、意解；萬一千",
    "T04n0197_001:0169b02": "人，得法眼淨。王於是辭曰：「國事多故，欲還請",
    "T04n0197_001:0169b03": "辭。」佛言：「可，宜知是時。」王即起，稽首佛足，遶三",
    "T04n0197_001:0169b04": "匝而歸。諸眾亦各禮佛，遶三匝而還。於是暮，",
    "T04n0197_001:0169b05": "夜半，有七天人，人人能出百種音聲，來詣佛",
    "T04n0197_001:0169b06": "所，稽首佛足，遶床一匝而立。一天白佛：「瞿曇",
    "T04n0197_001:0169b07": "沙門！如師子受瘡，能忍苦痛，不告他人。」一天",
    "T04n0197_001:0169b08": "又曰：「瞿曇沙門！如象受瘡，能忍苦痛，不語他",
    "T04n0197_001:0169b09": "人。」一天復曰：「瞿曇沙門！如犎牛號時，亦不",
    "T04n0197_001:0169b10": "覺苦痛。」一天復曰：「瞿曇沙門！如水牛號時，",
    "T04n0197_001:0169b11": "亦不覺痛。」一天復曰：「瞿曇沙門！如八臂天",
    "T04n0197_001:0169b12": "王受瘡，能忍苦痛。」一天復曰：「瞿曇沙門！如寶",
    "T04n0197_001:0169b13": "馬不覺苦痛。」一天復曰：「瞿曇沙門！審諦清淨，",
    "T04n0197_001:0169b14": "不覺苦痛。」第一天曰：「佛！人中師子、人中象、",
    "T04n0197_001:0169b15": "人中犎牛、人中水牛、人中八臂天王、人中寶",
    "T04n0197_001:0169b16": "馬、人中審諦清淨，世尊如此等，能忍苦痛。此",
    "T04n0197_001:0169b17": "輩愚耐痛，世尊以慧耐。不如外學、梵志，已過",
    "T04n0197_001:0169b18": "中年，懈廢取婦，故望度苦，無由得度。何以故？",
    "T04n0197_001:0169b19": "不能究竟故也。如來法中，清淨究竟，斷諸愛",
    "T04n0197_001:0169b20": "欲，滅盡涅槃，如此乃度三界穢海也。何以故？",
    "T04n0197_001:0169b21": "是輩心意正定，從四諦求涅槃故也。」天於是",
    "T04n0197_001:0169b22": "以偈頌曰：",
    "T04n0197_001:0169b23": "「凶獷難降伏，　　癡疑無定智，",
    "T04n0197_001:0169b24": "　志荒處野露，　　不度生死淵。",
    "T04n0197_001:0169b25": "　定智除凶愚，　　調意眾縛解，",
    "T04n0197_001:0169b26": "　志寂無狂惑，　　是度生死海。」",
    "T04n0197_001:0169b27": "於是，天說偈已，佛默然可之。諸天見佛默然，",
    "T04n0197_001:0169b28": "知為可意，即稽首佛足，遶三匝已，忽然化去。",
    "T04n0197_001:0169b29": "至清旦，佛語舍利弗：「往昔無數阿僧祇劫前，",
    "T04n0197_001:0169c01": "爾時，有兩部賈客，各有五百人，在波羅[木*奈]",
    "T04n0197_001:0169c02": "國，各撰合資財，欲嚴船渡海。裝捒已訖，解",
    "T04n0197_001:0169c03": "繫張帆，便引而去。乘風徑往，即至寶渚。渚上",
    "T04n0197_001:0169c04": "豐饒，多有衣被、飲食、床臥、坐具，及妙婇女，",
    "T04n0197_001:0169c05": "種種雜寶，無物不有。一部賈客主語眾人曰：",
    "T04n0197_001:0169c06": "『我等以資財故，勤身苦體，渡海至此，所求",
    "T04n0197_001:0169c07": "已獲，今當住此，以五樂自娛。』第二薩薄告其",
    "T04n0197_001:0169c08": "部眾：『此間雖饒眾寶、五樂、婇女、衣食無乏，不",
    "T04n0197_001:0169c09": "當於此久住。』「是時，於虛空中，有天女慈愍此",
    "T04n0197_001:0169c10": "輩賈客，欲使從心所願，多得財寶，無為還歸，",
    "T04n0197_001:0169c11": "便於空中，語眾賈人曰：『此間雖有財寶、五樂、",
    "T04n0197_001:0169c12": "婇女、衣被、飲食，不足久住，當早還去。何以故？",
    "T04n0197_001:0169c13": "却後七日，此地皆當沒水。』語訖化去。復有魔",
    "T04n0197_001:0169c14": "天女，意欲使此賈客於此沒盡，不得還歸，於",
    "T04n0197_001:0169c15": "空中告曰：『卿等不足嚴駕欲還去，此間快樂，",
    "T04n0197_001:0169c16": "極可娛樂。此地初無水至，設當有水至此，",
    "T04n0197_001:0169c17": "此之眾寶、飲食、衣被、婇女、五樂，何由而有？",
    "T04n0197_001:0169c18": "前天所說，水當沒此，皆是虛妄，不足信之。』說",
    "T04n0197_001:0169c19": "已化去。「第一薩薄聞天女語已，勅其部眾：『卿",
    "T04n0197_001:0169c20": "等勿復嚴駕欲得還去，莫信前天所說，此是",
    "T04n0197_001:0169c21": "虛妄耳。此間快樂，五欲無乏，閻浮勤苦，正欲",
    "T04n0197_001:0169c22": "求此，今已得之，何緣復去？』第二薩薄還告其",
    "T04n0197_001:0169c23": "眾：『卿等莫貪五樂，於此久住。却後七日，水當",
    "T04n0197_001:0169c24": "滿此，速疾市買，裝駕治船。前天所說，至誠不",
    "T04n0197_001:0169c25": "虛。設七日無水，猶當治嚴還去，豈可捨本父、",
    "T04n0197_001:0169c26": "母、妻子乎？若當却後七日，水不至者，便當於",
    "T04n0197_001:0169c27": "此五樂自娛，然後徐歸。若水審來，如前天所",
    "T04n0197_001:0169c28": "說者，治嚴已竟，去復何難？』」佛語舍利弗：「却後",
    "T04n0197_001:0169c29": "七日，如前天所言，水滿其地。於時，第二薩薄，",
    "T04n0197_001:0170a01": "先已嚴辦，水至之日，所將部眾，即得上船；第",
    "T04n0197_001:0170a02": "一薩薄，先不治嚴，水至之日，與治嚴者爭船，",
    "T04n0197_001:0170a03": "船主護之，不令得前，便著鎧持杖，共相格戰。",
    "T04n0197_001:0170a04": "第二薩薄於船上，以鋑(麤官反)鉾鋑第一",
    "T04n0197_001:0170a05": "薩薄脚，徹過，即便命終。」佛語舍利弗：「汝知第",
    "T04n0197_001:0170a06": "一薩薄者不？則地婆達兜是；第二薩薄，以鉾",
    "T04n0197_001:0170a07": "鋑第一薩薄者，則我身是；爾時，第一賈客，",
    "T04n0197_001:0170a08": "眾五百人者，則今地婆達兜五百弟子是；爾",
    "T04n0197_001:0170a09": "時，第二賈客，五百眾者，則今五百羅漢是；爾",
    "T04n0197_001:0170a10": "時，第一天女者，則舍利弗是；爾時，第二天女，",
    "T04n0197_001:0170a11": "則今名滿月比丘，婆羅門弟子是。」佛語舍利",
    "T04n0197_001:0170a12": "弗：「我往昔作薩薄，貪財分死渡海，與彼爭",
    "T04n0197_001:0170a13": "船，以鋑鉾鋑彼薩薄脚。以是因緣，無數",
    "T04n0197_001:0170a14": "千歲，經地獄苦；於地獄中，無數千過，為鋑",
    "T04n0197_001:0170a15": "鉾所刺；無數千歲，墮畜生中，為人所射；無",
    "T04n0197_001:0170a16": "數千歲，在餓鬼中，上鐵錐樹上。今雖得如",
    "T04n0197_001:0170a17": "來金剛之身，以是餘殃故，今為木槍所刺。」爾",
    "T04n0197_001:0170a18": "時，世尊說宿緣偈曰：",
    "T04n0197_001:0170a19": "「先世作薩薄，　　乘船行渡海。",
    "T04n0197_001:0170a20": "　兩賈共爭船，　　以鉾鋑彼脚。",
    "T04n0197_001:0170a21": "　以是因緣故，　　地獄受鋑苦，",
    "T04n0197_001:0170a22": "　為畜常被射，　　餓鬼上錐樹。",
    "T04n0197_001:0170a23": "　今已成佛道，　　愍念眾生故，",
    "T04n0197_001:0170a24": "　雖得金剛身，　　不免於木槍。",
    "T04n0197_001:0170a25": "　因緣終不滅，　　亦不著虛空。",
    "T04n0197_001:0170a26": "　當護三因緣，　　莫犯身、口、意。",
    "T04n0197_001:0170a27": "　今我成尊佛，　　得為三界將，",
    "T04n0197_001:0170a28": "　阿耨大泉中，　　自說先世緣。」",
    "T04n0197_001:0170a29": "佛語舍利弗：「汝觀如來，眾惡已盡、諸善普備，",
    "T04n0197_001:0170b01": "諸天、龍、神、帝王、臣民、一切眾生，皆欲度之，猶",
    "T04n0197_001:0170b02": "不免此對，況復愚冥、未得道者？是故，舍利弗！",
    "T04n0197_001:0170b03": "當護身、口、意，莫犯是三事。舍利弗！汝等當學",
    "T04n0197_001:0170b04": "如是。」佛說是已，舍利弗歡喜受行。",
    "T04n0197_001:0170b05": "佛說興起行經卷上"
}