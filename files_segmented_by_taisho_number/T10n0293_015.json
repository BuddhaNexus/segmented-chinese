{
    "T10n0293_015:0727b10": "大方廣佛華嚴經卷第十五",
    "T10n0293_015:0727b12": "罽賓國三藏般若奉　詔譯",
    "T10n0293_015:0727b13": "入不思議解脫境界普賢行願品",
    "T10n0293_015:0727b14": "爾時，善財童子於諸眾生，起大慈普遍心，起",
    "T10n0293_015:0727b15": "大悲潤澤心，思惟相續曾無間斷，福德智慧",
    "T10n0293_015:0727b16": "具足莊嚴，正見圓滿離諸塵垢，證法平等心",
    "T10n0293_015:0727b17": "無高下，隨順悟入一切智道，拔不善刺滅一",
    "T10n0293_015:0727b18": "切障，了達甚深覺法自性，堅固精進以為牆",
    "T10n0293_015:0727b19": "塹，不思議三昧而為園苑，以慧日光破無明",
    "T10n0293_015:0727b20": "闇，以方便風開智慧華，以廣大願充滿法界，",
    "T10n0293_015:0727b21": "心常現入一切智城；如是勤求菩薩之道，漸",
    "T10n0293_015:0727b22": "次往詣樂瓔珞城，到彼詢求最勝長者。見在",
    "T10n0293_015:0727b23": "城東大莊嚴幢無憂林中，無量商人百千長",
    "T10n0293_015:0727b24": "者眾所圍遶，理斷人間種種事務，因為宣揚",
    "T10n0293_015:0727b25": "出世之法，令離見慢及我、我所，捨所積聚眷",
    "T10n0293_015:0727b26": "屬珍財，滅除慳嫉一切疑執，心得清淨無諸",
    "T10n0293_015:0727b27": "穢濁，獲淨信力，常樂見佛，受持佛法，生菩薩",
    "T10n0293_015:0727b28": "力，起菩薩行，入菩薩三昧，得菩薩智慧，住菩",
    "T10n0293_015:0727b29": "薩正念，增菩薩樂欲，發起無上菩提之心。爾",
    "T10n0293_015:0727c01": "時，善財即至其所，以身投地，頂禮其足，良久",
    "T10n0293_015:0727c02": "乃起，以尊重心白言：「聖者！我是善財！我是善",
    "T10n0293_015:0727c03": "財！我專尋求菩薩勝行。菩薩云何學菩薩行？",
    "T10n0293_015:0727c04": "菩薩云何修菩薩道？隨修學時，常能化度一",
    "T10n0293_015:0727c05": "切眾生，常能現見一切諸佛，常得聽聞一切",
    "T10n0293_015:0727c06": "佛法，常能住持一切佛法，常能趣入一切",
    "T10n0293_015:0727c07": "法門，入一切剎學菩薩行，常能久住一切大",
    "T10n0293_015:0727c08": "劫，修菩薩道心無厭足，能知一切如來神力，",
    "T10n0293_015:0727c09": "能得一切如來護念，能入一切如來智慧。」",
    "T10n0293_015:0727c10": "時，彼長者告善財言：「善哉！善哉！善男子！汝已",
    "T10n0293_015:0727c11": "能發阿耨多羅三藐三菩提心。善男子！我已",
    "T10n0293_015:0727c12": "成就至一切處淨菩薩行法門，無體、無依、無",
    "T10n0293_015:0727c13": "作、無住神通之力。",
    "T10n0293_015:0727c14": "「善男子！云何名為至一切處淨菩薩行法門？",
    "T10n0293_015:0727c15": "善男子！我於此三千大千世界欲界一切諸",
    "T10n0293_015:0727c16": "眾生中；所謂：一切三十三天、一切須夜摩天、",
    "T10n0293_015:0727c17": "一切兜率陀天、一切樂變化天、一切他化自",
    "T10n0293_015:0727c18": "在天、一切魔天及餘一切欲界所居部類眷",
    "T10n0293_015:0727c19": "屬、一切天、龍、夜叉、羅剎、鳩槃茶、乾闥婆、阿脩",
    "T10n0293_015:0727c20": "羅、迦樓羅、緊那羅、摩睺羅伽、人與非人、村營",
    "T10n0293_015:0727c21": "城邑一切住處，諸眾生中，隨其所應而為說",
    "T10n0293_015:0727c22": "法。令捨非法，令息諍論，令除鬪戰，令止忿",
    "T10n0293_015:0727c23": "競，令破怨結，令解繫縛，令出牢獄，令免怖",
    "T10n0293_015:0727c24": "畏，令斷殺生，乃至邪見一切惡業不可作事",
    "T10n0293_015:0727c25": "皆令禁止；令其順行一切善法，諸可作事皆",
    "T10n0293_015:0727c26": "使正修；令其遍學一切技藝，於諸世間而作",
    "T10n0293_015:0727c27": "利益；為其分別種種諸論，隨其所應令生",
    "T10n0293_015:0727c28": "歡喜；令漸成熟，隨順一切諸外道眾，為說勝",
    "T10n0293_015:0727c29": "慧；令斷諸見、令入佛法；乃至色界一切梵",
    "T10n0293_015:0728a01": "天，我亦為其說如是法。如於此三千大千世",
    "T10n0293_015:0728a02": "界乃至十方十不可說百千億那由他佛剎",
    "T10n0293_015:0728a03": "極微塵數世界之中，我皆為其廣說正法；所",
    "T10n0293_015:0728a04": "謂：佛法、菩薩法、聲聞法、獨覺法；說地獄趣，",
    "T10n0293_015:0728a05": "說地獄眾生受苦差別，說向地獄道；說畜生",
    "T10n0293_015:0728a06": "趣，說畜生眾生受苦差別，說向畜生道；說",
    "T10n0293_015:0728a07": "閻羅王界，說閻羅王界受苦差別，說向閻羅",
    "T10n0293_015:0728a08": "王界道；說天世間，說天世間受樂差別，說向",
    "T10n0293_015:0728a09": "天世間道；說人世間，說人世間受苦受樂，",
    "T10n0293_015:0728a10": "說向人世間道。「善男子！我說如是種種世間，",
    "T10n0293_015:0728a11": "若集、若壞、若染、若淨；為欲開顯菩薩功德，為",
    "T10n0293_015:0728a12": "令捨離生死過患，為令知見諸佛功德，為令",
    "T10n0293_015:0728a13": "知見諸有趣生，為令知見無障礙法，為令開",
    "T10n0293_015:0728a14": "發智慧光明，為欲顯示苦樂因起，為欲顯示",
    "T10n0293_015:0728a15": "入無相門，為令眾生捨諸想著，為令證得佛",
    "T10n0293_015:0728a16": "無依法，為令永滅煩惱業輪，為令能轉佛淨",
    "T10n0293_015:0728a17": "法輪，我為眾生說如是法。善男子！我唯知",
    "T10n0293_015:0728a18": "此至一切處淨菩薩行莊嚴法門，無依、無作、無",
    "T10n0293_015:0728a19": "性、無住神通之力。如諸菩薩摩訶薩具足一",
    "T10n0293_015:0728a20": "切自在神通，悉能遍往一切佛剎，得普眼",
    "T10n0293_015:0728a21": "地，住淨耳根，悉聞一切音聲言說，普入諸法",
    "T10n0293_015:0728a22": "智慧自在，勇健無比，離諸乖諍，以廣長舌出",
    "T10n0293_015:0728a23": "平等音，其身妙好同諸菩薩，與諸如來究竟",
    "T10n0293_015:0728a24": "無二，智身廣大普入三世，境界無際同於虛",
    "T10n0293_015:0728a25": "空，而我云何能知、能說彼功德行？善男子！",
    "T10n0293_015:0728a26": "於此南方有一國土，名無邊際河，其國有",
    "T10n0293_015:0728a27": "城名羯陵迦林，有比丘尼名師子頻申，",
    "T10n0293_015:0728a28": "汝詣彼問菩薩云何學菩薩行，修菩薩道。」時，",
    "T10n0293_015:0728a29": "善財童子禮最勝足，遶無數匝，慇懃瞻仰，一",
    "T10n0293_015:0728b01": "心戀慕，辭退而去。",
    "T10n0293_015:0728b02": "爾時，善財童子漸漸前行，至無邊際河羯陵",
    "T10n0293_015:0728b03": "迦林，周遍尋訪師子頻申比丘尼；時，無量人",
    "T10n0293_015:0728b04": "咸告之言：「善男子！此比丘尼在勝光王之",
    "T10n0293_015:0728b05": "所，捨施日光園中說法，利益無量眾生。」善",
    "T10n0293_015:0728b06": "財聞已，歡喜踊躍，即詣彼園，周遍觀察，見其",
    "T10n0293_015:0728b07": "園中有一大樹，名過滿月，形如樓閣，高廣嚴",
    "T10n0293_015:0728b08": "好，放大光明，照一由旬；復見葉樹名曰普",
    "T10n0293_015:0728b09": "覆，其形如蓋，紺青光明，周遍照耀；復見華",
    "T10n0293_015:0728b10": "樹，名曰華藏，形色高潔，猶如雪山，雨眾妙",
    "T10n0293_015:0728b11": "華，如流香水，周遍普熏，無有窮盡，猶忉利天",
    "T10n0293_015:0728b12": "歡喜園中波利質多羅樹；復有果樹，名為常",
    "T10n0293_015:0728b13": "熟，形如金山，味如甘露，柔軟香美，常放光明，",
    "T10n0293_015:0728b14": "種種眾果，悉皆具足；其中復有摩尼寶樹，",
    "T10n0293_015:0728b15": "名毘盧遮那藏，其形無比，如妙高山，心王",
    "T10n0293_015:0728b16": "摩尼寶最在其上，阿僧祇色相摩尼寶周",
    "T10n0293_015:0728b17": "遍莊嚴，栴檀摩尼以為樹果，眾雜珠網羅覆",
    "T10n0293_015:0728b18": "其上；復有鬘樹，名為天寶，恒出妙寶瓔珞華",
    "T10n0293_015:0728b19": "鬘，如意寶王敷榮光耀，摩尼寶藏蘊伏其",
    "T10n0293_015:0728b20": "下，以為樹根；復有衣樹，名能清淨，常出眾",
    "T10n0293_015:0728b21": "色諸妙寶衣，垂布樹枝以為嚴飾；有音樂樹，",
    "T10n0293_015:0728b22": "名為歡喜，其音美妙過諸天樂；復有香樹，名",
    "T10n0293_015:0728b23": "遍莊嚴，恒出妙香普熏一切。園中復有種種",
    "T10n0293_015:0728b24": "陂池，一切皆以七寶莊嚴，其池入處，眾寶",
    "T10n0293_015:0728b25": "莊嚴；眾色摩尼而為欄楯，栴檀香末凝積其",
    "T10n0293_015:0728b26": "中，上妙金沙彌布其底，八功德水清淨盈滿，",
    "T10n0293_015:0728b27": "優鉢羅華、波頭摩華、拘物頭華、芬陀利華遍",
    "T10n0293_015:0728b28": "覆其上；瞻博迦華、阿提目多迦華、婆利師迦",
    "T10n0293_015:0728b29": "華、曼陀羅華、摩訶曼陀羅華，如是等華，列植",
    "T10n0293_015:0728c01": "其岸，眾鳥和鳴，其聲清雅。種種天寶，妙莊嚴",
    "T10n0293_015:0728c02": "樹，行列園中；諸寶樹下，各各敷置寶師子座，",
    "T10n0293_015:0728c03": "以不思議種種妙寶而為莊嚴；布以天衣，熏",
    "T10n0293_015:0728c04": "以妙香；垂諸寶繒，施諸寶帳，閻浮金網彌覆",
    "T10n0293_015:0728c05": "其上；寶鐸徐搖，出妙音聲；或有樹下敷蓮華",
    "T10n0293_015:0728c06": "藏師子之座；或有樹下敷香王摩尼藏師子",
    "T10n0293_015:0728c07": "之座；或有樹下敷龍象莊嚴摩尼王藏師子",
    "T10n0293_015:0728c08": "之座；或有樹下敷寶師子聚摩尼王藏師子",
    "T10n0293_015:0728c09": "之座；或有樹下敷毘盧遮那摩尼王藏師子",
    "T10n0293_015:0728c10": "之座；或有樹下敷十方毘盧遮那摩尼王藏",
    "T10n0293_015:0728c11": "師子之座；或有樹下敷因陀羅摩尼金剛王",
    "T10n0293_015:0728c12": "藏師子之座；或有樹下敷眾生形相毘盧遮",
    "T10n0293_015:0728c13": "那摩尼王藏師子之座；或有樹下敷如意摩",
    "T10n0293_015:0728c14": "尼王藏師子之座；或有樹下敷白色光明摩",
    "T10n0293_015:0728c15": "尼王藏師子之座；其一一座各有百千寶師",
    "T10n0293_015:0728c16": "子座周匝圍遶，一一皆具無量莊嚴。此大",
    "T10n0293_015:0728c17": "園中眾寶充滿，如海寶洲，寶衣布地，敷設莊",
    "T10n0293_015:0728c18": "嚴，柔軟妙好；如迦隣迦衣，能生樂觸，蹈之",
    "T10n0293_015:0728c19": "沒足，舉即還復；異類眾鳥，鳧鴈、鴛鴦、白鶴、孔",
    "T10n0293_015:0728c20": "雀、拘枳羅等飛翔自在，顧影和鳴；寶栴檀",
    "T10n0293_015:0728c21": "林，列植門側，密葉葱翠，聳幹枎疏，布影垂",
    "T10n0293_015:0728c22": "陰，莊嚴妙好；種種華樹，常雨妙華，逾天帝",
    "T10n0293_015:0728c23": "釋雜華之園；無比香王普熏一切，香風四布，",
    "T10n0293_015:0728c24": "流及天人；一切樓閣眾寶莊嚴，上妙香華珍",
    "T10n0293_015:0728c25": "奇校飾，過天帝釋善法之堂；諸音樂樹奏",
    "T10n0293_015:0728c26": "天音樂，種種樂器懸布樹枝，所謂：箏、笛、箜篌、",
    "T10n0293_015:0728c27": "琵琶、簫、瑟如是等樂，不鼓自鳴，聞皆可意，離",
    "T10n0293_015:0728c28": "諸染著；寶多羅樹覆寶鈴網，微風吹動，出",
    "T10n0293_015:0728c29": "微妙音，如自在天善口天女；諸如意樹，出",
    "T10n0293_015:0729a01": "眾寶衣，如天劫波服，垂布嚴飾，有無量色，猶",
    "T10n0293_015:0729a02": "如大海；百千樓閣眾寶莊嚴，如忉利天帝釋",
    "T10n0293_015:0729a03": "宮殿，寶蓋彌覆，如妙高峯，如梵王宮光明普",
    "T10n0293_015:0729a04": "照。爾時，善財童子見此園林無量功德種種",
    "T10n0293_015:0729a05": "莊嚴，皆是菩薩不思議業之所成就，出世善",
    "T10n0293_015:0729a06": "根之所生起，供養一切諸佛功德，廣修淨業",
    "T10n0293_015:0729a07": "無能壞者，一切世間無能與等；如是皆從師",
    "T10n0293_015:0729a08": "子頻申比丘尼了法如幻，不捨有為，積集廣大",
    "T10n0293_015:0729a09": "善業所成，不與聲聞、辟支佛共，異道邪論不",
    "T10n0293_015:0729a10": "能傾動，一切魔軍無能與敵，凡夫淺智不能",
    "T10n0293_015:0729a11": "思惟。三千大千世界天龍八部無量眾生，隨",
    "T10n0293_015:0729a12": "自善根，如應度者，皆入此園而不迫窄。何以",
    "T10n0293_015:0729a13": "故？此比丘尼不可思議威神力故。",
    "T10n0293_015:0729a14": "爾時，善財見比丘尼遍坐一切諸寶樹下大",
    "T10n0293_015:0729a15": "師子座，身相端嚴，威儀寂靜，住法平等，動止",
    "T10n0293_015:0729a16": "安詳；諸根調順，如大象王；心無垢濁，如清",
    "T10n0293_015:0729a17": "淨池；普濟所求，如如意寶；不染世法，猶如蓮",
    "T10n0293_015:0729a18": "華；心無所畏，如師子王；護持淨戒不可傾",
    "T10n0293_015:0729a19": "動，如須彌山；能令見者心得清涼，如妙香山；",
    "T10n0293_015:0729a20": "能除眾生諸煩惱熱，如雪山中妙栴檀香；眾",
    "T10n0293_015:0729a21": "生見者諸苦銷滅，如妙見藥王；能令見者所",
    "T10n0293_015:0729a22": "願不空，如婆樓那天；永離欲染，如大梵王；淨",
    "T10n0293_015:0729a23": "眾生心，如水清寶；能長眾善，如良沃田；三",
    "T10n0293_015:0729a24": "業自在，猶如如來；在一一座眾會不同，所說",
    "T10n0293_015:0729a25": "法門亦各差別。或見處座淨居天眾所共圍",
    "T10n0293_015:0729a26": "遶，摩醯首羅天王而為上首，此比丘尼為",
    "T10n0293_015:0729a27": "說法門，名無盡法相解脫；或見處座諸梵",
    "T10n0293_015:0729a28": "天眾所共圍遶，妙光明梵王而為上首，此",
    "T10n0293_015:0729a29": "比丘尼為說法門，名普門差別清淨言音輪；",
    "T10n0293_015:0729b01": "或見處座他化自在天，天子天女所共圍遶，",
    "T10n0293_015:0729b02": "自在轉天王而為上首，此比丘尼為說法門，",
    "T10n0293_015:0729b03": "名菩薩清淨心自在莊嚴；或見處座妙變化",
    "T10n0293_015:0729b04": "天，天子天女所共圍遶，樂變化天王而為上",
    "T10n0293_015:0729b05": "首，此比丘尼為說法門，名妙法清淨莊嚴",
    "T10n0293_015:0729b06": "門；或見處座兜率陀天，天子天女所共圍遶，",
    "T10n0293_015:0729b07": "兜率天王而為上首，此比丘尼為說法門，名",
    "T10n0293_015:0729b08": "自心藏旋轉；或見處座須夜摩天，天子天女",
    "T10n0293_015:0729b09": "所共圍遶，須夜摩天王而為上首，此比丘尼",
    "T10n0293_015:0729b10": "為說法門，名普遍莊嚴；或見處座三十三天，",
    "T10n0293_015:0729b11": "天子天女所共圍遶，釋提桓因而為上首，此",
    "T10n0293_015:0729b12": "比丘尼為說法門，名厭離門；或見處座百光",
    "T10n0293_015:0729b13": "明龍王、難陀龍王、優波難陀龍王、摩那",
    "T10n0293_015:0729b14": "斯龍王、伊羅跋陀龍王、阿那婆達多龍王等，",
    "T10n0293_015:0729b15": "龍子龍女所共圍遶，娑伽羅龍王而為上首，",
    "T10n0293_015:0729b16": "此比丘尼為說法門，名佛境界光明莊嚴；",
    "T10n0293_015:0729b17": "或見處座諸夜叉眾，童男童女所共圍遶，",
    "T10n0293_015:0729b18": "毘沙門天王而為上首，此比丘尼為說法門，",
    "T10n0293_015:0729b19": "名救護眾生藏；或見處座乾闥婆眾，男女眷",
    "T10n0293_015:0729b20": "屬所共圍遶，持國乾闥婆王而為上首，此",
    "T10n0293_015:0729b21": "比丘尼為說法門，名雨無盡大歡喜法雨；",
    "T10n0293_015:0729b22": "或見處座阿脩羅眾，男女眷屬所共圍遶，",
    "T10n0293_015:0729b23": "羅睺阿脩羅王而為上首，此比丘尼為說法",
    "T10n0293_015:0729b24": "門，名速疾莊嚴法界智門；或見處座迦樓",
    "T10n0293_015:0729b25": "羅眾，男女眷屬所共圍遶，大力勇持迦樓羅",
    "T10n0293_015:0729b26": "王而為上首，此比丘尼為說法門，名怖動諸",
    "T10n0293_015:0729b27": "有海；或見處座緊那羅眾，男女眷屬所共圍",
    "T10n0293_015:0729b28": "遶，大樹緊那羅王而為上首；此比丘尼為說",
    "T10n0293_015:0729b29": "法門，名佛行光明門；或見處座摩睺羅伽",
    "T10n0293_015:0729c01": "眾，男女眷屬所共圍遶，菴羅林忿怒摩睺羅",
    "T10n0293_015:0729c02": "伽王而為上首，此比丘尼為說法門，名出",
    "T10n0293_015:0729c03": "生見佛歡喜心；或見處座無數百千男子、女",
    "T10n0293_015:0729c04": "人、童男、童女所共圍遶，此比丘尼為說法",
    "T10n0293_015:0729c05": "門，名殊勝行；或見處座諸羅剎眾，男女眷屬",
    "T10n0293_015:0729c06": "所共圍遶，常吸精氣大樹羅剎王而為上首，",
    "T10n0293_015:0729c07": "此比丘尼為說法門，名發生慈悲心；或見處",
    "T10n0293_015:0729c08": "座信樂聲聞乘眾生所共圍遶，此比丘尼",
    "T10n0293_015:0729c09": "為說法門，名勝智威力大光明；或見處座",
    "T10n0293_015:0729c10": "信樂獨覺乘眾生所共圍遶，此比丘尼為",
    "T10n0293_015:0729c11": "說法門，名佛功德廣大光明；或見處座信",
    "T10n0293_015:0729c12": "樂大乘眾生所共圍遶，此比丘尼為說法",
    "T10n0293_015:0729c13": "門，名普門三昧智光明；或見處座初地菩",
    "T10n0293_015:0729c14": "薩所共圍遶，此比丘尼為說法門，名一切諸",
    "T10n0293_015:0729c15": "佛大願聚三昧；或見處座二地菩薩所共",
    "T10n0293_015:0729c16": "圍遶，此比丘尼為說法門，名無垢輪三昧；或",
    "T10n0293_015:0729c17": "見處座三地菩薩所共圍遶，此比丘尼為說",
    "T10n0293_015:0729c18": "法門，名大寂靜莊嚴三昧；或見處座四地菩",
    "T10n0293_015:0729c19": "薩所共圍遶，此比丘尼為說法門，名速疾出",
    "T10n0293_015:0729c20": "生一切智境界三昧；或見處座五地菩薩",
    "T10n0293_015:0729c21": "所共圍遶，此比丘尼為說法門，名妙華藏三",
    "T10n0293_015:0729c22": "昧；或見處座六地菩薩所共圍遶，此比丘",
    "T10n0293_015:0729c23": "尼為說法門，名毘盧遮那藏三昧；或見處",
    "T10n0293_015:0729c24": "座七地菩薩所共圍遶，此比丘尼為說法門，",
    "T10n0293_015:0729c25": "名普遍莊嚴地三昧；或見處座八地菩薩",
    "T10n0293_015:0729c26": "所共圍遶，此比丘尼為說法門，名普遍法界",
    "T10n0293_015:0729c27": "境界化現身三昧；或見處座九地菩薩所",
    "T10n0293_015:0729c28": "共圍遶，此比丘尼為說法門，名無所得力",
    "T10n0293_015:0729c29": "智莊嚴三昧；或見處座十地菩薩所共圍",
    "T10n0293_015:0730a01": "遶，此比丘尼為說法門，名無障礙輪三昧；或",
    "T10n0293_015:0730a02": "見處座執金剛菩薩所共圍遶，此比丘尼為",
    "T10n0293_015:0730a03": "說法門，名金剛智那羅延莊嚴三昧。",
    "T10n0293_015:0730a04": "爾時，善財童子見如是等一切大眾，種種出",
    "T10n0293_015:0730a05": "生、種種住處、種種身相、種種眷屬，已成熟",
    "T10n0293_015:0730a06": "者、已調伏者，堪為法器，皆入此園，各於樹",
    "T10n0293_015:0730a07": "下圍遶而坐，師子頻申比丘尼如其所應，種",
    "T10n0293_015:0730a08": "種心性、種種欲樂、種種信解，隨彼所宜勝劣",
    "T10n0293_015:0730a09": "差別，而為演說相應法門，令於阿耨多羅三",
    "T10n0293_015:0730a10": "藐三菩提得不退轉。何以故？此比丘尼得普",
    "T10n0293_015:0730a11": "眼捨得般若波羅蜜門、演說一切佛法般若",
    "T10n0293_015:0730a12": "波羅蜜門、法界差別際般若波羅蜜門、散壞",
    "T10n0293_015:0730a13": "一切障礙輪般若波羅蜜門、生長一切眾生",
    "T10n0293_015:0730a14": "善心般若波羅蜜門、最勝莊嚴般若波羅蜜",
    "T10n0293_015:0730a15": "門、無礙真實藏般若波羅蜜門、法界圓滿般",
    "T10n0293_015:0730a16": "若波羅蜜門、清淨心藏般若波羅蜜門、普",
    "T10n0293_015:0730a17": "遍出生種種語言神通藏般若波羅蜜門；此",
    "T10n0293_015:0730a18": "十般若波羅蜜門而為上首，入如是等無",
    "T10n0293_015:0730a19": "數百萬阿僧祇般若波羅蜜門。此日光園中",
    "T10n0293_015:0730a20": "一切菩薩及諸眾生所見境界，所聞妙法，各",
    "T10n0293_015:0730a21": "各差別，悟解不同，皆是師子頻申比丘尼",
    "T10n0293_015:0730a22": "初勸發心說法教化，令於阿耨多羅三藐三",
    "T10n0293_015:0730a23": "菩提得不退轉。時，善財童子見師子頻申比",
    "T10n0293_015:0730a24": "丘尼如是園林、如是床座、如是經行、如是眾",
    "T10n0293_015:0730a25": "會、如是威儀、如是自在、如是普身、如是無",
    "T10n0293_015:0730a26": "畏、如是神力、如是辯才、如是莊嚴，復聞如是",
    "T10n0293_015:0730a27": "不可思議廣大法門，身心柔軟，五體投地，",
    "T10n0293_015:0730a28": "恭敬頂禮，合掌念言：「我當右遶此比丘尼",
    "T10n0293_015:0730a29": "經於無數百千萬匝。」作是念時，此比丘尼",
    "T10n0293_015:0730b01": "即放光明，遍照其園，普及眾會，善財童子即",
    "T10n0293_015:0730b02": "自見身遍一切處，一一座上比丘尼所，皆",
    "T10n0293_015:0730b03": "悉右遶百千萬匝，圍遶畢已，合掌而立，白言：",
    "T10n0293_015:0730b04": "「聖者！我已先發阿耨多羅三藐三菩提心，而",
    "T10n0293_015:0730b05": "未知菩薩云何學菩薩行、云何修菩薩道，我",
    "T10n0293_015:0730b06": "聞聖者善能誘誨，願為我說。」比丘尼言：「善",
    "T10n0293_015:0730b07": "男子！我得菩薩解脫，名滅除一切微細分",
    "T10n0293_015:0730b08": "別門。」",
    "T10n0293_015:0730b09": "善財白言：「聖者！何故名為滅除一切微細",
    "T10n0293_015:0730b10": "分別？」比丘尼言：「善男子！此解脫門於一念",
    "T10n0293_015:0730b11": "中普照三世一切諸法，顯示本性智慧光明。」",
    "T10n0293_015:0730b12": "善財白言：「聖者！此智光明境界云何？」比丘尼",
    "T10n0293_015:0730b13": "言：「善男子！我入此智光明門時，得自在出生",
    "T10n0293_015:0730b14": "一切法三昧王，以得如是三昧王故，現意生",
    "T10n0293_015:0730b15": "身，普遍十方一切世界兜率天宮一生所繫",
    "T10n0293_015:0730b16": "諸菩薩所；於一一菩薩前，現不可說佛剎極",
    "T10n0293_015:0730b17": "微數身；於一一身，作不可說佛剎極微數最",
    "T10n0293_015:0730b18": "勝供養。所謂：或現天王身、龍王身、夜叉王",
    "T10n0293_015:0730b19": "身，乃至人王身，各各執持種種華雲、種種鬘",
    "T10n0293_015:0730b20": "雲、燒香、塗香及以末香，衣服、瓔珞、幢幡、繒",
    "T10n0293_015:0730b21": "蓋、寶網、寶帳、寶藏、寶燈，乃至一切莊嚴具雲，",
    "T10n0293_015:0730b22": "我皆執持而以供養，如於住兜率宮一生所",
    "T10n0293_015:0730b23": "繫菩薩所，親近承事，種種供養，如是降神",
    "T10n0293_015:0730b24": "入胎，住胎出胎，在家出家，往詣道場，成等正",
    "T10n0293_015:0730b25": "覺，轉正法輪，入於涅槃；如是中間，或住天",
    "T10n0293_015:0730b26": "宮，或住龍宮，乃至或住人、非人宮，於彼一切",
    "T10n0293_015:0730b27": "諸如來所，我皆如是而為供養；若有眾生",
    "T10n0293_015:0730b28": "知我如是見聞、親近、供養佛者，一切皆於阿",
    "T10n0293_015:0730b29": "耨多羅三藐三菩提得不退轉，若有眾生",
    "T10n0293_015:0730c01": "來詣我所，我皆誘誨為其宣說般若波羅蜜",
    "T10n0293_015:0730c02": "門。「善男子！我見一切眾生，不分別眾生相，智",
    "T10n0293_015:0730c03": "眼明見故；聽一切語言，不分別語言相，心",
    "T10n0293_015:0730c04": "無所著故；見一切如來，不分別如來相，智了",
    "T10n0293_015:0730c05": "法身故；住持一切如來法輪，不分別法輪相，",
    "T10n0293_015:0730c06": "悟法自性故；一念遍知一切法，不分別諸法",
    "T10n0293_015:0730c07": "相，知法如幻故。善男子！我唯知此滅除一",
    "T10n0293_015:0730c08": "切微細分別，成就一切智菩薩解脫門；如諸",
    "T10n0293_015:0730c09": "菩薩摩訶薩心無分別，普知諸法，一身端坐",
    "T10n0293_015:0730c10": "充滿法界，於自身中示現攝持一切佛剎，",
    "T10n0293_015:0730c11": "悉能往詣一切佛所，於自身內普現一切諸",
    "T10n0293_015:0730c12": "佛神力，一毛遍舉不可說不可說諸佛世界，",
    "T10n0293_015:0730c13": "於其自身一毛孔中現不可說不可說世界",
    "T10n0293_015:0730c14": "成壞，於一念中與不可說不可說眾生同",
    "T10n0293_015:0730c15": "住，於一念中入不可說不可說一切諸劫，而",
    "T10n0293_015:0730c16": "我云何能知、能說彼功德行？善男子！於此",
    "T10n0293_015:0730c17": "南方有一聚落，名為險難，其中有城，名寶",
    "T10n0293_015:0730c18": "莊嚴，彼有女人，名伐蘇蜜多，汝詣彼問",
    "T10n0293_015:0730c19": "菩薩云何學菩薩行、修菩薩道。」時，善財童",
    "T10n0293_015:0730c20": "子頂禮其足，遶無數匝，慇懃瞻仰，辭退而",
    "T10n0293_015:0730c21": "去。",
    "T10n0293_015:0730c22": "爾時，善財童子大慧光明照啟其心，思惟觀",
    "T10n0293_015:0730c23": "察一切智智，一心隨順諸法實性堅固，了知",
    "T10n0293_015:0730c24": "一切眾生言音陀羅尼門，得受持一切如來",
    "T10n0293_015:0730c25": "法輪陀羅尼門，得與一切眾生作所歸依大",
    "T10n0293_015:0730c26": "悲力，得觀察一切法義理光明門，得速疾圓",
    "T10n0293_015:0730c27": "滿法界輪，得轉彼清淨大願輪，得普照十方",
    "T10n0293_015:0730c28": "一切法智光明，得遍莊嚴一切世界自在力，",
    "T10n0293_015:0730c29": "得普攝取一切菩薩神通智，得普發起一切",
    "T10n0293_015:0731a01": "菩薩圓滿願。漸漸前行，至險難國寶莊嚴城，",
    "T10n0293_015:0731a02": "處處尋訪伐蘇蜜多女。城中有人不知此女",
    "T10n0293_015:0731a03": "功德智慧方便善巧所住境界微密甚深，作",
    "T10n0293_015:0731a04": "如是念：「今此童子諸根寂靜，諸根調順，智慧",
    "T10n0293_015:0731a05": "明了，已離放逸，心不迷亂，諦視一尋，無有疲",
    "T10n0293_015:0731a06": "懈，無所取著，目視不瞬，心無所動，甚深寬",
    "T10n0293_015:0731a07": "廣猶如大海，不應於此伐蘇蜜多女有貪愛",
    "T10n0293_015:0731a08": "心、有顛倒心，生於淨想，生於欲想，不應為此",
    "T10n0293_015:0731a09": "女色所攝。此童子者不行魔行，不入魔境，不",
    "T10n0293_015:0731a10": "沒欲泥，不被魔縛，不應作處，已能不作，有何",
    "T10n0293_015:0731a11": "等意而求此女？」其中有人先知此女有勝",
    "T10n0293_015:0731a12": "功德，具深智慧，告善財言：「善哉！善哉！善男",
    "T10n0293_015:0731a13": "子！汝今乃能推求尋覓伐蘇蜜多女，汝已獲",
    "T10n0293_015:0731a14": "得廣大善利。善男子！汝應決定求佛妙果，",
    "T10n0293_015:0731a15": "決定欲為一切眾生作所依怙，決定欲拔一",
    "T10n0293_015:0731a16": "切眾生貪愛毒箭，決定欲破一切眾生於女",
    "T10n0293_015:0731a17": "色中所有淨想，決定欲雨一切如來普遍法",
    "T10n0293_015:0731a18": "界大功德雨。善男子！伐蘇蜜多女於此城",
    "T10n0293_015:0731a19": "內市鄽之北，自宅中住。」時，善財童子聞是",
    "T10n0293_015:0731a20": "語已，歡喜踊躍，心願圓滿，一心正念往詣",
    "T10n0293_015:0731a21": "其門。見其住宅，廣博嚴麗，寶牆、寶樹及以寶",
    "T10n0293_015:0731a22": "塹，一一皆有十重圍遶；其寶塹中香水盈滿，",
    "T10n0293_015:0731a23": "底布金沙，諸天寶華、優鉢羅華、波頭摩華、拘",
    "T10n0293_015:0731a24": "物頭華、芬陀利華遍覆水上，異香芬馥，悅",
    "T10n0293_015:0731a25": "暢眾心，妙寶殊珍，莊嚴其岸；階陛欄楯，眾",
    "T10n0293_015:0731a26": "寶合成，宮殿樓閣，處處分布，門闥窓牖，相",
    "T10n0293_015:0731a27": "望間列，咸施網鐸，悉建幢幡，無量珍奇，以",
    "T10n0293_015:0731a28": "為嚴飾；瑠璃為地，眾寶間錯，燒諸沈水，塗",
    "T10n0293_015:0731a29": "以栴檀，懸眾寶鈴，風動成音，散諸天華，周",
    "T10n0293_015:0731b01": "遍其地；摩尼燈燭，光明普照，諸珍寶藏，其",
    "T10n0293_015:0731b02": "數百千，十大園林，以為莊嚴；寶樹枝條，騰芳",
    "T10n0293_015:0731b03": "發耀；種種殊麗，不可稱說。爾時，善財見此",
    "T10n0293_015:0731b04": "女人顏貌端嚴，色相圓滿，皮膚金色，目髮",
    "T10n0293_015:0731b05": "紺青，不長、不短、不麁、不細，欲界人天無能",
    "T10n0293_015:0731b06": "與比；音聲美妙超諸梵世，一切眾生差別",
    "T10n0293_015:0731b07": "言音，悉皆具足，無不解了，深達字義，善巧談",
    "T10n0293_015:0731b08": "說；得如幻智，入方便門；眾寶瓔珞莊嚴其",
    "T10n0293_015:0731b09": "身，一切寶網周覆其上，首冠如意摩尼寶冠；",
    "T10n0293_015:0731b10": "無量眷屬恭敬圍遶，皆共善根，同一行願，福",
    "T10n0293_015:0731b11": "德大藏具足無盡。時，彼女人從其身出廣大",
    "T10n0293_015:0731b12": "光明，普照宅中一切堂宇及寶宮殿，遇斯光",
    "T10n0293_015:0731b13": "者身得清涼，心除惑熱。",
    "T10n0293_015:0731b14": "爾時，善財前詣其所，頂禮其足，合掌而立，白",
    "T10n0293_015:0731b15": "言：「聖者！我已先發阿耨多羅三藐三菩提心，",
    "T10n0293_015:0731b16": "而未知菩薩云何學菩薩行、云何修菩薩道，",
    "T10n0293_015:0731b17": "我聞聖者善能誘誨，願為我說。」彼即告言：「善",
    "T10n0293_015:0731b18": "男子！我得菩薩解脫，名離貪欲際；我能隨順",
    "T10n0293_015:0731b19": "一切眾生諸所樂欲而為現身，若天見我，我",
    "T10n0293_015:0731b20": "為天女，形貌光明，殊勝無比；如是乃至人、非",
    "T10n0293_015:0731b21": "人等而見我者，我即為現人、非人女，隨其形",
    "T10n0293_015:0731b22": "相，各各殊勝，隨其樂欲，皆令得見。「善男子！",
    "T10n0293_015:0731b23": "若有眾生欲意所纏，來詣我所，而於我身生",
    "T10n0293_015:0731b24": "極愛染，心如昏醉，我為說法，彼聞法已則離",
    "T10n0293_015:0731b25": "貪欲，得菩薩無著境界三昧；若有眾生暫",
    "T10n0293_015:0731b26": "見於我，則離貪欲，得菩薩歡喜三昧；若有眾",
    "T10n0293_015:0731b27": "生暫與我語，則離貪欲，得菩薩無礙妙音聲",
    "T10n0293_015:0731b28": "藏三昧；若有眾生暫執我手，則離貪欲，得菩",
    "T10n0293_015:0731b29": "薩隨順遍往一切佛剎三昧；若有眾生暫昇",
    "T10n0293_015:0731c01": "我座，則離貪欲，得菩薩離一切世間光明三",
    "T10n0293_015:0731c02": "昧；若有眾生暫觀於我，則離貪欲，得菩薩寂",
    "T10n0293_015:0731c03": "靜莊嚴三昧；若有眾生見我頻申，則離貪欲，",
    "T10n0293_015:0731c04": "得菩薩摧伏一切外道三昧；若有眾生見我",
    "T10n0293_015:0731c05": "目瞬，則離貪欲，得菩薩住佛境界光明三昧；",
    "T10n0293_015:0731c06": "若有眾生抱持於我，則離貪欲，得菩薩攝",
    "T10n0293_015:0731c07": "一切眾生恒不捨離三昧；若有眾生咂我脣",
    "T10n0293_015:0731c08": "吻，則離貪欲，得菩薩增長一切眾生福德藏",
    "T10n0293_015:0731c09": "三昧；如是一切所有眾生，來詣我所親近",
    "T10n0293_015:0731c10": "於我，一切皆得住離貪際，入於菩薩一切智",
    "T10n0293_015:0731c11": "地最勝解脫。」",
    "T10n0293_015:0731c12": "爾時，善財童子白伐蘇蜜多女言：「聖者！云",
    "T10n0293_015:0731c13": "何此解脫門得名最勝？」時，女告言：「善男子！",
    "T10n0293_015:0731c14": "一切菩薩發阿耨多羅三藐三菩提心，由為",
    "T10n0293_015:0731c15": "女人不得速成無上佛道，亦不疾得辟支佛",
    "T10n0293_015:0731c16": "乘、阿羅漢果、五通仙人；由女色故，退失神通，",
    "T10n0293_015:0731c17": "為荷負者，天、阿脩羅常興戰伐；十頭羅剎",
    "T10n0293_015:0731c18": "焚燒南海楞伽大城；或有諸王喪失國土，乃",
    "T10n0293_015:0731c19": "至兄弟自相殺害，造惡趣因，現世貧窮，甘為",
    "T10n0293_015:0731c20": "奴僕，不順師長，違背君親，如是一切皆由女",
    "T10n0293_015:0731c21": "人；我觀無數百千世界貪欲眾生，生死曠野",
    "T10n0293_015:0731c22": "輪轉無窮，苦業之中女為上首。是故，菩薩若",
    "T10n0293_015:0731c23": "離女色，即得親近諸善知識，復令眾生因此",
    "T10n0293_015:0731c24": "離欲，皆住最勝解脫法門。」",
    "T10n0293_015:0731c25": "善財童子白言：「聖者！種何善根、修何福業，而",
    "T10n0293_015:0731c26": "得增長如是種種殊勝功德？」時，女答言：「善男",
    "T10n0293_015:0731c27": "子！我念過去有佛出世，名為高行，如來、應",
    "T10n0293_015:0731c28": "供、正遍知、明行足、善逝、世間解、無上士、調御丈",
    "T10n0293_015:0731c29": "夫、天人師、佛、世尊。時，王都城名曰妙門。",
    "T10n0293_015:0732a01": "善男子！時，彼如來為欲利樂諸眾生故，來入",
    "T10n0293_015:0732a02": "王城，蹈彼門閫；其城一切六種震動，忽然廣",
    "T10n0293_015:0732a03": "博眾寶莊嚴，無量光明遞相映徹，種種寶",
    "T10n0293_015:0732a04": "華散布其地，諸天音樂同時俱奏，一切諸天",
    "T10n0293_015:0732a05": "充滿虛空，恭敬禮拜尊重讚歎。善男子！我於",
    "T10n0293_015:0732a06": "彼時為長者妻，名曰妙智，見佛神通，心生",
    "T10n0293_015:0732a07": "覺悟，則與其夫疾詣佛所，發廣大心，以一",
    "T10n0293_015:0732a08": "寶錢奉施於佛；是時，文殊師利童子為佛侍",
    "T10n0293_015:0732a09": "者，為我說法，令發阿耨多羅三藐三菩提心。",
    "T10n0293_015:0732a10": "善男子！我唯知此菩薩離貪欲際解脫法門，",
    "T10n0293_015:0732a11": "如諸菩薩摩訶薩成就無邊巧方便智，福德",
    "T10n0293_015:0732a12": "廣大猶如虛空，而我云何能知、能說彼功德",
    "T10n0293_015:0732a13": "行？善男子！南方有城，名淨達彼岸；中有居",
    "T10n0293_015:0732a14": "士，名毘瑟底羅，彼常供養栴檀座佛塔，汝",
    "T10n0293_015:0732a15": "詣彼問菩薩云何學菩薩行、修菩薩道。」時，善",
    "T10n0293_015:0732a16": "財童子頂禮其足，遶無數匝，慇懃瞻仰，辭",
    "T10n0293_015:0732a17": "退而去。",
    "T10n0293_015:0732a18": "大方廣佛華嚴經卷第十五"
}