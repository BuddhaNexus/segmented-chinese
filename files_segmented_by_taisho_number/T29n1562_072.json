{
    "T29n1562_072:0730b06": "阿毘達磨順正理論卷第七十二",
    "T29n1562_072:0730b08": "尊者眾賢造",
    "T29n1562_072:0730b09": "三藏法師玄奘奉　詔譯",
    "T29n1562_072:0730b10": "16 十六辯賢聖品第六之十六",
    "T29n1562_072:0730b11": "修覺分時必獲證淨，此有幾種、依何位得？實",
    "T29n1562_072:0730b12": "體是何法，有漏無漏耶？頌曰：",
    "T29n1562_072:0730b13": "證淨有四種，　　謂佛法僧戒，",
    "T29n1562_072:0730b14": "見三得法戒，　　見道兼佛僧，",
    "T29n1562_072:0730b15": "法謂三諦全，　　菩薩獨覺道，",
    "T29n1562_072:0730b16": "信戒二為體，　　四皆唯無漏。",
    "T29n1562_072:0730b17": "論曰：經說證淨總有四種，一於佛證淨、二於",
    "T29n1562_072:0730b18": "法證淨、三於僧證淨、四聖戒證淨。且見道",
    "T29n1562_072:0730b19": "位見三諦時，一一唯得法戒證淨，見道諦位",
    "T29n1562_072:0730b20": "兼得佛僧，謂見苦時得聖愛戒及法證淨。於",
    "T29n1562_072:0730b21": "何等法如何而得法證淨耶？謂唯於苦達唯",
    "T29n1562_072:0730b22": "有法、無實有情，生決定信，如是次第見集諦",
    "T29n1562_072:0730b23": "時，亦唯如前得二證淨，達唯集法能為苦因、",
    "T29n1562_072:0730b24": "無內士夫，生決定信，從此無間見滅諦時，亦",
    "T29n1562_072:0730b25": "唯如前得二證淨，達唯滅法是真涅槃、誠可",
    "T29n1562_072:0730b26": "遵求，生決定信，從此次後見道諦時，兼於",
    "T29n1562_072:0730b27": "佛僧得二證淨，於佛相續諸無學法得佛證",
    "T29n1562_072:0730b28": "淨，於僧相續學無學法得僧證淨。兼言為顯",
    "T29n1562_072:0730b29": "見道諦時，亦得聖戒及法證淨，達唯道法是",
    "T29n1562_072:0730c01": "證滅因、誠可遵求，生決定信。然所信法略有",
    "T29n1562_072:0730c02": "二種，一別、二總，總通四諦，別唯三諦全。菩薩",
    "T29n1562_072:0730c03": "獨覺道，菩薩道者唯有學法，獨覺道者通學",
    "T29n1562_072:0730c04": "無學。若無漏信緣別法生，名不雜緣於法證",
    "T29n1562_072:0730c05": "淨，若無漏信兼緣佛僧名為雜緣於法證淨，",
    "T29n1562_072:0730c06": "故見三諦唯得二種，見道諦時具足得四。見",
    "T29n1562_072:0730c07": "道諦位為於現前得佛法僧三證淨不？非皆",
    "T29n1562_072:0730c08": "現得，見道諦時現行總緣諸道諦故。應知現",
    "T29n1562_072:0730c09": "在唯有雜緣一法證淨，乘此勢力修得未來",
    "T29n1562_072:0730c10": "多剎那信。於中有別緣佛法僧，或有總緣二",
    "T29n1562_072:0730c11": "三寶者，諸別緣者名三證淨，諸總緣者法證",
    "T29n1562_072:0730c12": "淨攝。道類智時修八智故，亦得三諦法戒二",
    "T29n1562_072:0730c13": "種。道法忍等三剎那中，未來唯修道諦四種，",
    "T29n1562_072:0730c14": "由所信別故名有四，應知實事唯有二種。謂",
    "T29n1562_072:0730c15": "於佛等三種證淨以信為體，聖戒證淨以戒",
    "T29n1562_072:0730c16": "為體，故唯有二。若七支戒實唯一者，如何覺",
    "T29n1562_072:0730c17": "分中實事有十一？應唯有十種，或十六或多，",
    "T29n1562_072:0730c18": "以覺分中身語二業說有差別及相有異。正",
    "T29n1562_072:0730c19": "命一種雖有別說，離身語業無別體相。依有",
    "T29n1562_072:0730c20": "別相，前覺分中說言實事有十一種。雖身語",
    "T29n1562_072:0730c21": "業一一有多，然種類同，故各立一，如四念住。",
    "T29n1562_072:0730c22": "前三證淨謂慧與信，若不雜緣隨所緣別，雖",
    "T29n1562_072:0730c23": "有多種而類同故，各立為一，此亦應然。今證",
    "T29n1562_072:0730c24": "淨中依身語業聖戒相等，及契經中同說不",
    "T29n1562_072:0730c25": "缺、不穿等故總立為一。隨身語業類別分二，",
    "T29n1562_072:0730c26": "聖戒相同總立為一，故二與一無相違過。為",
    "T29n1562_072:0730c27": "依何義立證淨名？如實覺知四聖諦理故名",
    "T29n1562_072:0730c28": "為證，正信三寶及妙尸羅俱名為淨，由證得",
    "T29n1562_072:0730c29": "淨立證淨名。正信是心清淨相攝可名為淨，",
    "T29n1562_072:0731a01": "尸羅不是清淨相攝，寧立淨名？此四皆是清",
    "T29n1562_072:0731a02": "淨相攝，離不信垢、破戒垢故。又此四種唯無",
    "T29n1562_072:0731a03": "漏故，離垢無漏故立淨名。此四何緣次第如",
    "T29n1562_072:0731a04": "是？餘三以佛為根本故，佛於正說有功能故，",
    "T29n1562_072:0731a05": "於彼證淨立在最初；正說功能由悟法故，於",
    "T29n1562_072:0731a06": "彼證淨立為第二；現觀法藏唯聖僧故，於彼",
    "T29n1562_072:0731a07": "證淨立為第三；觀法藏能依聖戒故，聖戒證",
    "T29n1562_072:0731a08": "淨立在最後。有言：佛是正說法師，是故最初",
    "T29n1562_072:0731a09": "立佛證淨。佛何所說？愛盡涅槃，是故第二立",
    "T29n1562_072:0731a10": "法證淨。為誰說法？為向果僧，是故第三立僧",
    "T29n1562_072:0731a11": "證淨。僧依聖戒而得建立，是故第四立戒證",
    "T29n1562_072:0731a12": "淨。有說：此四猶如導師、道路商侶及所乘",
    "T29n1562_072:0731a13": "乘，故說此四次第如是。經言：學位成就八支，",
    "T29n1562_072:0731a14": "無學位中具成就十。學位亦成正脫正智，何",
    "T29n1562_072:0731a15": "緣於彼不建立支？正脫正智以何為體？頌",
    "T29n1562_072:0731a16": "曰：",
    "T29n1562_072:0731a17": "學有餘縛故，　　無正脫智支，",
    "T29n1562_072:0731a18": "解脫為無為，　　謂勝解惑滅。",
    "T29n1562_072:0731a19": "有為無學支，　　即二解脫蘊，",
    "T29n1562_072:0731a20": "正智如覺說，　　謂盡無生智。",
    "T29n1562_072:0731a21": "論曰：有學位中尚有餘縛未解脫故，無解脫",
    "T29n1562_072:0731a22": "支。非離少縛可名脫者，非無解脫體可立解",
    "T29n1562_072:0731a23": "脫智，故有學位不立二支。謂立支名依勝助",
    "T29n1562_072:0731a24": "用，在有學位既有餘縛，雖有解脫無勝助用，",
    "T29n1562_072:0731a25": "無勝解脫故彼勝智亦無，故此二支非在有",
    "T29n1562_072:0731a26": "學。無學已脫一切縛故，依內解脫生二智故，",
    "T29n1562_072:0731a27": "有勝助用理可立支，有學不然故唯成八。解",
    "T29n1562_072:0731a28": "脫體有二，謂有為、無為。有為解脫勝解為",
    "T29n1562_072:0731a29": "體，無為解脫惑滅為體。前復有曰說學無",
    "T29n1562_072:0731b01": "學：依十聖身說名為學：依第八聖立無學",
    "T29n1562_072:0731b02": "名。唯有為中無學解脫可得建立為解脫支，",
    "T29n1562_072:0731b03": "惑滅無為無支用故。支攝解脫復有二種，謂",
    "T29n1562_072:0731b04": "時、不時有差別故。有說：慧心有差別故，應知",
    "T29n1562_072:0731b05": "此二即解脫蘊。經主此中意作是說：非唯勝",
    "T29n1562_072:0731b06": "解得此蘊名。若爾，是何？謂真智力能永除遣",
    "T29n1562_072:0731b07": "貪及瞋癡，即心離垢名解脫蘊。以何為證？如",
    "T29n1562_072:0731b08": "契經言：云何解脫清淨最勝？謂心從貪離染",
    "T29n1562_072:0731b09": "解脫，及從瞋癡離染解脫，於解脫蘊未滿為",
    "T29n1562_072:0731b10": "滿，已滿為攝修欲勤等。此何所證？若唯勝解",
    "T29n1562_072:0731b11": "是解脫蘊，經不應言：謂心從貪離染解脫，及",
    "T29n1562_072:0731b12": "從瞋癡離染解脫，於解脫蘊乃至廣說。由此",
    "T29n1562_072:0731b13": "證知，即心離垢名解脫蘊，非唯勝解。此不成",
    "T29n1562_072:0731b14": "證，謂經亦說：云何名心清淨最勝？謂離諸欲",
    "T29n1562_072:0731b15": "惡不善法，乃至安住第四靜慮，於等持蘊未",
    "T29n1562_072:0731b16": "滿為滿，已滿為攝修欲勤等。非心離垢即名",
    "T29n1562_072:0731b17": "等持，差別品中已廣成立。如由欲等眾行功",
    "T29n1562_072:0731b18": "能，令諸等持圓滿而起，等持圓滿名心清淨，",
    "T29n1562_072:0731b19": "等持令心離穢濁故，非心離垢即名等持。如",
    "T29n1562_072:0731b20": "是亦由欲等勢力，令解脫蘊圓滿而生，解脫",
    "T29n1562_072:0731b21": "圓滿說心解脫，解脫令心離穢濁故，非心離",
    "T29n1562_072:0731b22": "垢即名解脫。故我所立，不違契經。又如增上",
    "T29n1562_072:0731b23": "慢相應邪勝解名邪解脫，不可說此即增上",
    "T29n1562_072:0731b24": "慢所染污心；如是離此慢相應正勝解名正",
    "T29n1562_072:0731b25": "解脫，不可說此即是離慢所得淨心。又若此",
    "T29n1562_072:0731b26": "中即心離垢名解脫蘊，無別解脫，經不應前",
    "T29n1562_072:0731b27": "說心清淨最勝，清淨、離垢義無別故。又此經",
    "T29n1562_072:0731b28": "說解脫蘊言，理實亦非唯是勝解，意取勝解",
    "T29n1562_072:0731b29": "及同聚法總說名為解脫蘊故。由此彼說非",
    "T29n1562_072:0731c01": "唯勝解名解脫蘊，於我無違。是故所言二解",
    "T29n1562_072:0731c02": "脫蘊體是勝解，其理極成。如是已說正解脫",
    "T29n1562_072:0731c03": "體。正智體者，謂顯正見。如前覺說即盡無",
    "T29n1562_072:0731c04": "生，前名菩提今名正智。所言無學心解脫者，",
    "T29n1562_072:0731c05": "心於何位正解脫耶？為於未來、現在、過去？頌",
    "T29n1562_072:0731c06": "曰？",
    "T29n1562_072:0731c07": "無學心生時，　　正從障解脫。",
    "T29n1562_072:0731c08": "論曰：如本論說，初無學心未來生時從障解",
    "T29n1562_072:0731c09": "脫。且應思擇本論此文，說未來言應成煩重，",
    "T29n1562_072:0731c10": "說生時言義已顯故。此責不然，隨問答故。謂",
    "T29n1562_072:0731c11": "先問者問無學心於何世中正得解脫，是故",
    "T29n1562_072:0731c12": "今答言在未來。恐彼謂通未來一切，復為簡",
    "T29n1562_072:0731c13": "別言是生時。或但應言生時解脫，然或有",
    "T29n1562_072:0731c14": "謂生時是現在，為遮彼故言未來生時，現是",
    "T29n1562_072:0731c15": "已生非生時故。或就相續立解脫名，則一切",
    "T29n1562_072:0731c16": "未來皆名正解脫。若就行世立解脫名，則唯",
    "T29n1562_072:0731c17": "生時名正解脫。為別顯二義，說未來生時。諸",
    "T29n1562_072:0731c18": "煩重言必顯別義，理應推究無容非撥。依如",
    "T29n1562_072:0731c19": "是義，故有頌曰：",
    "T29n1562_072:0731c20": "「文於義已足，　　而復說餘言，",
    "T29n1562_072:0731c21": "非無義有文，　　應思求別義。」",
    "T29n1562_072:0731c22": "雖於此位諸所有蘊皆得解脫而但說心，然",
    "T29n1562_072:0731c23": "不可言有缺減失，以心所等隨從心故，染淨",
    "T29n1562_072:0731c24": "法中心為主故，雖無有我而可於心假說縛",
    "T29n1562_072:0731c25": "者脫者等故。若已說勝，義已說餘。或於此中",
    "T29n1562_072:0731c26": "如舉喻法，舉心一法令類思餘。雖諸學心亦",
    "T29n1562_072:0731c27": "於生位從障解脫，而論但說初無學心生時",
    "T29n1562_072:0731c28": "脫者，據無餘斷證解脫故。又此唯說純解脫",
    "T29n1562_072:0731c29": "故。此中有心是自性解脫非相續解脫，應作",
    "T29n1562_072:0732a01": "四句，有學無漏、無學世俗、無學無漏、餘世俗",
    "T29n1562_072:0732a02": "心，如次應知四句差別。此中雖舉正生剎那，",
    "T29n1562_072:0732a03": "而實未來皆得解脫，與正生者生障同故。依",
    "T29n1562_072:0732a04": "此勢力所修未來世俗善根亦得解脫，依淨",
    "T29n1562_072:0732a05": "相續彼得生故。為重顯示初無學心，未來生",
    "T29n1562_072:0732a06": "時從障解脫，是故本論復作是言。謂無間道",
    "T29n1562_072:0732a07": "現趣已滅，及解脫道現趣已生，爾時無學心",
    "T29n1562_072:0732a08": "名從障解脫。無間道者，謂金剛定并定眷屬，",
    "T29n1562_072:0732a09": "臨過去位立以現名，次後施設過去名故，趣",
    "T29n1562_072:0732a10": "已滅者顯在正滅，隣次必入已滅位故。解脫",
    "T29n1562_072:0732a11": "道者，謂初盡智并智眷屬，臨現在位立以現",
    "T29n1562_072:0732a12": "名，次後施設現在名故，趣已生者顯在正生，",
    "T29n1562_072:0732a13": "隣次必入已生位故。言爾時者，謂正滅生時，",
    "T29n1562_072:0732a14": "無學心者初盡智俱起。從障解脫者非唯煩",
    "T29n1562_072:0732a15": "惱障，色無色界感生果業亦是爾時所脫障",
    "T29n1562_072:0732a16": "故。此業亦障阿羅漢得，由此古昔諸大論師",
    "T29n1562_072:0732a17": "咸作是言：業於得忍不還應果極為障礙。作",
    "T29n1562_072:0732a18": "如是釋本論所言，則已釋經心解脫義。道於",
    "T29n1562_072:0732a19": "何位令生障斷？頌曰：",
    "T29n1562_072:0732a20": "道唯正滅位，　　能令彼障斷。",
    "T29n1562_072:0732a21": "論曰：唯言為顯正滅非餘，如生未生道俱解",
    "T29n1562_072:0732a22": "脫，非滅已滅俱令障斷。寧知正滅位能斷障",
    "T29n1562_072:0732a23": "非餘？以說道正生正從障脫故。道未生位未",
    "T29n1562_072:0732a24": "得解脫，道已生位已得解脫，俱不可立正解",
    "T29n1562_072:0732a25": "脫名。若道正滅時不能斷障，如何道生位得",
    "T29n1562_072:0732a26": "正脫名？故正滅時道能斷障，於前後位斷用",
    "T29n1562_072:0732a27": "定無。如何未生亦名解脫？與正生者生障同",
    "T29n1562_072:0732a28": "故。如世現見開水路時，近水遠水皆言離障。",
    "T29n1562_072:0732a29": "如是既見能斷惑道身中已生，亦應可說近",
    "T29n1562_072:0732b01": "心遠心皆得解脫。或如正起初無學心有得",
    "T29n1562_072:0732b02": "正生名正解脫，如是彼類未來所修無漏心",
    "T29n1562_072:0732b03": "等有得起故。定不生法尚得名為正得解脫，",
    "T29n1562_072:0732b04": "況當生者。此中所說正解脫言，顯已解脫心",
    "T29n1562_072:0732b05": "今正得解脫。如是所說豈不相違？已解脫言",
    "T29n1562_072:0732b06": "據自性解脫，今解脫言據從障解脫，所望各",
    "T29n1562_072:0732b07": "異何義相違？或已解脫言據本有解脫，據在",
    "T29n1562_072:0732b08": "身行世說今解脫言，由此所言無相違失。諸",
    "T29n1562_072:0732b09": "行世者皆解脫耶？不爾，要勤破生障者。有餘",
    "T29n1562_072:0732b10": "師說：正解脫時亦得名為心已解脫，性是已",
    "T29n1562_072:0732b11": "捨煩惱障故。理必應然，以解脫道依無煩惱",
    "T29n1562_072:0732b12": "相續轉故，已出障故名已解脫，今行世故名",
    "T29n1562_072:0732b13": "今解脫，由此所說互不相違。經說：心從貪今",
    "T29n1562_072:0732b14": "得解脫。此所言解脫其義云何？為是令心",
    "T29n1562_072:0732b15": "與貪相離、為令貪性不復緣心？心名有貪，為",
    "T29n1562_072:0732b16": "相應故、為所緣故、為得隨故？若相應故，應",
    "T29n1562_072:0732b17": "唯染心名得解脫，便違自宗說離貪心得解",
    "T29n1562_072:0732b18": "脫故。又若此法與彼相應，必定無容令此離",
    "T29n1562_072:0732b19": "彼，心應畢竟不解脫貪。若所緣故，應染污心",
    "T29n1562_072:0732b20": "亦得解脫，理不應說貪相應心名為解脫。又",
    "T29n1562_072:0732b21": "彼貪性若緣此心，無暫不緣及餘緣義，如何",
    "T29n1562_072:0732b22": "可說心脫彼貪？若得隨故，應有學心亦名有",
    "T29n1562_072:0732b23": "貪，依止貪得所隨相續而現起故。正理論者",
    "T29n1562_072:0732b24": "作如是言：唯離貪心今得解脫。何等名曰有",
    "T29n1562_072:0732b25": "貪、離貪二種心相？謂心若與貪相應者名有",
    "T29n1562_072:0732b26": "貪心，若不相應亦不為貪同類因者名離貪",
    "T29n1562_072:0732b27": "心。乃至有癡離癡亦爾。既說離貪心得解脫，",
    "T29n1562_072:0732b28": "即立解脫唯不染心。然不染心總有四種，謂",
    "T29n1562_072:0732b29": "有漏中分善、無記，及無漏中分學、無學。言離",
    "T29n1562_072:0732c01": "貪心今解脫者，今解脫有二，謂行世相續",
    "T29n1562_072:0732c02": "諸有漏心，一切皆有相續解脫，加行得者亦",
    "T29n1562_072:0732c03": "許兼有行世解脫。諸無漏心一切皆有行世",
    "T29n1562_072:0732c04": "解脫，無學攝者亦許兼有相續解脫。諸有說",
    "T29n1562_072:0732c05": "言：若心悟入清淨安住得解脫者，應知此辯",
    "T29n1562_072:0732c06": "行世解脫。諸有說心正善解脫者，應知此辯",
    "T29n1562_072:0732c07": "相續解脫。諸有說言阿羅漢果成就正智及",
    "T29n1562_072:0732c08": "正解脫，如是名為正解脫滿，應知此辯自性",
    "T29n1562_072:0732c09": "解脫，由阿羅漢二解脫滿，故說名心正善解",
    "T29n1562_072:0732c10": "脫。謂諸聖道皆名正性解脫，依彼名正解脫。",
    "T29n1562_072:0732c11": "諸阿羅漢證無缺減，故說彼心正善解脫。如",
    "T29n1562_072:0732c12": "是所辯二解脫中，諸染污心皆無容有，故彼",
    "T29n1562_072:0732c13": "不可名得解脫。外離染者可具說二，謂正解",
    "T29n1562_072:0732c14": "脫及邪解脫，然不可說心正解脫，由彼身中",
    "T29n1562_072:0732c15": "闕聖道故。亦不可言心不解脫，於當地染具",
    "T29n1562_072:0732c16": "足離故。又雖許彼有正解脫，不許名心正解",
    "T29n1562_072:0732c17": "脫者，非如聖者如理轉故。謂若諸聖於五部",
    "T29n1562_072:0732c18": "結能正分析漸次而斷，是故說名心正解脫；",
    "T29n1562_072:0732c19": "外離染者於五部結不正分析，總以世道俱",
    "T29n1562_072:0732c20": "時而斷，故雖斷結而不應名心正解脫。然許",
    "T29n1562_072:0732c21": "名為正解脫者，以實能斷諸邪縛故。如世尊",
    "T29n1562_072:0732c22": "言：貪等煩惱雜染心故令不解脫。由此證",
    "T29n1562_072:0732c23": "知貪等斷故，不染污心名得解脫。如濁水滅",
    "T29n1562_072:0732c24": "後水生時，離濁澄清名為淨水。如是與染俱",
    "T29n1562_072:0732c25": "行心滅，依淨相續諸心轉時，離縛而生名為",
    "T29n1562_072:0732c26": "解脫。未離染者不染污心，依有染身似變異",
    "T29n1562_072:0732c27": "轉，如雜血乳不名解脫。諸有學心雖是無漏，",
    "T29n1562_072:0732c28": "而由相續不清淨故，非如無學心，名相續解",
    "T29n1562_072:0732c29": "脫。如依病眼有昧識生，眼無病時發明淨識，",
    "T29n1562_072:0733a01": "而無眼識自性轉過。如是煩惱所損相續，依",
    "T29n1562_072:0733a02": "之雖有善淨識生，由煩惱力不明利轉，離煩",
    "T29n1562_072:0733a03": "惱時識便明利。由彼相續順煩惱生，故能依",
    "T29n1562_072:0733a04": "心不名解脫；若彼相續違煩惱生，此能依心",
    "T29n1562_072:0733a05": "方名解脫。故離染者身相續中，不染污心所",
    "T29n1562_072:0733a06": "依相續，昔被貪等之所損害，今離貪等故亦",
    "T29n1562_072:0733a07": "名今解脫。若與貪等相應之心，必不可令解",
    "T29n1562_072:0733a08": "脫貪等，故依正理諸論師言：唯離貪心今得",
    "T29n1562_072:0733a09": "解脫。分別論者作如是言：唯有貪心今得解",
    "T29n1562_072:0733a10": "脫。如有垢器後除其垢如頗胝迦，由所依處",
    "T29n1562_072:0733a11": "顯色差別有異色生。如是淨心，貪等所染名",
    "T29n1562_072:0733a12": "有貪等，後還解脫。聖教亦說心本性淨，有時",
    "T29n1562_072:0733a13": "客塵煩惱所染。此不應理，剎那滅法如器垢",
    "T29n1562_072:0733a14": "除，不應理故。謂垢與器俱剎那滅，不可轉有",
    "T29n1562_072:0733a15": "垢即成無垢器，但緣合故有垢器滅、無垢器",
    "T29n1562_072:0733a16": "生，名器除垢。又器與垢非互為因，容可計為",
    "T29n1562_072:0733a17": "垢除器在；貪心相望必互為因，如何從貪心",
    "T29n1562_072:0733a18": "可解脫？又道與惑有俱行過，謂彼不許實有",
    "T29n1562_072:0733a19": "去來，不可言心住彼解脫。若於現在有有貪",
    "T29n1562_072:0733a20": "心，道復現行令心解脫，豈不道惑俱時現行",
    "T29n1562_072:0733a21": "過失必隨不可得離。若謂道起斷貪隨眠，說",
    "T29n1562_072:0733a22": "與彼俱亦無有過。執隨眠體非心相應，說何",
    "T29n1562_072:0733a23": "有貪心今時得解脫？又隨眠體彼執非貪，以",
    "T29n1562_072:0733a24": "彼自言貪是纏故。為說何等名有貪心，而言",
    "T29n1562_072:0733a25": "今時從貪解脫？故彼所說朋助惡宗。又彼",
    "T29n1562_072:0733a26": "不審思，引頗胝迦喻，理實彼體無異色生，隔",
    "T29n1562_072:0733a27": "頗胝迦見顯色故。謂如彼體不攬他形，如是",
    "T29n1562_072:0733a28": "亦無攬他顯理，而共於彼見異顯色，隔彼見",
    "T29n1562_072:0733a29": "他所依顯故。設許彼體有異顯生，亦不應言",
    "T29n1562_072:0733b01": "頗胝迦寶本體恒在有異色生，前餘色俱頗",
    "T29n1562_072:0733b02": "胝迦滅，後與餘色俱新生故。由此彼喻輕爾",
    "T29n1562_072:0733b03": "而立，所引至教與理相違，故應此文定非真",
    "T29n1562_072:0733b04": "說。且應徵詰諸有染心，云何名為本性清淨？",
    "T29n1562_072:0733b05": "彼言心性本是不染。若爾，與染心所相應，爾",
    "T29n1562_072:0733b06": "時此心轉成染者，是則煩惱應轉成淨，由與",
    "T29n1562_072:0733b07": "清淨心體相應，此彼別因不可得故。又心性",
    "T29n1562_072:0733b08": "淨，理無被染，先後與俱皆不成故。謂若先有",
    "T29n1562_072:0733b09": "自性淨心，後煩惱生方被染者，應淨心體非",
    "T29n1562_072:0733b10": "剎那滅。若先有惑後淨心生，被先已生惑所",
    "T29n1562_072:0733b11": "染者，應此惑體非剎那滅。若心與惑俱時而",
    "T29n1562_072:0733b12": "生，則不應言心本性淨，有時客塵煩惱所染，",
    "T29n1562_072:0733b13": "許心與煩惱是一時生一果、一等流一異熟",
    "T29n1562_072:0733b14": "法，而說心本淨煩惱為客塵，是戾正言，非應",
    "T29n1562_072:0733b15": "理論。又於三世推徵煩惱，畢竟無力能染",
    "T29n1562_072:0733b16": "淨心，過去未來無作用故，現在俱墮一剎那",
    "T29n1562_072:0733b17": "故。又若說心以淨為性，後與煩惱相應位中",
    "T29n1562_072:0733b18": "轉成染者應失自性，既失自性應不名心，故",
    "T29n1562_072:0733b19": "不應說心本性淨，有時客塵煩惱所染。若抱",
    "T29n1562_072:0733b20": "愚信不敢非撥言此非經，應知此經違正理",
    "T29n1562_072:0733b21": "故非了義說。若爾，此經依何密意？依本客性",
    "T29n1562_072:0733b22": "密作是說，謂本性心必是清淨，若客性心容",
    "T29n1562_072:0733b23": "有染污。本性心者謂無記心，非慼非欣任",
    "T29n1562_072:0733b24": "運轉位，諸有情類多住此心，一切位中皆容",
    "T29n1562_072:0733b25": "有故，此心必淨非染污故。客性心者謂所餘",
    "T29n1562_072:0733b26": "心，非諸有情多分安住，亦有諸位非皆容",
    "T29n1562_072:0733b27": "有，斷善根者必無善心、無學位中必無染故。",
    "T29n1562_072:0733b28": "此心有染非唯淨故，如言：河水本性澄清，有",
    "T29n1562_072:0733b29": "時客塵坌少令濁。如是但約心相續中住本",
    "T29n1562_072:0733c01": "性時說名為淨，住客性位容暫有染。此釋與",
    "T29n1562_072:0733c02": "教正理無違。寧雜染心本性是淨，至除染位",
    "T29n1562_072:0733c03": "名得解脫。豈不心起貪得所隨皆名有貪心，",
    "T29n1562_072:0733c04": "非但貪俱者？此不應理，非心隨得可名有貪，",
    "T29n1562_072:0733c05": "補特伽羅可說隨得名有貪故。謂諸得起得",
    "T29n1562_072:0733c06": "所得法，不令屬餘法但令屬有情，故諸有情",
    "T29n1562_072:0733c07": "由得勢力名為有戒。有貪者等心心所等法",
    "T29n1562_072:0733c08": "則不然，要與彼俱方名有彼。若異此者，諸有",
    "T29n1562_072:0733c09": "貪心亦應得名有瞋癡等，有瞋等者應名有",
    "T29n1562_072:0733c10": "貪。又尋得俱諸心心所，應皆可說名為有尋，",
    "T29n1562_072:0733c11": "則應畢竟無無尋唯伺定。又先已說。先說者",
    "T29n1562_072:0733c12": "何？謂應有學心亦名有貪故。許亦何過？若是",
    "T29n1562_072:0733c13": "有貪，應是所斷非真對治，不應聖者為永斷",
    "T29n1562_072:0733c14": "貪，修有貪心為真對治。又如佛說有尋伺言，",
    "T29n1562_072:0733c15": "依尋伺相應，非彼得俱起。如是佛說有貪心",
    "T29n1562_072:0733c16": "言，唯依貪相應，非貪得俱起。若爾，有漏及有",
    "T29n1562_072:0733c17": "隨眠，應唯漏相應。隨眠相應法此不必爾，以",
    "T29n1562_072:0733c18": "諸色等亦名有漏有隨眠故。由二有言義通",
    "T29n1562_072:0733c19": "多釋，謂隨增漏與漏法同，俱得名為有漏法",
    "T29n1562_072:0733c20": "故，若於是處隨眠隨增及隨眠相應名有隨",
    "T29n1562_072:0733c21": "眠故。又諸有為法隨因緣生滅，不隨因緣本",
    "T29n1562_072:0733c22": "性轉變，若此法性隨因緣生，即此法性隨因",
    "T29n1562_072:0733c23": "緣滅。非貪勢力令不染心轉成染污，但有自",
    "T29n1562_072:0733c24": "性染污心起與貪相應，由貪相應得有貪號。",
    "T29n1562_072:0733c25": "心性是染本不由貪，故不染心本性清淨。諸",
    "T29n1562_072:0733c26": "染污心本性染污，此義決定不可傾動，如契",
    "T29n1562_072:0733c27": "經中說有三界，謂斷、離、滅，於前所說二解脫",
    "T29n1562_072:0733c28": "中此何為體？如是三界差別云何？頌曰：",
    "T29n1562_072:0733c29": "無為說三界，　　離界唯離貪，",
    "T29n1562_072:0734a01": "斷界斷餘結，　　滅界滅彼事。",
    "T29n1562_072:0734a02": "論曰：斷等三界即分前說無為解脫以為自",
    "T29n1562_072:0734a03": "體，然三界體約假有異，若就實事則無差別。",
    "T29n1562_072:0734a04": "云何名為約假有異？謂離貪結名為離界，斷",
    "T29n1562_072:0734a05": "餘八結名為斷界，滅餘一切貪等諸結所繫",
    "T29n1562_072:0734a06": "事體名為滅界。何緣三界如是差別？謂有漏",
    "T29n1562_072:0734a07": "法總略有三，一者能繫而非能染、二者能繫",
    "T29n1562_072:0734a08": "亦是能染、三者非二順繫染法。斷此三法所",
    "T29n1562_072:0734a09": "證無為，如次名為斷等三界。有餘師說：唯斷",
    "T29n1562_072:0734a10": "能繫別有無為，斷餘不爾。彼說能繫有緣八",
    "T29n1562_072:0734a11": "結、有緣愛結、有緣餘事，斷此三種所證無為，",
    "T29n1562_072:0734a12": "如次名為斷等三界。有餘師說：唯斷能染別",
    "T29n1562_072:0734a13": "有無為，斷餘不爾。彼師說愛，有緣八結、有緣",
    "T29n1562_072:0734a14": "愛結、有緣餘事，斷此三種所證無為，如次名",
    "T29n1562_072:0734a15": "為斷等三界。隨所繫事別得擇滅，故三說中",
    "T29n1562_072:0734a16": "初說為善。此中上座作如是言：但隨己情作",
    "T29n1562_072:0734a17": "此分別建立聖諦，涅槃等中唯以愛為門說",
    "T29n1562_072:0734a18": "斷眾惑故。如契經言：云何集聖諦？謂愛後有",
    "T29n1562_072:0734a19": "愛，乃至廣說，云何滅聖諦？謂諸愛斷離滅。云",
    "T29n1562_072:0734a20": "何名涅槃？謂諸愛斷離滅。若於色等已斷欲",
    "T29n1562_072:0734a21": "貪，我說彼名已斷色等。一切行斷名為斷界，",
    "T29n1562_072:0734a22": "一切行離名為離界，一切行滅名為滅界。佛",
    "T29n1562_072:0734a23": "所說經皆是了義，無別意趣，不應異釋。此說",
    "T29n1562_072:0734a24": "不然，先已說故。謂我先說，若就實事，如是三",
    "T29n1562_072:0734a25": "界體無差別，然一一體假說為三。由此無為",
    "T29n1562_072:0734a26": "是無相法，假立名相必待有為，謂此無為一",
    "T29n1562_072:0734a27": "一自體斷八結得故名斷界，離愛結得故名",
    "T29n1562_072:0734a28": "離界，滅彼蘊得故名滅界，隨所待異假立三",
    "T29n1562_072:0734a29": "名，理實無為體無三別，於一一體具三義故。",
    "T29n1562_072:0734b01": "雖於離愛所得義中，世尊亦言是斷是滅，然",
    "T29n1562_072:0734b02": "依近治唯說離聲。雖滅諸蘊所得義中，契經",
    "T29n1562_072:0734b03": "亦說是斷是離，而諸經中多言蘊滅，故於此",
    "T29n1562_072:0734b04": "義唯說滅聲。雖斷餘結所得義中，契經亦言",
    "T29n1562_072:0734b05": "是離是滅，然離滅名別目前二，故於此義唯",
    "T29n1562_072:0734b06": "說斷聲。或此無為隨所繫事有多種故體實",
    "T29n1562_072:0734b07": "有多，三界由斯體實各別，然依合立一涅槃",
    "T29n1562_072:0734b08": "性，故說三界展轉相即。是故經說：一切行斷",
    "T29n1562_072:0734b09": "名為斷界，乃至廣說。理實此經定非了義，非",
    "T29n1562_072:0734b10": "一切行皆是應斷，亦非皆是所應離事，然此",
    "T29n1562_072:0734b11": "經說皆斷離言，故知此經待別意說。若謂餘",
    "T29n1562_072:0734b12": "處已簡別言，諸有漏法一切應斷，此雖總說",
    "T29n1562_072:0734b13": "一切行言，准彼即知此唯有漏，故無此經非",
    "T29n1562_072:0734b14": "了義失。此不成救，《筏喻經》中說無漏道亦可",
    "T29n1562_072:0734b15": "斷故。如言：我說筏喻法門，法尚應斷，何況非",
    "T29n1562_072:0734b16": "法。不可由此便作是言，無漏行斷亦名斷界，",
    "T29n1562_072:0734b17": "勿說斷界即二界體，聖道亦應是所離事，以",
    "T29n1562_072:0734b18": "所離事唯貪所緣。故彼所言，經皆了義無別",
    "T29n1562_072:0734b19": "意趣，理定不然，現見此經別意說故。彼復於",
    "T29n1562_072:0734b20": "此異門說言：若從諸行貪愛永斷，諸行爾時",
    "T29n1562_072:0734b21": "皆名斷故，名為斷界。如契經說：若於色等",
    "T29n1562_072:0734b22": "已斷欲貪，我說彼名已斷色等。若於諸行",
    "T29n1562_072:0734b23": "煩惱不生，諸行爾時從貪得離故名離界，即",
    "T29n1562_072:0734b24": "一切行不復轉時名為滅界。如是上座於斷",
    "T29n1562_072:0734b25": "等三建立差別極為雜亂，如貪斷故色等",
    "T29n1562_072:0734b26": "名斷，如是亦應由貪離故色等名離，由貪滅",
    "T29n1562_072:0734b27": "故色等名滅，是則唯依貪愛永斷說斷離滅。",
    "T29n1562_072:0734b28": "如說：於色無餘斷愛、離愛、滅愛，乃至廣說。故",
    "T29n1562_072:0734b29": "從諸行貪愛斷時，即應具成斷離滅界，無勞",
    "T29n1562_072:0734c01": "復計餘法離滅。又於諸行煩惱不生，諸行離",
    "T29n1562_072:0734c02": "貪既名離界，愛餘煩惱所以不生，由諸行",
    "T29n1562_072:0734c03": "中煩惱已斷，何緣不許亦名斷界？此不生法",
    "T29n1562_072:0734c04": "有離界名、無滅界名，斯有何理？諸不生法最",
    "T29n1562_072:0734c05": "應名滅，以契經言：由無明滅諸行滅故。又涅",
    "T29n1562_072:0734c06": "槃時諸行不轉既名滅界，未涅槃時諸煩惱",
    "T29n1562_072:0734c07": "滅寧非滅界？要由離愛餘煩惱斷行方不轉",
    "T29n1562_072:0734c08": "名般涅槃，應滅界中有斷離界，如是三界應",
    "T29n1562_072:0734c09": "無差別。若謂此三雖復雜亂由少因故，無為",
    "T29n1562_072:0734c10": "界中約分位殊立三界別，何緣不許對法諸",
    "T29n1562_072:0734c11": "師如前所明三界差別？若假若實俱無亂故。",
    "T29n1562_072:0734c12": "是故上座率自妄情謗斥我宗、言隨己見，如",
    "T29n1562_072:0734c13": "是自愛憎背他言，談正理時不應收採。准此",
    "T29n1562_072:0734c14": "已釋諸契經中斷離滅想三相差別。或初業",
    "T29n1562_072:0734c15": "地我當斷想名為斷想，若離染地我正斷想",
    "T29n1562_072:0734c16": "名為離想，若已辦地我已斷想名為滅想。或",
    "T29n1562_072:0734c17": "於已受蘊重擔中，見不捨過起欲捨想名為",
    "T29n1562_072:0734c18": "斷想，以捨與斷名差別故。若於餘蘊不復生",
    "T29n1562_072:0734c19": "中見勝功德起欲求想名為滅想，不生與滅",
    "T29n1562_072:0734c20": "名差別故。既得離染清淨相續，於諸蘊法無",
    "T29n1562_072:0734c21": "所顧戀，於般涅槃見靜妙想名為離想，無戀",
    "T29n1562_072:0734c22": "與離名差別故。若事能厭，必能離耶？不爾。云",
    "T29n1562_072:0734c23": "何？頌曰：",
    "T29n1562_072:0734c24": "厭緣苦集慧，　　離緣四能斷，",
    "T29n1562_072:0734c25": "相對互廣陜，　　故應成四句。",
    "T29n1562_072:0734c26": "論曰：唯緣苦集所起忍智說名為厭，餘則不",
    "T29n1562_072:0734c27": "然。四諦境中所起忍智能斷惑者皆得離名，",
    "T29n1562_072:0734c28": "廣陜有殊故成四句。有厭非離，謂緣苦集不",
    "T29n1562_072:0734c29": "令惑斷所有忍智，緣厭境故，非離染故。應知",
    "T29n1562_072:0735a01": "此中先離欲染、後見諦者，苦集法忍及見道",
    "T29n1562_072:0735a02": "中苦智集智，但名為厭，緣厭境故；忍不名離，",
    "T29n1562_072:0735a03": "惑先斷故；智不名離，非斷治故。并修道中加",
    "T29n1562_072:0735a04": "行解脫勝進道攝苦智集智，但名為厭，緣厭",
    "T29n1562_072:0735a05": "境故；不名為離，非斷治故。有離非厭，謂緣滅",
    "T29n1562_072:0735a06": "道能令惑斷所有忍智能離染故，緣欣境故。",
    "T29n1562_072:0735a07": "應知此中未離欲染入見諦者滅道法忍，及",
    "T29n1562_072:0735a08": "諸所有滅道類忍，并修道中無間道攝滅智",
    "T29n1562_072:0735a09": "道智，但名為離，是斷治故；不名為厭，緣欣境",
    "T29n1562_072:0735a10": "故。有厭亦離，謂緣苦集能令惑斷所有忍智。",
    "T29n1562_072:0735a11": "應知此中未離欲染入見諦者苦集法忍，及",
    "T29n1562_072:0735a12": "諸所有苦集類忍，并修道中無間道攝苦智",
    "T29n1562_072:0735a13": "集智。有非厭離，謂緣滅道不令惑斷所有忍",
    "T29n1562_072:0735a14": "智。應知此中先離欲染後見諦者滅道法忍，",
    "T29n1562_072:0735a15": "及見道中滅智道智，并修道中加行解脫勝",
    "T29n1562_072:0735a16": "進道攝滅智道智。",
    "T29n1562_072:0735a17": "說一切有部順正理論卷第七十二"
}