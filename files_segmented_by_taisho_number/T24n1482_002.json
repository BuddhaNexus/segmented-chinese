{
    "T24n1482_002:0965b23": "佛阿毘曇經出家相品第二卷下",
    "T24n1482_002:0965b25": "陳天竺三藏真諦譯",
    "T24n1482_002:0965b26": "佛世尊，天、龍、夜叉、阿修羅、迦樓羅、乾闥婆恭",
    "T24n1482_002:0965b27": "敬尊重供養世尊，已得善利、已得心願滿足，",
    "T24n1482_002:0965b28": "離一切不善法、具足一切善法，無愛無取離",
    "T24n1482_002:0965b29": "吾我想，於一切種智慧，已得自在、已斷諸趣、",
    "T24n1482_002:0965c01": "已斷別離、無諸煩惱，已解脫能解脫，轉諸輪",
    "T24n1482_002:0965c02": "迴生死輪種，諸後善增長、前善現前善根，令",
    "T24n1482_002:0965c03": "得解脫舒所教化。佛現於世，莊嚴善利眾生，",
    "T24n1482_002:0965c04": "世尊為眼為慧、為義為法，是大法聚。於三種",
    "T24n1482_002:0965c05": "眾生，佛為軍師，將導教化令人將導；為師、令",
    "T24n1482_002:0965c06": "人為師；為大商主，能知道逕能說善道；是大",
    "T24n1482_002:0965c07": "醫王，無上轉輪人中最勝人雄，受最後身。沙",
    "T24n1482_002:0965c08": "門大沙門，得至沙門無垢無穢明淨遍見，能",
    "T24n1482_002:0965c09": "與明與眼除闇，作明作光度生死海，未安令",
    "T24n1482_002:0965c10": "安，具足無等懃具足無等智，大勇猛、大斂攝、",
    "T24n1482_002:0965c11": "大威德、大雄大神、大力大將導，世尊為初、世",
    "T24n1482_002:0965c12": "尊為最上。世尊吹法螺、擊法鼓、竪法幢、掛法",
    "T24n1482_002:0965c13": "幡、然法燈，遮惡趣、示善趣，除世間惡、除世間",
    "T24n1482_002:0965c14": "險，蔽惡道、開天道、示解脫道。以神通力除、以",
    "T24n1482_002:0965c15": "慧力滅一切眾生心惑，雨法雨、顯四無畏，如",
    "T24n1482_002:0965c16": "日初出光明照世，挫諸異道，安置眾生天道",
    "T24n1482_002:0965c17": "及解脫果。己度度他、己解脫解脫他、己安",
    "T24n1482_002:0965c18": "安他、己涅槃涅槃他。",
    "T24n1482_002:0965c19": "佛世尊住舍衛國祇樹給孤獨園。於是時有",
    "T24n1482_002:0965c20": "諸比丘，善來度人出家。所出家人，披著衣服",
    "T24n1482_002:0965c21": "不齊整。佛言：「比丘不得善來度人出家。若度",
    "T24n1482_002:0965c22": "出家者得娑底娑羅。」十緣起二十先因緣已",
    "T24n1482_002:0965c23": "廣說。",
    "T24n1482_002:0965c24": "佛世尊恭敬供養，乃至次第滅諸惡法。世尊",
    "T24n1482_002:0965c25": "住舍衛國祇樹給孤獨園。爾時比丘以三歸",
    "T24n1482_002:0965c26": "授人為具足戒。所受戒人，威儀衣服皆不齊",
    "T24n1482_002:0965c27": "整。時有少欲比丘訶怪是事：「云何是等比丘，",
    "T24n1482_002:0965c28": "以三歸為具足戒，威儀衣服皆不齊整？」比丘",
    "T24n1482_002:0965c29": "即以此事白佛。佛言：「比丘不得以三歸授為",
    "T24n1482_002:0966a01": "具足戒。若授為具足戒者，得娑底娑羅。」",
    "T24n1482_002:0966a02": "佛世尊恭敬供養。乃至次第滅諸惡法。世尊",
    "T24n1482_002:0966a03": "在舍衛國祇樹給孤獨園。爾時比丘為白衣",
    "T24n1482_002:0966a04": "形服授具足戒。時有少欲比丘訶怪是事：「云",
    "T24n1482_002:0966a05": "何是等比丘，為白衣形服受具足戒？」比丘即",
    "T24n1482_002:0966a06": "以此事白佛。佛言：「比丘不得以白衣形服受",
    "T24n1482_002:0966a07": "具足戒。若為白衣形服受具足戒者，得娑底",
    "T24n1482_002:0966a08": "娑羅。」",
    "T24n1482_002:0966a09": "佛世尊恭敬供養，乃至次第滅諸惡法。世尊",
    "T24n1482_002:0966a10": "在舍衛國祇樹給孤獨園。爾時比丘為著瓔",
    "T24n1482_002:0966a11": "珞人受具足戒。時有少欲比丘訶怪是事：「云",
    "T24n1482_002:0966a12": "何是等比丘為著瓔珞人受具足戒？」比丘即",
    "T24n1482_002:0966a13": "以此事白佛。佛言：「比丘不得為著瓔珞人受",
    "T24n1482_002:0966a14": "具足戒。若為著瓔珞人受具足戒者，得娑底",
    "T24n1482_002:0966a15": "娑羅。」",
    "T24n1482_002:0966a16": "佛世尊恭敬供養，乃至次第滅諸惡法。世尊",
    "T24n1482_002:0966a17": "在舍衛國祇樹給孤獨園。爾時比丘為無男",
    "T24n1482_002:0966a18": "根人如女人為受具足戒。時有少欲比丘訶",
    "T24n1482_002:0966a19": "怪是事：「云何是等比丘為無男根人受具足",
    "T24n1482_002:0966a20": "戒？」比丘即以此事白佛。佛言：「比丘不得為無",
    "T24n1482_002:0966a21": "男根人受具足戒。若為無男根人受具足戒",
    "T24n1482_002:0966a22": "者，得娑底娑羅。」",
    "T24n1482_002:0966a23": "佛世尊恭敬供養，乃至次第滅諸惡法。世尊",
    "T24n1482_002:0966a24": "在舍衛國祇樹給孤獨園。爾時比丘為密人",
    "T24n1482_002:0966a25": "出家受具足戒，密人是男子音聲如女人為。",
    "T24n1482_002:0966a26": "時有少欲比丘訶怪是事：「云何是等比丘",
    "T24n1482_002:0966a27": "度密人出家受具足戒？」比丘即以此事白佛。",
    "T24n1482_002:0966a28": "佛言：「不得度密人出家受具足戒。若度密人",
    "T24n1482_002:0966a29": "出家受具足戒者，得娑底娑羅。」",
    "T24n1482_002:0966b01": "佛世尊恭敬供養，乃至次第滅諸惡法。世尊",
    "T24n1482_002:0966b02": "在舍衛國祇樹給孤獨園。爾時比丘度密人",
    "T24n1482_002:0966b03": "出家受具足戒，此密人者是男子根無用。時",
    "T24n1482_002:0966b04": "有少欲比丘訶怪是事：「云何是等比丘度密",
    "T24n1482_002:0966b05": "人出家受具足戒？」比丘即以此事白佛。佛言：",
    "T24n1482_002:0966b06": "「不得度密人出家受具足戒。若度密人出家",
    "T24n1482_002:0966b07": "受具足戒者，得娑底娑羅。」",
    "T24n1482_002:0966b08": "佛世尊恭敬供養，乃至次第滅諸惡法。世尊",
    "T24n1482_002:0966b09": "在舍衛國祇樹給孤獨園。爾時比丘度不經",
    "T24n1482_002:0966b10": "共住人出家受具足戒。時有少欲比丘訶怪",
    "T24n1482_002:0966b11": "是事：「云何是等比丘度不經共住人出家受",
    "T24n1482_002:0966b12": "具足戒？」比丘即以此事白佛。佛言：「不得度不",
    "T24n1482_002:0966b13": "經共住人出家受具足戒。若度不經共住人",
    "T24n1482_002:0966b14": "出家受具足戒者，得娑底娑羅。」",
    "T24n1482_002:0966b15": "佛世尊恭敬供養，乃至次第滅諸惡法。世尊",
    "T24n1482_002:0966b16": "在舍衛國祇樹給孤獨園。爾時比丘度閹人",
    "T24n1482_002:0966b17": "出家受具足戒。時有少欲比丘訶怪是事：「云",
    "T24n1482_002:0966b18": "何是等比丘度閹人出家受具足戒？」比丘以",
    "T24n1482_002:0966b19": "此事白佛。佛言：「比丘不得度閹人出家受具",
    "T24n1482_002:0966b20": "足戒。若度閹人出家受具足戒者，得娑底娑",
    "T24n1482_002:0966b21": "羅。」",
    "T24n1482_002:0966b22": "佛世尊恭敬供養，乃至次第滅諸惡法。世尊",
    "T24n1482_002:0966b23": "在舍衛國祇樹給孤獨園。爾時比丘度不能",
    "T24n1482_002:0966b24": "男子出家受具足戒。不能男者其有六種：一",
    "T24n1482_002:0966b25": "生、二斷、三捼、四不觸、五嫉、六半月。何者生不",
    "T24n1482_002:0966b26": "能男？生而無男根。何者斷不能男？斷其種子。",
    "T24n1482_002:0966b27": "何者捼不能男？捼其種子。何者不觸不能",
    "T24n1482_002:0966b28": "男？不為人所觸動則不能，為人所觸動則能。",
    "T24n1482_002:0966b29": "何者是嫉不能男？見他作事方能男。何者半",
    "T24n1482_002:0966c01": "月不能男？半月成男、半月不成男。時有少欲",
    "T24n1482_002:0966c02": "比丘訶怪是事：「云何是等比丘度不能男出",
    "T24n1482_002:0966c03": "家受具足戒？」比丘以此事白佛。佛言：「比丘不",
    "T24n1482_002:0966c04": "得度不能男出家。若度不能男出家受具足",
    "T24n1482_002:0966c05": "戒者，得娑底娑羅。」",
    "T24n1482_002:0966c06": "佛世尊恭敬供養，乃至次第滅諸惡法。世尊",
    "T24n1482_002:0966c07": "住舍衛國祇樹給孤獨園。時諸比丘不白為",
    "T24n1482_002:0966c08": "受具足戒。時有少欲比丘訶怪是事：「云何是",
    "T24n1482_002:0966c09": "等比丘不白為受具足戒？」比丘以此事白佛。",
    "T24n1482_002:0966c10": "佛言：「比丘不得不白為受具足戒。若不白為",
    "T24n1482_002:0966c11": "受具足戒者，得娑底娑羅。」",
    "T24n1482_002:0966c12": "佛世尊恭敬供養，乃至廣說滅諸惡法。世尊",
    "T24n1482_002:0966c13": "在舍衛國祇樹給孤獨園。爾時比丘無和上",
    "T24n1482_002:0966c14": "為人受具足戒。時有少欲比丘訶怪是事：「云",
    "T24n1482_002:0966c15": "何是等比丘，無和上為人受具足戒？」比丘即",
    "T24n1482_002:0966c16": "以此事白佛。佛言：「比丘，無和上不得為人受",
    "T24n1482_002:0966c17": "具足戒。若無和上為人受具足戒者，得娑底",
    "T24n1482_002:0966c18": "娑羅。」",
    "T24n1482_002:0966c19": "佛世尊恭敬供養，乃至次第滅諸惡法。世尊",
    "T24n1482_002:0966c20": "在舍衛國祇樹給孤獨園。爾時比丘無阿闍",
    "T24n1482_002:0966c21": "梨為受具足戒。時有少欲比丘訶怪是事：「云",
    "T24n1482_002:0966c22": "何是等比丘，無阿闍梨為受具足戒？」比丘即",
    "T24n1482_002:0966c23": "以此事白佛。佛言：「比丘不得無阿闍梨為人",
    "T24n1482_002:0966c24": "受具足戒。若無阿闍梨為人受具足戒者，得",
    "T24n1482_002:0966c25": "娑底娑羅。」",
    "T24n1482_002:0966c26": "佛世尊恭敬供養，乃至廣說滅諸惡法。世尊",
    "T24n1482_002:0966c27": "在舍衛國祇樹給孤獨園。爾時比丘一一人",
    "T24n1482_002:0966c28": "各作羯磨。時有少欲比丘訶怪此事：「云何是",
    "T24n1482_002:0966c29": "等比丘一一人各作羯磨？」比丘即以此事白",
    "T24n1482_002:0967a01": "佛。佛言：「比丘不得一一人各作羯磨。若一一",
    "T24n1482_002:0967a02": "人各作羯磨者，得娑底娑羅。」",
    "T24n1482_002:0967a03": "佛世尊恭敬供養，乃至廣說滅諸惡法。世尊",
    "T24n1482_002:0967a04": "在舍衛國祇樹給孤獨園。爾時比丘度未被",
    "T24n1482_002:0967a05": "許人出家受具足戒。時有少欲比丘訶怪是",
    "T24n1482_002:0967a06": "事：「云何是等比丘度未被許人出家受具足",
    "T24n1482_002:0967a07": "戒？」比丘即以此事白佛。佛言：「比丘不得度未",
    "T24n1482_002:0967a08": "被許人出家受具足戒。若度未被許人出家",
    "T24n1482_002:0967a09": "受具足戒者，得娑底娑羅。」",
    "T24n1482_002:0967a10": "佛世尊恭敬供養，乃至廣滅惡法。世尊在舍",
    "T24n1482_002:0967a11": "衛國祇樹給孤獨園。爾時比丘不問而為受",
    "T24n1482_002:0967a12": "具足戒。時有少欲比丘訶怪是事：「云何是等",
    "T24n1482_002:0967a13": "比丘不問而為受具足戒？」比丘即以此事白",
    "T24n1482_002:0967a14": "佛。佛言：「比丘不得不問而為受具足戒。若不",
    "T24n1482_002:0967a15": "問而為受具足戒者，得娑底娑羅。」",
    "T24n1482_002:0967a16": "佛世尊恭敬供養，乃至廣滅惡法。世尊住舍",
    "T24n1482_002:0967a17": "衛國祇樹給孤獨園。爾時比丘度作人出家",
    "T24n1482_002:0967a18": "受具足戒。時有少欲比丘訶怪是事：「云何此",
    "T24n1482_002:0967a19": "等比丘度作人出家受具足戒？」比丘即以此",
    "T24n1482_002:0967a20": "事白佛。佛言：「比丘不得度作人出家受具足",
    "T24n1482_002:0967a21": "戒。若度作人出家受具足戒者，得娑底娑羅。」",
    "T24n1482_002:0967a22": "佛世尊恭敬供養，乃至廣滅惡法。世尊在舍",
    "T24n1482_002:0967a23": "衛國祇樹給孤獨園。爾時比丘度偏頭人出",
    "T24n1482_002:0967a24": "家受具足戒。時多人訶怪是事：「云何比丘度",
    "T24n1482_002:0967a25": "偏頭人出家？夫出家者，皆應形體端正。」諸比",
    "T24n1482_002:0967a26": "丘聞是事已，即以此事白佛。佛言：「比丘不得",
    "T24n1482_002:0967a27": "度偏頭人出家。若度偏頭人出家受具足戒",
    "T24n1482_002:0967a28": "者，得娑底娑羅。」",
    "T24n1482_002:0967a29": "佛世尊恭敬供養，乃至廣滅惡法。世尊在舍",
    "T24n1482_002:0967b01": "衛國祇樹給孤獨園。時比丘度大頭人出家",
    "T24n1482_002:0967b02": "受具足戒。時多人訶怪是事：「云何是等比丘",
    "T24n1482_002:0967b03": "度大頭人出家受具足戒？夫出家者，形體端",
    "T24n1482_002:0967b04": "正。」比丘聞此事已即以白佛。佛言：「比丘不得",
    "T24n1482_002:0967b05": "度大頭人出家受具足戒。若度大頭人出家",
    "T24n1482_002:0967b06": "受具足戒者，得娑底娑羅。」",
    "T24n1482_002:0967b07": "佛世尊恭敬供養，乃至廣滅惡法。世尊在舍",
    "T24n1482_002:0967b08": "衛國祇樹給孤獨園。爾時比丘度牛頭人出",
    "T24n1482_002:0967b09": "家受具足戒。時多人訶怪是事：「云何是等比",
    "T24n1482_002:0967b10": "丘度牛頭人出家受具足戒？夫出家者，形體",
    "T24n1482_002:0967b11": "端正。」比丘聞是事已即以白佛。佛言：「比丘不",
    "T24n1482_002:0967b12": "得度牛頭人出家受具足戒。若度牛頭人出",
    "T24n1482_002:0967b13": "家受具足戒者，得娑底娑羅。」",
    "T24n1482_002:0967b14": "佛世尊恭敬供養，乃至廣滅惡法。世尊在舍",
    "T24n1482_002:0967b15": "衛國祇樹給孤獨園。爾時比丘度獼猴頭人",
    "T24n1482_002:0967b16": "出家受具足戒。時有多人訶怪：「云何是等比",
    "T24n1482_002:0967b17": "丘度獼猴頭人出家受具足戒？夫出家者，形",
    "T24n1482_002:0967b18": "體端正。」比丘聞是事已即以白佛。佛言：「比丘",
    "T24n1482_002:0967b19": "不得度獼猴頭人出家受具足戒。若度獼猴",
    "T24n1482_002:0967b20": "頭人出家受具足戒者，得娑底娑羅。」",
    "T24n1482_002:0967b21": "佛世尊恭敬供養，乃至廣滅惡法。世尊在舍",
    "T24n1482_002:0967b22": "衛國祇樹給孤獨園。爾時比丘度無脣人出",
    "T24n1482_002:0967b23": "家受具足戒。時人訶怪是事：「云何是等比丘",
    "T24n1482_002:0967b24": "釋子度無脣人出家受具足戒？夫出家者，形",
    "T24n1482_002:0967b25": "體端正。」比丘聞是事已即以白佛。佛言：「比",
    "T24n1482_002:0967b26": "丘不得度無脣人出家受具足戒。若度無脣",
    "T24n1482_002:0967b27": "人出家受具足戒者，得娑底娑羅。」",
    "T24n1482_002:0967b28": "佛世尊恭敬供養，乃至廣滅惡法。世尊在舍",
    "T24n1482_002:0967b29": "衛國祇樹給孤獨園。爾時比丘度紋身人出",
    "T24n1482_002:0967c01": "家受具足戒。時人訶怪：「云何是等比丘度紋",
    "T24n1482_002:0967c02": "身人出家？夫出家者，形體端正。」比丘聞是事",
    "T24n1482_002:0967c03": "已即以白佛。佛言：「比丘不得度紋身人出家",
    "T24n1482_002:0967c04": "受具足戒。若度紋身人出家受具足戒者，得",
    "T24n1482_002:0967c05": "娑底娑羅。」",
    "T24n1482_002:0967c06": "佛世尊恭敬供養，乃至廣滅惡法。世尊在舍",
    "T24n1482_002:0967c07": "衛國祇樹給孤獨園。爾時比丘度殘跛人出",
    "T24n1482_002:0967c08": "家受具足戒。時人訶怪：「云何是等比丘度殘",
    "T24n1482_002:0967c09": "跛人出家受具足戒？夫出家者，形體端正。」比",
    "T24n1482_002:0967c10": "丘聞是事已，即以此事白佛。佛言：「比丘不得",
    "T24n1482_002:0967c11": "度殘跛人出家受具足戒。若度殘跛人出家",
    "T24n1482_002:0967c12": "受具足戒者，得娑底娑羅。」",
    "T24n1482_002:0967c13": "佛世尊恭敬供養，乃至廣滅惡法。世尊在舍",
    "T24n1482_002:0967c14": "衛國祇樹給孤獨園。爾時比丘度傴人出家",
    "T24n1482_002:0967c15": "受具足戒。時人訶怪：「云何是等比丘度傴人",
    "T24n1482_002:0967c16": "出家受具足戒？夫出家者，形體端正。」比丘聞",
    "T24n1482_002:0967c17": "是事已即以白佛。佛言：「比丘不得度傴人出",
    "T24n1482_002:0967c18": "家受具足戒。若度傴人出家受具足戒者，得",
    "T24n1482_002:0967c19": "娑底娑羅。」",
    "T24n1482_002:0967c20": "佛世尊恭敬供養，乃至廣滅惡法。世尊在舍",
    "T24n1482_002:0967c21": "衛國祇樹給孤獨園。爾時比丘度短人出家",
    "T24n1482_002:0967c22": "受具足戒。時人訶怪：「云何是等比丘度短",
    "T24n1482_002:0967c23": "人出家受具足戒？夫出家者，形體端正。」比丘",
    "T24n1482_002:0967c24": "聞是事已即以白佛。佛言：「比丘不得度短",
    "T24n1482_002:0967c25": "人出家受具足戒。若度短人出家受具足戒",
    "T24n1482_002:0967c26": "者，得娑底娑羅。」",
    "T24n1482_002:0967c27": "「於今比丘與誰受具足戒？云何為受具足戒？」",
    "T24n1482_002:0967c28": "諸比丘聞是事已即以白佛。佛言：「次第為受",
    "T24n1482_002:0967c29": "具足戒。其事云何？若有人來希求出家，應先",
    "T24n1482_002:0968a01": "問言：『汝欲出家，汝心云何？』『我心發如是。』即應",
    "T24n1482_002:0968a02": "勸獎，應歎說佛德、應歎說法僧德。若必清淨，",
    "T24n1482_002:0968a03": "應授與三歸。與三歸法應如是。",
    "T24n1482_002:0968a04": "「『大德憶念！我某甲盡形壽歸依佛兩足尊，盡",
    "T24n1482_002:0968a05": "形壽歸依法離欲尊，盡形壽歸依僧眾中尊。",
    "T24n1482_002:0968a06": "大德憶持！我是優婆塞，盡形壽歸依不殺生",
    "T24n1482_002:0968a07": "業清淨。』第二第三亦如是說。應授與五戒，復",
    "T24n1482_002:0968a08": "應作是事。",
    "T24n1482_002:0968a09": "「『大德憶念！我某甲，從今日始，盡形壽捨離殺",
    "T24n1482_002:0968a10": "生、盡形壽捨離盜、盡形壽捨離邪婬、盡形壽",
    "T24n1482_002:0968a11": "捨離妄語、盡形壽捨離飲酒。此等五法。如諸",
    "T24n1482_002:0968a12": "正阿羅漢戒法，我皆隨從作、隨從學、隨從方",
    "T24n1482_002:0968a13": "法。以此因故，願不生地獄、願不生餓鬼、願不",
    "T24n1482_002:0968a14": "生諸生死中，得涅槃處不老不死，證涅槃勝",
    "T24n1482_002:0968a15": "法。』第二第三亦如是說。",
    "T24n1482_002:0968a16": "「爾時遍問方法已，欲出家者，應白知：『大德僧",
    "T24n1482_002:0968a17": "聽！此某甲。某甲希求出家，未剃除鬚髮。今希",
    "T24n1482_002:0968a18": "於自然法教剃除鬚髮披壞色衣，正信捨有",
    "T24n1482_002:0968a19": "為趣無為。此某甲剃除鬚髮著壞色衣，正信",
    "T24n1482_002:0968a20": "捨有為趣無為欲出家。』一切諸比丘應問言：",
    "T24n1482_002:0968a21": "『已說清淨不？』答言：『已說清淨。』即應為剃髮，剃",
    "T24n1482_002:0968a22": "髮已應與袈裟。希求出家者應右膝著地，方",
    "T24n1482_002:0968a23": "應與袈裟：『此是汝袈裟，今與汝無垢累。』此人",
    "T24n1482_002:0968a24": "應作是言：『身口意業頂戴受持。』與披三袈裟",
    "T24n1482_002:0968a25": "竟，方授以戒。復應作是事，先禮佛、次禮和上、",
    "T24n1482_002:0968a26": "次禮闍梨、次禮諸比丘竟，次就阿闍梨請求",
    "T24n1482_002:0968a27": "出家，作如是言：",
    "T24n1482_002:0968a28": "「『大德憶念！我某甲，從大德乞出家。願大德度",
    "T24n1482_002:0968a29": "我出家，憐愍我，慈愍故。』第二、第三亦如是",
    "T24n1482_002:0968b01": "說。闍梨即應與戒。應作是言：",
    "T24n1482_002:0968b02": "「『大德憶念！我某甲，盡形壽歸依佛兩足尊、盡",
    "T24n1482_002:0968b03": "形壽歸依法離欲尊、盡形壽歸依僧眾中尊。",
    "T24n1482_002:0968b04": "歸依無上釋尊最勝釋王。如來、應供、正遍知出",
    "T24n1482_002:0968b05": "家，我隨從出家，捨離居家服、受持出家衣服。",
    "T24n1482_002:0968b06": "大德憶持！我是沙彌。以義因緣故，稱和上名。",
    "T24n1482_002:0968b07": "某甲是我和上。』第二、第三亦如是說。",
    "T24n1482_002:0968b08": "「『闍梨憶念！我某甲，盡形壽歸依佛兩足尊、盡",
    "T24n1482_002:0968b09": "形壽歸依法離欲尊、盡形壽歸依僧眾中尊。",
    "T24n1482_002:0968b10": "歸依無上釋尊最勝釋王。如來、應供、正遍知出",
    "T24n1482_002:0968b11": "家，我隨從出家，捨離居家服、受持出家衣服。",
    "T24n1482_002:0968b12": "闍梨憶持！我是沙彌。以義因緣故，稱和上名。",
    "T24n1482_002:0968b13": "某甲是我和上，為我出家。』持受三歸已，次為",
    "T24n1482_002:0968b14": "說戒。",
    "T24n1482_002:0968b15": "「『闍梨憶念！我某甲，從今日始乃至盡形壽捨",
    "T24n1482_002:0968b16": "離殺生。如阿羅漢盡形壽已捨離殺生，我某",
    "T24n1482_002:0968b17": "甲亦如是，從今日始盡形壽捨離殺生。我以",
    "T24n1482_002:0968b18": "此初品如阿羅漢戒，我亦隨作、隨從學。「『闍梨",
    "T24n1482_002:0968b19": "憶念！我盡形壽捨離不與取。如阿羅漢盡形",
    "T24n1482_002:0968b20": "壽已捨離不與取，我某甲亦如是，從今日始",
    "T24n1482_002:0968b21": "乃至盡形壽捨離不與取。我以此第二品如",
    "T24n1482_002:0968b22": "阿羅漢戒，我亦隨作、隨從學。",
    "T24n1482_002:0968b23": "「『闍梨憶念！我盡形壽捨離非梵行。如阿羅漢",
    "T24n1482_002:0968b24": "盡形壽已捨離非梵行，我某甲亦如是，從今",
    "T24n1482_002:0968b25": "日始乃至盡形壽捨離非梵行。我以此第三",
    "T24n1482_002:0968b26": "品如阿羅漢戒，我亦隨作、隨從學。",
    "T24n1482_002:0968b27": "「『闍梨憶念！我盡形壽捨離妄語。如阿羅漢盡",
    "T24n1482_002:0968b28": "形壽捨離妄語，我某甲亦如是，從今日始乃",
    "T24n1482_002:0968b29": "至盡形壽捨離妄語。我以此第四品如阿羅",
    "T24n1482_002:0968c01": "漢戒，我亦隨作、隨從學。",
    "T24n1482_002:0968c02": "「『闍梨憶念！我盡形壽捨離飲酒遨逸處。如阿",
    "T24n1482_002:0968c03": "羅漢盡形壽捨離飲酒遨逸處，我某甲亦如",
    "T24n1482_002:0968c04": "是，從今日始乃至盡形壽捨離飲酒遨逸處。",
    "T24n1482_002:0968c05": "我以此第五品如阿羅漢戒，我亦隨作、隨從",
    "T24n1482_002:0968c06": "學。",
    "T24n1482_002:0968c07": "「『闍梨憶念！我盡形壽捨離作倡伎樂歌舞。如",
    "T24n1482_002:0968c08": "阿羅漢盡形壽捨離作倡伎樂歌舞，我某甲",
    "T24n1482_002:0968c09": "亦如是，從今日始乃至盡形壽捨離作倡伎",
    "T24n1482_002:0968c10": "樂歌舞。我以此第六品如阿羅漢戒，我亦隨",
    "T24n1482_002:0968c11": "作、隨從學。",
    "T24n1482_002:0968c12": "「『闍梨憶念！我盡形壽捨離著香花塗身瓔珞。",
    "T24n1482_002:0968c13": "如阿羅漢盡形壽捨離著香花塗身瓔珞，我",
    "T24n1482_002:0968c14": "某甲亦如是，從今日始乃至盡形壽捨離著",
    "T24n1482_002:0968c15": "香花塗身瓔珞。我以此第七品如阿羅漢戒，",
    "T24n1482_002:0968c16": "亦隨作、隨從學。",
    "T24n1482_002:0968c17": "「『闍梨憶念！我盡形壽捨離高廣大床。如阿羅",
    "T24n1482_002:0968c18": "漢盡形壽捨離高廣大床，我某甲亦如是，從",
    "T24n1482_002:0968c19": "今日始乃至盡形壽捨離高廣大床。我以此",
    "T24n1482_002:0968c20": "第八品如阿羅漢戒，亦隨作、隨從學。",
    "T24n1482_002:0968c21": "「『闍梨憶念！我盡形壽捨離非時食。如阿羅漢",
    "T24n1482_002:0968c22": "盡形壽捨離非時食，我某甲亦如是，從今日",
    "T24n1482_002:0968c23": "始乃至盡形壽捨離非時食。我以此第九品",
    "T24n1482_002:0968c24": "如阿羅漢戒，亦隨作、隨從學。",
    "T24n1482_002:0968c25": "「『闍梨憶念！我盡形壽捨離受畜金銀寶物。如",
    "T24n1482_002:0968c26": "阿羅漢盡形壽捨離受畜金銀寶物，我某甲",
    "T24n1482_002:0968c27": "亦如是，從今日乃至盡形壽捨離受畜金銀",
    "T24n1482_002:0968c28": "寶物。我以此第十品如阿羅漢戒，亦隨作、隨",
    "T24n1482_002:0968c29": "從學。』第二、第三亦如是說。",
    "T24n1482_002:0969a01": "「『從今日始受三歸具足十品。闍梨憶念持！我",
    "T24n1482_002:0969a02": "是沙彌。』闍梨應作是說：『如是善安，念勿放逸。』",
    "T24n1482_002:0969a03": "次為受戒。一切眾僧聚集坐已，若是中國十",
    "T24n1482_002:0969a04": "人聚集、若是邊地律師五人，得受具足戒和",
    "T24n1482_002:0969a05": "上。應覓鉢及三衣，應請阿闍梨、應請眾、應觀",
    "T24n1482_002:0969a06": "視戒壇、應看羯磨文。離五過失，一切具足已，",
    "T24n1482_002:0969a07": "應請和上作三拜禮，應受持袈裟、應受持鉢，",
    "T24n1482_002:0969a08": "復應作如是請：",
    "T24n1482_002:0969a09": "「『大德憶念！我弟子，請大德為和上。願大德為",
    "T24n1482_002:0969a10": "我作和上，我依大德為和上受具足戒。』第二、",
    "T24n1482_002:0969a11": "第三作如是說。",
    "T24n1482_002:0969a12": "「『和上憶念！我弟子，請和上為和上。願和上為",
    "T24n1482_002:0969a13": "我作和上，我依和上受具足戒。』和上答言：『甚",
    "T24n1482_002:0969a14": "善。』",
    "T24n1482_002:0969a15": "「『和上憶念！我弟子，此袈裟。此袈裟僧伽梨，割",
    "T24n1482_002:0969a16": "截成，堪常用，今受持。』第二、第三亦如是說如",
    "T24n1482_002:0969a17": "是。",
    "T24n1482_002:0969a18": "「『和上憶念！我弟子，此袈裟。此袈裟欝多羅僧",
    "T24n1482_002:0969a19": "伽，割截成，堪常用，今受持。』第二、第三亦如是",
    "T24n1482_002:0969a20": "說如是。",
    "T24n1482_002:0969a21": "「『和上憶念！我弟子，此袈裟。此袈裟安多會，割",
    "T24n1482_002:0969a22": "截成，堪常用，今受持。』第二、第三亦如是說如",
    "T24n1482_002:0969a23": "是。",
    "T24n1482_002:0969a24": "「『和上憶念！我弟子，此是我鉢。此鉢應量，是仙",
    "T24n1482_002:0969a25": "人器、是乞食器，今受持。』第二、第三亦如是說",
    "T24n1482_002:0969a26": "如是。",
    "T24n1482_002:0969a27": "「爾時眾僧應安欲受戒者離聞處著見處，面",
    "T24n1482_002:0969a28": "向僧。時戒師應差覓教授師：『汝可為作教",
    "T24n1482_002:0969a29": "授師。』教授師應言：『其名字何？』『其名某甲，和上",
    "T24n1482_002:0969b01": "名某甲。汝能為某甲作教授師不？』教授師應",
    "T24n1482_002:0969b02": "答言：『能。』",
    "T24n1482_002:0969b03": "「『大德僧聽！差此某甲，為某甲作教授師。此某",
    "T24n1482_002:0969b04": "甲，能為某甲作教授師，和上某甲。若僧時到",
    "T24n1482_002:0969b05": "僧忍聽，僧聽某甲為某甲作教授師，和上某",
    "T24n1482_002:0969b06": "甲。白如是。』",
    "T24n1482_002:0969b07": "「『善男子聽！今是真誠時、是實語時。我今問汝，",
    "T24n1482_002:0969b08": "隨所問汝，汝當答我，實當言實、不實當言不",
    "T24n1482_002:0969b09": "實。汝是男子不？』『是男子。』『年已滿二十未？』『年滿",
    "T24n1482_002:0969b10": "二十。』『三衣鉢具足不？』『具足。』『汝父母存在不？』『在。』",
    "T24n1482_002:0969b11": "『父母聽許不？』『聽許。』『汝非奴不？汝非偷不？汝非",
    "T24n1482_002:0969b12": "關屬人不？非被罪不？非被捉不？非王臣不？非",
    "T24n1482_002:0969b13": "王怨不？非欲為王作不利益不？汝不為王作",
    "T24n1482_002:0969b14": "損惱及令人作不？汝不負人債不？汝不關涉",
    "T24n1482_002:0969b15": "他物若多若少不？汝非不能自安立？汝非轉",
    "T24n1482_002:0969b16": "根人不？汝無餘怱務事不？汝非閹人不？汝非",
    "T24n1482_002:0969b17": "不能男不？汝非外道不？汝非厚狎外道不？汝",
    "T24n1482_002:0969b18": "非雜住不？汝非無住不？汝非賊住不？汝非畜",
    "T24n1482_002:0969b19": "生不？汝非化作不？汝非非人不？汝非退道不？",
    "T24n1482_002:0969b20": "汝非惡性不？汝不污比丘尼不？汝不殺母不？",
    "T24n1482_002:0969b21": "汝不殺父不？汝不殺阿羅漢不？汝不破和合",
    "T24n1482_002:0969b22": "僧不？汝不出佛身血不？』並答言：『不。』『善男子諦",
    "T24n1482_002:0969b23": "聽！男子身內身上有如是等病，病癩癰疽白",
    "T24n1482_002:0969b24": "癩疥癬瘡、黃瘦羸瘠氣嗽、乾枯癎熱、血瘺陰",
    "T24n1482_002:0969b25": "頹、筋脈盤結󰞋血流癖多肉、口病口膏口",
    "T24n1482_002:0969b26": "熱身熱脋熱、骨節疼痛噦吐喘、寒熱體痛脋",
    "T24n1482_002:0969b27": "痛背痛、瘧一日二日三日四日、眾病結痛骨",
    "T24n1482_002:0969b28": "碎齒痛。汝身內無如是等病及餘病不？』答言：",
    "T24n1482_002:0969b29": "『無。』『汝先已經出家未？』答言：『未。』若答言：『已經出",
    "T24n1482_002:0969c01": "家。』應作是問：『汝持戒無有損缺不？』答言：『不。心",
    "T24n1482_002:0969c02": "力懈惰如法捨戒。』『汝昔曾出家，名字何等？』答",
    "T24n1482_002:0969c03": "言：『我名某甲。』『汝和上名何？』答：『以義因緣，我稱",
    "T24n1482_002:0969c04": "和上名某甲。』『眾中亦當問子如上事，如我即",
    "T24n1482_002:0969c05": "所問，汝於彼實當言實、不實當言不實。且住",
    "T24n1482_002:0969c06": "此，聽喚方來。』戒師即來眾中：『我已教誨某甲",
    "T24n1482_002:0969c07": "竟。』眾中並應言：『若自說清淨便可來。』即應求",
    "T24n1482_002:0969c08": "受具足戒：『大德僧聽！我某甲，以義因緣稱和",
    "T24n1482_002:0969c09": "上名某甲，求受具足戒。我某甲，從大德僧乞",
    "T24n1482_002:0969c10": "受具足戒，以義因緣稱和上名某甲。願大德",
    "T24n1482_002:0969c11": "僧與我具足戒，願大德僧容受我，願大德僧",
    "T24n1482_002:0969c12": "接取我。憐愍我，憐愍故。』第二、第三亦如是",
    "T24n1482_002:0969c13": "說。",
    "T24n1482_002:0969c14": "「『大德僧聽！此某甲，從和上某甲求受具足戒。",
    "T24n1482_002:0969c15": "此某甲，從大德僧乞受具足戒，和上某甲。若",
    "T24n1482_002:0969c16": "僧時到僧忍聽，我今於僧中問某甲諸難事，",
    "T24n1482_002:0969c17": "和上某甲。白如是。』即應問：『長老聽！今是真誠",
    "T24n1482_002:0969c18": "時、是實語時。我今問汝，隨所問汝，汝當答",
    "T24n1482_002:0969c19": "我，實當言實、不實當言不實。汝是男子、年已",
    "T24n1482_002:0969c20": "滿二十、三衣鉢具足不？』『具足。』『汝父母存在不？』",
    "T24n1482_002:0969c21": "『在。』『父母聽許不？』『聽許。』『汝非奴不？汝非偷不？汝",
    "T24n1482_002:0969c22": "非關屬人不？非被罪不？非被捉不？非王臣不？",
    "T24n1482_002:0969c23": "非王怨不？非欲為王作不利益不？汝不為王",
    "T24n1482_002:0969c24": "作損惱及令人作不？汝不負人債不？汝關涉",
    "T24n1482_002:0969c25": "他物若多若少不？汝非不能自安立不？汝非",
    "T24n1482_002:0969c26": "轉根人不？汝無餘怱務事不？汝非閹人不？汝",
    "T24n1482_002:0969c27": "非不能男不？汝非外道不？汝非厚狎外道不？",
    "T24n1482_002:0969c28": "汝非雜住不？汝非無住不？汝非賊住不？汝非",
    "T24n1482_002:0969c29": "畜生不？汝非化作不？汝非非人不？汝非退道",
    "T24n1482_002:0970a01": "不？汝非惡性不？汝不污比丘尼不？汝不殺母",
    "T24n1482_002:0970a02": "不？汝不殺父不？汝不殺阿羅漢不？汝不破和",
    "T24n1482_002:0970a03": "合僧不？汝不出佛身血不？』並答言：『不。』『善男子",
    "T24n1482_002:0970a04": "諦聽！男子身內身上有如是等病，病癩癰疽",
    "T24n1482_002:0970a05": "白癩疥癬瘡、黃瘦羸瘠氣嗽、乾枯癎熱、血瘺",
    "T24n1482_002:0970a06": "陰頹、筋脈槃結󰞋血流癖多肉、口膏口熱",
    "T24n1482_002:0970a07": "身熱脋熱、骨節疼痛噦吐喘、寒熱體痛脋痛",
    "T24n1482_002:0970a08": "背痛、瘧一日二日三日四日、眾病結病骨碎",
    "T24n1482_002:0970a09": "齒痛。汝身內無如是等病及餘病不？』答言：『無。』",
    "T24n1482_002:0970a10": "『汝先已經出家未？』答言：『未。』若答言：『已經出家。』",
    "T24n1482_002:0970a11": "應作是問：『汝持戒無有損缺不？』答言：『不。心力",
    "T24n1482_002:0970a12": "懈惰，如法捨戒。』『汝昔曾出家，名字何等？』答言：",
    "T24n1482_002:0970a13": "『我名某甲。』『汝和上何名？』答：『以義因緣我稱和",
    "T24n1482_002:0970a14": "上名某甲。』即應作白：",
    "T24n1482_002:0970a15": "「『大德僧聽！此某甲，從和上某甲求受具足戒。",
    "T24n1482_002:0970a16": "某甲是男子、年滿二十、三衣鉢具，自說清淨",
    "T24n1482_002:0970a17": "無諸難事。此某甲，從大德僧乞受具足戒，和",
    "T24n1482_002:0970a18": "上某甲。若僧時到僧忍聽，僧授某甲具足戒，",
    "T24n1482_002:0970a19": "和上某甲。白如是。』",
    "T24n1482_002:0970a20": "「『大德僧聽！此某甲，從和上某甲求受具足戒。",
    "T24n1482_002:0970a21": "是男子、年滿二十、三衣鉢具，自說清淨無諸",
    "T24n1482_002:0970a22": "難事。此某甲，從僧乞受具足戒，和上某甲。僧",
    "T24n1482_002:0970a23": "今受某甲具足戒，和上某甲。誰諸長老忍某",
    "T24n1482_002:0970a24": "甲受具足戒和上某甲者默然，誰不忍者說。",
    "T24n1482_002:0970a25": "是初羯磨。』第二亦如是說，如初第三亦如是",
    "T24n1482_002:0970a26": "說。如初此第三羯磨。",
    "T24n1482_002:0970a27": "「『某甲已受具足戒竟，和上某甲。僧忍，默然故，",
    "T24n1482_002:0970a28": "是事如是持。』次應量度影。",
    "T24n1482_002:0970a29": "「『汝某甲聽！此四，世尊知者、見者，如來、應供、正",
    "T24n1482_002:0970b01": "遍知正覺，如是出家受具足戒比丘，說此四",
    "T24n1482_002:0970b02": "依。依此四，於自然法教出家受具足戒作比",
    "T24n1482_002:0970b03": "丘。此等少、易得如法、無礙第一、無染本來所",
    "T24n1482_002:0970b04": "制。何等為四？比丘衣糞掃衣，於自然法教",
    "T24n1482_002:0970b05": "出家受具足戒作比丘。汝某甲，能盡形壽著",
    "T24n1482_002:0970b06": "糞掃衣？』答言：『能。』『若有長施，絹衣、白㲲簡衣、輕",
    "T24n1482_002:0970b07": "衣、糸衣、納衣、芻磨衣細軟衣也、憍奢耶衣野蠶繭織為衣也、奢",
    "T24n1482_002:0970b08": "那衣奢那樹似麻取皮織為衣、傍伽衣准主樹雜古貝樹花織為衣也、駱駝毛",
    "T24n1482_002:0970b09": "衣、長毛冗古貝衣、䊉穌懺反寐無誄反底衣野蠶繭作",
    "T24n1482_002:0970b10": "緯、麻紵作經。麻紵似此間麻也、阿力多柯衣織古貝庸磨之多毛也、波兜羅",
    "T24n1482_002:0970b11": "衣有蟲著波兜羅樹葉為窠子，取此窠糸織為衣也、提婆田底衣提婆田底樹取皮織",
    "T24n1482_002:0970b12": "為衣作驢毛色、高磨利衣古貝花、憍奢耶、波兜羅三種雜織為衣也、紙底衣憍奢耶為",
    "T24n1482_002:0970b13": "經、古貝花為緯也、迦梨迦衣織古貝花作衣，以蠟染之作斑色也、阿叛那衣",
    "T24n1482_002:0970b14": "庫麻雜古貝衣也。如是等衣，或從僧中得、或自得，汝",
    "T24n1482_002:0970b15": "應知量受畜。汝能如是不？』答言：『能。』「『汝某甲聽！",
    "T24n1482_002:0970b16": "比丘依樹下住止，於自然法教出家受具足",
    "T24n1482_002:0970b17": "戒作比丘。汝某甲，能盡形壽依樹下住止？』答",
    "T24n1482_002:0970b18": "言：『能。』『若長得供養，房舍、龕室、重閣、堂殿，懸",
    "T24n1482_002:0970b19": "檐如月形，上向遍開，四方半片內龕相向，",
    "T24n1482_002:0970b20": "或遍有窓、或有行處或無行處、草菴室或樹",
    "T24n1482_002:0970b21": "葉菴室、或草屋或葉屋或木室、或草覆或葉",
    "T24n1482_002:0970b22": "覆或刺覆或席覆、或土龕或石龕、或有高基",
    "T24n1482_002:0970b23": "或無高基。有如是等，從僧中得、或自得，汝於",
    "T24n1482_002:0970b24": "此應知量受畜。汝能如是不？』答言：『能。』",
    "T24n1482_002:0970b25": "「『汝某甲聽！比丘依乞食，於自然法教出家受",
    "T24n1482_002:0970b26": "具足戒作比丘。汝某甲，能盡形壽依乞食自",
    "T24n1482_002:0970b27": "供？』答言：『能。』『若長得供養，或飯或果、或常得",
    "T24n1482_002:0970b28": "處、或別請得處、或月八日、或月十四日、或月",
    "T24n1482_002:0970b29": "十五日、或聚得，或從僧得、或自得，汝應於此",
    "T24n1482_002:0970c01": "等知量受。汝能如是不？』答言：『能。』",
    "T24n1482_002:0970c02": "「『汝某甲聽！比丘依塵棄藥，於自然法教出家",
    "T24n1482_002:0970c03": "受具足戒作比丘。汝某甲，能盡形壽依塵棄",
    "T24n1482_002:0970c04": "藥自治。能如是不？』答言：『能。』『若長得供養，或根",
    "T24n1482_002:0970c05": "藥或莖藥、或葉藥或花藥或子藥、或酥油蜜",
    "T24n1482_002:0970c06": "石蜜、或朝藥或晚藥、或七日藥盡形壽，或",
    "T24n1482_002:0970c07": "從僧中得、自得。汝於此應知量受。汝能如是",
    "T24n1482_002:0970c08": "不？』答言：『能。』",
    "T24n1482_002:0970c09": "「『汝某甲聽！此四是世尊知者見者，如來、應供、",
    "T24n1482_002:0970c10": "正遍知如是出家受具足戒作比丘，所說墮",
    "T24n1482_002:0970c11": "落。若比丘從此墮落，非比丘、非出家人、非釋",
    "T24n1482_002:0970c12": "子，失比丘法，則墜失、則斷、則迴轉、則墮落、則",
    "T24n1482_002:0970c13": "退還，不能持沙門法。如伐多羅樹，不復生",
    "T24n1482_002:0970c14": "芽增長青翠。如是比丘於此四法，若於一一",
    "T24n1482_002:0970c15": "處從此墮，非比丘、非出家人、非釋子，失比丘",
    "T24n1482_002:0970c16": "法、破沙門法，則墜失、則斷、則迴轉、則墮落、則",
    "T24n1482_002:0970c17": "退還，不能持沙門法。何者為四？世尊、種種知",
    "T24n1482_002:0970c18": "者見者，如來、應供、正遍知訶責婬欲堀室、婬",
    "T24n1482_002:0970c19": "欲津染，婬欲究竟貪著、極貪著、耽染堀室，",
    "T24n1482_002:0970c20": "究竟無窮。如是婬欲，空誑虛妄無明法、誑惑",
    "T24n1482_002:0970c21": "愚人臭穢不淨，能違背若離欲、所說斷、無欲、",
    "T24n1482_002:0970c22": "寂滅究竟。汝某甲，從今日始，以愛著心眼亦",
    "T24n1482_002:0970c23": "不得觀視女人，況復二人共俱和合作婬欲",
    "T24n1482_002:0970c24": "法。某甲！世尊已說，若比丘與比丘共學戒，不",
    "T24n1482_002:0970c25": "捨戒，若羸戒覆藏，作非梵行作婬欲法，乃至",
    "T24n1482_002:0970c26": "共畜生，以是事故墮比丘法，非比丘、非出家",
    "T24n1482_002:0970c27": "人、非釋子，墮比丘法、破沙門行，則墮、則斷、則",
    "T24n1482_002:0970c28": "迴轉、則墮落、則退還、不能持沙門法。如伐多",
    "T24n1482_002:0970c29": "羅樹、不復能青、不能增長長大。如是比丘，於",
    "T24n1482_002:0971a01": "是事於是處墮，則非比丘、非沙門、非釋子，失",
    "T24n1482_002:0971a02": "比丘法、破沙門法，則墜失、則斷、則迴轉、則墮",
    "T24n1482_002:0971a03": "落、則退還，不能持沙門法。汝從今日始不應",
    "T24n1482_002:0971a04": "違犯，不過此墮法。心懃加憶念，守護繼念，慎",
    "T24n1482_002:0971a05": "勿放逸。若有是處是事，汝勿隨從。』",
    "T24n1482_002:0971a06": "「『長老！是世尊種種知見知者見者，如來、應供、",
    "T24n1482_002:0971a07": "正遍知訶責不與取，稱讚捨離不與取。汝某",
    "T24n1482_002:0971a08": "甲，從今日始，他物不與乃至糠麻，起盜心不",
    "T24n1482_002:0971a09": "應取，況復取五錢或過五錢。長老！世尊已說，",
    "T24n1482_002:0971a10": "若比丘於村邑於曠野，於他物不與，起盜心",
    "T24n1482_002:0971a11": "取。是物不與取，為王所捉、或王臣捉，或打、或",
    "T24n1482_002:0971a12": "縛、或擯。其作如是言：「咄汝男子！汝偷、汝愚、汝",
    "T24n1482_002:0971a13": "癡、汝盜。」若比丘於是處墮，非比丘、非沙門、非",
    "T24n1482_002:0971a14": "釋子，失比丘法、破沙門法，則墜失、則斷、則迴",
    "T24n1482_002:0971a15": "轉、則墮落、則退還，則不能持沙門法。如伐多",
    "T24n1482_002:0971a16": "羅樹，不能復青、不能增長不能廣大。如是比",
    "T24n1482_002:0971a17": "丘於此處墮，非比丘、非沙門、非釋子，失比丘",
    "T24n1482_002:0971a18": "法、破沙門法，則墜失、則斷、則迴轉、則墮落、則",
    "T24n1482_002:0971a19": "退還，不能持沙門法。汝從今日始，不應違犯，",
    "T24n1482_002:0971a20": "不過此墮法。心懃加憶念，守護繼念，慎勿放",
    "T24n1482_002:0971a21": "逸。若有是處是事，汝勿隨從。』「『汝某甲，是世尊",
    "T24n1482_002:0971a22": "種種知見知者見者，如來、應供、正遍知訶責",
    "T24n1482_002:0971a23": "殺生，稱讚廣歎捨離殺生。汝某甲，從今日始，",
    "T24n1482_002:0971a24": "乃至蚊蜹蟻子等蟲，不應作意起心故斷命，",
    "T24n1482_002:0971a25": "況復當殺人及人類。某甲，世尊已說，若比丘",
    "T24n1482_002:0971a26": "起意思惟，手殺人若人類，或持刀與、或令人",
    "T24n1482_002:0971a27": "殺、或隨喜殺，或讚歎殺，作如是言：「咄男子！",
    "T24n1482_002:0971a28": "何用汝此罪苦不淨惡活為？咄男子！汝死當",
    "T24n1482_002:0971a29": "勝生。」或心隨喜、或作念思惟，以種種因緣勸",
    "T24n1482_002:0971b01": "讚死。若此人因是事死，若比丘於此處墮，非",
    "T24n1482_002:0971b02": "比丘、非沙門、非釋子，失比丘法、破沙門法，則",
    "T24n1482_002:0971b03": "墜失、則斷、則迴轉、則墮落、則退還，則不能持",
    "T24n1482_002:0971b04": "沙門法。如伐多羅樹，不能復青、不能增長不",
    "T24n1482_002:0971b05": "能廣大。如是比丘於此處墮，非比丘、非沙門、",
    "T24n1482_002:0971b06": "非釋子，失比丘法、破沙門法，則墜失、則斷、則",
    "T24n1482_002:0971b07": "迴轉、則墮落、則退還，不能持沙門法。汝從今",
    "T24n1482_002:0971b08": "日始不應違犯，不過此墮法。心懃加憶念，守",
    "T24n1482_002:0971b09": "護繼念，慎勿放逸。若有是處是事，汝勿隨從。』",
    "T24n1482_002:0971b10": "「『某甲，是世尊種種知見知者見者，如來、應供、",
    "T24n1482_002:0971b11": "正遍知訶責妄語，稱讚廣歎捨離妄語。汝某",
    "T24n1482_002:0971b12": "甲，從今日始，不應故作言說妄語乃至戲笑，",
    "T24n1482_002:0971b13": "況復於無中而說為有過人法、過聖法智慧，",
    "T24n1482_002:0971b14": "或稱自證或稱自見，作如是言：「我知是見是。」",
    "T24n1482_002:0971b15": "某甲，世尊已說，若比丘不知不經知、無有說",
    "T24n1482_002:0971b16": "有，說過人法，已得勝聖境、或證或見、我知是",
    "T24n1482_002:0971b17": "見是。何所知？知苦、知集、知滅、知道。何所見？見",
    "T24n1482_002:0971b18": "天、見龍、見夜叉、見阿修羅、見迦樓羅、見乾闥",
    "T24n1482_002:0971b19": "婆、見緊那羅、見摩睺羅伽、見餓鬼見鬼、見俱",
    "T24n1482_002:0971b20": "槃茶乃至糞掃鬼。天亦見我，龍、夜叉、阿修",
    "T24n1482_002:0971b21": "羅、迦樓羅、乾闥婆、緊那羅、摩睺羅伽、餓鬼鬼、俱",
    "T24n1482_002:0971b22": "槃茶乃至糞掃鬼亦見我。我亦往詣天，詣",
    "T24n1482_002:0971b23": "龍、夜叉、阿修羅、迦樓羅、乾闥婆、緊那羅、摩睺羅",
    "T24n1482_002:0971b24": "伽、餓鬼鬼、俱槃茶乃至糞掃鬼。天亦來詣我，",
    "T24n1482_002:0971b25": "龍、夜叉、阿修羅、迦樓羅、乾闥婆、緊那羅、摩睺羅",
    "T24n1482_002:0971b26": "伽、餓鬼鬼、俱槃茶乃至糞掃鬼亦來詣我。我",
    "T24n1482_002:0971b27": "共天語，更相問訊共言論，我亦共龍、夜叉、阿修",
    "T24n1482_002:0971b28": "羅、迦樓羅、乾闥婆、緊那羅、摩睺羅伽、餓鬼鬼、俱",
    "T24n1482_002:0971b29": "槃茶乃至糞掃鬼語，更相問訊共言論。天亦",
    "T24n1482_002:0971c01": "共我語，更相問訊言論，龍、夜叉、阿修羅、迦樓",
    "T24n1482_002:0971c02": "羅、乾闥婆、緊那羅、摩睺羅伽、餓鬼鬼、俱槃茶",
    "T24n1482_002:0971c03": "乃至糞掃鬼亦共我語，更相問訊言論。某等",
    "T24n1482_002:0971c04": "所得我亦得。如是無常想、苦想、無我想、食厭",
    "T24n1482_002:0971c05": "想、一切世間不可樂想、不淨想、青想、白艾想、",
    "T24n1482_002:0971c06": "膖脹血塗想、分離想、厭想、離欲想、滅想、骨想、",
    "T24n1482_002:0971c07": "觀空想，某等得如是，我亦得如是。慈悲喜捨",
    "T24n1482_002:0971c08": "等，得初禪、第二、第三、第四等禪，空處、識處、無",
    "T24n1482_002:0971c09": "所有處、非想非非想處，神足力等，天耳、天識、",
    "T24n1482_002:0971c10": "宿命、漏盡，我是阿羅漢得八解脫禪。若比丘",
    "T24n1482_002:0971c11": "於此處墮，非比丘、非沙門、非釋子，失比丘法、",
    "T24n1482_002:0971c12": "破沙門法，則墜失、則斷、則迴轉、則墮落、則退",
    "T24n1482_002:0971c13": "還，則不能持沙門法。如伐多羅樹，不能復青、",
    "T24n1482_002:0971c14": "不能增長不能廣大。如是比丘於此處墮，非",
    "T24n1482_002:0971c15": "比丘、非沙門、非釋子，失比丘法、破沙門法，則",
    "T24n1482_002:0971c16": "墜失、則斷、則迴轉、則墮落、則退還，不能持沙",
    "T24n1482_002:0971c17": "門法。汝從今日始，不應違犯，不過此墮法。心",
    "T24n1482_002:0971c18": "懃加憶念，守護係念，慎勿放逸。若有是處是",
    "T24n1482_002:0971c19": "事，汝勿隨從。』",
    "T24n1482_002:0971c20": "「『此四是世尊知者見者，如來、應供、正遍知如",
    "T24n1482_002:0971c21": "是出家受具足戒比丘，說所作沙門法，為滿",
    "T24n1482_002:0971c22": "足沙門故。是故比丘，盡形壽應修學。何等為",
    "T24n1482_002:0971c23": "四？汝某甲，聽罵不應報罵，此是初沙門法。汝",
    "T24n1482_002:0971c24": "於此處，盡形壽應修學。瞋不報瞋，此是第二",
    "T24n1482_002:0971c25": "沙門法。汝於此處，盡形壽應修學。毀不報毀，",
    "T24n1482_002:0971c26": "此第三沙門法。汝於此處，盡形壽應修學。打",
    "T24n1482_002:0971c27": "不報打，此第四沙門法。汝於此處，盡形壽應",
    "T24n1482_002:0971c28": "修學。此四應學法，汝應修學。「『汝某甲聽！汝",
    "T24n1482_002:0971c29": "所長夜希望，於自然教法出家受具足戒作",
    "T24n1482_002:0972a01": "比丘。若人出家，得如法和上、得如法阿闍梨、",
    "T24n1482_002:0972a02": "得如法眾白四羯磨無動如法處。若比丘百",
    "T24n1482_002:0972a03": "年出家受具足戒作比丘，如所學應如是學。",
    "T24n1482_002:0972a04": "即日出家受具足戒者，如百年出家所學戒",
    "T24n1482_002:0972a05": "法一等無異，同戒同學、同一說波羅提木叉。",
    "T24n1482_002:0972a06": "汝於此處，應親近、不應遠離。汝從今日盡形",
    "T24n1482_002:0972a07": "壽應供養和上。和上汝有所病，亦當瞻視。汝",
    "T24n1482_002:0972a08": "於和上至於命終起臥，於和上所應作父想，",
    "T24n1482_002:0972a09": "和上亦於汝所應作子想。汝從今日，於同學",
    "T24n1482_002:0972a10": "所應生恭敬生歡喜，應畏慎隨從於上座下",
    "T24n1482_002:0972a11": "座所。從今日皆應從學讀誦持為說，應善學",
    "T24n1482_002:0972a12": "分別陰、善分別界、善分別入、善分別十二因",
    "T24n1482_002:0972a13": "緣，應置重擔。未得為得故、未解為解故、未證",
    "T24n1482_002:0972a14": "為證故，汝應修學，應盡諸漏。",
    "T24n1482_002:0972a15": "「『汝某甲聽！我今於僧眾中，為汝說此最勝戒。",
    "T24n1482_002:0972a16": "其餘等，汝和上闍梨當別為汝說；其餘同學",
    "T24n1482_002:0972a17": "比丘等共語共話，更相讚歎歡喜；同和上同",
    "T24n1482_002:0972a18": "阿闍梨者亦當為汝說；又於半月半月中說",
    "T24n1482_002:0972a19": "戒，汝亦於中聞。汝已受具足戒，於勝智法中，",
    "T24n1482_002:0972a20": "汝應善親近。遭遇此甚難，端正者出家，清淨",
    "T24n1482_002:0972a21": "者受戒，所說此實名，正覺善知見。汝某甲，已",
    "T24n1482_002:0972a22": "受具足戒。汝善守護，慎勿放逸。』」",
    "T24n1482_002:0972a23": "世尊與比丘說受具足戒如是。時有比丘始",
    "T24n1482_002:0972a24": "一臘，為人受具足戒。此中別有緣起，應作本",
    "T24n1482_002:0972a25": "事。如是二臘四臘五臘，為人受具足戒。比",
    "T24n1482_002:0972a26": "丘以此事白佛。佛言：「一臘不得為人出家受",
    "T24n1482_002:0972a27": "具足戒。乃至九臘不得為人出家受具足戒。",
    "T24n1482_002:0972a28": "若度人出家受具足戒者，得娑底娑羅。",
    "T24n1482_002:0972a29": "然十臘得為人出家受具足戒。」時比丘，世尊",
    "T24n1482_002:0972b01": "許十臘得度人出家受具足戒。時比丘滿足",
    "T24n1482_002:0972b02": "十臘者，度人出家受具足戒。此十臘比丘甚",
    "T24n1482_002:0972b03": "愚甚訥、未明無方便，某等自亦未調而欲調",
    "T24n1482_002:0972b04": "他，無有是處。佛言：「十臘未明解者，不得度人",
    "T24n1482_002:0972b05": "出家受具足戒。若為人出家受具足戒者，得",
    "T24n1482_002:0972b06": "娑底娑羅。",
    "T24n1482_002:0972b07": "「然十臘明解堪任，得為人出家受具足戒。如",
    "T24n1482_002:0972b08": "是，不如說修行者，得娑底娑羅。」",
    "T24n1482_002:0972b09": "佛阿毘曇經出家相品卷下"
}