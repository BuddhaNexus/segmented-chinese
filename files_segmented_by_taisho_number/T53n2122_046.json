{
    "T53n2122_046:0635a02": "法苑珠林卷第四十六",
    "T53n2122_046:0635a04": "西明寺沙門釋道世撰",
    "T53n2122_046:0635a05": "44 思慎篇(四六)思慎篇第四十四",
    "T53n2122_046:0635a06": "儉約篇第四十五",
    "T53n2122_046:0635a07": "思慎篇此有五部",
    "T53n2122_046:0635a08": "述意部慎用部慎禍部慎境部慎",
    "T53n2122_046:0635a09": "過部",
    "T53n2122_046:0635a10": "1 述意部述意部第一",
    "T53n2122_046:0635a11": "夫思慎防過無患之理。緘口息慮離惡之原。",
    "T53n2122_046:0635a12": "誡始慎終。是君子之鹽梅。敬初護末。是養生",
    "T53n2122_046:0635a13": "之要趣。庶寤因緣之興起。鑒生滅之非常。",
    "T53n2122_046:0635a14": "識苦空之無我。照平等之妙門。而存其理棄",
    "T53n2122_046:0635a15": "其迹。誡其禍招其福。是和神之靈順物之道",
    "T53n2122_046:0635a16": "也。",
    "T53n2122_046:0635a17": "2 慎用部慎用部第二",
    "T53n2122_046:0635a18": "修行道地經云。昔有國王。選擇一國明智之",
    "T53n2122_046:0635a19": "人以為輔臣。王欲試之。欲知何如以重罪加。",
    "T53n2122_046:0635a20": "勅告臣吏。盛滿鉢油而使擎之。從北門來至",
    "T53n2122_046:0635a21": "於南門。去城二十里。園名調戲。令將到彼。若",
    "T53n2122_046:0635a22": "墮一滴便級其頭。不須啟問。爾時群臣受王",
    "T53n2122_046:0635a23": "重教。盛滿鉢油以與其人。兩手擎之。甚大愁",
    "T53n2122_046:0635a24": "憂。縱有車馬觀者填道。若見是非而不轉移。",
    "T53n2122_046:0635a25": "縱有親族妻子來逼。其人專心不左右視。縱",
    "T53n2122_046:0635a26": "有合國觀者擾攘。其人心端不見眾庶。縱有",
    "T53n2122_046:0635a27": "玉女國內無雙。歌舞相逼。見者皆喜。其人",
    "T53n2122_046:0635a28": "一心擎鉢志不動轉。亦不觀察妄起片心。專",
    "T53n2122_046:0635a29": "精擎鉢不聽其言。於是頌曰。",
    "T53n2122_046:0635b01": "巧便而安庠　　其舞最巧妙",
    "T53n2122_046:0635b02": "一切人貪樂　　譬如魔之后",
    "T53n2122_046:0635b03": "能動離欲者　　何況於凡人",
    "T53n2122_046:0635b04": "來往其人邊　　擎鉢心不傾",
    "T53n2122_046:0635b05": "縱有象暴馬奔城中失火焚燒百姓。展轉相",
    "T53n2122_046:0635b06": "呼教言避火莫墮坑塹。官兵悉來一時救火。",
    "T53n2122_046:0635b07": "其人一心擎鉢一滴不遺。縱有天雷地動猛",
    "T53n2122_046:0635b08": "風亂起折樹塵飛掣電霹靂。禽獸墮落人畜",
    "T53n2122_046:0635b09": "驚喚。專心念油其人不聞。爾時擎油至彼園",
    "T53n2122_046:0635b10": "觀一滴不墮。諸臣啟王具陳斯事。王聞嗟歎。",
    "T53n2122_046:0635b11": "此人難及。人中之雄。不顧萬事。其王歡喜立",
    "T53n2122_046:0635b12": "為大臣。行道行者御心如是。雖有諸惡婬怒",
    "T53n2122_046:0635b13": "癡來擾亂諸根。內察外防攝心不散。三昧定",
    "T53n2122_046:0635b14": "意亦復如是。於是頌曰。",
    "T53n2122_046:0635b15": "如人擎油鉢　　不動無所棄",
    "T53n2122_046:0635b16": "妙慧意如海　　專心擎油器",
    "T53n2122_046:0635b17": "若人欲學道　　執心當如是",
    "T53n2122_046:0635b18": "意懷諸德明　　皆除一切瑕",
    "T53n2122_046:0635b19": "若干之色欲　　而興於怒癡",
    "T53n2122_046:0635b20": "有志不放逸　　寂滅而自制",
    "T53n2122_046:0635b21": "人身有疾病　　醫藥以除之",
    "T53n2122_046:0635b22": "心疾亦如是　　四意止消之",
    "T53n2122_046:0635b23": "又大集經濟龍品云。爾時眾中有一盲龍。名",
    "T53n2122_046:0635b24": "曰頗羅機梨奢。舉聲大哭作如是言。大聖世",
    "T53n2122_046:0635b25": "尊。願救濟我。願救濟我。我今身中受大苦惱。",
    "T53n2122_046:0635b26": "日夜常為種種諸蟲之所唼食。居熱水中無",
    "T53n2122_046:0635b27": "時暫樂。佛言。梨奢。汝過去世於佛法中曾為",
    "T53n2122_046:0635b28": "比丘毀破禁戒。內懷欺詐外現善相。廣貪眷",
    "T53n2122_046:0635b29": "屬弟子眾多。名聲四遠莫不聞知。我和尚得",
    "T53n2122_046:0635c01": "阿羅漢果。以是因緣多得供養。獨受用之。見",
    "T53n2122_046:0635c02": "持戒人反惡加說。彼人懊惱。如是念言。世",
    "T53n2122_046:0635c03": "世生中願我所在食汝身肉。如是惡業死生",
    "T53n2122_046:0635c04": "龍中。是汝前身。眾生願故食噉汝身。惡業因",
    "T53n2122_046:0635c05": "緣得此盲報。又於過去無量劫中。在融赤銅",
    "T53n2122_046:0635c06": "地獄之中。常為諸蟲之所食噉。龍聞此語憂",
    "T53n2122_046:0635c07": "愁啼哭。作如是言。我等今者皆悉至心咸共",
    "T53n2122_046:0635c08": "懺悔。願令此苦速得解脫。彼龍眾中二十六",
    "T53n2122_046:0635c09": "億諸餓龍等。念過去身皆悉雨淚。念過去身。",
    "T53n2122_046:0635c10": "於佛法中雖得出家。備造惡業經無量身在",
    "T53n2122_046:0635c11": "三惡道。以餘報故在龍中受極大苦。如青色",
    "T53n2122_046:0635c12": "龍我亦如是。爾時世尊語諸龍言。汝可持水",
    "T53n2122_046:0635c13": "洗如來足。令汝殃罪漸得除滅。時一切龍以",
    "T53n2122_046:0635c14": "手掬水。水皆成火。變作大石。滿於手中生",
    "T53n2122_046:0635c15": "大猛焰。棄已復生。如是至七。一切龍眾見如",
    "T53n2122_046:0635c16": "是已。驚怖懊惱啼泣雨淚。佛教立大誓願已",
    "T53n2122_046:0635c17": "焰火皆滅。乃至八過以手捧水洗如來足。至",
    "T53n2122_046:0635c18": "心懺悔。佛記諸龍。彌勒佛時當得人身值佛",
    "T53n2122_046:0635c19": "出家精進持戒得羅漢果。時諸龍等得宿命",
    "T53n2122_046:0635c20": "心。自念過業。於佛法中或為俗人。親屬因緣。",
    "T53n2122_046:0635c21": "或復聽法來去因緣。所有信心捨施種種華",
    "T53n2122_046:0635c22": "菓飲食。共諸比丘依次而食。或有說云。我曾",
    "T53n2122_046:0635c23": "喫噉四方眾僧華菓飲食。或有說言。我往寺",
    "T53n2122_046:0635c24": "舍布施眾僧。或復禮拜。如是喫噉。或復說",
    "T53n2122_046:0635c25": "言。我從毘婆尸如來法中曾作俗人。乃至有",
    "T53n2122_046:0635c26": "說。我釋迦牟尼佛法之中曾作俗人。或以親",
    "T53n2122_046:0635c27": "舊問訊因緣。或復來去聽法因緣往還寺舍。",
    "T53n2122_046:0635c28": "有信心人供養僧故。捨施華菓種種飲食。比",
    "T53n2122_046:0635c29": "丘得已迴施於我。我得便食。彼業因緣於地",
    "T53n2122_046:0636a01": "獄中經無量劫。大猛火中。或燒或煮。或飲洋",
    "T53n2122_046:0636a02": "銅。或吞鐵丸。從地獄出墮畜生中。捨畜生身",
    "T53n2122_046:0636a03": "生餓鬼中。如是種種備受辛苦惡業未盡。生",
    "T53n2122_046:0636a04": "此龍中常受苦惱。佛告諸龍。此之惡業與盜",
    "T53n2122_046:0636a05": "佛物等無差別。比五逆業其罪如半。汝等今",
    "T53n2122_046:0636a06": "當盡受三歸一心修善。以此緣故於賢劫中",
    "T53n2122_046:0636a07": "值最後佛。名曰樓至。於彼佛世罪得除滅。",
    "T53n2122_046:0636a08": "時諸龍等聞是語已。皆悉至心盡其形壽各",
    "T53n2122_046:0636a09": "受三歸。",
    "T53n2122_046:0636a10": "時彼眾中有盲龍女。口中膖爛滿諸雜蟲。狀",
    "T53n2122_046:0636a11": "如𡱁尿。乃至穢惡。猶若婦人根中不淨臊臭",
    "T53n2122_046:0636a12": "難看。種種噉食膿血流出。一切身分常為蚊",
    "T53n2122_046:0636a13": "虻諸惡毒蠅之所唼食。身體臭處難可見聞。",
    "T53n2122_046:0636a14": "爾時世尊以大悲心見彼龍婦眼盲困苦如是。",
    "T53n2122_046:0636a15": "問言。妹何緣故得此惡身。於過去世曾為何",
    "T53n2122_046:0636a16": "業。龍婦答言。世尊。我今此身眾苦逼迫無暫",
    "T53n2122_046:0636a17": "時得停。設復欲言而不能說。我念過去三十",
    "T53n2122_046:0636a18": "六億。於百千年生惡龍中受如是苦。乃至日",
    "T53n2122_046:0636a19": "夜剎那不停。為我往昔九十一劫。於毘婆尸",
    "T53n2122_046:0636a20": "佛佛法之中。作比丘尼。思念欲事過於醉人。",
    "T53n2122_046:0636a21": "雖復出家不能如法。於伽藍內犯於法律。常",
    "T53n2122_046:0636a22": "受三惡道受諸燒煮。說此語已願救濟我身。",
    "T53n2122_046:0636a23": "爾時世尊說實語已。即以少水瀉龍口中。火",
    "T53n2122_046:0636a24": "及蟲膿悉皆滅盡。龍口清涼作如是言。大聖",
    "T53n2122_046:0636a25": "如來我憶過去迦葉佛時。曾作俗人。在田犁",
    "T53n2122_046:0636a26": "地。有一比丘來從我乞求五十錢。我時報言。",
    "T53n2122_046:0636a27": "聽待穀熟當與汝食。比丘復言。若當五十不",
    "T53n2122_046:0636a28": "可得者。願乞十文。我於爾時瞋彼比丘。而語",
    "T53n2122_046:0636a29": "之言。乃至十錢亦不相與。時彼比丘心生懊",
    "T53n2122_046:0636b01": "惱。又於餘時往寺舍中入樹林下。輒便盜取",
    "T53n2122_046:0636b02": "現在僧物十菴羅菓而私食之。彼業因緣地",
    "T53n2122_046:0636b03": "獄受苦。惡業未盡生野澤中作餓龍身。常為",
    "T53n2122_046:0636b04": "種種諸蟲食噉。膿血流溢飢渴苦惱。又彼比",
    "T53n2122_046:0636b05": "丘。以瞋忿心惡業緣故。死便即作小毒龍身。",
    "T53n2122_046:0636b06": "生我腋下嗽於我血。熱氣觸身不可堪忍。是",
    "T53n2122_046:0636b07": "故我身。熱膿血滿。龍白佛言大悲世尊。唯願",
    "T53n2122_046:0636b08": "慈哀救濟於我。令我脫彼怨家毒龍。爾時世",
    "T53n2122_046:0636b09": "尊以手抄水發誠實語。作如是言。我曾往昔",
    "T53n2122_046:0636b10": "於飢饉世。爾時願作大身眾生。長廣無量。以",
    "T53n2122_046:0636b11": "神通力於虛空中唱如是言。彼野澤中有大",
    "T53n2122_046:0636b12": "身蟲。名曰不瞋。汝等可往取其身肉以為飲",
    "T53n2122_046:0636b13": "食。可得不飢。時彼世中人非人等。聞此聲已",
    "T53n2122_046:0636b14": "一切悉往競取食之。說是真實諦信語時。彼",
    "T53n2122_046:0636b15": "龍腋下小龍即出。時此二龍俱白佛言。世尊。",
    "T53n2122_046:0636b16": "我等久近離此龍身解脫殃罪。佛告龍言。此",
    "T53n2122_046:0636b17": "業大重次五無間。何以故。若有四方常住僧",
    "T53n2122_046:0636b18": "物。或現前僧物。篤信檀越重心施物。或華果",
    "T53n2122_046:0636b19": "樹園飲食資生床褥敷具疾病湯藥。一切所",
    "T53n2122_046:0636b20": "須私自費用。或持出外乞與知識親里白衣。",
    "T53n2122_046:0636b21": "此罪重於阿鼻地獄所受果報。是故汝等可",
    "T53n2122_046:0636b22": "受三歸。歸三寶已乃可得往於冷水中。如是",
    "T53n2122_046:0636b23": "三稱三受。身即安隱得入水中。爾時世尊。",
    "T53n2122_046:0636b24": "即為諸龍。而說偈言。",
    "T53n2122_046:0636b25": "寧以利刀自割身　　肢節身分肌膚肉",
    "T53n2122_046:0636b26": "所有信心捨施物　　俗人食者實為難",
    "T53n2122_046:0636b27": "寧吞大赤熱鐵丸　　而使口中光焰出",
    "T53n2122_046:0636b28": "所有眾僧飲食具　　不應於外私自用",
    "T53n2122_046:0636b29": "寧以大火若須彌　　以手捉持而自食",
    "T53n2122_046:0636c01": "其有在家諸俗人　　不應輒食施僧食",
    "T53n2122_046:0636c02": "寧以利刀自屠膾　　身體皮膜而自噉",
    "T53n2122_046:0636c03": "其有在家諸俗人　　不應受取僧雜食",
    "T53n2122_046:0636c04": "寧以自身投於彼　　滿室大火猛焰中",
    "T53n2122_046:0636c05": "其有在家俗人輩　　不應坐臥僧床席",
    "T53n2122_046:0636c06": "寧以大熱尖鐵錐　　拳手握持便燋爛",
    "T53n2122_046:0636c07": "其有在家俗人等　　不應私用於僧物",
    "T53n2122_046:0636c08": "寧以勝利好刀碪　　而自臠切其身肉",
    "T53n2122_046:0636c09": "勿於出家清淨人　　發起一念瞋恚心",
    "T53n2122_046:0636c10": "寧以自手挑兩眼　　捐棄投之擲於地",
    "T53n2122_046:0636c11": "其有習行善法者　　不應懷忿瞋心視",
    "T53n2122_046:0636c12": "寧以熱鐵鍱其身　　東西起動行坐臥",
    "T53n2122_046:0636c13": "不應瞋忿心妬嫉　　而著眾僧淨施衣",
    "T53n2122_046:0636c14": "寧飲灰汁鹹鹵水　　熱沸爍口猶如火",
    "T53n2122_046:0636c15": "不應懷貪毒惡心　　服食眾僧淨施藥",
    "T53n2122_046:0636c16": "爾時世尊說此偈已。一萬四千諸龍眾等悉",
    "T53n2122_046:0636c17": "受三歸。所有過去現在業報諸苦惱中。而得",
    "T53n2122_046:0636c18": "解脫。深信三寶其心不退。復有八十億諸龍",
    "T53n2122_046:0636c19": "眾等。亦於三寶起歸敬心。",
    "T53n2122_046:0636c20": "又大集經云。或作比丘所得種種資生之具。",
    "T53n2122_046:0636c21": "皆是信心檀越所施。而是眾生。或自食噉或",
    "T53n2122_046:0636c22": "與他人。或共眾人盜竊隱藏私處自用。如是",
    "T53n2122_046:0636c23": "業故。墮三惡道久受勤苦。復有眾生貧窮下",
    "T53n2122_046:0636c24": "賤不得自在。是故出家望得富饒解脫安樂。",
    "T53n2122_046:0636c25": "既出家已懈怠懶墮。不讀誦經。禪慧精勤捨",
    "T53n2122_046:0636c26": "而不習。樂知僧事。復有比丘晝夜精勤。樂修",
    "T53n2122_046:0636c27": "善法讀誦經典。坐禪習慧不捨須臾。以是因",
    "T53n2122_046:0636c28": "緣。感諸四輩種種供養。時知事人得利養已。",
    "T53n2122_046:0636c29": "或自私食。或復盜與親舊俗人。以是等緣久",
    "T53n2122_046:0637a01": "處惡道。出已還入如是愚冥。不見當來果報",
    "T53n2122_046:0637a02": "輕重。我今戒勅沙門弟子念法住持。不得自",
    "T53n2122_046:0637a03": "稱我是沙門真法行人。倚眾僧故受他信施",
    "T53n2122_046:0637a04": "物。或餅或菜或菓或華。但是眾僧所食之物。",
    "T53n2122_046:0637a05": "不得輒與一切俗人。亦不得云此是我物別",
    "T53n2122_046:0637a06": "眾而食。又亦不得以眾僧物貯積興生種種",
    "T53n2122_046:0637a07": "販賣云有利益招世譏嫌。又亦不得出貴收",
    "T53n2122_046:0637a08": "賤與世爭利。又亦不得為於飲食及僧因緣",
    "T53n2122_046:0637a09": "使諸眾生墮三惡道。應須勸引安善法中令",
    "T53n2122_046:0637a10": "比丘眾真信三寶。攝諸眾生乃至父母。令得",
    "T53n2122_046:0637a11": "安隱置三解脫。",
    "T53n2122_046:0637a12": "又十輪經云。若有四方僧物資生雜物等。持",
    "T53n2122_046:0637a13": "戒破戒如是人等悉不與之。以是因緣。命終",
    "T53n2122_046:0637a14": "已後皆墮阿鼻地獄。",
    "T53n2122_046:0637a15": "又大集經濟龍品云。時娑伽羅龍王白佛言。",
    "T53n2122_046:0637a16": "而此龍中。或有諸龍所受樂報。猶如諸天。或",
    "T53n2122_046:0637a17": "有受樂如人。有如餓鬼。有如畜生。有如地獄",
    "T53n2122_046:0637a18": "受大辛苦。說是語已。時娑伽羅大龍王子名",
    "T53n2122_046:0637a19": "青蓮華面。前白佛言。世尊。我何惡業罪因緣",
    "T53n2122_046:0637a20": "故來生龍中。身大端正所有色觸受用猶如",
    "T53n2122_046:0637a21": "火燒。常無衣服赤體而行。如我父王受樂最",
    "T53n2122_046:0637a22": "勝。如轉輪王果報不異。佛言。華面。當為汝說。",
    "T53n2122_046:0637a23": "乃往過去三十一劫。有佛世尊。名曰尸棄。時",
    "T53n2122_046:0637a24": "彼世中有王。名曰培多富沙。彼富沙王於三",
    "T53n2122_046:0637a25": "月中供養彼佛。并及無量百千四沙門果大",
    "T53n2122_046:0637a26": "菩薩眾。以種種衣服飲食湯藥而供給之。至",
    "T53n2122_046:0637a27": "心聽法已即發菩提心。并為造寺種種供養。",
    "T53n2122_046:0637a28": "彼王第一太子名裴多娑樹帝。見佛聞法於",
    "T53n2122_046:0637a29": "流轉中生大怖畏。從父王邊願求出家。王報",
    "T53n2122_046:0637b01": "任意。既出家已又白父言。我欲寺上停止。王",
    "T53n2122_046:0637b02": "言。亦隨時。尸棄佛眾僧弟子在彼寺中受用",
    "T53n2122_046:0637b03": "飲食。彼富沙子裴多樹帝。妬嫉心生常瞋",
    "T53n2122_046:0637b04": "罵之。時彼僧眾彼瞋罵已悉離寺去。見僧去",
    "T53n2122_046:0637b05": "已生歡喜心。即自念言。彼去者好。我大安",
    "T53n2122_046:0637b06": "隱。恣用寺內衣服飲食。有餘人來即不聽住。",
    "T53n2122_046:0637b07": "由具惡業命終之後生大地獄。經無量千萬",
    "T53n2122_046:0637b08": "那由他歲受諸火燒。地獄得脫生餓鬼中。復",
    "T53n2122_046:0637b09": "經無量受辛苦。餓鬼中死還墮地獄。脫地獄",
    "T53n2122_046:0637b10": "已生餓鬼中。如是經由三十一劫。於流轉中",
    "T53n2122_046:0637b11": "具足如是受諸辛苦。佛言。華面。彼娑樹帝者。",
    "T53n2122_046:0637b12": "豈異人乎。即汝身是也。乃往過去惡業因緣",
    "T53n2122_046:0637b13": "故。生大地獄餓鬼畜生輪轉受苦。經是三十",
    "T53n2122_046:0637b14": "一大劫中備受眾苦。未曾暫捨。以殘業故來",
    "T53n2122_046:0637b15": "生龍中受是惡報。時華面龍聞是語已。大聲",
    "T53n2122_046:0637b16": "號哭舉身自投四肢布地。禮拜白佛。作如",
    "T53n2122_046:0637b17": "是言。我今至心從佛懺悔不敢覆藏。我今至",
    "T53n2122_046:0637b18": "誠入於骨髓。歸依佛法僧。乃至壽盡作優婆",
    "T53n2122_046:0637b19": "塞。佛言善哉善哉。如是歸依我者得盡彼業。",
    "T53n2122_046:0637b20": "此中死已值彌勒佛得於人身。於彌勒佛法",
    "T53n2122_046:0637b21": "中出家證羅漢果。",
    "T53n2122_046:0637b22": "3 慎禍部慎禍部第三",
    "T53n2122_046:0637b23": "如舊雜譬喻經云。昔有一國。五穀熟成人民",
    "T53n2122_046:0637b24": "安寧無有疾病。晝夜伎樂人無憂惱。王問群",
    "T53n2122_046:0637b25": "臣。我聞天下有禍何類。答曰。臣亦不見。王便",
    "T53n2122_046:0637b26": "使一臣至於隣國求覓買之。天神則化作一",
    "T53n2122_046:0637b27": "人。於市中賣之。狀類如猪。持鐵鎖繫縛賣之。",
    "T53n2122_046:0637b28": "臣問。此名何等。答曰。禍母。臣曰。賣不。答曰",
    "T53n2122_046:0637b29": "賣。問索幾錢。答曰。千萬。問曰。此食何等。答",
    "T53n2122_046:0637c01": "曰。食針一升。臣便家家發求覓針。如是人民",
    "T53n2122_046:0637c02": "兩兩三三相逢求針。使諸郡縣處處擾亂。百",
    "T53n2122_046:0637c03": "姓所在之處患毒無聊。臣白王曰。雖得禍母",
    "T53n2122_046:0637c04": "致使民亂男女失業。欲殺棄之。未審許不。王",
    "T53n2122_046:0637c05": "言。大善。便於城外將殺。刺便不入。斫則不",
    "T53n2122_046:0637c06": "傷。剖而不死。積薪燒之身赤如火便走出",
    "T53n2122_046:0637c07": "去。過里燒里。過市燒市。入城燒城。入國燒",
    "T53n2122_046:0637c08": "國。擾亂人民飢餓困苦。坐由厭樂買禍所致",
    "T53n2122_046:0637c09": "苦也。此喻女色欲火所燒。男子貪毒至死不",
    "T53n2122_046:0637c10": "知苦也。4 慎境部慎境部第四",
    "T53n2122_046:0637c11": "如正法念經。孔雀菩薩告諸天眾。若有比丘",
    "T53n2122_046:0637c12": "畏於惡名則離諸過。所謂不入女人戲笑之",
    "T53n2122_046:0637c13": "處。不入酒肆。不近酤酒。不與共語。不近嗜",
    "T53n2122_046:0637c14": "酒人。亦不與語。不近賊人。不近先作大惡之",
    "T53n2122_046:0637c15": "人。不近好鬪人。不近陰惡懷毒人。不近無",
    "T53n2122_046:0637c16": "常數捨道人。不近博戲人。不近伎樂人。不",
    "T53n2122_046:0637c17": "近小兒。不近繫縛女色人。不近輕躁人。不近",
    "T53n2122_046:0637c18": "不護口人。不近貪人。不近販賣欺誑人。不近",
    "T53n2122_046:0637c19": "巧偽市道世所惡賤人。不近掘河池人。不近",
    "T53n2122_046:0637c20": "黃門女人同路一步。不近調象人。不近魁膾",
    "T53n2122_046:0637c21": "人。不近調馬人。不近斷見人。不近無戒人。如",
    "T53n2122_046:0637c22": "是惡人不應親近。近如是人必與同行。是故",
    "T53n2122_046:0637c23": "比丘當畏惡名。不應與此不淨業人同路行",
    "T53n2122_046:0637c24": "於一足之地。而說頌曰。",
    "T53n2122_046:0637c25": "若人近不善　　則為不善人",
    "T53n2122_046:0637c26": "是故應離惡　　莫行不善業",
    "T53n2122_046:0637c27": "隨近何等人　　數數相親近",
    "T53n2122_046:0637c28": "近故同其行　　或善或不善",
    "T53n2122_046:0637c29": "一切人求善　　當近於善人",
    "T53n2122_046:0638a01": "如是能得樂　　善則非苦因",
    "T53n2122_046:0638a02": "近善增功德　　近惡增尤甚",
    "T53n2122_046:0638a03": "功德及惡相　　今如是略說",
    "T53n2122_046:0638a04": "若近於善人　　則得善名稱",
    "T53n2122_046:0638a05": "若近不善人　　令人速輕賤",
    "T53n2122_046:0638a06": "常應親善人　　遠離於惡友",
    "T53n2122_046:0638a07": "以近善人故　　能捨諸惡業",
    "T53n2122_046:0638a08": "5 慎過部慎過部第五",
    "T53n2122_046:0638a09": "如雜阿含經云。爾時世尊告諸比丘。譬如鐵",
    "T53n2122_046:0638a10": "丸投著火中與火同色盛著劫貝綿中。云何",
    "T53n2122_046:0638a11": "比丘當速燃不。比丘白佛。如是世尊。佛告比",
    "T53n2122_046:0638a12": "丘。愚癡之人依聚落住。晨朝著衣持鉢入村",
    "T53n2122_046:0638a13": "乞食。不善護身。不守根門。心不繫念。若見年",
    "T53n2122_046:0638a14": "少女人不正思惟。取其色相起貪欲心。欲燒",
    "T53n2122_046:0638a15": "其心。欲燒其身。身心燒已捨戒退減。是愚癡",
    "T53n2122_046:0638a16": "人長夜當得非義饒益。是故比丘當如是學。",
    "T53n2122_046:0638a17": "善護其身守諸根門繫念入村。爾時世尊告",
    "T53n2122_046:0638a18": "諸比丘。過去世時有一貓貍飢渴羸瘦。於孔",
    "T53n2122_046:0638a19": "穴中伺求鼠子。若鼠子出當取食之。有時鼠",
    "T53n2122_046:0638a20": "子出穴游戲。時彼貓貍疾取吞之。鼠子身小",
    "T53n2122_046:0638a21": "生入腹中。入腹中已食其內藏。食內藏時貓",
    "T53n2122_046:0638a22": "貍迷悶東西狂走。空宅塚間不知何止。遂至",
    "T53n2122_046:0638a23": "於死。如是比丘。有愚癡人依聚落住。晨朝著",
    "T53n2122_046:0638a24": "衣持鉢入村乞食。不善護身。不守根門。心不",
    "T53n2122_046:0638a25": "繫念。見諸女人起不正思惟。而取色相發貪",
    "T53n2122_046:0638a26": "欲心已。欲火熾然燒其身心已。馳走狂逸不",
    "T53n2122_046:0638a27": "樂精舍捨戒退減。此愚癡人長夜常得不饒",
    "T53n2122_046:0638a28": "益苦。是故比丘。當如是學。善護其身守諸根",
    "T53n2122_046:0638a29": "門繫心正念入村乞食。",
    "T53n2122_046:0638b01": "又雜阿含經云。爾時世尊告諸比丘。譬如木",
    "T53n2122_046:0638b02": "杵常用不止日夜消減。如是比丘。從本已來",
    "T53n2122_046:0638b03": "不閉根門食不知量。初夜後夜不勤覺寤修",
    "T53n2122_046:0638b04": "習善法。當知是輩終日損減不增善法。如彼",
    "T53n2122_046:0638b05": "木杵。",
    "T53n2122_046:0638b06": "又自愛經云。佛言。夫人處世。心懷毒念。口施",
    "T53n2122_046:0638b07": "毒言。身行毒業。斯三事出于心身口。唱成",
    "T53n2122_046:0638b08": "其惡以加眾生。眾生被毒即結怨恨。誓心欲",
    "T53n2122_046:0638b09": "報。或現世獲。或身終後魂靈昇天。即下報",
    "T53n2122_046:0638b10": "之。人中畜生鬼神太山更相剋賊。皆由宿命",
    "T53n2122_046:0638b11": "非空生也。佛說偈言。",
    "T53n2122_046:0638b12": "心為法心　　心尊心中　　使心作惡",
    "T53n2122_046:0638b13": "即言即行　　罪苦自追　　車轢乎轍",
    "T53n2122_046:0638b14": "心為法本　　心尊心使　　中心念善",
    "T53n2122_046:0638b15": "即言即行　　福樂自追　　如影隨形",
    "T53n2122_046:0638b16": "又十住毘婆沙論云。在家菩薩若見破戒之人",
    "T53n2122_046:0638b17": "不應生瞋輕慢之心。應生憐愍利益之心。方",
    "T53n2122_046:0638b18": "便勸止令生善心。苦諫不改而生誹謗。亦不",
    "T53n2122_046:0638b19": "得瞋妄見他過。故此賢劫中聞有菩薩。誹謗",
    "T53n2122_046:0638b20": "拘樓孫佛言。何有禿人而當得道。如是眾生",
    "T53n2122_046:0638b21": "難可得知。自作自受何預於我。若欲知彼或",
    "T53n2122_046:0638b22": "自傷害。籌量眾生。佛所不許。如經中說。",
    "T53n2122_046:0638b23": "佛告阿難。若人籌量於他即自傷身。如偈說",
    "T53n2122_046:0638b24": "曰。",
    "T53n2122_046:0638b25": "有瓶蓋亦空　　無蓋亦復空",
    "T53n2122_046:0638b26": "有瓶蓋亦滿　　無蓋亦復滿",
    "T53n2122_046:0638b27": "當知諸世間　　有此四種人",
    "T53n2122_046:0638b28": "威儀及功德　　有無亦如是",
    "T53n2122_046:0638b29": "若非一切智　　何能籌量人",
    "T53n2122_046:0638c01": "寧以見威儀　　而便知其德",
    "T53n2122_046:0638c02": "正知有善心　　名為賢人相",
    "T53n2122_046:0638c03": "但見外威儀　　何由知其內",
    "T53n2122_046:0638c04": "若以外量內　　而生輕賤心",
    "T53n2122_046:0638c05": "敗身及善根　　命終墮惡道",
    "T53n2122_046:0638c06": "外詐現威儀　　游行以賢善",
    "T53n2122_046:0638c07": "但有口言說　　如雷而無雨",
    "T53n2122_046:0638c08": "是故經云。勿輕未學。敬學如佛。唯有智慧",
    "T53n2122_046:0638c09": "可破煩惱。若稱量者則為自傷。唯佛智慧乃",
    "T53n2122_046:0638c10": "能明了。如此事者非我所知。即於破戒人中",
    "T53n2122_046:0638c11": "不生瞋恚輕慢之心。",
    "T53n2122_046:0638c12": "又舊雜譬喻經云。昔有一鼈遭遇枯旱湖澤",
    "T53n2122_046:0638c13": "乾竭。不能自致有食之池。時有大鶴集住其",
    "T53n2122_046:0638c14": "邊。鼈從求哀乞相濟度。鶴啄銜之飛過都",
    "T53n2122_046:0638c15": "邑。鼈不默聲。問此何等如是不止。鶴便應之。",
    "T53n2122_046:0638c16": "口開鼈墮。人得屠食。夫人愚頑不謹口舌其",
    "T53n2122_046:0638c17": "譬如是。",
    "T53n2122_046:0638c18": "又法句喻經云。佛告婆羅門。世有四事人不",
    "T53n2122_046:0638c19": "能行。行者得福不致此貧。何謂為四。一者年",
    "T53n2122_046:0638c20": "盛力壯慎莫憍慢。二者年老精進不貪婬泆。",
    "T53n2122_046:0638c21": "三者有財珍寶常念布施。四者就師學問聽",
    "T53n2122_046:0638c22": "受正言。如此老公不行四事。謂之有常不計",
    "T53n2122_046:0638c23": "成敗一旦離散。譬如老鶴守此空池永無所",
    "T53n2122_046:0638c24": "得。於是世尊。即說偈言。",
    "T53n2122_046:0638c25": "晝夜慢墮　　老不止婬　　有財不施",
    "T53n2122_046:0638c26": "不受佛言　　有此四弊　　為自侵欺",
    "T53n2122_046:0638c27": "咄嗟老至　　色變作耄　　少時如意",
    "T53n2122_046:0638c28": "老見蹈賤　　不修梵行　　又不富貴",
    "T53n2122_046:0638c29": "老如白鶴　　守伺空池　　既不守戒",
    "T53n2122_046:0639a01": "又不積財　　老羸氣竭　　思故何逮",
    "T53n2122_046:0639a02": "老如秋葉　　行穢󰡖縷　　命疾脫至",
    "T53n2122_046:0639a03": "不用後悔",
    "T53n2122_046:0639a04": "頌曰。",
    "T53n2122_046:0639a05": "思慎始終　　務存正己　　口無二言",
    "T53n2122_046:0639a06": "心無妄起　　少欲知足　　妄懷彼此",
    "T53n2122_046:0639a07": "戰戰兢兢　　誡勗憂喜",
    "T53n2122_046:0639a08": "感應緣感應緣略引十一驗",
    "T53n2122_046:0639a09": "漢下邳周式漢會稽句章人",
    "T53n2122_046:0639a10": "漢諸暨吳詳晉義興人周",
    "T53n2122_046:0639a11": "晉淮南胡茂回宋豫章胡庇之",
    "T53n2122_046:0639a12": "宋泰始中張乙宋襄城李頤",
    "T53n2122_046:0639a13": "周宣帝宇文贇齊京師釋慧豫",
    "T53n2122_046:0639a14": "唐親衛高法眼",
    "T53n2122_046:0639a15": "漢下邳周式漢下邳周式。甞至東海道逢一吏。持一卷書",
    "T53n2122_046:0639a16": "求寄載行十餘里謂式曰。吾暫有所過。留書",
    "T53n2122_046:0639a17": "寄君船中。慎勿發之。去後式盜發視書。皆諸",
    "T53n2122_046:0639a18": "死人錄。下條有式名。須臾吏還。式首視書。吏",
    "T53n2122_046:0639a19": "怒曰。故以相告而勿視之。式叩頭流血。良",
    "T53n2122_046:0639a20": "久感卿遠相載。此書不可除卿。今日已去還",
    "T53n2122_046:0639a21": "家三年。勿出門可得度也。勿道見吾書。式還",
    "T53n2122_046:0639a22": "不出已二年。餘家皆怪之。隣人卒亡。父怒使",
    "T53n2122_046:0639a23": "往吊之。式不得止。適出門便見此吏。吏曰。吾",
    "T53n2122_046:0639a24": "令汝三年勿出。而今出門。知復奈何。吾求不",
    "T53n2122_046:0639a25": "見。連相為得鞭杖。今已見汝無可奈何。後",
    "T53n2122_046:0639a26": "三日日中當相取也。式還洟泣具道如此。父",
    "T53n2122_046:0639a27": "故不信。母晝夜與相守洟泣。至三日日中時",
    "T53n2122_046:0639a28": "見來取便死右此一驗出搜神記。",
    "T53n2122_046:0639a29": "漢會稽句章人漢時會稽句章人。至東野還。暮不及門。見路",
    "T53n2122_046:0639b01": "傍小屋然火。因投宿止。有一少女不欲與丈夫",
    "T53n2122_046:0639b02": "共宿。呼隣人家女自伴。夜共彈箜篌歌戲曰。",
    "T53n2122_046:0639b03": "連綿葛上藤　　一緩復一絙",
    "T53n2122_046:0639b04": "汝欲知我姓　　姓陳名阿登",
    "T53n2122_046:0639b05": "明至東郭外。有賣食母在肆中。此人寄坐因",
    "T53n2122_046:0639b06": "說昨所見。母聞阿登。驚曰。此是我女。近亡葬",
    "T53n2122_046:0639b07": "於郭外。",
    "T53n2122_046:0639b08": "漢諸暨吳詳漢時諸暨縣吏吳詳者。憚役委頓。將投竄深",
    "T53n2122_046:0639b09": "山。行至一溪。日欲暮見年少女子綵衣甚端",
    "T53n2122_046:0639b10": "正。女云。我一身獨居。又無鄉里。唯有一孤嫗。",
    "T53n2122_046:0639b11": "相去十餘步耳。詳聞甚悅。便即隨去。行一里",
    "T53n2122_046:0639b12": "餘即至女家。家甚貧陋。為詳設食。至一更竟。",
    "T53n2122_046:0639b13": "聞一嫗喚云張姑子。女應曰。諾。詳問是誰。",
    "T53n2122_046:0639b14": "答云。向所道孤獨嫗也。二人共寢息。至曉雞",
    "T53n2122_046:0639b15": "鳴。詳去。二情相戀。女以紫巾贈詳。詳以布手",
    "T53n2122_046:0639b16": "巾報。行至昨所應處過溪。其夜水大瀑溢。深",
    "T53n2122_046:0639b17": "不可涉。乃迴向女家。覩不見昨處。但有一塚",
    "T53n2122_046:0639b18": "耳。",
    "T53n2122_046:0639b19": "晉義興人周晉義興人姓周。永和年中出都。乘馬從兩人",
    "T53n2122_046:0639b20": "行。未至村日暮。道邊有一新小草屋。見一女",
    "T53n2122_046:0639b21": "子出門望。年可十六七。姿容端正衣服鮮潔。",
    "T53n2122_046:0639b22": "見周過謂曰。日已暮。前村尚遠。臨賀詎得至。",
    "T53n2122_046:0639b23": "周便求寄宿。此女為然火作食。向有一更",
    "T53n2122_046:0639b24": "聞外有小兒喚阿香聲。女應曰諾。尋云。官喚",
    "T53n2122_046:0639b25": "汝推雷車。女乃辭行云。今有事當去。夜遂大",
    "T53n2122_046:0639b26": "雷雨。向曉女還。周既上馬。看昨所宿處。正",
    "T53n2122_046:0639b27": "見一新塚。塚口有馬屎及餘草。周甚驚惋。",
    "T53n2122_046:0639b28": "至後五年果作臨賀大守右此三驗出續搜神記。",
    "T53n2122_046:0639b29": "晉淮南胡茂回晉淮南胡茂回。此人能見鬼。雖不喜見而不",
    "T53n2122_046:0639c01": "可止。後行至楊州還歷陽城。東有神祠中正",
    "T53n2122_046:0639c02": "值民將巫祝祀之。至須臾頃。有群鬼相叱曰。",
    "T53n2122_046:0639c03": "上官來各迸走出祠去。迴顧見二沙門來入",
    "T53n2122_046:0639c04": "祠中。諸鬼兩兩三三。相抱持在祠邊草中望。",
    "T53n2122_046:0639c05": "伺望沙門皆有怖懼。須臾沙門去。後諸鬼皆",
    "T53n2122_046:0639c06": "還祠中。回於是信佛。遂精誠奉佛右此一驗出續搜神記。",
    "T53n2122_046:0639c07": "宋豫章胡庇之宋時豫章胡庇之。甞為武昌郡丞。宋元嘉二",
    "T53n2122_046:0639c08": "十六年入廨。便有鬼怪。中宵籠月戶牖少",
    "T53n2122_046:0639c09": "開。有人倚立戶外狀似小兒。戶閉便聞人行。",
    "T53n2122_046:0639c10": "如著木屧聲。看則無所見。如此甚數。二十八",
    "T53n2122_046:0639c11": "年三月舉家悉得時病。空中語擲瓦石。或是",
    "T53n2122_046:0639c12": "乾土。夏中病者皆著。而語擲之勢更猛。乃請",
    "T53n2122_046:0639c13": "道人齋戒竟夜轉經倍來如雨。唯不著道人",
    "T53n2122_046:0639c14": "及經卷而已。秋冬漸有音聲。瓦石擲人。肉",
    "T53n2122_046:0639c15": "皆青黯而不甚痛。庇之有一老嬭。好罵詈。鬼",
    "T53n2122_046:0639c16": "在邊大嚇庇之迎祭酒上章施符驅逐。漸復",
    "T53n2122_046:0639c17": "歇絕。至二十九年鬼復來劇於前。明年承廨",
    "T53n2122_046:0639c18": "火頻四發。狼狽澆沃並得時死。鬼每有聲如",
    "T53n2122_046:0639c19": "犬。家人每呼為吃嚂。後忽語吾似吳。三更",
    "T53n2122_046:0639c20": "叩戶庇之問誰也。答曰。程邵陵。把火出看了",
    "T53n2122_046:0639c21": "無所見。數日二更中復戶外叩掌。便復罵之。",
    "T53n2122_046:0639c22": "云答君勿罵我。我是善神非前後來者。陶",
    "T53n2122_046:0639c23": "御史見遣報君。庇之云我不識陶御史鬼云",
    "T53n2122_046:0639c24": "陶敬玄君。昔與之周旋。庇之云吾與之在京",
    "T53n2122_046:0639c25": "日伏事衡陽又不甞作御史。云陶今處福地。",
    "T53n2122_046:0639c26": "作天上御史前後相侵。是沈公所為此廨本",
    "T53n2122_046:0639c27": "是沈宅來看宅。聊復語擲狡獪。忿君攘却",
    "T53n2122_046:0639c28": "太過乃至罵詈命婢使無禮向之復令祭酒",
    "T53n2122_046:0639c29": "上章苦罪狀之事徹天曹。沈今上天言。君是",
    "T53n2122_046:0640a01": "佛三歸弟子那不從佛家請福。乃使祭酒上",
    "T53n2122_046:0640a02": "章自今唯願專意奉法。不須與惡鬼當相困。",
    "T53n2122_046:0640a03": "庇之請諸尼讀經。仍齋訖經一宿。後復聞戶",
    "T53n2122_046:0640a04": "外御史相聞白胡承見沈相訟甚苦。如其所",
    "T53n2122_046:0640a05": "言。君頗無理。若能歸誠正覺習經持戒則群",
    "T53n2122_046:0640a06": "邪屏絕。依依曩情故相白也。",
    "T53n2122_046:0640a07": "宋泰始中張乙宋泰始中有張乙者。被鞭瘡痛不歇。人教之",
    "T53n2122_046:0640a08": "燒死人骨末以傅之。雇同房小兒登崗取一",
    "T53n2122_046:0640a09": "髑髏。燒以傅瘡。其夜戶內有鑪燒火。此小",
    "T53n2122_046:0640a10": "兒守火。空中有物。按小兒頭內火中罵曰。",
    "T53n2122_046:0640a11": "汝何以燒我頭。今以此火償汝。小兒大喚曰。",
    "T53n2122_046:0640a12": "張乙燒耳。答曰汝不取與張乙。張乙那得燒",
    "T53n2122_046:0640a13": "之。按頭良久髮燃都盡。皮肉燋爛然後捨之。",
    "T53n2122_046:0640a14": "乙大怖送所餘骨埋于故處。酒肉醊之無復",
    "T53n2122_046:0640a15": "災異也右二驗出述異記。",
    "T53n2122_046:0640a16": "宋襄城李頤宋襄城李頤。其父為人不信妖邪。有一宅由",
    "T53n2122_046:0640a17": "來凶不可居。居者輒死。父便買居之多年安",
    "T53n2122_046:0640a18": "吉。子孫昌熾為二千石。當徙家之官。臨去請",
    "T53n2122_046:0640a19": "會內外親戚。酒食既行父乃言曰。天下竟有",
    "T53n2122_046:0640a20": "吉凶不。此宅由來言凶。自吾居之多年安吉。",
    "T53n2122_046:0640a21": "乃得遷官。鬼為何在。自今已後便為吉宅。居",
    "T53n2122_046:0640a22": "者住正心無所嫌也。語訖如廁。須臾見壁",
    "T53n2122_046:0640a23": "中有一物。如卷席大。高五尺許正白。便還取",
    "T53n2122_046:0640a24": "刀斫之中斷。便化為兩人。復橫斫之。又成四",
    "T53n2122_046:0640a25": "人。便奪取刀反斫李殺。持刀至座上斫殺其",
    "T53n2122_046:0640a26": "子弟。凡姓李必死。唯異姓無他。頤尚幼在",
    "T53n2122_046:0640a27": "抱。家內知變。乳母抱出後門藏他家。止其一",
    "T53n2122_046:0640a28": "身獲免。頤字景真位至湘東太守右一驗出續搜神記。",
    "T53n2122_046:0640a29": "周宣帝宇文贇周宣帝宇文贇。在東宮時。武帝訓篤甚嚴。",
    "T53n2122_046:0640b01": "常使官者成慎監察之。若有纖毫罪失匿而",
    "T53n2122_046:0640b02": "不奏。許慎以死。於是慎常陳太子不法之事。",
    "T53n2122_046:0640b03": "武帝杖太子百餘。及即位顧見膊上杖瘢。乃",
    "T53n2122_046:0640b04": "問成慎所在。慎于時已出為郡遂勅追之。至",
    "T53n2122_046:0640b05": "便賜死。慎奮厲曰。此是汝父所為。成慎何罪。",
    "T53n2122_046:0640b06": "勃逆之餘濫以見及死。若有知終不相放。于",
    "T53n2122_046:0640b07": "時宮掖禁忌相逢以目。不得輒共言笑。分置",
    "T53n2122_046:0640b08": "監官記錄愆罪。左皇后下有一女子。欠伸淚",
    "T53n2122_046:0640b09": "出。因被奏劾。謂其所思憶。便勅對前考竟之。",
    "T53n2122_046:0640b10": "初打頭一下。帝便頭痛。次打項一下帝又項",
    "T53n2122_046:0640b11": "痛。遂大發怒曰。此是我怨家。乃使拉折其腰。",
    "T53n2122_046:0640b12": "帝即腰痛。其夜出南宮。病遂漸增。明旦早還",
    "T53n2122_046:0640b13": "患腰不得乘馬。御車而入。所殺女子處有黑",
    "T53n2122_046:0640b14": "暈如人形。時謂是血隨掃刷之。旋復如故。如",
    "T53n2122_046:0640b15": "此再三。有司掘除舊地以新土埋之。一宿之",
    "T53n2122_046:0640b16": "間亦還如本。因此七八日舉身瘡爛而崩。及",
    "T53n2122_046:0640b17": "初下屍諸床並曲。牢不可脫。唯此死女子所",
    "T53n2122_046:0640b18": "臥之床。獨是直脚。遂以供用。蓋亦鬼神之意",
    "T53n2122_046:0640b19": "焉。帝崩去成慎死僅二十許日右此一驗出冥祥記。",
    "T53n2122_046:0640b20": "齊京師釋慧豫齊京師靈根寺有釋慧豫。黃龍人。來游京",
    "T53n2122_046:0640b21": "師止靈根寺。少而務學遍訪眾師。善談論美",
    "T53n2122_046:0640b22": "風則。每聞臧否人物輒塞耳不聽。先誦大涅",
    "T53n2122_046:0640b23": "槃法華十地。又習禪業精於五門。甞寢見有",
    "T53n2122_046:0640b24": "三人來扣戶。並衣冠鮮潔執持華蓋。豫問覓",
    "T53n2122_046:0640b25": "誰。答云。法師應死故來奉迎。豫曰。小事未了",
    "T53n2122_046:0640b26": "可申一年不。答云。可爾。至明年滿一周而卒。",
    "T53n2122_046:0640b27": "是歲齊永明七年。春秋五十有七右此一驗出梁高僧傳。",
    "T53n2122_046:0640b28": "唐親衛高法眼唐雍州長安縣高法眼。是隋代僕射高頴之",
    "T53n2122_046:0640b29": "玄孫。至龍朔三年正月二十五日。向中臺參",
    "T53n2122_046:0640c01": "選。日午還家。舍在義寧坊東南隅。向街開門。",
    "T53n2122_046:0640c02": "化度寺東即是高家。欲出子城西順義門。城",
    "T53n2122_046:0640c03": "內逢兩騎馬逐後。既出城已漸近逼之。出城",
    "T53n2122_046:0640c04": "門外。道北是普光寺。一人語騎馬人云。汝走",
    "T53n2122_046:0640c05": "捉普光寺門。勿令此人入寺。恐難捉得此人",
    "T53n2122_046:0640c06": "依語馳走守門。法眼怕不得入寺。便向西走",
    "T53n2122_046:0640c07": "復至西街金城坊。南門道西有會昌寺。復加",
    "T53n2122_046:0640c08": "四馬騎。更語前二乘馬人云。急守會昌寺門。",
    "T53n2122_046:0640c09": "此人依語走捉寺門。法眼怕。急便語乘馬人",
    "T53n2122_046:0640c10": "云。汝是何人敦逼於我。乘馬人云。王遣我",
    "T53n2122_046:0640c11": "來取汝。法眼語云。何王遣來。乘馬人云。閻",
    "T53n2122_046:0640c12": "羅王遣來。法眼既聞閻羅王使來。審知是鬼。",
    "T53n2122_046:0640c13": "即共相拒。鬼便大怒云。急截頭髮却一鬼捉",
    "T53n2122_046:0640c14": "刀即截法眼兩髻。附肉落地。便至西街悶絕",
    "T53n2122_046:0640c15": "落馬暴死不覺。既至大街要路。踟蹰之間看",
    "T53n2122_046:0640c16": "人逾千。有巡街果毅瞋守街人。何因聚眾。守",
    "T53n2122_046:0640c17": "街人具述逗留。次西街首即是高宅。便喚家",
    "T53n2122_046:0640c18": "人輿向舍。至明始蘇便語家內人云。吾入地",
    "T53n2122_046:0640c19": "獄見閻羅王。昇大高座瞋責吾云。汝何因向",
    "T53n2122_046:0640c20": "化度寺明藏師房內食常住僧菓子。宜吞四",
    "T53n2122_046:0640c21": "百顆熱鐵丸令四年吞了。人中一日當地獄",
    "T53n2122_046:0640c22": "一年。四日便了。從正月二十六日至二十九",
    "T53n2122_046:0640c23": "日便盡。或日食百顆。當二十六日惺了之時。",
    "T53n2122_046:0640c24": "復有諸鬼取來法眼。復共鬼鬪相趁力屈不",
    "T53n2122_046:0640c25": "加。復悶暴死至地獄令吞鐵丸。當吞之時咽",
    "T53n2122_046:0640c26": "喉開縮。身體燋捲變為紅色。吞盡乃蘇。蘇",
    "T53n2122_046:0640c27": "已王又語言。汝何因不敬三寶。說僧過惡。汝",
    "T53n2122_046:0640c28": "吞鐵丸盡已。宜受鐵犁耕舌一年。至二十九",
    "T53n2122_046:0640c29": "日既吞鐵丸了。到正月三十日平旦復死至",
    "T53n2122_046:0641a01": "地獄中。復受鐵犁耕舌。自見其舌長數里。傍",
    "T53n2122_046:0641a02": "人看見吐出一尺餘。王復語獄卒。此人以說",
    "T53n2122_046:0641a03": "三寶長短。以大鐵斧截却舌根。獄卒斫之不",
    "T53n2122_046:0641a04": "斷。王復語云。以斧細剉其舌。將入鑊湯煮",
    "T53n2122_046:0641a05": "之。煮復不爛。王復怪問所由。法眼啟王云。臣",
    "T53n2122_046:0641a06": "曾讀法華經。王初不信。令檢功德部。見案內",
    "T53n2122_046:0641a07": "有讀法華經一部。王檢知實始放出來。其人",
    "T53n2122_046:0641a08": "見在蘇惺如舊。觀者如市見者發心。合門信",
    "T53n2122_046:0641a09": "教勵志精勤。檀忍不虧誡誠無倦。京城道",
    "T53n2122_046:0641a10": "俗共知不煩引證。",
    "T53n2122_046:0641a11": "45 儉約篇(四六)儉約篇第四十五此有二部",
    "T53n2122_046:0641a12": "1 述意部述意部第一",
    "T53n2122_046:0641a13": "夫謬之於空談。不如證之於事實。聞之於髣",
    "T53n2122_046:0641a14": "像。不如決之於耳目。故信不如學言不如行。",
    "T53n2122_046:0641a15": "所以研機適理。寔極聖之洪基。息緣儉務。是",
    "T53n2122_046:0641a16": "至人之大量。不樹無方之心。寧有不窮之應。",
    "T53n2122_046:0641a17": "是以一毫一粒而意濟四生。一念一彈而",
    "T53n2122_046:0641a18": "常資六度。斯則功超半息發彌來際。抱素儉",
    "T53n2122_046:0641a19": "約而亦德逾高範也。",
    "T53n2122_046:0641a20": "2 引證部引證部第二",
    "T53n2122_046:0641a21": "如新婆沙論云。問諸弟子中大迦葉波。少欲",
    "T53n2122_046:0641a22": "喜足具杜多行舊云頭陀薄矩羅少病節儉具淨戒",
    "T53n2122_046:0641a23": "行。此二何別。答尊者大迦葉波。所得飲食若",
    "T53n2122_046:0641a24": "麁若妙。隨次第食無所簡別。猶如良馬隨得",
    "T53n2122_046:0641a25": "而食。尊者薄矩羅。所得飲食或麁或妙。簡去",
    "T53n2122_046:0641a26": "妙者而食麁者。如契經說。有四聖種。一依隨",
    "T53n2122_046:0641a27": "所得食喜足聖種。二依隨所得衣喜足聖種。",
    "T53n2122_046:0641a28": "三依隨所得臥具喜足聖種。四依有無有樂",
    "T53n2122_046:0641a29": "斷樂修聖種。",
    "T53n2122_046:0641b01": "又中阿含經云。爾時有一異學。是尊者薄拘",
    "T53n2122_046:0641b02": "羅未出家時。親善朋友。往詣薄拘羅所請問",
    "T53n2122_046:0641b03": "其義。薄拘羅因為說之。我於此正法律中學",
    "T53n2122_046:0641b04": "道以來八十年。未曾起欲想。我持糞掃衣來",
    "T53n2122_046:0641b05": "已八十年。亦無起貢高想。亦未曾憶受居士",
    "T53n2122_046:0641b06": "衣。未曾割截作衣。未曾倩他比丘作衣。未曾",
    "T53n2122_046:0641b07": "用針縫衣。未曾持針線囊乃至一縷。我乞食",
    "T53n2122_046:0641b08": "來已八十年。亦無起貢高想。亦未曾受居士",
    "T53n2122_046:0641b09": "請。亦未曾超越乞食。未曾從大家乞食於中",
    "T53n2122_046:0641b10": "當得淨好極妙豐饒食噉含消。未曾視女人",
    "T53n2122_046:0641b11": "面。未曾入比丘尼房中。未曾憶與比丘尼共",
    "T53n2122_046:0641b12": "相問訊。乃至道路亦不共語。未曾畜沙彌。未",
    "T53n2122_046:0641b13": "曾憶為白衣說法。乃至四句偈。未曾有病乃",
    "T53n2122_046:0641b14": "至彈指頃頭痛者。未曾憶服藥乃至一片訶",
    "T53n2122_046:0641b15": "梨勒。我結跏趺坐於八十年。未曾倚壁倚樹。",
    "T53n2122_046:0641b16": "我於三日夜中得三達證。我結跏趺坐而般",
    "T53n2122_046:0641b17": "涅槃。是謂尊者薄拘羅未曾有法。",
    "T53n2122_046:0641b18": "又僧祇律云。達膩伽羅漢深自慶慰。而說偈",
    "T53n2122_046:0641b19": "言。",
    "T53n2122_046:0641b20": "欲得寂滅樂　　當習沙門法",
    "T53n2122_046:0641b21": "止則支身命　　如蛇入鼠穴",
    "T53n2122_046:0641b22": "欲得寂滅樂　　當習沙門法",
    "T53n2122_046:0641b23": "衣食繫身命　　精麁隨眾得",
    "T53n2122_046:0641b24": "欲得寂滅樂　　當集沙門法",
    "T53n2122_046:0641b25": "一切知止足　　專修涅槃道",
    "T53n2122_046:0641b26": "又舊雜譬喻經云。昔有比丘。於空閑樹下坐",
    "T53n2122_046:0641b27": "禪行道。樹上有一獼猴。見比丘食下住其邊。",
    "T53n2122_046:0641b28": "比丘以飯與之。獼猴得食輒行取水以給澡",
    "T53n2122_046:0641b29": "洗。如是連月。後日食竟忽忘不留。獼猴以不",
    "T53n2122_046:0641c01": "得食大怒。取比丘袈裟上樹裂破。比丘忿之",
    "T53n2122_046:0641c02": "以杖。誤中獼猴即死。餘數獼猴並來共輿死",
    "T53n2122_046:0641c03": "獼猴到佛寺中。比丘僧知必有所以推問其",
    "T53n2122_046:0641c04": "意。比丘具說。於是佛教自從今日比丘每食。",
    "T53n2122_046:0641c05": "皆當割省留餘以施蠢動。不得盡之。",
    "T53n2122_046:0641c06": "又五分律云。佛告比丘。乃往去世。於殑伽",
    "T53n2122_046:0641c07": "河邊有一仙人。住於石窟。爾時龍王日從水",
    "T53n2122_046:0641c08": "出。以身七匝圍繞仙人。舒頭在上。下向敬視",
    "T53n2122_046:0641c09": "仙人。仙人游行弟子守窟。龍亦如前日來恭",
    "T53n2122_046:0641c10": "敬。弟子怖畏即大羸瘦。我於爾時行菩薩道",
    "T53n2122_046:0641c11": "游行殑伽河邊。見如此。即故問意。具答如",
    "T53n2122_046:0641c12": "是。我復問言。汝今欲不復見龍耶。答言爾。又",
    "T53n2122_046:0641c13": "問。汝見龍胭下有何等物。答言。有摩尼珠。",
    "T53n2122_046:0641c14": "吾復語言。龍若來時汝便合掌向龍作如是",
    "T53n2122_046:0641c15": "語。我今須汝胭下摩尼寶珠。願以施我。爾",
    "T53n2122_046:0641c16": "時仙人弟子聞我語已。龍從水出便從索之。",
    "T53n2122_046:0641c17": "龍聞乞珠不前不却默然而住。時仙人弟子",
    "T53n2122_046:0641c18": "復為龍王說偈言。",
    "T53n2122_046:0641c19": "龍王今須汝　　胭下摩尼珠",
    "T53n2122_046:0641c20": "意甚愛樂之　　如何默無言",
    "T53n2122_046:0641c21": "龍即以偈答言。",
    "T53n2122_046:0641c22": "我一切所須　　皆由此珠得",
    "T53n2122_046:0641c23": "汝今從吾乞　　永絕不復來",
    "T53n2122_046:0641c24": "如火急爆聲　　使人心恐懼",
    "T53n2122_046:0641c25": "我今聞汝言　　惶怖逾於此",
    "T53n2122_046:0641c26": "於是世尊引古說偈。",
    "T53n2122_046:0641c27": "乞者人不愛　　數則致怨憎",
    "T53n2122_046:0641c28": "龍王聞乞聲　　一去不復還",
    "T53n2122_046:0641c29": "又告比丘。過去世時有迦夷國王。好喜布施",
    "T53n2122_046:0642a01": "給諸窮乏。時有梵志王甚愛重。未甞從王有",
    "T53n2122_046:0642a02": "所求乞。爾時彼王為說偈言。",
    "T53n2122_046:0642a03": "人皆從遠來　　無妨從吾乞",
    "T53n2122_046:0642a04": "而汝今在此　　不求有何意",
    "T53n2122_046:0642a05": "梵志即以偈答言。",
    "T53n2122_046:0642a06": "乞者人不喜　　不與致怨憎",
    "T53n2122_046:0642a07": "所以默無求　　恐離親愛情",
    "T53n2122_046:0642a08": "王復說偈答言。",
    "T53n2122_046:0642a09": "乞非傷德行　　亦無身口過",
    "T53n2122_046:0642a10": "損有以補無　　何為而不索",
    "T53n2122_046:0642a11": "梵志復以偈答言。",
    "T53n2122_046:0642a12": "賢人不言乞　　言乞必不賢",
    "T53n2122_046:0642a13": "默然不有求　　是謂為大人",
    "T53n2122_046:0642a14": "時王聞說賢人之偈心大歡喜。即以牛王一",
    "T53n2122_046:0642a15": "頭及餘千牛而施與之。",
    "T53n2122_046:0642a16": "頌曰。",
    "T53n2122_046:0642a17": "六情無憍恣　　四攝啟幽心",
    "T53n2122_046:0642a18": "儉約避人物　　偃息慕山林",
    "T53n2122_046:0642a19": "曲𡼏停騶響　　交枝落幔陰",
    "T53n2122_046:0642a20": "池臺聚凍雪　　簷牖參歸禽",
    "T53n2122_046:0642a21": "石采無新故　　峯形詎古今",
    "T53n2122_046:0642a22": "大車何杳杳　　奔馬送駸駸",
    "T53n2122_046:0642a23": "何以修六念　　虔誠在一音",
    "T53n2122_046:0642a24": "未汎慈舟寶　　徒勞抒海深",
    "T53n2122_046:0642a25": "感應緣感應緣略引二驗",
    "T53n2122_046:0642a26": "晉單道開唐杜智揩",
    "T53n2122_046:0642a27": "晉單道開晉羅浮山有單道開。姓孟。燉煌人。少懷栖隱",
    "T53n2122_046:0642a28": "誦經四十餘萬言。絕穀餌柏實。柏實難得復",
    "T53n2122_046:0642a29": "服松脂。後服細石子。一吞數枚數日一服。或",
    "T53n2122_046:0642b01": "時多少噉薑椒。如此七年。後不畏寒暑。冬袒",
    "T53n2122_046:0642b02": "夏溫晝夜不臥。開學十人共契服食。十年之",
    "T53n2122_046:0642b03": "外或死或退。唯開全志。進陵太守遣馬迎",
    "T53n2122_046:0642b04": "開。開辭能步行三百里路。一日早至。山樹諸",
    "T53n2122_046:0642b05": "神或現異形試之。初無懼色。以石虎建武十",
    "T53n2122_046:0642b06": "二年。從西平來。一日行七百里。至南安度一",
    "T53n2122_046:0642b07": "童子為沙彌。年十四。稟受教法行能及開。時",
    "T53n2122_046:0642b08": "太史奏虎云。有仙人星現。當有高士入境。虎",
    "T53n2122_046:0642b09": "普勅州郡。有異人令啟開其年冬十一月秦",
    "T53n2122_046:0642b10": "州刺史上表送開。初止鄴城西法綝祠中。後",
    "T53n2122_046:0642b11": "徙臨漳昭德寺於房內造重閣坐禪。虎資給",
    "T53n2122_046:0642b12": "甚厚。開皆以慧施。時樂仙者多來諮問。開",
    "T53n2122_046:0642b13": "都不答。迺為說偈云。",
    "T53n2122_046:0642b14": "我矜一切苦　　出家為利世",
    "T53n2122_046:0642b15": "利世須學明　　學明能斷惡",
    "T53n2122_046:0642b16": "山遠糧粒難　　作斯斷食計",
    "T53n2122_046:0642b17": "非是求仙侶　　幸勿相傳說",
    "T53n2122_046:0642b18": "佛圖澄曰。此道士觀國興衰。若去者當有大",
    "T53n2122_046:0642b19": "災。至石虎太寧元年。開與弟子南度許昌。虎",
    "T53n2122_046:0642b20": "子姪相殺鄴都大亂。至晉升平三年。來之建",
    "T53n2122_046:0642b21": "鄴。俄而至南海。後入羅浮山。獨處茅茨蕭然",
    "T53n2122_046:0642b22": "物外。春秋百餘歲卒于山舍。勅弟子以屍置",
    "T53n2122_046:0642b23": "石穴中。弟子廼移之石室。有康泓者。昔在",
    "T53n2122_046:0642b24": "北㵎。聞開弟子敘。開昔在山中每有神仙",
    "T53n2122_046:0642b25": "來去。廼遙心敬挹。及後役南海親與相見",
    "T53n2122_046:0642b26": "側席鑽仰。稟聞備至廼為之傳。贊曰。",
    "T53n2122_046:0642b27": "蕭哉若人　　飄然絕塵　　外軌小乘",
    "T53n2122_046:0642b28": "內暢空身　　玄象暉曜　　高步是臻",
    "T53n2122_046:0642b29": "飡茹芝英　　流浪巖津",
    "T53n2122_046:0642c01": "晉興寧元年陳郡袁宏為南海太守。與弟頴",
    "T53n2122_046:0642c02": "叔及沙門支法防。共登羅浮山。至石室口見",
    "T53n2122_046:0642c03": "開形骸。及香火瓦器猶存。宏曰。法師業行殊",
    "T53n2122_046:0642c04": "群。正當蟬蛻耳。迺為贊曰。",
    "T53n2122_046:0642c05": "物俊招奇　　德不孤立　　遼遼幽人",
    "T53n2122_046:0642c06": "望巖凱入　　飄飄靈仙　　茲焉游集",
    "T53n2122_046:0642c07": "遺屣在林　　千載一襲",
    "T53n2122_046:0642c08": "後沙門僧景道漸等。並欲登羅浮竟不至頂",
    "T53n2122_046:0642c09": "出梁高僧傳錄。",
    "T53n2122_046:0642c10": "唐杜智揩唐曹州離狐人杜智揩。少好釋典不仕。不妻",
    "T53n2122_046:0642c11": "娶。被僧衣服隱居泰山以讀誦為事。貞觀二",
    "T53n2122_046:0642c12": "十一年。於山中遇患垂死。以袈裟覆體昏然",
    "T53n2122_046:0642c13": "如夢。見老母及美女數十人屢來相擾。智揩",
    "T53n2122_046:0642c14": "端然不動群女漸相逼斥。並云。輿將擲置北",
    "T53n2122_046:0642c15": "㵎裏遂總近前同時執捉。有攬著袈裟者。遂",
    "T53n2122_046:0642c16": "齊聲念佛。却後懺悔請為造阿彌陀佛并誦",
    "T53n2122_046:0642c17": "觀音菩薩三十餘遍。少間遂覺體上大汗。便",
    "T53n2122_046:0642c18": "即瘳愈出冥報拾遺錄。",
    "T53n2122_046:0642c19": "法苑珠林卷第四十六"
}