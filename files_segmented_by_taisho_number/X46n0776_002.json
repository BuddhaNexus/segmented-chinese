{
    "X46n0776_002:0178a21": "大宗地玄文本論略註卷第二",
    "X46n0776_002:0178a23": "馬鳴菩薩　造",
    "X46n0776_002:0178a24": "陳　真諦三藏　譯",
    "X46n0776_002:0178b01": "清　楊文會　略註",
    "X46n0776_002:0178b02": "○大海部藏道路大決擇分第七(法門深廣。猶如大海。部即品類。",
    "X46n0776_002:0178b03": "藏即含容)。",
    "X46n0776_002:0178b04": "如是已說獨一山王摩訶山王大決擇分。次當說大",
    "X46n0776_002:0178b05": "海部藏道路大決擇分。其相云何。偈曰。",
    "X46n0776_002:0178b06": "　大海部藏中　　總有十種法　　謂五種非空",
    "X46n0776_002:0178b07": "　及五種無常",
    "X46n0776_002:0178b08": "論曰。此大海部藏道路分中。建立幾法為部藏量。所",
    "X46n0776_002:0178b09": "謂建立十種法體。以為大海部藏分故(引經第十八)。摩訶",
    "X46n0776_002:0178b10": "衍地脩多羅中作如是說。俱俱海藏履道分中。唯有",
    "X46n0776_002:0178b11": "十法。無有餘法。乃至廣說故。如偈大海部藏中。總有",
    "X46n0776_002:0178b12": "十種法故。以何義故有十。應知五種非空。五種無常。",
    "X46n0776_002:0178b13": "各差別故。如偈謂五種非空。及五種無常故(五種功德皆名",
    "X46n0776_002:0178b14": "非空者。防世人著空也。五種過患皆名無常者。防世人執常也)。彼十種法。其名字相。",
    "X46n0776_002:0178b15": "當如何耶。偈曰。",
    "X46n0776_002:0178b16": "　離礙及有實　　性火并今光　　兼深里出興",
    "X46n0776_002:0178b17": "　地藏大龍王　　如是五種名　　非空不共稱",
    "X46n0776_002:0178b18": "　起持變壞品　　與大力無名　　如是五種名",
    "X46n0776_002:0178b19": "　無常不共稱　　各有第一一　　以請氣力故",
    "X46n0776_002:0178b20": "　立門實本攝　　如法應觀察",
    "X46n0776_002:0178b21": "論曰。云何名為五種非空決定住法。一者離礙非空",
    "X46n0776_002:0178b22": "決定住法(即空。如來藏。依此建立一切諸法俱非位)。二者有實非空決定",
    "X46n0776_002:0178b23": "住法(即不空如來藏。依此建立一切諸法俱是位)。三者性火非空決定住",
    "X46n0776_002:0178b24": "法(性具功能。觸著即燒。依此建立無餘究竟總持位)。四者今光非空決定住",
    "X46n0776_002:0178c01": "法(現前覺照。念劫圓融。依此建立周徧圓滿廣大位)。五者深里出興決定住",
    "X46n0776_002:0178c02": "法(破障騰空。甘霖普潤。依此建立無超次第漸轉位)。是名為五。如偈離礙及",
    "X46n0776_002:0178c03": "有實。性火并今光。兼深里出興。地藏大龍王故。如是",
    "X46n0776_002:0178c04": "五名。五種非空決定住法。不共異轉差別名字。如偈",
    "X46n0776_002:0178c05": "如是五種名。非空不共稱故。云何名為五種無常虗",
    "X46n0776_002:0178c06": "假轉法。一者動起無常虗假轉法。二者止持無常虗",
    "X46n0776_002:0178c07": "假轉法。三者易變無常虗假轉法。四者散壞無常虗",
    "X46n0776_002:0178c08": "假轉法。五者大力無常虗假轉法。是名為五。如偈起",
    "X46n0776_002:0178c09": "持變壞品。與大力無明故。如是五名。五種無常虗假",
    "X46n0776_002:0178c10": "轉法。不共異轉差別名字。如偈如是五種名。無常不",
    "X46n0776_002:0178c11": "共稱故。深里大力。如是二法。氣力立門。非取實體。應",
    "X46n0776_002:0178c12": "審觀察(五種非空。分配五位。深里出興。配屬漸轉。大力無明。為障道之本。非深里出興地藏大龍",
    "X46n0776_002:0178c13": "王。莫能破之。故於十法後。特提此二。以為對治。二者均有氣力。但虗假轉法。不敵決定住法。故終為所破。而轉",
    "X46n0776_002:0178c14": "染成淨也)。如偈各有第一一。以請氣力故。立門實本攝。如",
    "X46n0776_002:0178c15": "法應觀察故。如是已說建立名字不同門。次當說所",
    "X46n0776_002:0178c16": "詮義理差別門。如是五種非空決定住法。各有幾數。",
    "X46n0776_002:0178c17": "所謂各各有二種故。云何名為二種離礙。一者守身",
    "X46n0776_002:0178c18": "離礙。二者變轉離礙。言守身離礙者。無障礙身常恒",
    "X46n0776_002:0178c19": "決定不失壞故。言變轉離礙者。建立萬有令自在故。",
    "X46n0776_002:0178c20": "是名為二(守身者。安住不動也。變轉者。應機無滯也)。云何名為二種有實。",
    "X46n0776_002:0178c21": "一者守身有實。二者變轉有實。言守身有實者。常平",
    "X46n0776_002:0178c22": "等身常恒決定不失壞故。言變轉有實者。建立差別",
    "X46n0776_002:0178c23": "令安住故。是名為二。云何名為二種性火。一者守身",
    "X46n0776_002:0178c24": "性火。二者變轉性火。言守身性火者。明德藏身常恒",
    "X46n0776_002:0179a01": "決定不失壞故。言變轉性火者。塵累俱轉隨順成故。",
    "X46n0776_002:0179a02": "是名為二。云何名為二種今光。一者守身今光。二者",
    "X46n0776_002:0179a03": "變轉今光。言守身今光者。始炎炎身決定常恒不失",
    "X46n0776_002:0179a04": "壞故。言變轉今光者。隨順流轉無所礙故。是名為二。",
    "X46n0776_002:0179a05": "云何名為二種深里。一者守身深里。二者變轉深里。",
    "X46n0776_002:0179a06": "言守身深里者。離絕中身常恒決定不失壞故。言變",
    "X46n0776_002:0179a07": "轉深里者。諸無為中得自在故。是名為二。如前所說",
    "X46n0776_002:0179a08": "五種無常業用差別。各各如何。所謂如次出生一切。",
    "X46n0776_002:0179a09": "無量無邊大過患海皆無餘故。住持一切無量無邊",
    "X46n0776_002:0179a10": "大過患海皆無餘故。變易一切無量無邊大功德海",
    "X46n0776_002:0179a11": "皆無餘故。壞滅一切無量無邊大功德海皆無餘故。",
    "X46n0776_002:0179a12": "覆障非德非患中身自在皆無餘故。如是五法自體",
    "X46n0776_002:0179a13": "及品各各差別。應審觀察。如是已說所詮義理差別",
    "X46n0776_002:0179a14": "門。次當說依位決定安立門。如前所說五十一種真",
    "X46n0776_002:0179a15": "金剛位。徧幾處耶。偈曰。",
    "X46n0776_002:0179a16": "　如是五十一　　徧於五種處　　大聰明行者",
    "X46n0776_002:0179a17": "　能善決擇知",
    "X46n0776_002:0179a18": "論曰。如前所說五十一位。徧離礙等五種處中。無所",
    "X46n0776_002:0179a19": "不至。無所不通。以此義故。大金剛位有五應知(從離礙等",
    "X46n0776_002:0179a20": "五種非空。建立金剛五位。配釋如前)。如偈如是五十一。徧於五種處故。",
    "X46n0776_002:0179a21": "如是位地。利根能知。非鈍者境。所以者何。極甚深故。",
    "X46n0776_002:0179a22": "極利了故。極祕密故(此三句通讚一部論義。非利根莫能知也)。如偈大聰",
    "X46n0776_002:0179a23": "明行者。能善決擇知故。亦復處二故位亦二應知。是",
    "X46n0776_002:0179a24": "故具集有十而已(第三分在金剛道路說五位。此分在大海部藏說十位。即是處二位",
    "X46n0776_002:0179b01": "亦二也)。然今所說是變非身(今說十位。是對治門中之變。金剛五位。是龜則方說",
    "X46n0776_002:0179b02": "之身)。別建立位。總幾數有。字身差別。其相云何。偈曰。",
    "X46n0776_002:0179b03": "　別建立位數　　總有十種焉　　漸次及盡餘",
    "X46n0776_002:0179b04": "　不動與俱滅　　一空一有位　　智智斷智地",
    "X46n0776_002:0179b05": "　相值兼撥立　　邊邊轉一會　　具足此十位",
    "X46n0776_002:0179b06": "　門界量圓滿",
    "X46n0776_002:0179b07": "論曰。別建立位總有十種(在對治門中有此十位。與根本五位各不相濫。故名",
    "X46n0776_002:0179b08": "別建立位)。云何為十。一者一向無超漸次位。二者徧究竟",
    "X46n0776_002:0179b09": "盡不盡位。三者一切中際不動位。四者雙立諸法俱",
    "X46n0776_002:0179b10": "滅位。五者若一空當一有位。六者能斷所斷悉智位。",
    "X46n0776_002:0179b11": "七者熏力相對相值位。八者隨除障處立位位。九者",
    "X46n0776_002:0179b12": "真妄得邊有無位。十者諸法一種一會位。是名為十。",
    "X46n0776_002:0179b13": "如偈別建立位數。總有十種焉。漸次及盡餘。不動與",
    "X46n0776_002:0179b14": "俱滅。一空一有位。智智斷智地。相值兼撥立。邊邊轉",
    "X46n0776_002:0179b15": "一會故。隨有一別建立彼總。必當具足一切別位。方",
    "X46n0776_002:0179b16": "得建立大總位耶(問)。必當具別。總得成故(答)。如偈具",
    "X46n0776_002:0179b17": "足此十位。門界量圓滿故。如是十種別相之位。徧於",
    "X46n0776_002:0179b18": "幾處(上問下答)。徧五處故(金剛五位)。所謂轉攝五種處中。各具",
    "X46n0776_002:0179b19": "五十一金剛位。經過諸位。亦有十種別相位故。大總",
    "X46n0776_002:0179b20": "相位。總有幾數。徧幾處耶。偈曰。",
    "X46n0776_002:0179b21": "　總位有三種　　謂上中下故　　唯徧五種處",
    "X46n0776_002:0179b22": "　非餘位應知",
    "X46n0776_002:0179b23": "論曰。大性總地根本體位總有三種。云何為三。一者",
    "X46n0776_002:0179b24": "趣高上上轉去位。二者自然安住中中位。三者向焉",
    "X46n0776_002:0179c01": "下下轉去位。是名為三。如偈總位有三種。謂上中下",
    "X46n0776_002:0179c02": "故故。如是三總。隨別有有。唯徧轉五。非所餘位。應審",
    "X46n0776_002:0179c03": "觀察。如偈唯徧五種處。非餘位應知故。如是已說依",
    "X46n0776_002:0179c04": "位決定安立門。次當說依位法數具闕門。如前所說",
    "X46n0776_002:0179c05": "十種本法。守轉二種金剛位中為盡不盡。謂若守位",
    "X46n0776_002:0179c06": "中。唯具德五。無所餘五。若轉位中。十法具足。無所闕",
    "X46n0776_002:0179c07": "失。以此義故。總別二門有無亦了。(前文所詮義理差別門中。五種非空。",
    "X46n0776_002:0179c08": "各有守身轉變二相。具德五者。即五種非空也。所餘五者。即五種無常也。守位唯具德有之。轉位德患俱有。故",
    "X46n0776_002:0179c09": "說具闕門)如是已說依位法數具闕門。次當說德患對量",
    "X46n0776_002:0179c10": "現宗門。其相云何。偈曰。",
    "X46n0776_002:0179c11": "　起性止及今　　變空壞并實　　力龍如次對",
    "X46n0776_002:0179c12": "　有似而取多",
    "X46n0776_002:0179c13": "論曰。治障照覆。對量形相。如其次第(五種無常。是障是覆。五種非空。",
    "X46n0776_002:0179c14": "能治能照)。動絕無常(以)。性火住法(治之)。止持無常(以)。今光住",
    "X46n0776_002:0179c15": "法(治之)。易變無常(以)。離礙住法(治之)。散壞無常(以)。有實住",
    "X46n0776_002:0179c16": "法(治之)。大力無常(以)。出興龍王(治之)。以之為量。如偈起性",
    "X46n0776_002:0179c17": "止及今。變空壞并實。力龍如次對故。如是對量。一向",
    "X46n0776_002:0179c18": "轉耶。俱量轉耶(問)。俱量應知(答)。如偈有似而取多故。",
    "X46n0776_002:0179c19": "如是已說德患對量現宗門。次當說隨次別釋廣說",
    "X46n0776_002:0179c20": "門。且離礙門。安布形相。現示云何。主伴治障。當如何",
    "X46n0776_002:0179c21": "耶。偈曰。",
    "X46n0776_002:0179c22": "　離礙身體中　　有五十一位　　五十一位中",
    "X46n0776_002:0179c23": "　有三種總相　　三種總相中　　有十種別相",
    "X46n0776_002:0179c24": "　初五十一中　　一一皆各各　　具足十本數",
    "X46n0776_002:0180a01": "　最初主後伴　　次初主後伴　　如次應觀察",
    "X46n0776_002:0180a02": "論曰。就離礙中。有五十一種金剛位。就此位中。有三",
    "X46n0776_002:0180a03": "種根本總相位。就此總中。有十種分離別相位。如偈",
    "X46n0776_002:0180a04": "離礙身體中。有五十一位。五十一位中。有三種總相。",
    "X46n0776_002:0180a05": "三種總相中。有十種別相。故金剛諸位。一一位中。皆",
    "X46n0776_002:0180a06": "具本數。如偈初五十一中。一一皆各各。具足十本數",
    "X46n0776_002:0180a07": "故。主伴各二。云何二主。一者主主。二者伴主。云何二",
    "X46n0776_002:0180a08": "伴。一者伴伴。二者主伴。言主主者。是離礙故。言伴主",
    "X46n0776_002:0180a09": "者。第二轉故(有實)。言伴伴者。除五本法。餘眷屬故(五本法之",
    "X46n0776_002:0180a10": "眷屬)。言主伴者。除其離礙。餘四法故(有實。性火。今光。深里)。如偈最",
    "X46n0776_002:0180a11": "初主後伴。次初主後伴。如次應觀察故。三種總相。金",
    "X46n0776_002:0180a12": "剛位中。云何安立。謂初信心以為其始。後[襌-(田/十)+(王*寸)]陀地([襌-(田/十)+(王*寸)]持",
    "X46n0776_002:0180a13": "遇切。應是佛陀地)以為其終。次第漸轉。是故建立趣高上上",
    "X46n0776_002:0180a14": "轉去位。後[襌-(田/十)+(王*寸)]陀地以為其始。第一信心以為其終。次",
    "X46n0776_002:0180a15": "第漸轉。是故建立向焉下下轉去位(下轉門。別本罕見)。上下",
    "X46n0776_002:0180a16": "二門。位位各各離邊中道決定安立。是故建立自然",
    "X46n0776_002:0180a17": "安住中中位。以此義故。十種別相。唯有上下。不有中",
    "X46n0776_002:0180a18": "焉。且依上門建立十位。形相云何。偈曰。",
    "X46n0776_002:0180a19": "　信五事已經　　至後後位故　　一事究竟故",
    "X46n0776_002:0180a20": "　一味中轉故　　治障一滅故　　治障不俱故",
    "X46n0776_002:0180a21": "　一智斷智故　　上下相照故　　本無今有故",
    "X46n0776_002:0180a22": "　治障自辨故　　無別一轉故　　如次應觀察",
    "X46n0776_002:0180a23": "論曰。依趣高上上轉去門。見十別位形相如何。謂以",
    "X46n0776_002:0180a24": "五種非空住法。對治五種虗假轉法。如其次第。無有",
    "X46n0776_002:0180b01": "超過。漸漸轉故。建立一向無超漸次位。如偈信五事",
    "X46n0776_002:0180b02": "已經。至後後位故故。以五事治五事。隨其所應一究",
    "X46n0776_002:0180b03": "竟故。建立徧究竟盡不盡位。如偈一事究竟故故。以",
    "X46n0776_002:0180b04": "五事治五事。不增不減不大不小。一味平等中道實",
    "X46n0776_002:0180b05": "相故。建立一切中際不動位。如偈一味中轉故故。以",
    "X46n0776_002:0180b06": "五事治五事。隨障滅時。其智慧體則便滅故。建立雙",
    "X46n0776_002:0180b07": "立諸法俱滅位。如偈治障一滅故故。以五事治五事。",
    "X46n0776_002:0180b08": "治起無障。障起無治。不能親近。不能俱行。不能及達",
    "X46n0776_002:0180b09": "故。建立若一空當一有位。如偈治障不俱故故。以五",
    "X46n0776_002:0180b10": "事治五事。治勝氣力變一切障為治眷屬。亦以勝力",
    "X46n0776_002:0180b11": "斷眷屬故。建立能斷所斷悉智位。如偈以智斷智故",
    "X46n0776_002:0180b12": "故。以五事治五事。隨其所應上位下位互相照達。隨",
    "X46n0776_002:0180b13": "其所應斷除障故。建立熏力相對相值位。如偈上下",
    "X46n0776_002:0180b14": "相照故故。以五事治五事。隨所斷障虗妄無本。安立",
    "X46n0776_002:0180b15": "位地亦無本故。建立隨除障處立位位。如偈本無今",
    "X46n0776_002:0180b16": "有故故。以五事治五事。治皆明淨。障皆闇冥。彼治斷",
    "X46n0776_002:0180b17": "事悉已成辦。此障覆用悉已具足故。建立真妄得邊",
    "X46n0776_002:0180b18": "有無位。如偈治障自辨故故。以五事治五事。治障二",
    "X46n0776_002:0180b19": "法無二無別。一味平等。一體一性一業一用故。建立",
    "X46n0776_002:0180b20": "諸法一種一會位。如偈無別一轉故故(以上十位。皆是對治門中",
    "X46n0776_002:0180b21": "之差別行相。依法修習。過患消除。功德顯現。是為入道之要門也)。如是諸位。如偈釋",
    "X46n0776_002:0180b22": "說。專心觀察。其理分明。本趣具現。如偈如次應觀察",
    "X46n0776_002:0180b23": "故(如偈釋說者。十門詳示。釋偈中之義也。專心觀察等。令人隨文見諦。解行雙圓也)。是名為",
    "X46n0776_002:0180b24": "依離礙門。安立諸位總別現示上上差別(五門之中。專依離礙",
    "X46n0776_002:0180c01": "門。以般若真空為主中主也。上上轉去。非般若不為功。故獨舉一門)。次依下門建立十",
    "X46n0776_002:0180c02": "門。形相云何。偈曰。",
    "X46n0776_002:0180c03": "　如前說十義　　隨應當如如　　壞得體歸空",
    "X46n0776_002:0180c04": "　漸次第轉故",
    "X46n0776_002:0180c05": "論曰。依向焉下下轉去門。見十別位形相如何。謂如",
    "X46n0776_002:0180c06": "前所說十種義中。隨其所應。順順如如。壞其得體。歸",
    "X46n0776_002:0180c07": "空本存故(此亦依離礙門。無智無得。即是歸空本存也。金剛經云。乃至無有少法可得。是名阿",
    "X46n0776_002:0180c08": "耨多羅三藐三菩提)。如偈如前說十義。隨應當如如。壞得體歸",
    "X46n0776_002:0180c09": "空故。如是諸位。為一時轉。前後轉耶(問)。以前後轉。非",
    "X46n0776_002:0180c10": "一時故(答)。如偈漸次第轉故故。於餘諸法。如是如是。",
    "X46n0776_002:0180c11": "隨隨如如。說示造作。應審觀察。其別轉相。是本存故",
    "X46n0776_002:0180c12": "(歸空本存)。是本主故(主中主)。皆悉各各如是二轉。一時前後",
    "X46n0776_002:0180c13": "有二義故。云何為二。一者建立轉。前後定故。二者本",
    "X46n0776_002:0180c14": "性轉。無前後故。是名為二。如前所說種種諸門。同名",
    "X46n0776_002:0180c15": "異物。住思應觀。",
    "X46n0776_002:0180c16": "○深里出興地藏大龍王大決擇分第八(前分偈中有深",
    "X46n0776_002:0180c17": "里出興地藏大龍王之句。故此文來)。",
    "X46n0776_002:0180c18": "如是已說大海部藏道路大決擇分。次當說深里出",
    "X46n0776_002:0180c19": "興地藏大龍王大決擇分。其相云何。偈曰。",
    "X46n0776_002:0180c20": "　地藏龍王中　　總有二種義　　所謂德藏義",
    "X46n0776_002:0180c21": "　并及患藏義",
    "X46n0776_002:0180c22": "論曰。就深里出興地藏大龍王體中。則有二義。云何",
    "X46n0776_002:0180c23": "為二。一者功德本藏義。二者過患本藏義。言功德本",
    "X46n0776_002:0180c24": "藏義者。此大龍王為四非空根本藏故言過患本藏",
    "X46n0776_002:0181a01": "義者。此大龍王為四無常根本藏故。如偈地藏龍王",
    "X46n0776_002:0181a02": "中。總有二種義。所謂德藏義。并及患藏義故(前分說五種德",
    "X46n0776_002:0181a03": "藏。五種患藏。此分單提地藏大龍王。為德患二藏之根本。屬漸轉位。令知入道要門。方有下手之處。向下二分",
    "X46n0776_002:0181a04": "層層推廣。皆演此法。始知為超次第漸轉位。如大王路。人所共由也○此論初列金剛五位。以無超次第漸轉",
    "X46n0776_002:0181a05": "位居首。後文詳演五位行相。先說漸轉位中對治法門。中間俱是俱非總持圓滿四位。共有十六分。復以漸轉",
    "X46n0776_002:0181a06": "位中次第證道之相終焉。學者可以知所從事矣。華嚴四十二位。行布分明。梵網四十心地。舍那自說我已百",
    "X46n0776_002:0181a07": "阿僧祇劫。修行心地。以之為因。初捨凡夫。成等正覺。起信諦觀。一切菩薩皆經三阿僧祇劫。無有超過之法。非",
    "X46n0776_002:0181a08": "菩薩行滿。不能成佛。近世宗教二家。每斥三祇歷位為劣。高談一念頓超為勝。請洗心滌慮。觀於此論)。具",
    "X46n0776_002:0181a09": "二藏義。地藏龍王居住何處。其里幾量長短大小等",
    "X46n0776_002:0181a10": "諸形相。當如何耶。偈曰。",
    "X46n0776_002:0181a11": "　處唵婆尸尼　　里五十一量　　長一千由旬",
    "X46n0776_002:0181a12": "　頭有婆多提　　則出四種水　　尾有舍伽必",
    "X46n0776_002:0181a13": "　則出四種風　　色如玻瓈珠",
    "X46n0776_002:0181a14": "論曰。今此偈中為明何義為欲現示舉事現理。開演",
    "X46n0776_002:0181a15": "本法大海故。此大龍王居於何處。謂居唵婆尸尼中",
    "X46n0776_002:0181a16": "故。如偈處唵婆尸尼故。出水入地去隔幾量。謂從水",
    "X46n0776_002:0181a17": "底向地下入五十一由旬之量故。如偈里五十一量",
    "X46n0776_002:0181a18": "故。彼大龍王身長幾量。一千由旬無增減故。如偈長",
    "X46n0776_002:0181a19": "一千由旬故。彼大龍王。於其頭上有清白毫。名曰婆",
    "X46n0776_002:0181a20": "多提。從此毫端出四種水。云何為四。一者中空水。其",
    "X46n0776_002:0181a21": "出水塵。空以為內。有以為外。而出生故(離礙)。二者方等",
    "X46n0776_002:0181a22": "水。其出水塵。四角量等。無差違故(有實)。三者常熱水。其",
    "X46n0776_002:0181a23": "出水塵。於一切處。於一切時。常恒煗故(性火)。四者耀明",
    "X46n0776_002:0181a24": "水。其出水塵。光明清白。常恒今故(今光)。是名為四。如偈",
    "X46n0776_002:0181b01": "頭有婆多提。則出四種水故。亦彼龍王。於其尾末有",
    "X46n0776_002:0181b02": "一毛[葉-世+玨](吹歲切)。名曰舍伽必。從此毛末出四種風。云何",
    "X46n0776_002:0181b03": "為四。一者發塵風。此風起時。經多中間。發起無量無",
    "X46n0776_002:0181b04": "邊塵故(動起)。二者持塵風。此風出時。止住諸塵令安住",
    "X46n0776_002:0181b05": "故(止持)。三者變珍風。此風出時。經多中間。變諸金玉作",
    "X46n0776_002:0181b06": "砂石故(易變)。四者壞珍風。此風出時。經多中間。壞滅金",
    "X46n0776_002:0181b07": "玉作無有故(散壞)。是名為四。如偈尾有舍伽必。則出四",
    "X46n0776_002:0181b08": "種風故。彼龍身色。譬如璃瓈。無有定色。如偈色如玻",
    "X46n0776_002:0181b09": "瓈珠故(起信論云。所言法者。謂眾生心。是心則攝一切世間出世間法。地藏大龍王者。喻眾生心",
    "X46n0776_002:0181b10": "也。心之淨分。即在纏。真如。能出四種功德水。為出世間法。心之染分。即大力無明。能出四種過患風。為世間法)。",
    "X46n0776_002:0181b11": "處唵婆尸尼者。喻本性王無住本處。里五十一量者。",
    "X46n0776_002:0181b12": "喻真金位定數量品。長一千由旬者。喻本性王具千",
    "X46n0776_002:0181b13": "種德。頭有婆多提者。喻本性王於諸淨品有作方便。",
    "X46n0776_002:0181b14": "則出四種水者。喻四非空。尾有舍伽必者。喻本性王",
    "X46n0776_002:0181b15": "於諸染品有作業用。則出四種風者。喻四無常。色如",
    "X46n0776_002:0181b16": "玻瓈珠者。喻本性王染淨不攝。如其次第應審思擇。",
    "X46n0776_002:0181b17": "復次住處大海水底。相去中間。喻五十一種金剛位",
    "X46n0776_002:0181b18": "已具。出現至大海時。喻雜類趣。息海浪時。喻起善心",
    "X46n0776_002:0181b19": "時。常起浪時。喻惡心興時。亦復住心應審觀察(引經第十",
    "X46n0776_002:0181b20": "九)。本行上地一味平等妙法無邊業用具足大海寶",
    "X46n0776_002:0181b21": "輪妙嚴王子脩多羅中作如是說。生四道法(道品法)。不",
    "X46n0776_002:0181b22": "四道攝。離絕中心。生四輪法(輪回法)。不四輪攝。離絕中",
    "X46n0776_002:0181b23": "心。而立名字說大力無明者。隨所生法建立名故。乃",
    "X46n0776_002:0181b24": "至廣說故。",
    "X46n0776_002:0181c01": "○深里出興地藏大龍王道路大決擇分第九(有十",
    "X46n0776_002:0181c02": "種功德。十種過患。以為道路)。",
    "X46n0776_002:0181c03": "如是已說深里出興地藏大龍王大決擇分。次當說",
    "X46n0776_002:0181c04": "深里出興地藏大龍王道路大決擇分。其相云何。偈",
    "X46n0776_002:0181c05": "曰。",
    "X46n0776_002:0181c06": "　龍王道路中　　總有二十法　　謂二本藏中",
    "X46n0776_002:0181c07": "　各有十法故",
    "X46n0776_002:0181c08": "論曰。就深里出興地藏大龍王道路中。總有二十中",
    "X46n0776_002:0181c09": "自在法。所以者何。功德過患二種藏中各有十故。如",
    "X46n0776_002:0181c10": "偈龍王道路中。總有二十法。謂二本藏中。各有十法",
    "X46n0776_002:0181c11": "故故。彼二十法。名字形相。當如何耶。偈曰。",
    "X46n0776_002:0181c12": "　功德本藏十　　常壞俱及非　　自他俱并非",
    "X46n0776_002:0181c13": "　無礙兼一全　　過患本藏十　　如一違無有",
    "X46n0776_002:0181c14": "　對利融上下　　如次應觀察　　如是二十法",
    "X46n0776_002:0181c15": "　一一皆各各　　圓滿廣大故　　與本存等量",
    "X46n0776_002:0181c16": "論曰。就功德本藏之體中。則有十法。能攝一切無量",
    "X46n0776_002:0181c17": "功德。云何為十。一者本體自性決定常住。不生不滅。",
    "X46n0776_002:0181c18": "遠離流轉功德品。二者本體自性常恒移轉。是生是",
    "X46n0776_002:0181c19": "滅。流轉俱行功德品(第一門是不變義。第二門是隨緣義。二門合觀。即是如來藏不",
    "X46n0776_002:0181c20": "變隨緣。隨緣不變之義)。三者決定常住。常恒無常。一時俱轉。無",
    "X46n0776_002:0181c21": "前後違功德品。四者出常無常二事不攝。自體本性",
    "X46n0776_002:0181c22": "離脫亡行功德品。五者十種自自攝一切法無有所",
    "X46n0776_002:0181c23": "餘。獨一無二一種一行功德品。六者無體無性。從因",
    "X46n0776_002:0181c24": "緣起。亦有亦無。隨應變轉巧德品(以上四門。顯示性德玄妙。非深入法",
    "X46n0776_002:0182a01": "海者不能領會)。七者無餘究竟。俱轉俱行。不相捨離功德品",
    "X46n0776_002:0182a02": "(總持位)。八者非自非他。絕離有名。住於非非。自性決定",
    "X46n0776_002:0182a03": "功德品(俱非位)。九者於一切法隨應無礙。自體自性法",
    "X46n0776_002:0182a04": "爾道理。性造如是功德品(圓滿位)。十者五根一一根。五",
    "X46n0776_002:0182a05": "塵一一塵。一切諸法亦復如是功德品(俱是位)。是名為",
    "X46n0776_002:0182a06": "十(上來十種功德。在對治門中開演。以漸轉位統攝一切也)。如偈功德本藏十。常",
    "X46n0776_002:0182a07": "壞俱及非。自他俱并非。無礙兼一全故。就過患本藏",
    "X46n0776_002:0182a08": "之體中。亦有十法。能攝一切無量過患。云何為十。一",
    "X46n0776_002:0182a09": "者於一切法隨順如如。如作逆事過患品。二者造作",
    "X46n0776_002:0182a10": "諸法同一業用。一作逆事過患品。三者治道起時無",
    "X46n0776_002:0182a11": "有定體。違作逆事過患品。四者染淨諸法皆無所有。",
    "X46n0776_002:0182a12": "無作逆事過患品。五者一切諸法皆總有有。有作逆",
    "X46n0776_002:0182a13": "事過患品。六者隨治同量如如現前。對作逆事過患",
    "X46n0776_002:0182a14": "品。七者由治道力自類增益。利作逆事過患品。八者",
    "X46n0776_002:0182a15": "由治道息發起自用。融作逆事過患品。九者待上轉",
    "X46n0776_002:0182a16": "者方得起用。上作逆事過患品。十者以隱藏時方得",
    "X46n0776_002:0182a17": "起用。下作逆事過患品。是名為十。如其次第。住思止",
    "X46n0776_002:0182a18": "心。專心觀察。其理攸明(過患專與功德作障礙。故名逆事。論中舉十種名相。一曰",
    "X46n0776_002:0182a19": "如。二曰一。三曰違。四曰無。五曰有。六曰對。七曰利。八曰融。九曰上。十曰下。觀此十逆。則知障礙法無所不至。非",
    "X46n0776_002:0182a20": "精修止觀之力。豈能顯發性具功德。而令過患轉逆為順。輔弼心王作無涯大用耶)。如偈過患",
    "X46n0776_002:0182a21": "本藏十。如一違無有。對利融上下。如次應觀察故。如",
    "X46n0776_002:0182a22": "是二十法。與彼本方等無差別。是故有二十種本藏",
    "X46n0776_002:0182a23": "無相違過。所以者何。其本藏中。如是道理自然常有。",
    "X46n0776_002:0182a24": "不從本藏長建立故。何故處處皆存品字。如前所說",
    "X46n0776_002:0182b01": "二十種法。各各有百眷屬類故。是故言品。例前應了。",
    "X46n0776_002:0182b02": "如偈如是二十法。一一皆各各。圓滿廣大故。與本存",
    "X46n0776_002:0182b03": "等量故。如是已說建立名字門。次當說所詮義理門。",
    "X46n0776_002:0182b04": "且治及障。對量差別。當如何耶。偈曰。",
    "X46n0776_002:0182b05": "　如是二十法　　一一皆各各　　一德治諸過",
    "X46n0776_002:0182b06": "　諸過障一德　　無有定次第　　而數品類等",
    "X46n0776_002:0182b07": "　無失對量過　　如理應觀察　　如說本存法",
    "X46n0776_002:0182b08": "　說品類亦爾",
    "X46n0776_002:0182b09": "論曰。如前所說二十種法。一一各各。一德治一切障。",
    "X46n0776_002:0182b10": "一切障障一德。無別對量。如偈如是二十法。一一皆",
    "X46n0776_002:0182b11": "各各。一德治諸過。諸過障一德。無有定次第故。若如",
    "X46n0776_002:0182b12": "是說。今此門中對量軌則混成雜亂(上問下答)。雖無別對",
    "X46n0776_002:0182b13": "量。而有總對量。是故無失。如偈而數品類等。無失對",
    "X46n0776_002:0182b14": "量過。如理應觀察故。如本品爾。例前應了。如偈如說",
    "X46n0776_002:0182b15": "本存法。說品類亦爾故。如是已說治障對量差別門。",
    "X46n0776_002:0182b16": "次當說安立金剛位地門。其相云何。偈曰。",
    "X46n0776_002:0182b17": "　此本法門中　　亦有金剛位　　依位有三門",
    "X46n0776_002:0182b18": "　謂上中下門",
    "X46n0776_002:0182b19": "論曰。就此本法門中。亦有五十一金剛位。如上所說",
    "X46n0776_002:0182b20": "二十種法。依位安立。云何安立。謂諸位中皆具二十。",
    "X46n0776_002:0182b21": "無有前後。一時轉故。然則此中有三種門。云何為三。",
    "X46n0776_002:0182b22": "一者一向上轉門。二者下向下轉門。三者一向中轉",
    "X46n0776_002:0182b23": "門。是名為三。如是三門。各各一一位中。具足俱轉。不",
    "X46n0776_002:0182b24": "待初後際故。如說本法。品類亦爾。以此小門。廣大迴",
    "X46n0776_002:0182c01": "持。應廣通達。如偈此本法門中。亦有金剛位。依位有",
    "X46n0776_002:0182c02": "三門。謂上中下門故。",
    "X46n0776_002:0182c03": "○大龍王重重廣海無盡大藏大決擇分第十",
    "X46n0776_002:0182c04": "如是已說深里出興地藏大龍王道路大決擇分。次",
    "X46n0776_002:0182c05": "當說大龍王重重廣海無盡大藏大決擇分。其相云",
    "X46n0776_002:0182c06": "何。偈曰。",
    "X46n0776_002:0182c07": "　廣海大藏中　　總有三種重　　謂初中後重",
    "X46n0776_002:0182c08": "　初重有二十　　二億十方界　　量法門大海",
    "X46n0776_002:0182c09": "　二十種本藏　　各生一萬量　　各別百眷屬",
    "X46n0776_002:0182c10": "　各生一千故　　是故數圓滿　　住心應觀察",
    "X46n0776_002:0182c11": "　中後重倍此　　應廣通達故",
    "X46n0776_002:0182c12": "論曰。就大龍王重重廣海無盡大藏之自家中。總有",
    "X46n0776_002:0182c13": "三重。能攝諸位。云何為三。一者初。第一有重。二者中。",
    "X46n0776_002:0182c14": "安住居重。三者後。建立轉重。是名為三。就第一重中。",
    "X46n0776_002:0182c15": "則有二十二億十方世界之量種種勝妙法門大海。",
    "X46n0776_002:0182c16": "此義云何。謂二十種本藏法中。一一各各出生一萬",
    "X46n0776_002:0182c17": "法門大海。各各別別百眷屬中。一一各各出生一千",
    "X46n0776_002:0182c18": "法門海故。以此義故。名字圓滿。義理具足。如其次第。",
    "X46n0776_002:0182c19": "安住其心。定止其思。聰明觀察其數量理。及所詮意。",
    "X46n0776_002:0182c20": "現了分明(對治法門。非止觀不為功。故兩分重言之)。如偈廣海大藏中。總",
    "X46n0776_002:0182c21": "有三種重。謂初中後重。初重有二十二億十方界量",
    "X46n0776_002:0182c22": "法門大海。二十種本藏。各生一萬量。各別百眷屬。各",
    "X46n0776_002:0182c23": "生一千故。是故數圓滿。住心應觀察故。次二種重。如",
    "X46n0776_002:0182c24": "其次第。倍前普布。應廣通達。如偈中後重倍此。應廣",
    "X46n0776_002:0183a01": "通達故故(自第七分說德患對治。至此治道功深。故說廣大數量。以見重重法海無有窮盡也。",
    "X46n0776_002:0183a02": "○引經第二十)。大摩尼寶藏陀羅尼修集脩多羅中作如是",
    "X46n0776_002:0183a03": "說。龍龍地地大無盡海藏中。有多十方之量法門軌",
    "X46n0776_002:0183a04": "則品類。最初名為轉大法輪。具足一海無極無盡引",
    "X46n0776_002:0183a05": "導光明現照地地。本業本用出生增長軌則大海法",
    "X46n0776_002:0183a06": "門。最後名為有性無性無我空理。大利益。廣光明。亦",
    "X46n0776_002:0183a07": "離脫。亦合轉。具足具足無邊摩訶行種地本藏法雨",
    "X46n0776_002:0183a08": "騰門。出興上味品類法門。唯取一界以為譬喻。非取",
    "X46n0776_002:0183a09": "塵等。乃至廣說故(舉最初法門最後法門。以該中間十方之量法門。唯取一界以為譬",
    "X46n0776_002:0183a10": "喻非取塵等者。但以十方世界之數為法門數量。非以微塵之數為法門數量也)",
    "X46n0776_002:0183a11": "(以上四分。說對治法。為入道之要門。學者既從前四分得其綱領。即須斷惑證真。以免說食數寶之",
    "X46n0776_002:0183a12": "誚。故第七分說五種非空為能治。五種無常為所治。建立十種別相。令知對治之方。第八分專提地",
    "X46n0776_002:0183a13": "藏大龍王。為四德四患之本。蓋大龍王藏於地內。名阿賴耶。剋其本體。即如來藏。故為德患之本。大",
    "X46n0776_002:0183a14": "力無明。依此而起。出生四患。龍王本具四德之用。出地後。方能顯發。此為聖凡之關鍵也。第九分暢",
    "X46n0776_002:0183a15": "演十德十患。令人修習止觀。轉凡成聖。第十分說無盡海藏。以開廓心鏡。破初學狹隘之見耳○深",
    "X46n0776_002:0183a16": "觀論義。此四分應屬無超次第漸轉位。蓋對治門中所說五種非空決定住法。為金剛五位之本。而",
    "X46n0776_002:0183a17": "五法中。以深里一法出生四法。深里者。漸轉。位也)。",
    "X46n0776_002:0183a18": "○無盡無窮塵塵數量道路大決擇分第十一",
    "X46n0776_002:0183a19": "如是已說大龍王重重廣海無盡大藏大決擇分。次",
    "X46n0776_002:0183a20": "當說無盡無窮塵塵數量道路大決擇分。其相云何。",
    "X46n0776_002:0183a21": "偈曰。",
    "X46n0776_002:0183a22": "　塵塵道路中　　如前所說量　　亦有五十一",
    "X46n0776_002:0183a23": "　決定金剛位　　依此位立相　　則有十種重",
    "X46n0776_002:0183a24": "　以為道路量　　二因一果等",
    "X46n0776_002:0183b01": "論曰。就此門中有幾數位。五十一種真金剛位。具足",
    "X46n0776_002:0183b02": "圓滿無闕失故。如偈塵塵道路中。如前所說量。亦有",
    "X46n0776_002:0183b03": "五十一。決定金剛位故。就此位中。則有十種變對法",
    "X46n0776_002:0183b04": "門。能攝門量。云何為十。一者二因一果門。二者一因",
    "X46n0776_002:0183b05": "一果門。三者少因多果門。四者因果一味門。五者無",
    "X46n0776_002:0183b06": "因無果門。六者自然安住門。七者因果門。八者果因",
    "X46n0776_002:0183b07": "門。九者言說門。十者言人門。是名為十。如是十門以",
    "X46n0776_002:0183b08": "為門量。如偈依此位立相。則有十種重。以為道路量。",
    "X46n0776_002:0183b09": "二因一果等故。(自七分至十分。皆說對治法門。障空理顯。因果全彰。故此分中說十種因",
    "X46n0776_002:0183b10": "果差別之相。雖末後二門。一名言說。一名言人。亦從前文因果而來也)彼第一門形相",
    "X46n0776_002:0183b11": "如何。偈曰。",
    "X46n0776_002:0183b12": "　以信心為初　　如次率自類　　取所餘位初",
    "X46n0776_002:0183b13": "　至於定心位　　則取如來地　　亦如其次第",
    "X46n0776_002:0183b14": "　不退心為初　　率同品自類　　取餘位第二",
    "X46n0776_002:0183b15": "　至於願心位　　亦取如來地　　修行位為初",
    "X46n0776_002:0183b16": "　如次率自類　　取餘位第三　　至於正心位",
    "X46n0776_002:0183b17": "　亦取如來地　　不退位為初　　如次率自類",
    "X46n0776_002:0183b18": "　取餘位第四　　至灌頂住位　　亦取如來地",
    "X46n0776_002:0183b19": "　離癡行為初　　如次率自類　　取餘位第五",
    "X46n0776_002:0183b20": "　至於無著行　　亦取如來地　　尊重行為初",
    "X46n0776_002:0183b21": "　如次率自類　　取餘位第六　　至於真實行",
    "X46n0776_002:0183b22": "　亦取如來地　　隨順觀眾生　　迴向以為初",
    "X46n0776_002:0183b23": "　如次率自類　　取所餘四位　　各數量契當",
    "X46n0776_002:0183b24": "　餘有如來地　　以同地為伴　　莊嚴一覺海",
    "X46n0776_002:0183c01": "　各因及果稱　　配釋廣觀察　　其理當分明",
    "X46n0776_002:0183c02": "(此偈四十二句。最難分配。以下文長行觀之。方能明了)。(前五句以信心為初。如次率自類。即是一信",
    "X46n0776_002:0183c03": "心。二念心。三精進心。四慧心。五定心。名為率自類也。信心與發心住合修。念心與歡喜行合修。精進",
    "X46n0776_002:0183c04": "心與救護一切眾生迴向合修。慧心與逆流歡喜地合修。即是取所餘位初也。定心與大極地合修。",
    "X46n0776_002:0183c05": "即是至於定心位。則取如來地也)。(二亦如其次第。不退心為初六句。不退心與治地住合修。迴向心",
    "X46n0776_002:0183c06": "與饒益行合修。護法心與不壞迴向合修。戒心與道流離垢地。合修。即是率同品自類。取餘位第二",
    "X46n0776_002:0183c07": "也。願心與大極地合修。即是至於願心位。亦取如來地也)。(三修行位為初五句。修行住與無瞋恨行",
    "X46n0776_002:0183c08": "合修。生貴住與等一切佛迴向合修。方便具足住與流照明地合修。即是如次率自類。取餘位第三",
    "X46n0776_002:0183c09": "也。正心住與大極地合修。即是至於正心位。亦取如來地也)。(四不退位為初五句。不退住與無盡行",
    "X46n0776_002:0183c10": "合修。童真住與至一切處迴向合修。法王子住與觀明燄地合修。即是如次率自類。取餘位第四也。",
    "X46n0776_002:0183c11": "灌頂地與大極地合修。即是至灌頂住位。亦取如來地也)。(五離癡行為初五句。離癡亂行與無邊功",
    "X46n0776_002:0183c12": "德藏迴向合修。善現行與度障難勝地合修。即是如次率自類。取餘位第五也。無著行與大極地合",
    "X46n0776_002:0183c13": "修。即是至於無著行。亦取如來地也)。(六尊重行為初五句。尊重行與隨順平等善根迴向合修。善法",
    "X46n0776_002:0183c14": "行與薄流現前地合修。即是如次率自類。取餘位第六也。真實行與大極地合修。即是至於真實行。",
    "X46n0776_002:0183c15": "亦取如來地也)。(七隨順觀眾生迴向以為初五句。隨順等觀一切眾生迴向與過三有遠行地合修。",
    "X46n0776_002:0183c16": "真如相迴向與變化生不動地合修。無縛解脫迴向與慧光妙善地合修。法界無量迴向與明行足",
    "X46n0776_002:0183c17": "法雲地合修。即是如次率自類。取所餘四位。各數量契當也)。(以上七段。二位合修。以四十四位。配成",
    "X46n0776_002:0183c18": "二十二位。前六段末皆取如來地。配成六位。共成二十八位。餘有如來地。無他位可配。即以同地為",
    "X46n0776_002:0183c19": "伴。所謂圓融法界。自為主伴。以無量莊嚴。莊嚴一覺海如是二十九位。成就二因一果門。至於各因",
    "X46n0776_002:0183c20": "及果稱。須觀下文長行五位名義。則二十四位名義。可以類推。故偈云。配釋廣觀察。其理當分明。若",
    "X46n0776_002:0183c21": "位位次第配五十位。則成二千五百五十位。因果名稱。各各不同。思之可見)。",
    "X46n0776_002:0183c22": "論曰。今此門中為明何義。為欲現示五十一位皆為",
    "X46n0776_002:0183c23": "同量。以二種因感得一果。廣三寶海無窮盡故。此義",
    "X46n0776_002:0183c24": "云何。所謂信心及發心地之二種因。同一行相不相",
    "X46n0776_002:0184a01": "捨離。俱行合轉住一所作。起無量具生無邊德。具足",
    "X46n0776_002:0184a02": "莊嚴一大覺海。能生長因。名為最上第一出生增長",
    "X46n0776_002:0184a03": "決定真實本藏原母。遠離繫縛。莊嚴無勝地種子海",
    "X46n0776_002:0184a04": "會。所莊嚴果。名為具足真金剛。圓滿大慈悲。法身虗",
    "X46n0776_002:0184a05": "空等無差別。最初地地無上極海。一盡大覺無二山",
    "X46n0776_002:0184a06": "王。次念心地歡喜行地之二種法能長養因。具足莊",
    "X46n0776_002:0184a07": "嚴一大覺海。因名為安樂常明。決定增長。無苦無妄。",
    "X46n0776_002:0184a08": "自然照達一切法性。無所障礙種子海會。果名為常",
    "X46n0776_002:0184a09": "樂總明大虗空界。甚深恒了無二山王。次精進心地",
    "X46n0776_002:0184a10": "救護一切眾生迴向地之二種法能長養因。具足莊",
    "X46n0776_002:0184a11": "嚴一大覺海。因名為發起殊勝大悲光水。遠離懈怠。",
    "X46n0776_002:0184a12": "常度常行本地自性。具足通達種子海會。果名為慈",
    "X46n0776_002:0184a13": "悲光明常恒達慧無二山王。次慧心地逆流歡喜地",
    "X46n0776_002:0184a14": "之二種法能長養因。具足莊嚴一大覺海。因名為大",
    "X46n0776_002:0184a15": "真金剛日月光明。自性離苦除斷闇品種子海會。果",
    "X46n0776_002:0184a16": "名為極極重地無上一體。自然窮了無二山王。次定",
    "X46n0776_002:0184a17": "心地大極地地之二種法能長養因。具足莊嚴一大",
    "X46n0776_002:0184a18": "覺海。因名為決定安寂。遠離散亂。照曜無窮水水火",
    "X46n0776_002:0184a19": "火種子海會。果名為寂圓滿地。明圓滿地。具足德藏",
    "X46n0776_002:0184a20": "無二山王。如是諸佛皆悉各各作三大事。云何為三。",
    "X46n0776_002:0184a21": "一者興化。二者說法。三者勝進。言興化者。出興一十",
    "X46n0776_002:0184a22": "方世界之塵量變化身故。言說法者。宣說一十方世",
    "X46n0776_002:0184a23": "界之塵量發心信地法門海故。言勝進者。向上上位",
    "X46n0776_002:0184a24": "如次入故。是名為三。就變化中。亦皆各各有此三事。",
    "X46n0776_002:0184b01": "應廣通達。如是如是隨隨如如。後後諸位例前應知。",
    "X46n0776_002:0184b02": "如偈以信心為初。如次率自類。取所餘位初。至於定",
    "X46n0776_002:0184b03": "心位。則取如來地故。(長行五段因果名稱。即偈中初五句之演義也。以此類推。則二",
    "X46n0776_002:0184b04": "十四位可以意會。能生長因。通名種子海會。所莊嚴果通名無二山王。可知此法。從初信位即證佛果。不待初",
    "X46n0776_002:0184b05": "住也。所說如是諸佛。即此信等所成之佛。唯三大事漸增數量。下文一。十。百。千。萬。億。十億。百億。千億。萬億。以表",
    "X46n0776_002:0184b06": "勝進之階差耳○他經言地前菩薩。一行中修一行。謂以當位行為本。兼修餘一行。即是此文二因一果之義。",
    "X46n0776_002:0184b07": "初地至七地。一行中修一切行八地已去。一切行中修一切行。可與此論參觀)如是已說二",
    "X46n0776_002:0184b08": "因一果門。次當說一因一果門。其相云何。偈曰。",
    "X46n0776_002:0184b09": "　五十一種位　　各不待他力　　獨住自家中",
    "X46n0776_002:0184b10": "　感得一果故　　因及果名字　　如其次第加",
    "X46n0776_002:0184b11": "　種子大覺故　　配釋應了知　　次第同前說",
    "X46n0776_002:0184b12": "　增減不同耳",
    "X46n0776_002:0184b13": "論曰。今此偈中為明何義。為欲現示因果二法。數量",
    "X46n0776_002:0184b14": "契當莊嚴覺道。三寶之海轉廣大故。如偈五十一種",
    "X46n0776_002:0184b15": "位。各不待他力。獨住自家中。感得一果故故。因及果",
    "X46n0776_002:0184b16": "稱。於本名字。加種子大覺之稱故。如偈因及果名字。",
    "X46n0776_002:0184b17": "如其次第加種子大覺故。配釋應了知故。次第轉相",
    "X46n0776_002:0184b18": "與前所說。等無差別。唯增數量減敬量別各不同耳。",
    "X46n0776_002:0184b19": "如偈次第同前說。增減不同耳故。如是諸佛。皆悉各",
    "X46n0776_002:0184b20": "各作三大事。名同前說。義有不同。言興化者。出興十",
    "X46n0776_002:0184b21": "十方世界之塵量變化身故。言說法者。宣說十十方",
    "X46n0776_002:0184b22": "世界之塵量各各因位法門海故。言勝進者。向上上",
    "X46n0776_002:0184b23": "位如次入故。就變化身中。亦有此三事。應廣通達。如",
    "X46n0776_002:0184b24": "是已說一因一果門。次當說少因多果門。其相云何。",
    "X46n0776_002:0184c01": "偈曰。",
    "X46n0776_002:0184c02": "　五十一位中　　一一皆各各　　感五十果位",
    "X46n0776_002:0184c03": "　名少因多果",
    "X46n0776_002:0184c04": "論曰。今此門中為明何義。為欲現示唯一種因感五",
    "X46n0776_002:0184c05": "十果。無礙自在無所闕失。三寶之海轉廣大故。如偈",
    "X46n0776_002:0184c06": "五十一位中。一一皆各各。感五十果位。名少因多果",
    "X46n0776_002:0184c07": "故。如是諸佛。皆悉各各作三大事。名如前說。義有不",
    "X46n0776_002:0184c08": "同。言興化者。出興百十方世界之塵量變化身故。言",
    "X46n0776_002:0184c09": "說法者。宣說百十方世界之塵量各各因位法門海",
    "X46n0776_002:0184c10": "故。言勝進者。向上上位如次入故。就變化中。有此三",
    "X46n0776_002:0184c11": "事。應廣通達。如是已說少因多果門。次當說因果一",
    "X46n0776_002:0184c12": "味門。其相云何。偈曰。",
    "X46n0776_002:0184c13": "　五十一位中　　一一皆各各　　有五百果海",
    "X46n0776_002:0184c14": "　五百果海中　　一一皆各各　　有五百因海",
    "X46n0776_002:0184c15": "　如是平等故　　名因果一味",
    "X46n0776_002:0184c16": "論曰。今此門中為明何義。為欲現示因果二法。數量",
    "X46n0776_002:0184c17": "契當無有增減。三寶之海轉廣大故。如偈五十一位",
    "X46n0776_002:0184c18": "中。一一皆各各。有五百果海。五百果海中。一一皆各",
    "X46n0776_002:0184c19": "各。有五百因海。如是平等故。名因果一味故(五十一位。各各",
    "X46n0776_002:0184c20": "有五百果海。則成二萬五千五百果海。一一果海。各各有五百因海。則成一百二十七億五萬因海。即是一為",
    "X46n0776_002:0184c21": "無量之義也)。如是諸佛。所作三事。亦復同前。唯義異耳。所",
    "X46n0776_002:0184c22": "謂千故。變化身相。亦復如是。如是已說因果一味門。",
    "X46n0776_002:0184c23": "次當說無因無果門。其相云何。偈曰。",
    "X46n0776_002:0184c24": "　五十一位法　　非因亦非果　　生千因果法",
    "X46n0776_002:0185a01": "　名無因無果",
    "X46n0776_002:0185a02": "論曰。今此門中為明何義。為欲現示五十一位。因而",
    "X46n0776_002:0185a03": "不有果因。出生千因之大海。果而不有因果。出生千",
    "X46n0776_002:0185a04": "果之大海。三寶之海轉廣大故。如偈五十一位法。非",
    "X46n0776_002:0185a05": "因亦非果。生千因果法。名無因無果故(因必有果。果必有因。盡人",
    "X46n0776_002:0185a06": "而知也。忽說無果之因。出生千因。無因之果出生千果。則出人意外矣。因從無果生。果從無因生。故名無因無",
    "X46n0776_002:0185a07": "果。豈通途教義所能攝哉)。如是諸佛。所作三事。亦復同前。唯義異",
    "X46n0776_002:0185a08": "耳。所謂萬故。如是已說無因無果門。次當說自然安",
    "X46n0776_002:0185a09": "住門。其相云何。偈曰。",
    "X46n0776_002:0185a10": "　五十一位中　　一一皆各各　　經無量劫轉",
    "X46n0776_002:0185a11": "　不出自家故",
    "X46n0776_002:0185a12": "論曰。今此門中為明何義。為欲現示位位皆各經無",
    "X46n0776_002:0185a13": "量劫。以修行成道等事轉。無其分際。三寶之海轉廣",
    "X46n0776_002:0185a14": "大故。如偈五十一位中。一一皆各各。經無量劫轉。不",
    "X46n0776_002:0185a15": "出自家故故(判教雖有頓漸。莫不捨劣而趣勝。今此文中。五十一位。皆經多劫而無分際。不",
    "X46n0776_002:0185a16": "但果位無盡。即因位亦無盡矣。又云不出自家者。一一白白。不雜不亂。故名自然安住門也)。如是",
    "X46n0776_002:0185a17": "諸佛。所作三事。亦復同前。唯義異耳。所謂億故。如是",
    "X46n0776_002:0185a18": "已說自然安住門。次當說因果門。其相云何。偈曰。",
    "X46n0776_002:0185a19": "　生五十一位　　生五十一位　　所生無盡故",
    "X46n0776_002:0185a20": "　名為因果門",
    "X46n0776_002:0185a21": "論曰。今此門中為明何義。為欲現示能生能生無有",
    "X46n0776_002:0185a22": "窮盡。所生所生無有窮盡。三寶之海轉廣大故。如偈",
    "X46n0776_002:0185a23": "生五十一位。生五十一位。所生無盡故。名為因果門",
    "X46n0776_002:0185a24": "故。如是諸佛。所作三事。亦復同前。唯義異耳。謂十億",
    "X46n0776_002:0185b01": "故。如是已說因果門。次當說果因門。其相云何。偈曰。",
    "X46n0776_002:0185b02": "　此義例前了　　無別意趣耳　　唯有數量增",
    "X46n0776_002:0185b03": "　住心應觀察",
    "X46n0776_002:0185b04": "論曰。今此門中為明何義。為欲現示五十一位亦因",
    "X46n0776_002:0185b05": "亦果。各生無盡無盡因果大海法門。三寶之海轉廣",
    "X46n0776_002:0185b06": "大故。如偈唯有數量增故。如是諸佛。所作三事。亦復",
    "X46n0776_002:0185b07": "同前。唯義異耳。謂百億故。如是已說果因門。次當說",
    "X46n0776_002:0185b08": "言說門。其相云何。偈曰。",
    "X46n0776_002:0185b09": "　一切三寶海　　皆悉起言說　　無有窮盡故",
    "X46n0776_002:0185b10": "　名為言說門",
    "X46n0776_002:0185b11": "論曰。今此門中為明何義。為欲現示一切三寶。皆悉",
    "X46n0776_002:0185b12": "各各宣說無盡僧海。無盡法海。無盡覺海。三寶之海",
    "X46n0776_002:0185b13": "轉廣大故。如偈一切三寶海。皆悉起言說。無有窮盡",
    "X46n0776_002:0185b14": "故。名為言說門故(僧海。因也。法海。修因證果之路也。覺海。所得之果也。宣說因果之法。",
    "X46n0776_002:0185b15": "名為言說門)。如是諸三寶。所作三事。亦復同前。唯義異耳。",
    "X46n0776_002:0185b16": "謂千億故。如是已說言說門。次當說言人門其相云",
    "X46n0776_002:0185b17": "何。偈曰。",
    "X46n0776_002:0185b18": "　一切三寶說　　如說量作人　　無有窮盡故",
    "X46n0776_002:0185b19": "　名為言人門",
    "X46n0776_002:0185b20": "論曰。今此偈中為明何義。為欲現示如前所說諸三",
    "X46n0776_002:0185b21": "寶說。如所說量造作行者無有窮盡。三寶之海轉廣",
    "X46n0776_002:0185b22": "大故。如偈一切三寶說。如說量作人。無有窮盡故。名",
    "X46n0776_002:0185b23": "為言人門故(以言說門覺悟有情。令得道果。輾轉相傳。無有窮盡)。如是諸人成",
    "X46n0776_002:0185b24": "道已訖。所作三事。亦復同前。唯義異耳。謂萬億故(引經",
    "X46n0776_002:0185c01": "第二十一)。大明總持具足心地脩多羅中作如是說。譬喻",
    "X46n0776_002:0185c02": "十方無際無本無始無終道行足履地地法藏中。有",
    "X46n0776_002:0185c03": "十種殊勝。轉轉增長。倍倍具足。圓滿廣大法門海會。",
    "X46n0776_002:0185c04": "乃至廣說故。",
    "X46n0776_002:0185c06": "大宗地玄文本論略註卷第二"
}