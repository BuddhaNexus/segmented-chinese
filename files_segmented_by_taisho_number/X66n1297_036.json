{
    "X66n1297_036:0497a01": "宗鑑法林卷三十六",
    "X66n1297_036:0497a02": "集雲堂　編",
    "X66n1297_036:0497a03": "大鑒下二十五世",
    "X66n1297_036:0497a04": "蘇州鄧尉萬峰時蔚禪師(千巖長嗣)參千巖。巖問將什",
    "X66n1297_036:0497a05": "麼與老僧相見。師豎拳曰者裏與和尚相見。巖曰",
    "X66n1297_036:0497a06": "死了燒了向何處安身立命。師曰。漚生漚滅水還",
    "X66n1297_036:0497a07": "在。風息波平月映潭。",
    "X66n1297_036:0497a08": "風高月冷碧天橫。倐爾銀河瀉玉津。陡地都來成一",
    "X66n1297_036:0497a09": "色。一湖水漾一湖春。(慧門開)",
    "X66n1297_036:0497a10": "陽春唱出待知音。白雪相呈意轉深。謾說困魚偏止",
    "X66n1297_036:0497a11": "濼。自來幽鳥悅喬林。(芸菴容)",
    "X66n1297_036:0497a12": "霜風凜凜難回互。未入羅裳骨已寒。不得陽春些子",
    "X66n1297_036:0497a13": "力。爭能長嘯獨憑闌。(全鑑旭)",
    "X66n1297_036:0497a14": "把箇拳頭相見伊。轉身那覺在深泥。縱然躍出蓮華",
    "X66n1297_036:0497a15": "藕。不及金剛寶劍隨。(秋山簣)",
    "X66n1297_036:0497a16": "萬峰因巖問。不是心不是佛不是物是箇什麼。師",
    "X66n1297_036:0497a17": "以坐具打圓相叉手而立。一日普請斫松。師拈圓",
    "X66n1297_036:0497a18": "石作獻珠狀曰請師酬價。巖曰不值半文錢。師曰",
    "X66n1297_036:0497a19": "瞎。巖曰我也瞎你也瞎。師曰瞎瞎。",
    "X66n1297_036:0497a20": "卓立孤峰徧九州。呈珠獻石瞎雙眸。無風白浪掀天",
    "X66n1297_036:0497a21": "地。一喝西江水逆流。(浮山珠)",
    "X66n1297_036:0497a22": "萬峰因巖上堂舉無風荷葉動必定有魚行。師一",
    "X66n1297_036:0497a23": "喝拂袖便行。巖示偈曰。鬱鬱黃花滿目秋。白雲端",
    "X66n1297_036:0497a24": "坐碧峰頭。無賓主句輕拈出。一喝千江水逆流。",
    "X66n1297_036:0497b01": "松下千年有茯苓。如何得似寶珠明。快聞猛虎山中",
    "X66n1297_036:0497b02": "嘯。不礙游魚海底行。(牧雲門)",
    "X66n1297_036:0497b03": "廓徹師資盡滅門。擎頭戴角氣雄奔。崑崙踢轉無回",
    "X66n1297_036:0497b04": "互。帀地風雷海嶽昏。(資福觀)",
    "X66n1297_036:0497b05": "大鑒下二十六世",
    "X66n1297_036:0497b06": "蘇州鄧尉寶藏普持禪師(萬峰蔚嗣)萬峰付偈曰。大愚",
    "X66n1297_036:0497b07": "肋下痛還拳。三要三玄絕正偏。臨濟窟中師子子。",
    "X66n1297_036:0497b08": "鐙鐙續燄古今傳。峰臨入滅。有人問曰。和尚會中",
    "X66n1297_036:0497b09": "幾箇得法弟子。峰示偈曰。慈悲無念。花開果熟。因",
    "X66n1297_036:0497b10": "地分明。慧寶致囑。",
    "X66n1297_036:0497b11": "尿牀鬼子眼睛開。肋下三拳實俊哉。要使爺錢非好",
    "X66n1297_036:0497b12": "子。生機一路道將來。(牧雲門)",
    "X66n1297_036:0497b13": "正法眼藏都滅却。撐撐拄拄是何宗。誰知無事生多",
    "X66n1297_036:0497b14": "事。鼓弄人家罪莫窮。(資福觀)",
    "X66n1297_036:0497b15": "年老垂綸釣赤鱗。閒將一偈作香珍。尿牀佛法無多",
    "X66n1297_036:0497b16": "子。杓卜由來賺後人。(南山端)",
    "X66n1297_036:0497b17": "將門自古產英豪。克紹家聲展六韜。直得虎符懸肘",
    "X66n1297_036:0497b18": "後。崢嶸頭角奪高標。(可達衍)",
    "X66n1297_036:0497b19": "張公喫酒李公顛。肋下還拳絕正偏。獅子窟中無異",
    "X66n1297_036:0497b20": "獸。聯芳續燄古今傳。(浮山珠)",
    "X66n1297_036:0497b21": "一偈傳來異世人。燈燈續燄萬峰身。獅兒代代根荄",
    "X66n1297_036:0497b22": "脉。日月同明耀古春。(溟高峰)",
    "X66n1297_036:0497b23": "臨濟一隻正法眼。拈來付囑與當人。一輪明月輝今",
    "X66n1297_036:0497b24": "古。萬戶千燈共一真。(南宗傳)",
    "X66n1297_036:0497c01": "鳳穴丹雛窺一斑。全機肯諾較靈山。翻飛雲外金光",
    "X66n1297_036:0497c02": "現。無盡心燈照夜闌。(喝崖悟)",
    "X66n1297_036:0497c03": "大鑒下二十七世",
    "X66n1297_036:0497c04": "杭州東明虗白慧旵禪師(寶藏持嗣)因覩松有省。白藏。",
    "X66n1297_036:0497c05": "藏斥之。一日藏問。心不是佛。智不是道。汝如何會。",
    "X66n1297_036:0497c06": "師近前問訊叉手而立。藏呵曰。汝在此許多時。還",
    "X66n1297_036:0497c07": "作者箇見解。師乃發憤。至第二日驀然徹法源底。",
    "X66n1297_036:0497c08": "遂呈偈曰。一拳打破大虗空。百億須彌不露踪。借",
    "X66n1297_036:0497c09": "問箇中誰是主。扶桑湧出一輪紅。",
    "X66n1297_036:0497c10": "金粟乘云。大小寶藏雖用惡辣鉗錘。直是臭氣深重。",
    "X66n1297_036:0497c11": "若是金粟。待他眉毛定動劈脊便棒。直使赤灑灑地",
    "X66n1297_036:0497c12": "快活平生。",
    "X66n1297_036:0497c13": "佛法真真似海深。擬將蠡測枉勞心。尖尖牛角翻身",
    "X66n1297_036:0497c14": "出。解把虗空定一鍼。(牧雲門)",
    "X66n1297_036:0497c15": "曳翻自己閒巴鼻。一摑天輪透頂關。峭峭巍巍孤卓",
    "X66n1297_036:0497c16": "卓。當堂奪出爪牙斑。(資福觀)",
    "X66n1297_036:0497c17": "打破虗空活卓卓。全身湧出絕承當。廓然獨露無私",
    "X66n1297_036:0497c18": "旨。天上人間沒處藏。(孤雲鑒)",
    "X66n1297_036:0497c19": "緊把三關豈放鬆。驀然拶破太虗空。頭頭示現孃生",
    "X66n1297_036:0497c20": "面。始信從前費盡工。(溟高峯)",
    "X66n1297_036:0497c21": "萬里長風展六韜。破關擊節在英豪。虗空拳倒家聲",
    "X66n1297_036:0497c22": "振。一喝還同日月高。(與菴歸)",
    "X66n1297_036:0497c23": "徹底驗人非艸艸。那許外邊打之遶。一機迅發髑髏",
    "X66n1297_036:0497c24": "乾。撲落虗空日杲杲。(素菴仁)",
    "X66n1297_036:0498a01": "驀然扭著孃生鼻。始信今朝力用全。築碎虗空掀海",
    "X66n1297_036:0498a02": "嶽。孤光烱烱出重淵。(靈常奫)",
    "X66n1297_036:0498a03": "大鑒下二十八世",
    "X66n1297_036:0498a04": "金陵東山翼善海舟永慈禪師(東明旵嗣)首謁太初原。",
    "X66n1297_036:0498a05": "初問父母未生前那箇是汝本來面目。師從東過",
    "X66n1297_036:0498a06": "西叉手而立。初曰不是不是。師曰兩眼對兩眼。初",
    "X66n1297_036:0498a07": "頷之。復謁東明旵問無相福田衣何人合得披。明",
    "X66n1297_036:0498a08": "便掌。師曰作麼。明又掌。師曰一掌不作一掌用又",
    "X66n1297_036:0498a09": "如何。明復掌。師曰老和尚名不虗傳。展具作禮三",
    "X66n1297_036:0498a10": "拜。未幾開法翼善。明專僧送衣拂至。有偈曰。分付",
    "X66n1297_036:0498a11": "慈海舟。訪我我無醻。明年之明日。西風笑點頭。明",
    "X66n1297_036:0498a12": "年東明如期示寂。",
    "X66n1297_036:0498a13": "何處歸來宿艸菴。老君錯認古瞿曇。一番驟雨花容",
    "X66n1297_036:0498a14": "褪。縹緲峰高滴翠嵐。(牧雲門)",
    "X66n1297_036:0498a15": "見得乾坤大似斗。如何撥著便糢糊。眼光廓落超方",
    "X66n1297_036:0498a16": "外。始信從前不丈夫。(資福觀)",
    "X66n1297_036:0498a17": "大鑒下二十九世",
    "X66n1297_036:0498a18": "金陵高峰寺寶峰智瑄禪師(海舟慈嗣)依海舟於翼善",
    "X66n1297_036:0498a19": "親炙多年。見理精徹履踐穩實。舟授以偈曰。迷悟",
    "X66n1297_036:0498a20": "猶如空裏雲。碧天明淨了無痕。歷然世界其中露。",
    "X66n1297_036:0498a21": "殺活拈來總現成。",
    "X66n1297_036:0498a22": "天自蒼蒼水自清。銀鉤驀釣渡江人。反流棹轉村邊",
    "X66n1297_036:0498a23": "岸。得路歸來滿面春。(資福觀)",
    "X66n1297_036:0498a24": "寶峰因天奇瑞參。師問甚處來。曰北京。師曰別有",
    "X66n1297_036:0498b01": "去處麼。曰隨方瀟灑。師曰曾到四川否。曰到。師曰",
    "X66n1297_036:0498b02": "四川境界與此間如何。曰江山雖異風月一般。師",
    "X66n1297_036:0498b03": "豎拳曰還有者箇麼。曰無。師曰因甚却無。曰非我",
    "X66n1297_036:0498b04": "境界。師曰如何是汝境界。曰諸佛不能識誰敢強",
    "X66n1297_036:0498b05": "定名。師曰汝豈不是著空。曰終不向鬼窟裏作活",
    "X66n1297_036:0498b06": "計。師曰西天九十六種外道汝是第一。瑞拂袖便",
    "X66n1297_036:0498b07": "行。",
    "X66n1297_036:0498b08": "金粟乘云。寶峰應機綿密覿面活埋。不是天奇和尚",
    "X66n1297_036:0498b09": "洎合失却一隻眼。雖然如是。且如何是九十六種外",
    "X66n1297_036:0498b10": "道底第一。良久云。諸佛不能識。誰敢強安名。",
    "X66n1297_036:0498b11": "何故繁詞掃不開。一拳高鑑自能裁。西天外道雖蒙",
    "X66n1297_036:0498b12": "記。透網之鱗喚不來。(牧雲門)",
    "X66n1297_036:0498b13": "放開一線鍼來往。掣斷玄津鱗鼓顋。吸盡太湖千萬",
    "X66n1297_036:0498b14": "頃。滔天浪湧響如雷。(資福觀)",
    "X66n1297_036:0498b15": "隨方瀟灑大方家。拶著當頭便返躑。箇中境界阿誰",
    "X66n1297_036:0498b16": "知。諸佛從來不能識。(孤雲鑑)",
    "X66n1297_036:0498b17": "一般風月。境界幽深。諸佛不識。誰是知音。桃花爛熳",
    "X66n1297_036:0498b18": "春風遠。千里相思動客心。(全鑑旭)",
    "X66n1297_036:0498b19": "臨機棒喝當時分。鶻眼龍睛手自親。觸著通身寒徹",
    "X66n1297_036:0498b20": "骨。不驚人處也驚人。(拳石沃)",
    "X66n1297_036:0498b21": "大鑒下三十世",
    "X66n1297_036:0498b22": "竟陵荊門天奇本瑞禪師(寶峯瑄嗣)示眾。世間無法。出",
    "X66n1297_036:0498b23": "世間無法。若透得者箇無法。歸家穩坐。",
    "X66n1297_036:0498b24": "磬山修云。奇祖祇要盡法不顧無民。不肖子孫却不",
    "X66n1297_036:0498c01": "恁麼。世間無法。出世間無法。透得者箇無法。正好行",
    "X66n1297_036:0498c02": "脚。　晦曇承云。二大老。一人善收不善放。一人善放",
    "X66n1297_036:0498c03": "不善收。不肖土上加泥去也。世間無法。出世間無法。",
    "X66n1297_036:0498c04": "透得者箇無法。好與三十棒。何故。殺人刀活人劍。",
    "X66n1297_036:0498c05": "天奇上堂。僧問如何是高峰宗旨。師曰。石馬嘶風",
    "X66n1297_036:0498c06": "居物外。金雞高唱御樓前。曰有何奇特。師曰。不遇",
    "X66n1297_036:0498c07": "知音者。徒勞話歲寒。曰祖祖相傳傳箇甚麼。師曰。",
    "X66n1297_036:0498c08": "海底泥牛翻白浪。林中石女播清風。曰大地全彰",
    "X66n1297_036:0498c09": "是甚麼人受用。師曰東村李二哥。",
    "X66n1297_036:0498c10": "承天怡云。入理深談則不無。天奇老祖若要提持高",
    "X66n1297_036:0498c11": "峰宗旨。猶欠一著在。",
    "X66n1297_036:0498c12": "天奇一日為普照太初二上座舉曰。不論向上三",
    "X66n1297_036:0498c13": "玄。要了末後一著。太曰如何是末後一著。師曰。風",
    "X66n1297_036:0498c14": "吹牆畔柳。日曬澗邊榆。照曰。青山低處見天闊。紅",
    "X66n1297_036:0498c15": "藕開時聞水香。太作噦聲曰正是弄[此/束]。師曰你作",
    "X66n1297_036:0498c16": "麼生。太曰如人上牆百無所計。師作噦聲。遂起身",
    "X66n1297_036:0498c17": "歸位。",
    "X66n1297_036:0498c18": "石車乘云。一噦聲百無所計。一噦聲起身歸位。具眼",
    "X66n1297_036:0498c19": "底辯看。",
    "X66n1297_036:0498c20": "秀州天寧法舟道濟禪師(華頂覩下七世吉菴祚嗣)因陸五臺",
    "X66n1297_036:0498c21": "問畫前元有易否。師曰若無將什麼畫。曰畫後如",
    "X66n1297_036:0498c22": "何。師曰元無一畫。曰。現有六十四卦。何得言無。師",
    "X66n1297_036:0498c23": "曰居士莫著文字好。曰請師離文字發一爻看。師",
    "X66n1297_036:0498c24": "召五臺。臺應諾。師曰者一爻從何處起。",
    "X66n1297_036:0499a01": "普明用云。畫前畫後。論有論無。總與大易無交涉。直",
    "X66n1297_036:0499a02": "饒一喚一諾爻象分明。也未是衲僧極則。畫前元有",
    "X66n1297_036:0499a03": "易否。何不便喚五臺。待他應諾。却好云元有易否。陸",
    "X66n1297_036:0499a04": "公者裏必然別有所入。且免後來許多周遮。",
    "X66n1297_036:0499a05": "倒垣破屋住幽林。徹後通前不掩門。轉北面南接影",
    "X66n1297_036:0499a06": "響。可憐咫尺隔千尋。(玉林琇)",
    "X66n1297_036:0499a07": "羲皇殿上話庖氏。夫子庭前毀仲尼。共住都因不相",
    "X66n1297_036:0499a08": "識。却教腦後擊金鎚。(一初元)",
    "X66n1297_036:0499a09": "大鑒下三十一世",
    "X66n1297_036:0499a10": "隨州關子嶺龍泉無聞絕學正聰禪師(天奇瑞嗣)參天",
    "X66n1297_036:0499a11": "奇。執侍久之。一日奇問。在世忘世時如何。師曰了",
    "X66n1297_036:0499a12": "物非物。曰在念忘念時如何。師曰於心無心。曰心",
    "X66n1297_036:0499a13": "物俱忘時如何。師曰。華山高突兀。太行峰嵯峨。奇",
    "X66n1297_036:0499a14": "乃付偈曰。破情情破破還情。絕迹無私精內精。知",
    "X66n1297_036:0499a15": "是箇中今不惜。盡籯分付與仁行。",
    "X66n1297_036:0499a16": "雲漢滿云。了物非物。好肉剜瘡。於心無心。眼中著楔。",
    "X66n1297_036:0499a17": "若非末後一句。幾乎喚作義學沙門。",
    "X66n1297_036:0499a18": "相逢已是暗投機。盡把家私說向伊。心物俱忘天地",
    "X66n1297_036:0499a19": "外。華山豈逐四時移。(拳石沃)",
    "X66n1297_036:0499a20": "無聞因僧問如何是本來面目。師曰石香亭。曰便",
    "X66n1297_036:0499a21": "恁麼去時如何。師曰喪却了也。",
    "X66n1297_036:0499a22": "笑巖寶云。放去較危。收來太速。復頌。",
    "X66n1297_036:0499a23": "古雲峰頂人難覰。偶被風吹映夕霞。百鳥未歸天已",
    "X66n1297_036:0499a24": "晚。夜深依舊宿蘆花。",
    "X66n1297_036:0499b01": "無聞因天奇問。苦樂皆心因何外取。師曰祇為不",
    "X66n1297_036:0499b02": "了。曰是非皆事因何妄承。師曰錯認定盤星。曰迷",
    "X66n1297_036:0499b03": "悟皆人因何不董。師曰。早知鐙是火。豈向四方求。",
    "X66n1297_036:0499b04": "鐘聲披起鬱多羅。大地何人眼不摩。領得分明燈火",
    "X66n1297_036:0499b05": "意。翻雲覆雨奈渠何。(牧雲門)",
    "X66n1297_036:0499b06": "春園爛熳花浪潑。弄蝶爭妍撲鼻香。日落茅簷天色",
    "X66n1297_036:0499b07": "晚。一輪霜月照池塘。(資福觀)",
    "X66n1297_036:0499b08": "有水皆含天上月。無山不帶嶺頭雲。緣何世逐癡男",
    "X66n1297_036:0499b09": "女。誤認張郎作李君。(旭雲端)",
    "X66n1297_036:0499b10": "織女夜來機綫拙。無端弄巧雀河邊。饒將薄霧遮羅",
    "X66n1297_036:0499b11": "袖。未舞春風肘已穿。(全鑑旭)",
    "X66n1297_036:0499b12": "大鑒下三十二世",
    "X66n1297_036:0499b13": "北京笑巖月心德寶禪師(龍泉聰嗣)參絕學於關子嶺。",
    "X66n1297_036:0499b14": "因洗菜次。忽一菜葉逐水圜轉捉不著。有省。攜籃",
    "X66n1297_036:0499b15": "歸遇學。學問是什麼。師曰一籃菜。曰何不別道一",
    "X66n1297_036:0499b16": "句。師曰請別問來。學休去。一日辭學。學舉拂子曰。",
    "X66n1297_036:0499b17": "向者裏道得一句。出格可去。師無語。嗣後再參學。",
    "X66n1297_036:0499b18": "學問。人人有箇父母。子之父母今在何處。師曰一",
    "X66n1297_036:0499b19": "火焚之。曰恁麼則子無父母耶。師曰。有則有。佛眼",
    "X66n1297_036:0499b20": "覰不見。曰子見麼。師曰某亦不見。曰子何不見。師",
    "X66n1297_036:0499b21": "曰若見則非真父母。學曰善哉。遂印可。",
    "X66n1297_036:0499b22": "水裏拾來火裏燒。出頭天外自逍遙。翻思未會機前",
    "X66n1297_036:0499b23": "著。有一毫兮是一毫。(平陽忞)",
    "X66n1297_036:0499b24": "一莖菜葉忽隨流。喜躍歸來盡底醻。父母徧身紅爛",
    "X66n1297_036:0499c01": "也。瞎驢端許振宗猷。(理安問)",
    "X66n1297_036:0499c02": "一莖圜轉一尖新。攜籃歸去意休呈。雲收雨散江天",
    "X66n1297_036:0499c03": "暮。紅爐一點片雪輕。(嘯菴本)",
    "X66n1297_036:0499c04": "伸手不及處。見得一莖菜。一火焚之處。通達絕無礙。",
    "X66n1297_036:0499c05": "本來真父母。一口百襍碎。雖然七縱八橫。要且渾無",
    "X66n1297_036:0499c06": "縫罅。(孤雲鑑)",
    "X66n1297_036:0499c07": "一毫圓轉一須彌。就手擎來笑眼歸。莫謂家親無覓",
    "X66n1297_036:0499c08": "處。冰花燄裏正春肥。(雪輪潔)",
    "X66n1297_036:0499c09": "笑巖因僧問。如何是和尚昔年獲益事。師以拂子",
    "X66n1297_036:0499c10": "倒懸視僧曰會麼。曰某甲已識得和尚做處也。師",
    "X66n1297_036:0499c11": "曰你道荊州黃四孃禮佛求箇甚麼。僧無對。師打",
    "X66n1297_036:0499c12": "出。",
    "X66n1297_036:0499c13": "金粟乘云。一問一答彼此分明。誰知末後一拶。如墮",
    "X66n1297_036:0499c14": "萬仞深坑。至今起不得。召大眾云。還救得麼。莫道賊",
    "X66n1297_036:0499c15": "過張弓好。",
    "X66n1297_036:0499c16": "笑巖到熊耳山禮祖塔。寺僧叱曰。空塔汝憨拜何",
    "X66n1297_036:0499c17": "為。師以手指塔問此是空塔耶。曰是。師曰祖師[口*尒]。",
    "X66n1297_036:0499c18": "曰攜履西歸去了。師曰蒼天蒼天。",
    "X66n1297_036:0499c19": "東明際云。者僧且置。祇如笑巖老人見祖師禮拜不",
    "X66n1297_036:0499c20": "見祖師禮拜。若道見。笑巖又恁麼道。若道不見。笑巖",
    "X66n1297_036:0499c21": "又恁麼道。畢竟如何。良久云。簷頭不斷前旬雨。電影",
    "X66n1297_036:0499c22": "還連後夜雷。",
    "X66n1297_036:0499c23": "熊耳峰高鴈影寒。悲風直得艸蔓蔓。三千里外無相",
    "X66n1297_036:0499c24": "識。血濺啼鵑淚未乾。(理安問)",
    "X66n1297_036:0500a01": "鉤頭著餌放絲綸。擲向波心魚不吞。歸去自歌山自",
    "X66n1297_036:0500a02": "綠。回看堪笑水雲深。(梅谷悅)",
    "X66n1297_036:0500a03": "笑巖上堂拈拄杖曰。有麼有麼。時有僧出作禮。師",
    "X66n1297_036:0500a04": "劈脊打曰多口作麼。曰某甲一言也未措何為多",
    "X66n1297_036:0500a05": "口。師復打曰。再犯不容。",
    "X66n1297_036:0500a06": "三峰藏云。俊則太煞俊。未免忙在。　藝則忍云。機峻",
    "X66n1297_036:0500a07": "利。令嚴寒。恁麼為人。果是直截。可惜遇著箇孟八郎。",
    "X66n1297_036:0500a08": "莫說未開口已前承當。何曾夢見棒頭落處。當時若",
    "X66n1297_036:0500a09": "是山僧。待他劈脊便打曰多口作麼。便與掀倒禪牀。",
    "X66n1297_036:0500a10": "直教者老漢一生開口不得。",
    "X66n1297_036:0500a11": "不須賓主會來親。占得神機絕法人。雪夜梅花領春",
    "X66n1297_036:0500a12": "早。滿園香艸不知新。(三峯藏)",
    "X66n1297_036:0500a13": "萬仞峰頭險峻關。絲毫不盡隔千山。行人不解開門",
    "X66n1297_036:0500a14": "計。滿目風光別世間。(寒松操)",
    "X66n1297_036:0500a15": "笑巖因一沙門執錫卓立。朗聲問。仁者可識從上",
    "X66n1297_036:0500a16": "相承密論義否。師曰。密則非論。論則非義。彼退後",
    "X66n1297_036:0500a17": "以錫橫肩上翹足獨立曰是甚麼義。師於地上書",
    "X66n1297_036:0500a18": "一更字。彼以錫畫地一畫。闊兩脛立上。復以錫橫",
    "X66n1297_036:0500a19": "按腹上。亞身而視。曰是甚麼義。師於地上書一嘉",
    "X66n1297_036:0500a20": "字。彼即卓錫地上。以兩手叉腰。懸翹一足。切齒怒",
    "X66n1297_036:0500a21": "目作降魔勢。曰是甚麼義。師於地上書一之字。彼",
    "X66n1297_036:0500a22": "分身指天地。周旋一帀。曰是甚麼義。師於地上書",
    "X66n1297_036:0500a23": "一尤字。彼進前作女人拜。分手指兩衲子。師於地",
    "X66n1297_036:0500a24": "上書一蠶字。彼方遶三帀。作禮立於師右。師於地",
    "X66n1297_036:0500b01": "上書[佛/(佛*佛)/魔]字。彼方進語。師曰。設到此。更須有[魔/(魔*魔)/佛]者箇",
    "X66n1297_036:0500b02": "時節始得。彼嘆曰。咦。真摩訶衍薩婆若上士耶。作",
    "X66n1297_036:0500b03": "禮而去。師顧眾曰。此是應真聖賢所呈金剛變相",
    "X66n1297_036:0500b04": "三昧。三昧王三昧。用來勘吾。然彼亦將有新證。",
    "X66n1297_036:0500b05": "湘翁沄云。二人與麼酬醋。大似生鐵錘上刻出黼黻",
    "X66n1297_036:0500b06": "華龍。也有權也有實。也有殺也有活。若檢點得到。可",
    "X66n1297_036:0500b07": "謂東土衲僧笑殺西天外道。其或未然。拈拄杖畫一",
    "X66n1297_036:0500b08": "畫云。彩雲仙子扇紅羅。",
    "X66n1297_036:0500b09": "千山歷盡艸鞵穿。任運騰騰度好年。平實商量田地",
    "X66n1297_036:0500b10": "穩。靈山慧命一絲懸。(牧雲門)",
    "X66n1297_036:0500b11": "笑巖因僧問。一言道盡。更不容其言時如何。師曰。",
    "X66n1297_036:0500b12": "武陵谿畔杜鵑語。十里桃花血染紅。",
    "X66n1297_036:0500b13": "武陵谿畔杜鵑鳴。萬語千言無別聲。回首若知歸去",
    "X66n1297_036:0500b14": "好。天涯遊子盡回程。(遠菴僼)",
    "X66n1297_036:0500b15": "誰家桃李鬬芳妍。杜宇聲聲喚客還。曾蹋武陵谿畔",
    "X66n1297_036:0500b16": "路。洞中春色異人間。(旅菴月)",
    "X66n1297_036:0500b17": "辭窮理盡舌頭乾。海底珊瑚撐著月。杜鵑聲裏落花",
    "X66n1297_036:0500b18": "紅。多少阿師全漏泄。(天岸昇)",
    "X66n1297_036:0500b19": "笑巖因二客入門吟曰。茂松修竹忽見師。便問如",
    "X66n1297_036:0500b20": "何是道人家風。師曰茂松修竹。曰有何旨趣。師曰",
    "X66n1297_036:0500b21": "自家觀不足。留與客來看。",
    "X66n1297_036:0500b22": "茂松修竹有何旨。勁節非惟傲歲寒。直引遠風清六",
    "X66n1297_036:0500b23": "合。莫將聲色等閒看。(梅源德)",
    "X66n1297_036:0500b24": "杭州徑山無幻性沖禪師(華頂覩下九世敬畏空嗣)因編無趣",
    "X66n1297_036:0500c01": "錄歸。趣曰子一向做得箇什麼。師曰。性沖買得一",
    "X66n1297_036:0500c02": "段田。收得原本契書。請和尚簽押。遂將錄呈上。趣",
    "X66n1297_036:0500c03": "接得曰。者箇是我底。你底[口*尒]。師曰和尚莫攙行奪",
    "X66n1297_036:0500c04": "市。趣擲下錄。師便出。",
    "X66n1297_036:0500c05": "古林如云。我若作徑山。待道者箇是我底你底[口*尒]。便",
    "X66n1297_036:0500c06": "與作禮云。今日念和尚老大。",
    "X66n1297_036:0500c07": "相逢各自逞家風。祖業兒孫用不窮。大海無涯恣躍",
    "X66n1297_036:0500c08": "鯉。長空萬里縱飛鴻。(天峯性)",
    "X66n1297_036:0500c09": "無幻因僧問如何是提婆宗。師曰一字不著畫。曰",
    "X66n1297_036:0500c10": "不問者箇。師曰圓相不著圈。",
    "X66n1297_036:0500c11": "天癡善云。圓相不圈。一字不畫。魔佛難名。衲僧眼瞎。",
    "X66n1297_036:0500c12": "畗塞虗空。無人醻價。驀地相逢。七上八下。",
    "X66n1297_036:0500c13": "無幻燒火次。僧問如何是自性天真佛。師曰與我",
    "X66n1297_036:0500c14": "般取一束柴來。僧般柴了又問。師曰。者奴子。好惡",
    "X66n1297_036:0500c15": "也不識。便打。",
    "X66n1297_036:0500c16": "桃源洞口尋春色。野老頻呼在此中。遊徧園林猶借",
    "X66n1297_036:0500c17": "問。不知身在萬花叢。(潛夫峻)",
    "X66n1297_036:0500c18": "大富須還長者家。天然隨處有生涯。可憐不識寰中",
    "X66n1297_036:0500c19": "寶。錯過真金在赤沙。(介菴進)",
    "X66n1297_036:0500c20": "脚下魚行總不知。因憐[感*鳥][感*鳥]亦何癡。幾多負義忘恩",
    "X66n1297_036:0500c21": "者。徒有雙雙兩道眉。(牧公謙)",
    "X66n1297_036:0500c22": "大鑒下三十三世",
    "X66n1297_036:0500c23": "荊谿龍池禹門幻有正傳禪師(笑巖寶嗣)因聞鐙花熚",
    "X66n1297_036:0500c24": "爆聲有省。遂抵京求證笑巖。巖曰你把從前悟底",
    "X66n1297_036:0501a01": "一一說來。師敘語至半。巖踢出一隻鞵曰。向者裏",
    "X66n1297_036:0501a02": "道取一句看。師不能對。歸堂通夕不寐。明旦猶佇",
    "X66n1297_036:0501a03": "立簷下。巖見乃喚師。師回顧。巖翹一足作修羅障",
    "X66n1297_036:0501a04": "日月勢。師不覺脫然。",
    "X66n1297_036:0501a05": "夜靜鐙花吼一聲。琉璃殿上露全身。巨靈分破華山",
    "X66n1297_036:0501a06": "色。赤脚波斯絕路行。(理安問)",
    "X66n1297_036:0501a07": "兩片脣皮正合開。死蛇忽地觸人來。天明毒氣方甦",
    "X66n1297_036:0501a08": "醒。翹足修羅也怪哉。(古南門)",
    "X66n1297_036:0501a09": "閃電為人機自別。晴空霹靂太孤危。回頭擉瞎頂門",
    "X66n1297_036:0501a10": "眼。金鎖玄關當下灰。(晦山顯)",
    "X66n1297_036:0501a11": "趯出鞵來齊截斷。修羅障處活全機。通身發露自難",
    "X66n1297_036:0501a12": "掩。一笠千山力荷歸。(孤雲鑑)",
    "X66n1297_036:0501a13": "忽把咽喉塞斷看。其如吐氣轉身難。回頭霹靂重相",
    "X66n1297_036:0501a14": "送。撲破虗空玉一團。(素菴仁)",
    "X66n1297_036:0501a15": "泥牛縱步上天台。蹋碎重巒烟雨開。若不清風生兩",
    "X66n1297_036:0501a16": "腋。那能親到赤城來。(妙雲雄)",
    "X66n1297_036:0501a17": "龍池因僧問如何是西來意。師曰屋北鹿獨宿。曰",
    "X66n1297_036:0501a18": "不會。師曰谿西鷄齊嗁。",
    "X66n1297_036:0501a19": "夾山豫云。師翁答話雖則一椎兩當。未免令者僧分",
    "X66n1297_036:0501a20": "東著北。不肖孫則不然。如何是西來意。但云面臨江",
    "X66n1297_036:0501a21": "水闊。早晚看行舟。更云不會。向道。兩岸蘆花裏。清風",
    "X66n1297_036:0501a22": "引白鷗。　妙偉俊云。古人拈出陷虎之機。不妨奇特。",
    "X66n1297_036:0501a23": "怎奈者僧幽州猶自可。最苦是新羅。明眼人前只是",
    "X66n1297_036:0501a24": "好笑。且道笑甚麼。三十年後驗取。　萍寄普云。若道",
    "X66n1297_036:0501b01": "此二句是西來意。喫鐵棒有分。　藝則忍云。幻祖眼",
    "X66n1297_036:0501b02": "觀東南。意在西北。有問資福如何是西來意。祇向道。",
    "X66n1297_036:0501b03": "簾卷山雲白。庭深巖葉黃。待云不會。一瓢寒澗水。對",
    "X66n1297_036:0501b04": "月坐松崗。",
    "X66n1297_036:0501b05": "屋北鹿獨宿。溪西鷄齊啼。的的西來意。惟餘作者知。",
    "X66n1297_036:0501b06": "(龍池微)",
    "X66n1297_036:0501b07": "舌底冰霜冷逼人。閒言賸語却多情。曉風殘月同誰",
    "X66n1297_036:0501b08": "翫。散入長楊作雨聲。(梅谷悅)",
    "X66n1297_036:0501b09": "龍池一日因事著褊衫舉椅子作女人拜。向磬山",
    "X66n1297_036:0501b10": "曰。修上座。待我拜你為師。修失笑呈偈曰。木人提",
    "X66n1297_036:0501b11": "唱笑呵呵。更著衣裳誰識它。昨日覸來是男子。今",
    "X66n1297_036:0501b12": "朝還作老婆婆。師曰此偈甚愜老僧意。",
    "X66n1297_036:0501b13": "法林音云。磬山老祖偈雖善美。實未盡幻祖之意。不",
    "X66n1297_036:0501b14": "可更說。點把火照看面皮厚多少。幻祖當年果有意",
    "X66n1297_036:0501b15": "那。",
    "X66n1297_036:0501b16": "臨機影艸主全賓。照用同收禮木人。掀倒本非男女",
    "X66n1297_036:0501b17": "相。青天閃電芥投鍼。(道峯珍)",
    "X66n1297_036:0501b18": "覿面相逢不用呵。原非我兮亦非他。平生一件傷心",
    "X66n1297_036:0501b19": "事。錯把張公喚李婆。(法林音)",
    "X66n1297_036:0501b20": "龍池因僧問如何是佛祖奇特事。師曰蝦蟇捕大",
    "X66n1297_036:0501b21": "蟲。曰恁麼則不奇特也。師曰貓兒捉老鼠。僧禮拜。",
    "X66n1297_036:0501b22": "師便喝。僧曰和尚為什麼放某甲不過。師曰老僧",
    "X66n1297_036:0501b23": "有事。你且去。",
    "X66n1297_036:0501b24": "東明際云。鵞王擇乳。素非鴨類。",
    "X66n1297_036:0501c01": "上他機境太孤危。劈面遭他下一鎚。劒戟誤身空自",
    "X66n1297_036:0501c02": "老。幾人曾過玉關來。(理安問)",
    "X66n1297_036:0501c03": "風前一語定綱宗。漢語胡言信亦通。末後重提千古",
    "X66n1297_036:0501c04": "令。孤燈日下帶朦朧。(山茨際)",
    "X66n1297_036:0501c05": "萬仞龍門透者難。金鱗擬躍點波瀾。電雷相送重燒",
    "X66n1297_036:0501c06": "尾。腥血空流石上斑。(南磵珍)",
    "X66n1297_036:0501c07": "奇特蝦蟇捕大蟲。全提玄要振家風。電光石火難存",
    "X66n1297_036:0501c08": "迹。一喝頓教宇宙空。(祖菴銳)",
    "X66n1297_036:0501c09": "龍池因僧問如何是如來禪。師豎起拳。僧曰如何",
    "X66n1297_036:0501c10": "是祖師禪。師亦豎起拳。僧曰如來禪與祖師禪是",
    "X66n1297_036:0501c11": "同是別。師復豎曰。不是拳頭。便是巴掌。",
    "X66n1297_036:0501c12": "報恩琇云。今日設有問報恩如何是如來禪。前是山",
    "X66n1297_036:0501c13": "門。如何是祖師禪。中間是佛殿。如來禪與祖師禪是",
    "X66n1297_036:0501c14": "同是別。但向道。明眼人難瞞。",
    "X66n1297_036:0501c15": "龍池上堂。一切法不有。一切法不無。若能如是會。",
    "X66n1297_036:0501c16": "水上按胡盧。",
    "X66n1297_036:0501c17": "湖光瀲灩晴偏好。山色溟濛雨亦奇。若把西湖比西",
    "X66n1297_036:0501c18": "子。淡妝濃抹總相宜。(梅源德)",
    "X66n1297_036:0501c19": "秀州興善南明廣慧禪師(徑山沖嗣)示眾。五峰頭卓朔。",
    "X66n1297_036:0501c20": "雙徑尾顛先。喝石巖一任[跳兆+孛]跳。明月池覆地傾天。",
    "X66n1297_036:0501c21": "此四句中。有一句有殺人刀無活人劍。有一句有",
    "X66n1297_036:0501c22": "活人劍無殺人刀。有一句殺人刀活人劍俱有。有",
    "X66n1297_036:0501c23": "一句殺人刀活人劍俱無。撿點得倜儻分明。許你",
    "X66n1297_036:0501c24": "參學事畢。",
    "X66n1297_036:0502a01": "龍淵法云。興善雖然殺活縱奪通身手眼。撿點將來。",
    "X66n1297_036:0502a02": "不無鈍置殺人。　空諸性云。四句外尚有一句子。百",
    "X66n1297_036:0502a03": "味具足。不獨殺活也。雖然。南明終未能舉出在。且道",
    "X66n1297_036:0502a04": "是那一句。良久云。覰著則瞎。",
    "X66n1297_036:0502a05": "太平無事刀開鞘。煩惱之時劒入匣。忽聽秋風嘯一",
    "X66n1297_036:0502a06": "聲。忙轉深宮著鎧甲。(慧超先)",
    "X66n1297_036:0502a07": "興善因聞谷問。了即業障本來空。為甚獅子尊者",
    "X66n1297_036:0502a08": "被罽賓國王斬却。師曰本來空。曰爭奈頭何。師曰",
    "X66n1297_036:0502a09": "本來空。曰因甚罽賓國王一手墮地。師曰本來空。",
    "X66n1297_036:0502a10": "柳汀斜對野人牕。零落衰條伴曉江。正是霜風飄斷",
    "X66n1297_036:0502a11": "處。寒鷗驚起一雙雙。(印宗奇)",
    "X66n1297_036:0502a12": "興善因看雪次。僧曰滿山都是雪。師曰隨聲逐色",
    "X66n1297_036:0502a13": "漢。曰請師離聲色道一句。師却曰滿山都是雪。",
    "X66n1297_036:0502a14": "普明用云。者僧身挨白刃。活得命來不妨好手。南老",
    "X66n1297_036:0502a15": "人費盡鹽醬。究竟不獲稱心。者裏還有向聲色外別",
    "X66n1297_036:0502a16": "道一句者麼。良久云。切忌道滿山都是雪。　藕菴衍",
    "X66n1297_036:0502a17": "云。興善老漢慣將官物欺壓平人。此間有為者僧雪",
    "X66n1297_036:0502a18": "屈者麼。出來與藕菴拄杖子相見。",
    "X66n1297_036:0502a20": "宗鑑法林卷三十六"
}