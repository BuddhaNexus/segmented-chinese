{
    "T08n0228_007:0611b02": "佛說佛母出生三法藏般若",
    "T08n0228_007:0611b03": "波羅蜜多經卷第七",
    "T08n0228_007:0611b05": "西天譯經三藏朝奉大夫試光祿卿",
    "T08n0228_007:0611b06": "傳法大師賜紫臣施護奉　詔譯",
    "T08n0228_007:0611b07": "隨喜迴向品第六之二",
    "T08n0228_007:0611b08": "「復次，須菩提！如前所說四無量行乃至五神",
    "T08n0228_007:0611b09": "通行，皆置是數。假使三千大千世界一切眾",
    "T08n0228_007:0611b10": "生，一一皆得須陀洹、斯陀含、阿那含、阿羅漢",
    "T08n0228_007:0611b11": "果，如是福蘊亦置是數。假使三千大千世界",
    "T08n0228_007:0611b12": "一切眾生，一一皆得彼緣覺果，如是福蘊亦",
    "T08n0228_007:0611b13": "置是數。須菩提！假使三千大千世界一切眾",
    "T08n0228_007:0611b14": "生，皆發阿耨多羅三藐三菩提心，是諸眾生",
    "T08n0228_007:0611b15": "即得名為發心菩薩。而此菩薩，一一皆於兢",
    "T08n0228_007:0611b16": "伽沙數劫中，以其飲食、衣服、臥具、醫藥及餘",
    "T08n0228_007:0611b17": "樂具，普施兢伽沙數世界一切眾生。而諸菩",
    "T08n0228_007:0611b18": "薩作是施時，一一皆起最勝上心、生尊重想。",
    "T08n0228_007:0611b19": "須菩提！於汝意云何，是諸菩薩得福多不？」須",
    "T08n0228_007:0611b20": "菩提白佛言：「甚多，世尊！而此福蘊無量無數，",
    "T08n0228_007:0611b21": "無有邊際，算分、數分及譬喻分，乃至烏波尼",
    "T08n0228_007:0611b22": "殺曇分，皆不能及。」佛言：「不也，須菩提！若有住",
    "T08n0228_007:0611b23": "菩薩乘諸善男子，於此般若波羅蜜多修習",
    "T08n0228_007:0611b24": "方便，為般若波羅蜜多所護者，而能以少善",
    "T08n0228_007:0611b25": "根迴向阿耨多羅三藐三菩提，是即如實迴",
    "T08n0228_007:0611b26": "向法界。如是迴向所有福蘊，比前菩薩布施",
    "T08n0228_007:0611b27": "福蘊，而彼百分不及此一，千分不及一，萬、億、",
    "T08n0228_007:0611b28": "俱胝、那庾多分，乃至烏波尼殺曇分皆不及",
    "T08n0228_007:0611b29": "一。何以故？此般若波羅蜜多方便善根，勝前",
    "T08n0228_007:0611c01": "菩薩有所得心布施行故，以是福蘊不可等",
    "T08n0228_007:0611c02": "比。」爾時，四大王天有二萬天子，在佛會中聞",
    "T08n0228_007:0611c03": "作是說，合掌恭敬俱白佛言：「世尊！若菩薩摩",
    "T08n0228_007:0611c04": "訶薩，於此般若波羅蜜多修習方便，為般若",
    "T08n0228_007:0611c05": "波羅蜜多所護者，能以善根如實迴向彼一",
    "T08n0228_007:0611c06": "切智，如是迴向是大迴向，所獲福蘊，勝前菩",
    "T08n0228_007:0611c07": "薩有所得心布施福蘊。」",
    "T08n0228_007:0611c08": "爾時，三十三天有十萬天子，即時雨眾天華、",
    "T08n0228_007:0611c09": "天香、塗香及末香等，并餘種種幢幡寶蓋、天",
    "T08n0228_007:0611c10": "妙音樂，乃至一切寶嚴天衣，天諸珍寶，以如",
    "T08n0228_007:0611c11": "是等恭敬供養，而作是言：「世尊！若菩薩摩訶",
    "T08n0228_007:0611c12": "薩，於此般若波羅蜜多修習方便，為般若波",
    "T08n0228_007:0611c13": "羅蜜多所護者，能以善根迴向法界，如是迴",
    "T08n0228_007:0611c14": "向是大迴向，所獲福蘊，勝前菩薩有所得心",
    "T08n0228_007:0611c15": "布施福蘊。世尊！我等諸天子眾，皆於如是菩",
    "T08n0228_007:0611c16": "薩摩訶薩所生最勝心，恭敬供養尊重稱讚。」",
    "T08n0228_007:0611c17": "彼諸天子發是言時，其聲普聞一切世界。是",
    "T08n0228_007:0611c18": "時夜摩天中十萬天子，知足天中十萬天子，",
    "T08n0228_007:0611c19": "化樂天中十萬天子，他化自在天中十萬天",
    "T08n0228_007:0611c20": "子，如是等欲界諸天子眾；復有色界梵眾天、",
    "T08n0228_007:0611c21": "梵輔天、大梵天、少光天、無量光天、光音天、",
    "T08n0228_007:0611c22": "少淨天、無量淨天、徧淨天、無雲天、福生天、",
    "T08n0228_007:0611c23": "廣果天、無煩天、無熱天、善見天、善現天、色",
    "T08n0228_007:0611c24": "究竟天，如是等天中諸天子眾，各各合掌恭",
    "T08n0228_007:0611c25": "敬而白佛言：「希有，世尊！若菩薩摩訶薩，於此",
    "T08n0228_007:0611c26": "般若波羅蜜多修習方便，為般若波羅蜜多",
    "T08n0228_007:0611c27": "所護者，能以善根迴向法界，如是迴向勝前",
    "T08n0228_007:0611c28": "菩薩有所得心布施福蘊。」",
    "T08n0228_007:0611c29": "爾時，世尊告淨居天等諸天子言：「如前所說，",
    "T08n0228_007:0612a01": "三千大千世界所有發心菩薩，一一於其兢",
    "T08n0228_007:0612a02": "伽沙數劫中廣施眾生，如是福蘊且置是數。",
    "T08n0228_007:0612a03": "天子！假使兢伽沙數三千大千世界一切眾",
    "T08n0228_007:0612a04": "生，皆發阿耨多羅三藐三菩提心，是諸發心",
    "T08n0228_007:0612a05": "菩薩，一一於其兢伽沙數劫中，以其飲食、衣",
    "T08n0228_007:0612a06": "服、臥具、醫藥及餘樂具，普施兢伽沙數三千",
    "T08n0228_007:0612a07": "大千世界一切眾生。若菩薩摩訶薩，於此般",
    "T08n0228_007:0612a08": "若波羅蜜多修習方便，為般若波羅蜜多所",
    "T08n0228_007:0612a09": "護者，能於過去未來現在諸佛所有戒、定、慧、",
    "T08n0228_007:0612a10": "解脫、解脫知見諸蘊善根，及緣覺、聲聞所有",
    "T08n0228_007:0612a11": "善根，如是等種種善根，和合聚集稱計較量，",
    "T08n0228_007:0612a12": "以最上最極最勝最妙，廣大無量無等無等",
    "T08n0228_007:0612a13": "等心皆悉隨喜，以此隨喜善根，如實迴向阿",
    "T08n0228_007:0612a14": "耨多羅三藐三菩提。須菩提！此菩薩如是隨",
    "T08n0228_007:0612a15": "喜福蘊，比前菩薩布施福行，而彼百分不及",
    "T08n0228_007:0612a16": "此一，千分不及一，萬、億、俱胝、那庾多分，乃至",
    "T08n0228_007:0612a17": "烏波尼殺曇分皆不及一。何以故？具足般若",
    "T08n0228_007:0612a18": "波羅蜜多方便者，勝前菩薩有所得心布施",
    "T08n0228_007:0612a19": "行故。」爾時，尊者須菩提白佛言：「世尊！如佛所",
    "T08n0228_007:0612a20": "言，菩薩摩訶薩，修習般若波羅蜜多方便，為",
    "T08n0228_007:0612a21": "般若波羅蜜多所護者，於諸善根能以最上",
    "T08n0228_007:0612a22": "最極最勝最妙，廣大無量無等無等等心，如",
    "T08n0228_007:0612a23": "實隨喜迴向阿耨多羅三藐三菩提。世尊！當",
    "T08n0228_007:0612a24": "云何是最上最極乃至無等等心？又復何名",
    "T08n0228_007:0612a25": "如實隨喜？」佛告須菩提：「若菩薩摩訶薩，於過",
    "T08n0228_007:0612a26": "去未來現在諸法，不取不捨，無念無得，離諸",
    "T08n0228_007:0612a27": "疑惑，不生分別——無過去法已生已滅，無未來",
    "T08n0228_007:0612a28": "法未生未滅，無現在法即生即滅——當觀諸法",
    "T08n0228_007:0612a29": "猶如虛空，離一切相無所動轉，不生不滅不",
    "T08n0228_007:0612b01": "來不去，彼諸法相即諸法性，如其法性如實",
    "T08n0228_007:0612b02": "隨喜，如所隨喜迴向亦然。須菩提！若菩薩於",
    "T08n0228_007:0612b03": "一切法能起此心者，是即名為最上最極最",
    "T08n0228_007:0612b04": "勝最妙、廣大無量無等無等等心。即以此心",
    "T08n0228_007:0612b05": "而隨喜者，乃可得名如實隨喜。以此隨喜善",
    "T08n0228_007:0612b06": "根迴向阿耨多羅三藐三菩提者，是故名為",
    "T08n0228_007:0612b07": "如實迴向。",
    "T08n0228_007:0612b08": "「復次，須菩提！如前所說，兢伽沙數三千大千",
    "T08n0228_007:0612b09": "世界，所有一切發心菩薩，一一於其兢伽沙",
    "T08n0228_007:0612b10": "數劫中修布施行，且置是數。須菩提！若兢伽",
    "T08n0228_007:0612b11": "沙數三千大千世界一切眾生，皆發阿耨多",
    "T08n0228_007:0612b12": "羅三藐三菩提心。是諸發心菩薩，一一於其",
    "T08n0228_007:0612b13": "兢伽沙數劫中，修持淨戒——身善所作，語善所",
    "T08n0228_007:0612b14": "作，意善所作——彼諸菩薩，於兢伽沙數劫中，如",
    "T08n0228_007:0612b15": "是持戒不生過失。若菩薩摩訶薩，於此般若",
    "T08n0228_007:0612b16": "波羅蜜多修習方便，為般若波羅蜜多所護",
    "T08n0228_007:0612b17": "者，能於過去未來現在諸佛所有戒、定、慧、解",
    "T08n0228_007:0612b18": "脫、解脫知見諸蘊善根，及緣覺、聲聞所有善",
    "T08n0228_007:0612b19": "根，如是等種種善根，和合聚集稱計較量，以",
    "T08n0228_007:0612b20": "最上最極最勝最妙、廣大無量無等無等等",
    "T08n0228_007:0612b21": "心皆悉隨喜。以此隨喜善根，迴向阿耨多羅",
    "T08n0228_007:0612b22": "三藐三菩提。須菩提！此菩薩如是隨喜福蘊，",
    "T08n0228_007:0612b23": "比前菩薩持戒福行，而彼百分不及此一，千",
    "T08n0228_007:0612b24": "分不及一，萬、億、俱胝、那庾多分，乃至烏波尼",
    "T08n0228_007:0612b25": "殺曇分皆不及一。何以故？具足般若波羅蜜",
    "T08n0228_007:0612b26": "多方便者，勝前菩薩有所得心持戒行故。",
    "T08n0228_007:0612b27": "「復次，須菩提！如前所說兢伽沙數三千大千",
    "T08n0228_007:0612b28": "世界所有一切發心菩薩，一一於其兢伽沙",
    "T08n0228_007:0612b29": "數劫中持淨戒行，且置是數。須菩提！若兢",
    "T08n0228_007:0612c01": "伽沙數三千大千世界一切眾生皆發阿耨多",
    "T08n0228_007:0612c02": "羅三藐三菩提心，是諸發心菩薩，一一於其",
    "T08n0228_007:0612c03": "兢伽沙數劫中，持忍辱行——不忿不恚，乃至不",
    "T08n0228_007:0612c04": "起一切惡念——彼諸菩薩於兢伽沙數劫中，如",
    "T08n0228_007:0612c05": "是忍辱不生忿恚。若菩薩摩訶薩，於此般若",
    "T08n0228_007:0612c06": "波羅蜜多修習方便，為般若波羅蜜多所護",
    "T08n0228_007:0612c07": "者，能於過去未來現在諸佛所有戒、定、慧、解",
    "T08n0228_007:0612c08": "脫、解脫知見諸蘊善根，及緣覺、聲聞所有善",
    "T08n0228_007:0612c09": "根，如是等種種善根，和合聚集稱計較量，以",
    "T08n0228_007:0612c10": "最上最極最勝最妙、廣大無量無等無等等",
    "T08n0228_007:0612c11": "心皆悉隨喜。以此隨喜善根，迴向阿耨多羅",
    "T08n0228_007:0612c12": "三藐三菩提。須菩提！此菩薩如是隨喜福蘊，",
    "T08n0228_007:0612c13": "比前菩薩忍辱福行，而彼百分不及此一，千",
    "T08n0228_007:0612c14": "分不及一，萬、億、俱胝、那庾多分，乃至烏波尼",
    "T08n0228_007:0612c15": "殺曇分皆不及一。何以故？具足般若波羅",
    "T08n0228_007:0612c16": "蜜多方便者，勝前菩薩有所得心忍辱行故。",
    "T08n0228_007:0612c17": "「復次，須菩提！如前所說兢伽沙數三千大千",
    "T08n0228_007:0612c18": "世界所有一切發心菩薩，一一於其兢伽沙",
    "T08n0228_007:0612c19": "數劫中持忍辱行，且置是數。須菩提！若兢伽",
    "T08n0228_007:0612c20": "沙數三千大千世界一切眾生，皆發阿耨多",
    "T08n0228_007:0612c21": "羅三藐三菩提心。是諸發心菩薩，一一於其",
    "T08n0228_007:0612c22": "兢伽沙數劫中修精進行——勇猛堅固不退不",
    "T08n0228_007:0612c23": "失，遠離惛沈睡眠及諸障法——彼諸菩薩於兢",
    "T08n0228_007:0612c24": "伽沙數劫中，如是精進不生懈退。若菩薩摩",
    "T08n0228_007:0612c25": "訶薩，於此般若波羅蜜多修習方便，為般若",
    "T08n0228_007:0612c26": "波羅蜜多所護者，能於過去未來現在諸佛",
    "T08n0228_007:0612c27": "所有戒、定、慧、解脫、解脫知見諸蘊善根，及緣",
    "T08n0228_007:0612c28": "覺、聲聞所有善根，如是等種種善根，和合聚",
    "T08n0228_007:0612c29": "集稱計較量，以最上最極最勝最妙、廣大無",
    "T08n0228_007:0613a01": "量無等無等等心皆悉隨喜，以此隨喜善根",
    "T08n0228_007:0613a02": "迴向阿耨多羅三藐三菩提。須菩提！此菩薩",
    "T08n0228_007:0613a03": "如是隨喜福蘊，比前菩薩精進福行，而彼百",
    "T08n0228_007:0613a04": "分不及此一，千分不及一，萬、億、俱胝、那庾多",
    "T08n0228_007:0613a05": "分，乃至烏波尼殺曇分皆不及一。何以故？",
    "T08n0228_007:0613a06": "具足般若波羅蜜多方便者，勝前菩薩有所",
    "T08n0228_007:0613a07": "得心精進行故。",
    "T08n0228_007:0613a08": "「復次，須菩提！如前所說兢伽沙數三千大千",
    "T08n0228_007:0613a09": "世界所有一切發心菩薩，一一於其兢伽沙",
    "T08n0228_007:0613a10": "數劫中修精進行，且置是數。須菩提！若兢伽",
    "T08n0228_007:0613a11": "沙數三千大千世界一切眾生，皆發阿耨多",
    "T08n0228_007:0613a12": "羅三藐三菩提心。是諸發心菩薩，一一於其",
    "T08n0228_007:0613a13": "兢伽沙數劫中，修四禪定安住寂靜，彼諸",
    "T08n0228_007:0613a14": "菩薩於兢伽沙數劫中如是修定，遠離一切",
    "T08n0228_007:0613a15": "動亂等相。若菩薩摩訶薩，於此般若波羅",
    "T08n0228_007:0613a16": "蜜多修習方便，為般若波羅蜜多所護者，能",
    "T08n0228_007:0613a17": "於過去未來現在諸佛所有戒、定、慧、解脫、解脫",
    "T08n0228_007:0613a18": "知見諸蘊善根，及緣覺、聲聞所有善根，如是",
    "T08n0228_007:0613a19": "等種種善根，和合聚集稱計較量，以最上最",
    "T08n0228_007:0613a20": "極最勝最妙、廣大無量無等無等等心皆悉",
    "T08n0228_007:0613a21": "隨喜，以此隨喜善根迴向阿耨多羅三藐三",
    "T08n0228_007:0613a22": "菩提。須菩提！此菩薩如是隨喜福蘊，比前菩",
    "T08n0228_007:0613a23": "薩修定福行，而彼百分不及此一，千分不及",
    "T08n0228_007:0613a24": "一，萬、億、俱胝、那庾多分，乃至烏波尼殺曇分",
    "T08n0228_007:0613a25": "皆不及一。何以故？具足般若波羅蜜多方便",
    "T08n0228_007:0613a26": "者，勝前菩薩有所得心修定行故。」",
    "T08n0228_007:0613a27": "佛告須菩提：「若諸菩薩摩訶薩，樂欲於其過",
    "T08n0228_007:0613a28": "去未來現在諸佛六波羅蜜多法門，如理修",
    "T08n0228_007:0613a29": "學、如實隨喜者，當於諸法住如實義。如實義",
    "T08n0228_007:0613b01": "者，謂解脫性。如所解脫，布施亦如是；如所解",
    "T08n0228_007:0613b02": "脫，持戒、忍辱、精進、禪定、智慧皆亦如是；如所",
    "T08n0228_007:0613b03": "解脫，解脫亦如是；如所解脫，解脫知見亦如",
    "T08n0228_007:0613b04": "是；如所解脫，隨喜心及隨喜福行亦如是；如",
    "T08n0228_007:0613b05": "所解脫，迴向心及迴向法亦如是；如所解脫，",
    "T08n0228_007:0613b06": "過去已滅法、未來未生法、現在無住法皆亦",
    "T08n0228_007:0613b07": "如是；如所解脫，十方三世無量無數一切諸",
    "T08n0228_007:0613b08": "佛及諸佛法亦如是；如所解脫，所有菩薩、緣",
    "T08n0228_007:0613b09": "覺、聲聞及彼諸法亦如是。如是等乃至一切",
    "T08n0228_007:0613b10": "法，無縛無解、無住無著所解脫性即諸法性。",
    "T08n0228_007:0613b11": "須菩提！菩薩摩訶薩於一切法如是知者，當",
    "T08n0228_007:0613b12": "於六波羅蜜多法門如是修學、如是隨喜。以",
    "T08n0228_007:0613b13": "此隨喜善根，如實迴向阿耨多羅三藐三菩提。」",
    "T08n0228_007:0613b14": "地獄緣品第七之一",
    "T08n0228_007:0613b15": "爾時，尊者舍利子白佛言：「世尊！般若波羅蜜",
    "T08n0228_007:0613b16": "多出生一切智智，一切智性即般若波羅蜜",
    "T08n0228_007:0613b17": "多耶？」佛言：「舍利子！如是，如是！如汝所說。」舍利",
    "T08n0228_007:0613b18": "子復白佛言：「世尊！般若波羅蜜多所應敬禮，",
    "T08n0228_007:0613b19": "般若波羅蜜多所應尊重。般若波羅蜜多是",
    "T08n0228_007:0613b20": "大光明；般若波羅蜜多清淨無染；般若波羅",
    "T08n0228_007:0613b21": "蜜多廣大照曜；般若波羅蜜多攝三界相、即",
    "T08n0228_007:0613b22": "三界性；般若波羅蜜多為清淨眼，能照一切",
    "T08n0228_007:0613b23": "煩惱染法；般若波羅蜜多是所依止；般若波",
    "T08n0228_007:0613b24": "羅蜜多是無上法；般若波羅蜜多廣攝一切",
    "T08n0228_007:0613b25": "菩提分法；般若波羅蜜多為大法炬，普照世",
    "T08n0228_007:0613b26": "間一切闇瞑；般若波羅蜜多是無所畏，能救",
    "T08n0228_007:0613b27": "一切怖畏眾生；般若波羅蜜多是即五眼，能",
    "T08n0228_007:0613b28": "照一切世出世道；般若波羅蜜多為智慧光，",
    "T08n0228_007:0613b29": "照破一切癡闇等法；般若波羅蜜多為諸導",
    "T08n0228_007:0613c01": "首，引示眾生趣入聖道；般若波羅蜜多是一",
    "T08n0228_007:0613c02": "切智藏，普攝煩惱等障為作斷滅；般若波羅",
    "T08n0228_007:0613c03": "蜜多是無生法、無滅法、無起法、無作法；般若",
    "T08n0228_007:0613c04": "波羅蜜多自相本空；般若波羅蜜多是諸菩",
    "T08n0228_007:0613c05": "薩母；般若波羅蜜多為諸法眼，照明諸佛所",
    "T08n0228_007:0613c06": "有十力、四無所畏；般若波羅蜜多是所依怙，",
    "T08n0228_007:0613c07": "能救一切無依眾生；般若波羅蜜多是安樂",
    "T08n0228_007:0613c08": "法，能斷眾生生死苦惱；般若波羅蜜多能示",
    "T08n0228_007:0613c09": "諸法真實自性；般若波羅蜜多隨順法相，圓",
    "T08n0228_007:0613c10": "滿三轉十二行輪。世尊！般若波羅蜜多有如",
    "T08n0228_007:0613c11": "是等種種功德，諸菩薩摩訶薩於此法門應",
    "T08n0228_007:0613c12": "當云何瞻禮恭敬？」",
    "T08n0228_007:0613c13": "佛告尊者舍利子言：「菩薩摩訶薩於此般若",
    "T08n0228_007:0613c14": "波羅蜜多法門，應如師想、如諸佛想，尊重恭",
    "T08n0228_007:0613c15": "敬，瞻禮稱讚。如是瞻敬般若波羅蜜多故，是",
    "T08n0228_007:0613c16": "即瞻敬諸佛世尊。」",
    "T08n0228_007:0613c17": "爾時，帝釋天主即起是念：「尊者舍利子今以",
    "T08n0228_007:0613c18": "何緣而生此問？」作是念已，前白尊者舍利子",
    "T08n0228_007:0613c19": "言：「尊者！有何因緣，如是問佛？」舍利子言：「憍尸",
    "T08n0228_007:0613c20": "迦！如佛所說，諸菩薩摩訶薩修習般若波羅",
    "T08n0228_007:0613c21": "蜜多方便，為般若波羅蜜多所護者，即能於",
    "T08n0228_007:0613c22": "彼一切善根，如實隨喜、如實迴向彼一切智。",
    "T08n0228_007:0613c23": "而此般若波羅蜜多有大功德，勝諸菩薩有",
    "T08n0228_007:0613c24": "所得心布施、持戒、忍辱、精進、禪定福行。以是",
    "T08n0228_007:0613c25": "緣故，我作此問。憍尸迦！汝今當知，此般若波",
    "T08n0228_007:0613c26": "羅蜜多與五波羅蜜多而為導首，引示令入",
    "T08n0228_007:0613c27": "一切智道。譬如世間有其盲人，雖聚百千萬",
    "T08n0228_007:0613c28": "眾欲有所往，而皆不能知所行道。若無導師，",
    "T08n0228_007:0613c29": "彼終不能進趣城邑聚落方處。若有目人為",
    "T08n0228_007:0614a01": "作先導，彼諸盲者即能達彼一切方處。憍尸",
    "T08n0228_007:0614a02": "迦！所有布施、持戒、忍辱、精進、禪定猶如盲人，",
    "T08n0228_007:0614a03": "雖復修習無量福行，欲至一切智果，若不以",
    "T08n0228_007:0614a04": "此般若波羅蜜多而為導首，畢竟不能如實",
    "T08n0228_007:0614a05": "趣向一切智道，況復能得一切智果？若此布",
    "T08n0228_007:0614a06": "施等法，得般若波羅蜜多為導首者，即得智",
    "T08n0228_007:0614a07": "慧之眼，而能照達一切智道，即得趣證一切",
    "T08n0228_007:0614a08": "智果。又復布施、持戒、忍辱、精進、禪定，為般若",
    "T08n0228_007:0614a09": "波羅蜜多力所助者，是故此五即得名為波",
    "T08n0228_007:0614a10": "羅蜜多。」",
    "T08n0228_007:0614a11": "爾時，尊者舍利子白佛言：「世尊！般若波羅蜜",
    "T08n0228_007:0614a12": "多為何法故生？」佛言：「舍利子！般若波羅蜜多",
    "T08n0228_007:0614a13": "不見有色，不為色故生，不見受、想、行、識，不為",
    "T08n0228_007:0614a14": "受、想、行、識故生。若此五蘊有所生相，即般若",
    "T08n0228_007:0614a15": "波羅蜜多為彼故生；而此五蘊既無所生，是",
    "T08n0228_007:0614a16": "故般若波羅蜜多不為諸法故生。」",
    "T08n0228_007:0614a17": "舍利子復白佛言：「世尊！若般若波羅蜜多如",
    "T08n0228_007:0614a18": "是生者，當於何法有所成耶？」佛言：「舍利子！般",
    "T08n0228_007:0614a19": "若波羅蜜多雖如是生，無少法可成。由無法",
    "T08n0228_007:0614a20": "成故，乃得名為般若波羅蜜多。」",
    "T08n0228_007:0614a21": "爾時，帝釋天主聞是說已即白佛言：「世尊！般",
    "T08n0228_007:0614a22": "若波羅蜜多，豈不成於一切智耶？」佛言：「憍尸",
    "T08n0228_007:0614a23": "迦！如汝所言，般若波羅蜜多亦成一切智，然",
    "T08n0228_007:0614a24": "非有所得故成，亦非名相起作故成。」帝釋天",
    "T08n0228_007:0614a25": "主言：「世尊！當云何成？」佛言：「憍尸迦！諸法無所",
    "T08n0228_007:0614a26": "成，如是成。」",
    "T08n0228_007:0614a27": "帝釋天主復白佛言：「希有，世尊！今此般若波",
    "T08n0228_007:0614a28": "羅蜜多，無所生、無所滅。彼一切法亦無生無",
    "T08n0228_007:0614a29": "滅、無住無著，是即般若波羅蜜多。」",
    "T08n0228_007:0614b01": "爾時，尊者須菩提白佛言：「世尊！若生如是心",
    "T08n0228_007:0614b02": "有所分別者，即遠般若波羅蜜多，即失般若",
    "T08n0228_007:0614b03": "波羅蜜多，即不成就般若波羅蜜多。」佛言：「須",
    "T08n0228_007:0614b04": "菩提！如是，如是！有是因緣，即遠般若波羅蜜",
    "T08n0228_007:0614b05": "多，即失般若波羅蜜多，即不成就般若波羅",
    "T08n0228_007:0614b06": "蜜多。何以故？此般若波羅蜜多，於色無所表",
    "T08n0228_007:0614b07": "示，受、想、行、識亦無所表示。須陀洹、斯陀含、",
    "T08n0228_007:0614b08": "阿那含、阿羅漢、緣覺、菩薩及佛世尊，皆悉無",
    "T08n0228_007:0614b09": "所表示故。」",
    "T08n0228_007:0614b10": "尊者須菩提復白佛言：「世尊！大波羅蜜多是",
    "T08n0228_007:0614b11": "般若波羅蜜多耶？」佛言：「須菩提！於汝意云",
    "T08n0228_007:0614b12": "何，以何因緣謂大波羅蜜多是般若波羅蜜",
    "T08n0228_007:0614b13": "多？」須菩提白佛言：「世尊！色無大無小、無集",
    "T08n0228_007:0614b14": "無散，離諸起作，受、想、行、識亦無大無小、無",
    "T08n0228_007:0614b15": "集無散，離諸起作。所有如來十力等法，不作",
    "T08n0228_007:0614b16": "有力、不作無力，亦無集散。乃至一切智，亦無",
    "T08n0228_007:0614b17": "大小、集散、諸起作等。何以故？一切法無大小、",
    "T08n0228_007:0614b18": "無集散、離起作、住平等。若菩薩於一切法有",
    "T08n0228_007:0614b19": "所分別而作是念：『我得具足一切智果，我為",
    "T08n0228_007:0614b20": "眾生說諸法門，能度若干眾生令至涅槃。』而",
    "T08n0228_007:0614b21": "彼菩薩作是念者，即不名行般若波羅蜜多。",
    "T08n0228_007:0614b22": "所以者何？般若波羅蜜多無如是相，不見眾",
    "T08n0228_007:0614b23": "生有所度者、有所得者。以眾生無性故，般若",
    "T08n0228_007:0614b24": "波羅蜜多亦無性；眾生離相故，般若波羅蜜",
    "T08n0228_007:0614b25": "多亦離相；眾生不生故，般若波羅蜜多亦不",
    "T08n0228_007:0614b26": "生；眾生不滅故，般若波羅蜜多亦不滅；眾",
    "T08n0228_007:0614b27": "生不思議故，般若波羅蜜多亦不思議；眾生",
    "T08n0228_007:0614b28": "無覺了故，般若波羅蜜多亦無覺了；眾生如",
    "T08n0228_007:0614b29": "實知勝義故，般若波羅蜜多亦如實知勝義；",
    "T08n0228_007:0614c01": "眾生力集故，如來力亦集。世尊！我以如是因",
    "T08n0228_007:0614c02": "緣，謂大波羅蜜多是般若波羅蜜多。」",
    "T08n0228_007:0614c03": "爾時，尊者舍利子白佛言：「世尊！若諸菩薩摩",
    "T08n0228_007:0614c04": "訶薩於此甚深般若波羅蜜多法門，聞已諦",
    "T08n0228_007:0614c05": "受，不疑不難、生淨信解者。此諸菩薩於何處",
    "T08n0228_007:0614c06": "沒而來生此？」佛告舍利子：「當知此菩薩，已於",
    "T08n0228_007:0614c07": "他方諸佛剎中聽受此法，請問其義、隨順解",
    "T08n0228_007:0614c08": "了，從彼沒已而來生此。復次，舍利子！若人暫",
    "T08n0228_007:0614c09": "得聞此甚深般若波羅蜜多法門，即生信解，",
    "T08n0228_007:0614c10": "踊躍歡喜，尊重恭敬如佛想者，當知是人已",
    "T08n0228_007:0614c11": "於無數佛世尊所聽受此法，久修菩薩最勝",
    "T08n0228_007:0614c12": "妙行。如是等人，佛所稱讚。」",
    "T08n0228_007:0614c13": "佛說佛母出生三法藏般若波羅蜜多經卷第七"
}
