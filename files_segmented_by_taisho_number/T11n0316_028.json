{
    "T11n0316_028:0853a02": "佛說大乘菩薩藏正法經卷第二",
    "T11n0316_028:0853a03": "十八",
    "T11n0316_028:0853a05": "西天譯經三藏銀青光祿大夫",
    "T11n0316_028:0853a06": "試光祿卿慈覺傳梵大師賜紫",
    "T11n0316_028:0853a07": "沙門臣法護等奉　詔譯",
    "T11n0316_028:0853a08": "精進波羅蜜多品第九之四",
    "T11n0316_028:0853a09": "「復次舍利子！在家菩薩於諸如來所說契經",
    "T11n0316_028:0853a10": "如實行相，雖復聽已不樂多聞，於少欲行不",
    "T11n0316_028:0853a11": "樂修習，及於同類諸契經等亦不信受，於彼",
    "T11n0316_028:0853a12": "如來大乘教中復生毀謗，而皆墮於諸惡趣",
    "T11n0316_028:0853a13": "中。云何名為諸惡趣中？所謂焰魔羅界、餓鬼、",
    "T11n0316_028:0853a14": "畜生，又復邊地、諸惡律儀，縱得為人身不具",
    "T11n0316_028:0853a15": "足，垢穢障重具諸邪見。舍利子！如是所呵厭",
    "T11n0316_028:0853a16": "處，諸佛菩薩皆悉遠離不樂生彼，乃至不能",
    "T11n0316_028:0853a17": "疾得阿耨多羅三藐三菩提。",
    "T11n0316_028:0853a18": "「復次舍利子！在家菩薩於有大勢力堅樂依",
    "T11n0316_028:0853a19": "止，所謂國王大臣及諸人民、大富豪傑，增諸",
    "T11n0316_028:0853a20": "瞋恚，所出言辭多生諂偽，積集惡事誑惑於",
    "T11n0316_028:0853a21": "人，復生侮慢。是人以不善語故墮惡趣中，",
    "T11n0316_028:0853a22": "身體羸瘦具諸惡相。舍利子！此名在家菩薩",
    "T11n0316_028:0853a23": "五種之法。以是因緣，不能值遇諸佛出世，亦",
    "T11n0316_028:0853a24": "復不能親近善友，不能值遇好時，所集善根",
    "T11n0316_028:0853a25": "悉皆毀壞，於持戒菩薩摩訶薩等不能隨學，",
    "T11n0316_028:0853a26": "乃至不能疾得阿耨多羅三藐三菩提。」爾時",
    "T11n0316_028:0853a27": "世尊欲重明斯義說伽陀曰：",
    "T11n0316_028:0853a28": "「若人行是五種法，　　於此勝慧不增長，",
    "T11n0316_028:0853a29": "　而復遠離調御尊，　　不能速疾成正覺。",
    "T11n0316_028:0853b01": "　虛誑一切有情故，　　如王家臣諸僕使，",
    "T11n0316_028:0853b02": "　悉斷一切善根力，　　不能值遇佛出世。",
    "T11n0316_028:0853b03": "　又或驚怖諸有情，　　語令捉縛加捶打，",
    "T11n0316_028:0853b04": "　如是作諸惡業已，　　於無上尊常遠離。",
    "T11n0316_028:0853b05": "　復於苾芻苾芻尼，　　破他淨戒生病苦，",
    "T11n0316_028:0853b06": "　剎那不得值好時，　　於諸佛所常遠離。",
    "T11n0316_028:0853b07": "　父母妻孥諸眷屬，　　於非法行常無間，",
    "T11n0316_028:0853b08": "　而於正法不樂聞，　　墮癡迷中難出離。",
    "T11n0316_028:0853b09": "　設逢佛世求親近，　　於剎那間不能得，",
    "T11n0316_028:0853b10": "　或復愛樂出家時，　　彼等競來為障難。",
    "T11n0316_028:0853b11": "　或時聽是正法已，　　隨處演說真實空，",
    "T11n0316_028:0853b12": "　彼等競生瞋恚心，　　乃說此為非正法。",
    "T11n0316_028:0853b13": "　如是種種諸障難，　　十六分中未及一，",
    "T11n0316_028:0853b14": "　由是毀謗正法因，　　世世生盲無所見。",
    "T11n0316_028:0853b15": "　彼不能見正覺尊，　　縱見不生清淨信，",
    "T11n0316_028:0853b16": "　當獲人身不具足，　　後墮一切傍生中。",
    "T11n0316_028:0853b17": "　若人歸向佛菩提，　　及於菩薩生愛樂，",
    "T11n0316_028:0853b18": "　一切障難悉蠲除，　　善能修習真正行。",
    "T11n0316_028:0853b19": "　所有父母并眷屬，　　及餘一切有情類，",
    "T11n0316_028:0853b20": "　數數引導令出家，　　速能攝受歸正道。",
    "T11n0316_028:0853b21": "　唯母最初引導已，　　復能讚歎令出家，",
    "T11n0316_028:0853b22": "　即當往詣善逝尊，　　發心開悟大菩提。",
    "T11n0316_028:0853b23": "「復次舍利子！出家菩薩復有如是五種之法，",
    "T11n0316_028:0853b24": "於諸善友亦復遠離，諸佛出世於剎那時不",
    "T11n0316_028:0853b25": "能值遇，如是積集諸善根力亦皆破壞，而於",
    "T11n0316_028:0853b26": "持戒菩薩摩訶薩不能隨學，乃至不能疾得",
    "T11n0316_028:0853b27": "阿耨多羅三藐三菩提。云何五法？一者以邪",
    "T11n0316_028:0853b28": "思故破諸淨戒，二者以不信故毀謗正法，三",
    "T11n0316_028:0853b29": "者耽著利養及樂名聞，四者執著我見入諸",
    "T11n0316_028:0853c01": "險難，五者於他善行而生嫉妬。舍利子！而出",
    "T11n0316_028:0853c02": "家菩薩具足如是五種之法，於諸善友亦復",
    "T11n0316_028:0853c03": "遠離，不能值遇諸佛出世，以要言之，乃至不",
    "T11n0316_028:0853c04": "能速疾得成阿耨多羅三藐三菩提。舍利子！",
    "T11n0316_028:0853c05": "以是義故，譬如餓犬羸瘦憔悴皮骨連立，忽",
    "T11n0316_028:0853c06": "見枯骨而生食想，復於靜處以力舐囓，自傷",
    "T11n0316_028:0853c07": "其口血塗骨上，不自覺知妄生貪愛，於其飽",
    "T11n0316_028:0853c08": "滿終無所得。時有剎帝利婆羅門長者居士",
    "T11n0316_028:0853c09": "自遠而來，見是餓犬囓彼枯骨，極生嗟念。是",
    "T11n0316_028:0853c10": "時餓犬復自思惟：『彼所來者奪我美味。』時犬",
    "T11n0316_028:0853c11": "乃作惡聲惡眼[齒*(崖-山)][齒*來]號吠。舍利子！於意云",
    "T11n0316_028:0853c12": "何？彼諸人眾見是枯骨悉無血肉，為侵奪不？」舍",
    "T11n0316_028:0853c13": "利子言：「不也。世尊！不也。善逝！」佛告舍利子：「云",
    "T11n0316_028:0853c14": "何彼犬作如是相？」舍利子白佛言：「世尊！由犬",
    "T11n0316_028:0853c15": "餓故，囓彼枯骨如甘露味，妄生貪愛故，現如",
    "T11n0316_028:0853c16": "是惡聲惡眼[齒*(崖-山)][齒*來]號吠，恐彼人眾之所侵奪。」",
    "T11n0316_028:0853c17": "佛告舍利子：「如我滅後有諸苾芻，於種族中",
    "T11n0316_028:0853c18": "乃至便利不淨，深生愛著之所纏縛。如是行",
    "T11n0316_028:0853c19": "相，於剎那時成就佛事亦不能得。彼諸苾芻",
    "T11n0316_028:0853c20": "我今所說，於佛法中如彼餓犬。匪惟如來作",
    "T11n0316_028:0853c21": "是訶毀，若諸有情見彼苾芻如是行相，亦復",
    "T11n0316_028:0853c22": "誹謗如彼餓犬。舍利子！復有菩薩摩訶薩，廣",
    "T11n0316_028:0853c23": "為利樂一切有情求佛智慧，於自身命亦復",
    "T11n0316_028:0853c24": "棄捨，何況於他善業而生憎嫉？",
    "T11n0316_028:0853c25": "「復次舍利子！復有世間愚癡之人，以自活命",
    "T11n0316_028:0853c26": "愛樂世間財寶飲食，身為奴僕，為彼繫縛責",
    "T11n0316_028:0853c27": "役驅使。於他族中親近誑妄，以貪求故，復於",
    "T11n0316_028:0853c28": "他人而生嫉妬。舍利子！如彼苾芻為貪利養，",
    "T11n0316_028:0853c29": "先在彼族見後來者，而復發起憎嫉之心，謂",
    "T11n0316_028:0854a01": "後來者而作是言：『我先住此。汝等諸人從何",
    "T11n0316_028:0854a02": "所來？今此族中諸長者等先發願言：「所有衣",
    "T11n0316_028:0854a03": "服飲食臥具醫藥決定施我。」作如是言，彼後",
    "T11n0316_028:0854a04": "來者云何當得？』因是發生三種過失。何等為",
    "T11n0316_028:0854a05": "三？一者樂著住處，二者不樂本住，三者於世",
    "T11n0316_028:0854a06": "間法而能解了、出世間法不能解了。又彼苾",
    "T11n0316_028:0854a07": "芻於此長者族中不樂安住，而彼苾芻又發",
    "T11n0316_028:0854a08": "是言：『住處有三：一者愛樂處住，二者和合處",
    "T11n0316_028:0854a09": "住，三者如實處住。汝諸長者多行過失，應當",
    "T11n0316_028:0854a10": "於我深生恭敬，於我法中稱揚讚歎。』舍利子！",
    "T11n0316_028:0854a11": "由是種族生憎嫉過，於潔白法悉皆減沒。",
    "T11n0316_028:0854a12": "「復次舍利子！復有種族，多諸嫉妬虛妄不實，",
    "T11n0316_028:0854a13": "或有持戒不持戒者，於菩薩摩訶薩所悉皆",
    "T11n0316_028:0854a14": "遠離而不隨學。如是譬喻應當了知。「復次舍",
    "T11n0316_028:0854a15": "利子！於過去無量無邊廣大不可思議阿僧",
    "T11n0316_028:0854a16": "祇劫，彼時彼分有佛出世，號勝高如來、應供、",
    "T11n0316_028:0854a17": "正遍知、明行足、善逝、世間解、無上士、調御丈夫、",
    "T11n0316_028:0854a18": "天人師、佛、世尊，彼佛住世九十俱胝歲。彼佛",
    "T11n0316_028:0854a19": "會中復有九十那踰多大聲聞眾，皆阿羅漢，",
    "T11n0316_028:0854a20": "諸漏已盡無復煩惱，逮得己利心得自在到",
    "T11n0316_028:0854a21": "於彼岸。彼時復有長者名曰善集，其家巨富",
    "T11n0316_028:0854a22": "眷屬廣大，多諸財寶，金銀琉璃、硨磲瑪瑙、珊",
    "T11n0316_028:0854a23": "瑚琥珀、真珠等寶皆悉具足受用廣大，復有",
    "T11n0316_028:0854a24": "奴婢僕從象馬車乘及諸倉庫悉皆盈溢。時",
    "T11n0316_028:0854a25": "彼長者生其二子：一名淨住，二名淨持；面貌",
    "T11n0316_028:0854a26": "端正身相具足，人所樂見。忽於一時登大樓",
    "T11n0316_028:0854a27": "閣經行游戲。」爾時佛告舍利子：「彼勝高如來、",
    "T11n0316_028:0854a28": "應供、正等正覺，於晨朝時著衣持鉢，與大苾",
    "T11n0316_028:0854a29": "芻眾前後圍繞，入彼大城次第乞食。其佛相",
    "T11n0316_028:0854b01": "好猶若金山，又如廣大妙好金幢最上第一，",
    "T11n0316_028:0854b02": "住奢摩他諸根隱密行，如龍象極妙清淨，如",
    "T11n0316_028:0854b03": "大池沼離諸塵穢，又如大海珍寶充滿，如帝",
    "T11n0316_028:0854b04": "釋天主諸天圍繞，如大梵天王寂靜嚴飾，具",
    "T11n0316_028:0854b05": "足圓滿清淨潔白，心意調暢諸根寂靜。彼二",
    "T11n0316_028:0854b06": "童子即於是時見彼勝高如來、多陀阿伽度、",
    "T11n0316_028:0854b07": "阿羅訶、三藐三佛陀。是二童子乃讚如來自",
    "T11n0316_028:0854b08": "遠而至，佛身相好無量無邊圓滿具足，瞻仰",
    "T11n0316_028:0854b09": "世尊心無厭足。舍利子！時淨住童子往昔已",
    "T11n0316_028:0854b10": "曾得見勝高如來、應供、正等正覺，乃語淨持",
    "T11n0316_028:0854b11": "童子言：『汝曾往昔得見勝高如來不？此佛功",
    "T11n0316_028:0854b12": "德無有邊際，於一切有情中為大慈父。』時淨",
    "T11n0316_028:0854b13": "持童子言：『我於往昔未曾得見此佛世尊相",
    "T11n0316_028:0854b14": "好具足威德特尊。』時淨住童子言：『我於昔時",
    "T11n0316_028:0854b15": "已曾見此勝高如來，願我當來一如此佛等",
    "T11n0316_028:0854b16": "無有異。』舍利子！時彼淨住童子說伽陀曰：",
    "T11n0316_028:0854b17": "「『願我當來如世尊，　　有諸苾芻眾圍繞，",
    "T11n0316_028:0854b18": "　　我若得似如來相，　　復名如是最上尊。",
    "T11n0316_028:0854b19": "　　今將飲食諸供養，　　為求無上菩提故，",
    "T11n0316_028:0854b20": "　　所有舍宅悉棄捨，　　願我當來成正覺。",
    "T11n0316_028:0854b21": "　　譬如眾星月為勝，　　此誰見已不清涼，",
    "T11n0316_028:0854b22": "　　於有情中佛最尊，　　誰不捨家求出離？』",
    "T11n0316_028:0854b23": "「舍利子！時彼淨持童子聞是語已，復說伽陀",
    "T11n0316_028:0854b24": "曰：",
    "T11n0316_028:0854b25": "「『汝今莫作如是語，　　亦勿高聲報四方，",
    "T11n0316_028:0854b26": "　　汝今聽我誠實言，　　云何速得菩提道？』",
    "T11n0316_028:0854b27": "「舍利子！時彼淨住童子聞是語已，復說伽陀",
    "T11n0316_028:0854b28": "曰：",
    "T11n0316_028:0854b29": "「『汝於此道不愛樂，　　亦復莫起憎嫉心，",
    "T11n0316_028:0854c01": "　　我今所出善語言，　　是故當得菩提道。",
    "T11n0316_028:0854c02": "　　汝於世間諸財寶，　　亦莫輒生慳悋心，",
    "T11n0316_028:0854c03": "　　我於身命尚能捨，　　是故語汝悉知解。",
    "T11n0316_028:0854c04": "　　與汝如是諸舍宅，　　及有一切財寶等，",
    "T11n0316_028:0854c05": "　　我今往詣於佛所，　　出家求授菩提記。",
    "T11n0316_028:0854c06": "　　三十二種殊勝相，　　誰人見已不愛樂？",
    "T11n0316_028:0854c07": "　　無上菩提誰不行？　　於此莫生劣弱見。",
    "T11n0316_028:0854c08": "　　我於舍宅并財寶，　　父母眷屬諸親友，",
    "T11n0316_028:0854c09": "　　於此一切皆能捨，　　為求往詣於佛所。",
    "T11n0316_028:0854c10": "　　假使俱胝千劫中，　　聞佛出世甚難得，",
    "T11n0316_028:0854c11": "　　佛為世間大光明，　　遇佛光者亦復難。",
    "T11n0316_028:0854c12": "　　佛來王城行化行，　　大苾芻眾皆圍繞，",
    "T11n0316_028:0854c13": "　　猶若晴空清淨月，　　普遍照耀於世間。",
    "T11n0316_028:0854c14": "　　又如出現千日光，　　四衢道陌皆晃耀，",
    "T11n0316_028:0854c15": "　　佛於城中行化行，　　普放光明亦如是。",
    "T11n0316_028:0854c16": "　　譬如須彌山中王，　　亦如出現殊妙寶，",
    "T11n0316_028:0854c17": "　　佛於苾芻大眾中，　　清淨尊嚴亦如是。",
    "T11n0316_028:0854c18": "　　熾盛光明大威德，　　普能照耀諸有情，",
    "T11n0316_028:0854c19": "　　如來殊勝二足尊，　　圓滿如是諸色相。",
    "T11n0316_028:0854c20": "　　佛入王城行化行，　　顯現無量大神變，",
    "T11n0316_028:0854c21": "　　諸天龍神及有情，　　見者愛樂咸恭敬。",
    "T11n0316_028:0854c22": "　　三十二種殊勝相，　　見已誰不求正法？",
    "T11n0316_028:0854c23": "　　若於小乘樂修習，　　是名愚夫劣弱見。",
    "T11n0316_028:0854c24": "　　我見無上人中尊，　　相好端嚴世希有，",
    "T11n0316_028:0854c25": "　　我今往詣善逝尊，　　為求無上菩提道。』",
    "T11n0316_028:0854c26": "「舍利子！時彼淨持童子聞是語已，復說伽陀",
    "T11n0316_028:0854c27": "曰：",
    "T11n0316_028:0854c28": "「『我於小乘非愛樂，　　亦能往詣於佛所，",
    "T11n0316_028:0854c29": "　　今於此大樓閣中，　　誓欲棄擲於身命。",
    "T11n0316_028:0855a01": "　　又我想身皆虛幻，　　於其身命即能捨，",
    "T11n0316_028:0855a02": "　　為求無上大智慧，　　亦當往詣於佛所。",
    "T11n0316_028:0855a03": "　　父母恩愛極最重，　　舍宅財物諸欲境，",
    "T11n0316_028:0855a04": "　　我今悉能皆棄捨，　　誓當往詣於佛所。",
    "T11n0316_028:0855a05": "　　若我願得如世尊，　　蒙佛稱讚為攝受，",
    "T11n0316_028:0855a06": "　　一切所有棄捨已，　　投佛出家為弟子。』",
    "T11n0316_028:0855a07": "「舍利子！時淨住童子從大樓閣安詳而下，即",
    "T11n0316_028:0855a08": "時往詣勝高如來，應供，正等正覺所。時淨持",
    "T11n0316_028:0855a09": "童子復於大樓閣中發勇猛心，不顧身命迅",
    "T11n0316_028:0855a10": "速而下，以精進故先詣勝高如來、應供、正等",
    "T11n0316_028:0855a11": "正覺所。舍利子！時淨住童子到佛所已，持以",
    "T11n0316_028:0855a12": "上妙法服價直閻浮檀金一俱胝數，奉獻如",
    "T11n0316_028:0855a13": "來，說伽陀曰：",
    "T11n0316_028:0855a14": "「『我今所獻上妙服，　　不求端嚴諸色相，",
    "T11n0316_028:0855a15": "　　願我當來如世尊，　　最上最尊稱第一。",
    "T11n0316_028:0855a16": "　　具足清淨大智慧，　　於精進力善安住，",
    "T11n0316_028:0855a17": "　　三十二相妙莊嚴，　　願得果如二足尊。",
    "T11n0316_028:0855a18": "　　又復成就十智力，　　四無所畏善安住，",
    "T11n0316_028:0855a19": "　　願我當來如世尊，　　最上最尊稱第一。",
    "T11n0316_028:0855a20": "　　願我於佛正法中，　　如佛安住光明聚，",
    "T11n0316_028:0855a21": "　　演說諸法施有情，　　普令一切皆覺悟。",
    "T11n0316_028:0855a22": "　　我今所獻上妙服，　　不求端嚴諸色相，",
    "T11n0316_028:0855a23": "　　願成清淨大菩提，　　廣度無邊人天眾。",
    "T11n0316_028:0855a24": "　　又我所獻上妙服，　　為求如來無上慧，",
    "T11n0316_028:0855a25": "　　安住不二正法門，　　降伏一切諸外道。",
    "T11n0316_028:0855a26": "　　又願利樂諸有情，　　令貪瞋癡悉遠離，",
    "T11n0316_028:0855a27": "　　無明愛有等皆除，　　獲得無為甘露法。",
    "T11n0316_028:0855a28": "　　又說如來清淨法，　　普皆利樂諸有情，",
    "T11n0316_028:0855a29": "　　令離生老病死等，　　及滅憂悲諸苦惱。",
    "T11n0316_028:0855b01": "　　又願說法利一切，　　天龍人等及非人，",
    "T11n0316_028:0855b02": "　　有想無想諸有情，　　自覺覺他咸恭敬。",
    "T11n0316_028:0855b03": "　　願我如住諸佛剎，　　普放光明照十方，",
    "T11n0316_028:0855b04": "　　於大黑闇熱惱中，　　作彼清涼甘露味。",
    "T11n0316_028:0855b05": "　　欲界色界無色界，　　皆令一切無所著，",
    "T11n0316_028:0855b06": "　　於憎愛境悉遠離，　　常說如來清淨法。』",
    "T11n0316_028:0855b07": "「舍利子！時彼淨持童子既到佛已，復以上妙",
    "T11n0316_028:0855b08": "革屣持以奉佛。慇懃施已，說伽陀曰：",
    "T11n0316_028:0855b09": "「『願我如佛眾中尊，　　如大舍宅為救護，",
    "T11n0316_028:0855b10": "　　令諸有情離惡趣，　　復能演說真正道。",
    "T11n0316_028:0855b11": "　　世間所有諸愛欲，　　此名愚夫麁境界，",
    "T11n0316_028:0855b12": "　　一切有為悉遠離，　　願佛出世常值遇。",
    "T11n0316_028:0855b13": "　　見佛光明照世間，　　於二足尊應供養，",
    "T11n0316_028:0855b14": "　　為利一切諸有情，　　誓求無上菩提果。",
    "T11n0316_028:0855b15": "　　復以最勝香花等，　　種種幢幡及寶蓋，",
    "T11n0316_028:0855b16": "　　為利一切諸有情，　　將持供養大覺尊。",
    "T11n0316_028:0855b17": "　　上妙衣服及飲食，　　床褥臥具諸湯藥，",
    "T11n0316_028:0855b18": "　　為利一切諸有情，　　持此供養於如來。",
    "T11n0316_028:0855b19": "　　又持鼓具諸樂器，　　歌詠讚歎妙音聲，",
    "T11n0316_028:0855b20": "　　為利一切諸有情，　　供養出世光明尊。",
    "T11n0316_028:0855b21": "　　又持珍妙諸飲饍，　　世間所有最上味，",
    "T11n0316_028:0855b22": "　　為利一切諸有情，　　願將供養佛世尊。",
    "T11n0316_028:0855b23": "　　作是廣大供養已，　　於佛如來求出家，",
    "T11n0316_028:0855b24": "　　為利一切諸有情，　　誓行一切清淨行。",
    "T11n0316_028:0855b25": "　　又願一切有情等，　　不生邪道幻惑中，",
    "T11n0316_028:0855b26": "　　悉令俱胝數有情，　　安隱皆住八正道。",
    "T11n0316_028:0855b27": "　　願我不生此欲界，　　極劣邊地訶厭處，",
    "T11n0316_028:0855b28": "　　遠離一切放逸已，　　常得親近不放逸。",
    "T11n0316_028:0855b29": "　　又願不生諸惡趣，　　常願生於信族中，",
    "T11n0316_028:0855c01": "　　生已當發最上心，　　願見如來常親近。",
    "T11n0316_028:0855c02": "　　見已發此清淨心，　　及以花鬘塗香等，",
    "T11n0316_028:0855c03": "　　眾鼓伎樂諸供養，　　當求勝解利一切。",
    "T11n0316_028:0855c04": "　　願於俱胝多劫中，　　常作廣大供養事，",
    "T11n0316_028:0855c05": "　　出家遠離諸欲境，　　當行一切清淨行。』",
    "T11n0316_028:0855c06": "「舍利子！彼二童子於勝高如來、應、正等覺所，",
    "T11n0316_028:0855c07": "以種種伎樂伽陀歌詠讚歎供養佛已，即於",
    "T11n0316_028:0855c08": "地方所發清淨心，以赤旃檀造立精舍，縱廣",
    "T11n0316_028:0855c09": "四踰繕那高半踰繕那。如是造已奉獻世尊，",
    "T11n0316_028:0855c10": "復作是言：『唯願如來哀慜納受。』彼二童子",
    "T11n0316_028:0855c11": "於勝高如來應正等覺所，勸請世尊，說伽陀",
    "T11n0316_028:0855c12": "曰：",
    "T11n0316_028:0855c13": "「『願佛安住我精舍，　　過去諸佛所稱讚，",
    "T11n0316_028:0855c14": "　　我今發此淨施心，　　願佛哀慜親納受。",
    "T11n0316_028:0855c15": "　　若佛常住我精舍，　　了知俱胝有情數，",
    "T11n0316_028:0855c16": "　　過現未來三世心，　　願我當來亦如是。",
    "T11n0316_028:0855c17": "　　佛依精舍到彼岸，　　獲得正斷及神足，",
    "T11n0316_028:0855c18": "　　四種勝行各了知，　　我施精舍亦如是。",
    "T11n0316_028:0855c19": "　　唯願勝高如來佛，　　及與一切苾芻眾，",
    "T11n0316_028:0855c20": "　　受此精舍半月中，　　供養尊重常恭敬。",
    "T11n0316_028:0855c21": "　　我今於是如來所，　　親近恭敬供養已，",
    "T11n0316_028:0855c22": "　　發是信心求出家，　　剃除頂髮被法服。",
    "T11n0316_028:0855c23": "　　如是捨家出家已，　　於諸利樂遍希求，",
    "T11n0316_028:0855c24": "　　常當修作善相應，　　愛樂如是真實法。』",
    "T11n0316_028:0855c25": "「時二童子說是伽陀已，彼淨住童子白佛言：",
    "T11n0316_028:0855c26": "『世尊！願我當來速成正覺，放大光明如佛世",
    "T11n0316_028:0855c27": "尊等無有異。』時淨持童子又白佛言：『世尊！願",
    "T11n0316_028:0855c28": "我當於險難惡道常為導師。』舍利子！時彼淨",
    "T11n0316_028:0855c29": "持童子於勝高如來前住立一面，恭敬合掌",
    "T11n0316_028:0856a01": "又發誓言：『願我於佛法中無復坐臥常離睡",
    "T11n0316_028:0856a02": "眠，為利有情求無上道而常遠離一切懈怠。",
    "T11n0316_028:0856a03": "寧以身命一切棄捨，乃至筋皮血肉皆悉枯",
    "T11n0316_028:0856a04": "悴，亦復遠離一切懈怠，當發廣大勇猛精進",
    "T11n0316_028:0856a05": "求菩提道。』舍利子！爾時淨住菩薩摩訶薩，為",
    "T11n0316_028:0856a06": "彼淨持菩薩摩訶薩說伽陀曰：",
    "T11n0316_028:0856a07": "「『我共汝發平等心，　　修行無上菩提行，",
    "T11n0316_028:0856a08": "　　我今亦發精進力，　　為利一切諸有情。",
    "T11n0316_028:0856a09": "　　遠離諸欲及身命，　　血肉枯乾無所辭，",
    "T11n0316_028:0856a10": "　　願於千劫盡修習，　　精進志樂菩提道。",
    "T11n0316_028:0856a11": "　　常思安住曠野中，　　及樂山間寂靜處，",
    "T11n0316_028:0856a12": "　　為求無上大智慧，　　於法清淨得自在。』",
    "T11n0316_028:0856a13": "「舍利子！時彼淨持菩薩於千歲中，一彈指頃",
    "T11n0316_028:0856a14": "曾無睡眠及諸懈怠，況復夢想？又於千歲不",
    "T11n0316_028:0856a15": "求安坐，除諸便利，乃至一彈指頃亦不胡跪，",
    "T11n0316_028:0856a16": "何況坐臥？時彼菩薩又千歲中，食時持",
    "T11n0316_028:0856a17": "鉢游行乞食，於彼施者亦不觀視是男是女",
    "T11n0316_028:0856a18": "童子童女，化利有情心行平等，却詣本住三",
    "T11n0316_028:0856a19": "觀世間然後乃食。如是食已，於非食時不生",
    "T11n0316_028:0856a20": "一念饑渴之想，乃至不生甜酸鹹淡苦辣之",
    "T11n0316_028:0856a21": "想。又千歲中於非食時亦不乞食。時彼菩薩",
    "T11n0316_028:0856a22": "又千歲中住於樹下，一心精進求菩提道，亦",
    "T11n0316_028:0856a23": "不觀視是何等樹。又於千歲所被法服，未甞",
    "T11n0316_028:0856a24": "暫時而有更換。時彼菩薩又於千歲，而於諸",
    "T11n0316_028:0856a25": "欲不起尋伺，於諸損害亦復如是。又於千歲，",
    "T11n0316_028:0856a26": "於自父母兄弟姊妹及諸眷屬，於日月等數",
    "T11n0316_028:0856a27": "不曾發起一念尋伺。又於千歲，於其舍宅曾",
    "T11n0316_028:0856a28": "無一念愛樂依止。又千歲中於日月星宿等，",
    "T11n0316_028:0856a29": "曾無一念起瞻視意。又千歲中未甞依止牆",
    "T11n0316_028:0856b01": "堵樹木而於中住。又於千歲，未曾以諸酥油",
    "T11n0316_028:0856b02": "塗身。又千歲中於其自身，乃至一念曾無懈",
    "T11n0316_028:0856b03": "怠。又於千歲於其一念曾無疲倦。又千歲中，",
    "T11n0316_028:0856b04": "乃至酥油亦復不受，唯樂一心精進，求證阿",
    "T11n0316_028:0856b05": "耨多羅三藐三菩提故。時彼菩薩又千歲中，",
    "T11n0316_028:0856b06": "於其身心亦不懈倦。又於千歲修精進行，不",
    "T11n0316_028:0856b07": "起一念剃除鬚髮，時四大天王來於頂上，以",
    "T11n0316_028:0856b08": "手摩觸頂髮自落。時四天王又持此髮，於清",
    "T11n0316_028:0856b09": "淨地起窣堵波。又千歲中，四大天王知彼菩",
    "T11n0316_028:0856b10": "薩於善所作悉來成辦。時彼菩薩又於千歲，",
    "T11n0316_028:0856b11": "若值熱時亦復不樂於樹蔭中。又於千歲若",
    "T11n0316_028:0856b12": "值寒時，亦復不樂以衣覆身。又於千歲，亦復",
    "T11n0316_028:0856b13": "不共世間有情語言戲論。",
    "T11n0316_028:0856b14": "「復次舍利子！時有魔王忽然出現，名曰癡念。",
    "T11n0316_028:0856b15": "時癡念魔王勅諸波旬，為彼淨住、淨持二菩",
    "T11n0316_028:0856b16": "薩造作劍林及劍橋道已。時彼魔王及魔波",
    "T11n0316_028:0856b17": "旬狂亂往來高聲唱言：『我今造作此名劍林。』",
    "T11n0316_028:0856b18": "時彼魔王發是語時，三千大千世界中上至",
    "T11n0316_028:0856b19": "魔宮下徹地界，有百千俱胝魔王波旬諸天",
    "T11n0316_028:0856b20": "眷屬，皆得聞知悉來集會，共生恐怖欲相謀",
    "T11n0316_028:0856b21": "害。舍利子，時彼菩薩一心精進安住不動。",
    "T11n0316_028:0856b22": "佛說大乘菩薩藏正法經卷第二十八"
}