{
    "X19n0353_004:0953a20": "勝鬘經疏義私鈔卷之四",
    "X19n0353_004:0953a22": "【疏】從何以故以下別會二乘果中第四舉二種煩",
    "X19n0353_004:0953a23": "惱以釋第三段二死兼除不除之意就中開為二",
    "X19n0353_004:0953a24": "第一直舉二種煩惱為釋第二從煩惱有二種以",
    "X19n0353_004:0953b01": "下出煩惱體相標疑云。",
    "X19n0353_004:0953b02": "何以故。",
    "X19n0353_004:0953b03": "【疏】何以如來能除二死二乘未除耶。",
    "X19n0353_004:0953b04": "有煩惱是阿羅漢辟支佛所不能斷。",
    "X19n0353_004:0953b05": "【疏】釋曰煩惱有二種一四住地煩惱二無明住地",
    "X19n0353_004:0953b06": "煩惱如來已盡二種煩惱故二死兼除二乘唯盡",
    "X19n0353_004:0953b07": "四住地煩惱故但除分段生死。",
    "X19n0353_004:0953b08": "【鈔】直舉二種煩惱者文中但舉無明其所斷者即",
    "X19n0353_004:0953b09": "是四住故疏文中雙釋二種也無名云何以故有",
    "X19n0353_004:0953b10": "煩惱者所以歸依由於怖畏之來緣生死不盡不",
    "X19n0353_004:0953b11": "盡之本乎煩惱是以歷明至於此也。",
    "X19n0353_004:0953b12": "【疏】就第二出煩惱體相又分為四第一正出二種",
    "X19n0353_004:0953b13": "煩惱體相第二從此四住地力一切上煩惱以下",
    "X19n0353_004:0953b14": "校量二種煩惱功用勝負第三從又如取緣以下",
    "X19n0353_004:0953b15": "明其潤業不同第四從世尊如是有愛住地以下",
    "X19n0353_004:0953b16": "明斷除之義就第一正出體相中又自有二第一",
    "X19n0353_004:0953b17": "釋四住地惑。",
    "X19n0353_004:0953b18": "煩惱有二種何等為二謂住地煩惱及起煩惱住地",
    "X19n0353_004:0953b19": "有四種何等為四謂見一處住地欲愛住地色愛住",
    "X19n0353_004:0953b20": "地有愛住地此四種住地生一切起煩惱起者剎那",
    "X19n0353_004:0953b21": "心剎那相應。",
    "X19n0353_004:0953b22": "【疏】剎那心者謂識心相應者謂受想行等。第二",
    "X19n0353_004:0953b23": "從世尊心不相應以下釋無明住地惑。",
    "X19n0353_004:0953b24": "世尊心不相應無始無明住地。",
    "X19n0353_004:0953c01": "【疏】心不相應者根本並無四心相應無始者無始。",
    "X19n0353_004:0953c02": "於己。",
    "X19n0353_004:0953c03": "【鈔】根本並無四心相應者無明不與識等四心相",
    "X19n0353_004:0953c04": "應也無名云心不相應有二義一明心相本淨非",
    "X19n0353_004:0953c05": "煩惱所染是性不相應也二明三界重累是心識",
    "X19n0353_004:0953c06": "所起故與心相應無明住地微結障於二乘淨智",
    "X19n0353_004:0953c07": "故非心相應也是以四住地者名為心也漏也無",
    "X19n0353_004:0953c08": "明住地者名為智也無漏也故瓔珞上卷云無明",
    "X19n0353_004:0953c09": "者名不了一切法迷法界而起三界業果是故我",
    "X19n0353_004:0953c10": "言從無明藏起十三煩惱所謂邪見我見常見斷",
    "X19n0353_004:0953c11": "見戒盜見果盜見疑見七見見一切處求故說見",
    "X19n0353_004:0953c12": "從見復起六著心貪愛瞋癡欲慢於法界中一切",
    "X19n0353_004:0953c13": "時起一切煩惱以十三為本無明與十三作本是",
    "X19n0353_004:0953c14": "以就法界中別為三界報也何以驗之夫神根初",
    "X19n0353_004:0953c15": "動要從無入有自精至麤但勢極必反窮則思通",
    "X19n0353_004:0953c16": "故復從麤至精自有還無耳彼眾生者發軫於無",
    "X19n0353_004:0953c17": "明住地終淪乎阿鼻泥犁又從無染而逈駕還入",
    "X19n0353_004:0953c18": "泥洹之妙界靡測無明之始莫識泥洹之終豈非",
    "X19n0353_004:0953c19": "從無入有自有還無是故此經以無色界為有愛",
    "X19n0353_004:0953c20": "住地餘典以非想為第一有斯有無色之終也無",
    "X19n0353_004:0953c21": "名釋五住云各安其分曰住能有所生曰地從彼",
    "X19n0353_004:0953c22": "而生名為起也見雖遍三界而為惑出於迷理迷",
    "X19n0353_004:0953c23": "則四方易位悟則廓然無遺是故諸見雖眾共為",
    "X19n0353_004:0953c24": "一地也愛之為患根深難拔何者三界既殊行報",
    "X19n0353_004:0954a01": "亦異而愛水潛潤津染幽固隨地所生堅著不捨",
    "X19n0353_004:0954a02": "是以三界之愛各為一地。",
    "X19n0353_004:0954a03": "【疏】從此四住地力以下出體相中之第二校量功",
    "X19n0353_004:0954a04": "用就中又分為五第一明四住地劣。",
    "X19n0353_004:0954a05": "世尊此四住地力一切上煩惱依種比無明住地笇",
    "X19n0353_004:0954a06": "數譬喻所不能及。",
    "X19n0353_004:0954a07": "【疏】一切上煩惱者恒沙上煩惱從無明住地上生",
    "X19n0353_004:0954a08": "亦鄣眾生行之上故謂之上煩惱依種者別相煩",
    "X19n0353_004:0954a09": "惱依通相而有謂之為依通相煩惱能生別相稱",
    "X19n0353_004:0954a10": "之為種依取五住地家起煩惱種取四住地根本",
    "X19n0353_004:0954a11": "取相次舉無明住地正明劣。",
    "X19n0353_004:0954a12": "【鈔】依種者恒沙是別相四住地為通相通則通障",
    "X19n0353_004:0954a13": "一切別則別障行及別相知見。依取五住地家",
    "X19n0353_004:0954a14": "起煩惱者謂恒沙惑也以界內外俱有恒沙從五",
    "X19n0353_004:0954a15": "住起並障內外諸行及知見故此取能依。種取",
    "X19n0353_004:0954a16": "四住等者四住為恒沙根本此取能生取相是四",
    "X19n0353_004:0954a17": "住之異名。",
    "X19n0353_004:0954a18": "【疏】第二從世尊如是無明住地以下明無明住地",
    "X19n0353_004:0954a19": "勝。",
    "X19n0353_004:0954a20": "世尊如是無明住地力於有愛數四住地無明住地",
    "X19n0353_004:0954a21": "其力最大。",
    "X19n0353_004:0954a22": "【疏】從世尊以下第二明無明住地勝與前反覆為",
    "X19n0353_004:0954a23": "二於有愛數四住地者有愛謂無色惑又數色反",
    "X19n0353_004:0954a24": "數取下色愛欲愛及見一處足為四住地。",
    "X19n0353_004:0954b01": "【鈔】與前反覆為二者前先舉劣後明勝今先明勝",
    "X19n0353_004:0954b02": "後舉劣。",
    "X19n0353_004:0954b03": "【疏】第三從譬如惡魔以下舉比明勝。",
    "X19n0353_004:0954b04": "譬如惡魔波旬於他化自在天色力壽命眷屬眾具",
    "X19n0353_004:0954b05": "自在殊勝如是無明住地力於有愛數四住地其力",
    "X19n0353_004:0954b06": "最勝。",
    "X19n0353_004:0954b07": "【疏】第三舉比明勝即有開合可見。",
    "X19n0353_004:0954b08": "【鈔】舉比明勝者無名云波旬為眾魔之主故居上",
    "X19n0353_004:0954b09": "上而臨下無明為塵勞之元故處本以統終也。",
    "X19n0353_004:0954b10": "【疏】第四從恒沙等數以下釋無明住地勝。",
    "X19n0353_004:0954b11": "恒沙等數上煩惱依亦令四種煩惱久住阿羅漢辟",
    "X19n0353_004:0954b12": "支佛智所不能斷唯有如來菩提智之所能斷。",
    "X19n0353_004:0954b13": "【疏】從恒沙等數以下第四釋勝久住者遠作根本",
    "X19n0353_004:0954b14": "也此就生明勝二乘不能斷唯佛菩提智能斷者",
    "X19n0353_004:0954b15": "就斷明勝菩提智謂空解也此未明斷借斷明力",
    "X19n0353_004:0954b16": "一云金剛心斷惑已盡名為學佛故云如來菩提",
    "X19n0353_004:0954b17": "智斷。",
    "X19n0353_004:0954b18": "【鈔】疏釋勝中體惑本空故云空解無名云三界上",
    "X19n0353_004:0954b19": "煩惱猶可以恒沙為數重冥幽昏非螢燭之所照",
    "X19n0353_004:0954b20": "也非佛不斷可稱為大。",
    "X19n0353_004:0954b21": "【疏】第五從如是世尊以下結勝。",
    "X19n0353_004:0954b22": "如是世尊無明住地最為大力。",
    "X19n0353_004:0954b23": "【疏】從如是以下第五結勝可見。從又如取緣以",
    "X19n0353_004:0954b24": "下出煩惱體相中之第三明其潤業不同又分為",
    "X19n0353_004:0954c01": "四第一明四住地惑潤有漏業而生三有。",
    "X19n0353_004:0954c02": "世尊又如取緣有漏業因而生三有。",
    "X19n0353_004:0954c03": "【疏】緣者謂四住地惑言此惑能助業取果為果之",
    "X19n0353_004:0954c04": "緣也有漏業因者通言善惡諸業。",
    "X19n0353_004:0954c05": "【鈔】三有者欲色無色有也智論第四云欲有者欲",
    "X19n0353_004:0954c06": "界繫業取因緣後世能生亦是業報色有無色有",
    "X19n0353_004:0954c07": "亦如是。",
    "X19n0353_004:0954c08": "【疏】第二從如是以下明無明住地惑潤無漏業受",
    "X19n0353_004:0954c09": "變易生。",
    "X19n0353_004:0954c10": "如是無明住地緣無漏業因生阿羅漢辟支佛大力",
    "X19n0353_004:0954c11": "菩薩三種意生身。",
    "X19n0353_004:0954c12": "【疏】第三從此三地以下明無明住地通潤一切業",
    "X19n0353_004:0954c13": "受生。",
    "X19n0353_004:0954c14": "此三地彼三種意生身生及無漏業生依無明住地",
    "X19n0353_004:0954c15": "有緣非無緣。",
    "X19n0353_004:0954c16": "【疏】此三地者此三界地彼三種者彼三乘人意生",
    "X19n0353_004:0954c17": "者變易生身生者分段生也及無漏業生者即謂",
    "X19n0353_004:0954c18": "業生一云上言意生直談變易果生故此言無漏",
    "X19n0353_004:0954c19": "業為因而生又上雖言三地未明有色無色故更",
    "X19n0353_004:0954c20": "重舉二生以顯之也依無明住地者明無明住地",
    "X19n0353_004:0954c21": "通潤一切業物謂無明住地但為變易作緣不緣",
    "X19n0353_004:0954c22": "分段故云有緣非無緣。從是故以下第四結無",
    "X19n0353_004:0954c23": "明住地潤無漏業受變易生。",
    "X19n0353_004:0954c24": "是故三種意生身及無漏業緣無明住地。",
    "X19n0353_004:0955a01": "【疏】從世尊如是以下出煩惱體相中之第四明斷",
    "X19n0353_004:0955a02": "除之義又分為三第一現二種住地業不同可見。",
    "X19n0353_004:0955a03": "世尊如是有愛住地數四住地不與無明住地業同",
    "X19n0353_004:0955a04": "無明住地異離四住地。",
    "X19n0353_004:0955a05": "【鈔】經異離四住地者無名云二乘已離四住地而",
    "X19n0353_004:0955a06": "無明猶存所以為異也。",
    "X19n0353_004:0955a07": "【疏】第二正明斷除。",
    "X19n0353_004:0955a08": "佛地所斷佛菩提智所斷。",
    "X19n0353_004:0955a09": "【疏】佛地所斷者通言佛地一切功德佛菩提智所",
    "X19n0353_004:0955a10": "斷者偏舉斷結空解。",
    "X19n0353_004:0955a11": "【鈔】佛地一切功德者瓔珞釋下地中通言地者二",
    "X19n0353_004:0955a12": "義能生義持義今取持義言一切功德也。",
    "X19n0353_004:0955a13": "【疏】第三釋標疑。",
    "X19n0353_004:0955a14": "何以故。",
    "X19n0353_004:0955a15": "【疏】何以言唯佛地能斷二乘不斷歟。釋曰。",
    "X19n0353_004:0955a16": "阿羅漢辟支佛斷四種住地無漏不盡不得自在力",
    "X19n0353_004:0955a17": "亦不作證無漏不盡者即是無明住地。",
    "X19n0353_004:0955a18": "【疏】二乘唯除四住地亦無漏不盡無漏不盡者謂",
    "X19n0353_004:0955a19": "未盡證無漏也不得自在力者謂未盡證無漏故",
    "X19n0353_004:0955a20": "不得自在力也明既未證未自在故不得斷無明",
    "X19n0353_004:0955a21": "住地也亦不作證無漏不盡者即是無明住地者",
    "X19n0353_004:0955a22": "明由未斷無明住地故應證不證也應證者無斷",
    "X19n0353_004:0955a23": "可證也一云無漏不盡者應無之漏不盡也應無",
    "X19n0353_004:0955a24": "之漏者謂無明住地故即下云無漏不盡者即是",
    "X19n0353_004:0955b01": "無明住地而生此中釋作標疑為佛能斷正釋以",
    "X19n0353_004:0955b02": "二乘不斷葢互通為釋也。",
    "X19n0353_004:0955b03": "【鈔】無漏不盡者無名云是未斷無明住地既為無",
    "X19n0353_004:0955b04": "明所縛安得自在無明不盡以何為證。",
    "X19n0353_004:0955b05": "【疏】從世尊阿羅漢辟支以下別會二乘果中之第",
    "X19n0353_004:0955b06": "五歷結前四重上來四段但承上事即釋而不悉",
    "X19n0353_004:0955b07": "明其之相故此更簡而結也即分為四第一從初",
    "X19n0353_004:0955b08": "訖名向涅槃界結上第一段奪四智及涅槃不滿",
    "X19n0353_004:0955b09": "第二從若知一切苦以下結上第二段明究竟唯",
    "X19n0353_004:0955b10": "在於佛非是二乘第三從世尊於此起煩惱以下",
    "X19n0353_004:0955b11": "結上第四舉二種煩惱以釋第三二死兼除不除",
    "X19n0353_004:0955b12": "第四從世界不受後有智有二種以下結上第三",
    "X19n0353_004:0955b13": "段舉二種生死以釋第二究竟不究竟本義云從",
    "X19n0353_004:0955b14": "此下結前第二唯如來究竟二乘不究竟就中分",
    "X19n0353_004:0955b15": "為四第一結二乘不究竟第二從若知一切苦以",
    "X19n0353_004:0955b16": "下結如來究竟第三從世尊若無明住地不斷以",
    "X19n0353_004:0955b17": "下釋結二乘不究竟第四從世尊於此起煩惱以",
    "X19n0353_004:0955b18": "下釋結如來究竟若爾只結第一第二不結第三",
    "X19n0353_004:0955b19": "第四而已且已結更釋釋結則無窮此少不宜故",
    "X19n0353_004:0955b20": "不須也第一結上第一四智及涅槃不滿上直言",
    "X19n0353_004:0955b21": "不滿故今結七德不滿故奪也。",
    "X19n0353_004:0955b22": "【鈔】第五歷結前四中云但承上事即釋等者上來",
    "X19n0353_004:0955b23": "將欲會二乘果且先奪四智及涅槃果未究竟承",
    "X19n0353_004:0955b24": "此奪文便釋與奪之意何故與奪即舉二死以釋",
    "X19n0353_004:0955c01": "之復由二種煩惱故有二死不同然雖如此未及",
    "X19n0353_004:0955c02": "廣簡是故今文先舉七德不滿結上四智及涅槃",
    "X19n0353_004:0955c03": "不滿第二廣舉七德滿足以對二乘七德不滿結",
    "X19n0353_004:0955c04": "上與奪之意第三舉二種煩惱以結上第四意第",
    "X19n0353_004:0955c05": "四舉二死結上第三意一一皆廣於前文也至下",
    "X19n0353_004:0955c06": "釋中文相自顯。",
    "X19n0353_004:0955c07": "【疏】七德不滿者一智慧不滿。",
    "X19n0353_004:0955c08": "世尊阿羅漢辟支佛最後身菩薩為無明住地之所",
    "X19n0353_004:0955c09": "覆障故於彼彼法不知不覺。",
    "X19n0353_004:0955c10": "【鈔】七德之中一智慧不滿者無名云統論生分不",
    "X19n0353_004:0955c11": "盡則言大力菩薩大力菩薩者通八住已上三地",
    "X19n0353_004:0955c12": "也今窮無明住地之所覆故偏取最後身最後身",
    "X19n0353_004:0955c13": "者一變則成佛而微障未盡障微則難遣故於彼",
    "X19n0353_004:0955c14": "彼法不得一切種智以知之無上正覺以覺之也。",
    "X19n0353_004:0955c15": "【疏】二斷不足從以不知見故以下是。",
    "X19n0353_004:0955c16": "以不知見故所應斷者不斷不究竟。",
    "X19n0353_004:0955c17": "【鈔】見猶覺也知覺則斷斷則究竟言不斷者將頭",
    "X19n0353_004:0955c18": "斷也。",
    "X19n0353_004:0955c19": "【疏】三解脫未滿從以不斷故以下是。",
    "X19n0353_004:0955c20": "以不斷故名有餘過解脫非斷一切過解脫。",
    "X19n0353_004:0955c21": "【鈔】三解脫未滿者無名云自此以下更舉有餘之",
    "X19n0353_004:0955c22": "說以明如來真實四智無餘功德四智有餘四諦",
    "X19n0353_004:0955c23": "不盡因果不盡故以有餘為少分於無餘為向也。",
    "X19n0353_004:0955c24": "【疏】四清淨未圓從名有餘清淨以下是。",
    "X19n0353_004:0956a01": "名有餘清淨非一切清淨。",
    "X19n0353_004:0956a02": "【疏】五功德未滿從名成就以下是。",
    "X19n0353_004:0956a03": "名成就有餘功德非成就一切功德。",
    "X19n0353_004:0956a04": "【疏】六智境不周從以成就有餘以下是。",
    "X19n0353_004:0956a05": "以成就有餘解脫有餘清淨有餘功德故知有餘苦",
    "X19n0353_004:0956a06": "斷有餘集證有餘滅修有餘道。",
    "X19n0353_004:0956a07": "【疏】此前六結奪四智。七涅槃未極從是名以下",
    "X19n0353_004:0956a08": "是。",
    "X19n0353_004:0956a09": "是名得少分涅槃得少分涅槃者名向涅槃界。",
    "X19n0353_004:0956a10": "【疏】此結奪涅槃果而所以第六事牒前第三四五",
    "X19n0353_004:0956a11": "事者第二已牒第一第三已牒第二而第四不牒",
    "X19n0353_004:0956a12": "第三第五不牒第四所以此六中併牒也。",
    "X19n0353_004:0956a13": "【鈔】言牒前第三四五事者第二言以不知見故是",
    "X19n0353_004:0956a14": "牒第一第三言以不斷故是牒第二第四但言名",
    "X19n0353_004:0956a15": "有餘清淨故不牒第三第五但言名成就有餘功",
    "X19n0353_004:0956a16": "德故不牒第四故於第六中總牒第三第四及第",
    "X19n0353_004:0956a17": "五也。",
    "X19n0353_004:0956a18": "【疏】從若知一切苦以下結上第二明究竟在佛非",
    "X19n0353_004:0956a19": "在二乘就中即分為二第一先結佛究竟第二從",
    "X19n0353_004:0956a20": "世尊若無明住地以下結二乘非究竟上直言究",
    "X19n0353_004:0956a21": "竟唯在佛故今結七德滿足故云究竟以對二乘",
    "X19n0353_004:0956a22": "七德不滿分文為八一以初四一切作折別明智",
    "X19n0353_004:0956a23": "境滿足以對上第六智境不周。",
    "X19n0353_004:0956a24": "若知一切苦斷一切集證一切滅修一切道。",
    "X19n0353_004:0956b01": "【鈔】一以初四一切明智境等者四諦為境知為智",
    "X19n0353_004:0956b02": "也一切是無作有餘是有作。",
    "X19n0353_004:0956b03": "【疏】二以二無常明涅槃滿足以對上第七涅槃不",
    "X19n0353_004:0956b04": "滿。",
    "X19n0353_004:0956b05": "於無常壞世間無常病世間得常住涅槃界。",
    "X19n0353_004:0956b06": "【疏】無常壞謂分段生死有身壞命也無常病謂變",
    "X19n0353_004:0956b07": "易生死雖無身壞命猶有念念遷移義自病也。",
    "X19n0353_004:0956b08": "三以無覆護無依明依歸德滿足。",
    "X19n0353_004:0956b09": "於無覆護世間無依無間為護為依。",
    "X19n0353_004:0956b10": "【疏】比不對上上無蔭蓋為無覆傍無力授為無護",
    "X19n0353_004:0956b11": "無依者謂變易眾生無依亦輕於無覆護也。",
    "X19n0353_004:0956b12": "【鈔】明依歸德等者如來有歸依覆護之德已滿之",
    "X19n0353_004:0956b13": "也界內眾生未有出世善法覆護變易二乘更須",
    "X19n0353_004:0956b14": "歸依如來以無無作道滅故無名云為依者以道",
    "X19n0353_004:0956b15": "度人曰護以滅安物曰依。",
    "X19n0353_004:0956b16": "【疏】四舉法身等以釋涅槃滿足初舉法身。",
    "X19n0353_004:0956b17": "何以故法無優劣故得涅槃。",
    "X19n0353_004:0956b18": "【疏】亦不對上此何以故通下三德為標法無優劣",
    "X19n0353_004:0956b19": "者本義云諸佛法身無優劣也波若解脫清淨釋",
    "X19n0353_004:0956b20": "等亦同此而今釋是對小乘涅槃三過昔日小乘",
    "X19n0353_004:0956b21": "有餘無餘二種涅槃通有三過一不俱二不滿三",
    "X19n0353_004:0956b22": "不等三德優劣故不等。",
    "X19n0353_004:0956b23": "【鈔】小乘三過一優劣者諸小乘師說佛菩提樹下",
    "X19n0353_004:0956b24": "初成道時種智已圓果縛尚在解脫未具身猶雜",
    "X19n0353_004:0956c01": "食又帶無常此乃一優二劣譬之橫川走火釋曰",
    "X19n0353_004:0956c02": "三十四心八忍八智九無礙九解脫斷見思惑之",
    "X19n0353_004:0956c03": "時已有般若名為種智已圓父母生身猶未滅度",
    "X19n0353_004:0956c04": "名為果縛尚在雖斷通惑未有法身身是無常猶",
    "X19n0353_004:0956c05": "資段食食非一故云雜食以小乘教主同凡報故",
    "X19n0353_004:0956c06": "一優謂般若種智已圓二劣謂解脫未具身猶雜",
    "X19n0353_004:0956c07": "食此二雖劣已有少分具在不大義當一時譬之",
    "X19n0353_004:0956c08": "橫川及以烈火並一盡長餘盡短也三德雖則一",
    "X19n0353_004:0956c09": "時優劣不等故云也。",
    "X19n0353_004:0956c10": "【疏】三德不共故不俱。",
    "X19n0353_004:0956c11": "【鈔】二不俱者前取義具攝後歸前且言一時據現",
    "X19n0353_004:0956c12": "灼然前後而得故云不共也。",
    "X19n0353_004:0956c13": "【疏】三德未究竟故不滿。",
    "X19n0353_004:0956c14": "【鈔】三德未究竟者法身只是五分法身般若只是",
    "X19n0353_004:0956c15": "一無漏智解脫只是已除四住豈同大乘平等法",
    "X19n0353_004:0956c16": "身遮那妙體一切種智五住圓除者耶。",
    "X19n0353_004:0956c17": "【疏】所以名少分今日涅槃無此三過皆是一等故",
    "X19n0353_004:0956c18": "云常住涅槃界。",
    "X19n0353_004:0956c19": "【鈔】今日涅槃無此三過者此三德義出在大經是",
    "X19n0353_004:0956c20": "彼經中宗極之義如來出世安置眾生祕密藏中",
    "X19n0353_004:0956c21": "我亦不久自住其中祕密藏者即是涅槃涅槃即",
    "X19n0353_004:0956c22": "是三德此經雖略意亦同之須引彼經之廣文用",
    "X19n0353_004:0956c23": "演今經之略說先且引經文次解其義故哀難品",
    "X19n0353_004:0956c24": "云我今當令一切眾生及我諸子四部之眾悉皆",
    "X19n0353_004:0957a01": "安住祕密藏中我亦復當安住是中入於涅槃何",
    "X19n0353_004:0957a02": "等名為秘密之藏猶如伊字三點若並則不成伊",
    "X19n0353_004:0957a03": "縱亦不成如摩醯首羅面上三目乃得成伊三點",
    "X19n0353_004:0957a04": "若別亦不得成我亦如是解脫之法亦非涅槃如",
    "X19n0353_004:0957a05": "來之身亦非涅槃摩訶般若亦非涅槃三法各異",
    "X19n0353_004:0957a06": "亦非涅槃我今安住如是三法為眾生故名入涅",
    "X19n0353_004:0957a07": "槃如世伊字釋曰言如世伊字者外國有新舊兩",
    "X19n0353_004:0957a08": "伊舊伊橫豎斷絕相離借此況彼橫如烈火豎如",
    "X19n0353_004:0957a09": "點水各不相續不橫不同烈火不豎不同點水應",
    "X19n0353_004:0957a10": "如此土草下字相細畫相連是新伊相舊伊可譬",
    "X19n0353_004:0957a11": "昔教三德法身本有波若修成入無餘已方是解",
    "X19n0353_004:0957a12": "脫無復身智此則如豎點水縱而相離三法各異",
    "X19n0353_004:0957a13": "如橫烈火各不相關此乃昔教大乘中縱橫之義",
    "X19n0353_004:0957a14": "疏文一往對小不滿以釋應知通斥大小也新伊",
    "X19n0353_004:0957a15": "字可喻今教三德法身即照亦即自在名為三三",
    "X19n0353_004:0957a16": "無別體是故不橫非前非後故是非縱一即三如",
    "X19n0353_004:0957a17": "大點三即一如細畫三而一一而三不可一三思",
    "X19n0353_004:0957a18": "故名不可思議不可思議者即非三非一名秘密",
    "X19n0353_004:0957a19": "藏如世伊字此句是彼經之根本為顯此義廣立",
    "X19n0353_004:0957a20": "問答致二十五品洋洋無盡若失此意令迷根本",
    "X19n0353_004:0957a21": "將何指歸深會此義銷釋今經妙無不盡彼經言",
    "X19n0353_004:0957a22": "三目者摩醯首羅居色界頂一統領大千一面三",
    "X19n0353_004:0957a23": "目三目一面不可言一三縱橫若並若別能嚴天",
    "X19n0353_004:0957a24": "顏作世界主徹照三千若不縱橫嚴主照世一切",
    "X19n0353_004:0957b01": "皆成三德亦爾縱橫並別祕藏不成不縱不橫祕",
    "X19n0353_004:0957b02": "藏則成。",
    "X19n0353_004:0957b03": "【疏】次舉波若以對上第一智慧不滿。",
    "X19n0353_004:0957b04": "智慧等故得涅槃。",
    "X19n0353_004:0957b05": "【疏】次舉解脫以對上第三解脫不滿。",
    "X19n0353_004:0957b06": "解脫等故得涅槃。",
    "X19n0353_004:0957b07": "【疏】次舉清淨以對上第四清淨不滿。",
    "X19n0353_004:0957b08": "清淨等故得涅槃。",
    "X19n0353_004:0957b09": "【疏】次舉三點以結七德滿足。",
    "X19n0353_004:0957b10": "是故涅槃一味等味謂解脫味。",
    "X19n0353_004:0957b11": "【疏】是故涅槃一味等味謂解脫味者一味謂波若",
    "X19n0353_004:0957b12": "等味謂法身言此涅槃通名三德也涅槃無翻家",
    "X19n0353_004:0957b13": "義即明涅槃含眾義也亦可昔日涅槃不即三德",
    "X19n0353_004:0957b14": "常住今日涅槃即三德常住故云即是一味等味",
    "X19n0353_004:0957b15": "也前結二乘不滿不明歸依與法身此結如來究",
    "X19n0353_004:0957b16": "竟不明斷與功德葢互舉為明也。",
    "X19n0353_004:0957b17": "【鈔】涅槃無翻等者言涅槃一名含於多義故不可",
    "X19n0353_004:0957b18": "翻也如先陀婆一名四實然雖如此寂義以為准",
    "X19n0353_004:0957b19": "則所以自古諸德或云有翻或云無翻有無雖則",
    "X19n0353_004:0957b20": "不同然亦不出寂滅之義故莊嚴大斌翻為寂滅",
    "X19n0353_004:0957b21": "引文云諸行無常是生滅法生滅滅已寂滅為樂",
    "X19n0353_004:0957b22": "竺道生翻為滅定林柔翻為無累解脫梁帝翻為",
    "X19n0353_004:0957b23": "不生肇云無為開善藏光宅雲同用滅度如是等",
    "X19n0353_004:0957b24": "諸師釋雖不同多分不出寂義者也。",
    "X19n0353_004:0957c01": "【疏】從世尊以下第二結二乘不究竟就中又分為",
    "X19n0353_004:0957c02": "四第一正明二乘未斷無明住地故不得三昧所",
    "X19n0353_004:0957c03": "以不究竟也。",
    "X19n0353_004:0957c04": "世尊若無明住地不斷不究竟者不得一味等味謂",
    "X19n0353_004:0957c05": "明解脫味。",
    "X19n0353_004:0957c06": "【疏】第一可見。第二從何以故以下釋不斷無明",
    "X19n0353_004:0957c07": "住地不得一味就第二釋中即有二第一明應斷",
    "X19n0353_004:0957c08": "不斷。",
    "X19n0353_004:0957c09": "何以故無明住地不斷不究竟者過恒沙等所應斷",
    "X19n0353_004:0957c10": "法不斷不究竟。",
    "X19n0353_004:0957c11": "【疏】應斷者謂別相無知。第二明應得不得。",
    "X19n0353_004:0957c12": "過恒沙等所應斷法不斷故過恒沙等法應得不得",
    "X19n0353_004:0957c13": "應證不證。",
    "X19n0353_004:0957c14": "【疏】應得者謂諸行及別相知見應證者謂無知之",
    "X19n0353_004:0957c15": "斷也。",
    "X19n0353_004:0957c16": "【鈔】諸行及別相知見者恒沙萬行及照俗參差之",
    "X19n0353_004:0957c17": "智。",
    "X19n0353_004:0957c18": "【疏】第三從是故無名住地以下仍明無明住地為",
    "X19n0353_004:0957c19": "眾惑之本。",
    "X19n0353_004:0957c20": "是故無明住地積聚生一切修道斷煩惱上煩惱彼",
    "X19n0353_004:0957c21": "生心上煩惱止上煩惱觀上煩惱禪上煩惱正受上",
    "X19n0353_004:0957c22": "煩惱方便上煩惱智上煩惱果上煩惱得上煩惱力",
    "X19n0353_004:0957c23": "上煩惱無畏上煩惱。",
    "X19n0353_004:0957c24": "【疏】從是故以下明無明住地為眾惑之本略舉十",
    "X19n0353_004:0958a01": "二以明其相積聚生一切修道斷煩惱者明修道",
    "X19n0353_004:0958a02": "應斷者皆由無明住地為生此一句總明下十一",
    "X19n0353_004:0958a03": "句明映障諸境上煩惱皆從無明住地而生彼者",
    "X19n0353_004:0958a04": "彼無明住地能生心上煩惱一云彼者即謂彼心。",
    "X19n0353_004:0958a05": "【鈔】經是故無明住地等者無名云以能生為煩惱",
    "X19n0353_004:0958a06": "所生為上煩惱心者總說三界心也四住地結障",
    "X19n0353_004:0958a07": "於心識無明住地障彼淨智淨智者又二種一障",
    "X19n0353_004:0958a08": "二乘二障菩薩今釋無明住地皆生此眾結也將",
    "X19n0353_004:0958a09": "修禪定先習止觀此別解欲界煩惱禪上色界也",
    "X19n0353_004:0958a10": "正受上無色界說心止盡於此也方便上無漏方",
    "X19n0353_004:0958a11": "便也智上智所知聞也果上有為未盡得上無為",
    "X19n0353_004:0958a12": "未極也此是二乘知障也力上無畏上此是菩薩",
    "X19n0353_004:0958a13": "智障也。",
    "X19n0353_004:0958a14": "【疏】第四從如是過恒沙以下結無明住地為眾惑",
    "X19n0353_004:0958a15": "之本。",
    "X19n0353_004:0958a16": "如是過恒沙等上煩惱如來菩提智所斷一切皆依",
    "X19n0353_004:0958a17": "無明住地之所建立一切上煩惱起皆因無明住地",
    "X19n0353_004:0958a18": "緣無明住地。",
    "X19n0353_004:0958a19": "【疏】從如是過恒沙以下第四結無明住地為眾惑",
    "X19n0353_004:0958a20": "之本皆因無明住地者恒沙本無而因住地為生",
    "X19n0353_004:0958a21": "故云皆因恒沙亦有可生之義即住地助發故云",
    "X19n0353_004:0958a22": "皆緣。",
    "X19n0353_004:0958a23": "【鈔】皆因無明住地等者無名云但以無知為性故",
    "X19n0353_004:0958a24": "名為因雖智猶迷謂之緣也。",
    "X19n0353_004:0958b01": "【疏】從世尊於此起煩惱以下第三結上第四舉二",
    "X19n0353_004:0958b02": "種煩惱釋第三二死兼除不除所以在第三處為",
    "X19n0353_004:0958b03": "結者上結二乘不究竟以不斷無明住地為結故",
    "X19n0353_004:0958b04": "逐便遂結也。",
    "X19n0353_004:0958b05": "【鈔】故逐便遂結也者上結文分四第一文經云世",
    "X19n0353_004:0958b06": "尊若無明住地乃至無明為眾惑本云緣無明住",
    "X19n0353_004:0958b07": "地承此便故今將第四煩惱文來第二中結之第",
    "X19n0353_004:0958b08": "二方明結前第三二死可見。",
    "X19n0353_004:0958b09": "【疏】上第四舉二種煩惱釋二死兼除不除中本有",
    "X19n0353_004:0958b10": "四第一出煩惱體相第二明校量力用第三明潤",
    "X19n0353_004:0958b11": "業不同第四明斷除今但略不結第三潤業不同",
    "X19n0353_004:0958b12": "餘三皆結從初訖無始無明住地結第一出煩惱",
    "X19n0353_004:0958b13": "體相。",
    "X19n0353_004:0958b14": "世尊於此起煩惱剎那心剎那相應世尊心不相應",
    "X19n0353_004:0958b15": "無始無明住地。",
    "X19n0353_004:0958b16": "【疏】於此起煩惱剎那心剎那相應舉四住地世尊",
    "X19n0353_004:0958b17": "心不相應無始無明住地舉無明住地。從世尊",
    "X19n0353_004:0958b18": "若復過於以下結上第二校量力用。",
    "X19n0353_004:0958b19": "世尊若復過於恒沙如來菩提智所應斷法一切皆",
    "X19n0353_004:0958b20": "是無明住地所持所建立譬如一切種子皆依地生",
    "X19n0353_004:0958b21": "建立增長若地壞者彼亦隨壞如是過恒沙等如來",
    "X19n0353_004:0958b22": "菩提智所應斷法一切皆依無明住地生建立增長",
    "X19n0353_004:0958b23": "若無明住地斷者過恒沙等如來菩提智所應斷法",
    "X19n0353_004:0958b24": "皆亦隨斷。",
    "X19n0353_004:0958c01": "【疏】上第二校量力用本有二一四住地劣二無明",
    "X19n0353_004:0958c02": "住地勝今但結無明住地勝即而四住地劣自去",
    "X19n0353_004:0958c03": "上中即有法說比喻今結中亦有法說比喻可見",
    "X19n0353_004:0958c04": "上直言無明住地力勝故此明諸煩惱成壞皆以",
    "X19n0353_004:0958c05": "無明住地為本而結也。",
    "X19n0353_004:0958c06": "【鈔】經所持建立者無名云始起是為持終成為建",
    "X19n0353_004:0958c07": "立生死由彼滅豈容異。",
    "X19n0353_004:0958c08": "【疏】如是一切以下結上第四斷除。",
    "X19n0353_004:0958c09": "如是一切煩惱上煩惱斷過恒沙等如來所得一切",
    "X19n0353_004:0958c10": "諸法通達無礙一切知見離一切過惡得一切功德",
    "X19n0353_004:0958c11": "法王法主而得自在證一切法自在之地如來應等",
    "X19n0353_004:0958c12": "正覺正師子吼我生已盡梵行已立所作已辦不受",
    "X19n0353_004:0958c13": "後有是故世尊以師子吼依於了義一向記說。",
    "X19n0353_004:0958c14": "【疏】如是一切以下結上第四斷除上直言佛地所",
    "X19n0353_004:0958c15": "斷佛菩提智所斷故此明如來因果既滿故能斷",
    "X19n0353_004:0958c16": "而結就中即有三第一明因滿故能斷第二從法",
    "X19n0353_004:0958c17": "王法主而以下明果滿故能斷第三從是故以下",
    "X19n0353_004:0958c18": "結皆可見一切煩惱謂根本通相煩惱上煩惱謂",
    "X19n0353_004:0958c19": "支條別相煩惱然置位為論所作已辦梵行已立",
    "X19n0353_004:0958c20": "本在金剛以還而今以照佛果法身為梵行智所",
    "X19n0353_004:0958c21": "作已辦葢就通門為明。",
    "X19n0353_004:0958c22": "【鈔】經一切知見下別稱云一切種智備於此眾惡",
    "X19n0353_004:0958c23": "永盡諸善普會超出眾聖故稱主於諸法自在謂",
    "X19n0353_004:0958c24": "之王入涅槃界得究竟樂名證自在地如斯之人",
    "X19n0353_004:0959a01": "者始可應十號之德發無畏之言也言不隱理謂",
    "X19n0353_004:0959a02": "之了義所說無餘是一向記說也然置位為論等",
    "X19n0353_004:0959a03": "者此以大比小說也小乘四智滿足稱有餘涅槃",
    "X19n0353_004:0959a04": "准此大乘合在等覺此就別門明義通門明義義",
    "X19n0353_004:0959a05": "通果位故也無名云如是一切者謂所應斷法悉",
    "X19n0353_004:0959a06": "斷也。過恒沙者謂應得者得應證者證也。",
    "X19n0353_004:0959a07": "【疏】從世尊不受後有以下第四結上第三舉二種",
    "X19n0353_004:0959a08": "生死以釋第二究竟不究竟上直言如來二死兼",
    "X19n0353_004:0959a09": "除二乘但除其一故今簡結如來既伏四魔是故",
    "X19n0353_004:0959a10": "言二死皆除二乘不能伏四魔是故但除其一本",
    "X19n0353_004:0959a11": "義云從此以下結收入一就中即有二第一先結",
    "X19n0353_004:0959a12": "如來二死兼除第二從世尊阿羅漢以下結二乘",
    "X19n0353_004:0959a13": "但除其一就第一先結如來二死兼除中亦有二",
    "X19n0353_004:0959a14": "第一正結如來既伏四魔是故二死兼除。",
    "X19n0353_004:0959a15": "世尊不受後有智有二種謂如來以無上調御降伏",
    "X19n0353_004:0959a16": "四魔出一切世間為一切眾生之所瞻仰。",
    "X19n0353_004:0959a17": "【疏】不受後有智有二種者將欲結二死兼除不除",
    "X19n0353_004:0959a18": "故先以此不受後有智為首二種者一如來不受",
    "X19n0353_004:0959a19": "後有智二二乘不受後有智降伏四魔者天魔是",
    "X19n0353_004:0959a20": "惡緣煩惱魔是惡因陰魔死魔是惡果明如來既",
    "X19n0353_004:0959a21": "伏此四魔故二死皆兼除出一切世間者謂分段",
    "X19n0353_004:0959a22": "變易二世間為一切眾生之所瞻仰者明既伏四",
    "X19n0353_004:0959a23": "魔超出二世間故為一切眾生仰慕然則二死兼",
    "X19n0353_004:0959a24": "除明也。第二從得不思議以下舉萬德證二死",
    "X19n0353_004:0959b01": "兼除。",
    "X19n0353_004:0959b02": "得不思議法身於一切爾炎地得無礙法自在於上",
    "X19n0353_004:0959b03": "更無所作無所得地十力勇猛昇於第一無上無畏",
    "X19n0353_004:0959b04": "之地一切爾炎無礙智觀不由於他不受後有智師",
    "X19n0353_004:0959b05": "子吼。",
    "X19n0353_004:0959b06": "【疏】從得不思議以下第二舉果上諸德以證二死",
    "X19n0353_004:0959b07": "兼除明既有如是尊德寧復未免二死。",
    "X19n0353_004:0959b08": "【鈔】經十力勇猛者一處非處力二業力三定力四",
    "X19n0353_004:0959b09": "根力五欲力六性力七處道力八宿命力九天眼",
    "X19n0353_004:0959b10": "力十漏盡力此十通稱力者即諸佛所得如實智",
    "X19n0353_004:0959b11": "用通達一切了了分明無能得無能勝故名力也。",
    "X19n0353_004:0959b12": "一處非處力者佛知一切諸法因緣果報定相",
    "X19n0353_004:0959b13": "從是因緣生如是果報從是因緣不生如是果報",
    "X19n0353_004:0959b14": "如惡業得受善報無有是處惡業尚不能得世間",
    "X19n0353_004:0959b15": "何況出世間樂惡行亦然五蓋覆心散亂雖修七",
    "X19n0353_004:0959b16": "覺而得涅槃無有是處五蓋覆心修七覺尚不得",
    "X19n0353_004:0959b17": "聲聞道心無覆蓋佛道可得況聲聞道如是等種",
    "X19n0353_004:0959b18": "種是處不是處佛悉遍知無能壞無能勝是初力",
    "X19n0353_004:0959b19": "也。二業力者佛知一切眾生過去未來現在諸",
    "X19n0353_004:0959b20": "業諸受知造業處知因緣知報皆悉遍知已下如",
    "X19n0353_004:0959b21": "初力文下去爾耳。三定力者佛知一切諸禪解",
    "X19n0353_004:0959b22": "脫三昧定垢淨分別相如實遍知。四根力者佛",
    "X19n0353_004:0959b23": "知他眾生諸根上下。五欲力者佛知眾生種種",
    "X19n0353_004:0959b24": "欲。六性力者佛知世間種種無種性。七至處",
    "X19n0353_004:0959c01": "道力者佛知一切道至處。八宿命力者佛知一",
    "X19n0353_004:0959c02": "切種種共相共因緣一世二世乃至百千世劫初",
    "X19n0353_004:0959c03": "盡我在彼眾生中如是姓名飲食苦樂壽命長短",
    "X19n0353_004:0959c04": "彼中死是間生是間死還生是此間此間姓名乃",
    "X19n0353_004:0959c05": "至長短。九天眼力者佛天眼淨過諸天人眼見",
    "X19n0353_004:0959c06": "眾生死時生時端正醜陋若大若小若墮惡道若",
    "X19n0353_004:0959c07": "墮善道如是業因緣受報是諸眾生惡身口意成",
    "X19n0353_004:0959c08": "就不謗毀聖人正見正業成就是因緣故身壞死",
    "X19n0353_004:0959c09": "時入善道生天上等。十漏盡力者佛諸漏盡故",
    "X19n0353_004:0959c10": "無漏心解脫無漏慧解脫在現在法中自識知我",
    "X19n0353_004:0959c11": "生已盡持戒已立不作後有盡如實知。",
    "X19n0353_004:0959c12": "【疏】從世尊阿羅漢以下第二結二乘但除其一就",
    "X19n0353_004:0959c13": "中亦分為二第一明二乘但除分段因謂已離生",
    "X19n0353_004:0959c14": "死。",
    "X19n0353_004:0959c15": "世尊阿羅漢辟支佛度生死畏次第得解脫樂作是",
    "X19n0353_004:0959c16": "念我離生死恐怖不受生死苦。",
    "X19n0353_004:0959c17": "【疏】度生死畏者謂畏度分段生死也次第得解脫",
    "X19n0353_004:0959c18": "樂者明以次第斷三界惑無惑理自可樂故解脫",
    "X19n0353_004:0959c19": "樂也作是念者明因此謂已離生死怖畏不受生",
    "X19n0353_004:0959c20": "死苦也此即二種不受後智中亦一種智結云是",
    "X19n0353_004:0959c21": "故二乘但除其一。",
    "X19n0353_004:0959c22": "【鈔】次第斷三界惑等者先斷三界見得初果次斷",
    "X19n0353_004:0959c23": "欲界六品思得斯陀含次進斷九品得阿那含次",
    "X19n0353_004:0959c24": "從初禪初品乃至非想非非想第九品盡名阿羅",
    "X19n0353_004:0960a01": "漢果故也若細分袟明家家一種子等非此可盡",
    "X19n0353_004:0960a02": "毗曇廣明。",
    "X19n0353_004:0960a03": "【疏】第二從世尊以下亦明但因除分段自謂已得",
    "X19n0353_004:0960a04": "第一果是故但除其一。",
    "X19n0353_004:0960a05": "世尊阿羅漢辟支佛觀察時得不受後有觀第一蘇",
    "X19n0353_004:0960a06": "息處涅槃地。",
    "X19n0353_004:0960a07": "【疏】從世尊以下第二明亦因此謂已得第一處觀",
    "X19n0353_004:0960a08": "察時者謂照四諦時一云照四諦時自能推理仰",
    "X19n0353_004:0960a09": "觀第一應得處。從世尊彼先所得地以下別會",
    "X19n0353_004:0960a10": "二乘果中之第六結入一乘本義云此前料簡佛",
    "X19n0353_004:0960a11": "出非是一乘収結三乘以為一乘就中即有四第",
    "X19n0353_004:0960a12": "一明二乘在因時自知未究竟。",
    "X19n0353_004:0960a13": "世尊彼先所得地不愚於法不由於他亦自知得有",
    "X19n0353_004:0960a14": "餘地必當得阿耨多羅三藐三菩提。",
    "X19n0353_004:0960a15": "【疏】彼者彼二乘人先者謂得五方便三果四向不",
    "X19n0353_004:0960a16": "愚於法者不迷常住之理不由於他者不待他教。",
    "X19n0353_004:0960a17": "【鈔】五方便者總相別相念處為一四善根之為五",
    "X19n0353_004:0960a18": "也。",
    "X19n0353_004:0960a19": "【疏】第二從何以故以下釋自知。",
    "X19n0353_004:0960a20": "何以故聲聞緣覺乘皆入大乘大乘者即是佛乘。",
    "X19n0353_004:0960a21": "【疏】第二釋何以自知釋曰就實為論理無三故也。",
    "X19n0353_004:0960a22": "【鈔】就實為論理無三故也者二乘之理化城權設",
    "X19n0353_004:0960a23": "就實為論其理實無故法華云唯有一佛乘息處",
    "X19n0353_004:0960a24": "故說二今為汝說實汝所得非滅。",
    "X19n0353_004:0960b01": "【疏】第三從是故以下正結入一乘。",
    "X19n0353_004:0960b02": "是故三乘即是一乘。",
    "X19n0353_004:0960b03": "【疏】是故三乘即是一乘正結入一。第四從得一",
    "X19n0353_004:0960b04": "乘者以下仍明一乘所得果義第四明果義因一",
    "X19n0353_004:0960b05": "既竟宜明所得果相故仍明之也就中有二第一",
    "X19n0353_004:0960b06": "直明所得菩提果。",
    "X19n0353_004:0960b07": "得一乘者得阿耨多羅三藐三菩提。",
    "X19n0353_004:0960b08": "【疏】第二舉菩提涅槃法身三德明相即義。",
    "X19n0353_004:0960b09": "阿耨多羅三藐三菩提者即是涅槃界涅槃界者即",
    "X19n0353_004:0960b10": "是如來法身得究竟法身者則究竟一乘無異如來",
    "X19n0353_004:0960b11": "無異法身如來即是法身得究竟法身者則究竟一",
    "X19n0353_004:0960b12": "乘究竟者即是無邊不斷。",
    "X19n0353_004:0960b13": "【疏】所以明此相即者物聞得菩提便謂一乘只得",
    "X19n0353_004:0960b14": "菩提不得餘德故須此相即也得究竟法身者則",
    "X19n0353_004:0960b15": "究竟一乘明由究竟因而得也法身是法如來是",
    "X19n0353_004:0960b16": "行者其義似別所以更舉相明即也隨果再舉因",
    "X19n0353_004:0960b17": "亦再明也法身是萬德之正體一乘為法身之正",
    "X19n0353_004:0960b18": "因所以偏舉法身以明因究竟也。",
    "X19n0353_004:0960b19": "【鈔】明由究竟因而得也者明此法身之果由前一",
    "X19n0353_004:0960b20": "乘因得故也隨此明果之文更舉其因則一乘因",
    "X19n0353_004:0960b21": "義亦轉明故也。",
    "X19n0353_004:0960b22": "【疏】從世尊如來無有限際時住以下章中第二舉",
    "X19n0353_004:0960b23": "一體三寶以成因一言所感之果既是一體則因",
    "X19n0353_004:0960b24": "一可證就中初開為二第一從初訖是有限依將",
    "X19n0353_004:0960c01": "欲明今日一體最極故先明別體非是究竟第二",
    "X19n0353_004:0960c02": "從若有眾生以下正明今日一體最極就第一先",
    "X19n0353_004:0960c03": "明別體中亦開為二第一從初訖作無盡歸依先",
    "X19n0353_004:0960c04": "歎別體中一佛寶何則雖復別體不如一體至極",
    "X19n0353_004:0960c05": "但一佛寶即是一種理無可下所以先歎別體中",
    "X19n0353_004:0960c06": "一佛寶是歸依之本也第二從常住歸依者以下",
    "X19n0353_004:0960c07": "正明別體法僧二寶非究竟昔日別體既是方便",
    "X19n0353_004:0960c08": "今日別體正是實說雖實不實皆不如今日一體",
    "X19n0353_004:0960c09": "最極故云非究竟也就第一先歎中即有五一明",
    "X19n0353_004:0960c10": "是常住。",
    "X19n0353_004:0960c11": "【鈔】即是一種理者佛寶常住亦是一體中佛寶理",
    "X19n0353_004:0960c12": "也。昔日別體既是等者昔日別體可見今日此",
    "X19n0353_004:0960c13": "經一乘之教為法寶三忍真子為僧寶所論法身",
    "X19n0353_004:0960c14": "為佛寶也皆不如此經所詮法身身理自具三寶",
    "X19n0353_004:0960c15": "為最極也。",
    "X19n0353_004:0960c16": "世尊如來無有限齊時住如來應等正覺後際等住。",
    "X19n0353_004:0960c17": "【疏】後際謂眾生盡作佛而眾生無盡作佛則如來",
    "X19n0353_004:0960c18": "常住明矣。二明是大悲。",
    "X19n0353_004:0960c19": "如來無限齊大悲亦無限齊安慰世間無限大悲無",
    "X19n0353_004:0960c20": "限安慰世間。",
    "X19n0353_004:0960c21": "【疏】三勸說大悲。",
    "X19n0353_004:0960c22": "作是說者是名善說如來。",
    "X19n0353_004:0960c23": "【疏】四勸說常住。",
    "X19n0353_004:0960c24": "若復說言無盡法常住法一切世間之所歸依者亦",
    "X19n0353_004:0961a01": "名善說如來。",
    "X19n0353_004:0961a02": "【疏】五結。",
    "X19n0353_004:0961a03": "是故於未度世間無依世間與後際等作無盡歸依。",
    "X19n0353_004:0961a04": "【疏】皆可見。就第二正明法僧二寶非究竟中有",
    "X19n0353_004:0961a05": "四第一先列。",
    "X19n0353_004:0961a06": "常住歸依者謂如來應等正覺也法者即是說一乘",
    "X19n0353_004:0961a07": "道僧者是三乘眾。",
    "X19n0353_004:0961a08": "【疏】本義云從初訖謂如來應等正覺也明今日一",
    "X19n0353_004:0961a09": "體為歸依之本而今不須梯橙三寶即所說經教",
    "X19n0353_004:0961a10": "不別大小皆為法寶學教之人亦不別大小皆為",
    "X19n0353_004:0961a11": "僧寶而今舉勝兼劣故唯稱一乘教三乘人也而",
    "X19n0353_004:0961a12": "昔日雖說大乘未明一乘以一乘為法寶唯今此",
    "X19n0353_004:0961a13": "經也。第二從此二歸依以下正明二依非究竟。",
    "X19n0353_004:0961a14": "此二歸依非究竟歸依名少分歸依。",
    "X19n0353_004:0961a15": "【疏】第三從何以故以下釋二依非究竟。",
    "X19n0353_004:0961a16": "何以故說一乘道法能得究竟法身於上更無說一",
    "X19n0353_004:0961a17": "乘法事。",
    "X19n0353_004:0961a18": "【疏】說一乘道乃得法身法身上更無說一乘法事",
    "X19n0353_004:0961a19": "然則法寶之極唯在法身故云說一乘非究竟法",
    "X19n0353_004:0961a20": "寶也。",
    "X19n0353_004:0961a21": "三乘眾者有恐怖歸依如來求出脩學向阿耨多羅",
    "X19n0353_004:0961a22": "三藐三菩提。",
    "X19n0353_004:0961a23": "【疏】釋僧非究竟可見。第四從是故以下結非究",
    "X19n0353_004:0961a24": "竟。",
    "X19n0353_004:0961b01": "是故二依非究竟依是有限依。",
    "X19n0353_004:0961b02": "【疏】第四結亦可見。從若有眾生以下第二正明",
    "X19n0353_004:0961b03": "今日一體至極就中有五一明依今日一體法僧",
    "X19n0353_004:0961b04": "即是歸依如來。",
    "X19n0353_004:0961b05": "若有眾生如來調伏歸依如來得法津澤生信樂心",
    "X19n0353_004:0961b06": "歸依法僧是二歸依非此二歸依是歸依如來歸依",
    "X19n0353_004:0961b07": "第一義者是歸依如來此二歸依第一義是究竟歸",
    "X19n0353_004:0961b08": "依如來。",
    "X19n0353_004:0961b09": "【疏】是二歸依者謂一體法僧二依為是非此二歸",
    "X19n0353_004:0961b10": "依者別體二依非可為比也是歸依如來者今日",
    "X19n0353_004:0961b11": "一體法僧即是如來故又解言因調伏發心歸依",
    "X19n0353_004:0961b12": "法僧者謂依別體法僧是二歸依非者謂別體二",
    "X19n0353_004:0961b13": "依為非上已非別體法僧非究竟而此更舉者欲",
    "X19n0353_004:0961b14": "以非明是也此二歸依者謂今日一體二依是歸",
    "X19n0353_004:0961b15": "依如來者亦明一體故所以知從此下明一體法",
    "X19n0353_004:0961b16": "僧者上已結別體故也歸依第一義者是歸依如",
    "X19n0353_004:0961b17": "來者第一義謂三德四義本義云此二句偏明一",
    "X19n0353_004:0961b18": "體佛寶最勝然則別體亦可而一體何別最勝此",
    "X19n0353_004:0961b19": "二歸依第一義是究竟歸依如來者明依一體法",
    "X19n0353_004:0961b20": "僧及三德四義即是究竟歸依如來也本義云從",
    "X19n0353_004:0961b21": "此二歸依以下結一體三歸依同是究竟。",
    "X19n0353_004:0961b22": "【鈔】一體三寶中又解下古人取句稍別釋義又殊",
    "X19n0353_004:0961b23": "今家存而不破經意難定故也。從歸依第一義",
    "X19n0353_004:0961b24": "者下今家自釋第四句三德如前四義謂四波羅",
    "X19n0353_004:0961c01": "蜜常樂我淨涅槃亦名四德如下經文。然則體",
    "X19n0353_004:0961c02": "亦可等者別體則容佛寶勝二寶劣一體則三無",
    "X19n0353_004:0961c03": "優劣古人若言一體中佛寶勝與別體何別故云",
    "X19n0353_004:0961c04": "皆最勝。",
    "X19n0353_004:0961c05": "【疏】二從何以故以下釋何故依法僧即歸依如來。",
    "X19n0353_004:0961c06": "何以故無異如來無異二歸依如來即三歸依。",
    "X19n0353_004:0961c07": "【疏】第二釋何故依法僧即歸依如來曰三依即是",
    "X19n0353_004:0961c08": "一體故本義云何故同是究竟即一體故。第三",
    "X19n0353_004:0961c09": "從何以故以下亦釋何以是一體。",
    "X19n0353_004:0961c10": "何以故說一乘道。",
    "X19n0353_004:0961c11": "【疏】第三釋何以是一體以一乘而得故是一體也。",
    "X19n0353_004:0961c12": "【鈔】以一乘而得者由一乘道而得法身法身之體",
    "X19n0353_004:0961c13": "自具三寶也。",
    "X19n0353_004:0961c14": "【疏】第四引佛為證。",
    "X19n0353_004:0961c15": "如來四無所畏成就師子吼說。",
    "X19n0353_004:0961c16": "【疏】第四誰其如是說引佛為證然別體三寶則其",
    "X19n0353_004:0961c17": "名體各異故理自可別但一體何以為別釋曰常",
    "X19n0353_004:0961c18": "住法身為佛寶此法身能為物軌則自為法寶又",
    "X19n0353_004:0961c19": "此法身則能與理和合亦為僧寶若辨歸依為其",
    "X19n0353_004:0961c20": "習解斷惑則別體可先但不迷旨歸必一體為要",
    "X19n0353_004:0961c21": "今勝鬘唯欲以旨歸為本故非昔梯橙唯欲今日",
    "X19n0353_004:0961c22": "一體也。",
    "X19n0353_004:0961c23": "【鈔】則其名體各異等者佛法僧名異法身三乘教",
    "X19n0353_004:0961c24": "三乘人體無異一體之中常住法身靈覺智性為",
    "X19n0353_004:0962a01": "佛寶軌生物解為法寶理智和合為僧寶。若辨",
    "X19n0353_004:0962a02": "歸依等者若依三乘人馮教修習生解斷惑可先",
    "X19n0353_004:0962a03": "別體也若為不迷教下旨趣必一體為要也。經",
    "X19n0353_004:0962a04": "四無畏成就等者一一切智無畏二漏盡無畏三",
    "X19n0353_004:0962a05": "說障道無畏四說盡苦道無畏此四通名無畏者",
    "X19n0353_004:0962a06": "於眾中廣說自他智斷既決定無失則無微恐懼",
    "X19n0353_004:0962a07": "之相也一切智無畏者佛作誠言我是一切智人",
    "X19n0353_004:0962a08": "若有沙門婆羅門若天若魔若梵若復餘眾如實",
    "X19n0353_004:0962a09": "言是法不知乃至不見微畏相以是故我得安隱",
    "X19n0353_004:0962a10": "得無所畏安住聖主處如牛王在大眾中師子吼",
    "X19n0353_004:0962a11": "能轉梵輪也諸沙門婆羅門若天若魔若梵若復",
    "X19n0353_004:0962a12": "餘眾如實不能轉一無畏也二漏盡無畏者佛作",
    "X19n0353_004:0962a13": "誠言我一切漏盡若有已下同前如實言是漏不",
    "X19n0353_004:0962a14": "盡乃至無微畏相已下文同前三說障道無畏者",
    "X19n0353_004:0962a15": "佛作誠言我說障法已下同前如實言是障法不",
    "X19n0353_004:0962a16": "障道法已下文同前四說苦盡無畏者佛作誠言",
    "X19n0353_004:0962a17": "我所說聖道能出世間隨是行能盡苦乃至餘眾",
    "X19n0353_004:0962a18": "實不能轉。",
    "X19n0353_004:0962a19": "【疏】第五從若如來以下明昔日不說一乘之意。",
    "X19n0353_004:0962a20": "若如來隨彼所欲而方便說即是大乘無有二乘二",
    "X19n0353_004:0962a21": "乘者入於一乘一乘者即是第一義乘。",
    "X19n0353_004:0962a22": "【疏】第五明昔日不明一乘之意理既如是何故昔",
    "X19n0353_004:0962a23": "猶明三耶故云此是如來隨眾生機方便而說就",
    "X19n0353_004:0962a24": "實為論即是一乘無有二乘本義云從若如來以",
    "X19n0353_004:0962b01": "下明一體三寶中遂結入一乘第一義者經云說",
    "X19n0353_004:0962b02": "一乘是說第一義諦說三乘是說世諦義也。",
    "X19n0353_004:0962b04": "勝鬘經疏義私鈔卷之四"
}