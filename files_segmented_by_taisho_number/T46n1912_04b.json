{
    "T46n1912_04b:0258a15": "folio_4b 止觀輔行傳弘決卷第四之二",
    "T46n1912_04b:0258a17": "唐毘陵沙門湛然述",
    "T46n1912_04b:0258a18": "復次下持犯不定。即是和合前之二門。前",
    "T46n1912_04b:0258a19": "之二門持則具持十戒。犯則具犯十戒。故云",
    "T46n1912_04b:0258a20": "一向。今合判者。十中前四屬戒後六屬乘。",
    "T46n1912_04b:0258a21": "乘戒交互四句分別。若二俱句屬前二門。二",
    "T46n1912_04b:0258a22": "交絡句屬此中意。故云不定。故此四句文四",
    "T46n1912_04b:0258a23": "義二意在俱持。以非顯是是故重辨。言義",
    "T46n1912_04b:0258a24": "二者所謂乘戒。若通論下欲明四句。先判",
    "T46n1912_04b:0258a25": "通別。若云十法通名為戒如前所說。謂道",
    "T46n1912_04b:0258a26": "定等亦名戒故。亦可十法通名為乘皆能動",
    "T46n1912_04b:0258a27": "出。謂前四戒出三途故。欲分四句應從",
    "T46n1912_04b:0258a28": "別義。故前四為戒後六為乘。各分三品以",
    "T46n1912_04b:0258a29": "對緩急。又亦可戒福相對以為四句。無戒",
    "T46n1912_04b:0258b01": "有福如王家象。有戒無福如比丘乞食",
    "T46n1912_04b:0258b02": "不得。戒福具足如受供比丘。無福無戒如",
    "T46n1912_04b:0258b03": "餓狗餓鬼。復應福慧有無互為四句。是句",
    "T46n1912_04b:0258b04": "應具福慧二嚴乘戒兼急。事理無瑕者。事",
    "T46n1912_04b:0258b05": "即前四理即後六。圓人一生有超登十地之",
    "T46n1912_04b:0258b06": "義。故云一生可獲。南岳云。一生望入銅輪",
    "T46n1912_04b:0258b07": "但淨六根。又云。能修四安樂行一生得入",
    "T46n1912_04b:0258b08": "六根。極大遲者不出三生。若為名聞利養",
    "T46n1912_04b:0258b09": "則累劫不得。華嚴利鈍根者。秖是別圓人",
    "T46n1912_04b:0258b10": "耳。其中品數約前銓量中說可見。次句者",
    "T46n1912_04b:0258b11": "等不俱急。如大經文乍惡道身而得聞法。",
    "T46n1912_04b:0258b12": "終不人天身而不聞法。聞法則生死有期。",
    "T46n1912_04b:0258b13": "人天或退入三惡。文從極重者說故云皆",
    "T46n1912_04b:0258b14": "為所噉。五篇並破身口咸虧。宿種仍存能專",
    "T46n1912_04b:0258b15": "理戒。以根利故或當得道是故彊於乘緩",
    "T46n1912_04b:0258b16": "戒急。第三句中云振丹者。約佛在世。若教",
    "T46n1912_04b:0258b17": "流此土則知而不見。振丹兩字並恐書誤。",
    "T46n1912_04b:0258b18": "下第十所引即云震旦。琳法師釋云。東方屬",
    "T46n1912_04b:0258b19": "震是日出之方。故云震旦。新婆沙云脂那。",
    "T46n1912_04b:0258b20": "西域記云至那。此聲並與震旦真丹相近",
    "T46n1912_04b:0258b21": "故。故知並屬梵音。三億等者。大論十一云。",
    "T46n1912_04b:0258b22": "舍衛有九億家。三億眼見佛。三億耳聞而不",
    "T46n1912_04b:0258b23": "見。三億不聞不見。佛在舍衛二十五年而",
    "T46n1912_04b:0258b24": "是等不聞不見。況著樂諸天耶。及生難處",
    "T46n1912_04b:0258b25": "者。北洲及三惡加長壽天并四智辯聰佛",
    "T46n1912_04b:0258b26": "前佛後諸根不具。是為八難。譬如下舉譬以",
    "T46n1912_04b:0258b27": "釋伏疑。疑云。既不值佛何須此戒。故譬釋",
    "T46n1912_04b:0258b28": "云冀逢恩赦。恩赦者值佛聞法。昔不修乘",
    "T46n1912_04b:0258b29": "無聞法緣。在三界中猶如繫獄。戒善如財",
    "T46n1912_04b:0258c01": "物。業道如大力。得人天身如命未盡。或",
    "T46n1912_04b:0258c02": "遇佛法如逢恩赦。恐在人天猶不受化。",
    "T46n1912_04b:0258c03": "故復斥云。若不修乘永不值佛。人天福盡",
    "T46n1912_04b:0258c04": "還墮三途。故知修乘必不可闕。行者下。檢",
    "T46n1912_04b:0258c05": "驗中云此是權來引實者。既戒緩乘急墮在",
    "T46n1912_04b:0258c06": "三途。必為法身菩薩同類引之。乃至亦為",
    "T46n1912_04b:0258c07": "乘戒俱緩者下種誘之。若細下教判因果。",
    "T46n1912_04b:0258c08": "四教辨因者昔修四教觀智不同以為乘",
    "T46n1912_04b:0258c09": "種。今歷五味得道不同以明其果。○四明",
    "T46n1912_04b:0258c10": "懺淨中。初且徵問。既犯事理懺法如何。若犯",
    "T46n1912_04b:0258c11": "下答。先答懺輕。律文自從第二篇下皆有",
    "T46n1912_04b:0258c12": "悔法。懺成戒淨止觀方明。豈有而令輕戒",
    "T46n1912_04b:0258c13": "尚理。若犯事中重罪去。謂愛成犯重。不但",
    "T46n1912_04b:0258c14": "改觀能滅深愆。須依三昧託事附理及觀",
    "T46n1912_04b:0258c15": "相治。方可清淨。此下明逆順十心。即是懺",
    "T46n1912_04b:0258c16": "之方法。故云更明。次理觀下明因見解僻。",
    "T46n1912_04b:0258c17": "未至身口不造輕重罪。亦不須用四種三",
    "T46n1912_04b:0258c18": "昧。但轉觀令正見心自亡。僻未彰於外人",
    "T46n1912_04b:0258c19": "故但低頭自責見若重者還於觀心修懺者。",
    "T46n1912_04b:0258c20": "既云犯重不獨觀心。言觀心者。行於事",
    "T46n1912_04b:0258c21": "懺必藉觀心。若無觀心重罪不滅。以觀為",
    "T46n1912_04b:0258c22": "主故云於觀心中。引普賢觀妙勝定者。必",
    "T46n1912_04b:0258c23": "事理合行方辦前事。方等云等者。若違三",
    "T46n1912_04b:0258c24": "歸而歸邪師邪法邪眾破於五戒乃至二百",
    "T46n1912_04b:0258c25": "五十戒中重罪。即成佛法死人。因懺戒復",
    "T46n1912_04b:0258c26": "故云還生。南山亦立無生懺法總列三種。",
    "T46n1912_04b:0258c27": "一者諸法性空無我。此理照心名為小乘。二",
    "T46n1912_04b:0258c28": "者諸法本相是空。唯情妄見。此理照用屬小",
    "T46n1912_04b:0258c29": "菩薩。三者諸法外塵本來無實。此理深妙唯",
    "T46n1912_04b:0259a01": "意緣知。是大菩薩佛果證行。南山此文雖即",
    "T46n1912_04b:0259a02": "有據。然第一判屬小乘。小乘且無懺重之",
    "T46n1912_04b:0259a03": "理。況復此位已隔初心。第二第三復屬菩薩",
    "T46n1912_04b:0259a04": "及以佛果。凡夫欲依措心無地。今之所立",
    "T46n1912_04b:0259a05": "直明凡下。欲用大乘悔重罪者。當依方",
    "T46n1912_04b:0259a06": "等普賢觀等。是故南山判位太高初心無分。",
    "T46n1912_04b:0259a07": "高位無罪何須列之。若人下明久近者不",
    "T46n1912_04b:0259a08": "出過現。若運十心窮於無始無明顛倒。何",
    "T46n1912_04b:0259a09": "罪不消。又世有愚者。謂心無生諸法亦無",
    "T46n1912_04b:0259a10": "復造新罪。夫造罪者必依三毒。真無生人",
    "T46n1912_04b:0259a11": "福尚不作豈況罪耶。以罪與福俱順生死",
    "T46n1912_04b:0259a12": "故也。言懺悔者。如大經十七耆婆語闍王",
    "T46n1912_04b:0259a13": "言。修一善心能破百萬種惡。如少金剛能",
    "T46n1912_04b:0259a14": "壞須彌。亦如小火能燒一切。如少毒藥能",
    "T46n1912_04b:0259a15": "害眾生。小善亦爾能壞大惡。雖名小善其",
    "T46n1912_04b:0259a16": "實是大。為是義故應須懺悔。懺悔秖是三",
    "T46n1912_04b:0259a17": "業善耳。此中文立二十義分三二。意有遠",
    "T46n1912_04b:0259a18": "近。言三二者。一逆順二愛見三事理。逆順",
    "T46n1912_04b:0259a19": "是功能。愛見是犯因。事理是所顯。言遠近",
    "T46n1912_04b:0259a20": "者近在復淨遠期正行。於中先列順流十",
    "T46n1912_04b:0259a21": "心從細至麁。初由一念無始無明。乃至成",
    "T46n1912_04b:0259a22": "就一闡提罪。次逆流十心則從麁至細。故先",
    "T46n1912_04b:0259a23": "翻破一闡提罪乃至方達無明性空。先順流",
    "T46n1912_04b:0259a24": "中見愛同是從細至麁順於生死。是故順流",
    "T46n1912_04b:0259a25": "同立一門。至逆流中方分愛見。初順流中",
    "T46n1912_04b:0259a26": "言魯扈等者。無慚不順之貌。次是為下總",
    "T46n1912_04b:0259a27": "結及明來意。次逆流二。先愛次見。初愛者。",
    "T46n1912_04b:0259a28": "初正信因果中。孱者現也。咄哉無鉤者咄嗟",
    "T46n1912_04b:0259a29": "驚愕。知我宿為無慚之人。而今自愧。昔無",
    "T46n1912_04b:0259b01": "信鉤致造重罪。如狂象無鉤不可控制。",
    "T46n1912_04b:0259b02": "今以慚愧鉤鉤無慚心象。是故大經有二白",
    "T46n1912_04b:0259b03": "法能救眾生。一慚二愧。慚者自不作罪。愧",
    "T46n1912_04b:0259b04": "者發露向人。又慚者內自愧恥。愧者不令",
    "T46n1912_04b:0259b05": "他作。慚人愧天等諸解不同。若無慚愧名",
    "T46n1912_04b:0259b06": "為畜生。千載者乃是隨俗之言。一失人身",
    "T46n1912_04b:0259b07": "萬劫不復。綿邈者遠貌也。三界長途應以",
    "T46n1912_04b:0259b08": "萬行而為資糧。生死曠海應以智慧而為",
    "T46n1912_04b:0259b09": "船筏。是故應當怖畏無常預辦資糧預修",
    "T46n1912_04b:0259b10": "船筏。一旦瞑目當復仗誰。故云安寄。此無",
    "T46n1912_04b:0259b11": "常法賢聖棄者非恃怙故。無母可恃無父",
    "T46n1912_04b:0259b12": "可怙。不能生長出世善身。名無恃怙。年",
    "T46n1912_04b:0259b13": "事稍去等者寄年事者而為語端。言風刀",
    "T46n1912_04b:0259b14": "者。人命欲盡必為業力散風所解。如解韛",
    "T46n1912_04b:0259b15": "囊使息風不續。如解溝瀆使血脈不流。",
    "T46n1912_04b:0259b16": "如解機關使筋節不應。如解火炬使暖",
    "T46n1912_04b:0259b17": "氣滅盡。如解坏器使骨肉分離。四大既分",
    "T46n1912_04b:0259b18": "應遭塗炭。如何端拱不修善本耶。如野干",
    "T46n1912_04b:0259b19": "者。大論十三云。譬如野干在林樹間。依諸",
    "T46n1912_04b:0259b20": "師子及虎豹等。求其餘肉以自存活。時間空",
    "T46n1912_04b:0259b21": "闕夜半逾城。深入人舍求肉不得。避走睡",
    "T46n1912_04b:0259b22": "息不覺竟夜惶怖無計。始欲起行慮不自",
    "T46n1912_04b:0259b23": "免。住懼死痛便詐死在地。眾人來見。有一",
    "T46n1912_04b:0259b24": "人言須野干耳。即便截去。野干自念。截耳",
    "T46n1912_04b:0259b25": "雖痛但令身在。次一人來言須其尾。復自",
    "T46n1912_04b:0259b26": "念言截尾小事。次一人言須野干牙。野干自",
    "T46n1912_04b:0259b27": "念。取者轉多。儻取我頭則無活路。即從地",
    "T46n1912_04b:0259b28": "起奮力絕勇。間關歷涉徑得自濟。行者之心",
    "T46n1912_04b:0259b29": "求脫苦難亦復如是。生不修如失耳。老",
    "T46n1912_04b:0259c01": "不修如失尾。病不修如失牙。豈更至死",
    "T46n1912_04b:0259c02": "則如失頭。以老病時猶自寬者。可有差期。",
    "T46n1912_04b:0259c03": "死事不奢自知無冀。如阿輸柯王等者。大論",
    "T46n1912_04b:0259c04": "二十云。阿育王宮常供六萬羅漢。王阿輸柯",
    "T46n1912_04b:0259c05": "是育王弟。每見眾僧受王供養。便云何得",
    "T46n1912_04b:0259c06": "而常受供。王言。雖受常觀無常何暇貪染。",
    "T46n1912_04b:0259c07": "弟常不信。王欲調之密遣人教擅登王位。",
    "T46n1912_04b:0259c08": "王便侯得而問之言。國二主耶。即欲誅罰。",
    "T46n1912_04b:0259c09": "且令七日受閻浮提主。過是當殺。七日之",
    "T46n1912_04b:0259c10": "內恣意五欲。一日過已。即令旃陀羅振鈴",
    "T46n1912_04b:0259c11": "告云。一日已過餘六日在當死。如是滿",
    "T46n1912_04b:0259c12": "七日已振鈴云。七日已過今日當死。王便",
    "T46n1912_04b:0259c13": "問言。閻浮提主受樂暢不。答言。我都不見",
    "T46n1912_04b:0259c14": "不聞不覺。何以故。旃陀羅日日振鈴高聲",
    "T46n1912_04b:0259c15": "唱言。七日之中已爾許日過。爾許日在當死。",
    "T46n1912_04b:0259c16": "我聞是聲雖作閻浮提主得妙五欲。以憂",
    "T46n1912_04b:0259c17": "深故不聞不見。是故當知多樂力弱。若人",
    "T46n1912_04b:0259c18": "遍身受樂一處針刺。眾樂都息但覺刺痛。",
    "T46n1912_04b:0259c19": "王言。比丘亦爾。但觀無常苦空無我。何暇",
    "T46n1912_04b:0259c20": "貪著念受供養。翻破不畏惡道心者。念彼",
    "T46n1912_04b:0259c21": "惡道如聞鈴聲不久斷頭。法句經云。昔有",
    "T46n1912_04b:0259c22": "天帝自知命終生於驢中。愁憂不已云。救",
    "T46n1912_04b:0259c23": "苦厄者唯佛世尊。便至佛所稽首伏地歸",
    "T46n1912_04b:0259c24": "依於佛。未起之間其命便終生於驢胎。鞚斷",
    "T46n1912_04b:0259c25": "破他陶家坏器。器主打之遂傷其胎還入",
    "T46n1912_04b:0259c26": "天帝身中。佛言。殞命之際歸依三寶罪對已",
    "T46n1912_04b:0259c27": "畢。天帝聞之得初果。故暫歸依即能翻破",
    "T46n1912_04b:0259c28": "惡道心也。發露者大經十七云。智者有二。",
    "T46n1912_04b:0259c29": "一者性不作惡。二者發露向人。愚者亦二。",
    "T46n1912_04b:0260a01": "一者作罪。二者覆藏。玉之外病為瑕。玉之",
    "T46n1912_04b:0260a02": "內病為疵。故可以譬隱顯二過。若覆瑕疵",
    "T46n1912_04b:0260a03": "名無慚愧。賊毒惡草等者。若發露者。如檢",
    "T46n1912_04b:0260a04": "偷賊不令密住。如剪毒樹留則長惡。如",
    "T46n1912_04b:0260a05": "拔惡草留則滋蔓。根露等者。夫罪由心覆。",
    "T46n1912_04b:0260a06": "若翻前覆心如伐樹得根竭流得源。則條",
    "T46n1912_04b:0260a07": "枯流竭若覆等者。罪是惡因覆則不滅。人",
    "T46n1912_04b:0260a08": "覆罪故成不良人。良者善也。迦葉等者。佛",
    "T46n1912_04b:0260a09": "隨機宜貴在罪滅。若私若眾靡有常科。大",
    "T46n1912_04b:0260a10": "經十七云。覆藏者漏。不覆藏者名為無漏。",
    "T46n1912_04b:0260a11": "若作罪不覆罪則微薄。其餘行法等者。除",
    "T46n1912_04b:0260a12": "方等頭陀。其餘諸經如般舟占察金光明等",
    "T46n1912_04b:0260a13": "及以僧常六時行儀。不云向人即是其類。",
    "T46n1912_04b:0260a14": "如陰隱有癰等者。作罪未露如隱陰癰。儻",
    "T46n1912_04b:0260a15": "至來報如則死也若決果等者。一懺已後",
    "T46n1912_04b:0260a16": "生決定想得無罪處名之為果。果敢也。",
    "T46n1912_04b:0260a17": "故須斷奠無使復續。如初犯等者。原赦也。",
    "T46n1912_04b:0260a18": "初已蒙赦再犯難容。故知重犯罪則難滅。",
    "T46n1912_04b:0260a19": "是故應須斷相續心。故以吐喻懺已再犯",
    "T46n1912_04b:0260a20": "猶如更噉。如論云。已捨五欲樂棄之而",
    "T46n1912_04b:0260a21": "不顧。如何更欲得如愚樂食吐。發菩提心",
    "T46n1912_04b:0260a22": "者。若直爾滅罪何必發心。如小乘中僧別兩",
    "T46n1912_04b:0260a23": "懺。即翻無始罪境不遍。如滅罪過小教權",
    "T46n1912_04b:0260a24": "文。皆由不發菩提心故。又小乘懺但名抵",
    "T46n1912_04b:0260a25": "責。不為護他故無償理。為翻此等發菩",
    "T46n1912_04b:0260a26": "提心。餘如文說。修功補過者。無始作罪必",
    "T46n1912_04b:0260a27": "遍三業。遍故復續續故復重。故今修功補",
    "T46n1912_04b:0260a28": "於昔過。須三業俱運。念念相續策勵不休。",
    "T46n1912_04b:0260a29": "非移等者。昔罪深廣如海三業俱運如山。非",
    "T46n1912_04b:0260b01": "運三業之山豈填三過之海。勝鬘云等者。",
    "T46n1912_04b:0260b02": "使現法不滅。名守護正法。集法藥無厭",
    "T46n1912_04b:0260b03": "名攝受正法。親狎惡友等者。以惡知識能",
    "T46n1912_04b:0260b04": "損壞人菩提善根。大經二十云。如惡象等",
    "T46n1912_04b:0260b05": "唯能壞於不淨臭身。惡知識者。能壞淨身。",
    "T46n1912_04b:0260b06": "肉身法身至三趣不至三趣。身怨法怨等",
    "T46n1912_04b:0260b07": "亦復如是。念無礙慈等者。慈能順物為我",
    "T46n1912_04b:0260b08": "善友。翻彼昔日親狎惡人。智能破邪導",
    "T46n1912_04b:0260b09": "我迷僻。翻破昔日信惡友言。了達貪瞋癡。",
    "T46n1912_04b:0260b10": "至求我不可得者。昔從無住起於我見乃",
    "T46n1912_04b:0260b11": "至貪瞋。今却推貪瞋至無住處。根本既亡",
    "T46n1912_04b:0260b12": "枝條自傾。此中所計非神我也。但是無始",
    "T46n1912_04b:0260b13": "妄計假名。言寂靜門者。由觀心故通至",
    "T46n1912_04b:0260b14": "寂靜。是故諸心為寂靜門。經中復云。示寂",
    "T46n1912_04b:0260b15": "靜故。既因諸心能見寂靜。如因指示",
    "T46n1912_04b:0260b16": "見所至處。故寶篋經上卷云。文殊師利於",
    "T46n1912_04b:0260b17": "東方莊嚴國佛名光相。現在說法。有大聲",
    "T46n1912_04b:0260b18": "聞名曰智燈。因文殊問默而不答。彼佛告",
    "T46n1912_04b:0260b19": "文殊言。可說法門令諸眾生得無上道。文",
    "T46n1912_04b:0260b20": "殊答言。一切諸法皆是寂靜門。示寂靜故。",
    "T46n1912_04b:0260b21": "時有法勇菩薩。問文殊師利言。如來所說",
    "T46n1912_04b:0260b22": "及貪瞋癡是寂靜門。示寂靜耶。文殊問言。",
    "T46n1912_04b:0260b23": "三毒何所起。答言。起於妄念。妄念住於顛",
    "T46n1912_04b:0260b24": "倒顛倒住於我所。我所住於身見。身見住",
    "T46n1912_04b:0260b25": "於我見。我見則無所住一一句皆一問一答具如初句如是我",
    "T46n1912_04b:0260b26": "見十方推求皆不可得。以是義故我說諸",
    "T46n1912_04b:0260b27": "法皆是寂靜門。此中全用彼經文意但是語",
    "T46n1912_04b:0260b28": "略比之可見。涅槃云若言等者。大經有四",
    "T46n1912_04b:0260b29": "法為涅槃因。一者親近善友。二者聽聞正",
    "T46n1912_04b:0260c01": "法。三者思惟其義。四者如說修行。若言勤",
    "T46n1912_04b:0260c02": "修苦行是大涅槃近因緣者。無有是處。次",
    "T46n1912_04b:0260c03": "懺見罪者。以見下指前順流十心。前順流",
    "T46n1912_04b:0260c04": "心愛見共列。故今懺見重牒順流。還指前",
    "T46n1912_04b:0260c05": "列。向運下簡異愛心。愛心逆流並是附事。",
    "T46n1912_04b:0260c06": "愛屬鈍使名鈍使罪非謂罪滅鈍使已盡。",
    "T46n1912_04b:0260c07": "以彼愛罪託事生故。故附事懺。見違理",
    "T46n1912_04b:0260c08": "起懺亦附理。若懺重罪亦須合行。故云起",
    "T46n1912_04b:0260c09": "重煩惱應旁用事助。補藥如推理事助如",
    "T46n1912_04b:0260c10": "已豆。是則事理各有旁正。一翻破下正釋。",
    "T46n1912_04b:0260c11": "亦從麁至細。言不信者即一闡提心也。闡",
    "T46n1912_04b:0260c12": "提之心由身見起。故點示之令識苦集。何",
    "T46n1912_04b:0260c13": "者。由身見故具八十八。以集成故則能",
    "T46n1912_04b:0260c14": "招苦。具如第五卷釋。如欝頭等者。大論十",
    "T46n1912_04b:0260c15": "九云。得非想定有五神通。日日飛入王宮",
    "T46n1912_04b:0260c16": "中食。其王夫人依其國法接足而禮。由觸",
    "T46n1912_04b:0260c17": "足故欲發失通。求車而出還本山中更修",
    "T46n1912_04b:0260c18": "五通。一心專志垂當得定。所依林池為諸",
    "T46n1912_04b:0260c19": "魚鳥之所喧鬧。因發惡誓噉諸魚鳥。後還",
    "T46n1912_04b:0260c20": "如初得非想定生非想處。報盡却為先誓",
    "T46n1912_04b:0260c21": "所牽墮飛貍身。婆沙云。飛貍身廣五十由",
    "T46n1912_04b:0260c22": "旬。兩翅相去各五十由旬。身量五百由旬。殺",
    "T46n1912_04b:0260c23": "害眾生水陸空行無得免者。發惡願故即",
    "T46n1912_04b:0260c24": "是集。墮飛貍身。即是苦。須跂得非想定",
    "T46n1912_04b:0260c25": "者。先得此定涅槃會未來至佛所為佛所",
    "T46n1912_04b:0260c26": "責。雖無麁想而有細想。歸心受道得阿",
    "T46n1912_04b:0260c27": "羅漢。今文所引未得道前。長爪亦爾。起計",
    "T46n1912_04b:0260c28": "佛責得阿羅漢。至第五卷略出緣起。高著",
    "T46n1912_04b:0260c29": "等者謂藍弗須跂等。於外道中高出學著",
    "T46n1912_04b:0261a01": "者也。著字陟據切尚不逮等者。此斥近代著見",
    "T46n1912_04b:0261a02": "之人及諸外道中劣者。尚不逮藍弗言是",
    "T46n1912_04b:0261a03": "真道耶。既不識苦集明無四諦。從是人",
    "T46n1912_04b:0261a04": "下明無十二緣滅。但有無明乃至老死。故",
    "T46n1912_04b:0261a05": "云豈有寂滅。若謂下反斥其但有無明無",
    "T46n1912_04b:0261a06": "無明滅等身邊邪見其事可知。前五利已列",
    "T46n1912_04b:0261a07": "戒見二使。餘三比說亦應可見。何者。起見",
    "T46n1912_04b:0261a08": "依色即色陰。領納於見取見像貌讚喜毀",
    "T46n1912_04b:0261a09": "瞋。了別於見。五陰具足。故名身見。所執之",
    "T46n1912_04b:0261a10": "見非斷即常。名為邊見。以見為正撥無因",
    "T46n1912_04b:0261a11": "果。名為邪見。五見具足即八十八。名為集",
    "T46n1912_04b:0261a12": "諦。集招於苦即苦諦也。尚非三藏下舉況",
    "T46n1912_04b:0261a13": "斥其大小俱無。若能如是至破不信者。昔",
    "T46n1912_04b:0261a14": "來諸見廣造諸惡。皆由迷理而順生死。今",
    "T46n1912_04b:0261a15": "深識過患達偏圓理見根本壞。依見所起",
    "T46n1912_04b:0261a16": "一切皆壞。若別論破見但識三藏見惑之相。",
    "T46n1912_04b:0261a17": "諸見自息。今欲遍知為圓方便顯於圓理。",
    "T46n1912_04b:0261a18": "委論深淺廣辨諸教。故云遍破諸教不信。",
    "T46n1912_04b:0261a19": "且約理觀論人天者。託事論理今不論事。",
    "T46n1912_04b:0261a20": "故云且約。理觀人天但取聖位自然進道。",
    "T46n1912_04b:0261a21": "名之為天。賢位作意名之為人。據理亦",
    "T46n1912_04b:0261a22": "應合列三藏七方便人四果之天。文無者略。",
    "T46n1912_04b:0261a23": "又且約衍門未論三藏。又且成於三諦義",
    "T46n1912_04b:0261a24": "足。故略三藏。所以須約理觀論人天者。",
    "T46n1912_04b:0261a25": "為破迷理無慚愧故。理具三諦應須翻",
    "T46n1912_04b:0261a26": "故三諦之上無慚愧盡。故遍三諦以論人",
    "T46n1912_04b:0261a27": "天。若說果報等者。大品信謗品云。毀般若",
    "T46n1912_04b:0261a28": "者即是毀訾三世諸佛。無量億劫墮於地獄。",
    "T46n1912_04b:0261a29": "從於一獄墮於一獄。遍至十方大地獄中。",
    "T46n1912_04b:0261b01": "或得人身而復生盲。或復生於旃陀羅家。",
    "T46n1912_04b:0261b02": "除糞擔死人家。若無一目無舌無耳無手。",
    "T46n1912_04b:0261b03": "或畜生中受多種苦。身子問。是人以五逆",
    "T46n1912_04b:0261b04": "罪相似耶。佛言。過五逆罪。若聽其言信",
    "T46n1912_04b:0261b05": "其語亦受是苦。若死等苦故不須問。大論",
    "T46n1912_04b:0261b06": "六十七釋云。佛何故不說。有二因緣故佛",
    "T46n1912_04b:0261b07": "不說。一上已說其過逆受苦。今復說其身",
    "T46n1912_04b:0261b08": "大醜惡。或信不信。不信者當受劇苦。二者",
    "T46n1912_04b:0261b09": "若信佛語則大憂怖。憂怖故風發吐熱血",
    "T46n1912_04b:0261b10": "死等。若不信者更受重苦。翻破不畏惡道者。",
    "T46n1912_04b:0261b11": "釋此一條準上下文。闕理觀義。依例應云。",
    "T46n1912_04b:0261b12": "昔依見起過破壞正理。不畏三途。今欣",
    "T46n1912_04b:0261b13": "諦理尚畏小乘三空惡道三無為坑。乃至畏",
    "T46n1912_04b:0261b14": "前三教惡道。況地獄等三途惡道。今且從",
    "T46n1912_04b:0261b15": "於謗三諦邊。墮惡道義。以八正道等者。以",
    "T46n1912_04b:0261b16": "無作八道方破三惑。有無邊故等者。有即有",
    "T46n1912_04b:0261b17": "漏業也。罪即漏業所招果也。乃至無漏亦",
    "T46n1912_04b:0261b18": "漏亦無漏非漏非無漏等所招二土之罪。故",
    "T46n1912_04b:0261b19": "知昔迷三諦業遍三惑。苦遍三土。今緣法",
    "T46n1912_04b:0261b20": "界發菩提心。無作亦遍法界而起。故能翻",
    "T46n1912_04b:0261b21": "破遍法界惡。三諦至寶炬者。大集云。三十",
    "T46n1912_04b:0261b22": "七品是菩薩寶炬陀羅尼。即無作道諦。具足",
    "T46n1912_04b:0261b23": "佛法名之為寶。遍照法界名之為炬。總",
    "T46n1912_04b:0261b24": "持一切名陀羅尼。修如此功何過不補。設",
    "T46n1912_04b:0261b25": "令等者。縱捨有見而入無見。又不修道品",
    "T46n1912_04b:0261b26": "不出生死。今知有等者。今尚知於非有非",
    "T46n1912_04b:0261b27": "無。何況有無。言有無者且略舉耳。雖知見",
    "T46n1912_04b:0261b28": "過而未修於念處等也。若破下修析法道",
    "T46n1912_04b:0261b29": "品。又體見下尚破通別何況三藏。故云體見",
    "T46n1912_04b:0261c01": "即空假中。是為等者縱字平聲。自淺階深名",
    "T46n1912_04b:0261c02": "之為縱。諸見皆破修諸道品。故云補於縱",
    "T46n1912_04b:0261c03": "見之過。昔因見造界內諸見見無淺深。是",
    "T46n1912_04b:0261c04": "故名橫。今修功既深破見亦遠。始自外見",
    "T46n1912_04b:0261c05": "破外入藏。乃至別見破別入圓。至圓名為",
    "T46n1912_04b:0261c06": "非動非不動非修非不修。是無作道品也。若",
    "T46n1912_04b:0261c07": "具作四句。應云動修。不動不修。亦動亦不",
    "T46n1912_04b:0261c08": "動亦修亦不修。非動非不動非修非不修。復",
    "T46n1912_04b:0261c09": "以四動以對一修。成十六句。今且四修以",
    "T46n1912_04b:0261c10": "對四動。故別說也。展轉竪入是故云縱。圓",
    "T46n1912_04b:0261c11": "理未契悉名為過。故修一心三諦之功。補",
    "T46n1912_04b:0261c12": "於前來次第三諦深見之過。守護正法者。昔",
    "T46n1912_04b:0261c13": "毀理護見而申通於見。今毀見護理而申",
    "T46n1912_04b:0261c14": "通於理。若不亡身存法。何以表於護法之",
    "T46n1912_04b:0261c15": "志。若護法志弱。將何以翻護見毀善。是故",
    "T46n1912_04b:0261c16": "復喻父母護子。念十方佛者。昔內服諸見",
    "T46n1912_04b:0261c17": "外加惡師。故順於三惑背三諦理。今內念",
    "T46n1912_04b:0261c18": "三諦。諦即是佛。內外具足。故能翻破親狎",
    "T46n1912_04b:0261c19": "惡友。若爾。理性云何得是佛耶。故引大品。",
    "T46n1912_04b:0261c20": "薩陀波崙空中見佛。後見曇無竭。乃問言。",
    "T46n1912_04b:0261c21": "佛從何所來。答言。不來不去即是佛。無生",
    "T46n1912_04b:0261c22": "法即是佛。是故當知覺無生智即是於佛。",
    "T46n1912_04b:0261c23": "若爾。法即是佛。故能翻昔惡法惡師。觀罪性",
    "T46n1912_04b:0261c24": "空者。初敘計實故不了性空。凡一念心三",
    "T46n1912_04b:0261c25": "惑具足。即此三惑本自涅槃。故云寂靜。今觀",
    "T46n1912_04b:0261c26": "下明見性空。一空一切空。下釋向性空。恐",
    "T46n1912_04b:0261c27": "謂如幻不來去等。以為但空。故重釋云一",
    "T46n1912_04b:0261c28": "空一切空等。運此下總結也。觀理加事方",
    "T46n1912_04b:0261c29": "成悔法。言名第二健兒者。大經云。有二健",
    "T46n1912_04b:0262a01": "兒。一者性不作惡。二者作已能悔。若據此",
    "T46n1912_04b:0262a02": "生見惑未起。若論無始誰不有之。故知一",
    "T46n1912_04b:0262a03": "切皆闕第一。問。見既未起何須行悔。答。未",
    "T46n1912_04b:0262a04": "起預達。況宿曾起。又示當起應須此悔。是",
    "T46n1912_04b:0262a05": "故前文以愛見惡名已生未生。是故今文但",
    "T46n1912_04b:0262a06": "令運此逆順十心滅三世惡。故修悔者必",
    "T46n1912_04b:0262a07": "事理雙行。是名下雙結前來事理兩懺。懺法",
    "T46n1912_04b:0262a08": "若成三諦三昧諸行具足。況復十戒攝一切",
    "T46n1912_04b:0262a09": "行。三昧是眼眼智具足。至初住位方名開",
    "T46n1912_04b:0262a10": "發。文雖次第為顯圓融。前後諸文一切皆",
    "T46n1912_04b:0262a11": "爾。況復事戒為三觀本。故云尸羅清淨等",
    "T46n1912_04b:0262a12": "也。若無事戒世禪尚無。何況三諦。有言大",
    "T46n1912_04b:0262a13": "乘何須執戒者謬矣。言不執者。乃是持而",
    "T46n1912_04b:0262a14": "不執若令不持名不執者。乃是執破。何",
    "T46n1912_04b:0262a15": "名不執。執持尚無。忘持安在。得此下結成",
    "T46n1912_04b:0262a16": "眼智攝法。又能下結成止觀。故知下結成",
    "T46n1912_04b:0262a17": "元意也。持戒清淨結前列名及以持相。即",
    "T46n1912_04b:0262a18": "為正修遠方便也。懇惻下結前犯及以懺",
    "T46n1912_04b:0262a19": "淨。或恐過現事理二犯。復應誠懇悔彼深",
    "T46n1912_04b:0262a20": "愆。愆除復淨二世無瑕。與本不犯並可為",
    "T46n1912_04b:0262a21": "緣。故云俱為初緣意在此也。○第二衣食",
    "T46n1912_04b:0262a22": "具足中。先來意者。以此衣食親為道緣。言",
    "T46n1912_04b:0262a23": "及道者。自有蔽形支命而不為道。為道",
    "T46n1912_04b:0262a24": "支蔽必先形命。形命若立道本則存。故云及",
    "T46n1912_04b:0262a25": "也。就二緣中衣疎食親。故引證云。食已",
    "T46n1912_04b:0262a26": "成道。此雖小緣等者。然此衣食本為色身報",
    "T46n1912_04b:0262a27": "命之緣。故云小緣。託此復能辦道法事。故",
    "T46n1912_04b:0262a28": "云大事。無衣故裸闕食故餒。如此豈能專",
    "T46n1912_04b:0262a29": "修止觀。焉字若作助聲應云矣連切。今從訓釋應云於連切何也大經二十",
    "T46n1912_04b:0262b01": "云。菩薩摩訶薩若須衣等即便取之。不為",
    "T46n1912_04b:0262b02": "身故雖受飲食。常為正法不為膚體。不",
    "T46n1912_04b:0262b03": "為怨害。如人瘉病以酥󰉓塗為九孔漏。",
    "T46n1912_04b:0262b04": "以衣覆之。衣者下正釋。遮醜陋等者。大經",
    "T46n1912_04b:0262b05": "云。所受衣者。不為嚴身。為遮羞恥寒暑",
    "T46n1912_04b:0262b06": "蚊虻。今云飾者。蔽醜惡身名之為飾。非",
    "T46n1912_04b:0262b07": "為瑩飾順已貪情。衣有三者。且分三品。復",
    "T46n1912_04b:0262b08": "有天須菩提面王比丘及許畜重物。重物合",
    "T46n1912_04b:0262b09": "在畜長中辨。故今不別論者。為同下文一",
    "T46n1912_04b:0262b10": "例三品故也。合百一畜長等以為下根。雪",
    "T46n1912_04b:0262b11": "山為上者。如大經釋迦先世曾為大士。居",
    "T46n1912_04b:0262b12": "於雪山唯被鹿皮。時雪山中復有多種香根",
    "T46n1912_04b:0262b13": "藕根青木香根。我於爾時獨在其中唯食",
    "T46n1912_04b:0262b14": "諸果。食已擊念思惟坐禪堪忍力成。不遊",
    "T46n1912_04b:0262b15": "人世。如是乃可忘於說淨受持等事。十二",
    "T46n1912_04b:0262b16": "頭陀等者。新云杜多。此云抖擻。律論不同。",
    "T46n1912_04b:0262b17": "律有隨坐不作餘食及一摶食。大論則無。論",
    "T46n1912_04b:0262b18": "有節量中後不飲及次第乞。律文則無。又律",
    "T46n1912_04b:0262b19": "云納衣。論云糞掃。律但云乞食。論云常",
    "T46n1912_04b:0262b20": "乞食。此二名異意同。餘十俱同。諸部阿含及",
    "T46n1912_04b:0262b21": "十住論亦有不同之相。大體無殊。今依大",
    "T46n1912_04b:0262b22": "論六十八略出相狀。一蘭若者在家多惱。",
    "T46n1912_04b:0262b23": "故捨眷屬。而師徒同學還相結著。復相惱",
    "T46n1912_04b:0262b24": "亂。故住蘭若令身遠離。最近三里能遠彌",
    "T46n1912_04b:0262b25": "善。身遠離已亦當心離五欲五蓋。二常乞食",
    "T46n1912_04b:0262b26": "者具如第二方等中說云云。三糞掃衣者。若",
    "T46n1912_04b:0262b27": "四方馳求或著邪命。若受他衣於好於惡",
    "T46n1912_04b:0262b28": "而生憂喜。僧中得衣過略如食云云。或憂賊",
    "T46n1912_04b:0262b29": "盜等。四一坐食者。自念一食尚有所妨。況",
    "T46n1912_04b:0262c01": "小食中食後食。廢半日之功不得一心行",
    "T46n1912_04b:0262c02": "道。如養馬猪等。五節量食者。飽噉腹脹氣",
    "T46n1912_04b:0262c03": "塞妨道。故應三分留一。如舍利弗食五六",
    "T46n1912_04b:0262c04": "口。於秦人十口許足之以水。六中後不飲",
    "T46n1912_04b:0262c05": "漿者。心生樂著求種種漿不能一心。猶",
    "T46n1912_04b:0262c06": "養馬著勒其意則息。七塚間者。易悟無常",
    "T46n1912_04b:0262c07": "易得道果。八樹下坐者。以得道事辦捨至",
    "T46n1912_04b:0262c08": "樹下。如佛說法轉法輪入涅槃。皆在樹下。九",
    "T46n1912_04b:0262c09": "露坐者。或謂樹下猶如半舍尚生著故。又",
    "T46n1912_04b:0262c10": "樹下坐有二種過。一天雨濕。二鳥糞毒蟲。",
    "T46n1912_04b:0262c11": "十常坐者。著衣脫衣隨意快樂。四儀之",
    "T46n1912_04b:0262c12": "中坐為第一。食易銷化氣力調和。求道大",
    "T46n1912_04b:0262c13": "事大辦功力。諸賊常伺人便不宜安臥。",
    "T46n1912_04b:0262c14": "若行若立心亦易攝。十一次第乞者。不著",
    "T46n1912_04b:0262c15": "不味不輕眾生。等心憐愍不擇貧富。十二",
    "T46n1912_04b:0262c16": "三衣者。白衣多求是故多畜。外道苦行是故",
    "T46n1912_04b:0262c17": "裸形。不多不少故畜三衣。今文以十二頭",
    "T46n1912_04b:0262c18": "陀中糞掃三衣。合為中士。言三衣者但三",
    "T46n1912_04b:0262c19": "衣也。今畜長者三衣同納。或著之營務或異",
    "T46n1912_04b:0262c20": "界經宿。良由暗於教旨自樹迷情。倚此",
    "T46n1912_04b:0262c21": "自高翻為陷溺。今此文中判為中者。上則",
    "T46n1912_04b:0262c22": "不及唯被鹿皮下則高於百一畜長。如何",
    "T46n1912_04b:0262c23": "畜長復謂三衣。今言三衣不同一衣之少。",
    "T46n1912_04b:0262c24": "不同畜長等多。出聚落則著僧伽梨加二",
    "T46n1912_04b:0262c25": "衣上。入大眾則著欝多羅僧加五條上。入",
    "T46n1912_04b:0262c26": "山林則唯著安陀會。為慚愧故為多寒故。",
    "T46n1912_04b:0262c27": "許其重著。皆威儀整肅長物善根。故云被",
    "T46n1912_04b:0262c28": "服齊整。嗟夫世人共許儀服狼狽者稱為頭",
    "T46n1912_04b:0262c29": "陀。容止檢攝者呼為執相。俗流未曉恕而",
    "T46n1912_04b:0263a01": "可矜。緇徒無甄悲而可愍。下根者此土多",
    "T46n1912_04b:0263a02": "寒根性又薄。大聖一許三品通開。若畜百",
    "T46n1912_04b:0263a03": "一記憶而已。有云。加法。若畜長說淨則",
    "T46n1912_04b:0263a04": "加法受持。今二品合論故云百一要當說淨。",
    "T46n1912_04b:0263a05": "皆為助道以療形苦。如斯之類仍為下根。",
    "T46n1912_04b:0263a06": "不說淨人三品不攝。濫引上品大士行事",
    "T46n1912_04b:0263a07": "深不可也。然說淨之法附近大乘。故地持中",
    "T46n1912_04b:0263a08": "菩薩所畜。即於十方諸佛菩薩而為淨施。",
    "T46n1912_04b:0263a09": "乃以聲聞淨施。而為譬云。譬如比丘以己",
    "T46n1912_04b:0263a10": "衣物於和尚闍梨捨作淨施。若達一實即",
    "T46n1912_04b:0263a11": "此淨施成菩薩法。且小乘中若準行之。亦",
    "T46n1912_04b:0263a12": "薄己貪情順佛聽制。如斯之理何損曠懷。",
    "T46n1912_04b:0263a13": "我物屬他彌符祛滯。況受食受藥禁性重",
    "T46n1912_04b:0263a14": "之由。持鉢持衣杜譏嫌之本。譏嫌性重等護",
    "T46n1912_04b:0263a15": "無偏迹混聲聞真菩薩也。但為元期出苦",
    "T46n1912_04b:0263a16": "判屬小宗。豈以背彼受持稱為大道。又有",
    "T46n1912_04b:0263a17": "人云。凡諸所有非己物想。有益便用。說淨",
    "T46n1912_04b:0263a18": "何為。今問。等非己財何不任於四海。有益",
    "T46n1912_04b:0263a19": "便用何不直付兩田。而閉之深房封於藏",
    "T46n1912_04b:0263a20": "篋。實懷他想用必招愆。忽謂己財仍違說",
    "T46n1912_04b:0263a21": "淨。說淨而施於理何妨。順己執心後生倣",
    "T46n1912_04b:0263a22": "效。又大經云。出家之人有四種病不得涅",
    "T46n1912_04b:0263a23": "槃。一者衣欲。二者食欲。三臥具欲。四者為",
    "T46n1912_04b:0263a24": "有因。若不能於衣食修觀。誰能受之不為",
    "T46n1912_04b:0263a25": "有因。觀行衣者。疏中攝此十二為衣食處",
    "T46n1912_04b:0263a26": "三。約此三事而論理觀。即三德也。具如",
    "T46n1912_04b:0263a27": "疏釋迦葉緣中。今則不爾。於衣食處各立",
    "T46n1912_04b:0263a28": "觀行。亦分三等。大經等者彼經斥三修云。",
    "T46n1912_04b:0263a29": "汝等比丘雖復剃頭未為正法陰諸結使。",
    "T46n1912_04b:0263b01": "雖著袈裟心猶未染大乘法服。故知心染",
    "T46n1912_04b:0263b02": "大乘方稱所表寂滅之服。故引法華即其",
    "T46n1912_04b:0263b03": "意也。捨二覺觀。新名尋伺。俱舍云。尋伺心",
    "T46n1912_04b:0263b04": "麁細。今觀心亦爾。生死者動麁如覺。空亂",
    "T46n1912_04b:0263b05": "意細如觀。蚊細虻麁。二邊皆有麁細故也。",
    "T46n1912_04b:0263b06": "故云深達等者。圓中如鏡故能遍照。名為深",
    "T46n1912_04b:0263b07": "達。以深達故具一切相。空假不爾如磨瓦",
    "T46n1912_04b:0263b08": "礫。寂忍下合譬可知。以中道觀萬德莊嚴。",
    "T46n1912_04b:0263b09": "故非世間割截衣也。舉理異事故云非也。",
    "T46n1912_04b:0263b10": "三衣觀者。文中兩重。初總約三諦。一一諦上",
    "T46n1912_04b:0263b11": "皆有愛見。愛如熟見如寒。三覺者。大經三",
    "T46n1912_04b:0263b12": "覺謂欲恚害。今借譬見思等三。故大經二十",
    "T46n1912_04b:0263b13": "云。菩薩摩訶薩知是三覺有種種患為三",
    "T46n1912_04b:0263b14": "乘怨。能令三乘不見佛性。常為諸佛菩薩",
    "T46n1912_04b:0263b15": "之所訶責。經文既云能令眾生不見佛性。",
    "T46n1912_04b:0263b16": "故將三覺。可對三惑。三觀觀三諦如衣",
    "T46n1912_04b:0263b17": "覆身。身亦三也。又起見下別約三諦。一一",
    "T46n1912_04b:0263b18": "諦上各各立於能治所治能嚴所嚴。初觀廣",
    "T46n1912_04b:0263b19": "餘二略。亦可準知。故知一一諦上皆有見愛",
    "T46n1912_04b:0263b20": "福慧二嚴。止屬福觀屬慧故也。百一觀者。",
    "T46n1912_04b:0263b21": "長衣助身通為助義。故三諦上各須助也。",
    "T46n1912_04b:0263b22": "歷一切行亦復如是。何但正行不動。助亦",
    "T46n1912_04b:0263b23": "無非寂滅。具如助道中正助合行之相。上",
    "T46n1912_04b:0263b24": "根唯約一理。中根義開通別。下根義立助",
    "T46n1912_04b:0263b25": "道。故約一理通別正助共成一意。",
    "T46n1912_04b:0263b26": "止觀輔行傳弘決卷第四之二"
}