{
    "T37n1763_026:0476a05": "大般涅槃經集解卷第二十六",
    "T37n1763_026:0476a06": "現病品第十八",
    "T37n1763_026:0476a08": "　出無病因謂憐愍眾生施病者藥",
    "T37n1763_026:0476a09": "　釋五種人謂須陀洹八萬劫得菩提乃至",
    "T37n1763_026:0476a10": "辟支佛十千劫得菩提義",
    "T37n1763_026:0476a11": "18 現病品(二六)現病品第十八",
    "T37n1763_026:0476a12": "案僧亮曰：次答云何諸菩薩遠離一切病。病",
    "T37n1763_026:0476a13": "在前品已明，而未釋無病，是則示現之義未",
    "T37n1763_026:0476a14": "彰，此品顯也。法瑤曰：因佛現病，迦葉得廣顯",
    "T37n1763_026:0476a15": "無病之因，明菩薩地時久已離病，豈況今耶。",
    "T37n1763_026:0476a16": "是則因病以顯不病也。僧宗曰：上來所說，",
    "T37n1763_026:0476a17": "當宗雖舉，未有微實。將顯至人患累斯盡，",
    "T37n1763_026:0476a18": "是以先示病相，因請更起光儀顯勝，以表無",
    "T37n1763_026:0476a19": "病之旨也，因答第二十九問也。智秀曰：此下",
    "T37n1763_026:0476a20": "是經之第二段，廣明義也。又有二別：第一廣",
    "T37n1763_026:0476a21": "正說、第二廣流通。廣正說中有三科：第一廣",
    "T37n1763_026:0476a22": "果，即此品也；第二廣因，即五行也；第三廣佛",
    "T37n1763_026:0476a23": "性，即〈師子吼〉、〈迦葉〉兩品也。",
    "T37n1763_026:0476a24": "爾時迦葉菩薩白佛言至患苦悉除無復怖畏。",
    "T37n1763_026:0476a25": "案僧宗曰：此下舉八事，仰推如來不應有",
    "T37n1763_026:0476a26": "病也。智秀曰：此下有四翻，第一迦葉舉七復",
    "T37n1763_026:0476a27": "次事推佛無病、第二佛以神力現三種相、第",
    "T37n1763_026:0476a28": "三群生蒙益請佛說法、第四廣述無病以遣",
    "T37n1763_026:0476a29": "時情。",
    "T37n1763_026:0476b01": "世尊一切眾生有四毒箭至汝等當為大眾說",
    "T37n1763_026:0476b02": "法。案僧宗曰：第一明有病之因，莫過此四",
    "T37n1763_026:0476b03": "箭；如來已離，不應病也。",
    "T37n1763_026:0476b04": "有二因緣則無病苦至何緣於今自言有病。",
    "T37n1763_026:0476b05": "案僧宗曰：第二無病之因，莫過此二，世尊所",
    "T37n1763_026:0476b06": "行，故無病也。",
    "T37n1763_026:0476b07": "世尊！世人有病或坐或臥至云何默然右脇而",
    "T37n1763_026:0476b08": "臥。案僧宗曰：第三明如來既無篤病之相，",
    "T37n1763_026:0476b09": "云何有病耶。",
    "T37n1763_026:0476b10": "諸菩薩等凡所給施至永斷如是三障重病。",
    "T37n1763_026:0476b11": "案僧宗曰：第四明自昔已來，外化事曠，善",
    "T37n1763_026:0476b12": "功還已，不應有病也。",
    "T37n1763_026:0476b13": "復次世尊！菩薩摩訶薩至乃於今日唱言有疾。",
    "T37n1763_026:0476b14": "案僧宗曰：第五明脩因之日備有諸願，略",
    "T37n1763_026:0476b15": "舉九願，顯無病之要旨也。",
    "T37n1763_026:0476b16": "復次世尊！世有病者至不應說言我今背痛。",
    "T37n1763_026:0476b17": "案僧宗曰：第六明世人臨終之時，不能有所",
    "T37n1763_026:0476b18": "誡勅，高推如來不應同此。",
    "T37n1763_026:0476b19": "復次世尊！世有病者至不應默然右脇而臥。",
    "T37n1763_026:0476b20": "案僧宗曰：第七苟有此迹，必為外道所誚。",
    "T37n1763_026:0476b21": "復次世尊！世有病者至利益於眾生摧伏諸外",
    "T37n1763_026:0476b22": "道。案僧宗曰：第八借以身力推比，佛必",
    "T37n1763_026:0476b23": "無有病，仍說偈以勸也。智秀曰：此七復次是",
    "T37n1763_026:0476b24": "第一翻，推佛不應病也。",
    "T37n1763_026:0476b25": "爾時世尊大悲薰心至修行惡法除一闡提。",
    "T37n1763_026:0476b26": "案僧宗曰：前偈請云大悲今何在，是以經家",
    "T37n1763_026:0476b27": "以佛起故，故云大悲薰心也。智秀曰：此第二",
    "T37n1763_026:0476b28": "翻，放三種神力以利益也。",
    "T37n1763_026:0476b29": "爾時一切天龍鬼神至遍至淨居悉皆聞之。",
    "T37n1763_026:0476c01": "案智秀曰：第三翻，大眾蒙益，廣設供養，請",
    "T37n1763_026:0476c02": "說法也。",
    "T37n1763_026:0476c03": "爾時佛告迦葉菩薩至便謂如來真實有疾。",
    "T37n1763_026:0476c04": "案智秀曰：第四翻，佛先廣顯久離病也。",
    "T37n1763_026:0476c05": "迦葉！如言如來人中師子至亦不畢竟入於涅",
    "T37n1763_026:0476c06": "槃。案僧亮曰：既廣如來永無病理，若言有",
    "T37n1763_026:0476c07": "病，是密教也，因此復得廣宣祕密。次答云何",
    "T37n1763_026:0476c08": "為眾生，廣說於祕密。",
    "T37n1763_026:0476c09": "迦葉！是大涅槃即是諸佛至非是聲聞緣覺行",
    "T37n1763_026:0476c10": "處。案法瑤曰：此下訖「云何當有諸病苦耶」，",
    "T37n1763_026:0476c11": "次答問云何復示現究竟於涅槃。",
    "T37n1763_026:0476c12": "迦葉！汝上所問如來何故至云何當有諸病苦",
    "T37n1763_026:0476c13": "耶。案僧亮曰：次答云何復示現究竟於涅",
    "T37n1763_026:0476c14": "槃。",
    "T37n1763_026:0476c15": "迦葉！世有三人其病難治至供養恭敬為他說",
    "T37n1763_026:0476c16": "者。案僧亮曰：次答云何說畢竟及與不畢",
    "T37n1763_026:0476c17": "竟也。先說病行者，大眾請佛治病，說先治病",
    "T37n1763_026:0476c18": "之行也。藥以對病為名，依涅槃修行，無病不",
    "T37n1763_026:0476c19": "治。欲顯病行之能，先說諸經有不治之病也。",
    "T37n1763_026:0476c20": "此三種人，契經所不治，是說畢竟二乘之病。",
    "T37n1763_026:0476c21": "聞餘方等，雖發心，不知佛常，終不成佛，不",
    "T37n1763_026:0476c22": "名畢竟者。如上諸人聞涅槃生信，不須外治，",
    "T37n1763_026:0476c23": "自能成佛，斷疑說也。得病行之名，事盡於此",
    "T37n1763_026:0476c24": "也。法瑤曰：是大涅槃即是諸佛甚深禪定，非",
    "T37n1763_026:0476c25": "是二乘所行之處。入此深定，故曰畢竟入於",
    "T37n1763_026:0476c26": "涅槃也。非永盡滅入涅槃故，不名畢竟入於",
    "T37n1763_026:0476c27": "涅槃也。畢竟不畢竟義，存於此也。僧宗曰：畢",
    "T37n1763_026:0476c28": "竟不畢竟各有其旨，非不定也。但執言失旨，",
    "T37n1763_026:0476c29": "以為不定之說，疑網是生；得旨則知定說，疑",
    "T37n1763_026:0477a01": "網斷矣。又一義：昔教皆說畢竟永盡，今因現",
    "T37n1763_026:0477a02": "病以表無病，得顯病是密語，因廣說如來",
    "T37n1763_026:0477a03": "之密語也。",
    "T37n1763_026:0477a04": "迦葉！有五種人於是大乘至有病行處非如來",
    "T37n1763_026:0477a05": "也。案僧亮曰：次答云何而得近最勝無上",
    "T37n1763_026:0477a06": "道也。上云自然得成，今轉近為得。但說五人",
    "T37n1763_026:0477a07": "者，以斷結定故。凡夫定位，無劫數之限也。八",
    "T37n1763_026:0477a08": "萬劫者，後云得菩提心，亦云八萬劫住處，是",
    "T37n1763_026:0477a09": "小涅槃，似是菩提心成就耳。思惟煩惱，小乘",
    "T37n1763_026:0477a10": "斷之，不必在菩薩。劫數如此，故知偏愛易斷、",
    "T37n1763_026:0477a11": "等悲難成也。法瑤曰：因表如來無病得命",
    "T37n1763_026:0477a12": "病者，心之義也。二乘有病，不能發心，要從佛",
    "T37n1763_026:0477a13": "聞法也。夫利根雖不從佛聞法，而自發心。知",
    "T37n1763_026:0477a14": "此二人所以得近無上道也。曇讖曰：五種人",
    "T37n1763_026:0477a15": "者，從須陀洹乃至緣覺。以一果准兩地，如",
    "T37n1763_026:0477a16": "是以初地二地准初果，乃至九地准緣覺也。",
    "T37n1763_026:0477a17": "大般涅槃經集解卷第二十六"
}