{
    "T41n1821_016:0250c02": "俱舍論記卷第十六",
    "T41n1821_016:0250c04": "沙門釋光述",
    "T41n1821_016:0250c05": "分別業品第四之四",
    "T41n1821_016:0250c06": "又經中說至其相云何者。此下第七明黑黑",
    "T41n1821_016:0250c07": "等。就中。一明四業名體。二明無漏斷別。三",
    "T41n1821_016:0250c08": "敘異說不同　此即第一明四業名體。依經",
    "T41n1821_016:0250c09": "起問。頌曰至名黑白俱非者。初兩句總",
    "T41n1821_016:0250c10": "標。後四句別釋。惡名黑。色善名白。欲善名",
    "T41n1821_016:0250c11": "俱　能盡彼無漏名非故。言如次。論",
    "T41n1821_016:0250c12": "曰至說黑黑等四者。釋初兩句。佛依業不",
    "T41n1821_016:0250c13": "同．果不同．所治殊．能治殊。隨其所應說黑",
    "T41n1821_016:0250c14": "黑等四　又解佛依異熟因．異熟果性類不",
    "T41n1821_016:0250c15": "同說前三業。依有漏所治．無漏能治殊說",
    "T41n1821_016:0250c16": "後一業　又解依業不同通立四種。依果",
    "T41n1821_016:0250c17": "不同說前三種。依所治殊說前三種。依能",
    "T41n1821_016:0250c18": "治殊說後一種。諸不善業至不可意故",
    "T41n1821_016:0250c19": "者。釋惡名黑。不善名惡。黑謂黑黑。諸不",
    "T41n1821_016:0250c20": "善業一向名黑。染污性故。異熟亦黑。不可意",
    "T41n1821_016:0250c21": "故。諸不善業亦應名不可意。影顯可知。略",
    "T41n1821_016:0250c22": "而不說。故婆沙一百一十四云。黑有二種。",
    "T41n1821_016:0250c23": "一染污黑。二不可意黑。此中業由二黑故說",
    "T41n1821_016:0250c24": "名為黑。異熟但由不可意黑故亦名黑。",
    "T41n1821_016:0250c25": "色界善業至是可意故者。釋色善名白。白",
    "T41n1821_016:0250c26": "謂白白。色界善業一向名白。不雜不善惡",
    "T41n1821_016:0250c27": "業．惑故。故正理云。色界善業一向名白。不",
    "T41n1821_016:0250c28": "為一切不善煩惱．及不善業所淩雜故。異",
    "T41n1821_016:0250c29": "熟亦白。是可意故。何故不言無色界善",
    "T41n1821_016:0251a01": "者。問。傳說若處至有處亦說者。答。毘婆",
    "T41n1821_016:0251a02": "沙師傳說。若處有二異熟謂中有．生有。具",
    "T41n1821_016:0251a03": "身．語．意．業。則說。非餘　於無色界有生．",
    "T41n1821_016:0251a04": "無中。有意無身．語。是故不說　然契經中",
    "T41n1821_016:0251a05": "有處亦說。無色善業名白白異熟業。彼據善",
    "T41n1821_016:0251a06": "業可意果故。故正理云。而契經中有說靜",
    "T41n1821_016:0251a07": "慮．無量．無色皆名白白異熟業者。彼據純",
    "T41n1821_016:0251a08": "淨可意異熟通立白名。欲界善業至互",
    "T41n1821_016:0251a09": "相違故者。釋欲界善名俱。俱。謂黑白黑白。",
    "T41n1821_016:0251a10": "欲界善業名為黑白。造善業時為惡業惑",
    "T41n1821_016:0251a11": "所凌雜故。異熟亦黑白。受果之時有非",
    "T41n1821_016:0251a12": "愛果相雜受故。此黑白名依業．異熟前．後",
    "T41n1821_016:0251a13": "相續間起而立。理雖復亦有善．惡異熟俱",
    "T41n1821_016:0251a14": "時雜受。且據前．後以釋　又解相續謂身。",
    "T41n1821_016:0251a15": "依一相續身立　又解相續有二。一前後相",
    "T41n1821_016:0251a16": "續。二謂身相續。業據前．後相續。果據身",
    "T41n1821_016:0251a17": "相續　又解業據前後相續。果據前後相",
    "T41n1821_016:0251a18": "續及身相續。以容此身俱時受故。非據因",
    "T41n1821_016:0251a19": "果自性而說　所以者何以無一業．及一",
    "T41n1821_016:0251a20": "異熟。是黑亦白。善．惡業果性類不同互相",
    "T41n1821_016:0251a21": "違故。豈不惡業果至名為白黑者。問。豈",
    "T41n1821_016:0251a22": "不欲界惡業．及果。亦為善業及果間雜相",
    "T41n1821_016:0251a23": "續起故。是則亦應名為白黑。此即以惡業",
    "T41n1821_016:0251a24": "果例善業果。不善業果至惡勝善故者。",
    "T41n1821_016:0251a25": "答。於欲界中不善業果非必應為善業果",
    "T41n1821_016:0251a26": "雜。如斷善人造諸惡業及地獄中受黑異",
    "T41n1821_016:0251a27": "熟果。欲界善業果必定應為惡業果雜。如",
    "T41n1821_016:0251a28": "五趣中造善業。及四趣中受異熟　問未離",
    "T41n1821_016:0251a29": "欲者造欲善業可為惡雜已離欲者造欲",
    "T41n1821_016:0251b01": "善業定無惡雜應名白白。何故欲善皆名",
    "T41n1821_016:0251b02": "雜業　解云欲善業果名為雜者。據未斷說。",
    "T41n1821_016:0251b03": "若細分別。已離欲者作欲善業非惡業雜。",
    "T41n1821_016:0251b04": "雖為因時非惡業雜。受果之時必惡果雜。",
    "T41n1821_016:0251b05": "以因從果總名為雜　或相雜類故名為相",
    "T41n1821_016:0251b06": "雜。以欲界中惡勝善故。惡名黑黑不名白",
    "T41n1821_016:0251b07": "黑。善名黑白不名白白。故婆沙一百一十四",
    "T41n1821_016:0251b08": "云。如是說者。一切不善業皆名黑黑異熟業。",
    "T41n1821_016:0251b09": "由欲界中不善強盛不為善法之所陵雜。",
    "T41n1821_016:0251b10": "以不善法能斷自地善故。善業羸劣而為",
    "T41n1821_016:0251b11": "不善之所陵雜。以欲界善不能斷不善",
    "T41n1821_016:0251b12": "故。諸無漏業至性相違故者。釋第四句。",
    "T41n1821_016:0251b13": "諸無漏業能斷前三名為非黑。不染污故。",
    "T41n1821_016:0251b14": "亦名非白。以不能招白異熟故　此非白",
    "T41n1821_016:0251b15": "言據不能招白異熟果。且據一相。是佛",
    "T41n1821_016:0251b16": "蜜意說非真了義　若據顯說亦名為白。",
    "T41n1821_016:0251b17": "經說無學法名白。論說不染污法名白。以",
    "T41n1821_016:0251b18": "此故知。諸無漏法亦名為白。而言無漏無",
    "T41n1821_016:0251b19": "異熟者。不墮三界故。與墮三界流轉生死",
    "T41n1821_016:0251b20": "法性相違故。所以不能感異熟果。",
    "T41n1821_016:0251b21": "諸無漏業至前三業不者。此下第二明無漏",
    "T41n1821_016:0251b22": "斷別。此即問。不爾者。答。云何者。",
    "T41n1821_016:0251b23": "徵。頌曰至四令純白盡者。頌答。論",
    "T41n1821_016:0251b24": "曰至唯盡純黑者。釋初頌。法智家忍從果",
    "T41n1821_016:0251b25": "為名名法智忍。不善別斷故見道四．修道",
    "T41n1821_016:0251b26": "八。十二能斷。離欲界染至純白業盡者。",
    "T41n1821_016:0251b27": "釋第二頌。欲不善色緣縛斷故。理同欲善。",
    "T41n1821_016:0251b28": "然於此時更斷欲界餘不善業。據與餘業",
    "T41n1821_016:0251b29": "同盡處說。是故總名第九不善。餘文可知。",
    "T41n1821_016:0251c01": "何緣諸地至能斷非餘者。問。以諸善",
    "T41n1821_016:0251c02": "法至未離繫故者。答。若煩惱斷是自性斷。斷",
    "T41n1821_016:0251c03": "已無容現在前故　以有漏善非自性斷是",
    "T41n1821_016:0251c04": "緣縳斷。斷已有容現在前故。於斷善中",
    "T41n1821_016:0251c05": "非皆並起故說容言　如善憂根。若被斷",
    "T41n1821_016:0251c06": "已即不現行。離欲捨故。欲界餘善斷已猶",
    "T41n1821_016:0251c07": "行。以成就故　釋緣縛斷如文可知　又",
    "T41n1821_016:0251c08": "婆沙一百九云。問諸無漏思相應．俱有。皆能",
    "T41n1821_016:0251c09": "正斷前三種業。何故唯說無漏學思　答",
    "T41n1821_016:0251c10": "思能發動諸法令斷。是故偏說。復有說者",
    "T41n1821_016:0251c11": "雖皆能斷。此中辨業故唯說思　問若爾亦",
    "T41n1821_016:0251c12": "應說隨轉身．語業。何故唯說思耶　答此",
    "T41n1821_016:0251c13": "學思與無漏惠相應而轉。同一所緣．同一行",
    "T41n1821_016:0251c14": "相．同一所依。相助有力。能斷諸業。非身．",
    "T41n1821_016:0251c15": "語業得有是事。是故不說。",
    "T41n1821_016:0251c16": "頌曰至故名俱業者。此即第三敘異說。前師",
    "T41n1821_016:0251c17": "約五趣以明。後師約五斷以說。俱非正",
    "T41n1821_016:0251c18": "義。婆沙評家意說。於欲界中惡勝善劣　但",
    "T41n1821_016:0251c19": "是惡業皆名黑黑。以惡勝故。非善陵雜",
    "T41n1821_016:0251c20": "　但是善業皆名黑白。以善劣故。惡所陵雜。",
    "T41n1821_016:0251c21": "正理意破亦同婆沙。",
    "T41n1821_016:0251c22": "又經中說至即諸三妙行者。此即第八明牟",
    "T41n1821_016:0251c23": "尼清淨。上兩句明三牟尼。下兩句明三清",
    "T41n1821_016:0251c24": "淨　牟尼。此云寂默。論曰至故名牟尼",
    "T41n1821_016:0251c25": "者。釋上兩句無學身．語業．及意。名三牟",
    "T41n1821_016:0251c26": "尼。非以意業為牟尼體。所以者何。勝義",
    "T41n1821_016:0251c27": "牟尼唯心為體。其相難顯。由身．語業離眾",
    "T41n1821_016:0251c28": "惡故。可以比知。有比用故。說身．語業亦",
    "T41n1821_016:0251c29": "名牟尼。意思既非勝義。復無比用。不名牟",
    "T41n1821_016:0252a01": "尼　故正理云。此心牟尼。由身．語業離眾",
    "T41n1821_016:0252a02": "惡故。可以比知。意業於中無能比用。唯能．",
    "T41n1821_016:0252a03": "所比合立牟尼(已上論文)又身．語業是遠離戒體。",
    "T41n1821_016:0252a04": "能離眾惡戒名遠離。意業不然。無無表",
    "T41n1821_016:0252a05": "故非遠離體。由遠離惡義。建立牟尼。故",
    "T41n1821_016:0252a06": "即心由身．語業。能有所離故名牟尼。",
    "T41n1821_016:0252a07": "何故牟尼唯在無學者。問。以阿羅漢至",
    "T41n1821_016:0252a08": "永寂靜故者。答。以阿羅漢是實牟尼。諸煩",
    "T41n1821_016:0252a09": "惱言永寂靜故。非有學等　煩惱如言喧",
    "T41n1821_016:0252a10": "雜名煩惱言　又解煩惱如言相似。言謂言",
    "T41n1821_016:0252a11": "諍。煩惱謂煩惱諍。名煩惱言　又解煩惱",
    "T41n1821_016:0252a12": "緣言起故名煩惱言。雖有煩惱亦不緣言。",
    "T41n1821_016:0252a13": "此中且據緣言起說。諸身．語意至邪清",
    "T41n1821_016:0252a14": "淨故者。釋下兩句。三種妙行名三清淨。通",
    "T41n1821_016:0252a15": "有漏．無漏。若有漏善。暫時遠離惡行．煩惱",
    "T41n1821_016:0252a16": "名為清淨。若無漏善。永得遠離惡行．煩惱",
    "T41n1821_016:0252a17": "名為清淨　故正理四十一云。無漏妙行永",
    "T41n1821_016:0252a18": "離惡行．煩惱垢故可名清淨。有漏妙行猶",
    "T41n1821_016:0252a19": "為惡行煩惱垢污。如何清淨　此亦暫時能",
    "T41n1821_016:0252a20": "離惡行煩惱垢故得清淨名　說此二者",
    "T41n1821_016:0252a21": "息二計故　又婆沙一百一十四云。問為",
    "T41n1821_016:0252a22": "三妙行攝三寂默三寂默攝三妙行耶。答",
    "T41n1821_016:0252a23": "應作四句。有妙行非寂默。謂除無學身．語",
    "T41n1821_016:0252a24": "妙行餘身．語妙行。及一切意妙行　有寂默",
    "T41n1821_016:0252a25": "非妙行。謂無學心。有妙行亦寂默。謂無學",
    "T41n1821_016:0252a26": "身．語妙行。有非妙行非寂默。謂除前相。",
    "T41n1821_016:0252a27": "為三妙行攝三清淨。三清淨攝三妙行耶。",
    "T41n1821_016:0252a28": "答隨其事展轉相攝。為三清淨攝三寂默。",
    "T41n1821_016:0252a29": "三寂默攝三清淨耶。答應作四句。有清淨",
    "T41n1821_016:0252b01": "非寂默。謂除無學身．語清淨。餘身．語清淨．",
    "T41n1821_016:0252b02": "及一切意清淨。此復云何。謂學．非學非無",
    "T41n1821_016:0252b03": "學身．語清淨．及三種意清淨。以意寂默唯無",
    "T41n1821_016:0252b04": "學心故。有寂默非清淨。謂無學心非業性",
    "T41n1821_016:0252b05": "故。有清淨亦寂默。謂無學身．語清淨。有非",
    "T41n1821_016:0252b06": "清淨非寂默。謂除前相　解云既言學．非",
    "T41n1821_016:0252b07": "學非無學身．語。清淨非寂默。故知無學人身",
    "T41n1821_016:0252b08": "中有漏善身．語表．無表。但是清淨非寂默",
    "T41n1821_016:0252b09": "攝。以是非學非無學故。身．語寂默但取無",
    "T41n1821_016:0252b10": "漏道共戒。無學身．語。及無漏意識為三寂",
    "T41n1821_016:0252b11": "默體　又解三寂默亦通有漏善。而言非學",
    "T41n1821_016:0252b12": "非無學身．語清淨非寂默者。此據異生身．",
    "T41n1821_016:0252b13": "語清淨說　又經中說至三妙行翻此者。此",
    "T41n1821_016:0252b14": "即第九。明惡行．妙行。上三句明惡行。下一",
    "T41n1821_016:0252b15": "句明妙行。論曰至別有體故者。釋上三",
    "T41n1821_016:0252b16": "句。貪．瞋．邪見亦名惡行。離思別有故復開",
    "T41n1821_016:0252b17": "三。離身．語業更無別體。故於身．語不",
    "T41n1821_016:0252b18": "可說也　或此三種惡行相應故名惡行。",
    "T41n1821_016:0252b19": "譬喻者言至為意業故者。經部譬喻者",
    "T41n1821_016:0252b20": "言貪等三種即是意思。離思無體。引證可",
    "T41n1821_016:0252b21": "知。若爾則應至合成一體者。說一切有",
    "T41n1821_016:0252b22": "部難。若說貪等即是意思。是則應有業與",
    "T41n1821_016:0252b23": "煩惱合成一體。",
    "T41n1821_016:0252b24": "許有煩惱至斯有何失者。譬喻者答。我許貪",
    "T41n1821_016:0252b25": "等即是意業斯有何失。毘婆沙師至為",
    "T41n1821_016:0252b26": "門轉故者。毘婆沙師總非。若許便違眾多理",
    "T41n1821_016:0252b27": "教成大過失。故正理論云。由阿笈摩及正",
    "T41n1821_016:0252b28": "理故。阿笈摩者謂契經言貪．瞋．邪見是業緣",
    "T41n1821_016:0252b29": "集。故知貪等非即業性(廣引云云)正理者何。謂若",
    "T41n1821_016:0252c01": "煩惱即是業者。十二緣起．及三障等差別應",
    "T41n1821_016:0252c02": "無。由此證知貪等非業(已上論文)然契經說。貪．",
    "T41n1821_016:0252c03": "瞋．邪見是意業者。顯思以彼貪．瞋．邪見為",
    "T41n1821_016:0252c04": "門轉故。由此能感至故名惡行者。釋惡",
    "T41n1821_016:0252c05": "行名。感非愛果。惠所訶厭故名為惡",
    "T41n1821_016:0252c06": "　動轉捷利故名為行　此行即惡故名惡行",
    "T41n1821_016:0252c07": "持業釋也。三妙行者至無瞋正見者。釋",
    "T41n1821_016:0252c08": "第四句。此三妙行翻三惡行。業有其三。非",
    "T41n1821_016:0252c09": "業亦三。言妙行者。正感愛果故。智所讚",
    "T41n1821_016:0252c10": "故名妙。動轉捷利故名為行。此行即妙。故",
    "T41n1821_016:0252c11": "名妙行。正見　邪見至如何成善惡者。",
    "T41n1821_016:0252c12": "問。如身．語業。若離殺等能利益他可名",
    "T41n1821_016:0252c13": "善行。若殺生等能損惱他可名惡行。正見．",
    "T41n1821_016:0252c14": "邪見。性是推求唯在意識。既無故思欲於",
    "T41n1821_016:0252c15": "事中益他損他。如何成善．惡。能與損",
    "T41n1821_016:0252c16": "益為根本故者。答。由起正見不殺生等。由",
    "T41n1821_016:0252c17": "起邪見作殺生等。正見．邪見。雖正起時非",
    "T41n1821_016:0252c18": "損益他。能與身．語損．益諸業為根本故亦",
    "T41n1821_016:0252c19": "成善．惡　問意三種中何故不約餘二問",
    "T41n1821_016:0252c20": "答　解云而不說者略故不論　又解餘之",
    "T41n1821_016:0252c21": "二種。容於事中損他不同邪見。容於事",
    "T41n1821_016:0252c22": "中益他不同正見。故不約彼為問　又問",
    "T41n1821_016:0252c23": "意思惡行中慢等亦是惡行。何故但說貪．",
    "T41n1821_016:0252c24": "瞋等三。意善行中信等亦是善行。何故但說",
    "T41n1821_016:0252c25": "無貪等三　解云以此三種麁品攝故十業",
    "T41n1821_016:0252c26": "道攝。是故偏說。",
    "T41n1821_016:0252c27": "又經中言至如應成善惡者。此下第十明十",
    "T41n1821_016:0252c28": "業道。就中。一明業道體性。二釋業道名義。",
    "T41n1821_016:0252c29": "三義便明斷善。四明業道俱轉。五約處成",
    "T41n1821_016:0252c30": "業道。六明業道三果　就明業道體性中。",
    "T41n1821_016:0253a01": "一正明業道體。二明業道差別。此即正明業",
    "T41n1821_016:0253a02": "道體。論曰至攝前惡行者。於惡妙行",
    "T41n1821_016:0253a03": "中。麁顯易知為善．惡業道。不攝何等",
    "T41n1821_016:0253a04": "惡妙行耶者。問。且不善中至令遠離故",
    "T41n1821_016:0253a05": "者。此下答。且不善中身惡業道。於身惡行",
    "T41n1821_016:0253a06": "不攝加行．後起。及餘不善身業。即是飲酒。",
    "T41n1821_016:0253a07": "或執。或打。或縳等事。或行殺等。闕緣不成。",
    "T41n1821_016:0253a08": "以加行等非麁顯故不名業道。若身惡行",
    "T41n1821_016:0253a09": "令他有情或時失命。成殺業道。或時失財",
    "T41n1821_016:0253a10": "成盜業道。或失妻．妾邪婬業道。以失命",
    "T41n1821_016:0253a11": "等是麁顯故。說為業道。世尊為欲令遠離",
    "T41n1821_016:0253a12": "故。語惡業道至後起及輕者。語惡業道",
    "T41n1821_016:0253a13": "於語惡行。不攝加行．後起。及輪王．北洲。染",
    "T41n1821_016:0253a14": "心歌等綺語是輕。身三業道損他是重。輪王．",
    "T41n1821_016:0253a15": "北洲一向不起。故身業等不說輕也　或",
    "T41n1821_016:0253a16": "飲酒等即是身輕。或行誑等闕緣不成亦",
    "T41n1821_016:0253a17": "名語輕。以加行等非麁顯故不名業道。若",
    "T41n1821_016:0253a18": "語惡麁顯易知方名業道。意惡業道",
    "T41n1821_016:0253a19": "至及輕貪等者。意惡業道於意惡行不攝",
    "T41n1821_016:0253a20": "惡思。與思為道故名業道。此思不可還",
    "T41n1821_016:0253a21": "自作道故除惡思。及輪王時。北洲人等起",
    "T41n1821_016:0253a22": "輕貪等。非麁顯故不名業道　問何故不",
    "T41n1821_016:0253a23": "言加行．後起　解云麁品現前即成根本。",
    "T41n1821_016:0253a24": "故不別言加行．後起。如下當說。善業",
    "T41n1821_016:0253a25": "道中至施供養等者。此下明善業道。善業道",
    "T41n1821_016:0253a26": "中身善業道。於身妙行不攝加行．後起。及",
    "T41n1821_016:0253a27": "餘善身業即離飲酒。或行布施。或供養等。",
    "T41n1821_016:0253a28": "非麁顯故不名業道。語善業道至謂",
    "T41n1821_016:0253a29": "愛語等者。語善業道於語妙行不攝一分。",
    "T41n1821_016:0253b01": "謂愛語．和合語．實語等。非麁顯故而非業",
    "T41n1821_016:0253b02": "道　問善語業道何故不說加行．後起　解",
    "T41n1821_016:0253b03": "云理亦應言加行．後起。而不說者影顯可",
    "T41n1821_016:0253b04": "知　或等中顯　或愛語等以是輕故尚非",
    "T41n1821_016:0253b05": "業道。況前加行．及與後起。此即舉重顯輕。",
    "T41n1821_016:0253b06": "略而不說。意善業道至謂諸善思者。意",
    "T41n1821_016:0253b07": "善業道於意妙行不攝善思。與思為道名",
    "T41n1821_016:0253b08": "為業道。此思非與思為道故。故不攝思",
    "T41n1821_016:0253b09": "　問何故不言輕無貪等非業道耶　解云准",
    "T41n1821_016:0253b10": "前惡業於善業中。亦應具說輕無貪等。而",
    "T41n1821_016:0253b11": "不說略而不論　或前惡中說輕貪等善中",
    "T41n1821_016:0253b12": "不說。影顯可知　或善法起難。起即成業",
    "T41n1821_016:0253b13": "道。故不言輕。惡法起易。故分二種。重為業",
    "T41n1821_016:0253b14": "道。輕非業道雖有三解前二為勝　問何",
    "T41n1821_016:0253b15": "故不言加行後起　解云麁品現前即根本",
    "T41n1821_016:0253b16": "故無加行．後起。亦如下說。",
    "T41n1821_016:0253b17": "十業道中至表無表耶者。此下第二明業道",
    "T41n1821_016:0253b18": "差別。就中。一約表．無表明。二約三根以辨。",
    "T41n1821_016:0253b19": "三明業道依處。四問答分別。五明業道相",
    "T41n1821_016:0253b20": "　就約表．無表明中。一約根本明。二約前．",
    "T41n1821_016:0253b21": "後辨　此即第一約根本明。此即問起。",
    "T41n1821_016:0253b22": "不爾者。答。云何者。徵。頌曰至定生",
    "T41n1821_016:0253b23": "唯無表者。上兩句明不善業道。下兩句明善",
    "T41n1821_016:0253b24": "業道。論曰至唯無表故者。釋第一句。",
    "T41n1821_016:0253b25": "此六業道無表決定。表即不定。如文可知。",
    "T41n1821_016:0253b26": "唯欲邪行至如自生喜者。釋第二句。邪行業",
    "T41n1821_016:0253b27": "道表．無表定。七善業道至必依表故者。",
    "T41n1821_016:0253b28": "釋第三句。七善業道若從他受生別解脫戒。",
    "T41n1821_016:0253b29": "必皆具二謂表．無表。受生尸羅必依表故",
    "T41n1821_016:0253c01": "　問若言受生必皆具二何故前文別解律儀",
    "T41n1821_016:0253c02": "非必定依表業而發　解云既言受生明",
    "T41n1821_016:0253c03": "非自然此文據受生尸羅故言具二。前文",
    "T41n1821_016:0253c04": "通據自然．見道得戒。故云非必定依表業",
    "T41n1821_016:0253c05": "而發　問若言無表有離表生。何故下文",
    "T41n1821_016:0253c06": "言欲無無表離表而生　解云下文論主敘",
    "T41n1821_016:0253c07": "異師義難　或通據加行．根本故。言欲無",
    "T41n1821_016:0253c08": "無表離表而生。若不爾者遣使殺等根本成",
    "T41n1821_016:0253c09": "時有何表耶　又解佛與獨覺．五苾芻等。",
    "T41n1821_016:0253c10": "要期受故。受生類故。亦名受生。若作此解",
    "T41n1821_016:0253c11": "十種得戒皆依表生　問何故前言非必定",
    "T41n1821_016:0253c12": "依表業而發　解云前文敘餘師義。或可。",
    "T41n1821_016:0253c13": "無表非必定依自類表發。顯互發也。如前",
    "T41n1821_016:0253c14": "解釋。若作此解善順下文欲無無表離表",
    "T41n1821_016:0253c15": "而生。略述二解若具分別如前十種得戒中",
    "T41n1821_016:0253c16": "說　問如無表數表數亦然。故言具二。為",
    "T41n1821_016:0253c17": "必有表言具二耶　解云如受大戒依七",
    "T41n1821_016:0253c18": "表業發七無表。止善微細其相難了。雖有",
    "T41n1821_016:0253c19": "語表不令人聞。如鬼語等人不聞故。既",
    "T41n1821_016:0253c20": "言必皆具二。明知表．無表業數皆齊等。大",
    "T41n1821_016:0253c21": "戒既然餘戒例爾　又解若羯磨受戒依身三",
    "T41n1821_016:0253c22": "表正發身三無表。兼發語四無表。若有語",
    "T41n1821_016:0253c23": "表如何不聞。既不聞聲。明無語四表。若三",
    "T41n1821_016:0253c24": "歸受具依語四表正發語四無表。兼發身",
    "T41n1821_016:0253c25": "三無表。由隨師語而發戒故。七支無表雖",
    "T41n1821_016:0253c26": "有互發。必定皆依表業而生。故言必皆具",
    "T41n1821_016:0253c27": "二。非言一一各別表生。餘近事等三歸受",
    "T41n1821_016:0253c28": "戒。唯一語表發四無表　又解若羯磨受戒",
    "T41n1821_016:0253c29": "如第二解。若三歸受具由發語故有語表",
    "T41n1821_016:0254a01": "四。由身敬故有身表三。七支表發七無",
    "T41n1821_016:0254a02": "表。餘近事等三歸受戒。皆具四表．及四無",
    "T41n1821_016:0254a03": "表。靜慮無漏至而得生故者　釋第四",
    "T41n1821_016:0254a04": "句。定生無表不依表起。依心生故。",
    "T41n1821_016:0254a05": "加行後起如根本耶者。此下第二。約前後辨",
    "T41n1821_016:0254a06": "問加行．後起如根本業道有表．無表耶。",
    "T41n1821_016:0254a07": "不爾者。答。云何者。徵。頌曰至後起",
    "T41n1821_016:0254a08": "此相違者。上兩句明加行。下一句明後起。",
    "T41n1821_016:0254a09": "論曰至異此便無者。但起意地不成",
    "T41n1821_016:0254a10": "加行。起身．語後方成加行。故於加行必",
    "T41n1821_016:0254a11": "有於表。餘文可知。於此義中至後起位",
    "T41n1821_016:0254a12": "耶者。問。於此業道義中如何建立三位別",
    "T41n1821_016:0254a13": "耶。且不善中至殺生後起者。答。明殺三",
    "T41n1821_016:0254a14": "位。加行謂前加行。果滿謂殺究竟。餘文可知。",
    "T41n1821_016:0254a15": "餘六業道至准例應說者。此即類釋。廣",
    "T41n1821_016:0254a16": "如正理說。貪瞋．邪見至後起差別者。起",
    "T41n1821_016:0254a17": "輕貪等但是獨頭。輕貪瞋等非是業道加行．",
    "T41n1821_016:0254a18": "後起。若於根本起即業道。正理四十一有",
    "T41n1821_016:0254a19": "兩說。初說同此論　更一說云。如是說者。",
    "T41n1821_016:0254a20": "亦具三分。有不善思於貪．瞋等能為前．",
    "T41n1821_016:0254a21": "後助伴事故(解云不共無明．四見．疑．慢等。相應不善思與貪．瞋．邪見為加行後起。正理",
    "T41n1821_016:0254a22": "意存此說)　又婆沙一百一十三云。其餘貪欲．瞋",
    "T41n1821_016:0254a23": "恚．邪見意三業道。起即根本非有加行．後",
    "T41n1821_016:0254a24": "起差別。有說亦有加行．後起。謂不善思。",
    "T41n1821_016:0254a25": "此論以前師為正。正理以後師為正。婆沙",
    "T41n1821_016:0254a26": "既無評家。隨作論者意所樂故。此中",
    "T41n1821_016:0254a27": "應說至為死後耶者。問成業道時。若",
    "T41n1821_016:0254a28": "爾何失者。答。二俱有過至根本業道者。",
    "T41n1821_016:0254a29": "兩關徵責。若所殺生正住現在死有。能殺生",
    "T41n1821_016:0254b01": "者業道爾時即成。即能殺者遇死緣故。與",
    "T41n1821_016:0254b02": "所殺生俱時命終應成業道。然宗不許俱",
    "T41n1821_016:0254b03": "時命終得成業道。故下論云。若能殺者與",
    "T41n1821_016:0254b04": "所殺生俱時命終。或在前死。彼定不得",
    "T41n1821_016:0254b05": "根本業道。若所殺生纔命終後。第一剎那",
    "T41n1821_016:0254b06": "能殺生者業道方成。是則不應先解業道",
    "T41n1821_016:0254b07": "作如是說。隨此表業彼正命終。此剎那頃",
    "T41n1821_016:0254b08": "表．無表業是謂殺生根本業道。又應違",
    "T41n1821_016:0254b09": "害至根本未息故者。若言死後成業道。又",
    "T41n1821_016:0254b10": "應違害毘婆沙師釋本論中加行未息。謂",
    "T41n1821_016:0254b11": "發智本論。頗有已害生殺生未滅耶。曰有。",
    "T41n1821_016:0254b12": "如已斷生命彼加行未息。毘婆沙師釋此",
    "T41n1821_016:0254b13": "文言。此中於彼業道後起以加行聲說。如",
    "T41n1821_016:0254b14": "殺怨已疑猶未死而行打棒。若言死後方",
    "T41n1821_016:0254b15": "成業道。毘婆沙師何故釋言於後起位以",
    "T41n1821_016:0254b16": "加行聲說。應言於根本說加行聲。以許",
    "T41n1821_016:0254b17": "命終後根本未息故。如無有過此中應",
    "T41n1821_016:0254b18": "說者。論主評言。如無過者此中應說釋",
    "T41n1821_016:0254b19": "本論文。此中說何名為無過者。問。",
    "T41n1821_016:0254b20": "謂於根本說加行聲者。論主答。謂於根本",
    "T41n1821_016:0254b21": "說加行聲。釋本論文即無有過。宗許命",
    "T41n1821_016:0254b22": "終後方成業道故。而前文言彼正命終成",
    "T41n1821_016:0254b23": "業道者。於過去事說現在聲。或於加行",
    "T41n1821_016:0254b24": "因中假立業道果號。故正理云。決定死後",
    "T41n1821_016:0254b25": "業道方成。而前所言正命終者。於已往",
    "T41n1821_016:0254b26": "事却說現聲。如有大王自遠已至而問",
    "T41n1821_016:0254b27": "今者從何所來。或此於因假說為果(已上論文)",
    "T41n1821_016:0254b28": "　問何故死已方成業道。解云凡論殺生令",
    "T41n1821_016:0254b29": "命不續。故於不續方成業道。現在命猶存。",
    "T41n1821_016:0254c01": "如何成業道。正理意同此釋。然救毘婆沙",
    "T41n1821_016:0254c02": "師釋本論云。豈不根本．及與後起。皆於",
    "T41n1821_016:0254c03": "所殺死有後生俱可名為殺生後起。是故應",
    "T41n1821_016:0254c04": "信毘婆沙師於本論文極為善釋。俱舍師",
    "T41n1821_016:0254c05": "責云。若作斯救義實無違。然後起言不分",
    "T41n1821_016:0254c06": "明故。若爾于時至根本業道者。外難。",
    "T41n1821_016:0254c07": "於死後方成業道。于時無命。所有表業如",
    "T41n1821_016:0254c08": "何可成根本業道。何為不成者。反責",
    "T41n1821_016:0254c09": "外人。以無用故者。外人答。凡言表",
    "T41n1821_016:0254c10": "須有作用。其命既無。表無用故。應非業",
    "T41n1821_016:0254c11": "道。無表於此至根本業道者。論主反責",
    "T41n1821_016:0254c12": "顯成業道。無表於此根本成時有何用耶。",
    "T41n1821_016:0254c13": "故業道成非由有用。一由加行作殺等事。",
    "T41n1821_016:0254c14": "二由果滿殺究竟時。爾時能暢因等起思。",
    "T41n1821_016:0254c15": "此表．無表俱成業道。故婆沙云。殺生罪由二",
    "T41n1821_016:0254c16": "緣得。一起加行。二果究竟。若起加行果不",
    "T41n1821_016:0254c17": "究竟。或果究竟不起加行。皆不得罪。若起",
    "T41n1821_016:0254c18": "加行果亦究竟方得成殺罪。又諸業道",
    "T41n1821_016:0254c19": "至如應當知者。此明十業道展轉為加行．後",
    "T41n1821_016:0254c20": "起。如文可知。貪等不應至未作事故者。",
    "T41n1821_016:0254c21": "論主敘餘師計為難。凡論加行。助彼有用",
    "T41n1821_016:0254c22": "執持刀等作殺等事。貪等不應能為加行。",
    "T41n1821_016:0254c23": "非唯心起不起身．語加行即成。唯起心時",
    "T41n1821_016:0254c24": "未作加行事故。故說貪等非是加行。故正",
    "T41n1821_016:0254c25": "理四十一云。有餘師說。貪等不應能為加",
    "T41n1821_016:0254c26": "行。非唯心起加行即成。未作事故。如是說",
    "T41n1821_016:0254c27": "者。貪等雖非所作事性。而彼貪等緣境",
    "T41n1821_016:0254c28": "生時非無力用。由有力用得加行名。方便",
    "T41n1821_016:0254c29": "引生諸業道故　正理以後說為正。此論",
    "T41n1821_016:0255a01": "以前師為難。即以前師為正。作論意異。",
    "T41n1821_016:0255a02": "不為加行據親無力。能為加行據疎有",
    "T41n1821_016:0255a03": "力。",
    "T41n1821_016:0255a04": "又經中說至問餘亦爾者。此下第二約三根",
    "T41n1821_016:0255a05": "以辨。就中。一明為惡加行。二明生善三",
    "T41n1821_016:0255a06": "位。三明究竟業道　此即名為惡加行。依",
    "T41n1821_016:0255a07": "經起問　此中應說何相殺生名從貪生問",
    "T41n1821_016:0255a08": "餘亦爾。此即總問。非諸業道至不與彼",
    "T41n1821_016:0255a09": "同者。答。非諸業道根本成時一切皆由三",
    "T41n1821_016:0255a10": "根究竟。然其前加行不與根本同。云",
    "T41n1821_016:0255a11": "何不同者。徵　問加行三根不同未問根本。",
    "T41n1821_016:0255a12": "頌曰至貪等三根生者。頌答。論曰",
    "T41n1821_016:0255a13": "至故作是說者。此釋初句。七不善業道加行",
    "T41n1821_016:0255a14": "生時。一一由三不善根起。依先因等起故。",
    "T41n1821_016:0255a15": "佛經中作如是說。從三根生　殺生加行",
    "T41n1821_016:0255a16": "至皆從癡起者。此明殺加行從三根生",
    "T41n1821_016:0255a17": "　波剌私。謂波剌私國。舊云波斯訛也　邪見",
    "T41n1821_016:0255a18": "與癡相應。但因邪見殺害眾生。此殺加行",
    "T41n1821_016:0255a19": "即名癡起。餘文可知。偷盜加行至起盜",
    "T41n1821_016:0255a20": "加行者。此明盜加行從三根起。謂隨所須",
    "T41n1821_016:0255a21": "起盜加行。或為別利欲盜彼物以少呼",
    "T41n1821_016:0255a22": "多　又解受他財物名為別利。或覓他恭",
    "T41n1821_016:0255a23": "敬　又解欲盜他物分與他人希他恭敬。",
    "T41n1821_016:0255a24": "或為勇健名譽　又解欲盜他物分與他",
    "T41n1821_016:0255a25": "人希他讚我。如是名為從貪引．起偷盜",
    "T41n1821_016:0255a26": "加行　邪見名癡生准前殺生釋。餘文可",
    "T41n1821_016:0255a27": "知。邪婬加行至從癡所生者。此明邪婬",
    "T41n1821_016:0255a28": "加行從三根生。或為求財。或為名聞。或",
    "T41n1821_016:0255a29": "為官位。或為恭敬。或為拔濟自身。或為",
    "T41n1821_016:0255b01": "拔濟他身。於他有．力．尊．勝妻．子等欲行",
    "T41n1821_016:0255b02": "邪婬。從貪著心起婬加行。餘文可知。",
    "T41n1821_016:0255b03": "虛誑語等至加行從癡生者。此明語四業道",
    "T41n1821_016:0255b04": "加行從三根生。語四業道所有加行從貪．",
    "T41n1821_016:0255b05": "嗔生類前應說。正理云。虛誑語等從貪生",
    "T41n1821_016:0255b06": "者。如為財利．恭敬．名譽。濟己．及親起四",
    "T41n1821_016:0255b07": "加行。從嗔生者。如為除怨發憤恚心起",
    "T41n1821_016:0255b08": "四加行(已上論文)　別解語四從癡生者。然虛誑",
    "T41n1821_016:0255b09": "語所有加行從癡生者。如外道論作如是",
    "T41n1821_016:0255b10": "言。若人。或因戲笑。或因嫁女。或因娶婦。",
    "T41n1821_016:0255b11": "或對婬女。或對國王。或為救命。或為救",
    "T41n1821_016:0255b12": "財。作虛誑語皆無有罪　又因邪見。起虛",
    "T41n1821_016:0255b13": "誑語。起離間語。起麁惡語。起雜穢語。諸如",
    "T41n1821_016:0255b14": "是等所有加行當知一切從癡所生　釋邪",
    "T41n1821_016:0255b15": "見名癡生亦准前解　又諸吠陀。此云明。",
    "T41n1821_016:0255b16": "舊云韋陀訛也。即是四吠陀論。及餘外道所",
    "T41n1821_016:0255b17": "有邪論習學．傳授。謂言無罪。此等皆是雜",
    "T41n1821_016:0255b18": "穢語攝所有加行。從癡所生　上來明七不",
    "T41n1821_016:0255b19": "善業道所有加行從三根生　貪瞋等三至",
    "T41n1821_016:0255b20": "從貪等生者。此下釋後兩句　問。前七業道有",
    "T41n1821_016:0255b21": "加行故。可得說言所有加行從三根生。",
    "T41n1821_016:0255b22": "貪．瞋．邪見既無加行。如何可說從三根",
    "T41n1821_016:0255b23": "生。以從三根至從三亦爾者。答。貪．瞋．邪",
    "T41n1821_016:0255b24": "見以從三根無間生故。可說加行貪．瞋．",
    "T41n1821_016:0255b25": "癡三。從三根生。或無間生。或相應生　又",
    "T41n1821_016:0255b26": "解可說貪．瞋．邪見加行從三根生。加行即",
    "T41n1821_016:0255b27": "是貪．瞋．癡三。謂或已下別釋三根生三業",
    "T41n1821_016:0255b28": "道。如文可知。故正理四十一云。貪等加行",
    "T41n1821_016:0255b29": "如何從三。以從三根無間生故。謂從貪",
    "T41n1821_016:0255c01": "等三不善根無間各容生三業道。由此已",
    "T41n1821_016:0255c02": "顯從貪．瞋．癡無間相應生三加行。依無間",
    "T41n1821_016:0255c03": "義亦生業道(已上論文)　問癡不善根與後三業",
    "T41n1821_016:0255c04": "道別可為加行。貪．瞋不善根與貪．瞋業",
    "T41n1821_016:0255c05": "道同如何為加行　解云根．道義別。隱顯",
    "T41n1821_016:0255c06": "互彰。前念顯根。隱道。後念顯道。隱根。故",
    "T41n1821_016:0255c07": "得說根為道加行。",
    "T41n1821_016:0255c08": "已說不善至共相應故者。此即第二明善三",
    "T41n1821_016:0255c09": "位。此明善業三位皆三善根所等起故。善",
    "T41n1821_016:0255c10": "法相順故三法並生。惡多相違故貪．瞋不並。",
    "T41n1821_016:0255c11": "此善三位其相云何者。問。謂遠離",
    "T41n1821_016:0255c12": "前至皆名後起者。答。善業道是止善。離前",
    "T41n1821_016:0255c13": "不善三位。即是善業道三位　且如已下指",
    "T41n1821_016:0255c14": "事別明三位　親教。梵云和上　從此以",
    "T41n1821_016:0255c15": "後至說四依。謂常乞食。樹下坐。著糞掃衣。",
    "T41n1821_016:0255c16": "食塵棄藥　及餘依前。根本業道第二念已",
    "T41n1821_016:0255c17": "去。相續隨轉作諸表業。相續隨轉起無表",
    "T41n1821_016:0255c18": "業。皆名後起。餘文可知。",
    "T41n1821_016:0255c19": "如先所說至何業道耶者。此下第二明究竟",
    "T41n1821_016:0255c20": "業．道。問。如先所說非諸業道一切皆由三",
    "T41n1821_016:0255c21": "根究竟。成其業道何根究竟何業道耶。",
    "T41n1821_016:0255c22": "頌曰至許所餘由三者。頌文總有四節究",
    "T41n1821_016:0255c23": "竟業道。初兩句為一節。次兩句為第二節。次",
    "T41n1821_016:0255c24": "一句為第三節。後一句為第四節　言所餘",
    "T41n1821_016:0255c25": "者。謂前七業道餘。即是虛誑語．離間語．雜穢",
    "T41n1821_016:0255c26": "語　言究竟者。是成辨義。是終了義。謂惡業",
    "T41n1821_016:0255c27": "道由彼三根成辨．終了故。與加行三根不",
    "T41n1821_016:0255c28": "同　問此言究竟。為據因等起說。為據",
    "T41n1821_016:0255c29": "剎那等起　解云此據近因等起以決定",
    "T41n1821_016:0256a01": "故。非剎那等起以不定故。如遣使殺等",
    "T41n1821_016:0256a02": "剎那等起。即通三性心不定故非彼究竟。",
    "T41n1821_016:0256a03": "若因等起心性即決定。以決定故從彼究竟",
    "T41n1821_016:0256a04": "　又解此中據剎那等起非因等起。如貪．",
    "T41n1821_016:0256a05": "瞋等必是剎那等起。餘准應知。亦約剎那等",
    "T41n1821_016:0256a06": "起。貪．瞋不善根與貪．嗔業道同一剎那。雖",
    "T41n1821_016:0256a07": "無別體。根．道義別故得說根究竟業道。遣",
    "T41n1821_016:0256a08": "使殺等六惡業道。或時自殺後方死等剎那",
    "T41n1821_016:0256a09": "等起。亦通餘心所作究竟。此文且據自作",
    "T41n1821_016:0256a10": "者說　又解通據因等起．及剎那等起。若遣",
    "T41n1821_016:0256a11": "使殺等六惡業道。或時自作後方死等。唯由",
    "T41n1821_016:0256a12": "近因等起三根究竟。非剎那等起。以剎那",
    "T41n1821_016:0256a13": "等起心不定故容起餘心。非由餘心究竟",
    "T41n1821_016:0256a14": "此故　若貪．嗔．邪見唯由剎那等起三根",
    "T41n1821_016:0256a15": "究竟非因等起　若自行殺等七惡業具",
    "T41n1821_016:0256a16": "由二種。或因等起。或剎那等起　於三解中",
    "T41n1821_016:0256a17": "初解非理。貪等定由剎那等起。後之二解俱",
    "T41n1821_016:0256a18": "可為正。論曰至此三成故者。如頌四",
    "T41n1821_016:0256a19": "節釋文亦四。如文可知。又正理四十一云。",
    "T41n1821_016:0256a20": "貪．嗔業道即貪．嗔根。如何說由貪．嗔究竟。",
    "T41n1821_016:0256a21": "如欲邪行業道生時。定有貪根能為究竟。",
    "T41n1821_016:0256a22": "非貪．嗔二業道生時別有貪．瞋能為究竟。",
    "T41n1821_016:0256a23": "是故應說貪．瞋等三一．一皆由癡根究竟。",
    "T41n1821_016:0256a24": "非無癡者此三起故。有餘於此作是釋言。",
    "T41n1821_016:0256a25": "即說此法由此究竟。自體生時即業道故。彼",
    "T41n1821_016:0256a26": "理窮故作如是釋。然實貪等正現前時。幸",
    "T41n1821_016:0256a27": "有癡根能為究竟。何緣不許執自體耶。",
    "T41n1821_016:0256a28": "餘業道中他究竟故。雖有此義而不許者",
    "T41n1821_016:0256a29": "勿諸業道皆癡究竟。諸業道成時定有癡俱",
    "T41n1821_016:0256b01": "故。無如是失。以殺．盜等雖皆有癡而嗔．",
    "T41n1821_016:0256b02": "貪強故。若爾邪見應不由癡。以邪見俱癡",
    "T41n1821_016:0256b03": "不強故。不爾。邪見俱起癡強。爾時無餘不",
    "T41n1821_016:0256b04": "善根故。非邪見體是不善根故。此俱癡根",
    "T41n1821_016:0256b05": "義而勝。若爾貪等應不由癡。以貪．及嗔",
    "T41n1821_016:0256b06": "是根是勝。俱行癡劣。應不可言貪．嗔業",
    "T41n1821_016:0256b07": "道由癡究竟。約能究竟。爾時癡強更無餘",
    "T41n1821_016:0256b08": "根究竟。貪等自體於自無助力能。寧可說",
    "T41n1821_016:0256b09": "言自究竟自。故癡究竟於理無失。有餘於",
    "T41n1821_016:0256b10": "此復作釋言。與貪．嗔俱一果諸法。皆可隨",
    "T41n1821_016:0256b11": "勝立貪．嗔名。彼與貪．嗔俱時生故。亦可",
    "T41n1821_016:0256b12": "說彼究竟貪．嗔。於此釋中亦容徵難。恐",
    "T41n1821_016:0256b13": "文煩雜故應且止　解云。正理總有三師。",
    "T41n1821_016:0256b14": "第一師說貪．嗔業道由彼相應癡究竟。第",
    "T41n1821_016:0256b15": "二師說貪由貪究竟。嗔由嗔究竟。第三師",
    "T41n1821_016:0256b16": "說貪．嗔業道由彼相應．俱有諸法究竟。以",
    "T41n1821_016:0256b17": "與貪．嗔相應．俱有故亦名貪．嗔。正理意",
    "T41n1821_016:0256b18": "存初說　問若存初說。何故頌曰殺．麁語．",
    "T41n1821_016:0256b19": "嗔恚。究竟皆由嗔。盜．邪行．及貪。皆由貪究",
    "T41n1821_016:0256b20": "竟。准此頌文。嗔由嗔究竟。貪依貪究竟。何",
    "T41n1821_016:0256b21": "故乃言貪．嗔業道由癡究竟　解云。貪．瞋",
    "T41n1821_016:0256b22": "之言亦顯於癡。以相應中必有癡故。若殺．",
    "T41n1821_016:0256b23": "麁語由瞋癡究竟。若瞋由癡究竟。若盜．邪",
    "T41n1821_016:0256b24": "行由貪．癡究竟。若貪由癡究竟。故不相違。",
    "T41n1821_016:0256b25": "應知十業道中貪．嗔．邪見。由癡究竟。殺．",
    "T41n1821_016:0256b26": "麁語由瞋．癡究竟。盜．邪行由貪．癡究竟。虛",
    "T41n1821_016:0256b27": "誑．離間．雜穢。一一皆容三根究竟　又解",
    "T41n1821_016:0256b28": "正理別為一解。頌文意同第二師說。若作",
    "T41n1821_016:0256b29": "此解不須會釋　問善業道究竟何故不說",
    "T41n1821_016:0256c01": "　解云前說善於三位中皆三善根起。已",
    "T41n1821_016:0256c02": "顯三根皆能究竟故復而不說　又解雖",
    "T41n1821_016:0256c03": "復皆由三根究竟。於中非無勢用偏強。翻",
    "T41n1821_016:0256c04": "惡應知。",
    "T41n1821_016:0256c05": "諸惡業道至四處而生者。此即第三明業道",
    "T41n1821_016:0256c06": "依處。如前所說一行半頌四節業道三．三．",
    "T41n1821_016:0256c07": "一．三。隨其次第於有情等四處而生。此即",
    "T41n1821_016:0256c08": "總標頌意。謂殺等三有情處起者。釋",
    "T41n1821_016:0256c09": "有情處起。是第一節。謂殺生．麁語．嗔恚三",
    "T41n1821_016:0256c10": "種於有情處起。雖麁語．嗔恚亦於非情處",
    "T41n1821_016:0256c11": "起。以過輕故不成業道　問何故殺等三",
    "T41n1821_016:0256c12": "種言有情處起。不言眾具．名色．名等處起",
    "T41n1821_016:0256c13": "　解云為殺有情。為罵有情。為嗔有情。",
    "T41n1821_016:0256c14": "唯情過重故有情處起。殺等三種唯於有情。",
    "T41n1821_016:0256c15": "眾具．名色亦通非情。不言眾具．名色處起。",
    "T41n1821_016:0256c16": "殺等於總有情。名等三種雖有情攝。非總",
    "T41n1821_016:0256c17": "有情故。亦不言名等處起　又解名等非",
    "T41n1821_016:0256c18": "可殺。故為他侵陵。意欲罵彼故。語罵有",
    "T41n1821_016:0256c19": "情非罵名等。意嗔有情非嗔名等。設復",
    "T41n1821_016:0256c20": "有人嗔罵名等。是有情攝故。不說言名等",
    "T41n1821_016:0256c21": "處起。雖麁語起亦依名等。同誑等三託境",
    "T41n1821_016:0256c22": "勝依。故就境說不約依論　又解麁語起",
    "T41n1821_016:0256c23": "時雖依名等。恐謂依外故說有情。又發麁",
    "T41n1821_016:0256c24": "語不假巧言。故顯宗二十二云。麁語雖依",
    "T41n1821_016:0256c25": "名身等起。恐謂唯依外此業道亦成。故說",
    "T41n1821_016:0256c26": "唯依有情處起。又發麁語不假飾詞。故",
    "T41n1821_016:0256c27": "不說依名身等起　又解誑語等起必依",
    "T41n1821_016:0256c28": "名等。有麁語起不依名等。如叱吒等。故正",
    "T41n1821_016:0256c29": "理第一云。此語表業復有二種。謂依名起。",
    "T41n1821_016:0257a01": "及不待名起　准此論文。故知有麁惡語",
    "T41n1821_016:0257a02": "不依名等。由不定故不說麁語依名等",
    "T41n1821_016:0257a03": "起。偷盜等三眾具處起者。釋眾具處",
    "T41n1821_016:0257a04": "起。是第二節。偷盜．邪行．貪。於眾具處起。若",
    "T41n1821_016:0257a05": "情．非情俱是他人受用具者皆名眾具。若偷",
    "T41n1821_016:0257a06": "盜通情．非情處起。如盜畜等於情處起。",
    "T41n1821_016:0257a07": "如盜金等非情處起。若邪行唯於有情處",
    "T41n1821_016:0257a08": "起。若貪通情．非情處起。過俱重故皆名業",
    "T41n1821_016:0257a09": "道。而下論言惡欲他財貪者。且據非情以",
    "T41n1821_016:0257a10": "說。理實亦通有情。不同瞋恚唯有情起名",
    "T41n1821_016:0257a11": "為業道　問何故偷盜等三言眾具處起不",
    "T41n1821_016:0257a12": "言有情．名色等處起　解云盜他物等。婬",
    "T41n1821_016:0257a13": "他妻等。貪他財等。皆是他人受用具故。故",
    "T41n1821_016:0257a14": "於眾具處起。盜．貪亦通非情處起。不言",
    "T41n1821_016:0257a15": "有情處起。邪行雖復唯於有情。眾具勝故",
    "T41n1821_016:0257a16": "存眾具名　又盜等三制罪義邊皆待有情。",
    "T41n1821_016:0257a17": "眾具勝故立眾具名。盜等唯眾具處起。名色",
    "T41n1821_016:0257a18": "通非眾具。不言名色處起。盜等眾具處起。",
    "T41n1821_016:0257a19": "名身等三體非具故。亦不言名等處起。",
    "T41n1821_016:0257a20": "唯邪見一名色處起者。釋名色處起。是第三",
    "T41n1821_016:0257a21": "節。色蘊是色。餘四蘊是名。邪見雖亦能緣",
    "T41n1821_016:0257a22": "擇滅。此中且據緣有為說　又解色蘊是",
    "T41n1821_016:0257a23": "色。餘四蘊．及擇滅是名。邪見不緣虛空．非",
    "T41n1821_016:0257a24": "擇滅。此中不說是名所攝　言非色法皆",
    "T41n1821_016:0257a25": "名名者。婆沙云。諸法有二分。謂色．非色",
    "T41n1821_016:0257a26": "　名在非色分中故。總說非色分為名　問",
    "T41n1821_016:0257a27": "何故邪見言名色處起。不言有情．眾具．名",
    "T41n1821_016:0257a28": "等處起　解云邪見撥諸因果。名色通諸因",
    "T41n1821_016:0257a29": "果。因果即是四諦所攝。名色言通故。言名",
    "T41n1821_016:0257b01": "色處起。邪見亦撥非情。不言有情處起。邪",
    "T41n1821_016:0257b02": "見亦撥非眾具。不言眾具處起。邪見亦撥",
    "T41n1821_016:0257b03": "非名等。不言名等處起。又撥名色亦撥有",
    "T41n1821_016:0257b04": "情．眾具．名等。故不別說依此三種。",
    "T41n1821_016:0257b05": "虛誑語等三名身等處起者。釋名身等處起。",
    "T41n1821_016:0257b06": "是第四節。謂虛誑語．離間語．雜穢語。於名",
    "T41n1821_016:0257b07": "身．句身．文身處起　問何故虛誑等三言名",
    "T41n1821_016:0257b08": "等處起。不言於有情．眾具．名色處起　解",
    "T41n1821_016:0257b09": "云誑語等三為行誑等。巧作言詞必依名",
    "T41n1821_016:0257b10": "等。名等是語親正所依。以是勝故。故言名",
    "T41n1821_016:0257b11": "等處起。誑語等三雖亦託有情．眾具．名色",
    "T41n1821_016:0257b12": "處起。非親正依。非是勝故。不言有情．眾",
    "T41n1821_016:0257b13": "具．名色處起。故顯宗云。虛誑語等三。名身",
    "T41n1821_016:0257b14": "等處起。語體必依名等起故。語雖亦託有",
    "T41n1821_016:0257b15": "情等生。而正親依名身等起。又雜穢語不",
    "T41n1821_016:0257b16": "待有情。無有不託名身等者。",
    "T41n1821_016:0257b17": "有起加行至無根依別故者。此下第四。問答",
    "T41n1821_016:0257b18": "分別。就中。一殺已非根本。二他殺成業道",
    "T41n1821_016:0257b19": "　此即殺已非根本。問及頌答。論曰至",
    "T41n1821_016:0257b20": "俱死前死者。釋頌上句及下無根。並引證可",
    "T41n1821_016:0257b21": "知。何緣如是者。此下釋依別故問。何",
    "T41n1821_016:0257b22": "緣俱死．前死不成業道。以所殺生至理",
    "T41n1821_016:0257b23": "不應然者。答。以所殺生現命猶存。不可令",
    "T41n1821_016:0257b24": "彼俱死．前死能殺生者成殺生罪。以所殺生",
    "T41n1821_016:0257b25": "命未斷故。夫成業道命斷方成。非俱死．",
    "T41n1821_016:0257b26": "前死能殺生者其命已終至第二念可得殺",
    "T41n1821_016:0257b27": "罪。所以者何。至第二念雖所殺生其命不",
    "T41n1821_016:0257b28": "續。彼能殺者以受後有身別依生故。謂殺",
    "T41n1821_016:0257b29": "加行所依止身。今已斷滅落謝過去。至第",
    "T41n1821_016:0257c01": "二念雖有別類身同分生。非是殺罪所依",
    "T41n1821_016:0257c02": "止身。此身曾未起殺生加行。成殺業道理",
    "T41n1821_016:0257c03": "不應然。",
    "T41n1821_016:0257c04": "若有多人至故無殺罪者。此即第二他．殺成",
    "T41n1821_016:0257c05": "業道。如文可知。",
    "T41n1821_016:0257c06": "今次應辨至名為邪見者。此下第五明惡業",
    "T41n1821_016:0257c07": "道相。就中。一問。二答。此即問也。且先",
    "T41n1821_016:0257c08": "分別至他想不誤殺者。此下答。就中。一明",
    "T41n1821_016:0257c09": "殺業道相。二明盜業道相。三明欲邪行相。",
    "T41n1821_016:0257c10": "四明虛誑語相。五明離間語等相。六明意",
    "T41n1821_016:0257c11": "業道相。此即明殺業道相。論曰至殺生",
    "T41n1821_016:0257c12": "業道者。一要由先發欲殺故思。簡無殺心。",
    "T41n1821_016:0257c13": "釋頌殺生由故思　二於他有情他言簡",
    "T41n1821_016:0257c14": "自。自殺不成業道。有情簡非情殺非情",
    "T41n1821_016:0257c15": "亦不成業道。釋頌他字　三他有情想。簡",
    "T41n1821_016:0257c16": "自想．非有情想。若他作自想不成業道。若",
    "T41n1821_016:0257c17": "有情作非情想不成業道。釋頌想字　四",
    "T41n1821_016:0257c18": "作殺加行。簡無加行。謂執刀等從此至",
    "T41n1821_016:0257c19": "彼。釋頌下句殺字　五不誤而殺。不誤。簡",
    "T41n1821_016:0257c20": "誤。殺。顯果滿。謂唯殺彼所應殺者　不漫",
    "T41n1821_016:0257c21": "殺餘。此即簡誤。誤殺不成業道。釋頌不",
    "T41n1821_016:0257c22": "誤殺。此之殺字通加行不誤具此五緣名",
    "T41n1821_016:0257c23": "殺業道。有猶預殺至亦成業道者。簡差",
    "T41n1821_016:0257c24": "別。此顯猶預殺亦成業道　又解此猶預殺",
    "T41n1821_016:0257c25": "是不誤殺攝。於不誤中顯有此類。於",
    "T41n1821_016:0257c26": "剎那滅蘊如何成殺生者。問。於現在世剎",
    "T41n1821_016:0257c27": "那滅蘊自然不住。如何成殺生　又解於剎",
    "T41n1821_016:0257c28": "那剎那滅蘊。過去已滅。現在不住。未來未",
    "T41n1821_016:0257c29": "至。如何成殺生。息風名生至鈴聲名",
    "T41n1821_016:0258a01": "殺者。答中兩解。此即初師。出入息風名之",
    "T41n1821_016:0258a02": "為生。依身心轉若有能令以刀杖等。斷",
    "T41n1821_016:0258a03": "現在息。無有勢力引同類息至其生相。不",
    "T41n1821_016:0258a04": "續至生爾時名殺。既言不續。明知殺未來",
    "T41n1821_016:0258a05": "蘊　如滅燈光。如滅鈴聲。以風．手業",
    "T41n1821_016:0258a06": "吹執現在燈光．鈴聲。無有勢力引後自類",
    "T41n1821_016:0258a07": "至其生相。不續至生。爾時名滅。或復",
    "T41n1821_016:0258a08": "生者至殺罪所觸者。第二師答。生是命根。",
    "T41n1821_016:0258a09": "若有能令以刀杖等斷現在命無有勢力",
    "T41n1821_016:0258a10": "引同類命相續至生相。不續至生相。爾時",
    "T41n1821_016:0258a11": "名殺謂以惡心隔斷他命。乃至一念應至",
    "T41n1821_016:0258a12": "生相闕緣不生　唯此應知殺罪所觸。不",
    "T41n1821_016:0258a13": "隔當命名曰非餘。即非殺罪所觸應知",
    "T41n1821_016:0258a14": "此中現蘊自滅不可言殺。但可言衰。當蘊",
    "T41n1821_016:0258a15": "不續可言殺也　既言不續名殺。明知殺",
    "T41n1821_016:0258a16": "未來蘊。兩家釋生義雖有異。若論殺義皆",
    "T41n1821_016:0258a17": "殺未來　又解若據體斷唯殺未來。若據",
    "T41n1821_016:0258a18": "衰用亦殺現在。義皆無妨。故婆沙一百一",
    "T41n1821_016:0258a19": "十八云。問殺何蘊名殺生。過去耶。未來耶。",
    "T41n1821_016:0258a20": "現在耶。過去已滅。未來未至。現在不住。悉",
    "T41n1821_016:0258a21": "無殺義。云何名殺耶。答殺未來蘊。非過去．",
    "T41n1821_016:0258a22": "現在。問未來未至云何可殺。答彼住現在。",
    "T41n1821_016:0258a23": "遮未來世諸蘊和合說名為殺。由遮他蘊",
    "T41n1821_016:0258a24": "和合生緣故得殺罪　有說殺現在．未來",
    "T41n1821_016:0258a25": "蘊。但非過去。問未來可爾。現在不住。設彼",
    "T41n1821_016:0258a26": "不殺亦自然滅。云何殺耶。答斷彼勢用說",
    "T41n1821_016:0258a27": "名為殺。所以者何。先現在蘊雖不住而滅。",
    "T41n1821_016:0258a28": "然不能令後蘊不續。今現在蘊不住而滅。",
    "T41n1821_016:0258a29": "則能令後蘊不續。故於現蘊亦得殺罪(然無",
    "T41n1821_016:0258b01": "評家。前據體斷名殺。後兼斷用亦殺現在。義并無違。此論意同前師。若據衰亦同後說)又婆沙",
    "T41n1821_016:0258b02": "云。問諸蘊中何蘊可殺於彼得罪。有說。色",
    "T41n1821_016:0258b03": "蘊。所以者何。唯色可為杖等所觸故。有說。",
    "T41n1821_016:0258b04": "五蘊。問四蘊無觸云何可殺。答彼依色轉。",
    "T41n1821_016:0258b05": "色蘊壞時彼便不轉故亦名殺。如瓶破時",
    "T41n1821_016:0258b06": "乳等亦失。又都於五蘊起惡心而殺故於",
    "T41n1821_016:0258b07": "彼得殺罪。又婆沙云。問殺壽盡者得殺",
    "T41n1821_016:0258b08": "罪不。答若此剎那壽應盡即爾時加害者",
    "T41n1821_016:0258b09": "不得殺罪。若由加害乃至一剎那壽住不",
    "T41n1821_016:0258b10": "生法皆得殺罪。況多剎那。此所斷命為",
    "T41n1821_016:0258b11": "屬於誰者。執我者問。謂命若無彼便死",
    "T41n1821_016:0258b12": "者者。答。此所斷命屬死者。命若無彼便死",
    "T41n1821_016:0258b13": "者。死者是身。故正理云。謂命若無彼名死",
    "T41n1821_016:0258b14": "者。即是此命所依附身。既標第六非我",
    "T41n1821_016:0258b15": "而誰者。執我者言。命屬死者。是第六轉屬",
    "T41n1821_016:0258b16": "主聲。故今難言。既標第六轉屬主死者聲。",
    "T41n1821_016:0258b17": "非屬我而更屬誰。破我論中至其理決",
    "T41n1821_016:0258b18": "然者。答。執有實我指同下破。引頌意證",
    "T41n1821_016:0258b19": "身是命者。言三捨身故有命根。身名有命",
    "T41n1821_016:0258b20": "者。無命根名死其理決然。非別有我命",
    "T41n1821_016:0258b21": "屬於彼。故正理云。如伽陀說壽煖等言。故",
    "T41n1821_016:0258b22": "有命身名身命者。非實有我。其理決然。",
    "T41n1821_016:0258b23": "離繫者言至亦被燒害者。敘外計。離繫者",
    "T41n1821_016:0258b24": "云。不思而殺亦得殺罪。以殺同故猶如觸",
    "T41n1821_016:0258b25": "火。設不先思亦被燒故。以燒等故。顯無",
    "T41n1821_016:0258b26": "故思亦成殺罪。不同佛法　離繫梵云尼",
    "T41n1821_016:0258b27": "乾陀。彼謂內離煩惱繫縛。外離衣服繫縛。",
    "T41n1821_016:0258b28": "即露形外道也。若爾汝等至立義可成",
    "T41n1821_016:0258b29": "者。論主廣破。若謂殺同亦得殺罪。汝等離",
    "T41n1821_016:0258c01": "繫。不先作意遇見他妻。或誤觸身。亦應有",
    "T41n1821_016:0258c02": "罪。故見．遇見。見妻同故。故觸誤觸。觸",
    "T41n1821_016:0258c03": "身同故。然彼宗中故見．故觸成罪。遇見．",
    "T41n1821_016:0258c04": "誤觸．不成罪　或善心者為求福故拔離",
    "T41n1821_016:0258c05": "繫髮。或師慈心勸諸離繫令修苦行　或",
    "T41n1821_016:0258c06": "因施主施好飲食宿食不消　此等皆應獲",
    "T41n1821_016:0258c07": "苦他罪。雖無惡心故令他苦。以與惡心",
    "T41n1821_016:0258c08": "拔髮。嗔心令修苦行。惡心與。食受苦同故",
    "T41n1821_016:0258c09": "　然彼宗中善心等獲福。惡心等得罪　或",
    "T41n1821_016:0258c10": "胎中子與彼母身。更相逼迫互為苦因。應",
    "T41n1821_016:0258c11": "母與胎有苦他罪。雖無故意令他受苦。",
    "T41n1821_016:0258c12": "與故意受苦同故。然胎與母彼宗中。胎．母",
    "T41n1821_016:0258c13": "互苦皆無有罪　又汝若言思與不思俱",
    "T41n1821_016:0258c14": "與殺合即得殺罪。能殺與殺合。能殺得殺",
    "T41n1821_016:0258c15": "罪。所殺既殺合。所殺得殺罪。亦應如火不",
    "T41n1821_016:0258c16": "但能燒餘觸火者。亦復能燒自所依木。不",
    "T41n1821_016:0258c17": "應但令能殺得罪。火喻殺。燒喻罪。所依",
    "T41n1821_016:0258c18": "木喻所殺人。餘觸火者喻能殺人　又思．",
    "T41n1821_016:0258c19": "不思但與殺合即得殺罪。自行殺時與殺",
    "T41n1821_016:0258c20": "合故可得殺罪。若遣他殺殺罪應無。以能",
    "T41n1821_016:0258c21": "教者非殺合故。如火不燒教觸火者。",
    "T41n1821_016:0258c22": "又思．不思但與殺合即得殺罪。諸木．石等",
    "T41n1821_016:0258c23": "應為罪觸。如舍等崩。亦害生命故。既此殺",
    "T41n1821_016:0258c24": "合。應得殺罪　又非但喻立義可成。與理",
    "T41n1821_016:0258c25": "相符義方成故。",
    "T41n1821_016:0258c26": "已分別殺生至力竊取屬已者。此即第二明",
    "T41n1821_016:0258c27": "盜業道相。論曰至不與取罪者。此明",
    "T41n1821_016:0258c28": "具五緣成盜。於前殺緣。不誤。及想。并彼",
    "T41n1821_016:0258c29": "故思。如其所應流至後門業道相中。故盜",
    "T41n1821_016:0259a01": "等頌不重顯說　一謂要先發欲盜故思。簡",
    "T41n1821_016:0259a02": "無故思從前流來　二於他物。簡自物。自",
    "T41n1821_016:0259a03": "盜不成業道。是頌中他物　三起他物想。",
    "T41n1821_016:0259a04": "簡自物想。若於他物作自物想不成業",
    "T41n1821_016:0259a05": "道。他物頌有。想前流來　又解若想為一緣。",
    "T41n1821_016:0259a06": "後頌全無　四或強力劫。或復私竊起盜加",
    "T41n1821_016:0259a07": "行。從此至彼簡無加行。是頌力竊　五不",
    "T41n1821_016:0259a08": "誤而取令屬己身。不誤簡誤。誤取不成業",
    "T41n1821_016:0259a09": "道。取屬己身。取顯離處。取屬己身頌文自",
    "T41n1821_016:0259a10": "有。不誤二字從前流來　齊此五緣方說名",
    "T41n1821_016:0259a11": "為不與取罪。若有盜取至望守護者者。",
    "T41n1821_016:0259a12": "此下明盜結罪處別　率堵波。是高勝義。",
    "T41n1821_016:0259a13": "舊云藪斗波訛也。或云塔更是邊國胡語。",
    "T41n1821_016:0259a14": "彌更訛也。若言制多是積聚義。與率都波",
    "T41n1821_016:0259a15": "相似　此中兩說。前說為正。正理亦有兩說",
    "T41n1821_016:0259a16": "還前師為正。破後師云。則彼自盜應無",
    "T41n1821_016:0259a17": "有罪。是故前說於理為勝。又婆沙一百一",
    "T41n1821_016:0259a18": "十三評取此論前師為正。故彼論云。有說",
    "T41n1821_016:0259a19": "亦於國王處得。有說於施主處得。有說於",
    "T41n1821_016:0259a20": "守護人處得。有說於能護彼天．龍．藥叉．",
    "T41n1821_016:0259a21": "非人處得。如是說者於佛處得。若有掘",
    "T41n1821_016:0259a22": "取至得偷盜罪者。大地所有皆屬王故　又",
    "T41n1821_016:0259a23": "婆沙一百一十三云。取兩國中間伏藏。若輪",
    "T41n1821_016:0259a24": "王出現世時輪王處得。若無輪王都無處",
    "T41n1821_016:0259a25": "得。若有盜取至餘例應思者。亡苾芻物",
    "T41n1821_016:0259a26": "名迴轉物。可令迴轉屬餘苾芻故名迴轉。",
    "T41n1821_016:0259a27": "已辨不與取至行所不應行者。此即第三明",
    "T41n1821_016:0259a28": "欲邪行相。邪行義准亦有五緣　一起婬故",
    "T41n1821_016:0259a29": "思。簡無故思。准前應有　二所不應行。",
    "T41n1821_016:0259b01": "簡異自所應行。頌中有此　三所不應行",
    "T41n1821_016:0259b02": "想。簡異應行想。若於所不應行作應行",
    "T41n1821_016:0259b03": "想不成業道。想亦准前必應有故　四起",
    "T41n1821_016:0259b04": "邪婬加行。簡無加行。准前應有　五不誤",
    "T41n1821_016:0259b05": "而婬。不誤簡誤。從前流來。如長行說。婬",
    "T41n1821_016:0259b06": "顯事成。准前應有。論曰至方謂非時",
    "T41n1821_016:0259b07": "者。一於非境。故懷侵犯惱他深故　二",
    "T41n1821_016:0259b08": "於非道。雖不侵他縱逸重故　三於非處。",
    "T41n1821_016:0259b09": "鄙穢之事無慚重故　四於非時。懷胎。及",
    "T41n1821_016:0259b10": "兒。并破戒故。由斯過重皆成業道　有說",
    "T41n1821_016:0259b11": "若夫許受齋戒。有犯。非時。若不許受而輒",
    "T41n1821_016:0259b12": "自受。夫後若犯。不成業道　前師意說。許",
    "T41n1821_016:0259b13": "與不許若有所犯。皆成業道。既不誤",
    "T41n1821_016:0259b14": "言至而非業道者。此下料簡。顯有誤心不",
    "T41n1821_016:0259b15": "成業道。若於此他婦至成業道耶者。",
    "T41n1821_016:0259b16": "問。意可知。有說亦成至於餘究竟故者。",
    "T41n1821_016:0259b17": "答中兩說。後說為勝。是誤攝故　故受用者。",
    "T41n1821_016:0259b18": "謂果究竟　餘文可知。於苾芻尼至得",
    "T41n1821_016:0259b19": "業道耶者。問。尼不屬他望誰結罪。此",
    "T41n1821_016:0259b20": "從國王至況出家者者。答。有兩解　一云此",
    "T41n1821_016:0259b21": "從國王得罪。行非法事不忍許故　第二",
    "T41n1821_016:0259b22": "說云。於自妻．妾受八戒時尚不應行。況",
    "T41n1821_016:0259b23": "出家者。以輕況重。但有侵陵即成業道。",
    "T41n1821_016:0259b24": "犯罪雖同。妻等非時。尼是非境。雖有兩",
    "T41n1821_016:0259b25": "解後解為勝。故正理云。苾芻尼等如有戒",
    "T41n1821_016:0259b26": "妻。若有侵陵亦成業道。有說此罪於所住",
    "T41n1821_016:0259b27": "王。以能護持及不許故。若王自犯業道亦",
    "T41n1821_016:0259b28": "成。故前所說於理為勝　又解。此師亦可為",
    "T41n1821_016:0259b29": "正。若王自犯於聽察等邊得罪。彼執法故。",
    "T41n1821_016:0259c01": "若於童女至得業道耶者。問。若已",
    "T41n1821_016:0259c02": "許他至皆於王得者。答。文可知。於此童女",
    "T41n1821_016:0259c03": "及餘女邊行欲邪行。皆王處得罪。設正理",
    "T41n1821_016:0259c04": "師作如是難。若王犯時望誰結罪。如前通",
    "T41n1821_016:0259c05": "釋。",
    "T41n1821_016:0259c06": "已辨欲邪行至解義虛誑語者。此下第四明",
    "T41n1821_016:0259c07": "虛誑語相。就中。一正明虛誑語。二約見聞",
    "T41n1821_016:0259c08": "等辨。此即正明虛誑語。論曰至成虛誑",
    "T41n1821_016:0259c09": "語者。明虛誑語。具四緣成業道　一於所",
    "T41n1821_016:0259c10": "說境異想發言。見言不見等　二謂所誑者",
    "T41n1821_016:0259c11": "解所說義相領會也　三起染心四不誤。前",
    "T41n1821_016:0259c12": "三頌有。不誤流來。若具四緣成虛誑語。",
    "T41n1821_016:0259c13": "若所誑者至此言是何者。問。是雜穢",
    "T41n1821_016:0259c14": "語者。答。既虛誑語至何時成業道者。問",
    "T41n1821_016:0259c15": "成業道時。與最後字至皆此加行者。答。",
    "T41n1821_016:0259c16": "雖虛誑語有多字成。與最後字俱生表．及",
    "T41n1821_016:0259c17": "無表業成此業道。或所誑者性聰惠故。聞少",
    "T41n1821_016:0259c18": "誑語懸解後義。如是之人隨於何時。所誑",
    "T41n1821_016:0259c19": "解義表．無表業即成業道。前字俱行表無",
    "T41n1821_016:0259c20": "表業皆此加行。後字俱行表．無表業皆此後",
    "T41n1821_016:0259c21": "起。所言解義至能解名解者。徵問。彼所",
    "T41n1821_016:0259c22": "誑者所言解義定據何時。為據已聞意識",
    "T41n1821_016:0259c23": "正解名解。為據耳根正聞耳識能解名解。",
    "T41n1821_016:0259c24": "若爾何失者。答。若據已聞至可名",
    "T41n1821_016:0259c25": "能解者。復徵問。若據所誑已聞意識正解名",
    "T41n1821_016:0259c26": "解。言所詮義意識所知。能誑語表所誑耳",
    "T41n1821_016:0259c27": "識俱時謝滅。所誑意識正解之時。彼能誑者",
    "T41n1821_016:0259c28": "現無有表。應此業道唯無表成　若據所",
    "T41n1821_016:0259c29": "誑耳根正聞耳識能解名解。雖復無有唯",
    "T41n1821_016:0260a01": "無表業成業道失。然未了知。如何耳根正",
    "T41n1821_016:0260a02": "聞可名耳識能解。善言義者至名為能",
    "T41n1821_016:0260a03": "解者。答。善言義者耳識至現已生位中。無",
    "T41n1821_016:0260a04": "迷亂緣故即名為能解　又解耳識非解。",
    "T41n1821_016:0260a05": "能生意識解故名為能解。雖有兩解意謂",
    "T41n1821_016:0260a06": "前勝。如無失者應取為宗者。此即論主",
    "T41n1821_016:0260a07": "印前兩責內無失者為宗。即取正聞能解",
    "T41n1821_016:0260a08": "名解以於爾時具有表業．及無表故",
    "T41n1821_016:0260a09": "　言無失者。即印斯言　又解論主以理總",
    "T41n1821_016:0260a10": "相評言如無失者應取為宗。解成業道",
    "T41n1821_016:0260a11": "此亦何定。若有耳識無迷亂緣。即據正聞",
    "T41n1821_016:0260a12": "能解名解。表．無表二皆成業道。若有耳識",
    "T41n1821_016:0260a13": "迷亂緣時不名能解。後意思審方能正解。",
    "T41n1821_016:0260a14": "即據已聞正解名解。唯無表一亦成業道。",
    "T41n1821_016:0260a15": "由斯不定故論主言如無失者應取為",
    "T41n1821_016:0260a16": "宗。又正理云。若正對眾背想發言。不見",
    "T41n1821_016:0260a17": "等中誑言見等。所誑領解此剎那中表．無",
    "T41n1821_016:0260a18": "表業名本業道。有說所誑印可方成。若爾",
    "T41n1821_016:0260a19": "應無誑賢聖理。然誑賢聖為過既深。由",
    "T41n1821_016:0260a20": "此應知前說為善(解云相領解即成業道。非要被誑印可方成)　問",
    "T41n1821_016:0260a21": "如殺業道殺已方成。誑語業道領解即成。何",
    "T41n1821_016:0260a22": "故不言解已方成　解云殺據命斷。現命",
    "T41n1821_016:0260a23": "不續方名業道。故言殺已　誑據領解。現",
    "T41n1821_016:0260a24": "領解時即成業道。不言解已。",
    "T41n1821_016:0260a25": "經說諸言至所見等相者。此下第二。明所",
    "T41n1821_016:0260a26": "見等。依經問起。經中十六。如文可知。若細",
    "T41n1821_016:0260a27": "分別。或有見言見等。不見言不見等名非",
    "T41n1821_016:0260a28": "聖言。或有見言不見等。不見言見等名為",
    "T41n1821_016:0260a29": "聖言。故集異門足論第十意云。有實已見",
    "T41n1821_016:0260b01": "等起不見等想言我已見等。如是雖名非",
    "T41n1821_016:0260b02": "聖言。而不名不見言見等。彼實已見等故",
    "T41n1821_016:0260b03": "　又云。有實不見等而起見等想言我不",
    "T41n1821_016:0260b04": "見等。如是雖名非聖言。而不名見言不",
    "T41n1821_016:0260b05": "見等。彼實不見等故　又云。有實已見等起",
    "T41n1821_016:0260b06": "不見等想言我不見等。如是雖名聖言。而",
    "T41n1821_016:0260b07": "不名不見言不見等。彼實已見等故　又",
    "T41n1821_016:0260b08": "云。有實不見等起見等想言我已見等。如",
    "T41n1821_016:0260b09": "是雖名聖言。而不名見言見等。彼實不見",
    "T41n1821_016:0260b10": "等故(已上論文)。應知但是違想發語皆非聖言。若",
    "T41n1821_016:0260b11": "順想發語皆是聖言。又婆沙一百七十一釋",
    "T41n1821_016:0260b12": "名云。問何故此語名非聖耶。答以不善故",
    "T41n1821_016:0260b13": "名非聖。復次於非聖相續中現前故名非",
    "T41n1821_016:0260b14": "聖。復次非聖所成故名非聖。復次非聖所說",
    "T41n1821_016:0260b15": "故名非聖。復次非聖由此得非聖名故名",
    "T41n1821_016:0260b16": "非聖　又云。問何故此語名聖耶。答以善",
    "T41n1821_016:0260b17": "故名聖。復次於聖者相續中現前故名聖。",
    "T41n1821_016:0260b18": "復次聖者所成就故名聖。復次聖者所說故",
    "T41n1821_016:0260b19": "名聖。復次聖者由此得聖者名故名聖",
    "T41n1821_016:0260b20": "　彼論更引集異門足論解。不能具述。",
    "T41n1821_016:0260b21": "頌曰至所見聞知覺者。頌答。論曰至名",
    "T41n1821_016:0260b22": "所覺者。述毘婆沙師解。見．聞．覺．知是根非",
    "T41n1821_016:0260b23": "識。此中言識舉能依識顯所依根。故婆沙",
    "T41n1821_016:0260b24": "百二十一云。見．聞．覺．知是根非識。然舉",
    "T41n1821_016:0260b25": "識者。顯眼等根必由識助方能取境。以同",
    "T41n1821_016:0260b26": "分根能有作用非彼同分故。所以然者",
    "T41n1821_016:0260b27": "至偏立覺名者。別釋三境同名所覺所以。",
    "T41n1821_016:0260b28": "三境同名所覺者。以此三境同無記故。其",
    "T41n1821_016:0260b29": "性昧鈍。猶如死人無所覺知。故能證根偏",
    "T41n1821_016:0260c01": "立覺名。故婆沙一百二十一云。問何故眼等",
    "T41n1821_016:0260c02": "三識所受各立一種。而鼻舌身三識所受合",
    "T41n1821_016:0260c03": "立一種名為覺耶。尊者世友說曰。三識所",
    "T41n1821_016:0260c04": "緣皆唯無記境無記故根立覺名　又以三",
    "T41n1821_016:0260c05": "根唯取至境與境合故立以覺名。大德說",
    "T41n1821_016:0260c06": "言。唯此三根境界鈍昧猶如死尸。故能發",
    "T41n1821_016:0260c07": "識說名為覺　廣如彼釋。何證知然者。",
    "T41n1821_016:0260c08": "問。由經理證者。總答。一即由經。二即",
    "T41n1821_016:0260c09": "由理。言由經者至何名所覺者。此顯由",
    "T41n1821_016:0260c10": "經。鬘謂花鬘。女名鬘。母從女為名。故名",
    "T41n1821_016:0260c11": "鬘母。佛告鬘母汝意云何。諸所有色非汝",
    "T41n1821_016:0260c12": "眼現見。非汝過去曾見。非汝未來當見。非",
    "T41n1821_016:0260c13": "汝希求見。汝為因此色境起欲．貪．親．愛．",
    "T41n1821_016:0260c14": "阿賴耶．尼延底．耽著不　此欲等七皆貪異",
    "T41n1821_016:0260c15": "名。阿賴耶此云執藏。尼延底此云執取。或",
    "T41n1821_016:0260c16": "云趣入。或云沈滯　鬘母答言不爾大德。",
    "T41n1821_016:0260c17": "廣說乃至。不爾大德。世尊復告鬘母。汝於",
    "T41n1821_016:0260c18": "此所見等中。應知所見色等唯有所見色等",
    "T41n1821_016:0260c19": "更無餘法　前經別配三境。後經復具說",
    "T41n1821_016:0260c20": "四種。互相影顯。故知所覺是香等三。前經既",
    "T41n1821_016:0260c21": "於色．聲．法．境說為所見．所聞．所知。雖不",
    "T41n1821_016:0260c22": "別說香等三境名為所覺。後經於見．聞．知",
    "T41n1821_016:0260c23": "外別說所覺。准此定於香等三境。總建立",
    "T41n1821_016:0260c24": "一所覺名。若不許然。經中何名所覺。",
    "T41n1821_016:0260c25": "又香味觸至是名為理者。此顯由理。又香．",
    "T41n1821_016:0260c26": "味．觸在所見．所聞所知外。於彼三境經應",
    "T41n1821_016:0260c27": "不起所覺言說。然起言說名為所覺。故知",
    "T41n1821_016:0260c28": "彼三是所覺也。是名為理。此即約經以顯",
    "T41n1821_016:0260c29": "正理。此證不成至愛非愛相者。經部總",
    "T41n1821_016:0261a01": "非。釋經意別。非此前．後兩經之中世尊為",
    "T41n1821_016:0261a02": "欲決判見等四。所見言相。所聞言相。所覺",
    "T41n1821_016:0261a03": "言相。所知言相。相之言體　然我見此經所",
    "T41n1821_016:0261a04": "說義者。謂佛勸彼。於六境中。及於見等四。",
    "T41n1821_016:0261a05": "所見言事。所聞言事。所覺言事。所知言事。",
    "T41n1821_016:0261a06": "事謂體事。應知若六。若四。或緣．不緣。但有",
    "T41n1821_016:0261a07": "所見等言。於中不應增益愛．非愛相起",
    "T41n1821_016:0261a08": "貪．嗔等　問若不爾者。何故經中。眼見色。",
    "T41n1821_016:0261a09": "耳聞聲。意知法耶　解云經文但言色非",
    "T41n1821_016:0261a10": "眼見。聲非耳聞。法．非意知。不即決判唯",
    "T41n1821_016:0261a11": "眼能見。唯耳能聞。意唯知法。或經且據一",
    "T41n1821_016:0261a12": "相以論。若爾何相名所見等者。毘婆沙",
    "T41n1821_016:0261a13": "問。有餘師說至亦為非理者。經部答。有",
    "T41n1821_016:0261a14": "餘經部師說。若是五根現量所證五境。以分",
    "T41n1821_016:0261a15": "明故名所見。若依教量從他傳說六境名",
    "T41n1821_016:0261a16": "為所聞。若依比量運自己心以種種理",
    "T41n1821_016:0261a17": "比度所許六境名為所覺。若意識依現量",
    "T41n1821_016:0261a18": "證六境名為所知。若意識親從五識後起。",
    "T41n1821_016:0261a19": "現量證五境。若在定意識現量證法。或在",
    "T41n1821_016:0261a20": "定意現量。亦能通證六境。於五境中。一一",
    "T41n1821_016:0261a21": "容起見等四言。於第六境四種之內。除五",
    "T41n1821_016:0261a22": "根所見。有餘所聞等三。由此覺名非無所",
    "T41n1821_016:0261a23": "目。謂目所覺六境。香等三境既通四種言",
    "T41n1821_016:0261a24": "說非無。或名所見。或名所聞。或名所覺。",
    "T41n1821_016:0261a25": "或名所知。故彼理言亦為非理。先軌範",
    "T41n1821_016:0261a26": "師至名為所知者。學瑜伽論者名先軌範",
    "T41n1821_016:0261a27": "師。作如是說。眼現量所現見色名為所",
    "T41n1821_016:0261a28": "見。所以唯見名為見者。色境顯現最分明",
    "T41n1821_016:0261a29": "故。故眼唯見　若依教量從他傳聞六境名",
    "T41n1821_016:0261b01": "為所聞。若依比量自運己心諸所思搆六",
    "T41n1821_016:0261b02": "境名所覺　又依現量耳．鼻．舌．身自內所",
    "T41n1821_016:0261b03": "受四境。及意根現量自內所證六境俱名所",
    "T41n1821_016:0261b04": "知。若依此釋見唯在眼。聞．覺唯意。知通",
    "T41n1821_016:0261b05": "耳．鼻．舌．身．意。於六境中色境容起四種。",
    "T41n1821_016:0261b06": "聲等五境容起聞．覺．知三。此中六根．六識．",
    "T41n1821_016:0261b07": "法境攝故故不可別說。且止傍言應申",
    "T41n1821_016:0261b08": "正論者。論主止諍。頗有由身至成虛誑",
    "T41n1821_016:0261b09": "語耶者。此下問答分別。此即問也。曰有",
    "T41n1821_016:0261b10": "至及布灑他時者。引發智文答。有三問答。",
    "T41n1821_016:0261b11": "正取第二答前所問。前後問答同文故來。",
    "T41n1821_016:0261b12": "故發智論云。頗有不動身殺生罪觸耶。答",
    "T41n1821_016:0261b13": "曰有。謂發語遣使殺。問頗有不發動語誑",
    "T41n1821_016:0261b14": "語罪觸耶。答曰有。謂動身指書。問頗有不",
    "T41n1821_016:0261b15": "動身亦不發語而為殺生．誑語二罪所觸",
    "T41n1821_016:0261b16": "耶。答曰有。謂仙人意憤殺諸眾生。而不動",
    "T41n1821_016:0261b17": "身亦不發語成殺生罪　布灑他時有所",
    "T41n1821_016:0261b18": "違越。戒師問彼默答表淨。而不動身亦不",
    "T41n1821_016:0261b19": "發語成誑語罪　布灑他。此云長養　謂",
    "T41n1821_016:0261b20": "聞說戒長養善根。舊云布薩訛也。若",
    "T41n1821_016:0261b21": "不動身至應設劬勞者。論主難。若彼仙人。及",
    "T41n1821_016:0261b22": "布灑他時。而不動身亦不發語。於欲界中",
    "T41n1821_016:0261b23": "無有無表離表而生。此殺．誑語如何成業",
    "T41n1821_016:0261b24": "道。於如是難應設劬勞思求解釋。正理",
    "T41n1821_016:0261b25": "四十二救云。然我旦釋布灑他時。如由動",
    "T41n1821_016:0261b26": "身能表語義生語業道。若身不動能表語",
    "T41n1821_016:0261b27": "義業道亦生。然說戒時彼有所犯默然表",
    "T41n1821_016:0261b28": "淨令眾咸知。如何不生妄語業道　仙人",
    "T41n1821_016:0261b29": "意憤義等教他。彼於有情心無所顧。非人",
    "T41n1821_016:0261c01": "敬彼知有惡心。動身為殺彼生業道。仙",
    "T41n1821_016:0261c02": "以何表令鬼知心。彼由意憤身．語必變。",
    "T41n1821_016:0261c03": "或由呪詛必動身．語。有餘師說。非於欲",
    "T41n1821_016:0261c04": "界一切無表悉依表生。如得果時五苾芻等",
    "T41n1821_016:0261c05": "得別解脫戒。不善亦應然。然彼先時決定有",
    "T41n1821_016:0261c06": "表。餘亦應爾。仙如前說。布灑他時得妄語",
    "T41n1821_016:0261c07": "者。謂不清淨詐入僧中。坐現威儀。或有所",
    "T41n1821_016:0261c08": "說。此謂先表。餘例應知　解云然我已下",
    "T41n1821_016:0261c09": "至必動身語。眾賢釋布灑他時。及仙意",
    "T41n1821_016:0261c10": "憤成二業道　二敘異說。有餘師說。非於",
    "T41n1821_016:0261c11": "欲界一切無表悉依表生。於前所說十種得",
    "T41n1821_016:0261c12": "戒中。如佛．獨覺得果時。及五苾芻等得別",
    "T41n1821_016:0261c13": "解脫戒。不依表生。不善業道理亦應然雖",
    "T41n1821_016:0261c14": "不動身亦不發語。而無有表。但有無表業",
    "T41n1821_016:0261c15": "道亦成。此有何違。如何經主乃作難言欲",
    "T41n1821_016:0261c16": "無無表離表而生　三述正解。眾賢論主",
    "T41n1821_016:0261c17": "不許斯解。故作是言。然彼得果。五苾芻",
    "T41n1821_016:0261c18": "等。先加行時必定有表。相續乃至得果．入",
    "T41n1821_016:0261c19": "道。依此表業發別解脫。餘仙意憤．布灑他",
    "T41n1821_016:0261c20": "時不善業道。依表而起理亦應爾。仙如前",
    "T41n1821_016:0261c21": "說義等教他。於加行時。或由意憤身．語",
    "T41n1821_016:0261c22": "必變。或由呪詛必動身．語。若有身表從",
    "T41n1821_016:0261c23": "身表生。若有語表從語表起。此據加行",
    "T41n1821_016:0261c24": "必有表業。非據根本。故前論說義等教他",
    "T41n1821_016:0261c25": "　布灑他時得誑語者。謂不清淨詐入僧",
    "T41n1821_016:0261c26": "中坐現威儀。從身表業發語無表。或有所",
    "T41n1821_016:0261c27": "說。從語表業發語無表。此謂先表。餘例",
    "T41n1821_016:0261c28": "應思　言先表者。或由先時有表相續不",
    "T41n1821_016:0261c29": "斷乃至發得無表。如得善戒及布灑他等。",
    "T41n1821_016:0262a01": "或雖根本無有表業。先加行位必有表故。",
    "T41n1821_016:0262a02": "如仙意憤。及遣殺等。正理論意欲界無表必",
    "T41n1821_016:0262a03": "依表生。或於根本必有表業。或於加",
    "T41n1821_016:0262a04": "行必有表業。隨其所應於兩位中必有表",
    "T41n1821_016:0262a05": "故。故說無表必依表生。非要根本言定有",
    "T41n1821_016:0262a06": "表。若不爾者遣使殺等根本成時即有何表",
    "T41n1821_016:0262a07": "耶。若作斯解善順難詞。欲無無表離表而",
    "T41n1821_016:0262a08": "生。我意本然。難詞虛設。若謂根本必有表",
    "T41n1821_016:0262a09": "故而作難云欲無無表離表而生者。遣使",
    "T41n1821_016:0262a10": "殺等根本成時即有何表耶　俱舍師破云。",
    "T41n1821_016:0262a11": "於汝宗中有餘師意。有欲無表離表而生。",
    "T41n1821_016:0262a12": "如得果時。五苾芻等。及仙意憤。布灑他等。",
    "T41n1821_016:0262a13": "以不動身。不發語故。我難彼師故作是",
    "T41n1821_016:0262a14": "說。欲無無表離表而生。以理而言隨於加",
    "T41n1821_016:0262a15": "行．根本兩位必有表業。能生無表。正理論",
    "T41n1821_016:0262a16": "師不能為彼釋通妨難順我難詞　又解",
    "T41n1821_016:0262a17": "汝宗本計仙人意憤。及布灑他無表業。以不",
    "T41n1821_016:0262a18": "動身。不發語故。正理論師為難所逼推",
    "T41n1821_016:0262a19": "作餘師反符我難　問論主若以此文欲",
    "T41n1821_016:0262a20": "無無表離表而生為其正者。何前文十種",
    "T41n1821_016:0262a21": "得戒中云別解律儀非必定依表業而發",
    "T41n1821_016:0262a22": "　解云前文敘餘師義。後文依宗正述　又",
    "T41n1821_016:0262a23": "解亦不相違。彼言非必定依表業發者。",
    "T41n1821_016:0262a24": "非必定依自類表發。顯互發也　問若言",
    "T41n1821_016:0262a25": "欲無無表離表而生。何故前文言七善業道",
    "T41n1821_016:0262a26": "若從受生必皆具二。謂表．無表。受生尸羅",
    "T41n1821_016:0262a27": "必依表故。既言受生明知得果。五苾芻等。",
    "T41n1821_016:0262a28": "不從受生。非依表發。與此相違　解云前",
    "T41n1821_016:0262a29": "文敘餘師義。後文據正義難　又解亦不相",
    "T41n1821_016:0262b01": "違。佛及獨覺。并及五苾芻得別解脫。要期",
    "T41n1821_016:0262b02": "受故。受生類故。亦名受生　又解此後文",
    "T41n1821_016:0262b03": "言欲無無表離表而生者。通據加行．根本",
    "T41n1821_016:0262b04": "兩位必有表業能生無表。若據根本亦有",
    "T41n1821_016:0262b05": "無表離表而生。若不爾者遣使殺等根本成",
    "T41n1821_016:0262b06": "時有何表耶。若作此解善順前文十種得",
    "T41n1821_016:0262b07": "戒中非必定依表業而發。亦順七善業道",
    "T41n1821_016:0262b08": "非受生者不從表起。總而言之。於十種",
    "T41n1821_016:0262b09": "得戒中及七善業道中并此後文皆作兩解。",
    "T41n1821_016:0262b10": "或說欲界無表有非表生。或說欲界無表",
    "T41n1821_016:0262b11": "皆依表起。",
    "T41n1821_016:0262b12": "已辨虛誑語至佞歌邪論等者。此即第五明",
    "T41n1821_016:0262b13": "餘三語相。初兩句明離間語。次一句明麁惡",
    "T41n1821_016:0262b14": "語。後三句明雜穢語。論曰至流至此中",
    "T41n1821_016:0262b15": "者。釋初兩句。明離間語具四種緣方成業",
    "T41n1821_016:0262b16": "道。一染污心．二發壞他語。若他壞．不壞但",
    "T41n1821_016:0262b17": "領解時即成離間語。故正理四十一云。發離",
    "T41n1821_016:0262b18": "間語他領剎那表．無表業名本業道。有餘",
    "T41n1821_016:0262b19": "師說他壞方成。若爾聖者深固難壞。應無",
    "T41n1821_016:0262b20": "壞聖離間語罪。然壞聖者獲罪既深。由此",
    "T41n1821_016:0262b21": "應知。前說為善。婆沙亦同正理。三解義。四",
    "T41n1821_016:0262b22": "不誤。於四緣中前之二緣頌文俱有。後之",
    "T41n1821_016:0262b23": "二緣從前流來。若以染心至業道方成",
    "T41n1821_016:0262b24": "者。釋第三句。明麁惡語亦具四緣方成業",
    "T41n1821_016:0262b25": "道。一染污心。二發非愛語毀呰於他名麁",
    "T41n1821_016:0262b26": "惡語。前離間第一句中染心語三字流至麁",
    "T41n1821_016:0262b27": "惡語第三句中。應言染心非愛語說名麁惡",
    "T41n1821_016:0262b28": "語。三解義。四不誤。此後兩緣應知亦與前",
    "T41n1821_016:0262b29": "離間同從前流來。謂本期心所欲罵者解",
    "T41n1821_016:0262c01": "所說義業道方成。非要生惱。若他惱．不惱",
    "T41n1821_016:0262c02": "俱成麁惡語。故正理云。正發麁惡語他領",
    "T41n1821_016:0262c03": "解剎那表．無表業名本業道。有餘師說他",
    "T41n1821_016:0262c04": "惱方成。若爾聖人具忍力者既不可惱。罵",
    "T41n1821_016:0262c05": "應無過。然罵賢聖獲罪既深。由此應知",
    "T41n1821_016:0262c06": "前說為善。婆沙亦同正理。一切染心",
    "T41n1821_016:0262c07": "至流至此中者。釋第四句。准此文中。雜穢",
    "T41n1821_016:0262c08": "語有二緣。一一切染心。二所發諸語。所以",
    "T41n1821_016:0262c09": "者何。染所發言皆雜穢語故。准前第一句",
    "T41n1821_016:0262c10": "中語字流至第四句中。應言諸染污心語說",
    "T41n1821_016:0262c11": "名雜穢語。此師意說雖有獨起雜穢語。若",
    "T41n1821_016:0262c12": "前三語起時必兼雜穢。然雜穢語他不領解。",
    "T41n1821_016:0262c13": "非四語業道收。故婆沙一百七云。謂如有",
    "T41n1821_016:0262c14": "一。獨空閑處作如是說。無惠施。無親愛。",
    "T41n1821_016:0262c15": "無祀祠。如是等語惡行。世間有情不生領",
    "T41n1821_016:0262c16": "解非四所攝　准彼論說。更加一緣。所謂",
    "T41n1821_016:0262c17": "解義。有餘師說至雜穢語收者。釋第五．",
    "T41n1821_016:0262c18": "第六句。此師意說。異前三語染心所發方",
    "T41n1821_016:0262c19": "名雜穢。皆是獨起雜穢語也。前三語起時不",
    "T41n1821_016:0262c20": "兼雜穢。有此不同故敘異說。文顯可知。",
    "T41n1821_016:0262c21": "或可。雜穢亦有不誤如欲期心諂佞於彼",
    "T41n1821_016:0262c22": "誤諂餘人。亦可不成業道。若據斯義。或",
    "T41n1821_016:0262c23": "具四緣。然前解為勝。輪王現時至雜穢",
    "T41n1821_016:0262c24": "語收者。問。由彼語從至非預染心者。答。",
    "T41n1821_016:0262c25": "染心所發名為雜穢。由彼語從出離善心",
    "T41n1821_016:0262c26": "發。讚嘆諸善。毀呰諸惡。能引出離善故。非",
    "T41n1821_016:0262c27": "預染心不名雜穢。有餘師言至不成",
    "T41n1821_016:0262c28": "業道者。敘異說。爾時亦有染心發言。由過",
    "T41n1821_016:0262c29": "輕故不成業道。故前文言語惡業道於語",
    "T41n1821_016:0263a01": "惡行不攝加行．後起．及輕。是此師義。彼輪",
    "T41n1821_016:0263a02": "王時輕雜穢語雖他領解非業道攝。不發",
    "T41n1821_016:0263a03": "無表。故正理云。有說彼有嫁娶等言雜穢語",
    "T41n1821_016:0263a04": "收非業道攝。薄塵類故不引無表。非無無",
    "T41n1821_016:0263a05": "表可業道攝。",
    "T41n1821_016:0263a06": "已說三語至名邪見業道者。此即第六明意",
    "T41n1821_016:0263a07": "業道相。論曰至名貪業道者釋初句。明",
    "T41n1821_016:0263a08": "貪業道。他物簡自。自貪不成　理亦應說",
    "T41n1821_016:0263a09": "於情起貪。而不說者影顯可知。或舉輕顯",
    "T41n1821_016:0263a10": "重。非情起貪尚名業道。況復於情。或可。他",
    "T41n1821_016:0263a11": "言亦攝於情　或唯非情起貪偏重名貪",
    "T41n1821_016:0263a12": "業道論不說情。前解為勝　謂於他物非",
    "T41n1821_016:0263a13": "理惡欲屬己非他　力謂強力　竊謂私竊",
    "T41n1821_016:0263a14": "起力．竊心貪求他物。如是惡欲名貪業",
    "T41n1821_016:0263a15": "道　此貪唯是修所斷貪。於修斷中貪著",
    "T41n1821_016:0263a16": "已物亦非業道。故正理云。唯於他物起惡",
    "T41n1821_016:0263a17": "欲貪名貪業道。若異此者貪著己物業道",
    "T41n1821_016:0263a18": "應成。輪王．北洲為難亦爾。有餘師言",
    "T41n1821_016:0263a19": "至總說欲愛者。此師意說。於欲界中五部",
    "T41n1821_016:0263a20": "諸愛皆貪業道。依五蓋經依貪欲蓋佛說",
    "T41n1821_016:0263a21": "應斷此世間貪。故知貪名總說欲界五部",
    "T41n1821_016:0263a22": "諸愛。有說欲愛至成貪業道者。此師意",
    "T41n1821_016:0263a23": "說。於欲界中五部諸愛雖盡名貪非皆業",
    "T41n1821_016:0263a24": "道。此貪業道於惡行中攝麁品故。勿輪王",
    "T41n1821_016:0263a25": "世。及北俱盧。并貪己物所起欲貪成貪業",
    "T41n1821_016:0263a26": "道。以過輕故。故前論云意惡業道於意惡",
    "T41n1821_016:0263a27": "行不攝惡思及輕貪等。即是此師義也。前",
    "T41n1821_016:0263a28": "文已同此說。於二說中後師為正。以見",
    "T41n1821_016:0263a29": "斷貪不緣財故。於有情類至名瞋業道",
    "T41n1821_016:0263b01": "者。釋第二句。於他有情欲為傷害。以過",
    "T41n1821_016:0263b02": "重故名瞋業道。若瞋自身及與非情。以過",
    "T41n1821_016:0263b03": "輕故非瞋業道。於善惡等至邪見業道",
    "T41n1821_016:0263b04": "者。釋下兩句。明邪見業道　善．惡。謂善惡",
    "T41n1821_016:0263b05": "業　等謂等取果及聖等。於此善等現見撥",
    "T41n1821_016:0263b06": "無此見名為邪見業道。如經說至等言",
    "T41n1821_016:0263b07": "攝後者。引經顯彼邪見撥無。經中總有十",
    "T41n1821_016:0263b08": "一不同。言一無施與。二無愛樂。三無祠祀",
    "T41n1821_016:0263b09": "者。此三皆是謗因邪見．見集所斷。如婆沙",
    "T41n1821_016:0263b10": "九十八解此三云。一解無差別同顯一義",
    "T41n1821_016:0263b11": "故　又解名即差別　外論者言。無施與",
    "T41n1821_016:0263b12": "者。謂無施三類福。無愛樂者。謂無施別",
    "T41n1821_016:0263b13": "婆羅門福。無祠祀者。謂無施眾婆羅門福",
    "T41n1821_016:0263b14": "　外論更有多解如彼廣說　內論者言。",
    "T41n1821_016:0263b15": "無施與者謂無過去福。無愛樂者。謂無未",
    "T41n1821_016:0263b16": "來福。無祠祀者。謂無現在福。復次無施與",
    "T41n1821_016:0263b17": "者。謂無身業福。無愛樂者。謂無語業福。",
    "T41n1821_016:0263b18": "無祠祀者。謂無意業福。復次無施與者。",
    "T41n1821_016:0263b19": "謂無施性福。無愛樂者。謂無戒性福。無",
    "T41n1821_016:0263b20": "祠祀者。謂無修性福。復次無施與者。謂無",
    "T41n1821_016:0263b21": "施悲田福。無愛樂者。謂無施恩田福。無",
    "T41n1821_016:0263b22": "祠祀者。謂無施福田福　更有多解。",
    "T41n1821_016:0263b23": "如彼廣說　四無妙行無惡行者。此總撥",
    "T41n1821_016:0263b24": "妙行．惡行。亦是謗因邪見見集所斷　五無",
    "T41n1821_016:0263b25": "妙行惡行業所感果異熟。此是總撥業所感",
    "T41n1821_016:0263b26": "果。謗果邪見見苦所斷　六無此世間　七",
    "T41n1821_016:0263b27": "無彼世間　此二通謗因果。若謗因見集",
    "T41n1821_016:0263b28": "所斷。若謗果見苦所斷。故婆沙釋云。問他世",
    "T41n1821_016:0263b29": "是不現見說無可爾。此世現見何故言無。",
    "T41n1821_016:0263c01": "答彼諸外道無明所盲。於現見事亦復非",
    "T41n1821_016:0263c02": "撥。不應責無明者愚盲者墮坑故。復有說",
    "T41n1821_016:0263c03": "者。彼諸外道但謗因．果不謗法體。無此",
    "T41n1821_016:0263c04": "世者謂無此世為他世因。或無此世為他",
    "T41n1821_016:0263c05": "世果。無他世者謂無他世為此世因。或無",
    "T41n1821_016:0263c06": "彼世為此世果　八無母　九無父　此",
    "T41n1821_016:0263c07": "二是謗因邪見．見集所斷。故婆沙云。問世",
    "T41n1821_016:0263c08": "間父母皆所現見。彼以何見謗言無耶。答",
    "T41n1821_016:0263c09": "彼諸外道無明所盲乃至廣說。有說彼諸外",
    "T41n1821_016:0263c10": "道謗無父母感子之業不謗其體。或有",
    "T41n1821_016:0263c11": "說者。彼諸外道謗父母義不謗其體。廣如",
    "T41n1821_016:0263c12": "彼說　十無化生有情者。此通謗因．果。若",
    "T41n1821_016:0263c13": "謗因見集所斷。若謗果見苦所斷。婆沙釋",
    "T41n1821_016:0263c14": "云。有諸外道作如是說。諸有情生皆因現",
    "T41n1821_016:0263c15": "在精血等事。無有無緣忽然生者。譬如芽",
    "T41n1821_016:0263c16": "生必因種子．水．火．時節。無有無緣而得生",
    "T41n1821_016:0263c17": "者。故定無有化生有情。此或撥無感化生",
    "T41n1821_016:0263c18": "業。或復撥無所感化生。或有說者。化生有",
    "T41n1821_016:0263c19": "情所謂中有。無此世他世者。謗無生有。",
    "T41n1821_016:0263c20": "無化生有情者。謗無中有。有諸外道言",
    "T41n1821_016:0263c21": "中有無。彼說但應從此世間至彼世間。更",
    "T41n1821_016:0263c22": "無第三世間可得。此或撥無感中有業。或",
    "T41n1821_016:0263c23": "復撥無所感中有。或撥中有為生有因。或",
    "T41n1821_016:0263c24": "撥中有為死有果　此通謗因．果。見苦集",
    "T41n1821_016:0263c25": "所斷　十一世間無有沙門或婆羅門及阿",
    "T41n1821_016:0263c26": "羅漢。此是謗聖邪見。見道所斷。隨其所應",
    "T41n1821_016:0263c27": "說彼經具顯謗業．謗果．謗聖邪見。此頌舉",
    "T41n1821_016:0263c28": "初撥善．惡業。等言攝後謗果．謗聖。若依婆",
    "T41n1821_016:0263c29": "沙等文。更說謗滅邪見。如彼論云無正至。",
    "T41n1821_016:0264a01": "此謗滅邪見。見滅所斷。正至謂涅槃等。是無",
    "T41n1821_016:0264a02": "漏道所應至故。廣如彼說。",
    "T41n1821_016:0264a03": "俱舍論記卷第十六"
}