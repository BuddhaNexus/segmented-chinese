{
    "X44n0744_023:0577c02": "四分律名義標釋卷第二十三",
    "X44n0744_023:0577c03": "明　廣州沙門釋　弘贊在犙　輯",
    "X44n0744_023:0577c04": "　　新安沙門釋　弘麗羅峰　校",
    "X44n0744_023:0577c05": "耶輸伽",
    "X44n0744_023:0577c06": "或云耶舍。或云夜輸。中本起經云。長者名阿具利。",
    "X44n0744_023:0577c07": "子字曰虵陀。有琉璃屐。著足而生。父母貴異。字曰",
    "X44n0744_023:0577c08": "虵陀。此言寶稱。時年二十四歲。往見世尊。即得阿",
    "X44n0744_023:0577c09": "羅漢道(耶舍。此云名。亦云稱)。",
    "X44n0744_023:0577c10": "髼亂",
    "X44n0744_023:0577c11": "髼。蒲紅切。音蓬。鬆也。髼鬆。是髮亂貌。",
    "X44n0744_023:0577c12": "鼾睡",
    "X44n0744_023:0577c13": "鼾。候幹切。音翰。臥息聲也。又氣激聲。",
    "X44n0744_023:0577c14": "齘齒",
    "X44n0744_023:0577c15": "齘。下介切。音械。上下齒相切也。三蒼云。鳴齒也。應",
    "X44n0744_023:0577c16": "師云。律文舊作嗐。未詳所出也(嗐。音轄。大開口也。非此義)。",
    "X44n0744_023:0577c17": "寱語",
    "X44n0744_023:0577c18": "倪制切。音藝。睡熟寐言也。",
    "X44n0744_023:0577c19": "尸佉城門",
    "X44n0744_023:0577c20": "尸佉。是護城東門神名也。",
    "X44n0744_023:0577c21": "婆羅河",
    "X44n0744_023:0577c22": "即波羅柰河也。然波羅柰國。都城西臨殑伽河。城",
    "X44n0744_023:0577c23": "東北有波羅柰河。河東北十餘里。是鹿野苑。佛所",
    "X44n0744_023:0577c24": "行讚經云。恒河波羅柰。二水雙流間。林木華果茂。",
    "X44n0744_023:0578a01": "禽獸同羣遊。閒寂無喧俗。古仙之所居。",
    "X44n0744_023:0578a02": "無垢",
    "X44n0744_023:0578a03": "或云離垢。",
    "X44n0744_023:0578a04": "善臂",
    "X44n0744_023:0578a05": "或云善膊。又云善肘。肘即臂節也。增一經云。恒飛",
    "X44n0744_023:0578a06": "虗空。足不蹈地。所謂善肘比丘是。",
    "X44n0744_023:0578a07": "滿願",
    "X44n0744_023:0578a08": "或云滿祝。謂父於滿江。禱梵天求子。正值江滿。又",
    "X44n0744_023:0578a09": "夢七寶器。盛滿中寶。入母懷。母懷子。父願獲。從諸",
    "X44n0744_023:0578a10": "遂願。故言滿願。又梵云。富樓那彌多羅尼子。此言",
    "X44n0744_023:0578a11": "滿慈子。中阿含經。彼自說云。我字滿。我母名慈。故",
    "X44n0744_023:0578a12": "諸梵行人。稱我為滿慈子。白晳隆鼻。如鸚鵡[口*雋]。於",
    "X44n0744_023:0578a13": "說法人中。最為第一。",
    "X44n0744_023:0578a14": "伽梵婆提",
    "X44n0744_023:0578a15": "或憍梵波提。或憍梵鉢提。此云牛呞。亦云牛脚或",
    "X44n0744_023:0578a16": "云牛迹。又云牛相。根本律云。咽有二喉。一乃吐生。",
    "X44n0744_023:0578a17": "二便咽熟。然彼曾於過去迦葉佛所出家學道。勤",
    "X44n0744_023:0578a18": "修習誦。其親教師。是阿羅漢。為眾上首。然而年老。",
    "X44n0744_023:0578a19": "形羸飲食緩遲。彼滯習誦之功。便起瞋曰。何故遲",
    "X44n0744_023:0578a20": "食。猶如老牛。師即教令至心悔罪。惡業方除。由於",
    "X44n0744_023:0578a21": "五百世。常受牛身。乃至今日。殘業未盡。尚作牛形。",
    "X44n0744_023:0578a22": "由勤習誦。今得出家。斷諸煩惱。證阿羅漢。楞嚴經",
    "X44n0744_023:0578a23": "云。過去世。輕弄沙門。世世生生。有牛呞病。無量壽",
    "X44n0744_023:0578a24": "經云。又過去世。曾作比丘。於他粟田邊。摘一莖粟。",
    "X44n0744_023:0578b01": "觀其生熟。數粒墮地。五百世。作牛償之(此亦由自摘粟莖。壞",
    "X44n0744_023:0578b02": "鬼神村。故如伊羅鉢龍王業報也)。增一經云。樂居天上。不處人中。",
    "X44n0744_023:0578b03": "所謂牛迹比丘是。分別功德論云。牛脚比丘。以二",
    "X44n0744_023:0578b04": "事。不得居世間。何者。此比丘脚似牛甲。食飽則呞。",
    "X44n0744_023:0578b05": "以是二事。不得居世。若外道見。謂諸沙門。食時無",
    "X44n0744_023:0578b06": "節。生誹謗心。是以佛遣上天。在善法講堂坐禪。善",
    "X44n0744_023:0578b07": "護譏嫌。藏身天上。故稱第一(呞。亦作齝。爾雅作齝。與呞同。抽知切。音鴟",
    "X44n0744_023:0578b08": "謂食之已久。復出嚼之。牛羊麋鹿皆然。但其名異耳。牛曰齝。羊曰。麋鹿曰齸)。",
    "X44n0744_023:0578b09": "伊羅鉢羅",
    "X44n0744_023:0578b10": "或云醫羅鉢。闡義鈔云。亦曰伊羅跋羅。伊羅樹名。",
    "X44n0744_023:0578b11": "此云臭氣。跋羅。此云極。謂此龍往昔由損此極臭",
    "X44n0744_023:0578b12": "樹葉。故致頭上生此臭樹。因即為名。破僧事云。此",
    "X44n0744_023:0578b13": "龍曾於迦攝波佛法中出家修行。善閑三藏。具習",
    "X44n0744_023:0578b14": "定門。於寂靜處。醫羅樹下。而作經行。以自策勵。時",
    "X44n0744_023:0578b15": "醫羅葉。打著其額。即便忍受。後時繫心疲倦。從定",
    "X44n0744_023:0578b16": "而起。策念經行。葉還打額。極生苦痛。發瞋怒心。即",
    "X44n0744_023:0578b17": "以兩手折其樹葉。擲之於地。作如是語。迦攝波佛。",
    "X44n0744_023:0578b18": "無情物上。見何過咎。而制學處(戒也)。令受斯苦。由彼",
    "X44n0744_023:0578b19": "猛毒瞋心毀戒。命終之後。墮此龍中。醫羅大樹。生",
    "X44n0744_023:0578b20": "於頭上。膿血流出。多有諸蟲蠅蛆唼食。臭穢非常。",
    "X44n0744_023:0578b21": "詳如初卷。及下第六王句中。",
    "X44n0744_023:0578b22": "那羅陀",
    "X44n0744_023:0578b23": "或云那剌陀。本是阿私陀仙弟子。因阿私陀仙命",
    "X44n0744_023:0578b24": "終。遂詣波羅柰城邊住。教授五百婆羅門。其那羅",
    "X44n0744_023:0578c01": "陀。先是迦旃延族。時人因姓。又號為迦旃延。具德",
    "X44n0744_023:0578c02": "經云。聲聞中修行。能斷已生煩惱。那羅陀苾芻是",
    "X44n0744_023:0578c03": "(如九十事中詳釋)。",
    "X44n0744_023:0578c04": "不蘭迦葉",
    "X44n0744_023:0578c05": "或云富蘭那迦葉。什師曰。迦葉母姓也。富蘭那字",
    "X44n0744_023:0578c06": "也。其人起邪見。謂一切法無所有。如虗空。不生不",
    "X44n0744_023:0578c07": "滅也。肇師曰。其人起邪見。謂一切法斷滅性空。無",
    "X44n0744_023:0578c08": "君臣父子忠孝之道也(富蘭那。此翻故舊。又云宿舊。新云晡剌拏。或云布剌",
    "X44n0744_023:0578c09": "拏。此翻圓滿)。",
    "X44n0744_023:0578c10": "末佉棃劬奢羅",
    "X44n0744_023:0578c11": "亦云末佉羅瞿奢羅。又云末伽棃拘賖黎。末伽黎。",
    "X44n0744_023:0578c12": "此云不見道。什師曰。末伽黎字也。拘賒黎是其母",
    "X44n0744_023:0578c13": "也。其人起計。眾生罪福。無有因緣。肇師曰。其人起",
    "X44n0744_023:0578c14": "見。謂眾生苦樂。不因行得。皆自然而爾。",
    "X44n0744_023:0578c15": "阿夷頭翅舍欽婆羅",
    "X44n0744_023:0578c16": "阿夷頭。亦作阿耆多。什師曰。阿耆多翅舍字也。欽",
    "X44n0744_023:0578c17": "婆羅。麤衣也(即麤毛衣)。其人起計。非因計因。著麤皮衣。",
    "X44n0744_023:0578c18": "及拔髮。煙薰鼻等。以諸苦行而為道也。肇曰。欽婆",
    "X44n0744_023:0578c19": "羅麤弊衣名也。其人著弊衣。自拔髮。五熱炙身。以",
    "X44n0744_023:0578c20": "苦行為道。謂今身併受苦。後身常樂。",
    "X44n0744_023:0578c21": "末提侈婆休迦旃延",
    "X44n0744_023:0578c22": "或云迦羅鳩馱迦旃延。迦羅鳩馱。此云牛領。什師",
    "X44n0744_023:0578c23": "曰。字也。其人應物起見。若人問言有。其即答有。無",
    "X44n0744_023:0578c24": "等皆然。肇師曰。姓迦旃延。其人謂諸法。亦有相。亦",
    "X44n0744_023:0579a01": "無相(迦旃延。亦翻翦髮)。",
    "X44n0744_023:0579a02": "訕若毗羅吒子",
    "X44n0744_023:0579a03": "或云刪闍夜毗羅胝子。刪闍夜。此云正勝。毗羅胝。",
    "X44n0744_023:0579a04": "此云不作。什師曰。刪闍夜字也。毗羅胝母名也。其",
    "X44n0744_023:0579a05": "人起見。謂要久經生死。彌歷劫數。然後任運自盡",
    "X44n0744_023:0579a06": "苦際也。肇師曰。其人謂道不須求。經生死劫數。苦",
    "X44n0744_023:0579a07": "盡自得。如縷丸轉於高山之上。縷盡自止。何假求",
    "X44n0744_023:0579a08": "耶(訕。山字去聲。亦音刪)。",
    "X44n0744_023:0579a09": "尼犍子",
    "X44n0744_023:0579a10": "具云尼犍陀若提子。大論翻為離繫親子。肇師曰。",
    "X44n0744_023:0579a11": "尼犍陀。其出家總名也。如佛法出家。名沙門。若提",
    "X44n0744_023:0579a12": "母名也。什師曰。其人起見。謂罪福苦樂。盡由前世",
    "X44n0744_023:0579a13": "自有定因。要必當償。今雖行道。亦不能中斷。此之",
    "X44n0744_023:0579a14": "六師。佛未出時。皆道王天竺。至佛出世。其宗已盛。",
    "X44n0744_023:0579a15": "然其盡起邪見。裸形苦行。自稱一切智。大同而小",
    "X44n0744_023:0579a16": "異耳。凡有三種。六師合十八部。第一自稱一切智。",
    "X44n0744_023:0579a17": "第二得五通。第三誦四韋陀經。上所說六師。是第",
    "X44n0744_023:0579a18": "一部也。殃握經云。佛問文殊。汝聞有外道不。過去",
    "X44n0744_023:0579a19": "時。有佛名俱留孫。彼佛出世。無有外道。唯一佛乘。",
    "X44n0744_023:0579a20": "佛涅槃後。有一比丘。住阿蘭若。名曰佛慧。有人施",
    "X44n0744_023:0579a21": "其無價寶衣。為獵師所劫奪。將此比丘去至山中。",
    "X44n0744_023:0579a22": "壞身裸形。懸首繫樹。有婆羅門見而歎曰。先著袈",
    "X44n0744_023:0579a23": "裟而今裸形。必知袈裟非解脫覆。因此效之。自懸",
    "X44n0744_023:0579a24": "裸形。以為真道。此比丘自解得身。以赤石塗身。樹",
    "X44n0744_023:0579b01": "皮自障。結草以拂蚊蝱。見者復謂著如此衣。捉如",
    "X44n0744_023:0579b02": "是拂。是解脫道。即便效之。出家外道婆羅門。因此",
    "X44n0744_023:0579b03": "而起。比丘至幕入水洗瘡。以衣覆頭。取牧牛人弊",
    "X44n0744_023:0579b04": "衣纏身。見者復效一日三洗。披髮苦行外道。因此",
    "X44n0744_023:0579b05": "而生。此比丘洗己身。瘡復為蠅蜂所唼。白土塗瘡。",
    "X44n0744_023:0579b06": "見者復效。塗身外道從此而起。此比丘然火炙身。",
    "X44n0744_023:0579b07": "見者復效。五熱炙身外道因此而起。炙身轉痛。不",
    "X44n0744_023:0579b08": "能堪忍。投巖自害。見者復效。投巖外道從此而起。",
    "X44n0744_023:0579b09": "乃至九十五種。皆是諸婆羅門效此比丘。至今未",
    "X44n0744_023:0579b10": "絕。或云九十六種。謂一師十五種教。以授弟子。為",
    "X44n0744_023:0579b11": "教各異。弟子受行各成異見。如是一師出十五種",
    "X44n0744_023:0579b12": "異見。師別有法。與弟子不同。師與弟子通為十六",
    "X44n0744_023:0579b13": "種。如是六師。有九十六種。師所用法。及其將終。必",
    "X44n0744_023:0579b14": "授一弟子。如是師師相傳。常有六師。其種不絕也",
    "X44n0744_023:0579b15": "(或云九十五種是外道。一種是二乘。共為九十六也。其六師復有見解。同異。備載根本律。無根謗戒中。及",
    "X44n0744_023:0579b16": "涅槃等經。并餘注述)。",
    "X44n0744_023:0579b17": "第六王",
    "X44n0744_023:0579b18": "增一阿含經偈云。",
    "X44n0744_023:0579b19": "　世間有五欲　　意為第六王　　已知內外六",
    "X44n0744_023:0579b20": "　當念盡苦際",
    "X44n0744_023:0579b21": "按說一切有部律云。昔於覩史多天。宮殿之上。有",
    "X44n0744_023:0579b22": "書佛語。問答之詞(即龍王所持之頌也)。若佛世尊不出於世。",
    "X44n0744_023:0579b23": "此之頌義。無人能受。亦無解者。若佛出現。則有能",
    "X44n0744_023:0579b24": "受能解者。時北方多聞天王。至覩史天宮。見斯問",
    "X44n0744_023:0579c01": "頌。心生希有。便記其文。不能解義。持至本宮。書在",
    "X44n0744_023:0579c02": "版上。爾時得叉尸羅國。有舊住龍王。名醫鉢羅。長",
    "X44n0744_023:0579c03": "夜希望。何時得見世尊出世。原此龍王。有一親友",
    "X44n0744_023:0579c04": "藥叉。名曰金光。因至多聞天王所。見版上書頌。因",
    "X44n0744_023:0579c05": "即憶持。不能解義。便持往龍王所。而告彼曰。親友",
    "X44n0744_023:0579c06": "此是佛說深義。無人能解。汝可記此頌。并持金篋。",
    "X44n0744_023:0579c07": "滿中盛金。遊諸國邑。唱言。若有能解頌義。我持金",
    "X44n0744_023:0579c08": "篋而為供養。龍王受頌。即化為年少形。遍遊諸國。",
    "X44n0744_023:0579c09": "次至婆羅痆斯國。於其城內。而唱之(云云)。時彼龍",
    "X44n0744_023:0579c10": "王。既聞那羅陀頌。及示佛所在。便化作輪王。往至",
    "X44n0744_023:0579c11": "佛所。頂禮雙足。佛即訶之。令復本形。遂別一處。復",
    "X44n0744_023:0579c12": "其本形。身有七頭。廣長無量。頭枕婆羅痆斯。尾在",
    "X44n0744_023:0579c13": "得叉尸羅國(二國相去有二百驛)。由先惡業。一一頭上。各生",
    "X44n0744_023:0579c14": "一醫羅大樹。被風吹動。膿血皆流。霑汙形骸。臭穢",
    "X44n0744_023:0579c15": "可惡。有諸蟲蠅蛆類。徧身唼食。往詣佛所。請佛授",
    "X44n0744_023:0579c16": "記。何日得捨龍身。佛告龍王。當來人壽八萬歲時。",
    "X44n0744_023:0579c17": "慈氏世尊出世。為汝授記。當免龍身。是時龍王。即",
    "X44n0744_023:0579c18": "於佛前。悲號啼哭。諸頭眼中。一時出淚。成十四河。",
    "X44n0744_023:0579c19": "駃流驚注。佛令裁止。即禮佛不現(詳見本文。斯不繁述。西域記云。",
    "X44n0744_023:0579c20": "呾叉始羅國。北印度境。國大都城西北。七十餘里。有醫羅鉢呾邏龍王池。周百餘步。其水澄清。雜色蓮華。",
    "X44n0744_023:0579c21": "同榮異彩。此龍即昔迦葉佛時。壞醫羅樹苾芻也。故今彼土睛雨祈晴。必與沙門共至池所。彈指慰問。隨",
    "X44n0744_023:0579c22": "願必果)。",
    "X44n0744_023:0579c23": "三語受具",
    "X44n0744_023:0579c24": "律本三語文。餘律即以為三歸法。今按如來一代",
    "X44n0744_023:0580a01": "所得戒者。諸部互舉。開合非一。或五或十。或四或",
    "X44n0744_023:0580a02": "七。南山依本部律文。略出五種。一善來。二破結使。",
    "X44n0744_023:0580a03": "三三語。四邊地。五中國。其善來。三語。唯局佛在。餘",
    "X44n0744_023:0580a04": "三。通佛滅後。若兼尼眾。則有七種。謂加八法。及遣",
    "X44n0744_023:0580a05": "使受也。或有以邊地中國為一。謂同白四羯磨也。",
    "X44n0744_023:0580a06": "復有三歸論議等名。謂須陀耶沙彌七歲。與佛論",
    "X44n0744_023:0580a07": "議。稱如來意。佛即聽許。得具足戒。今依薩婆多論。",
    "X44n0744_023:0580a08": "列七種得戒。一見諦得戒(謂憍陳如等。五人也)。二善來得戒",
    "X44n0744_023:0580a09": "(始則耶輸伽。終則須跋陀羅。於其中間。佛喚善來得戒者。是也)。三三語得戒(言歸依佛。",
    "X44n0744_023:0580a10": "歸依法。歸依僧。如來應正等覺。是我師。即得戒也)四三歸得戒(言歸依佛。佛歸依。歸",
    "X44n0744_023:0580a11": "依僧。第二言。歸依佛竟。歸依法竟。歸依僧竟。此名三歸得戒也。然此三語三歸。謂佛成道已。欲令法流布",
    "X44n0744_023:0580a12": "世間。勅諸比丘。遊行人間。爾時世人。棄俗入道。即詣諸比丘所。或以三語。或以三歸。隨彼業力根性。或三",
    "X44n0744_023:0580a13": "語三歸。而為授之。後因病比丘。無和上。阿闍黎。佛即制斷。不聽三語三歸。既佛制後。雖三語三歸。戒不成",
    "X44n0744_023:0580a14": "就也)。五自誓得戒(如大迦葉。詣佛所言。佛是我師。我是弟子。世尊修伽陀。是我師。我是",
    "X44n0744_023:0580a15": "弟子。是名自誓得戒也)。六八法得戒(如大愛道。敬奉八法即得戒也)。七白四",
    "X44n0744_023:0580a16": "羯磨得戒。謂佛成道已。聽諸比丘度人出家。時諸",
    "X44n0744_023:0580a17": "豪姓子。詣諸比丘所。而求出家。既出家已。不按威",
    "X44n0744_023:0580a18": "儀。又因病者無人瞻視。佛乃聽有和上阿闍黎。從",
    "X44n0744_023:0580a19": "此以後。捨去三語三歸受戒。聽集十僧。問其遮難。",
    "X44n0744_023:0580a20": "若徧淨已。方以白四羯磨。而為授之。如此七種戒",
    "X44n0744_023:0580a21": "中。見諦得戒。惟五人得。餘更無得者。善來三語三",
    "X44n0744_023:0580a22": "歸得戒。佛在世時得。滅後不得。自誓得戒。惟大迦",
    "X44n0744_023:0580a23": "葉一人得。八法得戒。惟大愛道一人。及五百釋女",
    "X44n0744_023:0580a24": "得。白四羯磨戒。佛在世時得。滅後亦得。又此七種",
    "X44n0744_023:0580b01": "戒中。惟白四羯磨戒。通三天下。餘六種戒。但在閻",
    "X44n0744_023:0580b02": "浮提。不通三天下也。問云。七種戒。幾是增上尊重。",
    "X44n0744_023:0580b03": "幾不尊重。答曰。大而言之。七種戒。盡是尊重。以義",
    "X44n0744_023:0580b04": "分別。則有差別也。六種得戒。眾生功德力重。致得",
    "X44n0744_023:0580b05": "此戒。則名為勝。然不能大維持正法。是以不勝。如",
    "X44n0744_023:0580b06": "見諦戒。自誓戒。八法戒。此三種戒。正有一得。無有",
    "X44n0744_023:0580b07": "重得。如善來得戒。極至須跋陀羅。後更無得者。三",
    "X44n0744_023:0580b08": "語三歸戒。佛成道已。八年中得。後無得者。白四羯",
    "X44n0744_023:0580b09": "磨戒。若佛在世。若佛滅後。一切時得。佛法始終以",
    "X44n0744_023:0580b10": "白四羯磨戒為宗本。能繼續三寶。作無邊利益。莫",
    "X44n0744_023:0580b11": "上於白四羯磨戒。是故於七種戒中。最勝最妙。最",
    "X44n0744_023:0580b12": "為尊重(如上所說。有此尊重。今人多饕戒名。受時心不生重。或受得已。竟不為意。不顧戒律。",
    "X44n0744_023:0580b13": "恁自習情。隨作隨犯。是則自輕自棄。實可慨矣)。",
    "X44n0744_023:0580b14": "憂留頻螺",
    "X44n0744_023:0580b15": "中本起經云。優為羅縣。餘如上鬱鞞羅大將村釋。",
    "X44n0744_023:0580b16": "劫波園",
    "X44n0744_023:0580b17": "亦云白氎林。劫波。即劫貝。以劫貝可為白[疊*毛]也。",
    "X44n0744_023:0580b18": "跋陀羅跋提",
    "X44n0744_023:0580b19": "此云賢。亦翻賢部。",
    "X44n0744_023:0580b20": "鬱鞞羅迦葉",
    "X44n0744_023:0580b21": "亦云優留頻螺迦葉。迦葉是姓。因近木瓜林住。故",
    "X44n0744_023:0580b22": "以林為名。或云禱此林神而生。故得名也。中本起",
    "X44n0744_023:0580b23": "經云。姓迦葉氏。字鬱卑羅。增一阿含經云。將護聖",
    "X44n0744_023:0580b24": "眾。四事供養。所謂優留毗迦葉比丘也。",
    "X44n0744_023:0580c01": "鴦伽摩竭國",
    "X44n0744_023:0580c02": "鴦伽。摩竭二國。總是一中天竺境。皆萍沙王所統",
    "X44n0744_023:0580c03": "也。立世阿毗曇云。央伽摩伽陀二國。莊飾如北鬱",
    "X44n0744_023:0580c04": "單越人所莊飾。鬚髭翠黑。如剃周羅五日。頭髮自",
    "X44n0744_023:0580c05": "然長橫七指。無有增減。周羅是髮也。",
    "X44n0744_023:0580c06": "炯然",
    "X44n0744_023:0580c07": "炯。迥古切。聲同拱。光也。明也。炯炯明察也。又戶頂",
    "X44n0744_023:0580c08": "切。音迥。義同。",
    "X44n0744_023:0580c09": "閻浮樹等",
    "X44n0744_023:0580c10": "翻譯如第十卷。立世毗曇論云。此樹生在閻浮提",
    "X44n0744_023:0580c11": "地北邊。在泥民陀羅河南岸。是樹株本。正閻浮提",
    "X44n0744_023:0580c12": "地東西中央。其果甘美無比。如細蜂蜜。果大如瓮。",
    "X44n0744_023:0580c13": "其核大小如人間閻浮子核。樹根悉是金砂所覆。",
    "X44n0744_023:0580c14": "春雨不漏。夏則不熱。冬無風寒。乾闥婆及藥叉神。",
    "X44n0744_023:0580c15": "依樹下住。又云。閻浮樹。有五大觚。四面四觚。上有",
    "X44n0744_023:0580c16": "一觚。其東觚果。乾闥婆所食。其南觚者。七國人所",
    "X44n0744_023:0580c17": "食。一曰拘樓國。二曰拘羅婆。三名毗提。四名善毗",
    "X44n0744_023:0580c18": "提。五名曼陀。六名婆羅。七名婆梨。其西觚果。海蟲",
    "X44n0744_023:0580c19": "所食。其北觚果者。禽獸所食。其上觚果者。星宿天",
    "X44n0744_023:0580c20": "所食。此樹外復有二林。形如半月。圍繞此樹。其內",
    "X44n0744_023:0580c21": "有林名呵梨勒。外名呵摩勒。是果熟時。其味最美。",
    "X44n0744_023:0580c22": "如細蜂蜜。果形大小如二斛器。呵摩勒林南。復有",
    "X44n0744_023:0580c23": "七林。七河相間。其最北林。名菴羅。次名閻浮。三名",
    "X44n0744_023:0580c24": "娑羅。四名多羅。五名人林。六名石榴林。七名劫畢",
    "X44n0744_023:0581a01": "他林。是諸果味。甜如蜂蜜。劫畢他林南。七大國。人",
    "X44n0744_023:0581a02": "皆貞善。持十善法。其獸自死。自至人所。乃食其肉",
    "X44n0744_023:0581a03": "皆以犛牛髦尾覆屋。地自生麥。無有糠糩。國人磨",
    "X44n0744_023:0581a04": "蒸為飯。氣味甘美如蜜。此等諸處。非無神通者得",
    "X44n0744_023:0581a05": "至(其中所說國林果樹。種種殊妙差別。備載彼文。此不繁述)。",
    "X44n0744_023:0581a06": "曼陀羅華",
    "X44n0744_023:0581a07": "此云適意華。餘如上釋。",
    "X44n0744_023:0581a08": "釋提桓因",
    "X44n0744_023:0581a09": "此云能天主。能為三十三天主也(詳如前釋)。",
    "X44n0744_023:0581a10": "　　●律藏卷第三十三",
    "X44n0744_023:0581a11": "大祠祀",
    "X44n0744_023:0581a12": "天竺婆羅門法。常祀梵天。行大布施。期生彼天。然",
    "X44n0744_023:0581a13": "其施會。有於二種。一不用禮法。但廣布施。二用外",
    "X44n0744_023:0581a14": "道經書。種種禮法祭祀。兼行大施也。",
    "X44n0744_023:0581a15": "阿耨大泉",
    "X44n0744_023:0581a16": "或云阿耨達池。正言阿那婆答多。此言無熱惱。阿",
    "X44n0744_023:0581a17": "含經云。阿耨達宮中。有五柱堂。阿耨達龍王。恒於",
    "X44n0744_023:0581a18": "中止。此閻浮提。所有龍王。并諸龍屬。盡有三患。唯",
    "X44n0744_023:0581a19": "阿耨達龍無也。云何三患。一者熱風熱砂燒其皮",
    "X44n0744_023:0581a20": "肉。及燒骨髓。以為苦惱。二者龍宮惡風暴起吹其",
    "X44n0744_023:0581a21": "內。失寶飾衣。龍身自現。以為苦惱。三者諸龍王等。",
    "X44n0744_023:0581a22": "各在宮中。相娛樂時。金翅大鳥。入宮縛撮。或始生",
    "X44n0744_023:0581a23": "方便。欲取龍食。諸龍怖懼。常懷熱惱。阿耨達龍。無",
    "X44n0744_023:0581a24": "此三患。若鳥生念欲往。即便命終。故名阿耨達。十",
    "X44n0744_023:0581b01": "誦律云。阿耨達池。縱廣五十由旬。周圍五百由旬。",
    "X44n0744_023:0581b02": "底有金砂。八功德水。常滿其中。甜美如蜜。青黃赤",
    "X44n0744_023:0581b03": "白紅紫雜色蓮華。徧覆其上。種種眾烏。哀聲相和。",
    "X44n0744_023:0581b04": "猶如音樂。甚可愛樂。遶池四邊。種種華果之樹。西",
    "X44n0744_023:0581b05": "域記云贍部洲地之中者。阿那婆答多池也。在香",
    "X44n0744_023:0581b06": "山之南。大雪山之北。周八百餘里。金銀瑠璃頗胝。",
    "X44n0744_023:0581b07": "飾其岸焉。金沙彌漫。清波皎鏡。大地菩薩。化為龍",
    "X44n0744_023:0581b08": "王。於中潛宅。出清冷水。給贍部洲。池之東面銀牛",
    "X44n0744_023:0581b09": "口。流出競伽河(舊曰恒河)。繞池一帀。入東南海。池南面",
    "X44n0744_023:0581b10": "金象口。流出信度河。繞池一帀。入西南海。池西面",
    "X44n0744_023:0581b11": "瑠璃馬口。流出縛芻河。繞池一帀。入西北海。池北",
    "X44n0744_023:0581b12": "面頗胝師子口。流出徙多河。繞池一帀。入東北海。",
    "X44n0744_023:0581b13": "或曰潛流地下。出積石山。即徙多河之流。為震旦",
    "X44n0744_023:0581b14": "黃河之源(八功德者。一甘。二冷。三輭。四輕。五清淨。六不臭。七飲時不損喉。八飲已不傷腹)。",
    "X44n0744_023:0581b15": "摩頭鳩羅山",
    "X44n0744_023:0581b16": "或云摩鳩羅山。或云頗般那山。此亦雪山之別峰",
    "X44n0744_023:0581b17": "也。經云帝釋於白山。取石來如來曬衣。或云雪山。",
    "X44n0744_023:0581b18": "有云香山。",
    "X44n0744_023:0581b19": "大迦休樹",
    "X44n0744_023:0581b20": "經云迦和。或云迦羅迦。中本起云。樹名迦和。絕大",
    "X44n0744_023:0581b21": "修好。此方無有。故不可翻。",
    "X44n0744_023:0581b22": "事火",
    "X44n0744_023:0581b23": "天竺外道。起於邪見。以禮事火。期生梵天。法句經",
    "X44n0744_023:0581b24": "云。事火之法。日適欲沒。燃大火聚。向之跪拜。或至",
    "X44n0744_023:0581c01": "夜半火滅乃止。以求福祜。正法念處經云。於劫初",
    "X44n0744_023:0581c02": "時。忉利天。第二十六地。名曰影照。此諸天子。欲觀",
    "X44n0744_023:0581c03": "瞻閻浮提中園林。華果。河流。泉源。村營域邑。即乘",
    "X44n0744_023:0581c04": "種種大力孔雀。莊嚴諸禽獸等。下閻浮提。徧遊觀",
    "X44n0744_023:0581c05": "察。時林中住。邪見外道。諸外道婆羅門。見此天子。",
    "X44n0744_023:0581c06": "從天來下。向人間去之遙遠。不見正色。但見大光。",
    "X44n0744_023:0581c07": "猶如火色。妄生分別。便謂閻浮提人。供養火故。身",
    "X44n0744_023:0581c08": "壞命終。生於善道。受諸天身。何以故。火是一切諸",
    "X44n0744_023:0581c09": "天之口。供養火者。得生天上。作如是等妄生分別。",
    "X44n0744_023:0581c10": "不如實見。造作邪論。或自立宗。或自說因。自說譬",
    "X44n0744_023:0581c11": "諭。自作邪見。復教他人。令入邪見。如是邪見。自無",
    "X44n0744_023:0581c12": "利益。今他衰惱。身壞命終。墮於惡道。生地獄中。",
    "X44n0744_023:0581c13": "寒顫",
    "X44n0744_023:0581c14": "顫。之膳切。音戰。說文云。頭不正也。又四肢寒而掉",
    "X44n0744_023:0581c15": "也。",
    "X44n0744_023:0581c16": "潦水",
    "X44n0744_023:0581c17": "潦。魯稿切。音老。謂行潦。路上水也。又雨水大貌。又",
    "X44n0744_023:0581c18": "聚雨水。為汙潦水也。",
    "X44n0744_023:0581c19": "那提迦葉",
    "X44n0744_023:0581c20": "那提。此翻為河。或翻云江。因居河岸事火。故得名",
    "X44n0744_023:0581c21": "也。西域記云。捺地迦葉波。舊曰那提迦葉。譌也。洎",
    "X44n0744_023:0581c22": "諸迦葉。例無波字。略也。增一經云。心意寂然。降伏",
    "X44n0744_023:0581c23": "諸結。所謂江迦葉比丘是。",
    "X44n0744_023:0581c24": "伽耶迦葉",
    "X44n0744_023:0582a01": "伽耶。此云象。因住象頭山事火。故得名也。增一經",
    "X44n0744_023:0582a02": "云。觀於諸法。都無所著。所謂象比丘是。其三兄弟。",
    "X44n0744_023:0582a03": "於過去毗婆尸佛時。共樹剎柱。緣是今共為兄弟",
    "X44n0744_023:0582a04": "也。",
    "X44n0744_023:0582a05": "象頭山",
    "X44n0744_023:0582a06": "西域記云。摩揭陀國。伽耶城。西南五六里。至伽耶",
    "X44n0744_023:0582a07": "山。溪谷杳冥。峰巖危嶮。印度國俗。稱曰靈山。自昔",
    "X44n0744_023:0582a08": "君王。馭宇承統。化洽遠人。德隆前代。莫不登封。而",
    "X44n0744_023:0582a09": "告成功。山頂有大石塔。高百餘尺。靈鑒潛被。神光",
    "X44n0744_023:0582a10": "時燭。昔如來於此演說寶雲等經。山東南有塔。是",
    "X44n0744_023:0582a11": "迦葉本生邑也。其南有二塔。則伽耶捺地迦葉事",
    "X44n0744_023:0582a12": "火處也。",
    "X44n0744_023:0582a13": "杖林",
    "X44n0744_023:0582a14": "梵言洩瑟知婆那。此云杖林。其先有婆羅門。聞釋",
    "X44n0744_023:0582a15": "迦如來。身長丈六。常懷疑惑。未之信也。乃以丈六",
    "X44n0744_023:0582a16": "竹杖。欲量佛身。恒於杖端。出過丈六。如是增高。莫",
    "X44n0744_023:0582a17": "能窮實。遂投杖而去。因植根焉。",
    "X44n0744_023:0582a18": "迦蘭陀竹園",
    "X44n0744_023:0582a19": "或云羯蘭鐸迦。義如初篇。及房舍犍度中釋。竹園",
    "X44n0744_023:0582a20": "邊有池。經云羯蘭鐸池迦是也。",
    "X44n0744_023:0582a21": "刪若梵志",
    "X44n0744_023:0582a22": "刪若。亦作訕若。或云刪若夜。此言正勝。梵志如前",
    "X44n0744_023:0582a23": "釋。",
    "X44n0744_023:0582a24": "優波提舍",
    "X44n0744_023:0582b01": "大論云。王舍城。有論師名摩羅陀。王以其人善論",
    "X44n0744_023:0582b02": "故。賜封一邑。時婦生一女。眼似舍利鳥眼。即名此",
    "X44n0744_023:0582b03": "女為舍利。次生一男。膝骨麤大。名為拘絺羅。時南",
    "X44n0744_023:0582b04": "天竺。有婆羅門論義師。字提舍。於十八種大經。皆",
    "X44n0744_023:0582b05": "悉通利。來入王舍城。擊皷論義。摩羅陀。與彼共論。",
    "X44n0744_023:0582b06": "即墮負處。王遂奪邑封與提舍。時摩羅陀。即與女",
    "X44n0744_023:0582b07": "妻之。提舍納之為婦。後婦懷妊。夢一人身披申冑。",
    "X44n0744_023:0582b08": "手執金剛。摧破諸山。而在一大山邊立。覺已白夫。",
    "X44n0744_023:0582b09": "提舍言。汝當生男。摧伏一切諸論議師。唯不勝一",
    "X44n0744_023:0582b10": "人。與作弟子。舍利懷妊。以其子故。母亦聰明。大能",
    "X44n0744_023:0582b11": "論議。既生七日之後。[疊*毛]裹以示其父。其父思惟。我",
    "X44n0744_023:0582b12": "名提舍。逐我名字。字為優波提舍(優波。此言近。提舍此云分別義。",
    "X44n0744_023:0582b13": "亦是星名)。眾人以其舍利所生。又貴重其母。女中聰明",
    "X44n0744_023:0582b14": "第一。皆共名之為舍利弗(弗者。此言子也)。年始八歲。誦十",
    "X44n0744_023:0582b15": "八部經。通解一切經書義理。時摩伽陀國。設龍王",
    "X44n0744_023:0582b16": "大會。王臣敷高法座。集諸論士談義。即以八歲之",
    "X44n0744_023:0582b17": "身。便升論牀。結跏趺坐。眾人疑怪。乃至酬答旨趣。",
    "X44n0744_023:0582b18": "辭理超絕。諸論師等。歎未曾有。王大歡喜。即封一",
    "X44n0744_023:0582b19": "聚落。常以給之。王乘象轝。振鈴宣示一切十六大",
    "X44n0744_023:0582b20": "國。六大城中。無不慶悅。時有吉占師子。名拘律陀。",
    "X44n0744_023:0582b21": "姓目犍連。舍利弗。遂友而親之。舍利弗才明見貴。",
    "X44n0744_023:0582b22": "目犍連豪爽取重。此二人者。才智相比。德行互同。",
    "X44n0744_023:0582b23": "行則俱遊。坐則同止。少長繾綣。結要始終。後俱厭",
    "X44n0744_023:0582b24": "世。出家學道。作梵志弟子。精求道門。久而無徵。後",
    "X44n0744_023:0582c01": "遇阿說示比丘(即阿溼[(白-日+田)/廾])。聞法身偈。便證初果。投佛出",
    "X44n0744_023:0582c02": "家。彼出家已。過半月後。佛為長爪梵志說法。舍利",
    "X44n0744_023:0582c03": "弗聞之。即得阿羅漢道。作隨佛轉法輪師。世間號",
    "X44n0744_023:0582c04": "為第二佛(餘如二卷中釋。長爪梵志。即舍利弗舅也)。",
    "X44n0744_023:0582c05": "拘律陀",
    "X44n0744_023:0582c06": "拘律陀樹名也。因禱此樹神而得子。故以為名。姓",
    "X44n0744_023:0582c07": "目犍連。由是時人多召其姓也。家居摩竭陀國拘",
    "X44n0744_023:0582c08": "理迦邑。林圍聚落。與王舍城相去不遠也。十二遊",
    "X44n0744_023:0582c09": "經云。佛成道第一年度五人。第二年度三迦葉。第",
    "X44n0744_023:0582c10": "五年度身子目連(餘如二卷中釋。身子。即舍利弗)。",
    "X44n0744_023:0582c11": "和先",
    "X44n0744_023:0582c12": "正言優波斯那。此云小軍。本行集云。隋言最征上",
    "X44n0744_023:0582c13": "將。是跋檀陀子。詳如衣犍度中釋。",
    "X44n0744_023:0582c14": "蛇蠍",
    "X44n0744_023:0582c15": "蠍。許竭切。音歇。蠍虎。螫人毒蟲也。俗呼為主簿蟲。",
    "X44n0744_023:0582c16": "蜥蜴能食之。又為蝸牛所食。故今人蠍螫。以蝸牛",
    "X44n0744_023:0582c17": "涎塗之。蠍前謂之螫。蠍後謂之蠆。雄者螫人痛止",
    "X44n0744_023:0582c18": "在一處。雌者痛牽諸處(蜥音昔。蜴音亦。守宮也。有云二物各異。在壁曰守宮。",
    "X44n0744_023:0582c19": "在草曰蜥蜴。尾通於身如蛇。加足。有黑青綠色者。守宮褐色。四足有尾。僵伏壁間屋下也)。",
    "X44n0744_023:0582c20": "絞去",
    "X44n0744_023:0582c21": "古巧切。交上聲。繞也。纏急也。謂絞衣去水也。",
    "X44n0744_023:0582c22": "菜茹",
    "X44n0744_023:0582c23": "茹。忍與切。音汝。乾菜也。廣雅云。茹食也。",
    "X44n0744_023:0582c24": "竹筐",
    "X44n0744_023:0583a01": "曲王切。音匡。竹器也。方曰筐。圓曰筥(筥音舉。大可受五升也)。",
    "X44n0744_023:0583a02": "牡好",
    "X44n0744_023:0583a03": "牡。莫偶切。音畝。門關鍵也。說文云。插關下牡也。按",
    "X44n0744_023:0583a04": "為牡好。所以關固。令不可開也。",
    "X44n0744_023:0583a05": "串戶",
    "X44n0744_023:0583a06": "串。門串也。蒼頡篇作橝。徒點切。音店。持也。所謂外",
    "X44n0744_023:0583a07": "戶不橝。是也。摩得勒伽論作扂。云何戶扂。若上下",
    "X44n0744_023:0583a08": "扂者。當俱下已去。使房舍堅牢故。防自身故。防臥",
    "X44n0744_023:0583a09": "具故。",
    "X44n0744_023:0583a10": "澇水",
    "X44n0744_023:0583a11": "郎刀切。音牢。淫雨也。又去聲。淹水也。",
    "X44n0744_023:0583a12": "辭憚",
    "X44n0744_023:0583a13": "憚。杜晏切。壇去聲。忌難也。又丁佐切。多去聲。勞也。",
    "X44n0744_023:0583a14": "弟子法",
    "X44n0744_023:0583a15": "(廣如律文)根本雜事云。時具壽高勝。於晡後時。從定而",
    "X44n0744_023:0583a16": "起。往詣佛所。禮雙足已。退坐一面。請世尊曰。弟子",
    "X44n0744_023:0583a17": "事師。所有行法。唯願為說。佛告高勝。我今為說。苾",
    "X44n0744_023:0583a18": "芻所有弟子門人。供事之法。汝應諦聽。凡為弟子。",
    "X44n0744_023:0583a19": "於師主處。常懷恭敬。有畏懼心。不為名聞。不求利",
    "X44n0744_023:0583a20": "養。當須早起。親問二師。四大安穩。起居輕利。除小",
    "X44n0744_023:0583a21": "便器。為按摩身。其師若言。我今有疾。應問所患。便",
    "X44n0744_023:0583a22": "往醫處。具說病由。請方救療。如醫所教。便為療治。",
    "X44n0744_023:0583a23": "若師自有藥物。應用和合。如其無者。可問近親。親",
    "X44n0744_023:0583a24": "眷若多。應問師曰。何親處求。得師教已。如言可去。",
    "X44n0744_023:0583b01": "若無親族。應向餘家。如教往覓。或詣病坊。施藥之",
    "X44n0744_023:0583b02": "處。此若無者。當緣自業。於飲食中。而為將息。若病",
    "X44n0744_023:0583b03": "可時。授以齒木。其師欲嚼齒木之處。應先淨掃。作",
    "X44n0744_023:0583b04": "曼荼羅。安置坐枮。及盛水缾器。并澡豆土屑。淨齒",
    "X44n0744_023:0583b05": "木。刮舌篦。既澡潄已。除所須物。若師患目。應問醫",
    "X44n0744_023:0583b06": "人。為作眼藥。而塗拭之。次應授衣。餘衣襞疊。勿使",
    "X44n0744_023:0583b07": "撩亂。師禮塔時。當入房中。灑掃其地。若有塵土。應",
    "X44n0744_023:0583b08": "將牛糞。或以青葉揩拭。次應自禮尊儀。及禮師主。",
    "X44n0744_023:0583b09": "或問安白事。於日日中。三時禮拜。當隨己力。於同",
    "X44n0744_023:0583b10": "梵行者。亦申禮敬。次應策勤。坐禪讀誦。每於半月。",
    "X44n0744_023:0583b11": "須觀曬牀蓆。若至食時。應洗兩鉢。若是乞食苾芻。",
    "X44n0744_023:0583b12": "自持重鉢。輕者與師。若在寒時。以重僧伽胝與師",
    "X44n0744_023:0583b13": "令著。自持輕者。若於熱時。輕者與師。自持重者。若",
    "X44n0744_023:0583b14": "逆風行。請師在前。自身在後。若順風行。自身在前。",
    "X44n0744_023:0583b15": "令師在後。若渡河水。扶持令過。若乞食時。應問師",
    "X44n0744_023:0583b16": "主。為當同行。為當別去。若言同行。即可隨去。若得",
    "X44n0744_023:0583b17": "乾麨。豆飯。及酸漿水。置於鉢中。若得米飯餅。及沙",
    "X44n0744_023:0583b18": "糖。乳。酪。石蜜。安師鉢內。乞得食已。還至本處。作二",
    "X44n0744_023:0583b19": "小壇。布以諸葉。可安二座。踞坐飯食。若別行者。所",
    "X44n0744_023:0583b20": "乞得食。將呈師主。今得此食。須者應取。師主即應",
    "X44n0744_023:0583b21": "知量而受。若住寺者。其弟子應先洗器。往至廚中。",
    "X44n0744_023:0583b22": "問知事人。今為僧伽作何飲食。其知事人敬而告",
    "X44n0744_023:0583b23": "知。彼還白師。今日僧伽。作如是食。可請取不。依教",
    "X44n0744_023:0583b24": "持來。師應知量觀時而受。若其二師澡潄之處。應",
    "X44n0744_023:0583c01": "為掃除。作曼荼羅。安坐牀子。及以水器。并土齒木。",
    "X44n0744_023:0583c02": "如法揩洗。若須洗足。應為師洗。或但用水。或可塗",
    "X44n0744_023:0583c03": "油。以屑揩去。更將水洗。當授皮履。問其食事。又問",
    "X44n0744_023:0583c04": "為於此處修習善業。為復向餘閒靜住處。若言可",
    "X44n0744_023:0583c05": "向晝日住處者。應持坐物。其所住處。掃灑清淨。於",
    "X44n0744_023:0583c06": "時時間。牛糞塗拭。若學讀者。應為授經。若學禪思。",
    "X44n0744_023:0583c07": "教其作意。若還來時。應觀牀蓆。自洗足已。次禮尊",
    "X44n0744_023:0583c08": "像。及同梵行者。隨力而禮。與師置座。同前洗足。若",
    "X44n0744_023:0583c09": "是寒時。應守持心。為暖湯水。若是熱時。應可持扇。",
    "X44n0744_023:0583c10": "而為招涼。師亦知時。令其作業。勿使空度。若衣鉢",
    "X44n0744_023:0583c11": "等。營作之時。所有事業。皆師物在前。次營己物。佛",
    "X44n0744_023:0583c12": "言高勝。汝今應知。諸苾芻眾。所有弟子門人。供給",
    "X44n0744_023:0583c13": "二師。如父母想。師於弟子。當如子想。若有病患。共",
    "X44n0744_023:0583c14": "相瞻侍。至老至死。我今為汝略說其事。應如是作。",
    "X44n0744_023:0583c15": "若不依者。隨於其事。皆得越法罪。若能如是。弟子",
    "X44n0744_023:0583c16": "於師。以敬順心。為供侍者。能令善法。相續不絕。譬",
    "X44n0744_023:0583c17": "如蓮華處在池中。日夜增長。是故汝等當如是學。",
    "X44n0744_023:0583c18": "寄歸傳云。夫教授門徒。紹隆之要。若不存念。則法",
    "X44n0744_023:0583c19": "滅可期。事須慇懃。無宜網漏。律云。每於晨旦。先嚼",
    "X44n0744_023:0583c20": "齒木。次可就師。奉其齒木澡豆水巾。敷置坐處。令",
    "X44n0744_023:0583c21": "安隱已。然後禮敬尊儀。旋繞佛殿。却從師處。攝衣",
    "X44n0744_023:0583c22": "一禮。更不重起。合掌三叩。雙膝踞地。低頭合掌。問",
    "X44n0744_023:0583c23": "云。鄔波馱耶存念。或問云。阿遮利耶存念。我今請",
    "X44n0744_023:0583c24": "白。不審鄔波馱耶。宿夜安不。四大平和不。動止輕",
    "X44n0744_023:0584a01": "利飲食銷不。且朝之餐。可能進不。斯則廣略隨時",
    "X44n0744_023:0584a02": "也。師乃量身安不。具答其事。次於隣近比房住。能",
    "X44n0744_023:0584a03": "禮其大者。次讀少許經。憶所先受。日新月故。無虧",
    "X44n0744_023:0584a04": "寸陰。待至日小食時。量身輕重。請白方食。何勞未",
    "X44n0744_023:0584a05": "曉。覓粥悤悤。不及白本師。無由嚼齒木。不暇觀蟲",
    "X44n0744_023:0584a06": "水。豈容能洗淨。寧知為一盂之粥。便違四種佛教。",
    "X44n0744_023:0584a07": "譌替之本。皆從此來。願住持之家。善應量處。凡剃",
    "X44n0744_023:0584a08": "髮披縵條。出家近圓已。律云。唯除五事不白。自外",
    "X44n0744_023:0584a09": "一一皆須白師。不白得罪。五事者。一嚼齒木。二飲",
    "X44n0744_023:0584a10": "水。三大便。四小便。五界中四十九尋內。制底畔睇。",
    "X44n0744_023:0584a11": "且如欲食白者。須就師邊。依禮拜法。而白師云。鄔",
    "X44n0744_023:0584a12": "波馱耶存念。我今請白。洗手洗器。欲為食事。師云。",
    "X44n0744_023:0584a13": "謹慎。諸餘白事。類此應知。師乃量事度時。與其進",
    "X44n0744_023:0584a14": "止。知有多事。便可一時併白。若其解律。五夏得離",
    "X44n0744_023:0584a15": "本師。人間遊行。進求餘業。到處還須依止。十夏既",
    "X44n0744_023:0584a16": "滿。依止方休。大聖慇懃。意在於此。如不解律。依他",
    "X44n0744_023:0584a17": "盡形。設無大者。依小而住。唯除禮拜。餘並為之。豈",
    "X44n0744_023:0584a18": "得晨朝問安。曾不依律。隨有事至。寧知白言。或有",
    "X44n0744_023:0584a19": "旦暮兩時。請其教誡。雖復權伸訓誨。律文意不如",
    "X44n0744_023:0584a20": "是。何則。白者不的其事。答者。何所商量。白事之言。",
    "X44n0744_023:0584a21": "故不然也。但為因循日久遂省。誰肯勞煩。必能準",
    "X44n0744_023:0584a22": "教奉行。即是住持不絕。若將此以為輕者。餘更何",
    "X44n0744_023:0584a23": "成重哉。故律文云。寧作屠兒。不授他具戒。捨而不",
    "X44n0744_023:0584a24": "教也。又西國相承。事師之禮。初夜。後夜。到其師所。",
    "X44n0744_023:0584b01": "師乃先遣弟子安坐。三藏之中。隨時教授。若事若",
    "X44n0744_023:0584b02": "理。不令空過。察其戒行。勿使虧違。知有所犯。即令",
    "X44n0744_023:0584b03": "治懺。弟子方乃為師按摩身體。襞疊衣裳。或時掃",
    "X44n0744_023:0584b04": "拭房庭。觀蟲進水。片有所作。咸皆代為。斯則敬上",
    "X44n0744_023:0584b05": "之禮也。若門徒有病。即皆躬自抱持湯藥所須。憂",
    "X44n0744_023:0584b06": "同赤子。然佛法綱紀。以教誨為首。如輪王長子。攝",
    "X44n0744_023:0584b07": "養不輕。律有明言。寧容致慢。南山云。佛益廣大。實",
    "X44n0744_023:0584b08": "由師資相攝。互相敦遇。財法兩濟。日益業深。行久",
    "X44n0744_023:0584b09": "德固。皆賴此矣。比真教陵遲。慧風掩扇。俗懷侮慢。",
    "X44n0744_023:0584b10": "道出非法。並由師無率誘之心。資缺奉行之志。二",
    "X44n0744_023:0584b11": "彼相捨。妄流鄙境。欲令道光。焉可得乎(曼荼羅。是理也)。",
    "X44n0744_023:0584b13": "四分律名義標釋卷第二十三",
    "X44n0744_023:0584b15": "　　音釋",
    "X44n0744_023:0584b16": "晢音志。目光。",
    "X44n0744_023:0584b17": "陷音咸去聲。墜入地也。沒也。",
    "X44n0744_023:0584b18": "齥齸上音泄。下音益。",
    "X44n0744_023:0584b19": "侈音恥。",
    "X44n0744_023:0584b20": "髮音發。",
    "X44n0744_023:0584b21": "駃音快。水疾流也。",
    "X44n0744_023:0584b22": "犛離。茅。二音。",
    "X44n0744_023:0584b23": "髦音毛。髮也。",
    "X44n0744_023:0584b24": "馭音遇。使馬也。",
    "X44n0744_023:0584c04": "　　四分律名義標釋卷第二十四目錄",
    "X44n0744_023:0584c05": "龜鼈阿浮呵那失梨[沙/虫]蟲",
    "X44n0744_023:0584c06": "增劇愚癡波羅提木叉",
    "X44n0744_023:0584c07": "布薩外道突獄難提",
    "X44n0744_023:0584c08": "屋闌騲馬相似",
    "X44n0744_023:0584c09": "教著袈裟驅烏生像金銀",
    "X44n0744_023:0584c10": "結小界納衣官人",
    "X44n0744_023:0584c11": "犯比丘尼賊心入道優曇鉢華",
    "X44n0744_023:0584c12": "揵者租賦身駮",
    "X44n0744_023:0584c13": "痶瘓縵指或[癲-真+秀]",
    "X44n0744_023:0584c14": "瘊病睞眼瞷眼",
    "X44n0744_023:0584c15": "有斑疥瘙曳脚",
    "X44n0744_023:0584c16": "癖病兔缺壞二道",
    "X44n0744_023:0584c17": "腐爛藥龍身受具足戒",
    "X44n0744_023:0584c18": "禪杖量影犍椎",
    "X44n0744_023:0584c19": "大迦賓[少/兔]仙人山毗呵勒山",
    "X44n0744_023:0584c20": "溫泉舍羅草[卄/積]",
    "X44n0744_023:0584c21": "樹杌疆畔戒場",
    "X44n0744_023:0584c22": "小界橋梁"
}