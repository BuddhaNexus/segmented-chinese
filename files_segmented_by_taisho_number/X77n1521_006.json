{
    "X77n1521_006:0053b19": "(古今圖書集成)釋教部彚考卷第六",
    "X77n1521_006:0053b21": "明",
    "X77n1521_006:0053b22": "太祖洪武四年。詔徵高僧廣薦佛會　按宋濂蔣山",
    "X77n1521_006:0053b23": "寺廣薦佛會記。洪武四年。冬十有二月。詔徵江南高",
    "X77n1521_006:0053b24": "僧十人。欽天監擇日。於蔣山太平興國禪寺。建薦法",
    "X77n1521_006:0053c01": "會。上宿齋室。却葷肉弗御者一月。復勅中書右丞相",
    "X77n1521_006:0053c02": "汪廣洋。左丞相胡惟庸。移書城社之神。具宣上意。俾",
    "X77n1521_006:0053c03": "達諸冥期以畢集。",
    "X77n1521_006:0053c04": "洪武五年。大建鍾山法會　按列朝詩集。洪武五年",
    "X77n1521_006:0053c05": "正月十五日。朝廷就鐘山寺。大建法會。普濟幽冥。四",
    "X77n1521_006:0053c06": "年十二月十五日。上御奉天殿。集公侯百官。宣諭建",
    "X77n1521_006:0053c07": "會之因。禁天下屠宰。上先齋戒一月。以嚴法。至正月",
    "X77n1521_006:0053c08": "十三日三鼓時。上御奉天殿。集公侯百官。奉上佛表。",
    "X77n1521_006:0053c09": "命禮部尚書。齎赴鐘山。啟建法會焚之。十五日上服",
    "X77n1521_006:0053c10": "袞冕。乘輦輅。赴法會。至日夕迎佛。上率公侯百官。臨",
    "X77n1521_006:0053c11": "法筵供佛。行大禮樂用善世等曲。先是十四日微雪",
    "X77n1521_006:0053c12": "呈祥。尋即開霽。是夕星月在天。風露湛寂。絲竹迭奏。",
    "X77n1521_006:0053c13": "燈火交輝。禮儀之盛。前古莫及。",
    "X77n1521_006:0053c14": "洪武六年。封番僧為灌頂國師及贊善等王。俱賜金",
    "X77n1521_006:0053c15": "章誥命　按明通紀。洪武六年八月。詔西番土番各",
    "X77n1521_006:0053c16": "族酋長。舉故有官職者。至京受職賜印。俾因俗為治。",
    "X77n1521_006:0053c17": "以故元攝帝師喃加巴藏卜。為熾盛佛寶國師。分設",
    "X77n1521_006:0053c18": "烏思藏甘朵衛二都指揮使司。自指揮宣慰招討等",
    "X77n1521_006:0053c19": "司。及萬戶府千戶所。凡三十三處。以官其酋長。自是",
    "X77n1521_006:0053c20": "番僧有封為灌頂國師及贊善王。闡化王。正覺大乘",
    "X77n1521_006:0053c21": "法王。如來大寶法王者。俱賜金章誥命。領其人民。間",
    "X77n1521_006:0053c22": "歲朝貢。",
    "X77n1521_006:0053c23": "洪武十五年。改善世院。為僧錄司。設左右善世闡教",
    "X77n1521_006:0053c24": "講經覺義。以司釋教之事。是歲詔選高僧。分侍諸王",
    "X77n1521_006:0054a01": "　按明會典。國初置善世院。洪武十五年。改僧錄司。",
    "X77n1521_006:0054a02": "正六品。衙門設左右善世。左右闡教。左右講經。左右",
    "X77n1521_006:0054a03": "覺義職專釋教之事。屬禮部。其衙門南京建於天界",
    "X77n1521_006:0054a04": "寺。永樂後。北京建於大興隆寺。今大興隆寺燬。徙於",
    "X77n1521_006:0054a05": "大隆善寺　凡本司官俱選精通經典。戒行端潔者。",
    "X77n1521_006:0054a06": "為之不支俸。如有文移以僧人掌行僕從。以佃戶充",
    "X77n1521_006:0054a07": "役　凡僧有三等。曰禪。曰講。曰教。在外僧人。府屬僧",
    "X77n1521_006:0054a08": "綱司。州屬僧正司。縣屬僧會司管領。皆統於本司",
    "X77n1521_006:0054a09": "　凡本司官。每月止朝朔望班列於西。如遇慶賀頒詔",
    "X77n1521_006:0054a10": "等事行禮。皆預班列於東　凡在京祭祀本司官。皆",
    "X77n1521_006:0054a11": "不預在外同　凡內外僧官。專一檢束天下僧人。恪",
    "X77n1521_006:0054a12": "守戒律清規。違者從本司懲治。若犯與軍民相干者。",
    "X77n1521_006:0054a13": "從有司懲治　按明通紀。十五年詔選高僧分侍諸",
    "X77n1521_006:0054a14": "王。僧道衍往燕府。住持慶壽禪寺。",
    "X77n1521_006:0054a15": "洪武二十年。令民年二十以上者。不許為僧　按明",
    "X77n1521_006:0054a16": "會典云云。",
    "X77n1521_006:0054a17": "洪武二十五年。定僧官僧人服色。又令造周知冊。頒",
    "X77n1521_006:0054a18": "示天下僧寺　按明會典。凡僧官僧人服色。洪武二",
    "X77n1521_006:0054a19": "十五年。令瑜珈僧許穿靴　凡僧人給授度牒。洪武",
    "X77n1521_006:0054a20": "二十五年。令本司造周知冊編次在京在外寺院僧",
    "X77n1521_006:0054a21": "人。備開各年。甲姓名字行。及為僧年月。并所給度牒",
    "X77n1521_006:0054a22": "字號。頒示天下僧寺備照。凡游方行脚。至者以冊驗",
    "X77n1521_006:0054a23": "之。其有不同。許護送有司解京。治以重罪。容留者罪",
    "X77n1521_006:0054a24": "如之。其後不造歲久。仍有詐偽者。至正統五年。令照",
    "X77n1521_006:0054b01": "舊造冊。",
    "X77n1521_006:0054b02": "洪武二十六年。令試僧能通經典者給牒　按明會",
    "X77n1521_006:0054b03": "典。洪武二十六年。令各司每三年考試。能通經典者。",
    "X77n1521_006:0054b04": "申送到部。具奏出給度牒　凡各處額設寺。俱有僧",
    "X77n1521_006:0054b05": "人住持。從各寺僧人保舉有戒行通經典者。僧綱等",
    "X77n1521_006:0054b06": "司申本司給與劄付。其有錢糧大寺。轉申禮部出給",
    "X77n1521_006:0054b07": "劄付。",
    "X77n1521_006:0054b08": "惠宗建文四年六月。燕王即位。十月以僧道衍。為僧",
    "X77n1521_006:0054b09": "錄司左善世　按明通紀云云。",
    "X77n1521_006:0054b10": "成祖永樂二年。擢僧道衍為太子少保　按明通紀。",
    "X77n1521_006:0054b11": "永樂二年四月。擢左善世僧道衍。為太子少保始復",
    "X77n1521_006:0054b12": "姓姚。賜名廣孝。上自是稱為姚少師而不名。亦終不",
    "X77n1521_006:0054b13": "蓄髮娶妻。居止多在僧寺。常賜二宮人亦不近。上乃",
    "X77n1521_006:0054b14": "召還之。",
    "X77n1521_006:0054b15": "永樂四年。迎西僧尚師哈立麻。至京師　按明通紀。",
    "X77n1521_006:0054b16": "永樂四年。迎西僧尚師哈立麻至京師。先是上在藩",
    "X77n1521_006:0054b17": "邸。聞烏思藏有尚師哈立麻者異僧也。及即位。遣中",
    "X77n1521_006:0054b18": "官僕顯齎書幣往迎。五歷寒暑乃至。車駕往視之。無",
    "X77n1521_006:0054b19": "拜跪禮。合掌而已　按明外史方技傳。釋子智光武",
    "X77n1521_006:0054b20": "定人。洪武時奉命兩使烏斯藏。榜葛剌泥八剌地湧",
    "X77n1521_006:0054b21": "塔諸國。永樂時。又使烏斯藏。迎尚師哈立麻。遂通番",
    "X77n1521_006:0054b22": "國諸經。多所翻譯。歷事六朝。寵錫冠群僧。",
    "X77n1521_006:0054b23": "永樂五年。以諸郡請度牒僧千八百人。發戍遼東甘",
    "X77n1521_006:0054b24": "肅。命西僧尚師哈立麻。啟建法壇。尋加封。使領天下",
    "X77n1521_006:0054c01": "釋教　按明通紀。永樂五年正月。直隸及浙江諸郡",
    "X77n1521_006:0054c02": "軍民子弟。披剃為僧赴京。請度牒者。千八百人。禮部",
    "X77n1521_006:0054c03": "以聞。上怒曰。皇考之制。民年四十以上始聽出家。今",
    "X77n1521_006:0054c04": "犯禁若此。是不知有朝廷矣。命悉付兵部。編軍籍發",
    "X77n1521_006:0054c05": "戍遼東甘肅。二月命西僧尚師哈立麻。於靈谷寺。啟",
    "X77n1521_006:0054c06": "建法壇。薦祀皇考皇妣。尚師率天下僧伽舉場普度",
    "X77n1521_006:0054c07": "大齋科十有四日。卿雲天花甘雨甘露。舍利祥光。青",
    "X77n1521_006:0054c08": "鳥白鶴連日畢集。一夕檜柏生金色花。徧於都城。金",
    "X77n1521_006:0054c09": "仙羅漢。變現雲表。白象青獅。莊嚴妙相。天燈導引旛",
    "X77n1521_006:0054c10": "蓋旋繞種種不絕。又聞梵唄空樂自天而隆。羣臣上",
    "X77n1521_006:0054c11": "表稱賀。學士胡廣等獻聖孝瑞應歌頌。自是之後。上",
    "X77n1521_006:0054c12": "潛心釋典。作為佛曲。使宮中歌舞之。三月封西僧哈",
    "X77n1521_006:0054c13": "立麻。為萬行具足十分最勝圓覺妙智慧普應祐國",
    "X77n1521_006:0054c14": "演教如來大寶法王西天大善自在佛。領天下釋教。",
    "X77n1521_006:0054c15": "賜金百兩。銀千兩。彩幣寶鈔。織金珠袈裟。金銀器皿。",
    "X77n1521_006:0054c16": "鞍馬賜儀仗與郡王同。其徒孛羅等。皆封為大國師。",
    "X77n1521_006:0054c17": "並賜印誥金幣等物。宴之於華葢殿。",
    "X77n1521_006:0054c18": "永樂六年。禁軍民子弟僮奴。自削髮為僧　按明會",
    "X77n1521_006:0054c19": "典。永樂六年。令軍民子弟僮奴。自削髮為僧者。并其",
    "X77n1521_006:0054c20": "父兄送京師。發五臺山。做工畢日。就北京為民種田。",
    "X77n1521_006:0054c21": "及盧龍牧馬寺主僧擅容留者。亦發北京為民種田。",
    "X77n1521_006:0054c22": "永樂八年。命番僧為國師。又遣使往西土。徵尚師昆",
    "X77n1521_006:0054c23": "澤思巴　按明大政紀。永樂八年九月庚申。命番僧",
    "X77n1521_006:0054c24": "綿思吉等。為淨慈妙濟國師。各絡護勅俾自在修行。",
    "X77n1521_006:0055a01": "遣內宮關僧齎書及銀幣。往西土。徵尚師昆澤思巴。",
    "X77n1521_006:0055a02": "十月命番僧班丹藏卜等。為淨覺弘濟等國師。把弁",
    "X77n1521_006:0055a03": "等為禪師。各給誥印。",
    "X77n1521_006:0055a04": "永樂十年十二月。烏思藏尚師昆澤思巴來朝。先遣",
    "X77n1521_006:0055a05": "人進舍利佛像　按明大政紀云云。",
    "X77n1521_006:0055a06": "永樂十五年。禁僧尼私創菴院　按明會典云云。",
    "X77n1521_006:0055a07": "永樂十六年。定度僧例。并僧人額數　按明會典。永",
    "X77n1521_006:0055a08": "樂十六年。定凡度僧例以十年一次。先期禮部奏准。",
    "X77n1521_006:0055a09": "在京行童從本寺具名。在外從僧綱等司。造冊給批",
    "X77n1521_006:0055a10": "俱由本司。轉申禮部施行。本部孝試。能通經典者。給",
    "X77n1521_006:0055a11": "與度牒。其僧人額數。府不過四十人。州三十人。縣二",
    "X77n1521_006:0055a12": "十人。",
    "X77n1521_006:0055a13": "永樂十七年。頒佛經佛曲　按明通紀。永樂十七年",
    "X77n1521_006:0055a14": "秋。御製佛曲成。並刊佛經以傳。九月十二日欽頒佛",
    "X77n1521_006:0055a15": "經。至大報恩寺。當日夜本寺塔。見舍利光如寶珠。十",
    "X77n1521_006:0055a16": "三日現五色毫光。卿雲捧日千佛觀音菩薩羅漢妙",
    "X77n1521_006:0055a17": "相畢集。續頒佛經佛曲。至淮安給散。又現五色圓光。",
    "X77n1521_006:0055a18": "彩雲滿天。雲中現菩薩羅漢。天花寶塔。龍鳳獅象。又",
    "X77n1521_006:0055a19": "有紅鳥白鶴。盤旋飛繞。續又命尚書呂震。都御史王",
    "X77n1521_006:0055a20": "彰。齎捧諸佛世尊如來菩薩尊者名稱歌曲。往陝西",
    "X77n1521_006:0055a21": "河南頒給。神明協應。屢現卿雲。圓光寶塔之祥。文武",
    "X77n1521_006:0055a22": "羣臣上表稱賀。上甚喜悅。中官因是益重佛禮僧。建",
    "X77n1521_006:0055a23": "立梵剎。以祈福者。徧兩京城內外云。",
    "X77n1521_006:0055a24": "永樂十九年。西僧大寶法王來朝　按明通紀。永樂",
    "X77n1521_006:0055b01": "十九年。西僧大寶法王來朝。或請駕親勞之。夏原吉",
    "X77n1521_006:0055b02": "曰。夷人慕義遠來。宜示以倫義。若萬乘一屈。下必有",
    "X77n1521_006:0055b03": "走死而不顧者矣。上曰。爾欲效韓愈耶。乃不出勞。他",
    "X77n1521_006:0055b04": "日法王入見。上命原吉拜之。原吉曰。王人雖微。序於",
    "X77n1521_006:0055b05": "諸侯之上。況夷狄耶。長揖而已。",
    "X77n1521_006:0055b06": "仁宗洪熙元年。賜釋智光。號大國師。錫以金印　按",
    "X77n1521_006:0055b07": "明外史方技傳。仁宗頗信異教。釋子有智光者。亦賜",
    "X77n1521_006:0055b08": "號圓融妙慧淨覺弘濟輔國光範衍教灌頂廣善大",
    "X77n1521_006:0055b09": "國師。錫以金印。英宗嗣位。復加號西天佛子。錫以玉",
    "X77n1521_006:0055b10": "印。其崇信如此。",
    "X77n1521_006:0055b11": "宣宗宣德四年。吳忠奏修圓果寺塔。不許　按明通",
    "X77n1521_006:0055b12": "紀。宣德四年二月。工部尚書吳忠言。昨上西圓果寺",
    "X77n1521_006:0055b13": "奏。本寺是古蹟道場。為國祝聖之所。舊塔損壞。乞役",
    "X77n1521_006:0055b14": "民為之。上曰。卿欲藉此求福乎。朕以安民為福。其止",
    "X77n1521_006:0055b15": "之。勿勞吾民。",
    "X77n1521_006:0055b16": "宣德八年。令天下有司關津。但遇削髮之人。捕送原",
    "X77n1521_006:0055b17": "籍。治罪如律　按明會典云云。",
    "X77n1521_006:0055b18": "英宗正統元年。復造僧人周知冊　按明通紀。英宗",
    "X77n1521_006:0055b19": "正統元年十月。令僧錄司。復照洪武舊制。造僧人周",
    "X77n1521_006:0055b20": "知冊。洪武中。凡僧人給受度牒。令本司造周知冊。自",
    "X77n1521_006:0055b21": "在京及在外寺院僧名。以次編之。其年甲姓名字行。",
    "X77n1521_006:0055b22": "及始為僧年月。與所授度牒字號。俱載於僧名以下。",
    "X77n1521_006:0055b23": "頒示天下僧寺。凡遊脚至者。以冊驗之。其不同許拿",
    "X77n1521_006:0055b24": "送有司解京治以重罪。容留者罪如之。其後不造歲",
    "X77n1521_006:0055c01": "久。詐。偽者多。至是令覆照舊造(按前洪武二十五年。會典云。正統五年。令",
    "X77n1521_006:0055c02": "熙　舊造冊。與此年分互異)。",
    "X77n1521_006:0055c03": "正統十年。賜大藏經於甘露寺　按續文獻通考。正",
    "X77n1521_006:0055c04": "統十年春二月。賜大藏經於甘露寺。勅曰。朕體天地",
    "X77n1521_006:0055c05": "保民之心。恭成皇曾祖考之志。刊印大藏經典。頒賜",
    "X77n1521_006:0055c06": "天下。用廣流傳。茲以大藏。安置直隸鎮江府甘露禪",
    "X77n1521_006:0055c07": "寺。永充供養。所在僧官僧徒。看誦讚揚。上為國家祝",
    "X77n1521_006:0055c08": "釐。下為生民祈福。須務敬奉守護。不許縱容閒雜之",
    "X77n1521_006:0055c09": "人。私借觀玩。輕慢褻瀆。致有損壞遺失。敢有違者。必",
    "X77n1521_006:0055c10": "重究之。故諭。",
    "X77n1521_006:0055c11": "正統十三年。修大興隆寺。作佛事　按名山藏典謨",
    "X77n1521_006:0055c12": "記。正統十三年二月。修大興隆寺。禁城西作佛事。上",
    "X77n1521_006:0055c13": "臨幸焉。寺初名慶壽。金章宗時所創。王振言其朽敝。",
    "X77n1521_006:0055c14": "上大役軍民重修。費物料鉅萬。既成壯麗甲於京師",
    "X77n1521_006:0055c15": "代宗景泰五年。車駕擇日臨幸隆福寺。以楊浩等上",
    "X77n1521_006:0055c16": "疏。即日罷行　按明道紀。景泰五年四月。新建隆福",
    "X77n1521_006:0055c17": "寺成。車駕擇日臨幸。有司已夙駕除道。太學生濟寧",
    "X77n1521_006:0055c18": "楊浩上疏言。陛下即位之初。首幸太學。海內之士。聞",
    "X77n1521_006:0055c19": "風快覩。今又棄儒術。而重佛教。豈有聖明之主。事夷",
    "X77n1521_006:0055c20": "狄之鬼。而可垂範後世者耶。儀制郎中章綸亦上疏",
    "X77n1521_006:0055c21": "言。佛者夷狄之法。非聖人之道。以萬乘之尊。臨非聖",
    "X77n1521_006:0055c22": "之地。史官書之。傳之萬世。實累聖德。帝覽疏即日罷",
    "X77n1521_006:0055c23": "行　按名山藏典謨記。景泰四年三月。大隆福寺成。",
    "X77n1521_006:0055c24": "寺甲京師。費以數十萬(按通紀作五年四月。此作四年三月互異)。",
    "X77n1521_006:0056a01": "英宗天順元年。勅賜中外寺額　按名山藏典謨記。",
    "X77n1521_006:0056a02": "天順元年十月勅中外寺額。曰真慶．嘉福．圓林．觀音．",
    "X77n1521_006:0056a03": "淨覺．普壽．南泉．雲間．慶寧．永慶．妙亨．常樂．顯寧．惠明．",
    "X77n1521_006:0056a04": "昭靈．昭寧．碧峰．護國．景會．福巖．靈雲．報因．報國．大勝．",
    "X77n1521_006:0056a05": "清源．普利．英臺．慈會．興善．淨業．廣福．崇化．法空．廣惠．",
    "X77n1521_006:0056a06": "延壽．龍泉．普濟．靜仁．業慶．龍興。凡四十寺。十一月賜",
    "X77n1521_006:0056a07": "中外寺額。曰清光．永泰．龍泉．靈巖．歸義．隆安．地藏．重",
    "X77n1521_006:0056a08": "熈．法幢．延供．華光．普陀．大雲．海會．智安．福勝．普應．青",
    "X77n1521_006:0056a09": "塔．陽坡．穀積．石佛．夕照．普安．通法．普仁．嘉福．法寧．開",
    "X77n1521_006:0056a10": "化．大寧．法寶．罔極．永峯．圓廣．觀音．顯法．永福．保安．崇",
    "X77n1521_006:0056a11": "慶．廣福．圓真。凡四十寺。",
    "X77n1521_006:0056a12": "天順二年。勅今後僧徒。每十年一度　按明大政紀。",
    "X77n1521_006:0056a13": "天順二年正月勅。今後僧徒。每十年一度。景泰間。太",
    "X77n1521_006:0056a14": "監興安崇信佛教。每三年度僧數萬。於是僧徒多濫。",
    "X77n1521_006:0056a15": "天順二年。又如期天下僧徒。復來京師。聚集數萬。上",
    "X77n1521_006:0056a16": "召李賢曰。僧徒豈可如此泛濫。賢對曰。陛下明見。最",
    "X77n1521_006:0056a17": "是。宜禁之。遂出榜曉諭。今後每十年一度。擅自披剃",
    "X77n1521_006:0056a18": "二十以上者。俱令還俗。違者發邊衛充軍。度者俱照",
    "X77n1521_006:0056a19": "定額考送。於是僧徒散去。",
    "X77n1521_006:0056a20": "天順八年。令僧年二十以上。無度牒者。勒還俗　按",
    "X77n1521_006:0056a21": "明會典。天順八年。令各處僧人。年二十以上無度牒",
    "X77n1521_006:0056a22": "者。即便還俗。有隱瞞年歲者。并其師治罪。",
    "X77n1521_006:0056a23": "憲宗成化二年三月。命禮部給度牒。鬻僧以賑濟饑",
    "X77n1521_006:0056a24": "民　按明大政紀云云。",
    "X77n1521_006:0056b01": "成化四年。封西僧為法王佛子國師　按名山藏典",
    "X77n1521_006:0056b02": "謨記。成化四年四月。封西僧劄巴堅參。為萬行莊嚴",
    "X77n1521_006:0056b03": "功德最勝智慧圓明能仁感應顯國光教弘妙大悟",
    "X77n1521_006:0056b04": "法王西天至善金剛普濟大智慧佛。劄實巴為清修",
    "X77n1521_006:0056b05": "正覺妙慈普濟護國衍教灌頂弘善西天佛子大國",
    "X77n1521_006:0056b06": "師。鎖南堅參為靜修弘善國師。九月癸亥。彗星見。六",
    "X77n1521_006:0056b07": "科給事中魏元等言。僧徒過為信待。每遇生愍之辰。",
    "X77n1521_006:0056b08": "輒費無限貲財。建無益齋醮。而西番劄實巴等。又加",
    "X77n1521_006:0056b09": "以法王名號。賞賚隆厚。出乘椶轎。導用金吾。計其奉",
    "X77n1521_006:0056b10": "養。過於親王。又朝廷賞賚無節。玩好太多。或印施經",
    "X77n1521_006:0056b11": "懺。或填寫佛經。或為繪畫之像。或造寶石之具。雲南",
    "X77n1521_006:0056b12": "等處鑛場。採辦不止。如此而欲民富國安。不可得也。",
    "X77n1521_006:0056b13": "伏惟陛下革去法王等號。勅止寺觀。不得建醮修齋。",
    "X77n1521_006:0056b14": "節無益之賞。罷不急之好。十三道御史康永韶等亦",
    "X77n1521_006:0056b15": "奏。佛之無益。從古論之。今寵遇番僧。有佛子國師法",
    "X77n1521_006:0056b16": "王名號。儀衛過於王侯。服玩擬於供御。錦衣玉食。徒",
    "X77n1521_006:0056b17": "類數百。竭閭閻之脂膏。奉虗幻之妄徒。又多中國之",
    "X77n1521_006:0056b18": "人習為番教。圖寵貴者。伏望資遣番僧。使之還國。若",
    "X77n1521_006:0056b19": "繫中國人。追奪成命。使供稅役。如是則民生厚。上納",
    "X77n1521_006:0056b20": "之。命西天佛子劄實巴。出所求田地歸民。禮部請發",
    "X77n1521_006:0056b21": "遣番僧。上曰。恐失遠人心。惟禁僭耳。監察御史左鈺",
    "X77n1521_006:0056b22": "言。比者言官陳言。請革番僧名號。斷天下之疑。絕後",
    "X77n1521_006:0056b23": "代之惑。陛下是之。及禮部欲行發遣。又復停罷。伏望",
    "X77n1521_006:0056b24": "師周孔之格言。行堯舜常道。佛若有知。必是臣言。不",
    "X77n1521_006:0056c01": "報。",
    "X77n1521_006:0056c02": "成化六年。上欲於西山建佛閣。以六科給事中諫己",
    "X77n1521_006:0056c03": "之　按明大政紀。成化六年五月。上欲於西山建佛",
    "X77n1521_006:0056c04": "閣。六科給事中言。四方旱[日*堇]。夏秋無收。百姓嗷嗷待",
    "X77n1521_006:0056c05": "哺。荊襄流民強梗。陝西虜宼侵掠。致勞宸慮。分遣大",
    "X77n1521_006:0056c06": "臣巡視。動調官軍。今乃起無名之工。為不急之務。徒",
    "X77n1521_006:0056c07": "費國用。有傷治體。若謂建閣果有福利。孰若以之賑",
    "X77n1521_006:0056c08": "濟饑民。賞勞軍士。其為福利。豈不大哉。上曰。歲荒民",
    "X77n1521_006:0056c09": "饑。西山佛閤。其亟已之。",
    "X77n1521_006:0056c10": "成化十年勅。建塔葬大應法王。撥官軍四千供役",
    "X77n1521_006:0056c11": "　按名山藏典謨記。成化十年三月。崇王之國大應法",
    "X77n1521_006:0056c12": "王劄實巴死。有旨如大慈法王例。建塔葬之。撥官軍",
    "X77n1521_006:0056c13": "四千供役。禮科給事中王坦言。劄實巴夷狄之人。假",
    "X77n1521_006:0056c14": "名釋氏。陛下待之殊禮。封之顯號。特借此以撫其種",
    "X77n1521_006:0056c15": "類。使不患邊耳。如例祭葬之足矣。而祭祀之品。逾於",
    "X77n1521_006:0056c16": "王者。造塔之費。幾於山陵。今畿甸饑饉連年。餓殍載",
    "X77n1521_006:0056c17": "路。即以是費拯流難垂死之民。豈不愈於厚一荒誕",
    "X77n1521_006:0056c18": "之胡僧哉。上曰。給事中言濫矣。大應法王造塔。比大",
    "X77n1521_006:0056c19": "慈法王。已減三之二。不許。",
    "X77n1521_006:0056c20": "成化十二年。大學士商輅等。請禁給番僧金銀印信",
    "X77n1521_006:0056c21": "及造塔　按名山藏典謨記。成化十二年七月。大學",
    "X77n1521_006:0056c22": "士商輅等條陳時政六事。其一言。哈密等處番人來",
    "X77n1521_006:0056c23": "京。攜帶玉石。多被細人誘引進貢。計囑行戶。高直賣",
    "X77n1521_006:0056c24": "官。規取厚利。閑住番僧往往自都綱禪師。陞至國師",
    "X77n1521_006:0057a01": "佛子法王等。給與金銀印信圖書。其有死亡。徒弟承",
    "X77n1521_006:0057a02": "襲更求造塔。二者皆侵耗朝廷財物。宜行禁治。",
    "X77n1521_006:0057a03": "成化十四年六月。大慈恩寺禪師喃渴領占等乞給",
    "X77n1521_006:0057a04": "銀印。許之　按名山藏典謨記云云。",
    "X77n1521_006:0057a05": "成化十五年。以傳奉得官者二十餘人　按名山藏",
    "X77n1521_006:0057a06": "典謨記。成化十五年九月。傳奉陞禪師結幹領占為",
    "X77n1521_006:0057a07": "國師冠帶。十月傳奉陞僧繼曉為僧錄司左覺義。閏",
    "X77n1521_006:0057a08": "十月陞大慈恩寺國師乳奴班丹為灌頂大國師。覺",
    "X77n1521_006:0057a09": "義綽吉堅參為國師。大隆善護國寺灌頂大國師。班",
    "X77n1521_006:0057a10": "卓兒藏卜為佛子國師。著癿領占為灌頂國師。其以",
    "X77n1521_006:0057a11": "傳奉得官者四人。十一月。以傳奉得官者。十七人。",
    "X77n1521_006:0057a12": "成化十八年九月。大慈恩寺灌頂大國師劄實堅剉",
    "X77n1521_006:0057a13": "乳奴班班丹。得陞為西天佛子。賜誥命衣帽等物。",
    "X77n1521_006:0057a14": "成化十九年二月。命襄城侯李瑾統軍夫萬人。修大",
    "X77n1521_006:0057a15": "慈恩寺　按以上俱名山藏典謨記云云。",
    "X77n1521_006:0057a16": "成化二十年。建大鎮國永昌寺。是年以傳奉得官者。",
    "X77n1521_006:0057a17": "三十有七人　按明通紀。成化二十年。建大鎮國永",
    "X77n1521_006:0057a18": "昌寺。下刑部員外郎林俊及後軍都督府經歷張黻",
    "X77n1521_006:0057a19": "獄并謫遠州。先是僧繼曉者。始以淫術欺誑楚府。事",
    "X77n1521_006:0057a20": "敗走匿京師。□緣梁芳等。引入禁中。其術得售。尊為",
    "X77n1521_006:0057a21": "法王。賜美珠十餘。金寶不可勝計。乃言於上。發內庫",
    "X77n1521_006:0057a22": "銀數十萬兩。西華門外。折毀民居。剏建佛寺。大臣畏",
    "X77n1521_006:0057a23": "罪。皆不言。於是林俊上疏言。今年以來。災異迭興。兩",
    "X77n1521_006:0057a24": "京地震。陵寢動搖。日月繼蝕。野熊入城。監戒之昭。莫",
    "X77n1521_006:0057b01": "此為甚。陝西山西河南連年饑饉。人民流離。餓死填",
    "X77n1521_006:0057b02": "路。賑濟無從。可為流涕。而僧繼曉乃欺罔聖德。發內",
    "X77n1521_006:0057b03": "庫銀數十萬。建大鎮國永昌寺。以有用之財。供無益",
    "X77n1521_006:0057b04": "之費。工役不息。人怨日興。臣謂不斬繼曉。異日之禍。",
    "X77n1521_006:0057b05": "未可言也。然縱之者。梁芳也。芳傾覆陰狠。引用奸邪。",
    "X77n1521_006:0057b06": "排斥忠良。數年之間。假以進貢買辦為名。盜祖宗百",
    "X77n1521_006:0057b07": "餘年之府庫殆盡。家貲山積。尚銘不足多。所在風擾。",
    "X77n1521_006:0057b08": "汪直莫能過。今內而朝臣以及閭井之徒。亦皆痛心",
    "X77n1521_006:0057b09": "饑民之死。莫不欲食梁芳繼曉之肉。而卒不敢以此",
    "X77n1521_006:0057b10": "言進者。所惜者官。所畏者死耳。臣何忍畏死不言。以",
    "X77n1521_006:0057b11": "為陛下仁聖之累耶。上覧疏大怒。下俊錦衣衛獄。張",
    "X77n1521_006:0057b12": "黻上疏論救。并逮赴獄。各杖數十。謫俊雲南姚州判",
    "X77n1521_006:0057b13": "官。黻降宗州知州　按名山藏典謨記。成化二十年",
    "X77n1521_006:0057b14": "十一月。大陞法王國師禪師。以傳奉得官者。三十有",
    "X77n1521_006:0057b15": "七人。",
    "X77n1521_006:0057b16": "成化二十一年正月。繼曉革去國師為民。追奪其誥",
    "X77n1521_006:0057b17": "勅　按名山藏典謨記云云。",
    "X77n1521_006:0057b18": "成化二十三年九月。僧繼曉發原籍為民。四川番僧",
    "X77n1521_006:0057b19": "國師法王領占竹等悉降革職事。并追奪累次降勅",
    "X77n1521_006:0057b20": "印信儀仗。發回四川原居光相寺居住　按明通紀",
    "X77n1521_006:0057b21": "云云。",
    "X77n1521_006:0057b22": "孝宗弘治三年八月。詔毀黃村尼寺。禮部尚書耿裕",
    "X77n1521_006:0057b23": "侍郎倪岳周經皆正人。力贊毀之　按明大政紀云",
    "X77n1521_006:0057b24": "云。",
    "X77n1521_006:0057c01": "弘治六年。詔行取番僧領占竹。以倪岳柴昇等至疏",
    "X77n1521_006:0057c02": "極論遂罷　按名山藏典謨記。弘治六年十月。行取",
    "X77n1521_006:0057c03": "番僧領占竹來居大慈恩寺。禮部尚書倪岳等言。領",
    "X77n1521_006:0057c04": "占竹被劾遣還。復承召命騷驛傳啟倖門後難杜也。",
    "X77n1521_006:0057c05": "上田母傳令自來。禮科有給事中夏昂劾奏。領占竹",
    "X77n1521_006:0057c06": "先因獻頂骨數珠。骷體法盌。叨冐陞賞。皇上登御革",
    "X77n1521_006:0057c07": "職遣還。遠近稱快。岳所諫阻。豈區區一傳哉。願皇上",
    "X77n1521_006:0057c08": "嚴邪正治忽之防也。上猶未允。工科給事中柴昇等",
    "X77n1521_006:0057c09": "上疏極論。遂罷。",
    "X77n1521_006:0057c10": "弘治八年。王雲鳳等上疏。禁給度牒　按明大政紀。",
    "X77n1521_006:0057c11": "弘治八年二月。禮部祠祭郎中王雲鳳疏禁給度牒。",
    "X77n1521_006:0057c12": "不報。初尚書倪岳。因災異疏弊政用四事。曰懲邪慝。",
    "X77n1521_006:0057c13": "禁給度牒。停減齋醮。議處宗室。言甚剴切。後度僧不",
    "X77n1521_006:0057c14": "止。乃獨疏列千餘言。三上皆不報。及旨下。度僧不多。",
    "X77n1521_006:0057c15": "人皆嘉其有回天之力。",
    "X77n1521_006:0057c16": "弘治十二年。以清寧宮成。詔國師設壇慶讚　按名",
    "X77n1521_006:0057c17": "山藏典謨記。弘治十二年十月。以清寧宮成。命大能",
    "X77n1521_006:0057c18": "仁寺灌頂國師那卜堅參等。設壇慶讚。三日。大學士",
    "X77n1521_006:0057c19": "劉健等言。佛老異教。宮庭禁地。胡羯妄徒累日連朝。",
    "X77n1521_006:0057c20": "喧雜掖庭。驚動寢廟。廢祖宗之法。重聖德之累。且以",
    "X77n1521_006:0057c21": "皇上至孝純誠。保佑自天。豈必假異術於宮禁。然後",
    "X77n1521_006:0057c22": "可以上奉重慈祈永福壽哉。臣平日尸素臨事乏規。",
    "X77n1521_006:0057c23": "此等詔旨。猝不與聞。伏望速頒明詔。撤壇斥僧。臣不",
    "X77n1521_006:0057c24": "勝待罪俟命。時科道官。皆以為言。上曰。卿言是。顧永",
    "X77n1521_006:0058a01": "樂朝亦有之。既府部科道皆極言。上曰。有舊事。姑胥",
    "X77n1521_006:0058a02": "後。",
    "X77n1521_006:0058a03": "弘治十四年。太監李興請建寺。賜額隆禧。陞僧錄司",
    "X77n1521_006:0058a04": "定錡右講經　按名山藏典謨記。弘治十四年五月。",
    "X77n1521_006:0058a05": "太監李興請建寺大興縣東皐村以祝聖。更乞賜額",
    "X77n1521_006:0058a06": "護。勅以僧錄司左覺義定錡住持。得旨陞定錡右講",
    "X77n1521_006:0058a07": "經。額寺曰隆禧。",
    "X77n1521_006:0058a08": "弘治十五年五月。行取番僧國師領占竹於大慈恩",
    "X77n1521_006:0058a09": "寺。禮部尚書張昇諫。不允　按名山藏典謨記云云",
    "X77n1521_006:0058a10": "弘治十六年。詔建壽塔。既而罷之　按明通紀。弘治",
    "X77n1521_006:0058a11": "十六年。詔建壽塔於朝陽門外。既而罷之。時大學士",
    "X77n1521_006:0058a12": "劉健等上言。前代人主信佛。莫如梁武帝。卒餓死臺",
    "X77n1521_006:0058a13": "城。本以求福。反以致禍。觀諸往事。可為明鑒。我祖宗",
    "X77n1521_006:0058a14": "相傳。以治天下堯舜周孔之道而已。浮屠異端。蠧財",
    "X77n1521_006:0058a15": "惑眾。何關於治。欲造佛塔。非所以訓天下垂後世也。",
    "X77n1521_006:0058a16": "疏入。有旨。報罷。",
    "X77n1521_006:0058a17": "武宗正德二年。造新寺於內苑。陞慈恩能仁護國三",
    "X77n1521_006:0058a18": "寺禪師。為國師　按名山藏典謨記。正德二年三月。",
    "X77n1521_006:0058a19": "造新寺於內苑。上習佛門焉。因陞大慈恩寺禪師領",
    "X77n1521_006:0058a20": "占竹為灌頂大國師。大能仁寺禪師麻的寶哩塔西",
    "X77n1521_006:0058a21": "麻拶耶卜堅參大隆善護國寺禪師。普肖藏卜為國",
    "X77n1521_006:0058a22": "師。皆予誥。",
    "X77n1521_006:0058a23": "正德四年八月。陞大隆善護國寺國師普肖藏卜為",
    "X77n1521_006:0058a24": "法王。剌麻羅竹班卓班丹端竹班卓羅竹朵而只堅",
    "X77n1521_006:0058b01": "參。俱為左覺義　按名山藏典謨記云云。",
    "X77n1521_006:0058b02": "正德五年。陞諸僧為法王佛子及覺義都綱。帝自命",
    "X77n1521_006:0058b03": "為大慶法王。給僧度牒數萬。以廣番教　按名山藏",
    "X77n1521_006:0058b04": "典謨記。正德五年四月。陞大能仁寺國師那小堅參",
    "X77n1521_006:0058b05": "禪師。劄巴藏播為法王都綱。那卜領占為佛子。公葛",
    "X77n1521_006:0058b06": "端竹堅播札失為禪師。大隆善護國寺剌毛綽即羅",
    "X77n1521_006:0058b07": "竹為佛子。大慈恩寺國師乳如領占為西天佛子。革",
    "X77n1521_006:0058b08": "職國師哈剌札為佛子。剌麻也舍窩為禪師。六月陞",
    "X77n1521_006:0058b09": "大隆善寺禪師星吉班丹為國師。左覺義羅竹班等",
    "X77n1521_006:0058b10": "為禪師。剌麻癿竹為左覺義。三作捨剌為右覺義。倫",
    "X77n1521_006:0058b11": "竹堅參為都綱。大慈恩寺佛子乳奴領占捨剌札俱",
    "X77n1521_006:0058b12": "為法王。剌麻捨列星吉為佛子。也夫短竹為禪師。大",
    "X77n1521_006:0058b13": "能仁寺剌麼領占播為都綱。上自命曰大慶法王。因",
    "X77n1521_006:0058b14": "鑄大慶法王西天覺道圓明自在大定慧佛金印。兼",
    "X77n1521_006:0058b15": "給誥令鐫印曰天一。十月陞國師羅竹班卓丹端竹。",
    "X77n1521_006:0058b16": "為灌頂大國師禪師。領占陸竹為國師。給番僧度牒",
    "X77n1521_006:0058b17": "三萬。漢僧道士各五千。以廣番教。",
    "X77n1521_006:0058b18": "正德六年。番僧奏。討田百頃。為大慶法王下院　按",
    "X77n1521_006:0058b19": "明通紀。正德六年。上方好佛。自名大慶法王。外廷無",
    "X77n1521_006:0058b20": "敢諫。會番僧奏。討田百頃。為大慶法王下院。傳珪因",
    "X77n1521_006:0058b21": "劾僧曰。法王何為者。至與尊號並列。大不道當誅。有",
    "X77n1521_006:0058b22": "詔不問。其妄求亦止。",
    "X77n1521_006:0058b23": "正德七年十一月。大慈恩寺法王。乞修造僧房。許之。",
    "X77n1521_006:0058b24": "工部諫。不聽　按名山藏典謨記云云。",
    "X77n1521_006:0058c01": "正德八年。為番僧修寺造塔。賜大慶法王行童度牒。",
    "X77n1521_006:0058c02": "聽具收度自便　按明大政紀。正德八年七月。西僧",
    "X77n1521_006:0058c03": "欲奪甘州民田地。遣官督建僧寺。禮部尚書劉春執",
    "X77n1521_006:0058c04": "不可。止之。時關中饑。春力爭以為不可。大略謂非止",
    "X77n1521_006:0058c05": "病民。邊警至。不可支持。必致擾害。疏入幾兩月。報下",
    "X77n1521_006:0058c06": "竟停之　按名山藏典謨記。正德八年四月。大役軍",
    "X77n1521_006:0058c07": "士。為番僧修大慈恩寺。鬻爵贖罪。以充費。十月大慈",
    "X77n1521_006:0058c08": "恩寺灌頂大國師也舍窩死。命造塔葬之。工部及工",
    "X77n1521_006:0058c09": "科給事中執奏曰。非故事。上曰著為令。十一月賜大",
    "X77n1521_006:0058c10": "慶法王領占班丹番行童度牒。聽其收度自便。",
    "X77n1521_006:0058c11": "正德九年正月。吏部尚書楊一清上言。不宜創梵字",
    "X77n1521_006:0058c12": "於西內。時不能行　按明通紀云云。",
    "X77n1521_006:0058c13": "正德十年。給大德法王國師誥命賜胡僧知三生法",
    "X77n1521_006:0058c14": "王金印袈裟　按名山藏典謨記。正德十年二月。保",
    "X77n1521_006:0058c15": "安寺大德法王綽吉我些兒為其徒領占綽節兒綽",
    "X77n1521_006:0058c16": "供劄失。請得為正副使。還居烏斯藏。比大乘法王例",
    "X77n1521_006:0058c17": "入貢。并給與國師誥命。得入番熬設廣茶。下禮部尚",
    "X77n1521_006:0058c18": "書劉春議不可。令覆議。春執奏詔與誥命。罷設茶勅。",
    "X77n1521_006:0058c19": "是時上習番經。被番僧服綽吉我些兒輩。出入豹房。",
    "X77n1521_006:0058c20": "參廁權貂。及領占綽節兒等歸。輜重相屬。傳郵煩費",
    "X77n1521_006:0058c21": "焉。五月大護國保安寺右覺義班丹倫竹。為其師祖",
    "X77n1521_006:0058c22": "大善法王星吉班丹乞祭葬。禮部執奏無故事。特許",
    "X77n1521_006:0058c23": "之。十一月嬖倖言。西域胡僧有知三生者。西人謂之",
    "X77n1521_006:0058c24": "活佛。上使太監劉充往迎。率指揮千戶百餘人。甲士",
    "X77n1521_006:0059a01": "千人。以珠琲為幡幢。黃金為七供。賜法王金印袈裟。",
    "X77n1521_006:0059a02": "及其徒饋賜鉅萬計。勅以十年往返。得便宜處置錢",
    "X77n1521_006:0059a03": "物。益發官軍護送之。",
    "X77n1521_006:0059a04": "正德十三年。遣中官劉充迎活佛。賜西域番僧食茶。",
    "X77n1521_006:0059a05": "遣番僧封烏斯藏國西為闡教王　按明大政紀。正",
    "X77n1521_006:0059a06": "德十三年三月。上遣中官劉充迎活佛。使烏斯藏。巡",
    "X77n1521_006:0059a07": "撫淮楊都御史叢蘭。疏斥佛老無益。乞還充勿遣。不",
    "X77n1521_006:0059a08": "報。時番國烏斯藏傳聞。國西有童子。記其生前事者。",
    "X77n1521_006:0059a09": "以為活佛。上遣使迎之。所過誅求百計。勢張甚蘭檄",
    "X77n1521_006:0059a10": "有司。毋徇所欲。至淮謁辭之。南京兵部尚書喬字上",
    "X77n1521_006:0059a11": "疏。諫遣使迎活佛。甚傷國體。字云國朝祖宗相承。所",
    "X77n1521_006:0059a12": "以不絕番僧朝貢者。不過覊縻遠夷而已。非崇奉信",
    "X77n1521_006:0059a13": "惑之也。陛下天縱聖明。無微不燭。抑豈不知西方之",
    "X77n1521_006:0059a14": "佛教。無益中國之治乎。不報　按名山藏典謨記。正",
    "X77n1521_006:0059a15": "德十三年五月。賜西域番僧食茶八萬九千餘斤。人",
    "X77n1521_006:0059a16": "許帶六千斤下番不為例。七月遣番僧覺義領占劄",
    "X77n1521_006:0059a17": "巴等。封烏斯藏國酋。為闡教王。劄巴等乞給馬快船",
    "X77n1521_006:0059a18": "三十。載食鹽為入番買路。資部科執奏。詔特許之。",
    "X77n1521_006:0059a19": "世宗嘉靖十四年。燬興隆寺併慈恩寺。一應修齋俱",
    "X77n1521_006:0059a20": "革　按明會典。嘉靖十四年。大興隆寺燬。令永不許",
    "X77n1521_006:0059a21": "復。併大慈恩寺。一應修齋俱革。僧徒聽告。就各寺依",
    "X77n1521_006:0059a22": "住。有歸化者。量給原寺。田畝仍免差徭。六年。",
    "X77n1521_006:0059a23": "嘉靖十五年。除禁中佛殿。併毀佛像佛骨佛牙諸物",
    "X77n1521_006:0059a24": "　按明大政紀。嘉靖十五年五月。帝欲除去禁中釋",
    "X77n1521_006:0059b01": "殿。以其地奉建慈慶慈寧二宮。命廷臣集議。僉以為",
    "X77n1521_006:0059b02": "可。帝即命撤之。尋召李時夏言入視大善殿。見金範",
    "X77n1521_006:0059b03": "佛像不下千百。皆命銷毀。其几案懸鍍金函藏貯。尚",
    "X77n1521_006:0059b04": "多佛骨佛牙諸物。言退上疏。力請焚瘞。帝從之。於是",
    "X77n1521_006:0059b05": "禁中邪穢迸斥殆盡　按春明夢餘錄。宗伯夏言議",
    "X77n1521_006:0059b06": "瘞佛骨疏。比者恭遇皇上諮及群臣。欲除去禁中釋",
    "X77n1521_006:0059b07": "殿。奉建兩宮以備一代之制。一時廷議。仰贊皇上篤",
    "X77n1521_006:0059b08": "養盡制之孝。闢邪崇正之化。盛德大業光前振後矣。",
    "X77n1521_006:0059b09": "今月十一日。伏奉聖旨。命大學士李時同臣言入看。",
    "X77n1521_006:0059b10": "即所謂大善殿者。臣等看得殿內有鑄金銀像。鉅細",
    "X77n1521_006:0059b11": "不下千百。且多邪鬼淫褻之狀。仰惟聖明燭其誕妄",
    "X77n1521_006:0059b12": "不經。一旦奮然舉而除之。甚盛舉也。但臣見諸几案",
    "X77n1521_006:0059b13": "之上。及懸度梁栱之間。與夫金函之所藏貯者。為物",
    "X77n1521_006:0059b14": "尚多不可識辨。問之守者。且云是為佛骨。是為佛牙。",
    "X77n1521_006:0059b15": "枯朽摧裂。奇離磈礧。計不下千斤。臣惟佛法之入中",
    "X77n1521_006:0059b16": "國。自漢明帝時始。然不過人誦其書習其教而已。至",
    "X77n1521_006:0059b17": "唐憲宗時。乃迎佛骨至京師。其臣韓愈。極言其不祥。",
    "X77n1521_006:0059b18": "不宜以入宮禁。憲宗不能聽。且深辠愈。竟遠斥之。臣",
    "X77n1521_006:0059b19": "意自後人莫敢矯其非。凡番僧持以誑惑中國之人。",
    "X77n1521_006:0059b20": "而名為佛顱佛骨者。相屬於道。由是流入天子宮禁",
    "X77n1521_006:0059b21": "之內。歷世皆然。不以為異。今殿中所有。未必非勝國",
    "X77n1521_006:0059b22": "所遺。累朝以來。亦必以為彼法則。然未嘗深究。以延",
    "X77n1521_006:0059b23": "至今茲者。恭惟皇上躬堯舜禹湯文武之資。行堯舜",
    "X77n1521_006:0059b24": "禹湯文武之道。始議毀佛屋。毀除穢像。使詭異之行",
    "X77n1521_006:0059c01": "不得瀆留清禁。此真卓越千古之見。出於尋常萬萬",
    "X77n1521_006:0059c02": "者也。然殿宇像設既除。所有前項佛頭佛牙之類。皆",
    "X77n1521_006:0059c03": "屬污穢。不宜使之尚存。臣請乞以此物。勅下所司。瘞",
    "X77n1521_006:0059c04": "之草野。一切掃而淨之。以杜愚冥疑惑之端。實為大",
    "X77n1521_006:0059c05": "聖人非常作為。有補名教甚大。功德罔極。臣不勝幸",
    "X77n1521_006:0059c06": "甚。後世幸甚。疏入。答曰大善殿所貯佛骨。諸不經之",
    "X77n1521_006:0059c07": "物。瘞之草野。恐後日好事之人。仍為啟視。不如焚之。",
    "X77n1521_006:0059c08": "以杜永患。遂命禮部。俱於城外。焚之。",
    "X77n1521_006:0059c09": "嘉靖十六年。勅聽僧徒還俗。禁修葺寺院。及私自披",
    "X77n1521_006:0059c10": "剃為僧　按明會典。嘉靖十六年。題准各該有司。欽",
    "X77n1521_006:0059c11": "遵聖諭。化正僧徒願自還俗者。聽其自求安便。各處",
    "X77n1521_006:0059c12": "寺院。年久宮殿任其頺壞。不許修葺。民間幼童不許",
    "X77n1521_006:0059c13": "捨入為僧。私自披剃。如有此等。罪其父母及其鄰佑",
    "X77n1521_006:0059c14": "嘉靖二十二年。令燬大慈恩寺　按明會典云云。",
    "X77n1521_006:0059c15": "嘉靖四十二年十月。罷遣番僧封諸藏。著為令　按",
    "X77n1521_006:0059c16": "名山藏典謨記云云。",
    "X77n1521_006:0059c17": "嘉靖四十三年十二月。詔番僧入貢者。限人入邊。如",
    "X77n1521_006:0059c18": "成化弘治故事　按名山藏典謨記云云。",
    "X77n1521_006:0059c19": "嘉靖四十五年詔禁僧尼戒壇　按明會典。凡禁止",
    "X77n1521_006:0059c20": "戒壇。嘉靖四十五年令在外行撫按衙門。督率有司。",
    "X77n1521_006:0059c21": "各查本處僧寺若干。僧徒若干。明白登簿。不時查點。",
    "X77n1521_006:0059c22": "不到者罪坐住持立限投銷。一切寄住遊僧發回原",
    "X77n1521_006:0059c23": "籍。當差在京廠衛衙門。及五城御史。將京城內外地",
    "X77n1521_006:0059c24": "方大小僧寺。嚴加巡緝。有指。稱受戒奸淫不法者。訪",
    "X77n1521_006:0060a01": "拏重治　按明通紀。嘉靖四十五年九月。詔順天府",
    "X77n1521_006:0060a02": "按官嚴禁僧尼戒壇說法。仍令廠衛巡城御史通查",
    "X77n1521_006:0060a03": "勘京城內外僧寺。如有仍前受戒寄寓者。收捕下獄。",
    "X77n1521_006:0060a04": "四方遊僧並聽所在有司遞回原籍。當是時。白蓮教",
    "X77n1521_006:0060a05": "盛行。御史鮑承蔭。以妖盜本為一途。恐投邪鼓眾釀",
    "X77n1521_006:0060a06": "成大患。遂令禁之。神宗萬曆七年。烏思藏僧鎖南堅",
    "X77n1521_006:0060a07": "錯求通貢　按明通紀。萬曆七年。烏思藏僧鎖南堅",
    "X77n1521_006:0060a08": "錯求通貢。堅錯者。即闡化王答賴剌麻也。故號稱活",
    "X77n1521_006:0060a09": "佛。以傳經說法戒淫殺。為虜所尊禮稱輪迴轉法功",
    "X77n1521_006:0060a10": "德世界佛大國師。萬曆五年。套酋切近黃台吉約俺",
    "X77n1521_006:0060a11": "答。迎堅錯西海上。飲長生水。俺答所從部落數十萬",
    "X77n1521_006:0060a12": "人。徒以奉堅錯教無淫逞者。其教化可知矣。",
    "X77n1521_006:0060a13": "皇清",
    "X77n1521_006:0060a14": "天聰七年",
    "X77n1521_006:0060a15": "大清會典。凡喇嘛禁例。天聰七年。定喇嘛班第。出居",
    "X77n1521_006:0060a16": "城外清淨處所。有請喇嘛念經治病者。家主治",
    "X77n1521_006:0060a17": "罪　又定喇嘛班第。有容留婦女。及不呈明禮",
    "X77n1521_006:0060a18": "部。私為喇嘛蓋寺廟者。治罪。",
    "X77n1521_006:0060a19": "崇德五年",
    "X77n1521_006:0060a20": "大清會典。崇德五年。題准新收僧人納銀。送戶部查",
    "X77n1521_006:0060a21": "收。隨給用印度牒。令僧綱司分發。",
    "X77n1521_006:0060a22": "順治四年",
    "X77n1521_006:0060a23": "大清會典。順治四年。定喇嘛不許私自遊方。有遊方",
    "X77n1521_006:0060a24": "到京者。著發回原籍。",
    "X77n1521_006:0060b01": "順治十一年",
    "X77n1521_006:0060b02": "大清會典。順治十一年。定禁止創建寺廟。其修理頺",
    "X77n1521_006:0060b03": "壞寺廟。聽從其便。",
    "X77n1521_006:0060b04": "順治十八年",
    "X77n1521_006:0060b05": "大清會典。順治十八年。題准京城內白塔居住喇嘛",
    "X77n1521_006:0060b06": "九名。西大達廟居住喇嘛八名。及額木齊喇嘛。",
    "X77n1521_006:0060b07": "應照舊留住。外其餘喇嘛班第。俱令於京城外",
    "X77n1521_006:0060b08": "居住。如有壇邊京城居住者。將喇嘛送刑部。照",
    "X77n1521_006:0060b09": "違法例。治罪。",
    "X77n1521_006:0060b10": "康熙六年",
    "X77n1521_006:0060b11": "大清會典。康熈六年。議准凡喇嘛班第。令該管大喇",
    "X77n1521_006:0060b12": "嘛。逐日詳查。禮部每月詳查。有請念經治病者。",
    "X77n1521_006:0060b13": "於大喇嘛處說明准去。仍令交還大喇嘛。",
    "X77n1521_006:0060b14": "康熙二十三年",
    "X77n1521_006:0060b15": "大清會典。康熈二十三年。覆准嗣後喇嘛所到處不",
    "X77n1521_006:0060b16": "過三日。即令起程。違者留住家長寺廟住持及",
    "X77n1521_006:0060b17": "失察官員。俱行治罪。喇嘛除犯死罪外。所犯別",
    "X77n1521_006:0060b18": "罪。停其入官。仍照律治罪。遞解原籍　又定班",
    "X77n1521_006:0060b19": "第不許服用金黃色黃色。吳巴什吳巴三察。不",
    "X77n1521_006:0060b20": "許服用金黃色黃紅色。如",
    "X77n1521_006:0060b21": "上賜者准用。違者治罪。",
    "X77n1521_006:0060b23": "(古今圖書集成)釋教部彚考卷第六"
}