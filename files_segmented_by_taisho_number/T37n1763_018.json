{
    "T37n1763_018:0445c02": "大般涅槃經集解卷第十八",
    "T37n1763_018:0445c03": "四諦品第十　四倒品第十一　如來性品第十二",
    "T37n1763_018:0445c05": "　釋四諦義　釋四倒義",
    "T37n1763_018:0445c06": "　略釋佛性義　貧女金藏譬",
    "T37n1763_018:0445c07": "　女人子病譬",
    "T37n1763_018:0445c08": "　迦葉設十一難責令見有",
    "T37n1763_018:0445c09": "　力士眉間珠譬",
    "T37n1763_018:0445c10": "10 四諦品(一八)四諦品第十",
    "T37n1763_018:0445c11": "案僧亮曰：答云何諸調御心喜說真諦也。上",
    "T37n1763_018:0445c12": "說魔教為邪，今明佛是調御者也。昔說非苦",
    "T37n1763_018:0445c13": "為苦，以治樂惑。樂惑既治，佛則歡喜，說佛為",
    "T37n1763_018:0445c14": "樂，佛樂是真諦也。僧宗曰：從此訖難見性，廣",
    "T37n1763_018:0445c15": "因義也。四諦者，慧所照境也。自鹿苑至乎法",
    "T37n1763_018:0445c16": "華，所說階級大有不同，唯此教圓備。將明常",
    "T37n1763_018:0445c17": "住妙因，必資中道觀照，然非境無以辨智，",
    "T37n1763_018:0445c18": "故舉四諦以明因相也。寶亮曰：昔說四諦，指",
    "T37n1763_018:0445c19": "在三界；今日之教，理無不該，言雖有四，要在",
    "T37n1763_018:0445c20": "真如寂滅。今說據本而遺末，此旨始顯，以稱",
    "T37n1763_018:0445c21": "聖心，故曰喜也。然〈四諦〉一品，明理周悉，故云",
    "T37n1763_018:0445c22": "由信常住，從人道天中直出生死。是則必先",
    "T37n1763_018:0445c23": "信常，然後識無常也。若不雙解，何得入道？故",
    "T37n1763_018:0445c24": "下滅諦中曰修苦滅者逆於外道。今若果修",
    "T37n1763_018:0445c25": "斷滅之空，若以苦悟理者，外道亦應正知，理",
    "T37n1763_018:0445c26": "不可也。昔為引凡，故有此說耳。若無權教，則",
    "T37n1763_018:0445c27": "下愚息望也。",
    "T37n1763_018:0445c28": "佛復告迦葉：所言苦者至地獄眾生應有聖諦。",
    "T37n1763_018:0445c29": "案僧亮曰：不見真樂，不名見苦。何者？心",
    "T37n1763_018:0446a01": "雖求樂，不識真樂；以三界為樂，不見苦也，不",
    "T37n1763_018:0446a02": "以畜生為決。敬遺記僧宗曰：一諦中各有四",
    "T37n1763_018:0446a03": "別，初明惑、第二明解、第三結聖諦、第四結非",
    "T37n1763_018:0446a04": "諦也。將明中道圓照，先明不解，以相形釋義",
    "T37n1763_018:0446a05": "也。初一重明諦之名在照，不在苦也。第二明",
    "T37n1763_018:0446a06": "雖諦名在照，而不在偏執也。明苦有地，不得",
    "T37n1763_018:0446a07": "其所，非唯失理，亦方淪苦也。昔教有餘之智，",
    "T37n1763_018:0446a08": "不免於倒；今說理窮，所以真善業也。寶亮曰：",
    "T37n1763_018:0446a09": "一諦中有四重得諦之名，要將解未了境，故",
    "T37n1763_018:0446a10": "就境以說諦也。苦諦中四者，第一從始訖「多",
    "T37n1763_018:0446a11": "苦惱」，明失也；第二從「若有能知」訖「即生天上」，",
    "T37n1763_018:0446a12": "明得也；第三從「後解脫時」訖「方證知」，此證",
    "T37n1763_018:0446a13": "得也；第四從「我於本際」訖「乃得真智」，此證失",
    "T37n1763_018:0446a14": "也。智秀曰：一一諦下有三意。苦諦中三意",
    "T37n1763_018:0446a15": "者，始訖「多受苦惱」，第一舉其不知出苦諦體",
    "T37n1763_018:0446a16": "相也。從「若有能知」訖「乃得真智」，第二辨從理",
    "T37n1763_018:0446a17": "得果也。從「若如是知」訖「非苦聖諦」，第三結邪",
    "T37n1763_018:0446a18": "正也。慧朗述僧宗曰：辨苦諦有六階。此第",
    "T37n1763_018:0446a19": "一直平理，謂非正苦為苦諦也。",
    "T37n1763_018:0446a20": "善男子！若復有人不知如來至增長諸結多受",
    "T37n1763_018:0446a21": "苦惱。案僧宗曰：第二階明失也。",
    "T37n1763_018:0446a22": "若有能知如來常住至若一經耳即生天上。",
    "T37n1763_018:0446a23": "案僧宗曰：第三階明得也。",
    "T37n1763_018:0446a24": "後解脫時乃能證知至今得解脫方乃證知。",
    "T37n1763_018:0446a25": "案僧宗曰：第四證得也。",
    "T37n1763_018:0446a26": "我於本際以不知故至始於今日乃得真智。",
    "T37n1763_018:0446a27": "案僧宗曰：第五證失也。",
    "T37n1763_018:0446a28": "若如是知真是修苦至是名為苦非苦聖諦。",
    "T37n1763_018:0446a29": "案僧宗曰：第六雙結得失也。",
    "T37n1763_018:0446b01": "苦集諦者於真法中至不得生天及正解脫。",
    "T37n1763_018:0446b02": "案僧亮曰：真法是集，不生真智者，不生集智",
    "T37n1763_018:0446b03": "也。受不淨物，能集生死，是真集而不生集",
    "T37n1763_018:0446b04": "智。不知法性者，不見佛性也。敬遺記僧宗",
    "T37n1763_018:0446b05": "曰：此中辨集。文句再出，蓋分別出集所，以",
    "T37n1763_018:0446b06": "不識常故也。慧朗記僧宗曰：辨集滅道，各",
    "T37n1763_018:0446b07": "有五階。此即第一先明失，舉轉輪生死以",
    "T37n1763_018:0446b08": "為過也。",
    "T37n1763_018:0446b09": "若有深智不壞正法。案僧宗曰：第二階明",
    "T37n1763_018:0446b10": "得也。",
    "T37n1763_018:0446b11": "以是因緣得生天上及正解脫。案僧宗曰：",
    "T37n1763_018:0446b12": "第三階證得也。",
    "T37n1763_018:0446b13": "若有不知苦集諦處至流轉生死受諸苦惱。",
    "T37n1763_018:0446b14": "案僧宗曰：第四證失也。",
    "T37n1763_018:0446b15": "若能知法常住不異至是名為集非集聖諦。",
    "T37n1763_018:0446b16": "案僧宗曰：第五雙結得失也。",
    "T37n1763_018:0446b17": "苦滅諦者若有多修至亦修空法應有滅諦。",
    "T37n1763_018:0446b18": "案僧亮曰：先非昔所說者，自知今之為是也。",
    "T37n1763_018:0446b19": "昔滅有二種：一性滅，謂空無我也；二滅身智，",
    "T37n1763_018:0446b20": "而如來者非空無我，身智不滅，作滅想壞如",
    "T37n1763_018:0446b21": "來也。敬遺述僧宗曰：生死是空，佛果不空。若",
    "T37n1763_018:0446b22": "謂二處皆空，於果為謬，故言多也。逆外道修",
    "T37n1763_018:0446b23": "空，該一切法；今分別空相，正反於邪，故言逆",
    "T37n1763_018:0446b24": "也。慧朗述僧宗曰：亦有五階，此第一階舉惑",
    "T37n1763_018:0446b25": "以明失也。",
    "T37n1763_018:0446b26": "若有說言有如來藏至滅除一切煩惱爾乃得",
    "T37n1763_018:0446b27": "入。案僧宗曰：第二明得也。",
    "T37n1763_018:0446b28": "若發此心一念因緣於諸法中而得自在。",
    "T37n1763_018:0446b29": "案僧宗曰：第三證得也。",
    "T37n1763_018:0446c01": "若有修習如來密藏至在生死中流轉受苦。",
    "T37n1763_018:0446c02": "案僧宗曰：第四證失也。",
    "T37n1763_018:0446c03": "若有作如是修者至是名修空非滅聖諦。",
    "T37n1763_018:0446c04": "案慧朗曰：第五雙結得失也。",
    "T37n1763_018:0446c05": "道聖諦者所謂佛法僧寶及正解脫。案僧",
    "T37n1763_018:0446c06": "宗曰：此中有八階，此第一先出道境。",
    "T37n1763_018:0446c07": "有諸眾生顛倒心言至輪轉三有久受大苦。",
    "T37n1763_018:0446c08": "案僧宗曰：第二明失。",
    "T37n1763_018:0446c09": "若能發心見於如來常住無變法僧解脫亦復",
    "T37n1763_018:0446c10": "如是。案僧宗曰：第三明得。",
    "T37n1763_018:0446c11": "乘此一念於無量世自在果報隨意而得。",
    "T37n1763_018:0446c12": "案僧宗曰：第四證得也。",
    "T37n1763_018:0446c13": "何以我於往昔以四倒故至成佛正覺是名",
    "T37n1763_018:0446c14": "道聖諦。案僧宗曰：第五證失也。",
    "T37n1763_018:0446c15": "若有人言三寶無常至真見修習四聖諦法。",
    "T37n1763_018:0446c16": "案僧宗曰：第六雙結得失也。",
    "T37n1763_018:0446c17": "是名四聖諦。案僧宗曰：第七總結也。",
    "T37n1763_018:0446c18": "迦葉菩薩復白佛言至修習甚深四聖諦法。",
    "T37n1763_018:0446c19": "案僧宗曰：第八領解也。",
    "T37n1763_018:0446c20": "11 四倒品(一八)四倒品第十一",
    "T37n1763_018:0446c21": "案僧亮曰：答正善具成就，廣說顛倒也。欲",
    "T37n1763_018:0446c22": "令四諦具足，更說四倒，故是流通也。僧宗曰：",
    "T37n1763_018:0446c23": "上舉境以明智，此明惑以顯解。廣顯解相，故",
    "T37n1763_018:0446c24": "先列其惑相，明於義乃顯。亦如上三修文中，",
    "T37n1763_018:0446c25": "將說勝修，先列八倒也。寶亮曰：答第九問，",
    "T37n1763_018:0446c26": "次明偽理也。智秀曰：上辨四諦，引物生解。",
    "T37n1763_018:0446c27": "但真解難生，憙成僻執，執則成倒也。",
    "T37n1763_018:0446c28": "佛復告迦葉：謂四倒者至是無常者名大罪苦。",
    "T37n1763_018:0446c29": "案僧亮曰：先說倒體，亦應對明，但經文略",
    "T37n1763_018:0447a01": "耳。僧宗曰：此下先明苦中生樂想之倒也，乃",
    "T37n1763_018:0447a02": "未應辨非苦中苦想。今顯其倒緣，有此計",
    "T37n1763_018:0447a03": "者謂必得理，遂於生死之中橫計樂想故也。",
    "T37n1763_018:0447a04": "寶亮曰：辨初倒中有三翻，先明後倒、次明",
    "T37n1763_018:0447a05": "前倒、第三舉後倒以結句也。就初明佛上倒",
    "T37n1763_018:0447a06": "中有四意：第一先開章門、第二釋章門、第三",
    "T37n1763_018:0447a07": "云如來是行苦、第四言佛是壞苦。若如是計",
    "T37n1763_018:0447a08": "者，是則大罪苦人也。智秀曰：辨初倒中有",
    "T37n1763_018:0447a09": "三翻。第一訖「而生苦想，此名顛倒」，將顯苦",
    "T37n1763_018:0447a10": "上有樂迷，故辨苦體也。有二意：初就理中",
    "T37n1763_018:0447a11": "明其倒相，後是經家結其倒想也。此即第一。",
    "T37n1763_018:0447a12": "若於樂上起苦想者，必得苦果，而謂我則受",
    "T37n1763_018:0447a13": "樂，是則於苦而起樂惑。",
    "T37n1763_018:0447a14": "若言如來捨此苦身至是名非苦而生苦想。",
    "T37n1763_018:0447a15": "案僧亮曰：苦有二種，謂行苦、壞苦。前云無常",
    "T37n1763_018:0447a16": "變異，是行苦也。今言捨是苦身，謂壞苦也。并",
    "T37n1763_018:0447a17": "列二倒也。",
    "T37n1763_018:0447a18": "是名顛倒。案智秀曰：第二意經家結其倒",
    "T37n1763_018:0447a19": "名。",
    "T37n1763_018:0447a20": "我若說言如來常者至如是說者我則受樂。",
    "T37n1763_018:0447a21": "案僧亮曰：釋生倒之意也。即是我見者，若言",
    "T37n1763_018:0447a22": "佛不生滅者，便是自在，自在是我。我見是眾",
    "T37n1763_018:0447a23": "結之本，是故不說佛是常也。寶亮曰：此下第",
    "T37n1763_018:0447a24": "二明前倒也。惑者自謂，若說佛是常，便是計",
    "T37n1763_018:0447a25": "我，我昔此計得無量罪；今若說佛是無常者，",
    "T37n1763_018:0447a26": "則離我見，故受樂也。智秀曰：正辨苦上起",
    "T37n1763_018:0447a27": "樂見也。有二意，此即第一出其起倒之意也。",
    "T37n1763_018:0447a28": "如來無常即為是苦至生樂想故名為顛倒。",
    "T37n1763_018:0447a29": "案智秀曰：第二意經家結其成倒也。",
    "T37n1763_018:0447b01": "樂生苦想名為顛倒至名為顛倒是名初倒。",
    "T37n1763_018:0447b02": "案僧亮曰：惑者謂常則不滅、滅則不常，釋",
    "T37n1763_018:0447b03": "所以是苦行也。云何捨身者，樂則不應捨而",
    "T37n1763_018:0447b04": "捨，故知是苦，此釋所以是壞苦也。寶亮曰：此",
    "T37n1763_018:0447b05": "下第三還舉後倒，結前句也。智秀曰：正明樂",
    "T37n1763_018:0447b06": "上起苦見為倒也。有三意：第一約理辨其",
    "T37n1763_018:0447b07": "是倒、第二經家結其成倒、第三出彼見之意",
    "T37n1763_018:0447b08": "也。",
    "T37n1763_018:0447b09": "無常常想常無常想至是名第二顛倒。案僧",
    "T37n1763_018:0447b10": "亮曰：空性是常，見常故常也；不見常者，是",
    "T37n1763_018:0447b11": "無常也。僧宗曰：應言常上作無常想，名不修",
    "T37n1763_018:0447b12": "空也。生死是空、佛果不空，若說佛果為空者，",
    "T37n1763_018:0447b13": "則失分齊，乖修空之道也。壽命短促者，所執",
    "T37n1763_018:0447b14": "既乖，不得妙常，豈非短促耶？",
    "T37n1763_018:0447b15": "無我我想我無我想至是名第三顛倒。案僧",
    "T37n1763_018:0447b16": "亮曰：無佛性者，佛性無惑，故自在不斷；惑故",
    "T37n1763_018:0447b17": "不應自在也。寶亮曰：有兩階。從初訖「是名顛",
    "T37n1763_018:0447b18": "倒」，先明前倒也。次從「佛法有我」以下，次明後",
    "T37n1763_018:0447b19": "倒也。雖說有我，無有佛性者但計神我為我，",
    "T37n1763_018:0447b20": "不說佛性我也。",
    "T37n1763_018:0447b21": "淨不淨想不淨淨想至我等悉名邪見之人。",
    "T37n1763_018:0447b22": "案僧亮曰：有兩階。從初訖「是滅者是名顛倒」，",
    "T37n1763_018:0447b23": "先明後倒也。次從「不淨淨想」訖「第四顛倒」，",
    "T37n1763_018:0447b24": "明前倒也。「迦葉白佛」訖品，說四倒竟，迦葉領",
    "T37n1763_018:0447b25": "解也。",
    "T37n1763_018:0447b26": "12 如來性品(一八-二〇)1如來性品第十二",
    "T37n1763_018:0447b27": "案僧亮曰：答云何作善業，大仙今當說，以廣",
    "T37n1763_018:0447b28": "長壽、金剛二果之因也。上略明因，故以慈悲",
    "T37n1763_018:0447b29": "護法為本；今廣明因，故從三歸終至十地也。",
    "T37n1763_018:0447c01": "法瑤曰：從此訖「若我住者不離於苦」，答云何",
    "T37n1763_018:0447c02": "作善業也。上四依以來，大意明行者，修善護",
    "T37n1763_018:0447c03": "法是善業也；今明善業所由生者，即佛性。",
    "T37n1763_018:0447c04": "佛性是生善之理，理若無者，善何由生？是則",
    "T37n1763_018:0447c05": "佛性是作善業之根本也。佛性是正因，善業",
    "T37n1763_018:0447c06": "是緣因也。僧宗曰：前品所明，解則為諦、惑",
    "T37n1763_018:0447c07": "則為倒。但解有微、著，微則得生天上，著則名",
    "T37n1763_018:0447c08": "正解脫。今明善業廣其始，以難見性廣其終",
    "T37n1763_018:0447c09": "也。所以言廣始解者，境中之妙不過佛性，說",
    "T37n1763_018:0447c10": "此真境，生其下品聞慧。雖為微解，非不藉此",
    "T37n1763_018:0447c11": "生於勝行，終能見性，是故皆名善業義也。寶",
    "T37n1763_018:0447c12": "亮曰：佛性有四種，謂正因緣、因果及果果也。",
    "T37n1763_018:0447c13": "四名所收，旨無不盡。緣正兩因，並是神慮之",
    "T37n1763_018:0447c14": "道。夫避苦求安，愚智同爾，但逐要用，義分為",
    "T37n1763_018:0447c15": "二。取始終常解，無與癈之用，錄為正因。未",
    "T37n1763_018:0447c16": "有一剎那中無此解用，唯至佛則不動也。故",
    "T37n1763_018:0447c17": "知避苦求樂此之解用，非是善惡因之所",
    "T37n1763_018:0447c18": "感也。以《勝鬘經》云「自性清淨心」也。〈師子吼",
    "T37n1763_018:0447c19": "品〉云「一種之中道」也。而此用者不乖大理，豈",
    "T37n1763_018:0447c20": "非正耶？緣因者，以萬善為體，自一念善以上，",
    "T37n1763_018:0447c21": "皆資生勝果。以藉緣而發，名為緣因也。然此",
    "T37n1763_018:0447c22": "解者，在慮而不恒、始生而不滅，則異於正因",
    "T37n1763_018:0447c23": "也。若無此緣助，則守性而不遷，是故二因必",
    "T37n1763_018:0447c24": "相須相帶也。若緣因之用既足，正因之義亦",
    "T37n1763_018:0447c25": "滿，二用俱圓，生死盡矣。金剛後心稱一切",
    "T37n1763_018:0447c26": "智，轉因字果，名為果性也。果果者，對生死之",
    "T37n1763_018:0447c27": "稱也。於眾德之上更立總名，名大涅槃，以果",
    "T37n1763_018:0447c28": "上立果，名果果也；更無異時，但義有前後耳。",
    "T37n1763_018:0447c29": "若論境界性者，其旨則通，但同是緣助，不復",
    "T37n1763_018:0448a01": "別開也。下文佛自斷為四名，謂單因、單果、重",
    "T37n1763_018:0448a02": "因、重果也。此品分為四科：初有五譬，先定因",
    "T37n1763_018:0448a03": "果性也；第二辨一體三歸，勸學者生信也；",
    "T37n1763_018:0448a04": "第三明三種中道，正談作善業之行也；第四",
    "T37n1763_018:0448a05": "從「難見性」以下，仍答第十一問明自非窮照",
    "T37n1763_018:0448a06": "果理無以徹見因也。智秀曰：此品有三段，第",
    "T37n1763_018:0448a07": "一顯得作善業之義、第二明三歸、第三約三",
    "T37n1763_018:0448a08": "種中道以顯慧行也。",
    "T37n1763_018:0448a09": "迦葉白佛言：世尊！二十五有有我不耶。案",
    "T37n1763_018:0448a10": "道生曰：前云佛法中我即是佛性，是則二十",
    "T37n1763_018:0448a11": "五有應有真我。而交不見，猶似無我。教理未",
    "T37n1763_018:0448a12": "顯，故有此問也。僧亮曰：將顯真歸自歸未來",
    "T37n1763_018:0448a13": "身中三寶，故先定有無也。法瑤曰：若自審身",
    "T37n1763_018:0448a14": "中有常住三歸，則理無異趣，可得勤作眾善",
    "T37n1763_018:0448a15": "也。是故先辨有真我佛性，然後廣明身中有",
    "T37n1763_018:0448a16": "三歸之體，但應歸此而行善業也。僧宗曰：前",
    "T37n1763_018:0448a17": "言生死無我，計有我者則名為倒。今問定有",
    "T37n1763_018:0448a18": "定無者，意謂若定無者則無佛性，若有者",
    "T37n1763_018:0448a19": "不應言倒也。智秀曰：若生死之中永無我者，",
    "T37n1763_018:0448a20": "則一化便斷，云何而得作善業耶？",
    "T37n1763_018:0448a21": "佛言：善男子！我者即是如來藏義一切眾生悉",
    "T37n1763_018:0448a22": "有。案僧亮曰：夫如來藏、我及佛性，體一而",
    "T37n1763_018:0448a23": "義異也。具八自在為我義，乘如實道名為如",
    "T37n1763_018:0448a24": "來，以不改故謂佛性也。悉有者，常樂我淨",
    "T37n1763_018:0448a25": "是佛性也。本由行也，有心求得，故因果不",
    "T37n1763_018:0448a26": "斷。互得相有，因亦有果、果亦有因，故言一切",
    "T37n1763_018:0448a27": "眾生悉有也。僧宗曰：答問中有四段。第一寄",
    "T37n1763_018:0448a28": "五譬，辨性之有無。第二勸信，明迷則墜苦、",
    "T37n1763_018:0448a29": "解則資神，以理深難服，豈可不深生仰信耶？",
    "T37n1763_018:0448b01": "雖復仰信，若憑心失所，雖信無益。故勸行人",
    "T37n1763_018:0448b02": "但歸自身三寶，不假近捨自身、遠歸他佛。能",
    "T37n1763_018:0448b03": "如此解，是則標宗有地，案心得所也。雖復",
    "T37n1763_018:0448b04": "擬心有地，要須萬行。趣常之要，事在中道，是",
    "T37n1763_018:0448b05": "故次三歸後明中道勸行，此即善業義也。",
    "T37n1763_018:0448b06": "寶亮曰：問云何作善業，而答之以正因者，欲",
    "T37n1763_018:0448b07": "明作善業者必須先識因果。若指南不立，則",
    "T37n1763_018:0448b08": "善業不建，故先辨正因也。下頻有五譬，正",
    "T37n1763_018:0448b09": "傳明此理也。智秀曰：悉有者，悉有當成佛果",
    "T37n1763_018:0448b10": "之性也。以此義故，能令眾生生死相續不絕，",
    "T37n1763_018:0448b11": "得造善業也。曇纖曰：答問有二意，第一言有、",
    "T37n1763_018:0448b12": "第二言雖有而不見也。明駿案：答有兩意。第",
    "T37n1763_018:0448b13": "一判有也。第二既云有而所以不見者，有二",
    "T37n1763_018:0448b14": "理：一者明唯有不見之因，無有見緣。何者？以",
    "T37n1763_018:0448b15": "煩惱䨱故，自無見因。既有惑障之法，佛不",
    "T37n1763_018:0448b16": "得為說，是以自雖不見，不傷於有也；說而不",
    "T37n1763_018:0448b17": "得其所，故言必成倒。下以五譬，備廣斯旨也。",
    "T37n1763_018:0448b18": "佛性即是我義。案道生曰：種相者，自然之",
    "T37n1763_018:0448b19": "性也。佛性必生於諸佛，向云我即佛藏，今",
    "T37n1763_018:0448b20": "云佛性即我，互其辭耳。",
    "T37n1763_018:0448b21": "如是我義從本已來至是故眾生不能得見。",
    "T37n1763_018:0448b22": "案道生曰：既翳成佛之理，又障見成之明也。",
    "T37n1763_018:0448b23": "僧亮：釋藏義也。僧宗曰：此理曾不暫無，但以",
    "T37n1763_018:0448b24": "隱顯為異也。何者，夫解之與惑，二途而已。若",
    "T37n1763_018:0448b25": "乖理起惑，則生死紛紜；若扶理生解，則涅槃",
    "T37n1763_018:0448b26": "寂靜。正以煩惱所覆，則隱而不彰，義稱為藏。",
    "T37n1763_018:0448b27": "理非始造，不得言無；未有見用，不得言有。中",
    "T37n1763_018:0448b28": "道之說則非病，若計已有則成倒也。",
    "T37n1763_018:0448b29": "善男子！如貧女人。案道生曰：本有佛性，即",
    "T37n1763_018:0448c01": "是慈念眾生也。僧宗曰：與有而不見作譬也。",
    "T37n1763_018:0448c02": "女性愛寶也，以不知處，故為貧也。眾生願樂",
    "T37n1763_018:0448c03": "不得所，故生死。法瑤曰：眾生有成佛之理，",
    "T37n1763_018:0448c04": "理由慈惻，為女人也。成佛之理，於我未有用，",
    "T37n1763_018:0448c05": "譬貧也。僧宗曰：迦葉向問，使反覆成過；如來",
    "T37n1763_018:0448c06": "今譬，明二俱無患也。理如金藏，不可為無；未",
    "T37n1763_018:0448c07": "現用故，不得有也。女以能生為義，亦牧育為",
    "T37n1763_018:0448c08": "德，譬此行人必懷常解，取能生之義。道兼未",
    "T37n1763_018:0448c09": "聞，取牧育之德也。寶亮曰：為譬之意有五。第",
    "T37n1763_018:0448c10": "一譬明六道眾生皆有正因，非是起始。第",
    "T37n1763_018:0448c11": "二譬釋所以不得即說之意也。時人於此二",
    "T37n1763_018:0448c12": "譬更生疑惑，謂若必不無，應有現用，迦葉因",
    "T37n1763_018:0448c13": "為十一重難也。第三譬總答云雖復性理不",
    "T37n1763_018:0448c14": "無，而失解起惑、流轉生死，豈得現用耶？第四",
    "T37n1763_018:0448c15": "譬上雖已明先得而後失，未明既失而復得。",
    "T37n1763_018:0448c16": "又明眾生之中自有，不曾得解而經離六道",
    "T37n1763_018:0448c17": "者。若於此人，復何必為有？是以今譬廣此二",
    "T37n1763_018:0448c18": "旨也。前明雖曾失而後得，次明正因不阻壞，",
    "T37n1763_018:0448c19": "是則經失之與未得皆不無也。第五譬偏喻",
    "T37n1763_018:0448c20": "得者，明必成之義也。貧女者，譬一切眾生也。",
    "T37n1763_018:0448c21": "舍內。案僧亮曰：五陰相續，取其栖庇之",
    "T37n1763_018:0448c22": "義也。因果之理，不從外來，譬內也。",
    "T37n1763_018:0448c23": "多有真金之藏。案道生曰：藏者，常樂之理",
    "T37n1763_018:0448c24": "隱伏未發也。僧亮曰：得金藏者必能富人，若",
    "T37n1763_018:0448c25": "見佛性則成佛也。法瑤曰：身中佛性，理必孱",
    "T37n1763_018:0448c26": "然，如彼舍內寶藏之義也。曇濟曰：備因果為",
    "T37n1763_018:0448c27": "藏也。僧宗曰：果上法寶，其德無窮，譬多有",
    "T37n1763_018:0448c28": "也。性理寶貴，取譬於金。為惑所隱，義稱為",
    "T37n1763_018:0448c29": "藏。智秀曰：性理無二，隨眾生不一，故言多有",
    "T37n1763_018:0449a01": "也。",
    "T37n1763_018:0449a02": "家人大小無有知者。案道生曰：共所安故，",
    "T37n1763_018:0449a03": "是為一家也。僧亮曰：凡夫譬小，二乘譬大也。",
    "T37n1763_018:0449a04": "法瑤曰：眾生萬品不同，為大小也。同居累內，",
    "T37n1763_018:0449a05": "為家人也。俱迷於理，為無有知者也。曇濟",
    "T37n1763_018:0449a06": "曰：身有優劣，為大小也。僧宗曰：聞慧為小，",
    "T37n1763_018:0449a07": "脩慧為大也。寶亮曰：曠舉六道不知，故言小",
    "T37n1763_018:0449a08": "大也。智秀曰：佛法一家之中，凡是學人，佛未",
    "T37n1763_018:0449a09": "說故，謂不知也。",
    "T37n1763_018:0449a10": "時有異人。案僧亮曰：譬佛也。出三界故，",
    "T37n1763_018:0449a11": "為異人也。僧宗曰：佛也。取因果類殊為譬也。",
    "T37n1763_018:0449a12": "曇愛曰：已譬悉有而不見也，從此下譬所以",
    "T37n1763_018:0449a13": "不得即說也。",
    "T37n1763_018:0449a14": "善知方便。案曇濟曰：巧顯佛性也。曇愛曰：",
    "T37n1763_018:0449a15": "有慈悲力也。",
    "T37n1763_018:0449a16": "語貧女言。案曇愛曰：機感相發也。",
    "T37n1763_018:0449a17": "我今雇汝。案曇濟曰：遂我本願也。僧宗曰：",
    "T37n1763_018:0449a18": "擬宜之辨耳。佛性是剋期之物，是我分野，",
    "T37n1763_018:0449a19": "不容稱雇夫。雇借所收，其利益少。今以無",
    "T37n1763_018:0449a20": "餘涅槃要其斷結，小果所獲比常為鮮，如雇",
    "T37n1763_018:0449a21": "借也。眾生自除惑而剋果，而言佛雇作者，濟",
    "T37n1763_018:0449a22": "苦既由乎大悲，雖復彼自斷惑，乃至人之要",
    "T37n1763_018:0449a23": "務。",
    "T37n1763_018:0449a24": "汝可為我。案僧宗曰：佛昔誓願，盡拔眾苦；",
    "T37n1763_018:0449a25": "苦尚不盡，則荷負未畢。若能皆度生死，則逐",
    "T37n1763_018:0449a26": "聖人之本願，故曰為我也。",
    "T37n1763_018:0449a27": "耘除草穢。案法瑤曰：先說無我，除倒我之",
    "T37n1763_018:0449a28": "穢，而意之所在佛性真我，此雇之義也。",
    "T37n1763_018:0449a29": "女人答言：我今不能。案僧亮曰：指偏修之",
    "T37n1763_018:0449b01": "時，道勝修應至不能習常也。法瑤曰：此義言",
    "T37n1763_018:0449b02": "耳。寄明眾生務存利而無兼化之道，故曰",
    "T37n1763_018:0449b03": "不能也。寶亮曰：眾常計常來久，一往不能",
    "T37n1763_018:0449b04": "信無常也。道慧記曰：未信之辭也。要當識有",
    "T37n1763_018:0449b05": "性理分明，然後乃能自勤其行也。",
    "T37n1763_018:0449b06": "汝若能示我子金藏然後乃當速為汝作。",
    "T37n1763_018:0449b07": "案僧亮曰：佛若為說真我佛性者，譬求己之",
    "T37n1763_018:0449b08": "金藏也。法瑤曰：擬宜眾生有此理耳，不言其",
    "T37n1763_018:0449b09": "意也。若審知其理然後修善，如先示我而後",
    "T37n1763_018:0449b10": "作也。僧宗曰：常機欲發，應為菩薩，則先人而",
    "T37n1763_018:0449b11": "後已，如示子之金藏也。既功在後已，則除惑",
    "T37n1763_018:0449b12": "之義顯。取果彌疾，譬速作也。寶亮曰：夫機感",
    "T37n1763_018:0449b13": "小教，大機必熟，終得常樂，義言示也。道慧曰：",
    "T37n1763_018:0449b14": "此喻智慧也。若能顯示佛性，令得真解，乃能",
    "T37n1763_018:0449b15": "行行也。",
    "T37n1763_018:0449b16": "是人答言：我知方便能示汝子。案道生曰：",
    "T37n1763_018:0449b17": "所言雇者，必能示其金藏耳。僧亮曰：以三達",
    "T37n1763_018:0449b18": "四辯，必能廣說也。法瑤曰：如來方便，先說無",
    "T37n1763_018:0449b19": "我，為令眾生兼濟理通。理通由佛，故云能",
    "T37n1763_018:0449b20": "示也。慧朗述曇纖曰：子譬未來解也。",
    "T37n1763_018:0449b21": "女人復言：我家大小尚自不知況汝能知。",
    "T37n1763_018:0449b22": "案道生曰：猶是未信之言也。僧亮曰：同身事",
    "T37n1763_018:0449b23": "近、異身則遠，近尚不知，況遠者乎？法瑤曰：",
    "T37n1763_018:0449b24": "此言其今日情違於理也。從佛所得無我之",
    "T37n1763_018:0449b25": "智未明，猶尚不言有我，況佛見我之智圓了，",
    "T37n1763_018:0449b26": "而言有我耶？僧宗曰：若性是我性，我尚不知，",
    "T37n1763_018:0449b27": "豈況非我而知我耶？",
    "T37n1763_018:0449b28": "是人答言我今審能。案道生曰：理不可沒，",
    "T37n1763_018:0449b29": "唯我能知也。僧亮曰：有惑故雖近而不知，無",
    "T37n1763_018:0449c01": "惑故雖遠而能見也。法瑤曰：此理唯佛能照，",
    "T37n1763_018:0449c02": "始可稱審也。",
    "T37n1763_018:0449c03": "女人復言：我亦欲見并可示我。案僧亮曰：",
    "T37n1763_018:0449c04": "理說有旨，知其必自有，故喻彼自求見也。法",
    "T37n1763_018:0449c05": "瑤曰：應聞之機發，譬欲見也。感教由己，譬示",
    "T37n1763_018:0449c06": "也。僧宗曰：被物為先，後乃及己，故言亦欲見",
    "T37n1763_018:0449c07": "也。智秀曰：人我兼利，故云并也。",
    "T37n1763_018:0449c08": "是人即於其家掘出金藏。案道生曰：除結",
    "T37n1763_018:0449c09": "惑之䨱為掘。見佛性故，為出金藏也。僧亮",
    "T37n1763_018:0449c10": "曰：偏說無常，常我自顯也。法瑤曰：說涅槃",
    "T37n1763_018:0449c11": "之教，顯明佛性以示物也。僧宗曰：性不在",
    "T37n1763_018:0449c12": "他，惑除必見，義稱於家而掘出也。",
    "T37n1763_018:0449c13": "女人見已心生歡喜至如彼寶藏貧人不知。",
    "T37n1763_018:0449c14": "案道生曰：伏結仰信名之為見，未是得也。",
    "T37n1763_018:0449c15": "僧亮曰：聞說佛性，發生微解，善業義也。智秀",
    "T37n1763_018:0449c16": "曰：應感不差，說必會機，喻之歡喜也。",
    "T37n1763_018:0449c17": "善男子！我今普示一切眾生至有真金藏不能",
    "T37n1763_018:0449c18": "得見。案僧宗曰：合上而不能知譬也。",
    "T37n1763_018:0449c19": "如來今日普示眾生至心生歡喜歸仰如來。",
    "T37n1763_018:0449c20": "案僧宗曰：合上掘出示之。",
    "T37n1763_018:0449c21": "善男子！知方便者即是如來至真金藏者即",
    "T37n1763_018:0449c22": "佛性也。案慧朗曰：重舉譬對合也。",
    "T37n1763_018:0449c23": "復次善男子！譬如女人。案道生曰：前明除",
    "T37n1763_018:0449c24": "惑乃見，今明已經受化也。僧亮曰：譬佛也。女",
    "T37n1763_018:0449c25": "有養子之德，佛有慈護之道也。法瑤曰：大意",
    "T37n1763_018:0449c26": "為明昔所以不說，今所以說也。僧宗曰：此譬",
    "T37n1763_018:0449c27": "生前譬中。若果有而不無見者，如來出世便",
    "T37n1763_018:0449c28": "應早說，何故遂使眾生起無常之倒耶？此譬",
    "T37n1763_018:0449c29": "與新舊醫言相似而意異，彼譬徵二教之虛",
    "T37n1763_018:0450a01": "實，此譬咎佛何不早說也。略有五意：第一",
    "T37n1763_018:0450a02": "明過去久遠曾經常解；第二明背化失解；第",
    "T37n1763_018:0450a03": "三明善感釋迦為說偏教；第四雖說常教而",
    "T37n1763_018:0450a04": "未信也；第五明重說乃斷漸信服也。女人譬",
    "T37n1763_018:0450a05": "過去佛也。",
    "T37n1763_018:0450a06": "生育一子。案僧亮曰：等視眾生，無二之喻",
    "T37n1763_018:0450a07": "也。寶亮曰：有漏相善，生由佛故，譬生育也。",
    "T37n1763_018:0450a08": "智秀曰：謂從佛口生也。",
    "T37n1763_018:0450a09": "嬰孩得病。案道生曰：稟化未濃，譬之嬰孩。",
    "T37n1763_018:0450a10": "而為邪我所惑，喻之得病也。僧亮曰：第二失",
    "T37n1763_018:0450a11": "解譬也。",
    "T37n1763_018:0450a12": "是女人愁惱求覓良醫。案僧亮曰：病偏故",
    "T37n1763_018:0450a13": "須醫。醫病相治，謂如良也。僧宗曰：醫之與",
    "T37n1763_018:0450a14": "母，隨義為喻。取其長慧解之義譬母，治病之",
    "T37n1763_018:0450a15": "義為醫，更無別旨。尋覓者，伺其機發，而為治",
    "T37n1763_018:0450a16": "也。智秀曰：善扣法身，法身垂應，應身為醫，",
    "T37n1763_018:0450a17": "喻如求覓也。",
    "T37n1763_018:0450a18": "良醫既至。案僧亮曰：可治之機發，在於此",
    "T37n1763_018:0450a19": "時也。",
    "T37n1763_018:0450a20": "合三種藥蘇乳石蜜與之令服。案僧亮曰：",
    "T37n1763_018:0450a21": "說有為無常苦無我法，為三對治偏病之良",
    "T37n1763_018:0450a22": "藥也。僧宗曰：第三說偏教之譬也。",
    "T37n1763_018:0450a23": "因告女人：兒服藥已且莫與乳。案僧亮曰：",
    "T37n1763_018:0450a24": "常教之乳，養善子之法。說無我譬少、說我譬",
    "T37n1763_018:0450a25": "多，皆以乳為喻也。治由權道，譬之告也。以",
    "T37n1763_018:0450a26": "邪我未消，莫說法身是我也。僧宗曰：說常為",
    "T37n1763_018:0450a27": "實智、說無常為權智，于時唯得說權、未得說",
    "T37n1763_018:0450a28": "實，以權實相關，義言告耳。非是不與乳，但",
    "T37n1763_018:0450a29": "與時未至，故云且也。以權慧正說無常，實",
    "T37n1763_018:0450b01": "慧知時未至不說於常，故云且莫也。",
    "T37n1763_018:0450b02": "須藥消已爾乃與之。案僧亮曰：三界我斷，",
    "T37n1763_018:0450b03": "乃可說我。僧宗曰：重倒若除，治道亦謝也。",
    "T37n1763_018:0450b04": "是時女人即以苦味用塗其乳。案道生曰：",
    "T37n1763_018:0450b05": "無我之教非物所嗜，為苦味也。僧亮曰：無常",
    "T37n1763_018:0450b06": "無我濫及法身，有名無實，譬以外塗。僧宗",
    "T37n1763_018:0450b07": "曰：應云醫以藥塗乳，而云母自塗者，取善養",
    "T37n1763_018:0450b08": "之義便也。又釋：為表母之與醫無異體也。",
    "T37n1763_018:0450b09": "語其兒言：我乳毒塗不可復觸。案僧亮曰：",
    "T37n1763_018:0450b10": "愛染名觸。身皆無常，不可愛染也。",
    "T37n1763_018:0450b11": "其兒渴乏欲得母乳聞乳毒氣便遠捨去。",
    "T37n1763_018:0450b12": "案僧亮曰：厭患身苦，求無為之樂，聞佛無",
    "T37n1763_018:0450b13": "常，志不求也。法瑤曰：須常住乳，故譬之以",
    "T37n1763_018:0450b14": "渴，此就理為言也。起無我故，背我教而不受，",
    "T37n1763_018:0450b15": "譬之捨去也，此言情也。僧宗曰：計常之習既",
    "T37n1763_018:0450b16": "久，時復欲起，如渴乏也。常名本自於佛，雖是",
    "T37n1763_018:0450b17": "倒執，猶從佛得，故言母乳也。但偏教之切轉",
    "T37n1763_018:0450b18": "明，倒心欲起不得，喻之捨去也。又釋：雖聞偏",
    "T37n1763_018:0450b19": "教之旨，如有歸真之理。而偏教既切，圓解不",
    "T37n1763_018:0450b20": "得時發，如聞氣故捨去也。",
    "T37n1763_018:0450b21": "至其藥消。案僧亮曰：邪我既斷，便是可說",
    "T37n1763_018:0450b22": "真我時也。僧宗曰：第四譬說圓教也。",
    "T37n1763_018:0450b23": "母乃洗乳喚子與之。案道生曰：今說常我，",
    "T37n1763_018:0450b24": "判二教之分明也。僧亮曰：是可說之機，即為",
    "T37n1763_018:0450b25": "喚子之義也。法瑤曰：常教既興，無復濫佛之",
    "T37n1763_018:0450b26": "惑，義如洗乳也。寶亮曰：詮常之教如水，所詮",
    "T37n1763_018:0450b27": "之理如乳，義洗也。",
    "T37n1763_018:0450b28": "是時小兒雖復飢渴先聞毒氣是故不來。",
    "T37n1763_018:0450b29": "案僧亮曰：執先偏教，不信後說也。僧宗曰：",
    "T37n1763_018:0450c01": "具如開宗所說。",
    "T37n1763_018:0450c02": "母復語言：為汝服藥至汝便可來飲乳無苦。",
    "T37n1763_018:0450c03": "案僧亮曰：如新舊醫譬也。僧宗曰：第五譬，",
    "T37n1763_018:0450c04": "重顯今昔之旨也。",
    "T37n1763_018:0450c05": "其兒聞已漸漸還飲。案法瑤曰：頂奉今說，",
    "T37n1763_018:0450c06": "無復昔執之謬也。",
    "T37n1763_018:0450c07": "善男子！如來亦爾為度一切至為除世間諸妄",
    "T37n1763_018:0450c08": "見故。案僧亮曰：三界虛妄，計之為我，是名",
    "T37n1763_018:0450c09": "妄見也。",
    "T37n1763_018:0450c10": "示現出過世間法故。案僧亮曰：識其虛妄，",
    "T37n1763_018:0450c11": "即出世間也。",
    "T37n1763_018:0450c12": "復示世間計我虛妄非真實故。案僧亮曰：",
    "T37n1763_018:0450c13": "釋初句麻米之我，理中所無也。",
    "T37n1763_018:0450c14": "修無我法清淨身故。案僧亮曰：釋第二句",
    "T37n1763_018:0450c15": "也。僧宗曰：上來至此，略合蘇乳等三種藥譬",
    "T37n1763_018:0450c16": "也。",
    "T37n1763_018:0450c17": "譬如女人為其子故至說言諸法悉無有我。",
    "T37n1763_018:0450c18": "案僧宗曰：重舉第三譬，又合也。",
    "T37n1763_018:0450c19": "如彼女人淨洗乳已而喚其子欲令還服。",
    "T37n1763_018:0450c20": "案僧亮曰：舉第四譬也。",
    "T37n1763_018:0450c21": "我今亦爾說如來藏是故比丘不應生怖。",
    "T37n1763_018:0450c22": "案僧宗曰：合洗乳譬。",
    "T37n1763_018:0450c23": "如彼小兒聞母喚已漸還飲乳。案僧宗曰：",
    "T37n1763_018:0450c24": "舉第五譬。",
    "T37n1763_018:0450c25": "比丘亦爾應自分別如來祕藏不得不有。",
    "T37n1763_018:0450c26": "案僧宗曰：合從教也。",
    "T37n1763_018:0450c27": "迦葉菩薩白佛言：世尊！實無有我。案僧亮",
    "T37n1763_018:0450c28": "曰：上說眾生有我，我即佛性。夫有有二種，現",
    "T37n1763_018:0450c29": "在有、當來有也。而有義未分，須以十一事為",
    "T37n1763_018:0451a01": "難，以難現在之有，成當有之旨也。法瑤曰：家",
    "T37n1763_018:0451a02": "中寶藏，以譬眾生有大明真我。在其中中",
    "T37n1763_018:0451a03": "矣。迦葉知眾有疑，乃設難云：便應已有果性",
    "T37n1763_018:0451a04": "之用。",
    "T37n1763_018:0451a05": "何以故？嬰兒生時無所知曉至以是義故定知",
    "T37n1763_018:0451a06": "無我。案僧亮曰：皆責現用也。僧宗曰：我以",
    "T37n1763_018:0451a07": "自在為義，而嬰兒無知，無有照用，是知無我",
    "T37n1763_018:0451a08": "也。",
    "T37n1763_018:0451a09": "若定有我受生已後至是常住者應無壞相。",
    "T37n1763_018:0451a10": "案僧宗曰：自在者，不應無常也。",
    "T37n1763_018:0451a11": "若無壞相云何而有剎利至定知佛性非是常",
    "T37n1763_018:0451a12": "法。案僧宗曰：舉報不等，以證無自在也。",
    "T37n1763_018:0451a13": "若言佛性定是常者至妄言綺語貪恚邪見。",
    "T37n1763_018:0451a14": "案僧宗曰：明因不正，故知無我也。",
    "T37n1763_018:0451a15": "若我性常何故酒後荒醉迷亂。案僧宗曰：",
    "T37n1763_018:0451a16": "前句明若有我者不應內心起惡，此句明若",
    "T37n1763_018:0451a17": "有我者不應隨外緣所轉也。",
    "T37n1763_018:0451a18": "若我性常盲應見色聾應聞聲瘂應能語拘癖",
    "T37n1763_018:0451a19": "能行。案僧宗曰：前明不應因中造惡，此",
    "T37n1763_018:0451a20": "明不應受此惡果。",
    "T37n1763_018:0451a21": "若我性常不應避於火坑大水毒藥刀劍惡人",
    "T37n1763_018:0451a22": "禽獸。案僧宗曰：若有所畏，豈謂自在耶？",
    "T37n1763_018:0451a23": "若我常者本所更事至我曾何處見是人耶。",
    "T37n1763_018:0451a24": "案僧宗曰：有我則常憶，豈應忘耶？",
    "T37n1763_018:0451a25": "若我常者則不應有老少盛衰憶念往事。",
    "T37n1763_018:0451a26": "案僧宗曰：前諸句悉據心，此一句舉色也。若",
    "T37n1763_018:0451a27": "自在必常，心云何而忘也？色云何而變也？",
    "T37n1763_018:0451a28": "若我常者止住何處為在涕唾青黃赤白諸色",
    "T37n1763_018:0451a29": "中耶。案僧亮曰：上來窮撿理極，今責住處，",
    "T37n1763_018:0451b01": "若不偏在一方，便應遍在眾處。此先一一處",
    "T37n1763_018:0451b02": "以撿其無也。",
    "T37n1763_018:0451b03": "若我常者應遍身中至若斷身時我亦應斷。",
    "T37n1763_018:0451b04": "案僧宗曰：偏在之無，事已如上。假令遍有，",
    "T37n1763_018:0451b05": "則同麻米，豈曰自在復云常耶？",
    "T37n1763_018:0451b06": "佛告迦葉：善男子！譬如王家至其人眉間有金",
    "T37n1763_018:0451b07": "剛珠。案道生曰：明非不有，而非己有也。以",
    "T37n1763_018:0451b08": "智慧之額致真我之珠也。僧亮曰：答難也。明",
    "T37n1763_018:0451b09": "佛性雖有，於見者成解、不見者成惑。不可言",
    "T37n1763_018:0451b10": "有故，便責現用也。如彼眉珠，顯則嚴身、隱",
    "T37n1763_018:0451b11": "則成病。不可以珠在身故，常責其好。此總答",
    "T37n1763_018:0451b12": "諸難，下更別有譬也。王譬佛，力士譬行人，珠",
    "T37n1763_018:0451b13": "譬解也。佛說因果之性，聞者受解，解圓可責，",
    "T37n1763_018:0451b14": "如在眉間也。法瑤曰：信解佛性中道不偏，猶",
    "T37n1763_018:0451b15": "如眉間之處中也。信知佛性必為己用，猶彼",
    "T37n1763_018:0451b16": "眉間有此珠也。僧宗曰：此譬意明非無常",
    "T37n1763_018:0451b17": "性，但為惑所映，不得現用。不可以現在未用，",
    "T37n1763_018:0451b18": "便令都無也。此譬有五重意也。第一明過去",
    "T37n1763_018:0451b19": "曾稟圓解；第二明生死流轉，遂失本解；第三",
    "T37n1763_018:0451b20": "明雖失本解，善力所感，聖則出世，說偏教也；",
    "T37n1763_018:0451b21": "第四明常機始發，為說圓教；第五重為解釋，",
    "T37n1763_018:0451b22": "然後乃信也。旨要所歸，取第二失解起惑譬",
    "T37n1763_018:0451b23": "也。明惑滯生死，障於慧目，不得現用，不可言",
    "T37n1763_018:0451b24": "永無也。王家者，家謂處也，言佛化所被之所",
    "T37n1763_018:0451b25": "也。力士以伏強敵，故稱大也。所化行人，終摧",
    "T37n1763_018:0451b26": "大惡，如力士也。金剛珠者，明中道信解，能破",
    "T37n1763_018:0451b27": "顛倒，譬之金剛也。寶亮曰：譬有四意。第一生",
    "T37n1763_018:0451b28": "解譬、第二失解譬、第三後佛出世說偏教也、",
    "T37n1763_018:0451b29": "第四說圓教也。珠者，通取因果六行理解合",
    "T37n1763_018:0451c01": "為譬也。智秀曰：分此譬為二段，始說憂愁",
    "T37n1763_018:0451c02": "啼哭，明其先解而後失；次從「慰喻力士」訖",
    "T37n1763_018:0451c03": "譬，明後佛重說還得解也。前段中有兩階，此",
    "T37n1763_018:0451c04": "即第一，正明昔日得理解中道信心時也。",
    "T37n1763_018:0451c05": "與餘力士較力相撲。案僧亮曰：邪我於正",
    "T37n1763_018:0451c06": "解為餘也。正解未堅，而與強邪諍辨，喻之",
    "T37n1763_018:0451c07": "較力也。僧宗曰：此第二失解譬。明解微見淺，",
    "T37n1763_018:0451c08": "而起重惑，經離生死也，豈得聞有而便使現",
    "T37n1763_018:0451c09": "用？現用既無，便謂永失耶？餘力士者，喻無明",
    "T37n1763_018:0451c10": "心也。解有摧惑之義，取譬力士。惑有過解",
    "T37n1763_018:0451c11": "之工，亦稱力士也。較力者，聞慧未明，而我",
    "T37n1763_018:0451c12": "心時動，解惑相交，喻如較力也。智秀曰：相撲",
    "T37n1763_018:0451c13": "者，互有倚伏之喻也。",
    "T37n1763_018:0451c14": "而彼力士以頭觸之。案道生曰：無明為眾",
    "T37n1763_018:0451c15": "結之首也。僧亮曰：我見是眾結之首，故云以",
    "T37n1763_018:0451c16": "頭觸之也。僧宗曰：圓解以正信為首，邪心以",
    "T37n1763_018:0451c17": "不信為頭。信為不信所侵，如二首相觸之。",
    "T37n1763_018:0451c18": "其額上珠尋沒膚中。案僧亮曰：受屈於邪，",
    "T37n1763_018:0451c19": "言謂之沒也。有名無實，譬之膚也。法瑤曰：正",
    "T37n1763_018:0451c20": "信微淺，不能自固，遂同說耶見也。僧宗曰：",
    "T37n1763_018:0451c21": "信為不信所陵，圓解則隱也。寶亮曰：佛弟子",
    "T37n1763_018:0451c22": "以相心說無相，理既無相，幽而難顯。外道以",
    "T37n1763_018:0451c23": "相心說相，理則易安，經生死久，遂失本解。逐",
    "T37n1763_018:0451c24": "彼邪計故，言沒膚中也。道慧記曰：所以言膚",
    "T37n1763_018:0451c25": "中者，明非永失，尋發不久也。",
    "T37n1763_018:0451c26": "都不自知是珠所在。案僧亮曰：以邪我",
    "T37n1763_018:0451c27": "為真，不覺失真我也。法瑤曰：以耶惑之首，",
    "T37n1763_018:0451c28": "壞正信之額。正信既破，豈知有佛性耶？雖不",
    "T37n1763_018:0451c29": "知有，而至理孱然，如珠沒皮中也。僧宗曰：既",
    "T37n1763_018:0452a01": "超橫常之見，則失本所解也。若識常在果，",
    "T37n1763_018:0452a02": "則安得其地，便有所在。既乖其所解，心無常",
    "T37n1763_018:0452a03": "故，云不知所在也。寶亮曰：得失之理既非所",
    "T37n1763_018:0452a04": "悟，故云都不自知也。",
    "T37n1763_018:0452a05": "其處有瘡。案僧亮曰：以失真我而成惑倒，",
    "T37n1763_018:0452a06": "倒致生死之苦也。法瑤曰：破正信故，有不信",
    "T37n1763_018:0452a07": "之瘡也。",
    "T37n1763_018:0452a08": "即命良醫欲自療治。案僧亮曰：生死苦切，",
    "T37n1763_018:0452a09": "解緣還感，悟時已至，機來扣聖，命醫之義",
    "T37n1763_018:0452a10": "也。僧宗曰：第三譬也。應感道交，有召命之義",
    "T37n1763_018:0452a11": "也。寶亮曰：眾生有善有苦，二緣感佛，見佛則",
    "T37n1763_018:0452a12": "能滅苦，故言療治。",
    "T37n1763_018:0452a13": "時有明醫善知方藥。案僧亮曰：醫譬佛也。",
    "T37n1763_018:0452a14": "善除八倒，譬知方藥也。僧宗曰：即釋迦治惑",
    "T37n1763_018:0452a15": "病，故稱醫。了達經教之方，妙窮淵旨之藥。",
    "T37n1763_018:0452a16": "即知是瘡因珠入體。案僧亮曰：緣失解成",
    "T37n1763_018:0452a17": "惑，致有生死也。僧宗曰：醫見瘡故，知因入",
    "T37n1763_018:0452a18": "體。佛見眾生流轉五道，知由橫起妄常之計，",
    "T37n1763_018:0452a19": "失於本解也。",
    "T37n1763_018:0452a20": "是珠入皮即便停住。案僧亮曰：知非久失，",
    "T37n1763_018:0452a21": "故曰停住。法瑤曰：佛性之理，終為心用。雖復",
    "T37n1763_018:0452a22": "暫為煩惱所隱，如珠在皮中，出不久也。僧宗",
    "T37n1763_018:0452a23": "曰：圓解之理，無時暫絕。乃可事有廢興，其理",
    "T37n1763_018:0452a24": "常存，如停住也。寶亮曰：雖復失解於當時，而",
    "T37n1763_018:0452a25": "本機猶不喪也。",
    "T37n1763_018:0452a26": "是時良醫尋問力士：卿額上珠為何所在。",
    "T37n1763_018:0452a27": "案道生曰：為說無我，即是表有真我也。僧亮",
    "T37n1763_018:0452a28": "曰：知其不覺，失本真我，譬問其所也。法瑤曰：",
    "T37n1763_018:0452a29": "為說無我時也。僧宗曰：說偏教也。橫計常見，",
    "T37n1763_018:0452b01": "為失之矣。但常我同失，失名不顯。如來出世，",
    "T37n1763_018:0452b02": "為說偏教，奪其邪我。推求所計，知其為謬，失",
    "T37n1763_018:0452b03": "義始彰。如彼力士失珠，雖久不自覺知，醫問",
    "T37n1763_018:0452b04": "乃知也。寶亮曰：所以為說無常意，欲申其本",
    "T37n1763_018:0452b05": "解，喻如彼問本珠何在。",
    "T37n1763_018:0452b06": "力士驚答：大師醫王我額上珠乃無去耶。",
    "T37n1763_018:0452b07": "案道生曰：不覺失時，聞問乃驚。以漫說謂",
    "T37n1763_018:0452b08": "失，答云如此耶？",
    "T37n1763_018:0452b09": "是珠今者為何所在將非幻化憂愁啼哭。",
    "T37n1763_018:0452b10": "案道生曰：即謂失之，應求所在；遂謂不存，",
    "T37n1763_018:0452b11": "以為幻化也。僧亮曰：推折五陰，無所得也。",
    "T37n1763_018:0452b12": "化者，計一切法皆空也。啼哭者，悟一切法唯",
    "T37n1763_018:0452b13": "是八苦也。法瑤曰：學無我觀深故，乃至謂不",
    "T37n1763_018:0452b14": "知真我所在也。智秀曰，雖聞偏教，一往未伏，",
    "T37n1763_018:0452b15": "譬驚答也。終信今旨義，言我珠乃無去耶。",
    "T37n1763_018:0452b16": "是時良醫慰喻力士：汝今不應生大愁苦。",
    "T37n1763_018:0452b17": "案道生曰：以其遂謂不存，乃說我以悟之。既",
    "T37n1763_018:0452b18": "理顯身中，亦是語知顯也。僧亮曰，第二譬也。",
    "T37n1763_018:0452b19": "法有不空，亦有常我，不如所見一切苦也。僧",
    "T37n1763_018:0452b20": "宗曰：第四譬也。依教而行，已斷重倒。今常機",
    "T37n1763_018:0452b21": "且發，解釋佛果所以為常，此是物情所安，如",
    "T37n1763_018:0452b22": "慰問也。寶亮曰：此下第四譬眾生根熟，堪聞",
    "T37n1763_018:0452b23": "常住，即涅槃經教為慰喻之辭也。",
    "T37n1763_018:0452b24": "汝因鬪時寶珠入體今在皮裹影現於外。",
    "T37n1763_018:0452b25": "案僧亮曰：今日之說也，明先時之解。重惑暫",
    "T37n1763_018:0452b26": "迷，昔緣潛發，譬影現於外也。僧宗曰：雖復失",
    "T37n1763_018:0452b27": "解，而理不亡。當時雖復為惑所隱，然其一念",
    "T37n1763_018:0452b28": "之力必力必牽極果。冥相感召，不得相無，",
    "T37n1763_018:0452b29": "如珠雖在皮裹而影顯於外也。",
    "T37n1763_018:0452c01": "汝等鬪時瞋恚毒盛珠陷入體故不自知。",
    "T37n1763_018:0452c02": "案僧亮曰：謂常解之因猶存，悟在今日，自不",
    "T37n1763_018:0452c03": "知耳。寶亮曰：起惑失解，為毒重故，不自知也。",
    "T37n1763_018:0452c04": "是時力士不信醫言至汝今云何欺誑於我。",
    "T37n1763_018:0452c05": "案道生曰：執失不信今說也。僧亮曰：皮裏淺",
    "T37n1763_018:0452c06": "近，譬現在也。現在有為，唯苦不淨，豈見佛性",
    "T37n1763_018:0452c07": "用耶？筋裹深遠，以譬未來，以不可見故，明其",
    "T37n1763_018:0452c08": "無也。法瑤曰：佛性清淨，若在頌惱之中，則",
    "T37n1763_018:0452c09": "不容爾；若在善中，未有善時則無佛性，不應",
    "T37n1763_018:0452c10": "可見也。僧宗曰：近是迦葉十一翻難也。寶亮",
    "T37n1763_018:0452c11": "曰：不異前新舊醫譬中諸比丘不信常之辭。",
    "T37n1763_018:0452c12": "時醫執鏡以照其面珠在鏡中明了顯現。",
    "T37n1763_018:0452c13": "案道生曰：智慧之鏡從佛而得，如醫執也。",
    "T37n1763_018:0452c14": "僧亮曰。鏡以表像，譬圓教也。面有雙目，以譬",
    "T37n1763_018:0452c15": "二慧。性在文中，顯現了了，如有眼之人照鏡",
    "T37n1763_018:0452c16": "中之像也。法瑤曰：唯一往於言未能即信，",
    "T37n1763_018:0452c17": "若得真解之鏡，乃證知也。解從佛得，如醫執",
    "T37n1763_018:0452c18": "鏡也。僧宗曰：第五譬也。珠雖映徹，皮䨱不",
    "T37n1763_018:0452c19": "知，要須淨鏡照之乃見。將明言以詮理、理由",
    "T37n1763_018:0452c20": "言顯，如珠現於鏡中也。寶亮曰：鏡即涅槃教",
    "T37n1763_018:0452c21": "也。面譬眾生心也。明駿案：鏡即指此譬也。面",
    "T37n1763_018:0452c22": "譬信也。理之與解，左右為喻，同譬珠也。雖",
    "T37n1763_018:0452c23": "未在已，而信解可得。既因譬獲悟，如面覩",
    "T37n1763_018:0452c24": "明鏡，分明見影。此譬是佛所說，故言醫執",
    "T37n1763_018:0452c25": "鏡也。",
    "T37n1763_018:0452c26": "力士見已心懷驚怪生奇特想。案法瑤曰：",
    "T37n1763_018:0452c27": "受教之徒，聞見佛性，方生信解身中乃有此",
    "T37n1763_018:0452c28": "之勝理，生奇特想也。僧宗曰：解生意表，如驚",
    "T37n1763_018:0452c29": "也。貴重所悟，奇特想也。",
    "T37n1763_018:0453a01": "善男子！一切眾生亦復如是至唯有佛性皆",
    "T37n1763_018:0453a02": "不能見。案僧宗曰：合失解譬也。",
    "T37n1763_018:0453a03": "而為貪淫瞋恚愚癡至愚癡䨱心不知佛性。",
    "T37n1763_018:0453a04": "案僧亮曰：合初譬也。僧宗曰。合其處有瘡",
    "T37n1763_018:0453a05": "也。䨱心者。合都不自知：是珠所在也。",
    "T37n1763_018:0453a06": "如彼力士寶珠在體至況復能知有我真性。",
    "T37n1763_018:0453a07": "案僧亮曰：合第二譬也。僧宗曰：修學無我",
    "T37n1763_018:0453a08": "者，合上乃無去耶？不知我真性者，更合第二",
    "T37n1763_018:0453a09": "譬也。不知無我處者，還道偏執，所修空觀，非",
    "T37n1763_018:0453a10": "就善友習學所得，故非善解也。",
    "T37n1763_018:0453a11": "善男子！如來如是說諸眾生至如是無量不可",
    "T37n1763_018:0453a12": "思議。案僧亮曰：合第三譬也。僧宗曰：合第",
    "T37n1763_018:0453a13": "五執鏡譬也。",
    "T37n1763_018:0453a14": "大般涅槃經集解卷第十八"
}