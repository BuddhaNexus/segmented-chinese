{
    "X81n1571_009:0484c17": "五燈全書卷第九",
    "X81n1571_009:0484c19": "谿作甚麼。曰若不到曹谿。爭知不失。遷曰。曹谿大師",
    "X81n1571_009:0484c20": "還識和尚否。師曰。汝今識吾否。曰識又爭既能得。師",
    "X81n1571_009:0484c21": "曰。眾角雖多。一麟足矣　遷又問。和尚自離曹谿。甚",
    "X81n1571_009:0484c22": "麼時至此間。師曰。我却知汝早晚離曹谿。曰希遷不",
    "X81n1571_009:0484c23": "從曹谿來。師曰。我亦知汝去處。也曰和尚幸是大人",
    "X81n1571_009:0484c24": "莫造次。師休去　一日師舉拂子曰。曹谿還有這箇",
    "X81n1571_009:0485a01": "麼。曰非但曹谿。西天亦無。師曰。子莫曾到西天否。曰",
    "X81n1571_009:0485a02": "若到即有也。師曰。未在更道。曰和尚也須道取一半。",
    "X81n1571_009:0485a03": "莫全靠學人。師曰。不辭向汝道。恐已後無人承當",
    "X81n1571_009:0485a04": "　師令遷持書與南嶽。且命曰。汝達書了速回。吾有箇",
    "X81n1571_009:0485a05": "鈯斧子。與汝住山。遷至彼。未呈書便問。不慕諸聖。不",
    "X81n1571_009:0485a06": "重己靈時如何。嶽曰。子問太高生。何不向下問。遷曰。",
    "X81n1571_009:0485a07": "寧可永劫受沉淪。不從諸聖求解脫。嶽便休。(玄沙曰。大小石",
    "X81n1571_009:0485a08": "頭。被南嶽推倒。直至如今起不得)遷便回。師問。子返何速。書信達否。",
    "X81n1571_009:0485a09": "遷曰。書亦不通。信亦不達。去日蒙和尚許箇鈯斧子。",
    "X81n1571_009:0485a10": "祇今便請。師垂一足。遷便禮拜。尋辭往南嶽　荷澤",
    "X81n1571_009:0485a11": "神會來參。師問。甚處來。曰曹谿。師曰。曹谿意旨如何。",
    "X81n1571_009:0485a12": "會振身而立。師曰。猶帶瓦礫在。曰和尚此間。莫有真",
    "X81n1571_009:0485a13": "金與人麼。師曰。設有。汝向甚麼處著(玄沙曰。果然。雲居錫曰。祇如玄",
    "X81n1571_009:0485a14": "沙道果然。是真金。是瓦爍)　問。如何是佛法大意。師曰。廬陵米作",
    "X81n1571_009:0485a15": "麼價　師既付法石頭。乃於唐玄宗開元庚辰十二",
    "X81n1571_009:0485a16": "月十三日。陞堂告眾。跏趺而逝。全身建塔於本山。僖",
    "X81n1571_009:0485a17": "宗證弘濟禪師。歸真之塔。",
    "X81n1571_009:0485a18": "青原思禪師法嗣第一世",
    "X81n1571_009:0485a19": "南嶽石頭希遷禪師端州高要陳氏子。母初懷娠。不",
    "X81n1571_009:0485a20": "喜茹葷。師雖在孩提。不煩保母。既冠。然諾自許。士洞",
    "X81n1571_009:0485a21": "獠民。畏鬼神多淫祀。殺牛釃酒。習以為常。師輒往毀",
    "X81n1571_009:0485a22": "祠奪牛而歸。歲恒百計。後造曹谿得度。屬祖圓寂。秉",
    "X81n1571_009:0485a23": "遺命謁青原。乃攝衣從之。(緣會語句。青原章序之)一日原問師",
    "X81n1571_009:0485a24": "曰。有人道嶺南有消息。師曰。有人不道嶺南有消息。",
    "X81n1571_009:0485b01": "曰若恁麼。大藏小藏從何而來。師曰。盡從這裏去。原",
    "X81n1571_009:0485b02": "然之。師於唐天寶初。至衡山南寺。寺之東有石。狀如",
    "X81n1571_009:0485b03": "臺。乃結庵其上。時號石頭和尚　師因看肇論。至會",
    "X81n1571_009:0485b04": "萬物為己者其唯聖人乎。師乃拊几曰。聖人無己。靡",
    "X81n1571_009:0485b05": "所不己。法身無象。誰云自他。圓鑑靈照於其間。萬象",
    "X81n1571_009:0485b06": "體玄而自現。境智非一。孰云去來。至哉斯語也。遂掩",
    "X81n1571_009:0485b07": "卷不覺寢。夢自身與六祖。同乘一龜。游泳深池之內。",
    "X81n1571_009:0485b08": "覺而詳之。靈龜者智也。池者性海也。吾與祖師。同乘",
    "X81n1571_009:0485b09": "靈智。遊性海矣。遂著參同契曰。竺土大仙心。東西密",
    "X81n1571_009:0485b10": "相付。人根有利鈍。道無南北祖。靈源明皎潔。枝派暗",
    "X81n1571_009:0485b11": "流注。執事元是迷。契理亦非悟。門門一切境。回互不",
    "X81n1571_009:0485b12": "回互。回而更相涉。不爾依位住。色本殊質象。聲元異",
    "X81n1571_009:0485b13": "樂苦。暗合上中言。明明清濁句。四大性自復。如子得",
    "X81n1571_009:0485b14": "其母。火熱風動搖。水濕地堅固。眼色耳音聲。鼻香舌",
    "X81n1571_009:0485b15": "鹹醋。然依一一法。依根葉分布。本末須歸宗。尊卑用",
    "X81n1571_009:0485b16": "共語。當明中有暗。勿以暗相遇。當暗中有明。勿以明",
    "X81n1571_009:0485b17": "相覩。明暗各相對。比如前後步。萬物自有功。當言用",
    "X81n1571_009:0485b18": "及處。事存函蓋合。理應箭鋒拄。承言須會宗。勿自立",
    "X81n1571_009:0485b19": "規短。觸目不會道。運足焉知路。進步非近遠。迷隔山",
    "X81n1571_009:0485b20": "河固。謹白參元人。光陰莫虗度　上堂。吾之法門。先",
    "X81n1571_009:0485b21": "佛傳受。不論禪定精進。唯達佛之知見。即心即佛。心",
    "X81n1571_009:0485b22": "佛眾生。菩提煩惱。名異體同。汝等當知。自己心靈。體",
    "X81n1571_009:0485b23": "離斷常。性非垢淨。湛然圓滿。凡聖一如。應用無方。離",
    "X81n1571_009:0485b24": "心意識。三界六道。唯自心現。水月鏡像。豈有生滅。汝",
    "X81n1571_009:0485c01": "能知之。無所不備　道悟問。曹谿意旨誰人得。師曰。",
    "X81n1571_009:0485c02": "會佛法人得。曰師還得否。師曰不得。曰為甚麼不得。",
    "X81n1571_009:0485c03": "師曰。我不會佛法　僧問。如何是解脫。師曰。誰縛汝。",
    "X81n1571_009:0485c04": "曰。如何是淨土。師曰。誰垢汝。曰如何是涅槃。師曰。誰",
    "X81n1571_009:0485c05": "將生死與汝　師問新到。從甚麼處來。曰江西來。師",
    "X81n1571_009:0485c06": "曰。見馬大師否。曰見。師乃指一橛柴曰。馬師何似這",
    "X81n1571_009:0485c07": "箇。僧無對。祖回舉似馬祖。祖曰。汝見橛柴大小。曰沒",
    "X81n1571_009:0485c08": "量大。祖曰。汝甚有力。曰何也。祖曰。汝從南嶽。負一橛",
    "X81n1571_009:0485c09": "柴來。豈不是有力　問。如何是西來意。師曰。問取露",
    "X81n1571_009:0485c10": "柱。曰學人不會。師曰。我更不會　大顛問。古人道。道",
    "X81n1571_009:0485c11": "有道無俱是謗。請師除。師曰一物亦無。除箇甚麼。師",
    "X81n1571_009:0485c12": "卻問。併却咽喉脣吻道將來。顛曰。無這箇。師曰。若恁",
    "X81n1571_009:0485c13": "麼。汝即得入門　道悟問。如何是佛法大意。師曰。不",
    "X81n1571_009:0485c14": "得不知。悟曰。向上更有轉處也無。師曰。長空不礙白",
    "X81n1571_009:0485c15": "雲飛　問。如何是禪。師曰碌甎。曰如何是道。師曰木",
    "X81n1571_009:0485c16": "頭　南嶽鬼神。多顯迹聽法。師皆與授戒。唐代宗廣",
    "X81n1571_009:0485c17": "德甲辰。師愍負米登山。送供甚勞。乃移庵下梁端。德",
    "X81n1571_009:0485c18": "宗貞元庚午臘月二十五日順寂。壽九十一。臘六十",
    "X81n1571_009:0485c19": "三。塔於東嶺。穆宗長慶年。諡無際大師。塔曰見相。",
    "X81n1571_009:0485c20": "青原下二世",
    "X81n1571_009:0485c21": "石頭遷禪師法嗣",
    "X81n1571_009:0485c22": "澧州藥山惟儼禪師絳州韓氏子。年十七。依朝陽西",
    "X81n1571_009:0485c23": "山慧照出家。納戒於衡嶽希操律師。博通經論。嚴持",
    "X81n1571_009:0485c24": "戒律。一日自歎曰。大丈夫。當離法自淨。誰能屑屑事",
    "X81n1571_009:0486a01": "細行於布巾耶。首造石頭之室。便問。三乘十二分教。",
    "X81n1571_009:0486a02": "某甲粗知。嘗聞南方直指人心見性成佛。實未明了。",
    "X81n1571_009:0486a03": "伏望和尚慈悲指示。頭曰。恁麼也不得。不恁麼也不",
    "X81n1571_009:0486a04": "得。恁麼不恁麼總不得。子作麼生。師罔措。頭曰。子因",
    "X81n1571_009:0486a05": "緣不在此。且往馬大師處去。師稟命。恭禮馬祖。仍伸",
    "X81n1571_009:0486a06": "前問。祖曰。我有時教伊揚眉瞬目。有時不教伊揚眉",
    "X81n1571_009:0486a07": "瞬目。有時揚眉瞬目者是。有時揚眉瞬目者不是。子",
    "X81n1571_009:0486a08": "作麼生。師於言下契悟。便禮拜。祖曰。你見甚麼道理。",
    "X81n1571_009:0486a09": "便禮拜。師曰。某甲在石頭處。如蚊子上鐵牛。祖曰。汝",
    "X81n1571_009:0486a10": "既如是。善自護持。侍奉三年。一日祖問。子近日見處",
    "X81n1571_009:0486a11": "作麼生。師曰。皮膚脫落盡。唯有一真實。祖曰。子之所",
    "X81n1571_009:0486a12": "得。可謂協於心體。布於四肢。既然如是。將三條篾。束",
    "X81n1571_009:0486a13": "取肚皮。隨處住山去。師曰。某甲又是何人。敢言住山。",
    "X81n1571_009:0486a14": "祖曰不然。未有常行而不住。未有常住而不行。欲益",
    "X81n1571_009:0486a15": "無所益。欲為無所為。宜作舟航。無久住此。師乃辭祖",
    "X81n1571_009:0486a16": "返石頭　一日在石上坐次。石頭問曰。汝在這裏作",
    "X81n1571_009:0486a17": "什麼。曰一物不為。頭曰。恁麼即閒坐也。曰若閒坐即",
    "X81n1571_009:0486a18": "為也。頭曰。汝道不為。不為箇甚麼。曰千聖亦不識。頭",
    "X81n1571_009:0486a19": "以偈讚曰。從來共住不知名。任運相將祇麼行。自古",
    "X81n1571_009:0486a20": "上賢猶不識。造次凡流豈可明　後石頭垂語曰。言",
    "X81n1571_009:0486a21": "語動用沒交涉。師曰。非言語動用。亦沒交涉。頭曰。我",
    "X81n1571_009:0486a22": "這裏針劄不久。師曰。我這裏如石上栽華。頭然之",
    "X81n1571_009:0486a23": "　後居澧州藥山。海眾雲會。師謂道吾曰。茗溪上世。為",
    "X81n1571_009:0486a24": "節察來。吾曰。和尚上世。曾為甚麼。師曰。我痿痿羸羸",
    "X81n1571_009:0486b01": "且恁麼過時。吾曰。憑何如此。師曰。我不曾展他書卷",
    "X81n1571_009:0486b02": "　院主報。打鐘也。請和尚上堂。師曰。汝與我擎鉢盂",
    "X81n1571_009:0486b03": "去。曰和尚無手來多少時。師曰。汝祇是枉披袈裟。曰",
    "X81n1571_009:0486b04": "某甲祇恁麼。和尚如何。師曰。我無這箇眷屬　謂雲",
    "X81n1571_009:0486b05": "巖曰。與我喚沙彌來。巖曰。喚他來作甚麼。師曰。我有",
    "X81n1571_009:0486b06": "箇折脚鐺子。要他提上挈下。巖曰。恁麼則與和尚。出",
    "X81n1571_009:0486b07": "一隻手去也。師便休　園頭栽菜次。師曰。栽即不障",
    "X81n1571_009:0486b08": "汝栽。莫教根生。曰既不教根生。大眾喫甚麼。師曰。汝",
    "X81n1571_009:0486b09": "還有口麼。頭無對　道吾雲巖侍立次。師指案上枯",
    "X81n1571_009:0486b10": "榮二樹。問道吾曰。枯者是。榮者是。吾曰。榮者是。師曰。",
    "X81n1571_009:0486b11": "灼然一切處。光明燦爛去。又問雲巖。枯者是。榮者是。",
    "X81n1571_009:0486b12": "巖曰。枯者是。師曰。灼然一切處。放教枯淡去。適高沙",
    "X81n1571_009:0486b13": "彌至。師曰。枯者是。榮者是。彌曰。枯者從他枯。榮者從",
    "X81n1571_009:0486b14": "他榮。師顧道吾雲巖曰。不是不是　問。如何得不被",
    "X81n1571_009:0486b15": "諸境惑。師曰。聽他何礙汝。曰不會。師曰。何境惑汝",
    "X81n1571_009:0486b16": "　問。如何是道中至寶。師曰。莫諂曲。曰不諂曲時如何。",
    "X81n1571_009:0486b17": "師曰。傾國不換　有僧再來依附。師問阿誰。曰常坦。",
    "X81n1571_009:0486b18": "師呵曰。前也是常坦。後也是常坦　師久不陞堂。院",
    "X81n1571_009:0486b19": "主白曰。大眾久思和尚示誨。師曰。打鐘著。眾纔集。師",
    "X81n1571_009:0486b20": "便下座歸方丈。院主隨後問曰。和尚既許為大眾說",
    "X81n1571_009:0486b21": "話。為甚麼一言不措。師曰。經有經師。律有律師。爭怪",
    "X81n1571_009:0486b22": "得老僧　師問雲巖。作甚麼。巖曰。擔屎。師曰。那箇聻。",
    "X81n1571_009:0486b23": "巖曰在。師曰。汝來去為誰。曰替他東西。師曰。何不教",
    "X81n1571_009:0486b24": "並行。曰和尚莫謗他。師曰。不合恁麼道。曰如何道。師",
    "X81n1571_009:0486c01": "曰。還會擔麼　師坐次。僧問。兀兀地思量甚麼。師曰。",
    "X81n1571_009:0486c02": "思量箇不思量底。曰不思量底。如何思量。師曰。非思",
    "X81n1571_009:0486c03": "量　問。學人擬歸鄉時如何。師曰。汝父母徧身紅爛。",
    "X81n1571_009:0486c04": "臥在荊棘林中。汝歸何所。曰恁麼則不歸去也。師曰。",
    "X81n1571_009:0486c05": "汝卻須歸去。汝若歸鄉。我示汝箇休糧方子。曰便請。",
    "X81n1571_009:0486c06": "師曰。二時上堂。不得咬破一粒米　問。如何是涅槃。",
    "X81n1571_009:0486c07": "師曰。汝未開口時。喚作甚麼　問僧。甚處來。曰湖南",
    "X81n1571_009:0486c08": "來。師曰。洞庭湖水滿也未。曰未。師曰。許多時雨水。為",
    "X81n1571_009:0486c09": "甚麼未滿。僧無語(道吾云。滿也。雲巖云。湛湛地。洞山云。甚麼劫中曾增減來。雲門云。祇",
    "X81n1571_009:0486c10": "在這裏)　師問僧。甚處來。曰江西來。師以拄杖敲禪牀",
    "X81n1571_009:0486c11": "三下。僧曰。某甲粗知去處。師拋下拄杖。僧無語。師召",
    "X81n1571_009:0486c12": "侍者。點茶與這僧。踏州縣困　師問龐居士。一乘中",
    "X81n1571_009:0486c13": "還著得這箇事麼。士曰。某甲祇管日求升合。不知還",
    "X81n1571_009:0486c14": "著得麼。師曰。道居士不見石頭得麼。士曰。拈一放一。",
    "X81n1571_009:0486c15": "未為好手。師曰。老僧住持事繁。士珍重便出。師曰。拈",
    "X81n1571_009:0486c16": "一放一的是好手。士曰。好箇一乘問宗。今日失卻也。",
    "X81n1571_009:0486c17": "師曰。是是　上堂。祖師祇教保護。若貪嗔癡起來。切",
    "X81n1571_009:0486c18": "須防禁。莫教掁觸。是你欲知。枯木石頭卻須擔荷。實",
    "X81n1571_009:0486c19": "無枝葉可得。雖然如此。更宜自看。不得絕言語。我今",
    "X81n1571_009:0486c20": "為你說這箇語。顯無語底。他那箇本來無耳目等貌",
    "X81n1571_009:0486c21": "　師與雲巖遊山。腰間刀響。巖問。甚麼物作聲。師抽",
    "X81n1571_009:0486c22": "刀驀口作斫勢(洞山舉示眾云。看他藥山橫身為這箇事。今時人。欲明向上事。須體此意",
    "X81n1571_009:0486c23": "始得)　遵布衲浴佛。師曰。這箇從汝浴。還浴得那箇麼。",
    "X81n1571_009:0486c24": "遵曰。把將那箇來。師乃休。(長慶云。邪法難扶。玄覺云。且道長慶恁麼道。在賓在",
    "X81n1571_009:0487a01": "主。眾中喚作浴佛語。亦曰兼帶語。且道。盡善不盡善)　問。學人有疑請師決。師",
    "X81n1571_009:0487a02": "曰。待上堂時來。與闍黎決疑。至晚上堂。眾集。師曰。今",
    "X81n1571_009:0487a03": "日請決疑上座。在甚麼處。其僧出眾而立。師下禪床",
    "X81n1571_009:0487a04": "把住曰。大眾這僧有疑。便與一推。卻歸方丈(玄覺曰。且道與",
    "X81n1571_009:0487a05": "伊决疑否。若决疑。甚麼處是决疑。若不與决疑。又道待上堂時。與汝决疑)　師問飯頭。汝",
    "X81n1571_009:0487a06": "在此多少時也。曰三年。師曰。我總不識汝。飯頭罔測。",
    "X81n1571_009:0487a07": "發憤而去　問。身命急處如何。師曰。莫種雜種。曰將",
    "X81n1571_009:0487a08": "何供養。師曰。無物者　師令供養主抄化甘行者。問",
    "X81n1571_009:0487a09": "甚處來。曰藥山來。甘曰。來作麼。曰教化。甘曰。將得藥",
    "X81n1571_009:0487a10": "來麼。曰行者有甚麼病。甘便捨銀兩錠。意山中有人。",
    "X81n1571_009:0487a11": "此物卻回。無人即休。主便歸納。疏。師問曰。子歸何速。",
    "X81n1571_009:0487a12": "主曰。問佛法相當。得銀兩錠。師令舉其語。主舉已。師",
    "X81n1571_009:0487a13": "曰。速送還他。子著賊了也。主便送還。甘曰。元來山中",
    "X81n1571_009:0487a14": "有人。遂添銀施之。(同安顯云。早知行者恁麼問。終不道藥山來)　問僧。見",
    "X81n1571_009:0487a15": "說汝解算是否。曰不敢。師曰。汝試算老僧看。僧無對",
    "X81n1571_009:0487a16": "(雲巖舉問洞山。汝作麼生。山曰。請和尚生日)　師書佛字問道吾。是甚麼",
    "X81n1571_009:0487a17": "字。吾曰佛字。師曰。多口阿師　問。己事未明。乞和尚",
    "X81n1571_009:0487a18": "指示。師良久曰。吾今為汝道一句亦不難。祇宜汝於",
    "X81n1571_009:0487a19": "言下便見去。猶較些子。若更入思量。卻成吾罪過。不",
    "X81n1571_009:0487a20": "如且各合口免相累及　夜參不點燈。師垂語曰。我",
    "X81n1571_009:0487a21": "有一句子。待特牛生兒。即向你道。時有僧曰。特牛生",
    "X81n1571_009:0487a22": "兒也。祇是和尚不道。師曰。侍者把燈來。其僧抽身入",
    "X81n1571_009:0487a23": "眾(雲巖舉似洞山。山曰。這僧卻會。祇是不肯禮拜)　問僧。甚處來。曰南泉來。",
    "X81n1571_009:0487a24": "師曰。在彼多少時。曰麤經冬夏。師曰。恁麼則成一頭",
    "X81n1571_009:0487b01": "水牯牛去也。曰雖在彼中。且不會上他食堂。師曰。口",
    "X81n1571_009:0487b02": "欱東南風那。曰和尚莫錯。自有拈匙把筯人在　問",
    "X81n1571_009:0487b03": "達磨未來時。此土還有祖師意否。師曰有。曰既有。祖",
    "X81n1571_009:0487b04": "師又來作甚麼。師曰。祇為有。所以來　看經次。僧問。",
    "X81n1571_009:0487b05": "和尚尋常不許人看經。為甚麼却自看。師曰。我祇圖",
    "X81n1571_009:0487b06": "遮眼。曰某甲學和尚。還得也無。師曰。汝若看。牛皮也",
    "X81n1571_009:0487b07": "須穿　問。平田淺草麈鹿成羣。如何射得麈中主。師",
    "X81n1571_009:0487b08": "曰看箭。僧放身便倒。師曰。侍者拖出這死漢。僧便走。",
    "X81n1571_009:0487b09": "師曰。弄泥團漢。有甚麼限　朗州刺史李翱問。師何",
    "X81n1571_009:0487b10": "姓。師曰。正是時。翱不委。卻問院主。某甲適來問和尚",
    "X81n1571_009:0487b11": "姓。和尚曰正是時。未審姓甚麼。主曰。恁麼則姓韓也。",
    "X81n1571_009:0487b12": "師聞乃曰。得恁麼不識好惡。若是夏時。對他便是姓",
    "X81n1571_009:0487b13": "熱　師一夜登山經行。忽雲開見月。大嘯一聲。應澧",
    "X81n1571_009:0487b14": "陽東九十里許。居民明晨。迭相推問。直至藥山。徒眾",
    "X81n1571_009:0487b15": "曰。昨夜和尚。山頂大嘯。翱贈詩曰。選得幽居愜野情。",
    "X81n1571_009:0487b16": "終年無送亦無迎。有時直上孤峯頂。月下披雲嘯一",
    "X81n1571_009:0487b17": "聲。唐文宗太和甲寅十一月六日。臨順世。呌曰。法堂",
    "X81n1571_009:0487b18": "倒。法堂倒。眾皆持柱撐之。師舉手曰。子不會我意。乃",
    "X81n1571_009:0487b19": "告寂。壽八十有四。臘六十二。塔於院東隅。敕諡弘道",
    "X81n1571_009:0487b20": "大師。塔曰化城。",
    "X81n1571_009:0487b21": "鄧州丹霞天然禪師本習儒業。將入長安應舉。方宿",
    "X81n1571_009:0487b22": "於逆旅。忽夢白光滿室。占者曰。解空之祥也。偶禪者",
    "X81n1571_009:0487b23": "問曰。仁者何往。曰選官去。禪者曰。選官何如選佛。曰",
    "X81n1571_009:0487b24": "選佛當往何所。禪者曰。今江西馬祖大師出世。是選",
    "X81n1571_009:0487c01": "佛之場。仁者可往。遂直造江西。纔見祖。師以手拓幞",
    "X81n1571_009:0487c02": "頭額。祖顧視良久曰。南嶽石頭。是汝師也。師抵石頭。",
    "X81n1571_009:0487c03": "還以前意投之。頭曰。著糟廠去。師禮謝入行者房。隨",
    "X81n1571_009:0487c04": "次執爨役。凡三年。忽一日石頭告眾曰。來日剗佛殿",
    "X81n1571_009:0487c05": "前草。至來日。大眾各備鍬鑊剗草。獨師以盆盛水汰",
    "X81n1571_009:0487c06": "頭。於石頭前胡跪。頭見而笑之。便與剃髮。又為說戒。",
    "X81n1571_009:0487c07": "師乃掩耳而出　再往江西。謁馬祖。未參禮。便入僧",
    "X81n1571_009:0487c08": "堂內。騎聖僧頸而坐。時大眾驚愕。遽報馬祖。祖躬入",
    "X81n1571_009:0487c09": "堂視之曰。我子天然。師即下作禮曰。謝師賜法號。因",
    "X81n1571_009:0487c10": "名天然。祖問。從甚處來。師曰石頭。祖曰。石頭路滑。還",
    "X81n1571_009:0487c11": "躂倒汝麼。師曰。若躂倒即不來也。乃杖錫觀方。居天",
    "X81n1571_009:0487c12": "台華頂峯三年。次謁徑山欽。唐元和中。至洛京龍門",
    "X81n1571_009:0487c13": "香山。與伏牛在為友　後於慧林寺遇天寒。取木佛",
    "X81n1571_009:0487c14": "燒火向。院主訶曰。何得燒我木佛。師以杖子撥灰曰。",
    "X81n1571_009:0487c15": "吾燒取舍利。主曰。木佛何有舍利。師曰。既無舍利。更",
    "X81n1571_009:0487c16": "取兩尊燒。主自後眉鬚墮落　謁忠國師。問侍者。國",
    "X81n1571_009:0487c17": "師在否。曰在即在。不見客。師曰。太深遠生。曰佛眼亦",
    "X81n1571_009:0487c18": "覷不見。師曰。龍生龍子。鳳生鳳兒。國師睡起。侍者以",
    "X81n1571_009:0487c19": "告。國師乃打侍者二十棒遣出。師聞曰。不謬為南陽",
    "X81n1571_009:0487c20": "國師。明日再往。禮拜見國師。便展坐具。國師曰。不用",
    "X81n1571_009:0487c21": "不用。師退後。國師曰。如是如是。師卻進前。國師曰。不",
    "X81n1571_009:0487c22": "是不是。師遶國師一匝便出。國師曰。去聖時遙。人多",
    "X81n1571_009:0487c23": "懈怠。三十年後。覔此漢也難得　訪龐居士。見女子",
    "X81n1571_009:0487c24": "靈照洗菜次。師曰。居士在否。照放下菜籃。斂手而立。",
    "X81n1571_009:0488a01": "師又曰。居士在否。照提籃便行。師遂回。須臾士歸。照",
    "X81n1571_009:0488a02": "舉前話。士曰。丹霞在麼。照曰去也。士曰。赤土塗牛妳",
    "X81n1571_009:0488a03": "　又一日訪龐居士。至門首相見。師乃問。居士在否。",
    "X81n1571_009:0488a04": "士曰。饑不擇食。師曰。龐老在否。士曰。蒼天蒼天。便入",
    "X81n1571_009:0488a05": "宅去。師曰。蒼天蒼天。便回　師因去馬祖處。路逢一",
    "X81n1571_009:0488a06": "老人。攜一童子。師問。公住何處。老人曰。上是天。下是",
    "X81n1571_009:0488a07": "地。師曰。忽遇天崩地陷。又作麼生。老人曰。蒼天蒼天。",
    "X81n1571_009:0488a08": "童子噓一聲。師曰。非父不生其子。老人與童子便去",
    "X81n1571_009:0488a09": "　師問龐居士。昨日相見。何似今日。士曰。如法舉昨",
    "X81n1571_009:0488a10": "日事來。作箇宗眼。師曰。祇如宗眼。還著得龐公麼。士",
    "X81n1571_009:0488a11": "曰。我在你眼裏。師曰。某甲眼窄。何處安身。士曰。是眼",
    "X81n1571_009:0488a12": "何窄。是身何安。師休去。士曰。更道取一句。便得此話",
    "X81n1571_009:0488a13": "圓。師亦不對。士曰。就中這一句。無人道得　師與龐",
    "X81n1571_009:0488a14": "居士行次。見一泓水。士以手指曰。便與麼也還辨不",
    "X81n1571_009:0488a15": "出。師曰。灼然是辨不出。士乃戽水潑師二掬。師曰。莫",
    "X81n1571_009:0488a16": "與麼莫與麼。士曰。須與麼須與麼。師却戽水。潑士三",
    "X81n1571_009:0488a17": "掬。師曰。正與麼時堪作甚麼。士曰。無外物。師曰。得便",
    "X81n1571_009:0488a18": "宜者少。士曰。誰是落便宜者　元和戊子。於天津橋",
    "X81n1571_009:0488a19": "橫臥。會留守鄭公出。呵之不起。吏問其故。師徐曰。無",
    "X81n1571_009:0488a20": "事僧。留守異之。奉束素及衣兩襲。日給米麫。洛下翕",
    "X81n1571_009:0488a21": "然歸信。至十五年春。告門人曰。吾思林泉終老之所。",
    "X81n1571_009:0488a22": "時門人齊靜。下南陽丹霞山結庵。三年間。學者至盈",
    "X81n1571_009:0488a23": "三百眾。遂成大剎　上堂。阿你渾家。切須保護一靈",
    "X81n1571_009:0488a24": "之物。不是你造作名邈得。更說甚薦與不薦。吾往日",
    "X81n1571_009:0488b01": "見石頭。亦祇教切須自保護此事。不是你談話得。阿",
    "X81n1571_009:0488b02": "你渾家。各有一坐具地。更疑甚麼禪。可是你解底物。",
    "X81n1571_009:0488b03": "豈有佛可成。佛之一字。永不喜聞。阿你自看。善巧方",
    "X81n1571_009:0488b04": "便。慈悲喜捨。不從外得。不著方寸。善巧是文殊。方便",
    "X81n1571_009:0488b05": "是普賢。你便擬趁逐甚麼物。不用經求落空去。今時",
    "X81n1571_009:0488b06": "學者。紛紛擾擾。皆是參禪問道。吾此間無道可修。無",
    "X81n1571_009:0488b07": "法可證。一飲一啄。各自有分。不用疑慮。在在處處。有",
    "X81n1571_009:0488b08": "恁麼底。若識得釋迦。即者凡夫是。阿你須自看取。莫",
    "X81n1571_009:0488b09": "一盲引眾盲。相將入火坑。夜裏暗。雙陸賽彩若為生。",
    "X81n1571_009:0488b10": "無事珍重　有僧來參。於山下見師。便問。丹霞山向",
    "X81n1571_009:0488b11": "甚麼處去。師指山曰。青黯黯處。曰莫祇這箇便是麼。",
    "X81n1571_009:0488b12": "師曰。真師子兒。一撥便轉　問僧。甚麼處宿。曰山下",
    "X81n1571_009:0488b13": "宿。師曰。甚麼處喫飯。曰山下喫飯。師曰。將飯與闍黎。",
    "X81n1571_009:0488b14": "喫底人。還具眼也無。僧無對　穆宗長慶甲辰六月。",
    "X81n1571_009:0488b15": "告門人曰。備湯沐浴。吾欲行矣。乃戴笠策杖。受屨垂",
    "X81n1571_009:0488b16": "一足。未及地而化。壽八十六。門人建塔本山。敕諡智",
    "X81n1571_009:0488b17": "通禪師。塔曰妙覺。",
    "X81n1571_009:0488b18": "潭州大川禪師江陵僧參。師問。幾時發足江陵。僧提",
    "X81n1571_009:0488b19": "起坐具。師曰。謝子遠來下去。僧繞禪牀一匝便出。師",
    "X81n1571_009:0488b20": "曰。若不恁麼。爭知眼目端的。僧拊掌曰。若殺人。洎合",
    "X81n1571_009:0488b21": "錯判諸方。師曰。甚得禪宗道理(僧舉似丹霞。霞曰。於大川法道即得。我這",
    "X81n1571_009:0488b22": "裏不然。曰未審此間作麼生。霞曰。猶較大川三步在。僧禮拜。霞曰。錯判諸方者多。洞山云。不是丹霞。難分",
    "X81n1571_009:0488b23": "玉石)。",
    "X81n1571_009:0488b24": "潮州靈山大顛寶通禪師初參石頭。頭問。那箇是汝",
    "X81n1571_009:0488c01": "心。師曰。見言語者是。頭便喝出。經旬日。師却問。前者",
    "X81n1571_009:0488c02": "既不是。除此外何者是心。頭曰。除却揚眉瞬目將心",
    "X81n1571_009:0488c03": "來。師曰。無心可將來。頭曰。元來有心。何言無心。無心",
    "X81n1571_009:0488c04": "盡同謗。師於言下大悟　異日侍立次。頭問。汝是參",
    "X81n1571_009:0488c05": "禪僧。是州縣白蹋僧。師曰。是參禪僧。頭曰。何者是禪。",
    "X81n1571_009:0488c06": "師曰。揚眉瞬目。頭曰。除却揚眉瞬目外。將你本來面",
    "X81n1571_009:0488c07": "目呈看。師曰。請和尚除却揚眉瞬目外鑒。頭曰。我除",
    "X81n1571_009:0488c08": "竟。師曰。將呈了也。頭曰。汝既將呈我心如何。師曰。不",
    "X81n1571_009:0488c09": "異和尚。頭曰。不關汝事。師曰。本無物。頭曰。汝亦無物。",
    "X81n1571_009:0488c10": "師曰。既無物。即真物。頭曰。真物不可得。汝心見量意",
    "X81n1571_009:0488c11": "旨如此也。大須護持　師住後。學者四集。上堂。夫學",
    "X81n1571_009:0488c12": "道人。須識自家本心。將心相示。方可見道。多見時輩。",
    "X81n1571_009:0488c13": "祇認揚眉瞬目一語一默。驀頭印可。以為心要。此實",
    "X81n1571_009:0488c14": "未了。吾今為你諸人。分明說出。各須聽受。但除却一",
    "X81n1571_009:0488c15": "切妄運想念見量。即汝真心。此心。與塵境及守認靜",
    "X81n1571_009:0488c16": "默時。全無交涉。即心是佛。不待修治。何以故。應機隨",
    "X81n1571_009:0488c17": "照。泠泠自用。窮其用處。了不可得。喚作妙用。乃是本",
    "X81n1571_009:0488c18": "心。大須護持。不可容易　僧問。其中人相見時如何。",
    "X81n1571_009:0488c19": "師曰。早不其中也。曰其中者如何。師曰。不作箇問",
    "X81n1571_009:0488c20": "　韓文公。一日相訪問。師春秋多少。師提起數珠曰。會",
    "X81n1571_009:0488c21": "麼。公曰不會。師曰。晝夜一百八。公不曉。遂回。次日再",
    "X81n1571_009:0488c22": "來。至門前見首座。舉前話問。意旨如何。座扣齒三下。",
    "X81n1571_009:0488c23": "及見師理前問。師亦扣齒三下。公曰。原來佛法無兩",
    "X81n1571_009:0488c24": "般。師曰。是何道理。公曰。適來問首座亦如是。師乃召",
    "X81n1571_009:0489a01": "首座。是汝如此對否。座曰是。師便打趂出院　文公",
    "X81n1571_009:0489a02": "又一日白師曰。弟子軍州事繁。佛法省要處。乞師一",
    "X81n1571_009:0489a03": "語。師良久。公罔措。時三平為侍者。乃敲禪牀三下。師",
    "X81n1571_009:0489a04": "曰作麼。平曰。先以定動。後以智㧞。公乃曰。和尚門風",
    "X81n1571_009:0489a05": "高峻。弟子於侍者邊。得箇入處　僧問。苦海波深。以",
    "X81n1571_009:0489a06": "何為船筏。師曰。以木為船筏。曰恁麼即得度也。師曰。",
    "X81n1571_009:0489a07": "盲者依前盲。瘂者依前瘂　一日將痒和子廊下行。",
    "X81n1571_009:0489a08": "逢一僧問訊次。師以痒和子驀口打。曰會麼。曰不會。",
    "X81n1571_009:0489a09": "師曰。大顛老野狐。不曾孤負人。",
    "X81n1571_009:0489a10": "潭州長髭曠禪師曹谿禮祖塔。回參石頭。頭問。甚麼",
    "X81n1571_009:0489a11": "處來。曰嶺南來。頭曰。大庾嶺頭一舖功德。成就也未。",
    "X81n1571_009:0489a12": "師曰。成就久矣。秖欠點眼在。頭曰。莫要點眼麼。師曰",
    "X81n1571_009:0489a13": "便請。頭乃垂下一足。師禮拜。頭曰。汝見箇甚麼道理",
    "X81n1571_009:0489a14": "便禮拜。師曰。據某甲所見。如紅爐上一點雪(玄覺云。且道長",
    "X81n1571_009:0489a15": "髭具眼祇對。不具眼祇對。若具眼。為甚麼請道點眼。若不具眼。又道成就久矣。且作麼生商量。法燈代云。和尚",
    "X81n1571_009:0489a16": "可謂眼昏)　僧參。遶禪床一匝。卓然而立。師曰。若是石頭",
    "X81n1571_009:0489a17": "法席。一點也用不著。僧又遶禪床一匝。師曰。却是恁",
    "X81n1571_009:0489a18": "麼時不易道箇來處。僧便出去。師乃。喚僧不顧。師曰。",
    "X81n1571_009:0489a19": "這漢猶少教詔在。僧卻回曰。有一人不從人得。不受",
    "X81n1571_009:0489a20": "教詔。不落階級。師還許麼。師曰。逢之不逢。逢必有事。",
    "X81n1571_009:0489a21": "僧乃退身三步。師卻遶禪床一匝。僧曰。不唯宗眼分",
    "X81n1571_009:0489a22": "明。亦乃師承有據。師乃打三棒　問僧。甚處來。曰九",
    "X81n1571_009:0489a23": "華山控石庵。師曰。庵主是甚麼人。曰馬祖下尊宿。師",
    "X81n1571_009:0489a24": "曰。名甚麼。曰不委他法號。師曰。他不委。你不委。曰尊",
    "X81n1571_009:0489b01": "宿眼在甚處。師曰。若是庵主親來。今日也須喫棒。曰",
    "X81n1571_009:0489b02": "賴遇和尚放過某甲。師曰。百年後。討箇師僧也難得",
    "X81n1571_009:0489b03": "　龐居士到。師陞座。集眾定。士出曰。各請自檢好。却",
    "X81n1571_009:0489b04": "於禪床右立。時有僧問。不觸主人翁。請師答話。師曰。",
    "X81n1571_009:0489b05": "識龐公麼。曰不識。士便搊住曰。苦哉苦哉。僧無對。士",
    "X81n1571_009:0489b06": "便拓開。師少間卻問。適來這僧還喫棒否。士曰。待伊",
    "X81n1571_009:0489b07": "甘始得。師曰。居士祇見錐頭利。不見鑿頭方。士曰。恁",
    "X81n1571_009:0489b08": "麼說話。某甲即得。外人聞之要且不好。師曰。不好箇",
    "X81n1571_009:0489b09": "甚麼。士曰。阿師祇見錐頭尖。不見鑿頭利　李行婆",
    "X81n1571_009:0489b10": "來。師乃問。憶得在絳州時事麼。婆曰。非師不委。師曰。",
    "X81n1571_009:0489b11": "多虗少實在。婆曰。有甚諱處。師曰。念你是女人。放你",
    "X81n1571_009:0489b12": "拄杖。婆曰。某甲終不見尊宿過。師曰。老僧過在甚麼",
    "X81n1571_009:0489b13": "處。婆曰。和尚無過。婆豈有過。師曰。無過的人作麼生。",
    "X81n1571_009:0489b14": "婆乃豎拳曰。與麼總成顛倒。師曰。實無諱處　師見",
    "X81n1571_009:0489b15": "僧。乃擒住曰。師子兒野干屬。僧以手作撥眉勢。師曰。",
    "X81n1571_009:0489b16": "雖然如此。猶欠哮吼在。僧擒住師曰。偏愛行此一機。",
    "X81n1571_009:0489b17": "師與一摑。僧拍手三下。師曰。若見同風。汝甘與麼否。",
    "X81n1571_009:0489b18": "曰終不由別人。師作撥眉勢。僧曰。猶欠哮吼在。師曰。",
    "X81n1571_009:0489b19": "想料不由別人　師見僧問訊次。師曰。步步是汝證",
    "X81n1571_009:0489b20": "明處。汝還知麼。曰某甲不知。師曰。汝若知。我堪作甚",
    "X81n1571_009:0489b21": "麼。僧禮拜。師曰。我不堪。汝卻好。",
    "X81n1571_009:0489b22": "荊州天皇道悟禪師婺州東陽張氏子。神儀挺異。幼",
    "X81n1571_009:0489b23": "而生知。年十四。懇求出家。父母不聽。遂損減膳。日纔",
    "X81n1571_009:0489b24": "一食。形體羸悴。父母不得已而許之。依明州大德披",
    "X81n1571_009:0489c01": "剃。二十五。詣杭州竹林寺具戒。精修梵行。推為勇猛。",
    "X81n1571_009:0489c02": "或風雨昏夜。宴坐丘塚。身心安靜。離諸怖畏。一日遊",
    "X81n1571_009:0489c03": "餘杭。首謁徑山國一。受心法。服勤五載。後參馬祖。重",
    "X81n1571_009:0489c04": "印前解。法無異說。依止二夏。乃謁石頭。而致問曰。離",
    "X81n1571_009:0489c05": "却定慧。以何法示人。頭曰。我這裏無奴婢。離箇甚麼。",
    "X81n1571_009:0489c06": "曰如何明得。頭曰。汝還撮得虗空麼。曰恁麼則不從",
    "X81n1571_009:0489c07": "今日去也。頭曰。未審汝早晚從那邊來。曰道悟不是",
    "X81n1571_009:0489c08": "那邊人。頭曰。我早知汝來處也。曰師何以贓誣於人。",
    "X81n1571_009:0489c09": "頭曰。汝身現在。曰雖然如是。畢竟如何示於後人。頭",
    "X81n1571_009:0489c10": "曰。汝道誰是後人。師從此頓悟。罄殫前二哲匠言下",
    "X81n1571_009:0489c11": "有所得心。後卜荊州當陽紫陵山。學徒駕肩接迹。都",
    "X81n1571_009:0489c12": "人士女。響風而至　時從業寺上首。以狀聞於連帥。",
    "X81n1571_009:0489c13": "迎入城。郡之左。有天皇寺。乃名藍也。因火而廢。主僧",
    "X81n1571_009:0489c14": "靈鑒。將謀修復。乃曰。苟得悟禪師為化主。必能福我。",
    "X81n1571_009:0489c15": "乃中宵潛往哀請。肩舁而至。時江陵尹右僕射斐公。",
    "X81n1571_009:0489c16": "稽首問法。致禮勤至。師素不迎送。客無貴賤。皆坐而",
    "X81n1571_009:0489c17": "揖之。裴公愈加歸向。由是石頭法道盛矣　僧問。如",
    "X81n1571_009:0489c18": "何是玄妙之說。師曰。莫道我解佛法好。曰爭奈學人",
    "X81n1571_009:0489c19": "疑滯何。師曰。何不問老僧。曰即今問了也。師曰。去不",
    "X81n1571_009:0489c20": "是汝存泊處　師於唐憲宗元和丁亥四月示疾。命",
    "X81n1571_009:0489c21": "弟子先期告終。至晦日。大眾問疾。師驀召典座。座近",
    "X81n1571_009:0489c22": "前。師曰。會麼。曰不會。師拈枕子。拋於地上。便告寂。壽",
    "X81n1571_009:0489c23": "六十。夏臘三十五。以其年八月五日。塔於東郡。",
    "X81n1571_009:0489c24": "京兆府尸利禪師問石頭。如何是學人本分事。頭曰。",
    "X81n1571_009:0490a01": "汝何從我覔。曰不從師覔。如何即得。石頭曰。汝還曾",
    "X81n1571_009:0490a02": "失麼。師乃契會厥旨。",
    "X81n1571_009:0490a03": "潭州招提寺慧朗禪師始興曲江歐陽氏子。初參馬",
    "X81n1571_009:0490a04": "祖。祖問。汝來何求。曰求佛知見。祖曰。佛無知見。知見",
    "X81n1571_009:0490a05": "乃魔耳。汝自何來。曰南嶽來。祖曰。汝從南嶽來。未識",
    "X81n1571_009:0490a06": "曹谿心要。汝速歸彼。不宜他往。師歸石頭便問。如何",
    "X81n1571_009:0490a07": "是佛。師曰。汝無佛性。師曰。蠢動含靈又作麼生。頭曰。",
    "X81n1571_009:0490a08": "蠢動含靈卻有佛性。曰慧朗為甚麼卻無。頭曰。為汝",
    "X81n1571_009:0490a09": "不肯承當。師於言下信入　住後。凡學者至。皆曰。去",
    "X81n1571_009:0490a10": "去。汝無佛性。其接機。大約如此(時謂大朗)。",
    "X81n1571_009:0490a11": "長沙興國寺振朗禪師初參石頭。便問。如何是祖師",
    "X81n1571_009:0490a12": "西來意。頭曰。問取露柱。曰振朗不會。頭曰。我更不會。",
    "X81n1571_009:0490a13": "師俄省悟　住後。有僧來參。師召上座。僧應諾。師曰。",
    "X81n1571_009:0490a14": "孤負去也。曰師何不鑒。師乃拭目而視之。僧無語(時謂",
    "X81n1571_009:0490a15": "小朗)。",
    "X81n1571_009:0490a16": "汾州石樓禪師上堂。僧問。未識本來性。乞師方便指。",
    "X81n1571_009:0490a17": "師曰。石樓無耳朵。曰某甲自知非。師曰。老僧還有過。",
    "X81n1571_009:0490a18": "曰和尚過在甚麼處。師曰。過在汝非處。僧禮拜。師便",
    "X81n1571_009:0490a19": "打　問僧。近離甚處。曰漢國。師曰。漢國主人。還重佛",
    "X81n1571_009:0490a20": "法麼。曰苦哉。賴遇問著某甲。若問別人即禍生。師曰。",
    "X81n1571_009:0490a21": "作麼生。曰人尚不見有。何佛法可重。師曰。汝受戒得",
    "X81n1571_009:0490a22": "多少夏。曰三十夏。師曰。大好不見人。便打。",
    "X81n1571_009:0490a23": "鳳翔府法門寺佛陀禪師尋常持一串數珠。念三種",
    "X81n1571_009:0490a24": "名號。曰一釋迦。二元和。三佛陀。自餘是甚麼椀躂丘。",
    "X81n1571_009:0490b01": "乃過一珠。終而復始。事跡異常。時人莫測。",
    "X81n1571_009:0490b02": "水空和尚一日廊下見一僧。乃問。時中事作麼生。僧",
    "X81n1571_009:0490b03": "良久。師曰。祇恁便得麼。曰頭上安頭。師打曰。去去。已",
    "X81n1571_009:0490b04": "後惑亂人家男女在。",
    "X81n1571_009:0490b05": "澧州大同濟禪師米胡領眾來。纔欲相見。師便拽轉",
    "X81n1571_009:0490b06": "禪床。面壁而坐。米於背後立少時。欲回客位。師曰。是",
    "X81n1571_009:0490b07": "即是。若不騐破。已後遭人貶剝。令侍者請米來。米却",
    "X81n1571_009:0490b08": "拽轉禪床便坐。師乃遶禪床一匝。便歸方丈。米却拽",
    "X81n1571_009:0490b09": "倒禪床。領眾便出　師訪龐居士。士曰。憶在母胎時。",
    "X81n1571_009:0490b10": "有一則語。舉似阿師。切不得作道理主持。師曰。猶是",
    "X81n1571_009:0490b11": "隔生也。士曰。向道不得作道理。師曰。驚人之句。爭得",
    "X81n1571_009:0490b12": "不怕。士曰。如師見解。可謂驚人。師曰。不作道理。却成",
    "X81n1571_009:0490b13": "作道理。士曰。不但隔一生兩生。師曰。粥飯底僧。一任",
    "X81n1571_009:0490b14": "檢責。士鳴指三下　師一日見龐居士來。便掩却門",
    "X81n1571_009:0490b15": "曰。多知老翁。莫與相見。士曰。獨坐獨語。過在阿誰。師",
    "X81n1571_009:0490b16": "便開門纔出。被士把住曰。師多知。我多知。師曰。多知",
    "X81n1571_009:0490b17": "且置。閉門開門。卷之與舒。相較幾許。士曰。祇此一問。",
    "X81n1571_009:0490b18": "氣急殺人。師默然。士曰。弄巧成拙　僧問。此箇法門",
    "X81n1571_009:0490b19": "如何繼紹。師曰。冬寒夏熱。人自委知。曰恁麼則蒙分",
    "X81n1571_009:0490b20": "付去也。師曰。頑嚚少智。勔臔多癡　問。十二時中。如",
    "X81n1571_009:0490b21": "何合道。師曰。汝還識十二時麼。曰如何是十二時。師",
    "X81n1571_009:0490b22": "曰。子丑寅卯。僧禮拜。師示頌曰。十二時中那事別。子",
    "X81n1571_009:0490b23": "丑寅卯吾今說。若會唯心萬法空。釋迦彌勒從茲決。",
    "X81n1571_009:0490b24": "青原下三世",
    "X81n1571_009:0490c01": "藥山儼禪師法嗣",
    "X81n1571_009:0490c02": "潭州道吾山宗智禪師豫章海昬張氏子。幼依槃和",
    "X81n1571_009:0490c03": "尚。受教登戒。預藥山法會。密契心印。一日山問。子去",
    "X81n1571_009:0490c04": "何處來。師曰。遊山來。山曰。不離此室速道將來。師曰。",
    "X81n1571_009:0490c05": "山上烏兒頭似雪。澗底遊魚忙不徹　師離藥山。見",
    "X81n1571_009:0490c06": "南泉。泉問。闍黎名甚麼。師曰宗智。泉曰。智不到處作",
    "X81n1571_009:0490c07": "麼生宗。師曰。切忌道著。泉曰。灼然道著。即頭角生。三",
    "X81n1571_009:0490c08": "日後。師與雲巖。在後架把針。泉見乃問。智頭陀前日",
    "X81n1571_009:0490c09": "道。智不到處。切忌道著。道著即頭角生。合作麼生行",
    "X81n1571_009:0490c10": "履。師便抽身入僧堂。泉便歸方丈。師又來把針。巖曰。",
    "X81n1571_009:0490c11": "師弟適來。為甚不祇對和尚。師曰。你不妨靈利。巖不",
    "X81n1571_009:0490c12": "薦。乃問南泉。適來智頭陀。為甚不祇對和尚。某甲不",
    "X81n1571_009:0490c13": "會。乞師垂示。泉曰。他却是異類中行。巖曰。如何是異",
    "X81n1571_009:0490c14": "類中行。泉曰。不見道智不到處切忌道著。道著即頭",
    "X81n1571_009:0490c15": "角生。直須向異類中行。巖亦不會。師知雲巖不薦。乃",
    "X81n1571_009:0490c16": "曰。此人因緣不在此。却同回藥山。山問。汝回何速。巖",
    "X81n1571_009:0490c17": "曰。祇為因緣不契。山曰。有何因緣。巖舉前話。山曰。子",
    "X81n1571_009:0490c18": "作麼生會他這箇時節。便回。巖無對。山乃大笑。巖便",
    "X81n1571_009:0490c19": "問。如何是異類中行。山曰。吾今日困倦。且待別時來。",
    "X81n1571_009:0490c20": "巖曰。某甲特為此事歸來。山曰且去。巖便出。師在方",
    "X81n1571_009:0490c21": "丈外。聞巖不薦。不覺齩得指頭血出。師却下來問巖。",
    "X81n1571_009:0490c22": "師兄去問和尚。那因緣作麼生。巖曰。和尚不與某甲",
    "X81n1571_009:0490c23": "說。師便低頭。(僧問雲居。切忌道著。意作麼生。居云。此語最毒。云。如何是最毒底語。居云。一棒",
    "X81n1571_009:0490c24": "打殺龍蛇)　雲巖臨遷化。遣書辭師。師覧書了。謂洞山密",
    "X81n1571_009:0491a01": "師伯曰。雲巖不知有我悔。當時不向伊道。雖然如是。",
    "X81n1571_009:0491a02": "要且不違藥山之子。(玄覺云。古人恁麼道。還知有也未。又云。雲巖當時不會。且道甚",
    "X81n1571_009:0491a03": "麼處。是伊不會處)　藥山上堂曰。我有一句子。未曾說向人。",
    "X81n1571_009:0491a04": "師出曰。相隨來也。僧問。藥山一句子如何說。山曰。非",
    "X81n1571_009:0491a05": "言說。師曰。早言說了也　師一日提笠出。雲巖。指笠",
    "X81n1571_009:0491a06": "曰。用這箇作甚麼。師曰。有處用。巖曰。忽遇黑風猛雨",
    "X81n1571_009:0491a07": "來時如何。師曰。葢覆著。巖曰。他還受葢覆麼。師曰。然",
    "X81n1571_009:0491a08": "雖如是。且無滲漏　溈山問雲巖。菩提以何為座。巖",
    "X81n1571_009:0491a09": "曰。以無為為座。巖却問溈山。山曰。以諸法空為座。又",
    "X81n1571_009:0491a10": "問。師作麼生。師曰。坐也聽伊坐。臥也聽伊臥。有一人",
    "X81n1571_009:0491a11": "不坐不臥。速道速道。山休去　溈山問師。甚麼處去",
    "X81n1571_009:0491a12": "來。師曰。看病來。山曰。有幾人病。師曰。有病底。有不病",
    "X81n1571_009:0491a13": "底。山曰。不病底。莫是智頭陀麼。師曰。病與不病。總不",
    "X81n1571_009:0491a14": "干他事。速道速道。山曰。道得也。與他沒交涉　問。萬",
    "X81n1571_009:0491a15": "里無雲。未是本來天。如何是本來天。師曰。今日好曬",
    "X81n1571_009:0491a16": "麥　雲巖問。師弟家風近日如何。師曰。教師兄指點。",
    "X81n1571_009:0491a17": "堪作甚麼。巖曰。無這箇來多少時也。師曰。牙根猶帶",
    "X81n1571_009:0491a18": "生澁在　問。如何是今時著力處。師曰。千人萬人喚",
    "X81n1571_009:0491a19": "不回頭。方有少分相應。曰忽然火起時如何。師曰。能",
    "X81n1571_009:0491a20": "燒大地。師却問僧。除却星與燄。那箇是火。曰不是火",
    "X81n1571_009:0491a21": "別。一僧却問。師還見火。麼師曰見。曰見從何起。師曰。",
    "X81n1571_009:0491a22": "除却行住坐臥。別請一問　有施主施裩。藥山提起",
    "X81n1571_009:0491a23": "示眾曰。法身還具四大也無。有人道得。與他一腰裩。",
    "X81n1571_009:0491a24": "師曰。性地非空。空非性地。此是地大。三大亦然。山曰。",
    "X81n1571_009:0491b01": "與汝一腰裩　師指佛桑花。問僧曰。這箇何似那箇。",
    "X81n1571_009:0491b02": "曰直得寒毛卓豎。師曰。畢竟如何。曰道吾門下底。師",
    "X81n1571_009:0491b03": "曰。十里大王　雲巖不安。師乃謂曰。離此殻漏子。向",
    "X81n1571_009:0491b04": "甚麼處相見。巖曰。不生不滅處相見。師曰。何不道非",
    "X81n1571_009:0491b05": "不生不滅處亦不求相見　雲巖補鞋次。師問。作甚",
    "X81n1571_009:0491b06": "麼。巖曰。將敗壞補敗壞。師曰。何不道即敗壞非敗壞",
    "X81n1571_009:0491b07": "　師聞僧念維摩經云。八千菩薩。五百聲聞。皆欲隨",
    "X81n1571_009:0491b08": "從文殊師利。師問曰。甚麼處去。其僧無對。師便打",
    "X81n1571_009:0491b09": "　師到五峯。峯問。還識藥山老宿否。師曰不識。峯曰。為",
    "X81n1571_009:0491b10": "甚麼不識。師曰。不識不識　問。如何是祖師西來意。",
    "X81n1571_009:0491b11": "師曰。東土不曾逢　因設藥山齋。僧問。未審先師還",
    "X81n1571_009:0491b12": "來也無。師曰。汝諸人用設齋作甚麼　石霜問。和尚",
    "X81n1571_009:0491b13": "一片骨。敲著似銅鳴。向甚麼處去也。師喚侍者。者應",
    "X81n1571_009:0491b14": "諾。師曰。驢年去。唐文宗太和乙卯九月示疾有苦。僧",
    "X81n1571_009:0491b15": "眾慰問體候。師曰。有受非償。子知之乎。眾皆愀然。越",
    "X81n1571_009:0491b16": "十日將行。謂眾曰。吾當西邁。理無東移。言訖告寂。闍",
    "X81n1571_009:0491b17": "維得靈骨數片。建塔道吾。後雷遷於石霜山之陽。",
    "X81n1571_009:0491b18": "潭州雲巖曇晟禪師鐘陵建昌王氏子。少出家於石",
    "X81n1571_009:0491b19": "門。參百丈二十年。因緣不契。後造藥山。山問。甚處來。",
    "X81n1571_009:0491b20": "曰百丈來。山曰。百丈有何言句示徒。師曰。尋常道。我",
    "X81n1571_009:0491b21": "有一句子。百味具足。山曰。鹹則鹹味。淡則淡味。不鹹",
    "X81n1571_009:0491b22": "不淡是常味。作麼生是百味具足底句。師無對。山曰。",
    "X81n1571_009:0491b23": "爭奈目前生死何。師曰。目前無生死。山曰。在百丈多",
    "X81n1571_009:0491b24": "少時。師曰。二十年。山曰。二十年在百丈。俗氣也不除",
    "X81n1571_009:0491c01": "　他日侍立次。山又問。百丈更說甚麼法。師曰。有時",
    "X81n1571_009:0491c02": "道。三句外省去。六句內會取。山曰。三千里外。且喜沒",
    "X81n1571_009:0491c03": "交涉。山又問。更說甚麼法。師曰。有時上堂。大眾立定。",
    "X81n1571_009:0491c04": "以拄杖一時趂散。復召大眾。眾回首。丈曰。是甚麼。山",
    "X81n1571_009:0491c05": "曰。何不早恁麼道。今日因子得見海兄。師於言下頓",
    "X81n1571_009:0491c06": "省。便禮拜　一日山問。汝除在百丈。更到甚麼處來。",
    "X81n1571_009:0491c07": "師曰。曾到廣南來。曰見說廣州城東門外。有一片石。",
    "X81n1571_009:0491c08": "被州主移去。是否。師曰。非但州主。闔國人移亦不動",
    "X81n1571_009:0491c09": "　山又問。聞汝解弄師子。是否。師曰是。曰弄得幾出。",
    "X81n1571_009:0491c10": "師曰。弄得六出。曰我亦弄得。師曰。和尚弄得幾出。曰",
    "X81n1571_009:0491c11": "我弄得一出。師曰。一即六六。即一　後到溈山。溈問。",
    "X81n1571_009:0491c12": "承聞長老在藥山弄師子。是否。師曰是。曰長弄有置",
    "X81n1571_009:0491c13": "時。師曰。要弄即弄。要置即置。曰置時師子在甚麼處。",
    "X81n1571_009:0491c14": "師曰。置也置也　問。從上諸聖。甚麼處去。師良久曰。",
    "X81n1571_009:0491c15": "作麼作麼　問。暫時不在如同死人時如何。師曰。好",
    "X81n1571_009:0491c16": "埋却　問。大保任底人。與那箇是一是二。師曰。一機",
    "X81n1571_009:0491c17": "之絹。是一段是兩段(洞山代云。如人接樹)　師煎茶次。道吾問。",
    "X81n1571_009:0491c18": "煎與阿誰。師曰。有一人要。曰何不教伊自煎。師曰。幸",
    "X81n1571_009:0491c19": "有某甲在　師問石霜。甚麼處來。曰溈山來。師曰。在",
    "X81n1571_009:0491c20": "彼中得多少時。曰麤經冬夏。師曰。恁麼則成山長也。",
    "X81n1571_009:0491c21": "曰雖在彼中却不知。師曰。他家亦非知非識。石霜無",
    "X81n1571_009:0491c22": "對。(道吾聞云。得恁麼無佛法身心)　住後上堂。示眾曰。有箇人家兒",
    "X81n1571_009:0491c23": "子。問著無有道不得底。洞山出問曰。他屋裏有多少",
    "X81n1571_009:0491c24": "典籍。師曰。一字也無。曰爭得恁麼多知。師曰。日夜不",
    "X81n1571_009:0492a01": "曾眠。山曰。問一段事。還得否。師曰。道得却不道　問",
    "X81n1571_009:0492a02": "僧。甚處來。曰添香來。師曰。還見佛否。曰見。師曰。甚麼",
    "X81n1571_009:0492a03": "處見。曰下界見。師曰。古佛古佛　道吾問。大悲千手",
    "X81n1571_009:0492a04": "眼。那箇是正眼。師曰。如人夜間背手摸枕子。吾曰。我",
    "X81n1571_009:0492a05": "會也。師曰。作麼生會。吾曰。遍身是手眼。師曰。道也太",
    "X81n1571_009:0492a06": "煞道。祇道得八成。吾曰。師兄作麼生。師曰。通身是手",
    "X81n1571_009:0492a07": "眼　掃地次。道吾曰。大區區生。師曰。須知有不區區",
    "X81n1571_009:0492a08": "者。吾曰。恁麼則有第二月也。師豎起掃帚曰。是第幾",
    "X81n1571_009:0492a09": "月。吾便行。(玄沙聞云。正是第二月)　問僧。甚處來。曰石上語話",
    "X81n1571_009:0492a10": "來。師曰。石還點頭也無。僧無對。師自代曰。未語話時",
    "X81n1571_009:0492a11": "却點頭　師作草鞋次。洞山近前曰。乞師眼睛得麼。",
    "X81n1571_009:0492a12": "師曰。汝底與阿誰去也。曰良价無。師曰。設有汝去甚",
    "X81n1571_009:0492a13": "麼處著。山無語。師曰。乞眼睛底是眼否。山曰非眼。師",
    "X81n1571_009:0492a14": "便喝出　尼僧禮拜。師問。汝爺在否。曰在。師曰。年多",
    "X81n1571_009:0492a15": "少。曰年八十。師曰。汝有箇爺不年八十。還知否。曰莫",
    "X81n1571_009:0492a16": "是恁麼來者。師曰。恁麼來者。猶是兒孫。(洞山代云。直是不恁麼來",
    "X81n1571_009:0492a17": "者。亦是兒孫)　問。一念瞥起。便落魔界時如何。師曰。汝因",
    "X81n1571_009:0492a18": "甚麼却從佛界來。僧無對。師曰。會麼。曰不會。師曰。莫",
    "X81n1571_009:0492a19": "道體不得。設使體得。也祇是左之右之　院主遊石",
    "X81n1571_009:0492a20": "室回。師問。汝去入到石室裏許。為祇恁麼便回。主無",
    "X81n1571_009:0492a21": "對。洞山代曰。彼中已有人占了也。師曰。汝更去作甚",
    "X81n1571_009:0492a22": "麼。山曰。不可人情斷絕去也　唐武宗會昌辛酉十",
    "X81n1571_009:0492a23": "月二十六日示疾。命澡身竟。喚主事。令備齋。來日有",
    "X81n1571_009:0492a24": "上座發去。明日晚歸寂。壽六十。茶毗得舍剎一千餘",
    "X81n1571_009:0492b01": "粒。瘞於石塔。諡無住大師。塔曰淨勝。",
    "X81n1571_009:0492b02": "秀州華亭船子德誠禪師節操高邈。度量不羣。自印",
    "X81n1571_009:0492b03": "心於藥山。與道吾雲巖。為同道交。洎離藥山。乃謂曰。",
    "X81n1571_009:0492b04": "公等應各據一方。建立藥山宗旨。子率性疎野。唯好",
    "X81n1571_009:0492b05": "山水。樂情自遣。無所能也。他後知我所止之處。若遇",
    "X81n1571_009:0492b06": "靈利座主。指一箇來。或堪雕琢。將授生平所得。以報",
    "X81n1571_009:0492b07": "先師之恩。遂分攜。至秀州華亭。泛一小舟。隨緣度日。",
    "X81n1571_009:0492b08": "以接四方往來之眾。時人莫知其高蹈。因號船子和",
    "X81n1571_009:0492b09": "尚。一日泊船岸邊閒坐。有官人問。如何是和尚日用",
    "X81n1571_009:0492b10": "事。師豎橈子曰。會麼。官人曰。不會。師曰。棹撥清波。金",
    "X81n1571_009:0492b11": "鱗罕遇　甞有偈曰。三十年來坐釣臺。鈎頭往往得",
    "X81n1571_009:0492b12": "黃能。金鱗不遇空勞力。收取絲綸歸去來。千尺絲綸",
    "X81n1571_009:0492b13": "直下垂。一波纔動萬波隨。夜靜水寒魚不食。滿船空",
    "X81n1571_009:0492b14": "載月明歸。三十年來海上遊。水清魚現不吞鈎。釣竿",
    "X81n1571_009:0492b15": "斫盡重栽竹。不許功程得便休。有一魚兮偉莫裁。混",
    "X81n1571_009:0492b16": "融包納信奇哉。能變化吐風雷。下線何曾釣得來。別",
    "X81n1571_009:0492b17": "人祇看採芙蓉。香氣長粘遶指風。兩岸映一船紅。何",
    "X81n1571_009:0492b18": "曾解染得虗空。問我生涯祇是船。子孫各自賭機緣。",
    "X81n1571_009:0492b19": "不由地不由天。除却簑衣無可傳　道吾。後到京口。",
    "X81n1571_009:0492b20": "遇夾山上堂。僧問。如何是法身。山曰。法身無相。曰如",
    "X81n1571_009:0492b21": "何是法眼。山曰。法眼無瑕。道吾不覺失笑。山便下座。",
    "X81n1571_009:0492b22": "請問道吾。某甲適來祇對這僧話。必有不是。致令上",
    "X81n1571_009:0492b23": "座失笑。望上座不吝慈悲。吾曰。和尚一等是出世。未",
    "X81n1571_009:0492b24": "有師在。山曰。某甲甚處不是。望為說破。吾曰。某甲終",
    "X81n1571_009:0492c01": "不說。請和尚却往華亭船子處去。山曰。此人如何。吾",
    "X81n1571_009:0492c02": "曰。此人上無片瓦。下無立錐。和尚若去。須易服而往。",
    "X81n1571_009:0492c03": "山乃散眾束裝。直造華亭。師纔見便問。大德住甚麼",
    "X81n1571_009:0492c04": "寺。山曰。寺即不住。住即不似。師曰。不似似箇甚麼。山",
    "X81n1571_009:0492c05": "曰。不是目前法。師曰。甚麼學得來。山曰。非耳目之所",
    "X81n1571_009:0492c06": "到。師曰。一句合頭語。萬劫繫驢橛。乃云。垂絲千尺。意",
    "X81n1571_009:0492c07": "在深潭。離鈎三寸。子何不道。山擬開口。被師一橈打",
    "X81n1571_009:0492c08": "落水中。山纔上船。師又曰。道道。山擬開口。師又打。山",
    "X81n1571_009:0492c09": "豁然大悟。乃點頭三下。師曰。竿頭絲線從君弄。不犯",
    "X81n1571_009:0492c10": "清波意自殊。山遂問。拋綸擲釣。師意如何。師曰。絲懸",
    "X81n1571_009:0492c11": "綠水浮。定有無之意。山曰。語帶元而無路。舌頭談而",
    "X81n1571_009:0492c12": "不談。師曰。釣盡江波金鱗始遇。山乃掩耳。師曰。如是",
    "X81n1571_009:0492c13": "如是。遂囑曰。汝向去。直須藏身處沒蹤跡。沒蹤跡處",
    "X81n1571_009:0492c14": "莫藏身。吾三十年在藥山。祇明斯事。汝今已得。他後",
    "X81n1571_009:0492c15": "莫住城隍聚落。但向深山裏钁頭邊。覔取一箇半箇。",
    "X81n1571_009:0492c16": "接續無令斷絕。山乃辭行。頻頻回顧。師遂喚闍黎。山",
    "X81n1571_009:0492c17": "乃回首。師豎起橈子曰。汝將謂別有。乃覆船入水而",
    "X81n1571_009:0492c18": "逝。",
    "X81n1571_009:0492c19": "宣州椑樹慧省禪師洞山參。師問。來作甚麼。山曰。來",
    "X81n1571_009:0492c20": "親近和尚。師曰。若是親近。用動這兩片皮作麼。山無",
    "X81n1571_009:0492c21": "對　問。如何是佛。師曰。猫兒上露柱。曰學人不會。師",
    "X81n1571_009:0492c22": "曰。問取露柱去。",
    "X81n1571_009:0492c23": "湖廣鄂州百顏禪師洞山與密師伯到參。師問。二上",
    "X81n1571_009:0492c24": "座甚處來。山曰湖南。師曰。觀察使姓甚麼。曰不得姓。",
    "X81n1571_009:0493a01": "師曰。名甚麼。曰不得名。師曰。還治事也無。曰自有郎",
    "X81n1571_009:0493a02": "幕在。師曰。還出入也無。曰不出入。師曰。豈不出入。山",
    "X81n1571_009:0493a03": "拂袖便出。師次早入堂。召二上座曰。昨日老僧對闍",
    "X81n1571_009:0493a04": "黎一轉語。不相契。一夜不安。今請闍黎。別下一轉語。",
    "X81n1571_009:0493a05": "若愜老僧意。便開粥相伴過夏。山曰。請和尚問。師曰。",
    "X81n1571_009:0493a06": "豈不出入。山曰。太尊貴生。師乃開粥。同共過夏。",
    "X81n1571_009:0493a07": "澧州高沙彌初參藥山。山問。甚處來。師曰。南嶽來。山",
    "X81n1571_009:0493a08": "曰。何處去。師曰。江陵受戒去。山曰。受戒圖甚麼。師曰。",
    "X81n1571_009:0493a09": "圖免生死。山曰。有一人不受戒。亦無生死可免。汝還",
    "X81n1571_009:0493a10": "知否。師曰。恁麼則佛戒何用。山曰。這沙彌猶掛唇齒",
    "X81n1571_009:0493a11": "在。師禮拜而退。道吾來侍立。山曰。適來有箇跛脚沙",
    "X81n1571_009:0493a12": "彌。却有些子氣息。吾曰。未可全信。更須勘過始得。至",
    "X81n1571_009:0493a13": "晚。山上堂。召曰。早來沙彌。在甚麼處。師出眾立。山問。",
    "X81n1571_009:0493a14": "我聞長安甚閙。你還知否。師曰。我國晏然。(法眼別云〔見〕誰說)",
    "X81n1571_009:0493a15": "　山曰。汝從看經得請益得。師曰。不從看經得。亦不從",
    "X81n1571_009:0493a16": "請益得。山曰。大有人不看經不請益。為甚麼不得。師",
    "X81n1571_009:0493a17": "曰。不道他不得。祇是不肯承當。山顧道吾雲巖曰。不",
    "X81n1571_009:0493a18": "信道　師一日辭藥山。山問。甚麼處去。師曰。某甲在",
    "X81n1571_009:0493a19": "眾有妨。且往路邊。卓箇草庵。接待往來茶湯去。山曰。",
    "X81n1571_009:0493a20": "生死事大。何不受戒去。師曰。知是般事便休。更喚甚",
    "X81n1571_009:0493a21": "麼作戒。山曰。汝既如是。不得離吾左右。時復要與子",
    "X81n1571_009:0493a22": "相見　師住菴後。一日歸來值雨。山曰。你來也。師曰",
    "X81n1571_009:0493a23": "是。山曰。可煞濕。師曰。不打這箇鼓笛。雲巖曰。皮也無。",
    "X81n1571_009:0493a24": "打甚麼鼓。道吾曰。鼓也無。打甚麼皮。山曰。今日大好",
    "X81n1571_009:0493b01": "一場曲調　問一句子還有該不得處否。師曰。不順",
    "X81n1571_009:0493b02": "世　藥山齋時。自打鼓。師捧鉢作舞入堂。山便擲下",
    "X81n1571_009:0493b03": "鼓槌曰。是第幾和。師曰。是第二和。山曰。如何是第一",
    "X81n1571_009:0493b04": "和。師就桶舀一杓飯。便出。",
    "X81n1571_009:0493b05": "鼎州李翱刺史嚮藥山元化。屢請不赴。乃躬謁之。山",
    "X81n1571_009:0493b06": "執經卷不顧。侍者曰。太守在此。守性褊急。乃曰。見面",
    "X81n1571_009:0493b07": "不如聞名。拂袖便出。山曰。太守何得貴耳賤目。守回",
    "X81n1571_009:0493b08": "拱謝。問曰。如何是道。山以手指上下曰。會麼。守曰。不",
    "X81n1571_009:0493b09": "會。山曰。雲在青天水在瓶。守忻愜作禮。而述偈曰。鍊",
    "X81n1571_009:0493b10": "得身形似鶴形。千株松下兩函經。我來問道無餘說。",
    "X81n1571_009:0493b11": "雲在青天水在瓶　守又問。如何是戒定慧。山曰。貧",
    "X81n1571_009:0493b12": "道這裏。無此閒家具。守莫測元旨。山曰。太守欲得保",
    "X81n1571_009:0493b13": "任此事。直須向高高山頂立。深深海底行。閨閤中物",
    "X81n1571_009:0493b14": "捨不得。便為滲漏。守見老宿獨坐。問曰。端居丈室。當",
    "X81n1571_009:0493b15": "何所務。宿曰。法身凝寂。無去無來(法眼別云。汝作甚麼來。法燈別云。非",
    "X81n1571_009:0493b16": "公境界)。",
    "X81n1571_009:0493b18": "五燈全書卷第九"
}