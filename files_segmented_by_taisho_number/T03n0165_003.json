{
    "T03n0165_003:0398a12": "佛說頂生王因緣經卷第三",
    "T03n0165_003:0398a14": "西天譯經三藏朝奉大夫試光祿卿傳",
    "T03n0165_003:0398a15": "法大師賜紫沙門臣施護等奉　詔譯",
    "T03n0165_003:0398a16": "「復次，大王！其上即是三十三天所居之處，彼",
    "T03n0165_003:0398a17": "有龍王住於水際，所謂難陀龍王、烏波難陀",
    "T03n0165_003:0398a18": "龍王、阿說多哩龍王、母唧隣那龍王、摩那",
    "T03n0165_003:0398a19": "斯龍王、伊羅鉢怛羅龍王等，住壽經劫，護持",
    "T03n0165_003:0398a20": "世間，力無能敵。是諸龍王與堅首天、持鬘天、",
    "T03n0165_003:0398a21": "常驕天、四大王天，同為守護三十三天。若",
    "T03n0165_003:0398a22": "阿修羅來鬪戰時，即各對敵及為震警。",
    "T03n0165_003:0398a23": "「爾時，頂生王將復前進，為諸龍王遮止導翼",
    "T03n0165_003:0398a24": "兵眾。王乃問言：『何不進邪？』時主兵神答言：",
    "T03n0165_003:0398a25": "『天子！此是龍王遮止兵眾。』王言：『而龍王者，",
    "T03n0165_003:0398a26": "傍生之類，非我所敵，今悉驅令為我導翼。』",
    "T03n0165_003:0398a27": "言已，諸龍即導王前至堅首天王所。彼天王",
    "T03n0165_003:0398a28": "問言：『汝等何故奔馳來此？』諸龍答言：『人間",
    "T03n0165_003:0398a29": "有王，名曰頂生，彼將至此，故我導前。』時堅首",
    "T03n0165_003:0398b01": "天王即復遮止不令前進。王乃問言：『何不進",
    "T03n0165_003:0398b02": "邪？』主兵神答言：『天子！此有堅首天王遮止",
    "T03n0165_003:0398b03": "兵眾。』王言：『此堅首天亦使為我導翼之者。』",
    "T03n0165_003:0398b04": "言已，彼天即導王前至持鬘天王所。彼天王",
    "T03n0165_003:0398b05": "問言：『汝今何故奔馳來此？』天王答言：『人間",
    "T03n0165_003:0398b06": "有王，名曰頂生，彼將至此，故我導前。』時持鬘",
    "T03n0165_003:0398b07": "天王即復遮止不令前進。王乃問言：『何不進",
    "T03n0165_003:0398b08": "邪？』主兵神答言：『天子！此有持鬘天王遮止",
    "T03n0165_003:0398b09": "兵眾。』王言：『此持鬘天亦使為我導翼之者。』言",
    "T03n0165_003:0398b10": "已，彼天即導王前至常驕天王所。彼天王問",
    "T03n0165_003:0398b11": "言：『汝今何故奔馳來此？』天王答言：『人間有",
    "T03n0165_003:0398b12": "王，名曰頂生，彼將至此，故我導前。』時常驕",
    "T03n0165_003:0398b13": "天王即復遮止不令前進。王乃問言：『何不進",
    "T03n0165_003:0398b14": "邪？』主兵神答言：『天子！此有常驕天王遮止",
    "T03n0165_003:0398b15": "兵眾。』王言：『此常驕天亦使為我導翼之者。』",
    "T03n0165_003:0398b16": "言已，彼天即導王前至四大天王所。彼天王",
    "T03n0165_003:0398b17": "問言：『汝今何故奔馳來此？』天王答言：『人間",
    "T03n0165_003:0398b18": "有王，名曰頂生，彼將至此，故我導前。』「爾時四",
    "T03n0165_003:0398b19": "大天王互相議曰：『此人間王，具大福德，有大",
    "T03n0165_003:0398b20": "名稱，我等豈能與相違背。』言已，俱詣帝釋天",
    "T03n0165_003:0398b21": "主所，具陳上事。時帝釋天主言：『此大福德，有",
    "T03n0165_003:0398b22": "大名稱，我亦不應與相違背。』言已，即持妙閼",
    "T03n0165_003:0398b23": "伽瓶，前起承迎。",
    "T03n0165_003:0398b24": "「爾時，頂生王遙見須彌山上樹林蓊欝，其密",
    "T03n0165_003:0398b25": "如雲，聳直紺青，色狀殊麗；乃問導翼夜叉神",
    "T03n0165_003:0398b26": "禰舞迦言：『前有樹林斯名何等？』禰舞迦答",
    "T03n0165_003:0398b27": "言：『天子！此是三十三天中，波利質多羅樹",
    "T03n0165_003:0398b28": "及俱毘陀羅樹等，彼諸天眾夏四月中，於其",
    "T03n0165_003:0398b29": "樹下五欲娛樂嬉戲自在。天子！今時往彼亦",
    "T03n0165_003:0398c01": "受斯樂。』時王聞已，謂諸臣佐言：『汝等前見樹",
    "T03n0165_003:0398c02": "林如雲紺青不？』臣佐答言：『唯然已見。』王言：",
    "T03n0165_003:0398c03": "『此是三十三天中，波利質多羅樹及俱毘陀",
    "T03n0165_003:0398c04": "羅樹等，彼諸天眾夏四月中，於其樹下五欲",
    "T03n0165_003:0398c05": "娛樂嬉戲自在；汝等往彼亦受斯樂。』「時頂生",
    "T03n0165_003:0398c06": "王又復前進，見須彌山上白雲高起聚若山",
    "T03n0165_003:0398c07": "峯，復問禰舞迦言：『前有白雲聚若高峯，斯名",
    "T03n0165_003:0398c08": "何等？』禰舞迦答言：『天子！此是三十三天中",
    "T03n0165_003:0398c09": "善法之堂，彼天子眾與四大天王常共集會，",
    "T03n0165_003:0398c10": "思惟觀察稱量世間，若天若人諸所有事。天",
    "T03n0165_003:0398c11": "子！今時宜應往彼。』其王聞已，謂諸臣佐言：『汝",
    "T03n0165_003:0398c12": "等前見白雲高起聚若山峯不？』臣佐答言：『唯",
    "T03n0165_003:0398c13": "然已見。』王言：『此是三十三天中善法之堂，",
    "T03n0165_003:0398c14": "彼天子眾與四大天王常共集會，思惟觀察",
    "T03n0165_003:0398c15": "稱量世間，若天若人諸所有事；汝等今時宜",
    "T03n0165_003:0398c16": "應往彼。』",
    "T03n0165_003:0398c17": "「復次，須彌山上三十三天中有善見城，其城",
    "T03n0165_003:0398c18": "縱廣正等二千五百由旬，周匝十千由旬，有",
    "T03n0165_003:0398c19": "七重城，彼一一城高一由旬半，純金所成。",
    "T03n0165_003:0398c20": "金城之上一一復有四種女牆，金、銀、瑠璃、頗",
    "T03n0165_003:0398c21": "胝迦成；復有重牆通往來道亦四寶成。彼",
    "T03n0165_003:0398c22": "城中地有百一種采繪嚴飾，又復柔軟如兜",
    "T03n0165_003:0398c23": "羅緜及如妙㲲，下足隨陷舉足隨起。有天曼",
    "T03n0165_003:0398c24": "陀羅華散布其地深可膝量，香風時來吹去",
    "T03n0165_003:0398c25": "萎華更雨新者。彼善見城有一千一門，其一",
    "T03n0165_003:0398c26": "一門長二由旬半，闊半由旬，皆以牛頭旃",
    "T03n0165_003:0398c27": "檀香木所成；彼一一門，金、銀、瑠璃、頗胝迦寶",
    "T03n0165_003:0398c28": "間錯莊嚴，狀如星象及半月相。又一一門各",
    "T03n0165_003:0398c29": "有五百青衣夜叉，身被甲冑而作守衛；又能",
    "T03n0165_003:0399a01": "護持三十三天諸天子眾作諸善利。城中街",
    "T03n0165_003:0399a02": "衢長二百五十由旬，闊十二由旬，種種莊嚴",
    "T03n0165_003:0399a03": "金沙布地，觸處遍灑旃檀香水，金繩交絡垂",
    "T03n0165_003:0399a04": "金鈴鐸以界道側。「街衢左右復有種種清淨",
    "T03n0165_003:0399a05": "池沼，金、銀、瑠璃、頗胝迦等以布其底，池之四",
    "T03n0165_003:0399a06": "面有四梯陛，金、銀、瑠璃、頗胝迦成；彼池沼中",
    "T03n0165_003:0399a07": "有四寶臺，金、銀、瑠璃、頗胝迦等間錯莊嚴；若",
    "T03n0165_003:0399a08": "金為臺即銀為柱及以梁棟，若銀為臺即金",
    "T03n0165_003:0399a09": "為柱及以梁棟，若瑠璃為臺即頗胝迦為柱",
    "T03n0165_003:0399a10": "及以梁棟，若頗胝迦為臺即瑠璃為柱及以",
    "T03n0165_003:0399a11": "梁棟；清涼甘美水滿池中；優鉢羅華、鉢訥摩",
    "T03n0165_003:0399a12": "華、俱母陀華、奔拏利迦華等，遍覆其內。復有",
    "T03n0165_003:0399a13": "種種水鳥遊戲池中出妙音聲，謂高遠聲、悅",
    "T03n0165_003:0399a14": "意聲、美妙聲等。「復有種種華樹果樹，直生端",
    "T03n0165_003:0399a15": "立圓無缺減，如結鬘師取以妙線，妙巧安布",
    "T03n0165_003:0399a16": "盤結成鬘，華果樹林亦復如是。彼樹復有種",
    "T03n0165_003:0399a17": "種飛鳥，遊止其上出妙音聲。又彼城中有",
    "T03n0165_003:0399a18": "青、黃、赤、白四色劫波衣樹，其樹所出四色妙",
    "T03n0165_003:0399a19": "衣；若彼天男及天女等思其衣者，纔起心時",
    "T03n0165_003:0399a20": "而自至手。又有種種妙音樂樹，所謂簫、笛、琴、",
    "T03n0165_003:0399a21": "箜篌等；若彼天男及天女等思音樂者，纔起",
    "T03n0165_003:0399a22": "心時其樂自鳴。又有種種妙莊嚴樹，彼樹所",
    "T03n0165_003:0399a23": "出手釧足環，及身莊嚴妙好之具；若彼天男",
    "T03n0165_003:0399a24": "及天女等思莊嚴具者，纔起心時而自至手。",
    "T03n0165_003:0399a25": "又有四色蘇陀味食，謂青、黃、赤、白；若彼天",
    "T03n0165_003:0399a26": "男及天女等思其食者，纔起心時而自至手。",
    "T03n0165_003:0399a27": "又有四種所飲之漿，謂末度漿、摩達網漿、",
    "T03n0165_003:0399a28": "迦譚末梨漿、播曩漿等。復有種種殊妙莊嚴",
    "T03n0165_003:0399a29": "殿堂樓閣，諸天女眾或處其中安隱而坐，或",
    "T03n0165_003:0399b01": "觀視遊行，悉有種種輿輦服用莊嚴之具，天",
    "T03n0165_003:0399b02": "女駢隘擊鼓奏歌，爇眾名香豐諸飲食。而彼",
    "T03n0165_003:0399b03": "天眾與諸眷屬嬉戲娛樂，隨自福力受斯勝",
    "T03n0165_003:0399b04": "果。",
    "T03n0165_003:0399b05": "「復次，善見城東二十由旬，有園名寶車，縱廣",
    "T03n0165_003:0399b06": "正等二百五十由旬，周匝千由旬，內外嚴麗",
    "T03n0165_003:0399b07": "殊妙可觀。園有金牆高半由旬；金牆之上有",
    "T03n0165_003:0399b08": "四女牆，金、銀、瑠璃、頗胝迦成；復有重牆通往",
    "T03n0165_003:0399b09": "來道亦四寶作。其園中地有百一種采繪嚴",
    "T03n0165_003:0399b10": "飾；又復柔軟如兜羅緜及如妙㲲，下足隨陷",
    "T03n0165_003:0399b11": "舉足隨起。有天曼陀羅華散布其地，深可膝",
    "T03n0165_003:0399b12": "量，香風時來吹去萎華更雨新者。寶車園中",
    "T03n0165_003:0399b13": "有大池沼，縱廣正等五十由旬，周匝二百由",
    "T03n0165_003:0399b14": "旬，金、銀、瑠璃、頗胝迦等以布其底；池之四面",
    "T03n0165_003:0399b15": "有四梯陛，金、銀、瑠璃、頗胝迦成；彼池沼中有",
    "T03n0165_003:0399b16": "四寶臺，金、銀、瑠璃、頗胝迦等間錯莊嚴；若金",
    "T03n0165_003:0399b17": "為臺即銀為柱及以梁棟，若銀為臺即金為",
    "T03n0165_003:0399b18": "柱及以梁棟，若瑠璃為臺即頗胝迦為柱及",
    "T03n0165_003:0399b19": "以梁棟，若頗胝迦為臺即瑠璃為柱及以梁",
    "T03n0165_003:0399b20": "棟；清涼甘美水滿池中；優鉢羅華、鉢訥摩華、",
    "T03n0165_003:0399b21": "俱母陀華、奔拏利迦華等，遍覆其內。復有種",
    "T03n0165_003:0399b22": "種水鳥遊戲池中出妙音聲，謂高遠聲、悅意",
    "T03n0165_003:0399b23": "聲、美妙聲等。復有種種華樹果樹，直生端",
    "T03n0165_003:0399b24": "立圓無缺減，如結鬘師取以妙線妙，巧安布",
    "T03n0165_003:0399b25": "盤結成鬘，華果樹林亦復如是。彼樹復有種",
    "T03n0165_003:0399b26": "種飛鳥，遊止其上出妙音聲。觸處皆有青、黃、",
    "T03n0165_003:0399b27": "赤、白四色劫波衣樹，其樹所出四色妙衣。又",
    "T03n0165_003:0399b28": "有種種妙音樂樹，所謂簫、笛、琴、箜篌等。又有",
    "T03n0165_003:0399b29": "種種妙莊嚴樹，彼樹所出手釧足環，及身莊",
    "T03n0165_003:0399c01": "嚴妙好之具。又有四色蘇陀味食，謂青、黃、",
    "T03n0165_003:0399c02": "赤、白。若彼天男及天女等隨所思者，纔起心",
    "T03n0165_003:0399c03": "時而皆自至。又有四種所飲之漿，謂末度漿、",
    "T03n0165_003:0399c04": "摩達網漿、迦譚末梨漿、播曩漿等。復有種",
    "T03n0165_003:0399c05": "種殊妙莊嚴殿堂樓閣，諸天女眾或處其中",
    "T03n0165_003:0399c06": "安隱而坐，或觀視遊行，悉有種種輿輦服用",
    "T03n0165_003:0399c07": "莊嚴之具。天女駢隘擊鼓奏歌，爇眾名香，豐",
    "T03n0165_003:0399c08": "諸飲食。而彼天眾與諸眷屬嬉戲娛樂，隨自",
    "T03n0165_003:0399c09": "福力受斯勝果。「園中道路長二十由旬，闊半",
    "T03n0165_003:0399c10": "由旬，清淨嚴飾金沙布地；觸處遍灑旃檀",
    "T03n0165_003:0399c11": "香水；金繩交絡垂金鈴鐸；道路左右亦有種",
    "T03n0165_003:0399c12": "種華果樹林，飛鳥遊戲出妙音聲；亦有四色",
    "T03n0165_003:0399c13": "劫波衣樹及音樂樹莊嚴樹等；復有四種莊",
    "T03n0165_003:0399c14": "嚴輿輦，謂象乘、馬乘、車乘、寶輿；若彼天男",
    "T03n0165_003:0399c15": "及天女等思其乘馭往遊戲者，纔起心時隨",
    "T03n0165_003:0399c16": "思即至，乘已遊行受諸快樂。「此園何故名為",
    "T03n0165_003:0399c17": "寶車？謂此園中所有池沼、華果、樹林、衣服、嚴",
    "T03n0165_003:0399c18": "具及天女等，皆以眾寶所莊嚴故；又有寶車",
    "T03n0165_003:0399c19": "諸天子眾乘馭遊戲，以是緣故名寶車園。「復",
    "T03n0165_003:0399c20": "次，寶車園東二十由旬，有寶嚴地，縱廣正等",
    "T03n0165_003:0399c21": "二百五十由旬，周匝千由旬；有百一種采",
    "T03n0165_003:0399c22": "繪嚴飾清淨柔軟；其地中間有四寶臺間錯",
    "T03n0165_003:0399c23": "莊嚴；天曼陀羅華散布其地；道路長二十由",
    "T03n0165_003:0399c24": "旬，闊半由旬清淨嚴飾；華果、樹林、衣服、音樂、",
    "T03n0165_003:0399c25": "莊嚴等樹一一具足；亦有輿輦隨思即至受",
    "T03n0165_003:0399c26": "諸快樂。彼有天仙修習梵行。「復次，善見城南",
    "T03n0165_003:0399c27": "二十由旬，有園名麤堅，縱廣正等二百五十",
    "T03n0165_003:0399c28": "由旬，周匝千由旬，內外嚴麗殊妙可觀；園",
    "T03n0165_003:0399c29": "有金牆高一由旬；金牆之上有四女牆，金、銀、",
    "T03n0165_003:0400a01": "瑠璃、頗胝迦成；復有重牆通往來道亦四寶",
    "T03n0165_003:0400a02": "作。其園中地有百一種采繪嚴飾；又復柔",
    "T03n0165_003:0400a03": "軟如兜羅緜及如妙㲲，下足隨陷舉足隨起。",
    "T03n0165_003:0400a04": "有天曼陀羅華散布其地深可膝量，香風時",
    "T03n0165_003:0400a05": "來吹去萎華更雨新者。「麤堅園中有大池沼，",
    "T03n0165_003:0400a06": "縱廣正等五十由旬，周匝二百由旬，金、銀、瑠",
    "T03n0165_003:0400a07": "璃、頗胝迦等以布其底；池之四面有四梯陛，",
    "T03n0165_003:0400a08": "金、銀、瑠璃、頗胝迦成；彼池沼中有四寶臺，金、",
    "T03n0165_003:0400a09": "銀、瑠璃、頗胝迦等間錯莊嚴，若金為臺即銀",
    "T03n0165_003:0400a10": "為柱及以梁棟，若銀為臺即金為柱及以梁",
    "T03n0165_003:0400a11": "棟，若瑠璃為臺即頗胝迦為柱及以梁棟，若",
    "T03n0165_003:0400a12": "頗胝迦為臺即瑠璃為柱及以梁棟；清涼甘美",
    "T03n0165_003:0400a13": "水滿池中；優鉢羅華、鉢訥摩華、俱母陀華、奔",
    "T03n0165_003:0400a14": "拏利迦華等，遍覆其內；復有種種水鳥遊戲",
    "T03n0165_003:0400a15": "池中，出妙音聲，謂高遠聲、悅意聲、美妙聲",
    "T03n0165_003:0400a16": "等。「復有種種華樹果樹，直生端立圓無缺",
    "T03n0165_003:0400a17": "減，如結鬘師取以妙線，妙巧安布盤結成鬘，",
    "T03n0165_003:0400a18": "華果樹林亦復如是。彼樹復有種種飛鳥，遊",
    "T03n0165_003:0400a19": "止其上出妙音聲。觸處皆有青、黃、赤、白四色",
    "T03n0165_003:0400a20": "劫波衣樹，其樹所出四色妙衣；又有種種妙",
    "T03n0165_003:0400a21": "音樂樹，所謂簫、笛、琴、箜篌等；又有種種妙莊",
    "T03n0165_003:0400a22": "嚴樹，彼樹所出手釧足環，及身莊嚴妙好之",
    "T03n0165_003:0400a23": "具；又有四色蘇陀味食，謂青、黃、赤、白。若彼",
    "T03n0165_003:0400a24": "天男及天女等隨所思者，纔起心時而皆自",
    "T03n0165_003:0400a25": "至。又有四種所飲之漿，謂末度漿、摩達網",
    "T03n0165_003:0400a26": "漿、迦譚末梨漿、播曩漿等。復有種種殊妙",
    "T03n0165_003:0400a27": "莊嚴殿堂樓閣，諸天女等或處其中安隱而",
    "T03n0165_003:0400a28": "坐、或觀視遊行，悉有種種輿輦服用莊嚴之",
    "T03n0165_003:0400a29": "具，天女駢隘擊鼓奏歌，爇眾名香豐諸飲",
    "T03n0165_003:0400b01": "食。而彼天眾與諸眷屬嬉戲娛樂，隨自福力",
    "T03n0165_003:0400b02": "受斯勝果。「園中道路長二十由旬，闊半由旬，",
    "T03n0165_003:0400b03": "清淨嚴飾金沙布地；觸處遍灑旃檀香水，",
    "T03n0165_003:0400b04": "金繩交絡垂金鈴鐸。道路左右亦有種種華",
    "T03n0165_003:0400b05": "果樹林，飛鳥遊戲出妙音聲；亦有四色劫波",
    "T03n0165_003:0400b06": "衣樹及音樂樹莊嚴樹等；復有四種莊嚴輿",
    "T03n0165_003:0400b07": "輦，謂象乘、馬乘、車乘、寶輿；若彼天男及天",
    "T03n0165_003:0400b08": "女等思其乘馭往遊戲者，纔起心時隨思即",
    "T03n0165_003:0400b09": "至，乘已遊行受諸快樂。「此園何故名為麤",
    "T03n0165_003:0400b10": "堅？謂此園中所有池沼、華果、樹林、衣服、嚴具",
    "T03n0165_003:0400b11": "及天女等悉麤堅故；又此園中諸天子眾，若",
    "T03n0165_003:0400b12": "身若心皆悉麤猛而好鬪戰，由是緣故名麤",
    "T03n0165_003:0400b13": "堅園。",
    "T03n0165_003:0400b14": "佛說頂生王因緣經卷第三"
}