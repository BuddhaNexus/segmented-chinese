{
    "X57n0975_002:0519b15": "隨緣集雜著二",
    "X57n0975_002:0519b17": "嘉禾楞嚴講寺靈耀全彰著",
    "X57n0975_002:0519b18": "與徑山化城寂照兩常住修刻大藏書",
    "X57n0975_002:0519b19": "楞嚴寺法未靈耀。謹致書於雙徑化城寂照兩院諸",
    "X57n0975_002:0519b20": "禪師座下。愚聞君子務本。今方冊大藏。實為楞嚴與",
    "X57n0975_002:0519b21": "上山兩院共有。根本所當。急先務者。故敢以書告。古",
    "X57n0975_002:0519b22": "人刻藏。雖為普利簿海內外。而板藏化城寂照流通。",
    "X57n0975_002:0519b23": "楞嚴講寺坊內。羨餘刻藏之。外可以莊嚴三寶。養育",
    "X57n0975_002:0519b24": "英賢。無事匍匐檀門。畔援法事。山上板頭。修板之餘。",
    "X57n0975_002:0519c01": "可以供頓數口。安心進道。不必一鉢千家。夤緣世諦。",
    "X57n0975_002:0519c02": "其為三院。堅固根本。意甚深也。無如法久。獘生經坊。",
    "X57n0975_002:0519c03": "惟知羨餘。而不知整理法寶上山。惟知板頭。而不知",
    "X57n0975_002:0519c04": "修刻藏板。歲月既深。蟲蠧朽蝕。將來大藏。羽化可待",
    "X57n0975_002:0519c05": "矣。只據不慧玉菴丙辰請藏。三人共閱。部帙失次。錯",
    "X57n0975_002:0519c06": "簡失張。莫可枚舉。有張無數。十百字或五六字。一二",
    "X57n0975_002:0519c07": "字者。今春澹歸和尚請藏。其首面經論。輙多殘缺。而",
    "X57n0975_002:0519c08": "黃龍禪師檢出缺字尤多。推其所由。板非鐵石。歲久",
    "X57n0975_002:0519c09": "朽蠧。理之固然。頃松陵眾護法。書致不慧。深憂藏板",
    "X57n0975_002:0519c10": "不修。則佛法壅塞。柏密二大師慈悲心血。殆將付之",
    "X57n0975_002:0519c11": "東流一派。故以修刻經板。重整大藏之役。責成不慧。",
    "X57n0975_002:0519c12": "不慧捧讀。而慚惶無地。葢吾三院根本祖師功德。皆",
    "X57n0975_002:0519c13": "茫乎不知。忽若罔聞。而居家之士。獨能惓惓法門。慇",
    "X57n0975_002:0519c14": "懃致意。其智愚賢不肖。為何如哉。良可愧矣。秪緣大",
    "X57n0975_002:0519c15": "清國之內之外。惟此一藏。其來敦請者。不辭千萬途",
    "X57n0975_002:0519c16": "程歲月勞頓。及請至所在。開卷展閱。則糢糊失錯。一",
    "X57n0975_002:0519c17": "字之缺。理即難明。況多多乎哉。倘欲來寺對補。則道",
    "X57n0975_002:0519c18": "遼路遠。山川阻深。若欲從人徵考。又不能起迦文之",
    "X57n0975_002:0519c19": "白骨而問之。則知板上一字殘缺不修。即如來之血",
    "X57n0975_002:0519c20": "脉一點不通於天下四海矣。過當何如哉。甚有以論",
    "X57n0975_002:0519c21": "代經。指鹿為馬。惟圖滿套成帙。便可博換金錢。不知",
    "X57n0975_002:0519c22": "壅法。誑僧罪當發配泥人。雖或匠工有所草草。虎兕",
    "X57n0975_002:0519c23": "出匣。龜玉毀櫝。是誰之過歟。夫住持唯曰火食之多",
    "X57n0975_002:0519c24": "少而已耳。經坊唯曰羨餘之有無而已耳。上山唯曰",
    "X57n0975_002:0520a01": "板頭之輕重而已耳。殊不知火食羨餘板頭自何來",
    "X57n0975_002:0520a02": "哉。豈非皆出於藏板之根本乎。今廢藏板。不之修治。",
    "X57n0975_002:0520a03": "而顧較量於錙銖之利。母乃棄其大者遠者。而計其",
    "X57n0975_002:0520a04": "小者近者哉。抑亦清晝攫金。惟利是視。而不思務本",
    "X57n0975_002:0520a05": "耶。雖曰烈士徇名常人狥利。以若所為。即利亦恐不",
    "X57n0975_002:0520a06": "可久得也。何者。葢今不修。則朽蠧十二。再五年不修。",
    "X57n0975_002:0520a07": "則板壞十五。再十年不修。則一大藏之板。皆坐化尸",
    "X57n0975_002:0520a08": "解矣。夫有本斯可求利。本之則無顧。安所得利哉。諸",
    "X57n0975_002:0520a09": "師於此可大悟矣。然而三院之主人必皆曰。吾唯計",
    "X57n0975_002:0520a10": "今日之利入厚薄耳。藏板之朽蠧於他年。於我何與。",
    "X57n0975_002:0520a11": "故皆坐視不理。吾恐檇李丹陽金谿吳江諸護法同",
    "X57n0975_002:0520a12": "起。而料理蝌蚪時事。則比比嘔唾。不暇未必能安坐",
    "X57n0975_002:0520a13": "吞嚼大藏也。借使大護法不見僧過。異日閻老案前",
    "X57n0975_002:0520a14": "鐵丸銅汁。伊誰代之吞噉乎。吾輩出家兒。其可不信",
    "X57n0975_002:0520a15": "因果哉。吳江周安石老護法云。板頭不修藏板。秪圖",
    "X57n0975_002:0520a16": "肥家潤身。故護法神明屢降警誡。不為護祐。此皆諸",
    "X57n0975_002:0520a17": "公目擊親甞之事。可不畏諸。竊迹數年間。不能修板。",
    "X57n0975_002:0520a18": "亦有其故。自甲寅用兵以來。關山阻隔。請藏無人。故",
    "X57n0975_002:0520a19": "致坊內經本殆空。而上山板頭絕望。即守院數口。尚",
    "X57n0975_002:0520a20": "費支吾。何能分枵腹之餘。以補蠧蝕之殘哉。苐不慧",
    "X57n0975_002:0520a21": "疇昔檢藏。林下凡遇失紙脫字。以致義理難通處。未",
    "X57n0975_002:0520a22": "甞不頓足張目惋詈典守者。素飱不治。今自既尸位",
    "X57n0975_002:0520a23": "住持。其可更受天下人之痛罵及我耶。是以修刻大",
    "X57n0975_002:0520a24": "藏。是不慧之夙志。而端本之急先務也。況蒙眾護法",
    "X57n0975_002:0520b01": "之督率乎哉。問知寂照。全朽藏板六百餘葉。稍稍蠧",
    "X57n0975_002:0520b02": "蝕亦數十萬字。并煑板等項。所費不及千金。工程不",
    "X57n0975_002:0520b03": "出三載。較之當日眾護法倡興之時。不過一部刻資",
    "X57n0975_002:0520b04": "耳。不慧已允眾檀之命。董成其事。但諸公皆密大師",
    "X57n0975_002:0520b05": "苗裔云。仍幸俱戮力同心。贊襄厥美。或為料理修刻。",
    "X57n0975_002:0520b06": "或為䟦涉乞緣。是所仰望而敦請者也。至於些少板",
    "X57n0975_002:0520b07": "頭。且充工費之外。更有不繼。不慧當典衣鬻鉢稱貨",
    "X57n0975_002:0520b08": "補填。不敢波及諸公也。意在重新全藏。法寶流通。使",
    "X57n0975_002:0520b09": "柏密二祖慈悲心血。不付逝水。諸檀護施刻功勳。不",
    "X57n0975_002:0520b10": "為木屑。是所願耳。次則堅固化城寂照楞嚴之共有",
    "X57n0975_002:0520b11": "根本。亦不可緩也。夫愚公移山。大施抒海。人固笑其",
    "X57n0975_002:0520b12": "愚。而不知量矣。然精誠所至。或亦天龍為之陰相。而",
    "X57n0975_002:0520b13": "克底於成。不可知也。燥人辭煩。幸無罪焉。",
    "X57n0975_002:0520b14": "復吳江眾護法請修藏板啟(附來啟)",
    "X57n0975_002:0520b15": "恭惟。大護法諸老先生門下。才高鄴下。藻掞天庭。立",
    "X57n0975_002:0520b16": "功立德。既照曜於兩間。乃教乃禪式彌。綸於一貫。惟",
    "X57n0975_002:0520b17": "典型之詒在神州。千秋萬歲。即貧道之仰止高風。匪",
    "X57n0975_002:0520b18": "朝伊夕。比緣楞嚴初住。躬失摳趨。忽業珠玉。遙頒寵",
    "X57n0975_002:0520b19": "逾。華袞濫嬰。獎借恥實甚焉。致累失言。罪莫逭矣。因",
    "X57n0975_002:0520b20": "軫大藏板朽蠧欲隳。爰命不肖耀。修刻重新。多方弘",
    "X57n0975_002:0520b21": "護。深知受囑靈山莊語殷勤。喜見同心。紫柏顧耀。藏",
    "X57n0975_002:0520b22": "拙山邨。曾亦如蟲食字。拜瞻藏典。甞悲宿蠧侵文。鈞",
    "X57n0975_002:0520b23": "命賷來。似符夙志。奉公行去。所在不辭。苐念人微事",
    "X57n0975_002:0520b24": "偉。且難俶始。況慮月深歲久。豈易善成。是以心懷踴",
    "X57n0975_002:0520c01": "躍。步或盤桓。仰恃大君子。分光賜照。同舒手眼。乃俾",
    "X57n0975_002:0520c02": "不肖耀。拾遺補闕。稍整琅[王*函]。庶寶王大藏得重新於",
    "X57n0975_002:0520c03": "四海。而檀護鴻功。可昭視於無疆矣。臨楮不勝感惶",
    "X57n0975_002:0520c04": "之至。",
    "X57n0975_002:0520c05": "稔惟。和尚解行雙超。智悲竝運。經律論藏既兼。總",
    "X57n0975_002:0520c06": "以無遺。性相禪宗且交融于不二。諸方之向風已",
    "X57n0975_002:0520c07": "久。末法之仰賴尤殷。不慧輩跧處松陵。未遑躬趨",
    "X57n0975_002:0520c08": "籌室。遙瞻慈範。徒切依歸。茲啟方冊藏經。乃紫柏",
    "X57n0975_002:0520c09": "尊者發大誓願。創此勝緣。初剞劂于五臺。後耑歸",
    "X57n0975_002:0520c10": "于雙徑。而寂照化城均為刊刻貯板之所。前人設",
    "X57n0975_002:0520c11": "立良規。隨刻隨修。以防朽蠧。修補之費。取足板頭。",
    "X57n0975_002:0520c12": "不意日久法湮。後人弁髦成憲。競思染指。任情廢",
    "X57n0975_002:0520c13": "壞。經雖裝印。損蝕漸多。日失月虧。將何底止。而新",
    "X57n0975_002:0520c14": "舊板頭。不知作何。銷繳宜乎。貴郡諸紳。有徹底清",
    "X57n0975_002:0520c15": "查之約。此誠摧魔剔弊之大快舉也。深幸道駕。駐",
    "X57n0975_002:0520c16": "錫楞嚴。此地藏冊所由流通。梨棗失修。得以申責。",
    "X57n0975_002:0520c17": "伏望和尚大放光明。出廣長舌。俾獅蟲勿來食肉。",
    "X57n0975_002:0520c18": "法寶永獲端嚴。匪特不慧輩傾心起舞。尊者常寂",
    "X57n0975_002:0520c19": "光中亦當開顏含笑矣。善友王晉卿。于刻藏事。宜",
    "X57n0975_002:0520c20": "向受諸檀囑付。在山多年。最稱諳練幸進。而詳詢",
    "X57n0975_002:0520c21": "之。頗可資商確也。倉卒布牋諸法侶。不及署名。統",
    "X57n0975_002:0520c22": "希慈鑒。周邦彬吳之紀等拜。",
    "X57n0975_002:0520c23": "修刻大藏經板疏",
    "X57n0975_002:0520c24": "紫柏大師與同志諸檀護。易梵本為方冊。合經疏成",
    "X57n0975_002:0521a01": "一藏。以便流通。使坐而討論者。可家致而人閱。三登",
    "X57n0975_002:0521a02": "九上者。可負之而遄趨。即縉紳先生家亦可竝藏書。",
    "X57n0975_002:0521a03": "而列於二酉。恣漁臘。以深究本來。功莫大焉。其如木",
    "X57n0975_002:0521a04": "刻。無金石之堅。歲久有朽蠧之患。失此不修。將來羽",
    "X57n0975_002:0521a05": "化。深可悲惜。葢北藏銷為阿堵。南藏殘缺無徵。則此",
    "X57n0975_002:0521a06": "楞嚴方冊。不獨為大清國內基禎國寶。實且為簿海",
    "X57n0975_002:0521a07": "內外之法身慧命。聞忉利天王一日三時望南閻浮",
    "X57n0975_002:0521a08": "提禮拜。以其有書般若也。則人天之慧命。佛祖之菩",
    "X57n0975_002:0521a09": "提。皆賴乎是矣。倘此處之藏板一字不修。即如來之",
    "X57n0975_002:0521a10": "法身慧命一點不流通於天上人間矣。況日損月隳。",
    "X57n0975_002:0521a11": "竟歸烏有者哉。不慧偶廁住持。願崇修整然。稽佛法",
    "X57n0975_002:0521a12": "東流。自漢明帝永平。至唐玄宗開元。所譯經律論。洎",
    "X57n0975_002:0521a13": "諸賢著疏。已五千四十八卷。共成一藏實錄。自開元",
    "X57n0975_002:0521a14": "庚午。至德宗文皇帝末年。相繼譯著又四千九百餘",
    "X57n0975_002:0521a15": "卷。合開元崇福舊錄。彚成萬卷之靈文。嗣後殘唐五",
    "X57n0975_002:0521a16": "代宋元所譯。暨朱明章疏語錄。倍簁於前。若以當時",
    "X57n0975_002:0521a17": "創刻之費。較之今日修補之資。不翅馬體毫末太倉",
    "X57n0975_002:0521a18": "一粟耳。夫資費小而大藏全。用力少而收功偉。予不",
    "X57n0975_002:0521a19": "敢自私。而敢告諸同志矣。且聞昔與紫柏大師。同心",
    "X57n0975_002:0521a20": "創刻大藏者。有金谿賀丹陽于松陵周嘉禾陸馮朱",
    "X57n0975_002:0521a21": "包諸先生。現宰官身。行菩薩願。而告厥成功。則今日",
    "X57n0975_002:0521a22": "不慧創修大藏。又當佇望於諸先生後身之檀。相助",
    "X57n0975_002:0521a23": "為理矣。",
    "X57n0975_002:0521a24": "復淨慧監院公啟",
    "X57n0975_002:0521b01": "伏以。覺場小始。效供原依。列聖叢林。大闢當門。特重",
    "X57n0975_002:0521b02": "普心。三年知事。一喝明宗。千室尋緣。四真入妙。恭惟。",
    "X57n0975_002:0521b03": "大德望某老師座下。根屬好堅。楠梓豫章。而巽美行。",
    "X57n0975_002:0521b04": "稀瑕玷。圭璋明月以方精。了禪翁之弘度。水雲歸德。",
    "X57n0975_002:0521b05": "生薑漢之操守。龍象欽風。推厚居薄。故人苟煖之。即",
    "X57n0975_002:0521b06": "若煖之在己。&#;人約己。則眾或飽之。亦如飽之措躬。",
    "X57n0975_002:0521b07": "雖云願力使然。要亦天真不勉兼之。謙和御物。口碑",
    "X57n0975_002:0521b08": "揚緇白之間。真實由衷。道望溢方州之外。初地二地",
    "X57n0975_002:0521b09": "庶幾無慚。三果四果綽然有&#;。比蹈身子。成規忽振。",
    "X57n0975_002:0521b10": "胡僧光錫。乃依自報內院別嚴無畏之牀。式委樂獨",
    "X57n0975_002:0521b11": "初機傳語優曇之典。寧希功侔佛祖。實欲澤及人天。",
    "X57n0975_002:0521b12": "斯葢連鑣神照。而邁乎久長。竝轡了明。而亡其椎魯",
    "X57n0975_002:0521b13": "者也。顧某藥欄小草。覺苑焦芽。息觀微微。未踐四依",
    "X57n0975_002:0521b14": "之閾。弘敷戞戞。難窺五地之墻。是宜養拙丘墟。長行",
    "X57n0975_002:0521b15": "粥飯何期。客秋把臂。便許同心。獻歲浮杯。竟蒙推轂。",
    "X57n0975_002:0521b16": "昔盧行者。陸沉下板。滿擬終古無聞。得印禪師勸請",
    "X57n0975_002:0521b17": "開堂。鬱為千秋盛舉。某忽膺斯遇。感切分光。恐負隆",
    "X57n0975_002:0521b18": "情。懼侔戴岳。是以仰循再讓三讓之規。復勞一命二",
    "X57n0975_002:0521b19": "命之至。尚恃大禪德均調緩急。使寶乘而直騁康莊。",
    "X57n0975_002:0521b20": "乃俾不肖某。咸開真俗。秉獨妙以遍泯森羅。庶一門",
    "X57n0975_002:0521b21": "無棟撓之虞。而眾卉沐同雲之潤。祇俟嚶鳴求友。仰",
    "X57n0975_002:0521b22": "應同聲之慰諭。新華雨座。平分多寶之親依。臨楮無",
    "X57n0975_002:0521b23": "任瞻依之至。",
    "X57n0975_002:0521b24": "復淨慧諸護法公啟",
    "X57n0975_002:0521c01": "恭惟。大檀越諸老先生門下。湖山毓秀寶海。恢因達",
    "X57n0975_002:0521c02": "尊競爽。隨應度以現身。富貴渾忘降。崇榮而濟物。職",
    "X57n0975_002:0521c03": "由米汁成漕。樹神雨食。遂使香流毛孔。器滿珍羮。豈",
    "X57n0975_002:0521c04": "徒率先二氏。以雄長實。且高佩一乘而載導。顧某莊",
    "X57n0975_002:0521c05": "嚴。弘護業素。漸於海院靈芝忉利。敷迎忽更。委以蓮",
    "X57n0975_002:0521c06": "宗淨慧。金聲輕擲。玉帛遙頒。葢欲揭鷲峰獨妙。遍記",
    "X57n0975_002:0521c07": "含哺。兼之暢佛隴惟圓。等開瞢識。噫歟盛舉匹闍世。",
    "X57n0975_002:0521c08": "以無雙大矣。弘猷邁隋王。而莫及顧某小根小莖。苐",
    "X57n0975_002:0521c09": "可卑棲林麓。矧茲大邦大剎。恐難安坐雲堂。以故銜",
    "X57n0975_002:0521c10": "命殷憂類。臨深而履薄。撫躬多懼。尚鼠首與羝籓。仰",
    "X57n0975_002:0521c11": "恃大檀後先。弘護遏宼。虐以謹無良。加之息我黥而",
    "X57n0975_002:0521c12": "補我劓。乃俾不慧內外妝寧遵祖誥。以示周行。庶幾",
    "X57n0975_002:0521c13": "俶其始而令其終。則推錢指廩。會實相以非癡。即聞",
    "X57n0975_002:0521c14": "法傳經。詣寶山而不退。謹依玄鳥來。思[款-士+止]高門。而窺",
    "X57n0975_002:0521c15": "長者紅桃穠矣。踐丈室以睹天人。臨楮不勝感惶之",
    "X57n0975_002:0521c16": "復。",
    "X57n0975_002:0521c17": "復永壽院檀護啟",
    "X57n0975_002:0521c18": "伏以。北斗摛光。當宁獲夔龍之佐。西天敷化。干城憑",
    "X57n0975_002:0521c19": "王謝之賢。明良喜起。歌徹卿雲。擁護流通。願承金囑。",
    "X57n0975_002:0521c20": "斯國步恃以靈長。即法運由之隆固。恭惟。大護法諸",
    "X57n0975_002:0521c21": "老先生門下。朝端麟鳳。啟沃基禎。霄表晨星。具瞻寅",
    "X57n0975_002:0521c22": "亮。高眠擁錦。八華磚而讓寵。燃黎視草。五色筆以增",
    "X57n0975_002:0521c23": "神方。其大聲諤諤。寧在豸冠。且也眾止行行。實歸驄",
    "X57n0975_002:0521c24": "馬。莫非皐夔申甫之賢。均荷喉舌股肱之重者也。惟",
    "X57n0975_002:0522a01": "是文人慧業。不諼金河顧命。全體大用。還遵鷲嶺分",
    "X57n0975_002:0522a02": "符。故能立功立德立言。成三不朽之盛業。乃教乃禪",
    "X57n0975_002:0522a03": "乃律。明一大事。以春秋駕楊李。而尤麗文章。躋蘇王",
    "X57n0975_002:0522a04": "而更深明悟。此慨法門訛替。種智淪胥。乃於永壽院。",
    "X57n0975_002:0522a05": "幻敷四華。座席委將。不肖某。勉弘一雨。琅函珠璣。在",
    "X57n0975_002:0522a06": "握開緘。而霞舉雲飛。筐篚登筵拜錫也。蔀豐河潤。顧",
    "X57n0975_002:0522a07": "某學慳。半豹智不全囊。讐三軌而尚遜說。行覽大車。",
    "X57n0975_002:0522a08": "以未臻乘御。是以撫躬知恧。拜命增慚。恐循覆餗之",
    "X57n0975_002:0522a09": "譏。終詒甄賢之誚。所恃大君子寶符玄覽。曲為二天",
    "X57n0975_002:0522a10": "之庇。乃俾不肖某鉛刀借便。得展一割之能。庶古剎",
    "X57n0975_002:0522a11": "於以更新。即台命因之。仰副謹擬春日。載陽晤玄。度",
    "X57n0975_002:0522a12": "朱門之對。摳衣遷徙。領淨名丈室之彈。臨楮無任主",
    "X57n0975_002:0522a13": "臣之復。",
    "X57n0975_002:0522a14": "天溪和尚傳",
    "X57n0975_002:0522a15": "和尚諱受登。字景淳。別號初依。嘉禾秀水幽湖郁氏",
    "X57n0975_002:0522a16": "子。父心溪。母沈氏。生於萬曆丁未六月五日。康熈乙",
    "X57n0975_002:0522a17": "卯六月九日寂於開法之大覺方丈。世壽六十九。僧",
    "X57n0975_002:0522a18": "臘四十二。臨終遺囑。不許求塔銘行狀。崇事虗文。有",
    "X57n0975_002:0522a19": "乖真實。以治命也。弟子遵之。靈耀係披薙稟戒受學",
    "X57n0975_002:0522a20": "得法之弟子。私淑既多。受法聿深。竊記毫末。存以想",
    "X57n0975_002:0522a21": "像。非銘狀比也。師薙落硤石廣惠寺。厭鄙所習。決志",
    "X57n0975_002:0522a22": "參方。受沙彌戒於天童密雲和尚。圓比丘戒于曲水",
    "X57n0975_002:0522a23": "古德和尚。得法於龍樹桐溪和尚。傳持天台教觀。年",
    "X57n0975_002:0522a24": "三十四。始住仁和天溪之大覺庵。即專心教觀。戮力",
    "X57n0975_002:0522b01": "講懺。寒暑不輟。歲以為常。學子歸投。如川赴壑。天溪",
    "X57n0975_002:0522b02": "法席。鬱為海內無憂安隱幢矣。三十七始應當湖馬",
    "X57n0975_002:0522b03": "園楞嚴之講。其間應講則廣安玉庵大善智證化城",
    "X57n0975_002:0522b04": "三峰梵洲幽瀾。暫住則玉庵等覺。率偶應耳。非專屬",
    "X57n0975_002:0522b05": "也。其行道養道。恢拓涅槃。俱在大覺。具吳默之先生",
    "X57n0975_002:0522b06": "碑記。著有藥師行法。准提行法。大悲懺科。瑜伽詮次",
    "X57n0975_002:0522b07": "并註。會刻法華文句等書。夫住院弘經。興福著述。與",
    "X57n0975_002:0522b08": "人同耳。不足言也。先師正惡鋪張世事。臚列年譜種",
    "X57n0975_002:0522b09": "種時套。故不許銘狀耳。惟是勤信真正。撐持法門。一",
    "X57n0975_002:0522b10": "片苦心。特邁等夷。有足多者。敢記萬一。師志學之年。",
    "X57n0975_002:0522b11": "即攷苦讀誦。中夜不輟。略以木櫈。息身不臥廣牀厚",
    "X57n0975_002:0522b12": "蓐。深自策勵。無少懈息。住院以後。研幾教觀。必堂內",
    "X57n0975_002:0522b13": "外人俱寢息已。方自就臥。鐘未鳴而足已在地矣。此",
    "X57n0975_002:0522b14": "數十年。如一日者。即疾漸惟幾。猶不釋卷。勤何如哉。",
    "X57n0975_002:0522b15": "生平不畜。少有香資。即入常住。每曰。吾凡多與得常",
    "X57n0975_002:0522b16": "住。一分一文。輙復快活。惟眾鐻修天台大師塔資一",
    "X57n0975_002:0522b17": "項為常住。借去二十金。恐昧果因。中心不懌。臨終檢",
    "X57n0975_002:0522b18": "自裝文句三十餘部。付耀。比四人令出銀修葺。其信",
    "X57n0975_002:0522b19": "重因果如此。行履真率。似出天性。即傍人勉其暫作",
    "X57n0975_002:0522b20": "一句方便虗辭。初或允之。至期不能也。凡待同學同",
    "X57n0975_002:0522b21": "行子。侄常人。靡不皆然。至臨終遺囑。勿乞虗文以汙",
    "X57n0975_002:0522b22": "真實。玄義止觀等書。皆有手眼判釋。文章典雅。膾炙",
    "X57n0975_002:0522b23": "人口。示寂前數日。俱付諸祖龍曰。身將死焉。用文之",
    "X57n0975_002:0522b24": "且。語言文字。亦非吾之本真也。嗚呼時丁末法。人競",
    "X57n0975_002:0522c01": "虗名。若師之真實不虗。當求諸飲光盤特間也。住大",
    "X57n0975_002:0522c02": "覺三十七年。終不畜沙彌小兒。足不履尼塵俗舍。有",
    "X57n0975_002:0522c03": "來叩者。聲色過厲。略無假借。或譏以為不近人情。師",
    "X57n0975_002:0522c04": "曰。美男破老。美女破實。寧失之此。不失之彼也。雖縉",
    "X57n0975_002:0522c05": "紳先生。執弟子禮。侍坐聆教。以為固然。略無愉色。既",
    "X57n0975_002:0522c06": "去即安心教觀。亦無干謁。扳援之事。并不形諸口矣。",
    "X57n0975_002:0522c07": "語言行事。巨細不苟。有即之者。惟覺其光明正大之",
    "X57n0975_002:0522c08": "氣。凜凜逼人。而不可犯。凡海內衲子。至省城者。未有",
    "X57n0975_002:0522c09": "不參大覺。師慎重法門。不輕授受。學既半而別嗣者",
    "X57n0975_002:0522c10": "居多。即今四方禪教出世弘化之賢。半曾北面天溪",
    "X57n0975_002:0522c11": "老人者。因慨佛法下衰。故於天台教觀。極力研詳。鉤",
    "X57n0975_002:0522c12": "深剔遠。凡臨講授。意在言先。旨提象外。發先聖之未",
    "X57n0975_002:0522c13": "發。啟後學之未聞。甞教耀輩曰。法門衰替。比比成風。",
    "X57n0975_002:0522c14": "惟當精心教觀。啟迪後昆則。台嶺一柱。庶可遏狂。汝",
    "X57n0975_002:0522c15": "其勗諸。復以楞嚴數解與耀曰。此經未涉大師手判。",
    "X57n0975_002:0522c16": "諸家互解。未免有狐裘蒙戎之憾。汝其悉心成疏。則",
    "X57n0975_002:0522c17": "可謂山家功臣矣。至於應講住院。隨世隨緣。不必論",
    "X57n0975_002:0522c18": "也。故師出世三十餘年。唯以弘宣教部。維持法門。為",
    "X57n0975_002:0522c19": "己任。應赴講期。殊不多也。今六月九日示寂先十日。",
    "X57n0975_002:0522c20": "二三弟兄皆集。未能忘情。不無戚戚。而師欣欣然絕。",
    "X57n0975_002:0522c21": "無苦難之色。徹晝夜。講示顯密教部隱深宗旨。勉勵",
    "X57n0975_002:0522c22": "後人。撐持祖道。以未完詮次註。託運遐法兄。以高僧",
    "X57n0975_002:0522c23": "傳。委諸不肖。觀其娓娓台旨。似乎未盡所蘊。有再來",
    "X57n0975_002:0522c24": "恢弘之意。運遐法兄曰。和尚今而後。安心念佛罷。師",
    "X57n0975_002:0523a01": "笑曰。西方吾豈不信。顧人各有願也。索筆書偈而逝。",
    "X57n0975_002:0523a02": "則和尚撐持法門之弘願。固永永無窮也。豈常人所",
    "X57n0975_002:0523a03": "能比擬哉。",
    "X57n0975_002:0523a04": "餘生字說",
    "X57n0975_002:0523a05": "冬乃歲之餘。月乃日之餘。生乃死之餘。餘則雖非正",
    "X57n0975_002:0523a06": "事。然無其餘。亦不能成一切正事也。夢忍月子嘔血",
    "X57n0975_002:0523a07": "至脂膜盡出。不能食者七日。淹淹就木。身在死法中",
    "X57n0975_002:0523a08": "矣。來予菴就醫鄰初石子。石子投以奇藥。而有生之",
    "X57n0975_002:0523a09": "氣。養一月而竟無死之心矣。今將歸。予為更其字。曰",
    "X57n0975_002:0523a10": "餘生。且贈之以說曰。子歸。盍善用其餘。以為福。抑不",
    "X57n0975_002:0523a11": "善用其餘。以售禍邪。今而後。精心乘戒。戮力上流。光",
    "X57n0975_002:0523a12": "揚祖道。優入聖倫。是善用其餘。以成正事。如月為日",
    "X57n0975_002:0523a13": "之餘。而能清涼光耀。遍照神洲也。予方拭目竢之矣。",
    "X57n0975_002:0523a14": "若貪饕飲噉。肆志無慚。乘戒俱緩。重入泥黎。是不善",
    "X57n0975_002:0523a15": "用其餘。以釀惡業。如田水月。所謂楚南泰屯。得餘是",
    "X57n0975_002:0523a16": "同。而用餘迴別。則餘者又不如無餘者之為愈也。則",
    "X57n0975_002:0523a17": "是字也。雖曰因事制名。以示不忘。然汝名為月。而字",
    "X57n0975_002:0523a18": "為餘。意取月為日餘。以光燭無疆。不取屯氏之餘也。",
    "X57n0975_002:0523a19": "庸人視為兩可。智者唯從一說。斯意在此。而不在彼",
    "X57n0975_002:0523a20": "矣。昔黃魯直甞以奇藥活人。惜其所活者。皆庸人耳。",
    "X57n0975_002:0523a21": "勿使石子復抱魯直之惜。可也。",
    "X57n0975_002:0523a22": "題報恩院交單",
    "X57n0975_002:0523a23": "松直棘曲。寶喜嵩嗔。不變隨緣之後。人物各自有性",
    "X57n0975_002:0523a24": "也。予性喜銀。而性不喜畜。所到之處。必竭厥心。力興",
    "X57n0975_002:0523b01": "建三寶。雖至逋負百金。催索狺狺。而不之悔。亦性成",
    "X57n0975_002:0523b02": "也。去夏。檀護請住此院。院經兵馬住後。殘缺可知。遂",
    "X57n0975_002:0523b03": "事土木。至今悲懺期畢。會計所費二百餘金。功過自",
    "X57n0975_002:0523b04": "知。不必言也。頃應嘉禾楞嚴之請院託。祉森住持人",
    "X57n0975_002:0523b05": "謂。當書所有。以便後人守成。故即於修建冊後。略記",
    "X57n0975_002:0523b06": "新置。以為交單。今而後。興乎廢乎。人各有性也。豈可",
    "X57n0975_002:0523b07": "以我性為人性哉。己未季春八日。",
    "X57n0975_002:0523b08": "智覺寺重興禪堂緣起",
    "X57n0975_002:0523b09": "智覺教寺在嘉禾郡治之南十五里。宋開寶八年。剏",
    "X57n0975_002:0523b10": "建。咸平六年。勅賜太平天壽院。治平元年。勅賜今額。",
    "X57n0975_002:0523b11": "兵燹之餘。蕩為劫灰茂艸矣。永樂元年。里人張福信",
    "X57n0975_002:0523b12": "重建。相傳始於漢永年十三年。又云。柳孝文妻弟張",
    "X57n0975_002:0523b13": "綱捨建。皆齊東之訛也。但塔寺所在。必有禪堂。居眾",
    "X57n0975_002:0523b14": "用表剎幢面目。此寺獨無竊有疑焉。葢大殿既成。則",
    "X57n0975_002:0523b15": "列前後左右。無非禪室也。嗣後列院分房。隨隅割據。",
    "X57n0975_002:0523b16": "則苐有香火之實。而失禪室之名。理之固然。無足疑",
    "X57n0975_002:0523b17": "者。向延等菴法兄。養靜觀音堂者。十有三年。丙辰秋。",
    "X57n0975_002:0523b18": "等兄化去。大宗伯杜公。暨本方信士杜君&#;沈子目",
    "X57n0975_002:0523b19": "諸君。請予重建禪堂。為千秋美舉。於菊月望。鳩工庀",
    "X57n0975_002:0523b20": "材。至仲冬朔。堂殿告成。期周兩月。匠及千工。四方瞻",
    "X57n0975_002:0523b21": "仰咸訝為神運速成。密邇知交。但憐予空炊無米。斯",
    "X57n0975_002:0523b22": "實大士之靈夫。豈一人之力哉。惟是數十日間。陞座",
    "X57n0975_002:0523b23": "談經之暇。即躬親土木。手足胼胝。慘淡經營。夜以繼",
    "X57n0975_002:0523b24": "日。竭厥心力。而不敢告。勞斗膽勇。為而不顧。後乏者",
    "X57n0975_002:0523c01": "是。予將此深心奉塵剎之微願也。落成之後。雖逋負",
    "X57n0975_002:0523c02": "數十餘金。然而規模既就。至止者略為可觀。今而後",
    "X57n0975_002:0523c03": "白足來叅旃檀殿。明窗淨几。檀賢稅駕大士堂。仰止",
    "X57n0975_002:0523c04": "留連。應二時之鐘板。則香積厨與僧堂竝列。接十方",
    "X57n0975_002:0523c05": "之賢聖。則雲水寮對。客座分階。是役也。檀波輻輳。固",
    "X57n0975_002:0523c06": "仰千門之無靳。而劻勷終始。則最初請主杜沈諸君",
    "X57n0975_002:0523c07": "居多。茲不忍沒其盛心也。謹紀顛末。為刊碑緣起云。",
    "X57n0975_002:0523c08": "題智覺交單",
    "X57n0975_002:0523c09": "智覺無交單。而有交單。實等菴法兄剏始也。智覺無",
    "X57n0975_002:0523c10": "禪堂。而有禪堂。實予為之剏建也。崇禎癸酉。諸檀護",
    "X57n0975_002:0523c11": "重建大殿之後。以所餘舊料。搆觀音堂。三間於殿東。",
    "X57n0975_002:0523c12": "以為一方祈籤之所。留一香火僧或佛子。看守而已。",
    "X57n0975_002:0523c13": "康熈二載。始延等菴法師。於中養道。今丙辰七月。等",
    "X57n0975_002:0523c14": "師即世。以新舊器物。彚成一冊。以便來者。稽程是有。",
    "X57n0975_002:0523c15": "交單之昉也。眾信隨延。不慧住止鳩工。予因眾志樂",
    "X57n0975_002:0523c16": "善。即謀啟建禪堂。始九月望。終季冬朔。厥工告成。計",
    "X57n0975_002:0523c17": "建殿堂房寮。二十餘間。雲水於以歸投。學人於焉戾",
    "X57n0975_002:0523c18": "止。而始不失禪堂之名實矣。屈指又三稔矣。予既膺",
    "X57n0975_002:0523c19": "省城報恩之住。而復有武原玉菴分心。故將殿堂一",
    "X57n0975_002:0523c20": "并。託諸文可闍黎。併以建置屋物。續書冊後。使夫來",
    "X57n0975_002:0523c21": "者。知無交單而有交單。始於等菴法師無禪堂。而有",
    "X57n0975_002:0523c22": "禪堂。建於不慧也。",
    "X57n0975_002:0523c23": "修井文",
    "X57n0975_002:0523c24": "古聖賢分田。而制之以井者。不獨為灌潤田禾也。夫",
    "X57n0975_002:0524a01": "木入水。而水上出。源源不竭。可以備湯飲。解熱惱。禦",
    "X57n0975_002:0524a02": "嚴寒。充澣滌。福利溥哉。東里之井。其來有歲矣。無如",
    "X57n0975_002:0524a03": "為日既久。磚石用隳。舊井無禽。時共舍之。井泥不食。",
    "X57n0975_002:0524a04": "人失其利。象曰改邑。不改井宜甃之道也。既人井井。",
    "X57n0975_002:0524a05": "而家井井。固當人甃井。而家甃井。不煩董事者之瑣",
    "X57n0975_002:0524a06": "告矣。雖然。人烏得以知之。行將潔乃底。去乃汙。增乃",
    "X57n0975_002:0524a07": "磚。固乃石。寒食清明都過了。石泉槐火。一時新美。冽",
    "X57n0975_002:0524a08": "涓涓可用。汲而備湯飲。充澣滌。竝受其福。在諸賢一",
    "X57n0975_002:0524a09": "舉手間。則又不得不家至戶告也。",
    "X57n0975_002:0524a10": "蓮花賦",
    "X57n0975_002:0524a11": "昔人目蓮花為君子空王。比玅法以蓮花。豈非以其",
    "X57n0975_002:0524a12": "皭然不滓高潔出塵者乎。予於西湖之蓮。三覯而三",
    "X57n0975_002:0524a13": "變。其態有感於斯。輙比物比志。而賦其事焉。辛卯中",
    "X57n0975_002:0524a14": "夏。西泠文會。艤舟湖心寺。轉宣公祠。自孤山金沙灘",
    "X57n0975_002:0524a15": "而止焉。美哉蓮花之盛也。其開三兮。未敷七耳。蓮房",
    "X57n0975_002:0524a16": "深鎻。香閨未啟。掩映綽約。中藏處子。尚孩未笄。憨然",
    "X57n0975_002:0524a17": "稚齒。調笑由人。含羞不語。密雨絲絲。似左家嬌女貪",
    "X57n0975_002:0524a18": "花。而不辭數百之適。微風漾漾。若漢皐神僊出游。而",
    "X57n0975_002:0524a19": "恒珮如卵之子。細藥初萌。似壽陽深臥宮簷。肥葩欲",
    "X57n0975_002:0524a20": "綻。若玉奴賜浴壽邸。又如若耶溪畔隱花樣之西施。",
    "X57n0975_002:0524a21": "姑射山中藏如雪之神女。半面初呈。春閨少婦。乍窺",
    "X57n0975_002:0524a22": "楊柳之青。倚葉方遮前街女兒。昨贈搔頭之玉。雨露",
    "X57n0975_002:0524a23": "不沾尉遲女。未解承恩。風波獨立。淳于兒能徼溫旨。",
    "X57n0975_002:0524a24": "或窺宋於東墻。或拜月於西廂。或回舟於洛浦。或尚",
    "X57n0975_002:0524b01": "衣於君王。亭亭高櫂。宛昆明樓上選明月夜珠之句。",
    "X57n0975_002:0524b02": "依依欲舞。若太液池邊逞雲衣花貌之章。或群或友。",
    "X57n0975_002:0524b03": "乍頡乍頏。三三五五。嬝嬝揚揚。皆碧玉之未經破爪。",
    "X57n0975_002:0524b04": "而臨鏡則妒婦心降者也。間有花已開香氣全。紅顏",
    "X57n0975_002:0524b05": "的的。翠葢田田。玉肌皜皜。腰柳纖纖。有如脩眉高目。",
    "X57n0975_002:0524b06": "列屋而閑居。丹唇皓齒。爭妍而取憐。遊絲薄霧。趂天",
    "X57n0975_002:0524b07": "風而遠引。髏飛燕之弟兄掌舞。濃粧淡抹。與西湖而",
    "X57n0975_002:0524b08": "競爽。如虢姬之姉妹朝天。韓侯顧止從碩人者。固非",
    "X57n0975_002:0524b09": "一人。凝脂柔柹美碩人者。又非一端。遂使眾羨傾城。",
    "X57n0975_002:0524b10": "而我見猶憐香滯回舟一水人。爭立馬千山。是葢定",
    "X57n0975_002:0524b11": "情之伊始。故能消魂於萬千。越一紀。而予信宿于鳳",
    "X57n0975_002:0524b12": "林精舍。則大非其舊矣。時維七月。霜露欲零。香銷南",
    "X57n0975_002:0524b13": "國。怨入西陵。霜倒半池。潛傷皓質。露冷蓮房。盡墮香",
    "X57n0975_002:0524b14": "魂。馬成群而踐踏。兵肆力以瓜分。偶扶笻而一探。傷",
    "X57n0975_002:0524b15": "時序之不平。何夙昔之榮華忽摧殘。而不勝有。如千",
    "X57n0975_002:0524b16": "金貴姝。百寶娉婷。國破家亡。流落風塵。亂頭麤服。疾",
    "X57n0975_002:0524b17": "首捧心。殘香剩粉。零落無馨。如怨如怒。如泣如訴。或",
    "X57n0975_002:0524b18": "仰天而欲絕。若把劒之虞兮。或低頭而不語。類息國",
    "X57n0975_002:0524b19": "之夫人。又如露筯廟內立節之姑孃。隋楊宮裏繫詩",
    "X57n0975_002:0524b20": "之佳人。情人紫玉。或通半體。閶門舞鶴。竟滅全身。輕",
    "X57n0975_002:0524b21": "紗血淚。喬玄玄。生殉處士。青草黃昏。蘇小小。死臥孤",
    "X57n0975_002:0524b22": "墳。或如何氏稚經。綠珠墮粉。烏[糸*闌]在篋。小玉長徂。義",
    "X57n0975_002:0524b23": "髻拋河。馬嵬受窘。葢伊闕之蓮已謝。唐宮六郎不醒。",
    "X57n0975_002:0524b24": "人間釵襖。已化哀煙。天上髻鬟。或作朝雲。是皆情甘",
    "X57n0975_002:0524c01": "怨死。誓不俗生之蓮花人也。至於色香雖在。攀折欲",
    "X57n0975_002:0524c02": "空。焚芰製而裂荷衣。劈蓮房而髠蘂宮。或歸酒肉城",
    "X57n0975_002:0524c03": "居。或逐旃帳腥[葸-十+夕]。酒家樓上。供昏醉之村。夫販子筐",
    "X57n0975_002:0524c04": "中。逐愛錢之。賈翁甚至。解髻而去席。或破顏而毀容。",
    "X57n0975_002:0524c05": "翠羽常低。多值斂眉之態。瓠犀難見。罕逢啟齒之儂。",
    "X57n0975_002:0524c06": "正如良荊百萬。一朝僕妾。玉葉金枝。紛紛狼藉。王后",
    "X57n0975_002:0524c07": "骨醉。戚姬人[(雪-雨)/(土*凡)]。艮瓶抱入井之悲。金城哭出塞之曲。",
    "X57n0975_002:0524c08": "麗華受傷于擒虎。伏后杖斃于孟德。衛共薑之死。靡",
    "X57n0975_002:0524c09": "他。仲卿妻殺身立節。江心負父。載沉載浮。驛亭斷臂。",
    "X57n0975_002:0524c10": "不淄不涅。是又貞節之顯於中華。羞逐雄豪之熱客",
    "X57n0975_002:0524c11": "者也。若夫蓮子隨他去。不及季倫情重紅粉。馬駝歸",
    "X57n0975_002:0524c12": "羞見。元戎報捷。琵琶邑邑。空調馬上之絃。惜死妮妮。",
    "X57n0975_002:0524c13": "徒敘胡茄之拍。悲哉芙蓉木末。陂澤秋風。周郎不顧。",
    "X57n0975_002:0524c14": "妝鏡臺空。紈扇既捐。紅葉難通。陳后長門。梅女西宮。",
    "X57n0975_002:0524c15": "傷離情于南浦。掩淚眼于牆東。疎疎雨散。神女之魂",
    "X57n0975_002:0524c16": "不返。瀼瀼露滴。湘妃之泣靡窮。嗚呼音落黃埃。車馬",
    "X57n0975_002:0524c17": "不識。或採蓮花。或採蓮子。而風流頓盡矣。予曰。昔年",
    "X57n0975_002:0524c18": "遇子南湖之南。靚粧婉變。蓮步姍姍。今我來思。搖落",
    "X57n0975_002:0524c19": "三潭。物猶如此。人何以堪。予因之低回而不忍去焉。",
    "X57n0975_002:0524c20": "葢因困乏。轉須親也。或唔之于曉風殘月。或慰之于",
    "X57n0975_002:0524c21": "暮雨朝烟。而花則似嚬似笑。若送若迎。宛若生平者。",
    "X57n0975_002:0524c22": "正同是天涯流落人相逢。何必曾相識也。其間一縷",
    "X57n0975_002:0524c23": "餘香。脉脉侵人。斌媚妖嬈。猶作青樓。故態如徐孃。老",
    "X57n0975_002:0524c24": "去風情。在西子嚬。來態轉嬌。予正色語之曰。吾學道",
    "X57n0975_002:0525a01": "人。此心已作沾泥絮。不逐東風上下狂也。卿用卿法。",
    "X57n0975_002:0525a02": "於吾法中。便為風馬牛矣。嗣後已之。母擾我心。但子",
    "X57n0975_002:0525a03": "有美質。而生非其時。植非其處。故受困頓殘折之辱。",
    "X57n0975_002:0525a04": "而未之知耶。夫西湖者。乃榮辱世界。酒肉道場也。莊",
    "X57n0975_002:0525a05": "生觀化。而化及生。子處榮辱。而辱及子。理之必然者",
    "X57n0975_002:0525a06": "也。子亦何不早達。始知冶容妄方。悟群心邪。則何須",
    "X57n0975_002:0525a07": "待零落。然後始知空哉。今而後。盍各韜光絕迹。長揖",
    "X57n0975_002:0525a08": "人寰。鉛華洗去。隱入溪山。庶幾榮辱不關抱知希。而",
    "X57n0975_002:0525a09": "自全其天也。今戊午又十八年矣。六月之望。予以一",
    "X57n0975_002:0525a10": "艇。而訪舊日之蓮。則杳然絕迹也。惟見一片湖光。千",
    "X57n0975_002:0525a11": "山黛色。月皎皎以娛人。風悠悠而動物。不覺蒿目欲",
    "X57n0975_002:0525a12": "空。而煩襟頓滌。身世若亡。而塵心自滅。坡老曰。浩浩",
    "X57n0975_002:0525a13": "乎如憑虗御風。而莫知其所止。飄飄乎若遺世獨立。",
    "X57n0975_002:0525a14": "羽。化而登僊。於茲更切。須臾轉不定之金波。頃刻臥",
    "X57n0975_002:0525a15": "深沉之鏡璧。上下渺茫。而惟現一輪之心月。依稀有",
    "X57n0975_002:0525a16": "響。疑蘇小小。不忘哀草。青陵而環。珮空歸月。夜魂彷",
    "X57n0975_002:0525a17": "彿聞聲。似王子安猶吟。落霞孤騖。齊飛秋水。長天一",
    "X57n0975_002:0525a18": "色。而湖心寺無蓮也。宣公祠無蓮也。孤山金沙。灘舉",
    "X57n0975_002:0525a19": "無蓮也。夫謝月鏡之別。王清去去。不乏風流。杜蘭香",
    "X57n0975_002:0525a20": "之辭。張碩來來。更無消息。其斯之謂乎。王子猶訪戴",
    "X57n0975_002:0525a21": "之舟。興盡而返。何必蓮哉。舟回淨寺。忽覺一道香塵。",
    "X57n0975_002:0525a22": "順風而前。予曰。異哉。莫是散胡麻飯女郎。引人尋覓。",
    "X57n0975_002:0525a23": "抑俱娑陀天下降塵凡乎。果見藕花居畔。玉面紅顏。",
    "X57n0975_002:0525a24": "三三兩兩。軃引香肩。綠衣黃裏。麗服花鈿。貌舒菡蓞。",
    "X57n0975_002:0525b01": "體露嬋娟。渺不知夫新知。故識共要。予于蓮沚桑間。",
    "X57n0975_002:0525b02": "殆三生石上。舊精魂乎。更不須咏此身。雖異性常存",
    "X57n0975_002:0525b03": "也。觀其瀟灑出塵。高潔幽閑。翛然自得。不受人憐。如",
    "X57n0975_002:0525b04": "鹿母夫人未出草廬。艾封人子。尚隱驪關魚。玄機既",
    "X57n0975_002:0525b05": "入女。冠孫琰妻。長嘯峽山。張麗華之飄飄欲舉。秦弄",
    "X57n0975_002:0525b06": "玉之冉冉乘鸞。又如天台洞口迎郎之女伴。羅浮山",
    "X57n0975_002:0525b07": "內宴客之神僊。微香時吐。似服驚精。返魂羽衣。旋舞",
    "X57n0975_002:0525b08": "曾遊。月府廣寒。則此一晤也。竟入避秦女隊。何論晉",
    "X57n0975_002:0525b09": "魏。而不知有漢也。又若天風吹下。不欲許飛瓊之名",
    "X57n0975_002:0525b10": "字。落在人間者矣。予笑曰。子無乃疇昔之夜。鳳林寺",
    "X57n0975_002:0525b11": "畔委頓。而受吾教者乎。子真可教也。今試與子提衡",
    "X57n0975_002:0525b12": "而論。方予未冠時。與子邂逅於西冷之涘。果能即其",
    "X57n0975_002:0525b13": "時。避紛華而出塵自勵。則久為天上之人。即予亦可",
    "X57n0975_002:0525b14": "望。而不可親矣。何致遘明夷而迍邅。無如甘苦未甞。",
    "X57n0975_002:0525b15": "而厥志未堅。則是子之惰也。倘鳳林寺側。輕予教而",
    "X57n0975_002:0525b16": "仍溺五濁。今日又不知作何狀態。安得如此超脫而",
    "X57n0975_002:0525b17": "僊僊。斯又是子之達也。假令天下熱中塵客。皆如子",
    "X57n0975_002:0525b18": "受教。而拂衣高蹈。則又何必予之喃喃說法。而升壇",
    "X57n0975_002:0525b19": "哉。易曰肥遯。又曰嘉遯。美夫囊括君子也。況桃源之",
    "X57n0975_002:0525b20": "隱逸。天目之智僊乎。然子既僊胎。予亦無意於人間",
    "X57n0975_002:0525b21": "世矣。姑勉汝更進步於百尺之竿。吾聞從是過西十",
    "X57n0975_002:0525b22": "萬億土。有七寶池。其中無老無幼。無榮無辱。無女無",
    "X57n0975_002:0525b23": "男。有決志往生者。皆證大覺之金僊。而子之氏族。多",
    "X57n0975_002:0525b24": "產其間。則又勝於子輩。皷雲璈飲。玉液唱步。虗淪七",
    "X57n0975_002:0525c01": "趣之守屍神僊。汝其齋心。而先我著鞭。尚不辜三遇",
    "X57n0975_002:0525c02": "而三有益焉。彼姝者子。皆倩微風。而點首心。莫逆而",
    "X57n0975_002:0525c03": "亡言。眾芳斂衽。予亦欲眠。二三子欲挾以俱。予曰不",
    "X57n0975_002:0525c04": "可。香味頹高志。色聲喪軀齡。遠之易為士。近之難為",
    "X57n0975_002:0525c05": "情。獨不顧荷神誚。爾不戒乎。二三子曰。然則夫子何",
    "X57n0975_002:0525c06": "獨留連眷眷哉。母亦好色耶。予曰不然。吾之好色。不",
    "X57n0975_002:0525c07": "與俗同。直好其德耳。葢予因三遇西湖之蓮。而三變",
    "X57n0975_002:0525c08": "其態。有似一變。至魯一變。至道皭然不滓。高潔出塵",
    "X57n0975_002:0525c09": "之達人君子。故樂與之周旋。夫關睢樂而不淫。葢思",
    "X57n0975_002:0525c10": "窈窕。以配君子。哀賢才。而不淫其色也。阮嗣宗日狎",
    "X57n0975_002:0525c11": "鄰女。而不私死。又往哭之。是真好色。而不淫者歟。故",
    "X57n0975_002:0525c12": "寓言其事。而託以美人也。詩曰。云誰之思西方美人。",
    "X57n0975_002:0525c13": "庶幾旦暮遇之乎。又是予之志也。",
    "X57n0975_002:0525c14": "為玉菴住持愚原闍黎封龕",
    "X57n0975_002:0525c15": "拈封條示之云。愚原闍黎。箇是從上佛祖。自行化他。",
    "X57n0975_002:0525c16": "安身立命處也。汝先於此。而安住之耶。汝夙有願力",
    "X57n0975_002:0525c17": "聞道。[宋-木+取]早住院以來。事事真正。秉志固窮。不屑世諦",
    "X57n0975_002:0525c18": "流布。竭厥心力。撑持祖道法門。操守峻峭岌然。難於",
    "X57n0975_002:0525c19": "干犯。直心矢口。似乎不近人情。弗顧或人之所讒忌。",
    "X57n0975_002:0525c20": "惟知行吾之所當行。乘戒精密。綽有祖風。博聞弘辯。",
    "X57n0975_002:0525c21": "不忝吾門。謂非乘願而來。不可也。至於自行化他之",
    "X57n0975_002:0525c22": "事。稍畢。遽爾熱處。抽身預期。絕食而逝。衣院託付有",
    "X57n0975_002:0525c23": "人。苟能如此足矣。何必百歲千椿。而世或憎夫壽命",
    "X57n0975_002:0525c24": "不長。吾却喜汝真常早悟。葢有生有滅。有去有來。有",
    "X57n0975_002:0526a01": "長有短者。世人之見也。無長無短。無去無來。無滅無",
    "X57n0975_002:0526a02": "生者。本真獨露也。既悟真常。則生亦可。死亦可。去亦",
    "X57n0975_002:0526a03": "可。來亦可。長亦可。短亦可。北洲是癡活原壤。為偷生",
    "X57n0975_002:0526a04": "長壽天。八難之一。水老鶴無聞之僧。斯則雖壽而夭。",
    "X57n0975_002:0526a05": "雖存而滅。雖生而死也。日面世尊。朝生暮滅。樓至如",
    "X57n0975_002:0526a06": "來。聞道即行。是則雖短而長。雖去而存。雖死而生矣。",
    "X57n0975_002:0526a07": "知此則可無遺憾于生死短長間矣。今姑舉習聞公",
    "X57n0975_002:0526a08": "案。使汝安身起用。大通智聖佛。十劫坐道場。佛法不",
    "X57n0975_002:0526a09": "現前。而彌勒世尊于出家日。即證三德涅槃。非根有",
    "X57n0975_002:0526a10": "利鈍。道有難易也。顧左右云。且道畢竟。為著甚麼緣。",
    "X57n0975_002:0526a11": "宜賒促應示長短耳。封。",
    "X57n0975_002:0526a12": "題市居漫咏集",
    "X57n0975_002:0526a13": "巢父掉頭不肯。住居人共住武陵源。此避市朝之隱",
    "X57n0975_002:0526a14": "逸耳。若東方曼倩。避世於金馬門。司馬季主。列肆于",
    "X57n0975_002:0526a15": "長安市。則初不外市朝。而亦不失其為高致也。何哉。",
    "X57n0975_002:0526a16": "葢情致兩忌者。雖市朝亦巖穴。奚必望望然去之。而",
    "X57n0975_002:0526a17": "後為高哉。引巖子氣宇翛散。固不干進于朝。然亦未",
    "X57n0975_002:0526a18": "甞求離於市浮沉。里閈列肆。以逐什二之息。抑何下",
    "X57n0975_002:0526a19": "也。及示余所著市居漫咏集。感時翫物。比事屬辭。文",
    "X57n0975_002:0526a20": "簡遠而意清冲。有元亮之餘風。間露世相無生不即",
    "X57n0975_002:0526a21": "不離之旨。殆閙市靜搥入鄽觀化者之流亞也。張文",
    "X57n0975_002:0526a22": "昌云。先生已得道。市井亦安居。君殆是之矣。於是乎。",
    "X57n0975_002:0526a23": "下睨身江湖而心魏。闕形山林。而識闤闠者。賢不肖",
    "X57n0975_002:0526a24": "何如哉。夫大隱于市。吾于引巖子。見之矣。巢父漁人。",
    "X57n0975_002:0526b01": "寧不瞠乎其後哉。余也椎讀斯集。而茫然如漁翁誤",
    "X57n0975_002:0526b02": "入桃源。苐知桃花鷄犬而已。又烏知僊境之幽深耶。",
    "X57n0975_002:0526b03": "齊物",
    "X57n0975_002:0526b04": "魏野農妄齊庶物。以鳳凰繡毛羽。而無時夜之材。大",
    "X57n0975_002:0526b05": "象多荷負。而少馳騁之技。孔孟持仁義。而乏覇國之",
    "X57n0975_002:0526b06": "業。故窓禽之于鳳鳥。劣馬之于大象。管晏之于孔孟。",
    "X57n0975_002:0526b07": "舉一能一不能。二者孱齊。嗚呼世何多憒憒之人哉。",
    "X57n0975_002:0526b08": "予性不善作字。且不欲工字。以為字雖工。不過一謄",
    "X57n0975_002:0526b09": "文小吏之材耳。顧嗜古人書。苐產自寒微。之能盡讀",
    "X57n0975_002:0526b10": "古人書。以窺孔孟門墻為悵。至於文章之道。尤不能",
    "X57n0975_002:0526b11": "夢見班馬毫末者也。而世之人。或以通知文理許予。",
    "X57n0975_002:0526b12": "而以能工字畫許某。且曰。某工字而椎魯。某解文而",
    "X57n0975_002:0526b13": "拙書。一能一不能。是二人者。正等無異。嗚呼世何多",
    "X57n0975_002:0526b14": "憒憒之夫耶。夫許予以通知文理。予固不敢當。然排",
    "X57n0975_002:0526b15": "能抄錄者。興通聖賢性理文章者。一其等夷。尤予所",
    "X57n0975_002:0526b16": "不忍聞也。以其擠孔孟班馬。而與謄文小吏同儕也。",
    "X57n0975_002:0526b17": "以其視孔孟班馬。如一謄文小吏也。家老人道德文",
    "X57n0975_002:0526b18": "章。深入佛祖堂奧。顧不能作世諦流布語。以媚聾俗。",
    "X57n0975_002:0526b19": "而世人且曰。天溪師道德高。而乏辯說。某法師能巧",
    "X57n0975_002:0526b20": "逗愚俗。而道法有虧。一能一不能。二師孱齊。是何殊",
    "X57n0975_002:0526b21": "齊。窓禽于鸞鳳。一管晏于孔孟耶。推此而往。世之齊",
    "X57n0975_002:0526b22": "物者。舉是族也。何從覈其責實哉。故知魏野農古今",
    "X57n0975_002:0526b23": "不少。",
    "X57n0975_002:0526b24": "齊物後",
    "X57n0975_002:0526c01": "齊才學于書工。固不幸矣。然抑有幸焉。先朝馮具區",
    "X57n0975_002:0526c02": "陸敬承兩先生。高才碩望。千古人也。當在內翰林。時",
    "X57n0975_002:0526c03": "以不工楷書。數為皮相者。裁抑甚至。不得與名沈顧",
    "X57n0975_002:0526c04": "不列。于是乎知埒才學于謄文。猶肉相者矣。得非不",
    "X57n0975_002:0526c05": "幸中之幸者耶。",
    "X57n0975_002:0526c06": "後五百歲有持戒修福者",
    "X57n0975_002:0526c07": "篤至善於末造。斯可重任矣。葢叔葉而戒善式微。有",
    "X57n0975_002:0526c08": "能躬修匪懈者。焉吾知其必大可恃也。顧覺道橫亘",
    "X57n0975_002:0526c09": "于宇宙。當智愚賢否。攸均金言。高唱于靈山。實比戶",
    "X57n0975_002:0526c10": "連家記莂。庸詎尚錮身律口之節。亦匪崇推錢指廩",
    "X57n0975_002:0526c11": "之輸。雖然波離善律。首薦羣英之右。金色頭陀。聿彰",
    "X57n0975_002:0526c12": "分座之旌。當聖世而彌。祟矧末運。乎顧末運亦克逆",
    "X57n0975_002:0526c13": "料乎。事何指掌而知也。惟金棺潛耀。去聖殷遙。業非",
    "X57n0975_002:0526c14": "全盛矣。然而猶可為也。曰歷五百而解脫。又五百而",
    "X57n0975_002:0526c15": "持戒。長騖有在。而異類無多也。逮象教陵夷。人心不",
    "X57n0975_002:0526c16": "古。敻非其舊矣。然而尚可恃者。曰再五百而禪定。更",
    "X57n0975_002:0526c17": "五百而修福。動出雖靡。而忍善可臻也。降此而後五",
    "X57n0975_002:0526c18": "百歲。則流漓益不堪矣。鬬諍狠戾。以肅煞為心。侵奪",
    "X57n0975_002:0526c19": "貪婪。而唯利是視。當此時而有持戒修福者乎。是旦",
    "X57n0975_002:0526c20": "暮欲遇之也。夫披緇軼俗。允宜嚴淨毗尼。衰世不然。",
    "X57n0975_002:0526c21": "慧心偷薄。而五欲公行。烝報宣淫。而廉恥道絕。淋漓",
    "X57n0975_002:0526c22": "擾餞。習尚成風。俾夫王臣側目。而覺道輕微。得非邪",
    "X57n0975_002:0526c23": "魔。竊僧衣而破正法至聖痛哭流涕之時乎。適此而",
    "X57n0975_002:0526c24": "有堅木叉。以閑聖化者。撥共趨之。惡習回久。熾之邪",
    "X57n0975_002:0527a01": "風焉。斯亦特拔可懷矣。且情存超世。要必百福資糧",
    "X57n0975_002:0527a02": "庸流反。是浚招提。以牣己囊槖。宰殺耕耘。而徧釀惡",
    "X57n0975_002:0527a03": "報。計時賣日。裨販如來。遂爾生遭王法。以玷污僧倫。",
    "X57n0975_002:0527a04": "斯葢外道秉惡誓。而破吾教善逝掩耀無光之日也。",
    "X57n0975_002:0527a05": "于是而有修淨善。以翊風猷者。遺勢利之浮雲。樹緇",
    "X57n0975_002:0527a06": "門之標榜焉。是亦挺生不類矣。嗟乎戒福。忽于聖世。",
    "X57n0975_002:0527a07": "而罕覯云將來。故曰有持戒脩福者。言有則騐末世",
    "X57n0975_002:0527a08": "所無。而間或有之者。亦億萬而僅一二之難得也。我",
    "X57n0975_002:0527a09": "思後五百歲而持戒之難也。儀型無溢。乃比丘師蟲",
    "X57n0975_002:0527a10": "內蝕。必且羣攻交訾。為可怪矣。于此而欲振厥頺綱。",
    "X57n0975_002:0527a11": "是一暴而十寒之也。疇云易乎。再思後五百歲而修",
    "X57n0975_002:0527a12": "福之難也。善業唯勤。而白衣僻染。邪僧庸有寸絲半",
    "X57n0975_002:0527a13": "菽。襄其艱乎。于時欲行吾道。其間比一齊。而眾楚之",
    "X57n0975_002:0527a14": "也。不既難乎。雖然。不有其難。蔑以昭倜儻非常之彥",
    "X57n0975_002:0527a15": "也。乃欲樂者。人情之所同好。而其能持戒焉。貸財者",
    "X57n0975_002:0527a16": "天下之所共趨。而其克修福焉。我知其宿稟不倫。而",
    "X57n0975_002:0527a17": "慧命可寄。亦余日暮之所見知者也。",
    "X57n0975_002:0527a18": "後五百歲二句",
    "X57n0975_002:0527a19": "季俗有先務在。緇白各盡其道而已。葢苾蒭精木叉",
    "X57n0975_002:0527a20": "之典。淨行崇樂乎三多。末法難能也。葢有之矣。必非",
    "X57n0975_002:0527a21": "庸人矣。曩大聖懸覧多方。頫觀來葉克仔肩慧命者。",
    "X57n0975_002:0527a22": "果何如人與。曰。必後五百歲。能持戒修福者也。緇倫",
    "X57n0975_002:0527a23": "濟濟。篇聚唯精。近事將將。樂輸靡倦。交克相與以有",
    "X57n0975_002:0527a24": "成。吾知下衰可振。而佛慧無壅也。何則夫真人應運。",
    "X57n0975_002:0527b01": "龍象舉深第一義光。無論已逮後五百歲。而邪魔充",
    "X57n0975_002:0527b02": "斥。淫穢橫流。任法門者。子女玉帛。名比丘者。宰殺呼",
    "X57n0975_002:0527b03": "盧。比比成其邪風矣。有能逆眾趨。而身嚴儀律訓來",
    "X57n0975_002:0527b04": "學。以徂遏狂瀾者。必比丘矣。斯誠聖人之徒。而慧命",
    "X57n0975_002:0527b05": "所恃也。我一思之。衣鉢付在頭陀。殆此歟。且聲教攸",
    "X57n0975_002:0527b06": "宣。竹林並祇樹經營亦盛矣。沿後五百歲。而我道寖",
    "X57n0975_002:0527b07": "微。澠淄孰辨。趨蹡勢利者。唯見五欲殷繁。介守清操",
    "X57n0975_002:0527b08": "者。偏罕伊蒲之供。是專襄搆罪之人矣。有能輸囊槖。",
    "X57n0975_002:0527b09": "以崇樹招提。遠邪師以資成正法者。必白衣也。是必",
    "X57n0975_002:0527b10": "聖人所與。而克荷佛慧者也。我再思之。佛法囑在王",
    "X57n0975_002:0527b11": "臣。葢此歟。或者謂聞法之眾也。修途之廣也。寧唯二",
    "X57n0975_002:0527b12": "者之足盡乎。曰。賢哲雖多。不外緇白。而末世弘通。要",
    "X57n0975_002:0527b13": "必戒福先務也。雖然。聖人豈不欲天下之人皆持戒",
    "X57n0975_002:0527b14": "而修福哉。其如丁衰世。勢不獲兼遂也。故苟克各盡",
    "X57n0975_002:0527b15": "其道者。亦必間生之畸人也。畸人謂何能深信般若",
    "X57n0975_002:0527b16": "者而已矣。",
    "X57n0975_002:0527b17": "募米供眾疏",
    "X57n0975_002:0527b18": "君子謀道不謀食。比丘求法不求飱。雖然楞餒不安。",
    "X57n0975_002:0527b19": "吾未見其道法能全也。丘嫂櫟釜。王孫寄食。世賢有",
    "X57n0975_002:0527b20": "恒產。以自食者。或遇神龍未雲。黃鵠未羽。尚爾朵頥",
    "X57n0975_002:0527b21": "向人。矧比丘無恒產。而從人覓活者耶。顧武原適當",
    "X57n0975_002:0527b22": "湖擕李之衝。而東南多義苑禪藂之匠故。擔簦負笈。",
    "X57n0975_002:0527b23": "憧憧往來者。固喜諮詢之有在。然三登九上。貿貿道",
    "X57n0975_002:0527b24": "途者。並悲宿食之無從。不慧曾為浪子。慨欲居亭自",
    "X57n0975_002:0527c01": "任。其如瓶鉢屢空。敢以福田告人。夫豈軫玉庵數口。",
    "X57n0975_002:0527c02": "誠以安四海雲來。葢不慧黽勉為求食求飱之都養。",
    "X57n0975_002:0527c03": "庶雲水可一心為求道求法之高流也。唯是貨財者。",
    "X57n0975_002:0527c04": "天下之所共愛。而捨施者。人情之所最難。苟能捨所",
    "X57n0975_002:0527c05": "愛。而行所難。自然福不殄。而報不貲。昔人施七錢。而",
    "X57n0975_002:0527c06": "報金輪皇帝。貧婆以一飯。而為忉利天王。豈非以歡",
    "X57n0975_002:0527c07": "喜心。不靳傾筐之捨。能成就超世。外志求佛道之賢",
    "X57n0975_002:0527c08": "歟。凡在乘願大檀。母讓古人獨步可也。",
    "X57n0975_002:0527c09": "閱文苑英華完",
    "X57n0975_002:0527c10": "文苑一千卷。總三十五類。賦百五十卷。詩二百卷。表",
    "X57n0975_002:0527c11": "七十二卷。碑九十一卷。其餘雜文。多寡不齊。宋太宗",
    "X57n0975_002:0527c12": "命學士宋白呂蒙正等二十餘人。纂集唐人詩文。而",
    "X57n0975_002:0527c13": "間收庾子山徐僕射幾首而已。葢當時君臣。崇文好",
    "X57n0975_002:0527c14": "古。意在廣博具瞻。故所裒集。不無純駁冗繁之累。然",
    "X57n0975_002:0527c15": "雲夢巨區。固屬偉觀。而奇花瘦石。不妨幽致。未始非",
    "X57n0975_002:0527c16": "古人精神命脈蘊洩結搆而成者也。不慧智識暗短。",
    "X57n0975_002:0527c17": "天性嗜書。憶孩提時。遇古人書。輙思卒業。焚膏繼晷。",
    "X57n0975_002:0527c18": "雖鷄鳴月沒。而不忍己自棄去操觚。而北面空王。則",
    "X57n0975_002:0527c19": "唯躭钁頭苦行。而舊聞漏失。宜乎無遊觀廣覧之知",
    "X57n0975_002:0527c20": "矣。癸丑秋。得是書。率於小春開篋。流觀汎覧。至次年",
    "X57n0975_002:0527c21": "立夏日。始完一遍。嗟乎學無半古。識昧三長。深文奧",
    "X57n0975_002:0527c22": "義。典雅隱賾。讀之不解者十五。請問乃謙居士者十",
    "X57n0975_002:0527c23": "三。或有問予。文苑英華義旨何如。唯應之曰。予何知",
    "X57n0975_002:0527c24": "哉。第知文苑千卷三十五類。如此而已矣。",
    "X57n0975_002:0528a01": "為有玉靜媛落壙安位法語",
    "X57n0975_002:0528a02": "本光獨露。清絕點埃。性相三千。宛爾圓該。非空非有。",
    "X57n0975_002:0528a03": "即俗即真。常住其中。坐臥經行。惟爾有玉靜媛。辭襁",
    "X57n0975_002:0528a04": "褓以職女紅終溫。且惠迨桃夭。而歸程子。宜室宜家。",
    "X57n0975_002:0528a05": "溫良恭敬。競託中饋。賢能工貌。德容僉仰。閨門儀範。",
    "X57n0975_002:0528a06": "惟是自貪結子難辭一十八姨。妒雨狂風。庶幾早覺",
    "X57n0975_002:0528a07": "無常。謝却二十三年。空花泡影。今則佳城鬱鬱。天然",
    "X57n0975_002:0528a08": "香徑埋香。新隴葱葱。漫道玉鉤塟玉墳。如鬲。如五尺",
    "X57n0975_002:0528a09": "六尺。不落陰陽。寧存縫隙一任。湘之南。潭之北。中有",
    "X57n0975_002:0528a10": "黃金。充一國。環迴巽之龍坎之水。護取是玉也。大奇",
    "X57n0975_002:0528a11": "有路。碧空外勿耽群玉。山頭無剎。不真常莫滯。通靈",
    "X57n0975_002:0528a12": "臺上。毗盧橫亘。千聖不傳。明脫翛然。一從照用。且今",
    "X57n0975_002:0528a13": "有玉善女人。皮膚落盡。唯有諸真。清絕點埃。常光流",
    "X57n0975_002:0528a14": "注。正恁麼時。畢竟憑何安身起用。以拂子打∴云。五",
    "X57n0975_002:0528a15": "百裙釵俱解脫。一員龍女帶珠遊。",
    "X57n0975_002:0528a16": "為海潮瞻菉禪師化龕法語",
    "X57n0975_002:0528a17": "秋高水淨。潔映長天。錦斾丹楓。色相爭妍。性空真火。",
    "X57n0975_002:0528a18": "本然清淨。驀地相逢。性藏斯圓。恭惟。瞻菉老禪宿。僧",
    "X57n0975_002:0528a19": "臘三十餘載。翫世五十六年。擔簦負笈。趼足九上三",
    "X57n0975_002:0528a20": "登。東請南詢。染指十妙五玄。特于海門國內。得個消",
    "X57n0975_002:0528a21": "息。乃知千如來之生不離此。千如來之滅不離此。而",
    "X57n0975_002:0528a22": "此無生滅。後于海潮院內。振厥頹綱。式延多知識之",
    "X57n0975_002:0528a23": "禪即于是。多知識之教即於是。而妙澈教禪。謹慎木",
    "X57n0975_002:0528a24": "訥。似無用之大用。謙和淡泊。得隨緣之妙緣。乃築乃",
    "X57n0975_002:0528b01": "登。百廢具舉。設筵設几。眾缺斯全。寺正喜幹蠱之兒",
    "X57n0975_002:0528b02": "人。方羨克家之子胡。遽他方華整樂國。文成弊屣。幻",
    "X57n0975_002:0528b03": "有撒手。高騫從是。一龕深隱。受用水月。香雲萬緣頓",
    "X57n0975_002:0528b04": "息空留白日人間。今則霜黃葉落。體露金風。行以勝",
    "X57n0975_002:0528b05": "熱。清涼三昧。煉將骨人。八色流光。貴圖性藏頓顯。迥",
    "X57n0975_002:0528b06": "脫塵寰。且道瞻菉禪師正恁麼時。畢竟憑何脫塵顯",
    "X57n0975_002:0528b07": "性。以火炬作[、*、*、]相云。烈火光中。瞻色相菉。葹堆裏綻",
    "X57n0975_002:0528b08": "青蓮。",
    "X57n0975_002:0528b09": "紀六根清淨講章",
    "X57n0975_002:0528b10": "講章平易。何必紀紀。未異常以自勉也。丙辰七月二",
    "X57n0975_002:0528b11": "十五夜熱甚。忽夢身陷火宅。歷前後左右。無非火也。",
    "X57n0975_002:0528b12": "房屋崩倒之聲。烈烈可畏。但聞人語。劫火蕩然。正此",
    "X57n0975_002:0528b13": "時日。自分不免。瞑目待盡而已。俄見清水漣淪。脫身",
    "X57n0975_002:0528b14": "澣濯。似乎免難。而將陞座說經者。然傍有老叟。嗔而",
    "X57n0975_002:0528b15": "易予者。方余披衣揮麈。講此六根淨義。老叟雲興搆",
    "X57n0975_002:0528b16": "難。予為破執除疑。娓娓不倦。即講中兩番料簡。是也",
    "X57n0975_002:0528b17": "難者聞論。遷徙禮伏。忽寤。講語歷歷。起盡不忘。嘻殆",
    "X57n0975_002:0528b18": "欲免火宅。須淨六根之警歟。因書紀異。以自勉云。圓",
    "X57n0975_002:0528b19": "人位次。分凡聖。今六根清淨。是內凡位。由名字中。事",
    "X57n0975_002:0528b20": "理相須。至五品深位。三觀理解。淳熟五悔。事行精勤。",
    "X57n0975_002:0528b21": "即感六根淨相。此時六根互用。一入六忘。能以一音。",
    "X57n0975_002:0528b22": "報答眾響。一耳徧聞十界。無明微細。雖未消除。猶如",
    "X57n0975_002:0528b23": "磨鏡已去麤塵。體光明三分分近顯故。其因位名六",
    "X57n0975_002:0528b24": "根淨。然不名十信。而名六根者。良以十信是所歷虗",
    "X57n0975_002:0528c01": "位。根淨乃能歷實行。實行不勤。階位罔克。是以圓位",
    "X57n0975_002:0528c02": "乃沒十信虗名。存清淨實行。況六根清淨。遍于十信",
    "X57n0975_002:0528c03": "位也。或者難云。初信斷見。二七斷思。後三信位斷盡",
    "X57n0975_002:0528c04": "塵沙。則十信之位。深淺攸分。今秪名六根得無先後",
    "X57n0975_002:0528c05": "混濫。位義何存。況位位皆有六根淨行。又何分十信",
    "X57n0975_002:0528c06": "之別耶。答應知圓人明位。雖似淺深。妙解一開。齊平",
    "X57n0975_002:0528c07": "十界。五品後心。已為深信解相。彼時一六。宛爾圓通。",
    "X57n0975_002:0528c08": "故具煩惱性。能知如來秘密之藏。已同深位所見。況",
    "X57n0975_002:0528c09": "入初信。六自在王。性清淨故。據此且分見思。而其內",
    "X57n0975_002:0528c10": "證已是甚深。所謂十善菩薩發大心。長別三界苦輪",
    "X57n0975_002:0528c11": "海。初心與後心。所詣一同。略有明昧之殊耳。其實初",
    "X57n0975_002:0528c12": "信已淨六根。後信亦只六根清淨而已。非初斷見。但",
    "X57n0975_002:0528c13": "淨一二。後斷塵沙。方淨六也。只如登住已去四十一",
    "X57n0975_002:0528c14": "位。總曰分真。初斷一品。亦名行。五百由旬到寂光。非",
    "X57n0975_002:0528c15": "初住只行四百。等覺復行六七百也。所以圓位雖分。",
    "X57n0975_002:0528c16": "理常如一。今家六即。深有妙意。正發心究竟。二不別",
    "X57n0975_002:0528c17": "也。夫初後二心尚不別。何況中間相似妙解。復分二",
    "X57n0975_002:0528c18": "乎。故但名六根清淨。則已該括十信始終也。",
    "X57n0975_002:0528c19": "紀夢(并敘)",
    "X57n0975_002:0528c20": "丁未長烈。予三十五歲。初度月也。五月小盡夜。寐",
    "X57n0975_002:0528c21": "去。遇有力者。強勒合[氶/巴]。簫皷訇闐。爛其盈門矣。予",
    "X57n0975_002:0528c22": "以浮囊是重。頓首拒辭。且詳陳慾愛過惡。井井有",
    "X57n0975_002:0528c23": "條。須臾而皷樂轉逼。如韓侯顧止玄德贅吳狀。予",
    "X57n0975_002:0528c24": "心益懼拚力。從稠輩中。脫身而窹嘻。昔童壽法師。",
    "X57n0975_002:0529a01": "幼遇應真曰。此子至三十五。不犯女色。度生當如",
    "X57n0975_002:0529a02": "毱多尊者。若有損。無能為也。秪可才明雋藝法師",
    "X57n0975_002:0529a03": "而已。予才明雋藝。不翅霄壤。什公而淫欲一戒。有",
    "X57n0975_002:0529a04": "生未犯。此三寶天龍。所共鑒知。不敢自誑。招墮泥",
    "X57n0975_002:0529a05": "梨者。今當什公不能自持之年。而乃夢中作主。是",
    "X57n0975_002:0529a06": "雖偶中。然此一戒似邁什公矣。嗟乎什師大乘。從",
    "X57n0975_002:0529a07": "權益物。吾儕小人。沾沾以一竇自多。濫方聖者。其",
    "X57n0975_002:0529a08": "不為什師笑鄙于常寂光中乎。爰紀以絕句。",
    "X57n0975_002:0529a09": "　三十五年春夢中　　學擎油鉢但持躬",
    "X57n0975_002:0529a10": "　幸茲夢亦能辭慾　　愛染將來庶不逢",
    "X57n0975_002:0529a11": "　鷄犬相將各慕雌　　當年避婦我如癡",
    "X57n0975_002:0529a12": "　何咍夢裏渾猶昔　　昔日心疑夙世基",
    "X57n0975_002:0529a13": "　什公風望重當時　　人主重閽亦被知",
    "X57n0975_002:0529a14": "　漫道尸羅無我若　　化緣差遜毱多師",
    "X57n0975_002:0529a15": "　小乘律己大忘身　　一眚何甞掩至珍",
    "X57n0975_002:0529a16": "　愧我半生仍碌碌　　顧將夢事濫方人",
    "X57n0975_002:0529a17": "法華玄義期齋榜",
    "X57n0975_002:0529a18": "太極渾圇。洩輝光于兩曜。一乘微妙。揭秘密以五玄。",
    "X57n0975_002:0529a19": "夫迷方未返端。藉指南而覺岸既階。自忘法縛。殆亦",
    "X57n0975_002:0529a20": "畫象盡意。得免離筌之旨乎。因知一字寶王海墨書",
    "X57n0975_002:0529a21": "之不盡九旬玄論河辯瀉也。無言惟是無言之旨。非",
    "X57n0975_002:0529a22": "言不傳有待之機。待緣方洽。金鷄粟粒。佇看天外銜",
    "X57n0975_002:0529a23": "來。師子奮塵。自向坐中湧出。",
    "X57n0975_002:0529b01": "隨緣集雜著二"
}