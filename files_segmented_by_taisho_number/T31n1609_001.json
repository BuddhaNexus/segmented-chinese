{
    "T31n1609_001:0781a24": "No. 1609 [No. 1608]",
    "T31n1609_001:0781a25": "大乘成業論一卷",
    "T31n1609_001:0781a27": "世親菩薩造",
    "T31n1609_001:0781a28": "大唐三藏法師玄奘奉　詔譯",
    "T31n1609_001:0781a29": "如處處經中世尊說三業，謂身業、語業、意業。",
    "T31n1609_001:0781b01": "此中有說身所造業故名身業，語即是業故",
    "T31n1609_001:0781b02": "名語業，此二皆用表與無表為其自性。意相",
    "T31n1609_001:0781b03": "應業故名意業，此業但以思為自性。今於此",
    "T31n1609_001:0781b04": "中何法名表？且身表業形色為性，緣此為境",
    "T31n1609_001:0781b05": "心等所生。誰之形色謂身形色？若身形色，何",
    "T31n1609_001:0781b06": "故前言身所造業故名身業？謂總名身一分",
    "T31n1609_001:0781b07": "攝故，名身形色。依身大種而發生故，名身所",
    "T31n1609_001:0781b08": "造。以總身言於別亦轉，如世間說居邑住林。",
    "T31n1609_001:0781b09": "何緣復說緣此為境心等所生？為欲簡彼脣",
    "T31n1609_001:0781b10": "等形色，彼非緣彼心等所生，以緣言音心等",
    "T31n1609_001:0781b11": "生故。又為簡彼宿願心等所引形色，彼非緣",
    "T31n1609_001:0781b12": "彼心等所生，餘異熟因心等生故。何故名表？",
    "T31n1609_001:0781b13": "此能表示自發業心令他知故。為顯此義，故",
    "T31n1609_001:0781b14": "說頌言：",
    "T31n1609_001:0781b15": "由外發身語，　　表內心所思，",
    "T31n1609_001:0781b16": "譬彼潛淵魚，　　鼓波而自表。",
    "T31n1609_001:0781b17": "形色者何？謂長等性。何者長等？謂於彼生長",
    "T31n1609_001:0781b18": "等名想。此攝在何處？謂色處所攝。今應思",
    "T31n1609_001:0781b19": "擇：長等為是極微差別猶如顯色？為是極微",
    "T31n1609_001:0781b20": "差別積聚？為別一物遍色等聚？設爾何失？長",
    "T31n1609_001:0781b21": "等若是極微差別，應如顯色，諸色聚中一一",
    "T31n1609_001:0781b22": "細分，長等可取。若是極微差別積聚，此與",
    "T31n1609_001:0781b23": "顯色極微積聚有何差別？即諸顯色積聚差",
    "T31n1609_001:0781b24": "別應成長等。若別一物遍色等聚，一故遍",
    "T31n1609_001:0781b25": "故，一一分中應全可取，於一切分皆具有故；",
    "T31n1609_001:0781b26": "或應非一，於諸分中各別住故。又壞自宗十",
    "T31n1609_001:0781b27": "處皆是極微積集。又應朋助食米齊宗執實",
    "T31n1609_001:0781b28": "有分遍諸分故。即於和合諸聚色中，見一面",
    "T31n1609_001:0781b29": "多便起長覺、見一面少便起短覺、見四面等",
    "T31n1609_001:0781c01": "便起方覺、見諸面滿便起圓覺、見中凸出便",
    "T31n1609_001:0781c02": "起高覺、見中坳凹便起下覺、見面齊平起於",
    "T31n1609_001:0781c03": "正覺、見面參差起不正覺，如旋轉輪觀錦繡",
    "T31n1609_001:0781c04": "時便生種種異形類覺，不應實有異類形色",
    "T31n1609_001:0781c05": "同在一處如諸顯色。若許爾者，應於一一處",
    "T31n1609_001:0781c06": "起一切形覺。然無是事，是故形色無別有體，",
    "T31n1609_001:0781c07": "即諸顯色於諸方面安布不同起長等覺，如",
    "T31n1609_001:0781c08": "樹蟻等行列無過。若爾云何？於遠闇處不了",
    "T31n1609_001:0781c09": "顯色，了形色耶？如何不了樹等形色，而能了",
    "T31n1609_001:0781c10": "彼行列形耶？然離樹等無別行列，或於遠闇",
    "T31n1609_001:0781c11": "諸聚色中若顯若形俱不能了，雖復能取而",
    "T31n1609_001:0781c12": "不分明，疑是何物、此何所見？由是應知但取",
    "T31n1609_001:0781c13": "顯色，由遠闇故見不分明，故表是形理不成",
    "T31n1609_001:0781c14": "立。",
    "T31n1609_001:0781c15": "有說：身表行動為性，緣此為境，心等所生。何",
    "T31n1609_001:0781c16": "緣復說緣此為境心等所生？為欲簡彼脣等",
    "T31n1609_001:0781c17": "搖動，彼非緣彼心等所生，以緣言音心等生",
    "T31n1609_001:0781c18": "故。云何名行動？謂轉至餘方。此攝在何處？謂",
    "T31n1609_001:0781c19": "色處所攝。何緣知此轉至餘方？謂差別相不",
    "T31n1609_001:0781c20": "可知故。此理不然，如熟變物，雖纔觸火，光",
    "T31n1609_001:0781c21": "雪酢等諸熟變緣即有差別，而不可知彼差",
    "T31n1609_001:0781c22": "別相。然彼前後非無有異，此亦應然。如長薪",
    "T31n1609_001:0781c23": "草眾分相似，各別生焰雖有差別，而不可知",
    "T31n1609_001:0781c24": "彼差別相。然彼眾分非無有異，此亦應然。若",
    "T31n1609_001:0781c25": "熟變物纔觸緣時諸熟變相不即生者，彼於",
    "T31n1609_001:0781c26": "後時亦應不生，緣無異故。若長薪草眾分相",
    "T31n1609_001:0781c27": "似非分分中別生焰者，彼焰應無，由彼別故",
    "T31n1609_001:0781c28": "形量照明焰熱差別。是故不應以差別相不",
    "T31n1609_001:0781c29": "可知故，便謂即此轉至餘方，應審了知彼差",
    "T31n1609_001:0782a01": "別相。若謂滅因不可得故，知即此法轉至餘",
    "T31n1609_001:0782a02": "方。此亦非理，如心心所聲燈焰等，有何滅",
    "T31n1609_001:0782a03": "因而念念滅？餘亦應爾，滅不待因。若言心等",
    "T31n1609_001:0782a04": "亦有滅因，謂唯各別自無常相。若爾，何故餘",
    "T31n1609_001:0782a05": "不許然？餘既不然，此云何爾？故知心等滅不",
    "T31n1609_001:0782a06": "待因。心等既然，餘亦應爾。若餘法滅不待因",
    "T31n1609_001:0782a07": "者，薪等未與火等合前，彼色等性應不可取。",
    "T31n1609_001:0782a08": "如合後位，後亦應如前位可取。如何風手未",
    "T31n1609_001:0782a09": "觸未執燈鈴已前，燈焰鈴聲分明可取非於",
    "T31n1609_001:0782a10": "後位？然焰聲滅不待風手，薪等亦然不應為",
    "T31n1609_001:0782a11": "難。又若薪等由火等滅，彼色等性不可取者，",
    "T31n1609_001:0782a12": "纔觸無間應不可取，彼纔觸時有差別故，又",
    "T31n1609_001:0782a13": "彼外緣無差別故。諸熟變物下中上品，諸熟",
    "T31n1609_001:0782a14": "變相差別生時，由彼為因，後後生起、前前滅",
    "T31n1609_001:0782a15": "壞。誰復為因？不應此法由彼故生，即此復由",
    "T31n1609_001:0782a16": "彼法故滅，二相違法非共一因，世極成立。故",
    "T31n1609_001:0782a17": "有為法不待滅因，任運自滅。如前可取、不可",
    "T31n1609_001:0782a18": "取者，應知相續隨轉滅壞差別之相有微增",
    "T31n1609_001:0782a19": "故。又若滅法亦有因者，是則應無無因滅",
    "T31n1609_001:0782a20": "法。心心所等如待因生，滅亦應爾，非離心",
    "T31n1609_001:0782a21": "等別有無常世共成立。又因異故滅應差別，",
    "T31n1609_001:0782a22": "如火光雪酢等異故熟變差別。又已滅法應",
    "T31n1609_001:0782a23": "更可滅，許有因故，猶如色等。是故滅法決定",
    "T31n1609_001:0782a24": "無因。滅無因故纔生即滅，故知無有轉至餘",
    "T31n1609_001:0782a25": "方。若謂生因不可得故，知即此法轉至餘方。",
    "T31n1609_001:0782a26": "此亦非理，有生因故，謂前與後而作生因，如",
    "T31n1609_001:0782a27": "前念心與後念心、前念熟變與後熟變、乳與",
    "T31n1609_001:0782a28": "其酪、葡萄汁與酒、酒復與酢等，故無少法",
    "T31n1609_001:0782a29": "轉至餘方。轉相既無，何有行動？又若有住則",
    "T31n1609_001:0782b01": "無行動，既無行動彼應常住。法若無住亦無",
    "T31n1609_001:0782b02": "行動，纔生即滅，無動義故。若爾，現見行動者",
    "T31n1609_001:0782b03": "何？餘方所見，非即本物。何緣知彼非本物耶？",
    "T31n1609_001:0782b04": "由彼彼方新新生故。如草火焰及如影行，非",
    "T31n1609_001:0782b05": "此方影餘方可見形質不動，日等光明遠近",
    "T31n1609_001:0782b06": "迴轉，便見彼影或長或短或移轉故。又障光",
    "T31n1609_001:0782b07": "明少分生故。有反詰言：何緣徵難至餘方義？",
    "T31n1609_001:0782b08": "且如何知餘方所見非即本物？此亦應引前",
    "T31n1609_001:0782b09": "理為證，謂若有住則無動等。又外火等緣無",
    "T31n1609_001:0782b10": "差別，而於後時差別可取，由此證知念念各",
    "T31n1609_001:0782b11": "別。又若以證異因無故，謂餘所見還是本物。",
    "T31n1609_001:0782b12": "既無有因，證即本物，何緣不謂非本物耶？由",
    "T31n1609_001:0782b13": "此二義應俱不定，故至餘方義不成立。",
    "T31n1609_001:0782b14": "日出論者作如是言：諸行實無至餘方義，有",
    "T31n1609_001:0782b15": "為法性念念滅故。然別有法心差別為因，依",
    "T31n1609_001:0782b16": "手足等起，此法能作手足等物。異方生因是",
    "T31n1609_001:0782b17": "名行動，亦名身表。此攝在何處？謂色處所",
    "T31n1609_001:0782b18": "攝。若爾，何緣不許眼見如諸顯色？既非所見、",
    "T31n1609_001:0782b19": "不表示他，如何名表？復云何知此法實有？云",
    "T31n1609_001:0782b20": "何此法能令自身轉趣餘方別異而起？若言",
    "T31n1609_001:0782b21": "由心差別，所生風界即應如是。風界其性是",
    "T31n1609_001:0782b22": "動，足能為彼異方生因。何乃離風執有動法？",
    "T31n1609_001:0782b23": "又草葉等離外風界無別動法，云何移轉？然",
    "T31n1609_001:0782b24": "諸風界搖觸等生，其性能動，即應許彼能令",
    "T31n1609_001:0782b25": "手等轉餘方生，何勞別執？若體若用俱不極",
    "T31n1609_001:0782b26": "成能動法生。",
    "T31n1609_001:0782b27": "若不爾者，即心差別所生風界，能為手等異",
    "T31n1609_001:0782b28": "方生因，應是身表。如是風界無所表示，云何",
    "T31n1609_001:0782b29": "名表？又許觸處是善不善，便非釋子。",
    "T31n1609_001:0782c01": "若不爾者，即心差別能令自身餘方生起，即",
    "T31n1609_001:0782c02": "身生起，應是身表。是則身表應假非實，自身",
    "T31n1609_001:0782c03": "多法合為體故。又無表示，云何名表？香等不",
    "T31n1609_001:0782c04": "能表示他故。又許香等是善不善，便非釋子。",
    "T31n1609_001:0782c05": "若不爾者，即心差別所生顯色應是身表，顯",
    "T31n1609_001:0782c06": "色非心差別所起，自種子風差別生故。又許",
    "T31n1609_001:0782c07": "顯色是善不善，便非釋子。若此顯色體非身",
    "T31n1609_001:0782c08": "表，此餘方生應是身表。天愛任汝於此表",
    "T31n1609_001:0782c09": "業盡力所能勤加轉計，然此非用功力能成，",
    "T31n1609_001:0782c10": "何乃於中徒生勞倦？誰能成立生別有體？此",
    "T31n1609_001:0782c11": "所執生，非如色等是所現見、非如眼等是能",
    "T31n1609_001:0782c12": "現見，何緣知有？又不可見，云何名表？前說不",
    "T31n1609_001:0782c13": "能表示他故。又若顯色是善不善，可說此生",
    "T31n1609_001:0782c14": "為身表業。然諸顯色非善不善，前已說故。",
    "T31n1609_001:0782c15": "生亦應然，是故定無身實表業。若爾，身業應",
    "T31n1609_001:0782c16": "唯無表。此無表名為目何法？謂法處攝律",
    "T31n1609_001:0782c17": "儀色等。云何欲界有善無表離表而發？若欲",
    "T31n1609_001:0782c18": "界中有此無表，復有何過？應隨心轉，如在色",
    "T31n1609_001:0782c19": "界。是則餘心及無心位，應無律儀不律儀等。",
    "T31n1609_001:0782c20": "若謂受時要期發語所引發故無斯過者，",
    "T31n1609_001:0782c21": "說戒經時默無所說亦無要期，如何獲得虛",
    "T31n1609_001:0782c22": "誑語罪。又應無有無記身業，以無表業唯二",
    "T31n1609_001:0782c23": "種故。又亦應無一剎那頃善惡身業，以諸",
    "T31n1609_001:0782c24": "無表定相續故。謂若輕心不發無表，重心所",
    "T31n1609_001:0782c25": "發決定相續，雖彼隨情計度，實有身語業色，",
    "T31n1609_001:0782c26": "而不應成善不善性。所以者何？彼說色業",
    "T31n1609_001:0782c27": "於命終位必皆捨故，如何由此能得當來愛",
    "T31n1609_001:0782c28": "非愛果？有作是言：此何非理。謂過去業其體",
    "T31n1609_001:0782c29": "實有，能得當來所感果故。此於癰上更復生",
    "T31n1609_001:0783a01": "癰，謂執過去業體實有，先有後無名為過去，",
    "T31n1609_001:0783a02": "如何可執其體實有？若爾，世尊何故自說：",
    "T31n1609_001:0783a03": "「業雖經百劫，　　而終無失壞，",
    "T31n1609_001:0783a04": "遇眾緣合時，　　要當酬彼果。」",
    "T31n1609_001:0783a05": "無失壞言，為顯何義？顯所作業非無果義，由",
    "T31n1609_001:0783a06": "後半頌證此義成。誰不信受善不善業，雖經",
    "T31n1609_001:0783a07": "久遠而能得果？但應思擇如何得果。為由相",
    "T31n1609_001:0783a08": "續轉變差別，如稻種等而得果耶？為由自相",
    "T31n1609_001:0783a09": "經久遠時安住不壞而得果耶？若由相續轉",
    "T31n1609_001:0783a10": "變差別而得果者，義且可然。若由自相經久",
    "T31n1609_001:0783a11": "遠時安住不壞而得果者，應言此業經久遠",
    "T31n1609_001:0783a12": "時體不謝滅而能得果。若謂此業非自相無",
    "T31n1609_001:0783a13": "名為謝滅，然由此業無復作用名謝滅者，如",
    "T31n1609_001:0783a14": "何此業無復作用？由更不能引當果故。何緣",
    "T31n1609_001:0783a15": "不能更引當果？此於彼果已曾引故。不可於",
    "T31n1609_001:0783a16": "果引而復引，如法已生不重生故。何緣不引",
    "T31n1609_001:0783a17": "餘等流果？以等流果無分限故，豈不此果亦",
    "T31n1609_001:0783a18": "現在時？已曾引故不須重引，業體不滅常應",
    "T31n1609_001:0783a19": "現在，何不常引所得果耶？豈不前言不可於",
    "T31n1609_001:0783a20": "果引而復引，如法已生不重生故，如何復難？",
    "T31n1609_001:0783a21": "前雖有言，而未釋難。業體恒有，應如中際，常",
    "T31n1609_001:0783a22": "名現在；常能引果，應如初際，恒復可生。若謂",
    "T31n1609_001:0783a23": "過去業體雖有而無作用故非現在，非現在",
    "T31n1609_001:0783a24": "故不能引果。此亦不然，既恒有體，應如現在",
    "T31n1609_001:0783a25": "恒有作用。又汝所宗過去諸法有與果用，何",
    "T31n1609_001:0783a26": "非現在？若謂現在唯依諸法取果用說，理亦",
    "T31n1609_001:0783a27": "不然，用義同故，應俱現在。過去諸法無取果",
    "T31n1609_001:0783a28": "用名過去者，有與果用應名現在，此用盡時",
    "T31n1609_001:0783a29": "應名謝滅，是則諸法滅而復滅，如是亦應生",
    "T31n1609_001:0783b01": "而復生，故彼宗義理不成立。又法如何名能",
    "T31n1609_001:0783b02": "引果？謂安立彼令當生故。諸漏盡者，最後",
    "T31n1609_001:0783b03": "剎那應不引果，後不生故。是則此念應非現",
    "T31n1609_001:0783b04": "在，不應更滅入於過去。初現在時已無作用，",
    "T31n1609_001:0783b05": "如何後時說名謝滅？若雖無用而更滅者，是",
    "T31n1609_001:0783b06": "則過去復應須滅。若滅已復滅，應生已更生，",
    "T31n1609_001:0783b07": "便有自違前所說過。若謂此念雖有能生後",
    "T31n1609_001:0783b08": "果作用，而緣闕故後果不生。此亦非理，果必",
    "T31n1609_001:0783b09": "不生，如何知有能生作用？應言此念違順二",
    "T31n1609_001:0783b10": "緣有非有故，雖從因生而無作用能生後果。",
    "T31n1609_001:0783b11": "是故彼宗如是種類能引果義，理必不成。由",
    "T31n1609_001:0783b12": "此但應於果種子能長養故，名能引果。又彼",
    "T31n1609_001:0783b13": "宗說過去未來體皆實有，未來何故非如現",
    "T31n1609_001:0783b14": "在能引果耶？若一切時一切物有，何時何物",
    "T31n1609_001:0783b15": "體非有故。而經言：遇眾緣合時當酬彼果。又",
    "T31n1609_001:0783b16": "彼應說誰於何位、於誰有能，言安立彼令當生",
    "T31n1609_001:0783b17": "故名能引果。以一切時一切有故，是故所",
    "T31n1609_001:0783b18": "言謂過去業其體實有能得當來所感果者，",
    "T31n1609_001:0783b19": "理定不成。",
    "T31n1609_001:0783b20": "若爾，應許由善不善身語二業蘊相續中引",
    "T31n1609_001:0783b21": "別法起，其體實有，心不相應行蘊所攝。有說",
    "T31n1609_001:0783b22": "此法名為增長。有說此法名不失壞，由此法",
    "T31n1609_001:0783b23": "故能得當來愛非愛果。意業亦應許有此法，",
    "T31n1609_001:0783b24": "若不爾者，餘心起時此便斷滅。心相續中若",
    "T31n1609_001:0783b25": "不引起如是別法，云何能得當來世果？是故",
    "T31n1609_001:0783b26": "定應許有此法。若於先時誦習文義，後經久",
    "T31n1609_001:0783b27": "遠復生憶念；又於先時於諸境界數見聞等，",
    "T31n1609_001:0783b28": "後經久遠於彼境中還生憶念，於何剎那引",
    "T31n1609_001:0783b29": "起何法，由此後時還生憶念？",
    "T31n1609_001:0783c01": "又先趣入滅定等心引起何法，由此後時還",
    "T31n1609_001:0783c02": "從定起生出定心？又紫礦汁染拘櫞花，彼",
    "T31n1609_001:0783c03": "二俱滅引起何法，後結果時瓤生赤色？故離",
    "T31n1609_001:0783c04": "彼計身語二業所引別法，但應由思差別作",
    "T31n1609_001:0783c05": "用熏心相續令起功能，由此功能轉變差別，",
    "T31n1609_001:0783c06": "當來世果差別而生。如紫礦汁染拘櫞花相",
    "T31n1609_001:0783c07": "續轉變，至結果時其瓤色赤，內法熏習應",
    "T31n1609_001:0783c08": "知亦爾。又何不許身語二業熏心相續？以身",
    "T31n1609_001:0783c09": "語業由心引成善不善故。不應由心成善不",
    "T31n1609_001:0783c10": "善，於異相續能與當來愛非愛果，非餘造",
    "T31n1609_001:0783c11": "業餘受果故。若所作業體雖謝滅，由所熏心",
    "T31n1609_001:0783c12": "相續功能轉變差別，能得當來愛等果者，處",
    "T31n1609_001:0783c13": "無心定及無想天心相續斷，如何先業能得",
    "T31n1609_001:0783c14": "當來愛非愛果？有作是說：於此生中先所熏",
    "T31n1609_001:0783c15": "心必還相續，故得當來愛非愛果。既已間斷，",
    "T31n1609_001:0783c16": "何因能續？入定心作等無間緣故能令續。彼",
    "T31n1609_001:0783c17": "久謝滅，云何能作等無間緣？如破過去業能",
    "T31n1609_001:0783c18": "得果，此亦同彼，應如理破，故出定心不應續",
    "T31n1609_001:0783c19": "起。",
    "T31n1609_001:0783c20": "有作是說：依附色根種子力故後心還起，以",
    "T31n1609_001:0783c21": "能生心心所種子依二相續，謂心相續、色根",
    "T31n1609_001:0783c22": "相續，隨其所應。豈不經說：意法為緣生於意",
    "T31n1609_001:0783c23": "識。云何離意而意識生？應知意種或時名意，",
    "T31n1609_001:0783c24": "以於因中立果名故，如於所觸立飢渴名。如",
    "T31n1609_001:0783c25": "何一一心心所法，從二種子相續而生？不見",
    "T31n1609_001:0783c26": "芽等從種生法有如是事，可藉多緣生於",
    "T31n1609_001:0783c27": "一果。無從二種有一果生。若爾，還應不免前",
    "T31n1609_001:0783c28": "過。謂無心定及無想天心相續斷，如何先業",
    "T31n1609_001:0783c29": "能得當來愛非愛果？是彼宗過。何謂彼宗？謂",
    "T31n1609_001:0784a01": "執此位全無心者。若說此位是有心者，即無",
    "T31n1609_001:0784a02": "斯過。如尊者世友所造問論中言：若執滅定",
    "T31n1609_001:0784a03": "全無有心，可有此過；我說滅定猶有細心，故",
    "T31n1609_001:0784a04": "無此失。彼復引經證成此義，如契經言：處滅",
    "T31n1609_001:0784a05": "定者身行皆滅，廣說乃至根無變壞。識不離",
    "T31n1609_001:0784a06": "身，今此位中許有何識？",
    "T31n1609_001:0784a07": "有說：此有第六意識。豈不經說：意法為緣生",
    "T31n1609_001:0784a08": "於意識，三和合觸，與觸俱起有受想思。云何",
    "T31n1609_001:0784a09": "此位得有意識而無三和、或有三和而無有",
    "T31n1609_001:0784a10": "觸、或復有觸而無受想？由是說名滅受想定。",
    "T31n1609_001:0784a11": "有作是釋：如何世尊說受緣愛，而一切受非",
    "T31n1609_001:0784a12": "皆愛緣？觸亦應爾，非一切觸皆受等緣。世尊",
    "T31n1609_001:0784a13": "餘經自簡此義，謂無明觸所生諸受為緣生",
    "T31n1609_001:0784a14": "愛。曾無有處簡觸生受，無簡別故，非為善釋。",
    "T31n1609_001:0784a15": "有別釋言：三和觸者，三事有力，合故觸生。於",
    "T31n1609_001:0784a16": "此位中，三事無力可能生觸及生受想，由入",
    "T31n1609_001:0784a17": "定心所厭壞故。正在定位尚無有觸，況有受",
    "T31n1609_001:0784a18": "想，故此位中唯餘意識，無諸心所。若爾，此位",
    "T31n1609_001:0784a19": "意識是何？為善、為染、為無記性？設爾何失？若",
    "T31n1609_001:0784a20": "善性者，如何善性非無貪等善根相應？設無",
    "T31n1609_001:0784a21": "貪等善根相應，如何無觸？若謂由善等無間",
    "T31n1609_001:0784a22": "緣所引發故此識善者，理不應然，善心無間",
    "T31n1609_001:0784a23": "生三心故。又善根力所引善心，無因能遮，無",
    "T31n1609_001:0784a24": "貪等故。又無善根，應不成善。然此滅定，如滅",
    "T31n1609_001:0784a25": "是善。若染性者，如何染性不與貪等煩惱相",
    "T31n1609_001:0784a26": "應？設與貪等煩惱相應，如何無觸？如佛於彼",
    "T31n1609_001:0784a27": "《十問經》中自作是說：所有受蘊、想蘊、行蘊皆",
    "T31n1609_001:0784a28": "觸為緣。又無想定尚不許染，況滅盡定！若是",
    "T31n1609_001:0784a29": "無覆無記性者，為異熟生、為威儀路、為工巧",
    "T31n1609_001:0784b01": "處、為能變化？設爾何失？若異熟生，如何有",
    "T31n1609_001:0784b02": "頂定心無間，此下八地中間懸隔，而起欲界",
    "T31n1609_001:0784b03": "異熟生心？如何復從此心無間，而得現起不",
    "T31n1609_001:0784b04": "動等心？如摩訶俱瑟祉羅契經中作如是問：",
    "T31n1609_001:0784b05": "「出滅定時當觸幾觸？」答言：「具壽！當觸三觸，謂",
    "T31n1609_001:0784b06": "不動觸、無所有觸及無相觸。」又異熟心宿業",
    "T31n1609_001:0784b07": "所引，有何道理？由滅定前要期勢力，令彼出",
    "T31n1609_001:0784b08": "定時限不過。復有何緣？要於有頂緣滅為境",
    "T31n1609_001:0784b09": "定心邊際，欲界宿業習氣所引，異熟果心方",
    "T31n1609_001:0784b10": "得現起，非於前位。又以何緣？於此所起異",
    "T31n1609_001:0784b11": "熟生色斷已不續，異熟生心斷而更續。若威",
    "T31n1609_001:0784b12": "儀路或工巧處、或能變化，如何此心緣威儀",
    "T31n1609_001:0784b13": "等，無觸而能有所造作？又許所修九次第定",
    "T31n1609_001:0784b14": "及八解脫體皆是善，不應此位現起染污或",
    "T31n1609_001:0784b15": "無記心。又用有頂緣滅為境，寂靜思惟定為",
    "T31n1609_001:0784b16": "依止，方能現入滅受想定。如摩訶俱瑟祉羅",
    "T31n1609_001:0784b17": "契經中依滅盡定作如是問：「幾因幾緣為依",
    "T31n1609_001:0784b18": "能入無相界定？」答言：「具壽！二因二緣為依能",
    "T31n1609_001:0784b19": "入無相界定，謂不思惟一切相及正思惟無",
    "T31n1609_001:0784b20": "相界。」若滅定中有意識者，此緣何境？作何行",
    "T31n1609_001:0784b21": "相？若緣滅境作靜行相，如何非善？設是善",
    "T31n1609_001:0784b22": "者，如何不許與無貪等善根相應？設許相應，",
    "T31n1609_001:0784b23": "如何不許觸為緣起？若緣餘境作餘行相，如",
    "T31n1609_001:0784b24": "何入滅定心無間起散亂心而不違理？設自",
    "T31n1609_001:0784b25": "計度有餘無記，由此二因亦不應理。是故汝",
    "T31n1609_001:0784b26": "等不如實知阿笈摩義，縱情妄計第六意識",
    "T31n1609_001:0784b27": "滅定等有，由是而執此位有心。",
    "T31n1609_001:0784b28": "若爾，云何許滅定等諸無心位亦有心耶？應",
    "T31n1609_001:0784b29": "如一類經為量者所許細心彼位猶有，謂異",
    "T31n1609_001:0784c01": "熟果識具一切種子，從初結生乃至終沒，展",
    "T31n1609_001:0784c02": "轉相續曾無間斷，彼彼生處由異熟因品類",
    "T31n1609_001:0784c03": "差別相續流轉，乃至涅槃方畢竟滅。即由此",
    "T31n1609_001:0784c04": "識無間斷故，於無心位亦說有心，餘六識身",
    "T31n1609_001:0784c05": "於此諸位皆不轉故說為無心。由滅定等加",
    "T31n1609_001:0784c06": "行入心增上力故，令六識種暫時損伏不得",
    "T31n1609_001:0784c07": "現起故名無心，非無一切。心有二種：一集起",
    "T31n1609_001:0784c08": "心，無量種子集起處故；二種種心，所緣行相",
    "T31n1609_001:0784c09": "差別轉故。滅定等位第二心闕故名無心，如",
    "T31n1609_001:0784c10": "一足床闕餘足故亦名無足。彼諸識種被損",
    "T31n1609_001:0784c11": "伏位，異熟果識剎那剎那轉變差別，能損伏",
    "T31n1609_001:0784c12": "力漸劣漸微乃至都盡，如水熱箭引燒發力，",
    "T31n1609_001:0784c13": "漸劣漸微至都盡位。識種爾時得生果便，初",
    "T31n1609_001:0784c14": "從識種意識還生，後位隨緣餘識漸起，即前",
    "T31n1609_001:0784c15": "所說異熟果識攝藏種種諸法種子。彼彼餘",
    "T31n1609_001:0784c16": "識及俱有法善不善性數熏發時，隨其所應",
    "T31n1609_001:0784c17": "種力增盛，由此相續轉變差別。隨種力熟隨",
    "T31n1609_001:0784c18": "遇助緣，便感當來愛非愛果。依如是義，有說",
    "T31n1609_001:0784c19": "頌言：",
    "T31n1609_001:0784c20": "心與無邊種，　　俱相續恒流，",
    "T31n1609_001:0784c21": "遇各別熏緣，　　心種便增盛。",
    "T31n1609_001:0784c22": "種力漸次熟，　　緣合時與果，",
    "T31n1609_001:0784c23": "如染拘櫞花，　　果時瓤色赤。",
    "T31n1609_001:0784c24": "世尊依此，於解深密大乘經中說如是頌：",
    "T31n1609_001:0784c25": "「阿陀那識甚深細，　　一切種子如暴流，",
    "T31n1609_001:0784c26": "我於凡愚不開演，　　恐彼分別執為我。」",
    "T31n1609_001:0784c27": "能續後有、能執持身，故說此名阿陀那識。攝",
    "T31n1609_001:0784c28": "藏一切諸法種子，故復說名阿賴耶識。前生",
    "T31n1609_001:0784c29": "所引業異熟故，即此亦名異熟果識。若不許",
    "T31n1609_001:0785a01": "有此異熟識，復有何識能執持身？非有餘識",
    "T31n1609_001:0785a02": "能遍持身，乃至命終恒不捨故。又何處蘊煩",
    "T31n1609_001:0785a03": "惱隨眠對治生時可名能斷。若言蘊在能對",
    "T31n1609_001:0785a04": "治心，此不應理，如何隨眠煩惱隨逐可為能",
    "T31n1609_001:0785a05": "治？又諸有情生無色界，染善無漏心正起時，",
    "T31n1609_001:0785a06": "有何趣攝異熟法在？或應許趣通非異熟及",
    "T31n1609_001:0785a07": "不繫法，便與理違。又不還果生有頂處，為盡",
    "T31n1609_001:0785a08": "餘漏修對治道。無所有處無漏起時，於有頂",
    "T31n1609_001:0785a09": "處有何別物自體猶存，而不名死、非眾同分？",
    "T31n1609_001:0785a10": "或復命根離色心等別有實物。此二唯於異",
    "T31n1609_001:0785a11": "熟諸蘊相似勢分而假建立。相似勢分無別",
    "T31n1609_001:0785a12": "實體，如稻稗等相似勢分，故定應許異六識",
    "T31n1609_001:0785a13": "身有如上說持種識體。",
    "T31n1609_001:0785a14": "即依此識，赤銅鍱部經中建立有分識名、大",
    "T31n1609_001:0785a15": "眾部經名根本識、化地部說窮生死蘊。云何",
    "T31n1609_001:0785a16": "此識緣境行相？此境行相不可了知。云何名",
    "T31n1609_001:0785a17": "識而得如是？如執滅定等位有餘，識者境界",
    "T31n1609_001:0785a18": "行相難知，此亦應爾。此識攝在何取蘊中？理",
    "T31n1609_001:0785a19": "實應言識取蘊攝。若爾，經句當云何通？如說：",
    "T31n1609_001:0785a20": "云何名識取蘊？謂六識身。又說：云何識緣名",
    "T31n1609_001:0785a21": "色？識謂六識。應知此經別有密意，如契經說：",
    "T31n1609_001:0785a22": "云何行蘊？謂六思身。非行蘊中更無餘法，此",
    "T31n1609_001:0785a23": "亦應爾。說六非餘有何密意？且如世尊《解深",
    "T31n1609_001:0785a24": "密》說，「我於凡愚不開演」者，「恐彼分別執為我」",
    "T31n1609_001:0785a25": "故。何緣愚夫執此為我？此無始來窮生死際",
    "T31n1609_001:0785a26": "行相微細無改變故。又以六識所依所緣行",
    "T31n1609_001:0785a27": "相品類麁易了故，與諸煩惱及對治道有相",
    "T31n1609_001:0785a28": "應故，建立雜染清淨品故。體是果識，由此比",
    "T31n1609_001:0785a29": "知有種識故。諸契經中隨所宣說不說因識，",
    "T31n1609_001:0785b01": "與上所說皆相違故，是名說六非餘密意。由",
    "T31n1609_001:0785b02": "此已釋餘部經中唯說六識身為有分識等，",
    "T31n1609_001:0785b03": "隨其所應皆無違害。又於今時一一部內無",
    "T31n1609_001:0785b04": "量契經皆已隱沒，如《釋軌論》廣辯應知，故不",
    "T31n1609_001:0785b05": "應計阿賴耶識定非經說，理必有故。若爾，一",
    "T31n1609_001:0785b06": "身應有二識俱時而轉，謂異熟識及餘轉識。",
    "T31n1609_001:0785b07": "如是何過？若一身中二識俱轉，應俱時立二",
    "T31n1609_001:0785b08": "有情身，如餘身中二識俱轉。此無有失，因果",
    "T31n1609_001:0785b09": "二識展轉為依，不相離故。又異熟識是餘轉",
    "T31n1609_001:0785b10": "識所熏習故，非異身中二識俱轉有如是事，",
    "T31n1609_001:0785b11": "故無此失。頗有現見種與種果相續異耶？現",
    "T31n1609_001:0785b12": "見世間青蓮花等，根與莖等相續各異而為",
    "T31n1609_001:0785b13": "種果，此亦應然。又縱世間見與不見，若不許",
    "T31n1609_001:0785b14": "有阿賴耶識，便有如前所說過難，故應定許",
    "T31n1609_001:0785b15": "阿賴耶識離六識身其體實有。",
    "T31n1609_001:0785b16": "何緣不許我體實有，與六識身為所依止？汝",
    "T31n1609_001:0785b17": "所執我其相云何，而說能為六識依止？若許",
    "T31n1609_001:0785b18": "我如阿賴耶識生滅相續隨緣轉變，與識何",
    "T31n1609_001:0785b19": "殊而執為我？若執我體是一是常畢竟無變，",
    "T31n1609_001:0785b20": "如何可說受識等熏為所依止？夫熏習者，令",
    "T31n1609_001:0785b21": "彼所熏相續變成功能差別，如紫礦汁熏拘",
    "T31n1609_001:0785b22": "櫞花，令彼相續功能轉變。若無熏習，則無轉",
    "T31n1609_001:0785b23": "變差別功能。如何先時領智貪等？數習異故，",
    "T31n1609_001:0785b24": "後經久時念智貪等生起差別。又無心位與",
    "T31n1609_001:0785b25": "彼後時我體無別，今既無識，後意識等從何",
    "T31n1609_001:0785b26": "而生？又於識等我有何能，而執我為識等",
    "T31n1609_001:0785b27": "依止？若言識等因我故生，我體恒時既無差",
    "T31n1609_001:0785b28": "別，如何識等漸次而生，非於一時一切頓起？",
    "T31n1609_001:0785b29": "若謂更待餘因緣助方能生者，離餘因緣如",
    "T31n1609_001:0785c01": "何知有我能生用？若言識等依我而轉，諸法",
    "T31n1609_001:0785c02": "纔生無間即滅，既無住義何容有轉？故不應",
    "T31n1609_001:0785c03": "執我體實有，與六識身為所依止。又執有我，",
    "T31n1609_001:0785c04": "違阿笈摩說一切法皆無有我，故汝所執一",
    "T31n1609_001:0785c05": "常實我，都無正理，但率妄情。",
    "T31n1609_001:0785c06": "由此證成，但思差別熏習同時，阿賴耶識令",
    "T31n1609_001:0785c07": "其相續轉變差別，能引當來愛非愛果，非如",
    "T31n1609_001:0785c08": "彼說身語業相。",
    "T31n1609_001:0785c09": "若不許有身語二業，豈能遺謗三業契經？不",
    "T31n1609_001:0785c10": "能遺謗，然能如理解釋此經令無過失。如何",
    "T31n1609_001:0785c11": "無失解釋此經？應除執毒，當為廣說。何為契",
    "T31n1609_001:0785c12": "經說有三業？何者是身？何者是業？何義名身？",
    "T31n1609_001:0785c13": "何義名業？復以何義名為身業語業意業？問",
    "T31n1609_001:0785c14": "亦如是。復以何緣，契經唯說身等三業，非眼",
    "T31n1609_001:0785c15": "等耶？何為契經說三業者，為顯三業攝十業",
    "T31n1609_001:0785c16": "道，勸勵怖多所作者故，如略說三學授佛栗",
    "T31n1609_001:0785c17": "氏子。有執諸業唯身所造非語非意，為顯彼",
    "T31n1609_001:0785c18": "二亦有所造，故說三業。身謂諸根大造和合，差",
    "T31n1609_001:0785c19": "別為體。業即是思，差別為性。積集所成是為",
    "T31n1609_001:0785c20": "身義，大造極微積集成故。有說種種穢惡集",
    "T31n1609_001:0785c21": "成是為身義，身是種種諸不淨物所依處故。",
    "T31n1609_001:0785c22": "若爾，天趣應無有身。隨作者意有所造作，是",
    "T31n1609_001:0785c23": "為業義。能動身思，說名身業。思有三種：一審",
    "T31n1609_001:0785c24": "慮思、二決定思、三動發思。若思能動身，即說",
    "T31n1609_001:0785c25": "為身業。此思能引令身相續異方生因，風界",
    "T31n1609_001:0785c26": "起故。具足應言動身之業，除動之言，但名身",
    "T31n1609_001:0785c27": "業，如益力之油但名力油，如動塵之風但名",
    "T31n1609_001:0785c28": "塵風，此亦如是。十業道中，初三業道許身業",
    "T31n1609_001:0785c29": "攝，謂殺生、不與取、欲邪行。如何思業而得彼",
    "T31n1609_001:0786a01": "名？由此思業能動其身，令行殺、盜及邪行故。",
    "T31n1609_001:0786a02": "思力動身令有所作，即名思作，如世間說狂",
    "T31n1609_001:0786a03": "賊燒村薪草熟飯。思復云何得名業道？思有",
    "T31n1609_001:0786a04": "造作故名為業，復與善趣惡趣為道，通生彼",
    "T31n1609_001:0786a05": "故得業道名。或所動身是思業道，三種思業",
    "T31n1609_001:0786a06": "依彼轉故。又殺盜婬由思業起、依身而生，隨",
    "T31n1609_001:0786a07": "世俗故亦名身業。然此實非善不善性，亦隨",
    "T31n1609_001:0786a08": "世俗假立其名，為令世間依此門故，於善惡",
    "T31n1609_001:0786a09": "思勤修止作，是故假說善不善名。若唯思業",
    "T31n1609_001:0786a10": "是善不善，何故業道契經中言：由身三種故",
    "T31n1609_001:0786a11": "思造業，作及增長是不善故，能生苦果及",
    "T31n1609_001:0786a12": "苦異熟。此經意說，能動於身、以身為門、身",
    "T31n1609_001:0786a13": "為依處，緣殺盜婬為境，思業為因，能感苦果",
    "T31n1609_001:0786a14": "異熟名身三種，故思造業。除此，餘思名為意",
    "T31n1609_001:0786a15": "業，意相應故、不能動發身及語故。若爾，何緣",
    "T31n1609_001:0786a16": "經說：二業，所謂思業及思已業。即前所說三",
    "T31n1609_001:0786a17": "種思中，初二種思名為思業，第三一思名思",
    "T31n1609_001:0786a18": "已業，無違經過。語謂語言，音聲為性，此能表",
    "T31n1609_001:0786a19": "了所欲說義，故名為語。能發語思，說名語業。",
    "T31n1609_001:0786a20": "或復語者，字等所依，由帶字等能詮表義，故",
    "T31n1609_001:0786a21": "名為語。具足應言發語之業，除發之言，但名",
    "T31n1609_001:0786a22": "語業，喻說如前。意者謂識，能思量故。趣向餘",
    "T31n1609_001:0786a23": "生及境界故，說名為意。作動意思，說名意業，",
    "T31n1609_001:0786a24": "令意造作善不善等種種事故。具足應言作",
    "T31n1609_001:0786a25": "意之業，除作之言，但名意業。或意相應業名",
    "T31n1609_001:0786a26": "意業，除相應言，但名意業，喻說如前。若三",
    "T31n1609_001:0786a27": "種業但思為體，於散亂心及無心位爾時無",
    "T31n1609_001:0786a28": "思，如何得有名具律儀不律儀者？由思差別",
    "T31n1609_001:0786a29": "所熏成種不損壞故，名具律儀不律儀者，故",
    "T31n1609_001:0786b01": "無有過。思差別者，簡取勝思能發律儀不律",
    "T31n1609_001:0786b02": "儀表。由此思故，熏成二種殊勝種子，依二種",
    "T31n1609_001:0786b03": "子未損壞位，假立善惡律儀無表。齊何當言",
    "T31n1609_001:0786b04": "損壞如是由思差別所熏成種？謂從此後不",
    "T31n1609_001:0786b05": "作因生遮不遮思。如先所受，誰能損壞如是",
    "T31n1609_001:0786b06": "種子？謂若有思能發於表，因此棄捨善惡律",
    "T31n1609_001:0786b07": "儀，及餘捨因亦能損壞。所以不說眼等業者，",
    "T31n1609_001:0786b08": "由此經中但說有情加行之業，不說諸法作",
    "T31n1609_001:0786b09": "用之業。何謂有情加行之業？謂隨作者意所",
    "T31n1609_001:0786b10": "造作。何謂諸法作用之業？謂眼耳等各別功",
    "T31n1609_001:0786b11": "能。",
    "T31n1609_001:0786b12": "佛說三業義深細，　　我依理教妙辯成，",
    "T31n1609_001:0786b13": "願乘此福濟群生，　　咸使速證清淨覺。",
    "T31n1609_001:0786b14": "大乘成業論一卷"
}