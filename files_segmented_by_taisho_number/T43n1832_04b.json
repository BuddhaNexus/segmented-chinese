{
    "T43n1832_04b:0736b13": "folio_4b 成唯識論了義燈卷第四末論第四",
    "T43n1832_04b:0736b15": "段食之體。於變壞已有資長攝持方名",
    "T43n1832_04b:0736b16": "為食。雜集第五云。有變壞故有變壞者。變",
    "T43n1832_04b:0736b17": "壞故即香．味．觸體變壞時。變壞者即資持之",
    "T43n1832_04b:0736b18": "用　問為正變壞時名食。為長養資持之時",
    "T43n1832_04b:0736b19": "方名為食　答資持用時方名為食。故瑜伽",
    "T43n1832_04b:0736b20": "六十六云。若諸段物於吞咽時。令心歡喜諸",
    "T43n1832_04b:0736b21": "根悅豫。當於爾時不名段食但名觸食。若",
    "T43n1832_04b:0736b22": "受用已安隱消變增長喜樂。於消變時乃",
    "T43n1832_04b:0736b23": "名段食。未資長時但是觸食者。望生喜樂",
    "T43n1832_04b:0736b24": "及順益捨可為觸食。不爾亦非。故本疏云。",
    "T43n1832_04b:0736b25": "名為觸食。望一食者非望餘生。若望一",
    "T43n1832_04b:0736b26": "切有非是食。此意即於所食香．味．觸。有",
    "T43n1832_04b:0736b27": "不生喜樂等。即非觸食　問諸觸塵皆段",
    "T43n1832_04b:0736b28": "食耶　答不爾。以觸通上界故　問若以",
    "T43n1832_04b:0736b29": "觸對香．味有觸非食。以香．味對觸。香．",
    "T43n1832_04b:0736c01": "味有非食　答香．味唯欲有。但香．味皆食",
    "T43n1832_04b:0736c02": "　問香．味上亦有。有香味非食　答據業果",
    "T43n1832_04b:0736c03": "說。上界香．味是定果故。或是法處故不為",
    "T43n1832_04b:0736c04": "例　問業果上地無。段食唯欲繫。定香．味上",
    "T43n1832_04b:0736c05": "有。段通色界繫　答設菩薩等變假無食",
    "T43n1832_04b:0736c06": "用。設有實用。據為增上。引生欲界有情所",
    "T43n1832_04b:0736c07": "變香．味．觸三。而以為食。亦不取本質故不",
    "T43n1832_04b:0736c08": "通上　問何故欲界變段食即許通質．相。",
    "T43n1832_04b:0736c09": "定等變段食唯相不通質　答欲界有漏性",
    "T43n1832_04b:0736c10": "是食。同界通質．相。定起無漏性非食。異界",
    "T43n1832_04b:0736c11": "不通質　問定果唯第六變可成無漏。通亦",
    "T43n1832_04b:0736c12": "擊第八變故應有漏　答第六變者可是無",
    "T43n1832_04b:0736c13": "漏。彼自第八緣彼起相即是有漏。然為下食",
    "T43n1832_04b:0736c14": "是第六變者非第八變。而第八云前七非八",
    "T43n1832_04b:0736c15": "所杖質者。據見分說。設通相分。據業力",
    "T43n1832_04b:0736c16": "說。定通不遮　又解設第八變為下食者。",
    "T43n1832_04b:0736c17": "為緣起食。而體非食　又解言唯欲繫據",
    "T43n1832_04b:0736c18": "業果說。若通．定起亦許上繫。然法師意取",
    "T43n1832_04b:0736c19": "初解正　問如他通等引。即許下識相分上",
    "T43n1832_04b:0736c20": "界收今變段食何不爾耶　答雖名通．定",
    "T43n1832_04b:0736c21": "果。然非上界收。以漏．無漏不相順故。設緣",
    "T43n1832_04b:0736c22": "彼第八所變之相。亦不隨彼。隔無漏故。勢",
    "T43n1832_04b:0736c23": "分遠故。非正能引故。雖然稍難。智者思",
    "T43n1832_04b:0736c24": "擇　問觸食能生喜樂。思食必欲俱。喜樂攝",
    "T43n1832_04b:0736c25": "益欲自希望。應受及欲說之為食　答由",
    "T43n1832_04b:0736c26": "觸起受。由思起欲。舉果顯因。正由觸．思",
    "T43n1832_04b:0736c27": "說此為食。故瑜伽九十四云。能順樂受諸",
    "T43n1832_04b:0736c28": "有漏觸。能與喜樂為食。由喜樂故便能長",
    "T43n1832_04b:0736c29": "養諸根大種。乃至云。由能執受諸根大種。",
    "T43n1832_04b:0737a01": "并壽及煖與識不離為因而住。是故說識。",
    "T43n1832_04b:0737a02": "為彼住因。由彼住故。氣力．喜樂．專住．希望",
    "T43n1832_04b:0737a03": "依彼而轉　此意由識持根大等。喜等依轉",
    "T43n1832_04b:0737a04": "故識為食　六十六云。若諸段物於吞咽時。",
    "T43n1832_04b:0737a05": "令心歡喜諸根悅豫。類觸及思能生於彼方",
    "T43n1832_04b:0737a06": "有資益故非受欲。亦如淨土法生喜樂法",
    "T43n1832_04b:0737a07": "體是食非喜樂受。然觸能和根．識取境資",
    "T43n1832_04b:0737a08": "益唯在觸數。思慮益根非希望故　又解",
    "T43n1832_04b:0737a09": "不同法食。法食即取喜樂為食。受從因",
    "T43n1832_04b:0737a10": "名名法喜樂。前解為正　佛地論云。此淨",
    "T43n1832_04b:0737a11": "土中諸佛菩薩後得無漏。能說能受大乘法",
    "T43n1832_04b:0737a12": "味生大喜樂。既云法味。明法是食。此意由",
    "T43n1832_04b:0737a13": "法能生喜樂方名為食。不生喜樂不能",
    "T43n1832_04b:0737a14": "為食　問識食以攝持為用。第八能攝持",
    "T43n1832_04b:0737a15": "其理極成。眼等說攝持何者是也　答眼等",
    "T43n1832_04b:0737a16": "非執持者。以不恒故。非有識時亦不執持。",
    "T43n1832_04b:0737a17": "由識取境亦資持根　問觸．思生憂．苦此",
    "T43n1832_04b:0737a18": "俱不是食。識有憂．苦俱。亦應不是食　答",
    "T43n1832_04b:0737a19": "體能攝持長養未來。以招後報故亦為食。",
    "T43n1832_04b:0737a20": "故五十七云。能與後後為增盛因令彼得",
    "T43n1832_04b:0737a21": "生。九十四文意亦同此　問惡趣非招報。",
    "T43n1832_04b:0737a22": "憂苦俱非食　答以識現起依持亦食　問",
    "T43n1832_04b:0737a23": "觸．思通八俱。六俱勝名食。識體雖八種。",
    "T43n1832_04b:0737a24": "第六偏名食　答二解。一不齊解。順生喜．",
    "T43n1832_04b:0737a25": "樂起希望。六識俱勝偏名食　攝持是識",
    "T43n1832_04b:0737a26": "食。八俱攝持不唯六。二義齊解。識體有八",
    "T43n1832_04b:0737a27": "種。勝食唯第八。觸思雖遍俱。六並名勝",
    "T43n1832_04b:0737a28": "食　問根由他資發識明盛。根不名食。",
    "T43n1832_04b:0737a29": "識由他資方能攝持。何故名食　答根必",
    "T43n1832_04b:0737b01": "由段資方能發識不是食。識體設不資。",
    "T43n1832_04b:0737b02": "七．八攝持故名食　瑜伽六十六問有七因",
    "T43n1832_04b:0737b03": "緣任持諸行。一生。二命。三食。四心自在",
    "T43n1832_04b:0737b04": "通。五因緣和合。六三性業。七無障礙。由是",
    "T43n1832_04b:0737b05": "七因諸行得住。何故世尊但說有情由食",
    "T43n1832_04b:0737b06": "而住。答由五因緣說由食住。一是諸行住",
    "T43n1832_04b:0737b07": "多分因。二易取易入。三能令羸損根大增",
    "T43n1832_04b:0737b08": "益。又令病愈。四令不中夭。五易入道。由",
    "T43n1832_04b:0737b09": "此五因說由食住。五十七同　問由識資",
    "T43n1832_04b:0737b10": "根故得名食者。意根過去後識方生。識生之",
    "T43n1832_04b:0737b11": "時意根落謝。云何後有法。為前無法食　答",
    "T43n1832_04b:0737b12": "不約無間滅。據俱有意資彼名食。故五十",
    "T43n1832_04b:0737b13": "七云。云何識與意根為食。答由三資持所",
    "T43n1832_04b:0737b14": "任持故。能與後後為增盛因令彼得生",
    "T43n1832_04b:0737b15": "　問眠．梵行等皆為長養。餘何非食　答五十",
    "T43n1832_04b:0737b16": "七云。長養有二。攝受別義及不損害。段食具",
    "T43n1832_04b:0737b17": "二勝故名食。餘但不損害。劣故不名食",
    "T43n1832_04b:0737b18": "　若爾四食應總具二。何故不說在長養中",
    "T43n1832_04b:0737b19": "　答雖未見文且為一釋。四食且舉初說。",
    "T43n1832_04b:0737b20": "例餘亦為長養。不爾九十四四皆有能長",
    "T43n1832_04b:0737b21": "養根大何理不得在長養中　問為與已",
    "T43n1832_04b:0737b22": "生法為食。為未生法為食。若已生生已不",
    "T43n1832_04b:0737b23": "住。若未生未生無體　答九十四云。然唯約",
    "T43n1832_04b:0737b24": "與未生諸法說為食義　問前難善通。後",
    "T43n1832_04b:0737b25": "難未遣　答能令後生有增盛用相續而起",
    "T43n1832_04b:0737b26": "即是食義。非是無法故。九十四云。然唯約",
    "T43n1832_04b:0737b27": "與未生諸法作生緣理。唯法引法說為食",
    "T43n1832_04b:0737b28": "義。",
    "T43n1832_04b:0737b29": "論。此四能持有情身命說之為食。餘解唯",
    "T43n1832_04b:0737c01": "能持名食　今謂不爾。亦必長養。且舉攝",
    "T43n1832_04b:0737c02": "持　問如在滅定經於多日　以何為食",
    "T43n1832_04b:0737c03": "　答識．觸．思三　何無段食　答傳釋段食",
    "T43n1832_04b:0737c04": "持身正經七日。住定時多故無段食　亦",
    "T43n1832_04b:0737c05": "有許此定多時有段食。由定力持得多時",
    "T43n1832_04b:0737c06": "住。出定死者自業盡故　要集難云。既許",
    "T43n1832_04b:0737c07": "有段食。何故破外不依食住。故相傳云。",
    "T43n1832_04b:0737c08": "過七日後段食即盡。唯由三食定勢力故",
    "T43n1832_04b:0737c09": "持身久住。出定無力又無段食故即命終",
    "T43n1832_04b:0737c10": "　今謂此說道理有餘。定力持身既得久住。",
    "T43n1832_04b:0737c11": "何故不能持彼段食令得久住。如外衣髮",
    "T43n1832_04b:0737c12": "定持不壞。又住定多時出定之後。或有即",
    "T43n1832_04b:0737c13": "死有非死者。何者。現見世間病力持身。雖",
    "T43n1832_04b:0737c14": "不飲食多日不死藥力亦然。何獨在定食",
    "T43n1832_04b:0737c15": "力即盡出定即終　問既許有段食經何不",
    "T43n1832_04b:0737c16": "說　答壽．煖．識三不相離故經即說有。段",
    "T43n1832_04b:0737c17": "食非不離故不說有。又如食已即入滅定。",
    "T43n1832_04b:0737c18": "豈纔入定段食即無。經不說有且作斯理。",
    "T43n1832_04b:0737c19": "段食有．不有。出定終．不終。未見大乘文。",
    "T43n1832_04b:0737c20": "後當撿決。",
    "T43n1832_04b:0737c21": "論。然行於法有遍非遍者。身．語．心行各有",
    "T43n1832_04b:0737c22": "三種。身行三者。出入二息此非遍行。動發思",
    "T43n1832_04b:0737c23": "者是遍行。語行三者。尋．伺二種非遍行。亦思",
    "T43n1832_04b:0737c24": "為遍行。如來無尋．伺。有八聖道支正義許",
    "T43n1832_04b:0737c25": "說法故。意行三者。謂受．想二及審決思。三",
    "T43n1832_04b:0737c26": "俱遍行。心起必有故　問尋．伺既非遍行。何",
    "T43n1832_04b:0737c27": "故難他尋．伺於語是遍行攝　答就他宗",
    "T43n1832_04b:0737c28": "說。實非遍行。能遍起語即是思數　若爾何",
    "T43n1832_04b:0737c29": "故第二定已上自地有思得起語言。何假尋",
    "T43n1832_04b:0738a01": "伺　答麁思能發語。上細不能發。在佛即",
    "T43n1832_04b:0738a02": "得任運語故。然薩婆多及本經部二息非遍。",
    "T43n1832_04b:0738a03": "尋．伺是遍而不說思。大乘如前說。末經部",
    "T43n1832_04b:0738a04": "師許受．想二亦非遍行。以滅定中有心無",
    "T43n1832_04b:0738a05": "所故。尋．伺是遍。三宗差別　問識依根．境",
    "T43n1832_04b:0738a06": "起。說識三和生。亦由心行起。應說為四",
    "T43n1832_04b:0738a07": "和　答根．境正牽體。說識三和生。想等助",
    "T43n1832_04b:0738a08": "功能。非說四和起　問意由受．想起。受．想",
    "T43n1832_04b:0738a09": "名心行。根．境正牽生。亦說名心行　答受．",
    "T43n1832_04b:0738a10": "想是心所。即得說心行。根．境非心所。不得",
    "T43n1832_04b:0738a11": "名心行　問何故滅定偏厭受．想　答論",
    "T43n1832_04b:0738a12": "云資助心強是故偏厭。又由受為禪增上",
    "T43n1832_04b:0738a13": "障。想於定為增上障。由受領下劣定。由想",
    "T43n1832_04b:0738a14": "想像故障勝定。又受於苦果增。想於苦",
    "T43n1832_04b:0738a15": "因增。由想像故起作諸業。由受領苦果",
    "T43n1832_04b:0738a16": "故。聖者雙厭。外道偏厭。又初靜慮望欲以",
    "T43n1832_04b:0738a17": "靜除散。二禪望初以細除麁。三禪望二以",
    "T43n1832_04b:0738a18": "靜除動。四禪望三以密除疎。薩婆多等。",
    "T43n1832_04b:0738a19": "由得彼定引得堅密四大閉身隙故。所以",
    "T43n1832_04b:0738a20": "無二息。大乘不爾。但以定能除其隙故無",
    "T43n1832_04b:0738a21": "出入息。設兼引大亦復無違。但非唯大能",
    "T43n1832_04b:0738a22": "閉身隙。",
    "T43n1832_04b:0738a23": "論。心清淨故有清淨等。諸部不同。薩婆多",
    "T43n1832_04b:0738a24": "云。六界為有情。謂四大．識．空。然心勝故。說",
    "T43n1832_04b:0738a25": "心染淨。經部由種色．心俱持。色持不遍。心",
    "T43n1832_04b:0738a26": "持種遍。故說由心有情染淨。上坐部等。心",
    "T43n1832_04b:0738a27": "能分別色。色不能分別心故作是說。",
    "T43n1832_04b:0738a28": "以心為本有漏法。因心而生無漏法。依心",
    "T43n1832_04b:0738a29": "住故結無漏心受彼熏下結有漏　又初",
    "T43n1832_04b:0738b01": "總句。因心生是有漏。依心住是無漏。後兩",
    "T43n1832_04b:0738b02": "句釋成　又以心為本。謂無為法因心顯",
    "T43n1832_04b:0738b03": "故。因心而生有漏法。依心而住無漏法。以",
    "T43n1832_04b:0738b04": "心為本即無為之別句。亦有為之總句。",
    "T43n1832_04b:0738b05": "論。若無此識至皆應無因者。准攝論破雜",
    "T43n1832_04b:0738b06": "染中有三。煩惱．業．生。今此顯破生及煩惱。",
    "T43n1832_04b:0738b07": "行緣識下兼破業染。此初段中分云。若無",
    "T43n1832_04b:0738b08": "此識持煩惱種。界地往還諸煩惱起皆應無",
    "T43n1832_04b:0738b09": "因。此約三性心後煩惱起無因。疏引所染",
    "T43n1832_04b:0738b10": "初識者。彼計受生必起煩惱。初受生識是染",
    "T43n1832_04b:0738b11": "污故。此之識支應無種生。故以煩惱及隨煩",
    "T43n1832_04b:0738b12": "惱。皆應無因。",
    "T43n1832_04b:0738b13": "謂從無想等諸地歿者。等取上下諸地。以",
    "T43n1832_04b:0738b14": "無想天長時無六識故就顯說。",
    "T43n1832_04b:0738b15": "論。若無此識持業果下。應分其文云。若",
    "T43n1832_04b:0738b16": "無此識持業種。一界地往還。後業起應無",
    "T43n1832_04b:0738b17": "因。二異類法後。業起應無因。三性心易不",
    "T43n1832_04b:0738b18": "受彼熏。故業起無因　破業果亦分二。",
    "T43n1832_04b:0738b19": "一界地往還。果起無因。二異類法後。果起無",
    "T43n1832_04b:0738b20": "因。攝論中亦云。若異熟斷已而更別生。應",
    "T43n1832_04b:0738b21": "成別受生失。無漏心後果起無因。又滅二",
    "T43n1832_04b:0738b22": "趣如本疏辨。",
    "T43n1832_04b:0738b23": "問本疏難經部。云行在現在果在未來。或",
    "T43n1832_04b:0738b24": "一劫等如何能感者。大乘亦爾何偏難他",
    "T43n1832_04b:0738b25": "　答大乘本識持彼種故多劫猶在。彼識間斷",
    "T43n1832_04b:0738b26": "故不為例。",
    "T43n1832_04b:0738b27": "又難有部云。識位中色無異熟識可名果",
    "T43n1832_04b:0738b28": "識支。如何俱色說行能感。今疑此難。如大",
    "T43n1832_04b:0738b29": "乘唯識。豈一切法與識同性。外云分位亦",
    "T43n1832_04b:0738c01": "爾。未必與識同性故為業感　答云我言",
    "T43n1832_04b:0738c02": "唯識皆不離識。如行緣識皆行所感。汝",
    "T43n1832_04b:0738c03": "言行緣識。有識非行緣。故不為例。",
    "T43n1832_04b:0738c04": "難經部。云未來無故不得云感。但可云",
    "T43n1832_04b:0738c05": "熏者何也　解此談本計。一以懸遠故。二",
    "T43n1832_04b:0738c06": "識是無故不感。但由行熏。隣次之識相續。",
    "T43n1832_04b:0738c07": "得至受生位識。名行緣識。若大乘說。非",
    "T43n1832_04b:0738c08": "望現識名為識支。即種子是。故行能感。非",
    "T43n1832_04b:0738c09": "懸遠故。",
    "T43n1832_04b:0738c10": "論。又行緣識應不得成者。今更助解。初正破",
    "T43n1832_04b:0738c11": "經部熏故名緣。無性攝論第．二云。謂行為",
    "T43n1832_04b:0738c12": "緣貪等俱生眼等轉識許為識支此不應",
    "T43n1832_04b:0738c13": "理　此意六識不是受熏。有間斷故。貪俱",
    "T43n1832_04b:0738c14": "染識非無記故。不是受熏故。行不熏眼等",
    "T43n1832_04b:0738c15": "轉識　攝論復云。識緣名色有聖言故。所",
    "T43n1832_04b:0738c16": "以者何。眼等諸識剎那速壞久已謝滅。為名",
    "T43n1832_04b:0738c17": "色緣不應道理　此意轉破識緣名色亦",
    "T43n1832_04b:0738c18": "復不成。經部轉救。貪等俱識與行相應。熏",
    "T43n1832_04b:0738c19": "結生位識名行緣識。亦不得成。結生識起。",
    "T43n1832_04b:0738c20": "能熏行等久已滅故。非無體法而為能熏",
    "T43n1832_04b:0738c21": "故。亦不成故　無性論云。若畏此失許結",
    "T43n1832_04b:0738c22": "生識為識支者。此亦不然。於結生時。福等",
    "T43n1832_04b:0738c23": "諸行久已滅故。非從久滅此復應生　若",
    "T43n1832_04b:0738c24": "云非熏但說能感。即感故名緣。與有部",
    "T43n1832_04b:0738c25": "同。次下雙破結生染識非行感故。彼此宗",
    "T43n1832_04b:0738c26": "計唯無記法為業所感。彼兩宗計結生之識",
    "T43n1832_04b:0738c27": "與愛恚俱。染非業感故　無性云。又結生",
    "T43n1832_04b:0738c28": "心非無記故。愛恚俱故。既非無記。以行為",
    "T43n1832_04b:0738c29": "緣不應道理　薩婆多救如本疏辨。本經",
    "T43n1832_04b:0739a01": "部救同薩婆多。以生位色為業熏感。同有",
    "T43n1832_04b:0739a02": "部破。",
    "T43n1832_04b:0739a03": "亦時分懸隔無緣義故。若末經部救云。我",
    "T43n1832_04b:0739a04": "有麁細二識。麁者染俱結生。細者無記為業",
    "T43n1832_04b:0739a05": "熏感　若上坐部亦二意識雖不說熏亦說",
    "T43n1832_04b:0739a06": "為感。二俱許細是異熟性。故無性論云。於",
    "T43n1832_04b:0739a07": "母胎中有異熟識。與赤．白和合。乃至謂依",
    "T43n1832_04b:0739a08": "異熟識有意識轉　若爾即應二識俱轉",
    "T43n1832_04b:0739a09": "　設俱何過　違聖教故　上坐救云我部",
    "T43n1832_04b:0739a10": "不誦無違教過者。即難。應有二眼等識",
    "T43n1832_04b:0739a11": "生。六識攝故不許違理。許即自違。不許五",
    "T43n1832_04b:0739a12": "識有麁細故　末經部救。熏於識類。類性",
    "T43n1832_04b:0739a13": "無記。說為識支。感亦不違者　此如前破。",
    "T43n1832_04b:0739a14": "又違經名。經云緣識不云緣識類。所餘",
    "T43n1832_04b:0739a15": "救．破准例可知。雖無文證理亦不違。",
    "T43n1832_04b:0739a16": "論去來得等非實有故。兼破正量部不失增",
    "T43n1832_04b:0739a17": "長性。故云得等。",
    "T43n1832_04b:0739a18": "略解依中。疏云如何說依不與七同緣下。",
    "T43n1832_04b:0739a19": "此前師難後師。若爾如何下。後師難前師。",
    "T43n1832_04b:0739a20": "答兩人依別下。前師釋。問曰下。後師難前",
    "T43n1832_04b:0739a21": "師。彼質答曰。前師文。答而復質。後師文。",
    "T43n1832_04b:0739a22": "然彼所依總有三種者。問心．心所法起藉四",
    "T43n1832_04b:0739a23": "緣。何故但說三種依耶　解云所緣通內",
    "T43n1832_04b:0739a24": "外。餘三唯在內故但說三　問餘識緣內",
    "T43n1832_04b:0739a25": "外。不得說四依。第七唯內緣。何不說四",
    "T43n1832_04b:0739a26": "依　答三緣生識勝故但說三依。緣依亦外",
    "T43n1832_04b:0739a27": "緣。力微不說四　問境界生心劣。故不說",
    "T43n1832_04b:0739a28": "四依。所緣引識微。應非二和起　答二和",
    "T43n1832_04b:0739a29": "通遠近。根．境並為緣。依義據親近。境疏不",
    "T43n1832_04b:0739b01": "說依　又云。不例。三緣依聲中說。所緣緣",
    "T43n1832_04b:0739b02": "者是於聲說　此明所依故彼非例。",
    "T43n1832_04b:0739b03": "難陀勝子等。立種生現前後異時。引雜集",
    "T43n1832_04b:0739b04": "等云。有眼非眼界等。又瑜伽云。無常法與",
    "T43n1832_04b:0739b05": "他性為因。亦與後念自性為因。非即此剎",
    "T43n1832_04b:0739b06": "那。以非即此剎那。長貫前他性因中故。因",
    "T43n1832_04b:0739b07": "果不俱。攝論俱生俱滅者。如疏中會。",
    "T43n1832_04b:0739b08": "釋俱有依中。本判為四。第二即是安惠師",
    "T43n1832_04b:0739b09": "等　西明判云。第二火辨　要集疑云。若第",
    "T43n1832_04b:0739b10": "二師是安惠者。破前師云十八界種應成",
    "T43n1832_04b:0739b11": "雜亂。安惠既許自證分種傍生十八界。種亦",
    "T43n1832_04b:0739b12": "成雜亂。若一自證分義說根．境亦成雜亂。",
    "T43n1832_04b:0739b13": "安惠自許第七入見即有間斷。何故下文",
    "T43n1832_04b:0739b14": "云雖不間斷而有轉易　今為釋之。安惠",
    "T43n1832_04b:0739b15": "自種子是假。然功能別成十八界。如不相應",
    "T43n1832_04b:0739b16": "依實假立不相雜亂。依自證分義分亦得",
    "T43n1832_04b:0739b17": "　又就他宗而為此難亦復無過。許阿賴",
    "T43n1832_04b:0739b18": "耶變似色根等　或餘師義。設自所許約計",
    "T43n1832_04b:0739b19": "情別。亦不雜亂　言第七雖無間斷者。",
    "T43n1832_04b:0739b20": "是餘師義。以與安惠合為文故。故疏言等",
    "T43n1832_04b:0739b21": "不唯安惠。本乃十釋西方別行。疏主既是此",
    "T43n1832_04b:0739b22": "翻糅者。故能深達。餘不勞疑。",
    "T43n1832_04b:0739b23": "就難陀釋俱有依中。解二十唯識頌有三",
    "T43n1832_04b:0739b24": "解。初依見．相別種義解。言識從自種生",
    "T43n1832_04b:0739b25": "者。即識見分。似境相轉者。既起現行。帶境",
    "T43n1832_04b:0739b26": "相起似彼所執外境相現。無別五根。即見",
    "T43n1832_04b:0739b27": "分種名為五根。所帶似境即是五境　二云",
    "T43n1832_04b:0739b28": "識者五識相分。不離識故名之為識。從種",
    "T43n1832_04b:0739b29": "起現為五識境。實在內識似外而現。為成",
    "T43n1832_04b:0739c01": "內外處分種為十　三云依見．相分同種",
    "T43n1832_04b:0739c02": "義解。五識見．相合名為識。自種生者。見分",
    "T43n1832_04b:0739c03": "從種起現行也。雖無別種亦帶相起名",
    "T43n1832_04b:0739c04": "似境相轉　觀所緣緣論三釋大同。但互",
    "T43n1832_04b:0739c05": "為緣。少有差別。",
    "T43n1832_04b:0739c06": "論。又彼應非唯有執受等。本疏意云。三業能",
    "T43n1832_04b:0739c07": "感。身業是色即有執受。約扶塵說。聲離質",
    "T43n1832_04b:0739c08": "已即非執受。意業現行及三實業。亦非執受。",
    "T43n1832_04b:0739c09": "前云約執令生覺受而說。前第二說種名",
    "T43n1832_04b:0739c10": "執受。約同安危說故。今據諸論明十八界",
    "T43n1832_04b:0739c11": "中。幾有執受。但云五色根。故言應非唯執",
    "T43n1832_04b:0739c12": "受等　西明云。此說實能感五識業。說五",
    "T43n1832_04b:0739c13": "識依故。唯思種實業。色．聲假說。非正感故。",
    "T43n1832_04b:0739c14": "由此思種唯非執受。唯非色蘊。唯非內處。",
    "T43n1832_04b:0739c15": "違聖教說此三皆唯　集云。感相分種非",
    "T43n1832_04b:0739c16": "五識依。能感思業。即非色．聲。約生覺受故",
    "T43n1832_04b:0739c17": "思非執。無表是假無感果用。故取有釋",
    "T43n1832_04b:0739c18": "　今謂不爾。有說所釋具言假身語業并實思",
    "T43n1832_04b:0739c19": "業。論云非唯故通有執等。不云唯非有執",
    "T43n1832_04b:0739c20": "受等。顛倒論文故非為正。前第二說。執受",
    "T43n1832_04b:0739c21": "有二。謂諸種子及有根身。若謂今據生覺",
    "T43n1832_04b:0739c22": "受說者。且五色根為唯取現。為亦兼種。",
    "T43n1832_04b:0739c23": "唯現可爾。通種即非唯有執受。若云據現",
    "T43n1832_04b:0739c24": "者。何故前難云又諸聖教說眼等根皆通",
    "T43n1832_04b:0739c25": "現．種。執唯是種與教相違耶。故知五根通",
    "T43n1832_04b:0739c26": "於種．現。據生覺受自亦不唯。何但難他。",
    "T43n1832_04b:0739c27": "故本釋正。",
    "T43n1832_04b:0739c28": "阿賴耶識於有色界遍依諸根與楞伽同",
    "T43n1832_04b:0739c29": "者後更撿文。",
    "T43n1832_04b:0740a01": "論。既許現識以種為依等。本疏說云此令種",
    "T43n1832_04b:0740a02": "子有俱有依。論言現識依種者。以所依根",
    "T43n1832_04b:0740a03": "通種．現故。故疏言種。若謂論文應言現行",
    "T43n1832_04b:0740a04": "以種子為因緣者。即此中種依現行識。無",
    "T43n1832_04b:0740a05": "同喻過。第八望種非因緣故是俱有依",
    "T43n1832_04b:0740a06": "　然西明云。此中正明俱有依。如何義准因緣",
    "T43n1832_04b:0740a07": "為例。解云理實不應為例。而淨月意。前",
    "T43n1832_04b:0740a08": "二師皆不許種亦有所依故。今義准令種",
    "T43n1832_04b:0740a09": "識亦有所依。量云種識亦有所依。現種識中",
    "T43n1832_04b:0740a10": "隨一攝故。猶如現識。雖彼所依因緣．俱有",
    "T43n1832_04b:0740a11": "二依不同。而依義齊且引為例。所以者何。能",
    "T43n1832_04b:0740a12": "熏有因緣義。異熟望種非因緣故。此意且",
    "T43n1832_04b:0740a13": "引為例者。雖成因緣為所依。且取依義。因",
    "T43n1832_04b:0740a14": "緣．俱有同是依義。若云因緣依。第八現行",
    "T43n1832_04b:0740a15": "望種即非。為避此過云且引義例　今謂",
    "T43n1832_04b:0740a16": "不然。若但成依。有為諸法皆杖託依。應成",
    "T43n1832_04b:0740a17": "相符。若成因緣。第八望種非是因緣。成作",
    "T43n1832_04b:0740a18": "因緣。便有一分違宗之失。故知前師不立",
    "T43n1832_04b:0740a19": "種子有俱有依。今立此義違他順己。不",
    "T43n1832_04b:0740a20": "乖聖教故本疏正。",
    "T43n1832_04b:0740a21": "疏言故令異熟種以現行為住依。以種子",
    "T43n1832_04b:0740a22": "因緣依與現行俱有依為例者。意以異熟",
    "T43n1832_04b:0740a23": "識中種。即以第八現行為住依。能熏轉識",
    "T43n1832_04b:0740a24": "望於種子雖是因緣。亦與種俱有。故與諸",
    "T43n1832_04b:0740a25": "現行識。俱有依為例。新舊合者釋生長義。",
    "T43n1832_04b:0740a26": "論。俱有所依。護法義簡取決定有境為主",
    "T43n1832_04b:0740a27": "為所依。簡餘非所依。",
    "T43n1832_04b:0740a28": "令心心所取自所緣。此即舉果顯因所依。",
    "T43n1832_04b:0740a29": "若法雖杖託因緣起。而不能取自所緣",
    "T43n1832_04b:0740b01": "者。果名有依。不名有所依。因緣望彼但得",
    "T43n1832_04b:0740b02": "為依。而非所依。何故如是。以瑜伽論唯",
    "T43n1832_04b:0740b03": "心．心所名有所依。餘不名有所依。若不作",
    "T43n1832_04b:0740b04": "斯義門簡者法有相濫　然疏云而以義",
    "T43n1832_04b:0740b05": "准由少義理。謂自身識為依。非後為前前",
    "T43n1832_04b:0740b06": "為後依及他為自依　要集云。此無相濫。",
    "T43n1832_04b:0740b07": "此中既辨俱有依根。非前後故。自識不依",
    "T43n1832_04b:0740b08": "他根而起已極成故。故唯四義簡法已盡",
    "T43n1832_04b:0740b09": "　今謂不爾。雖知四義簡法已周。論文不",
    "T43n1832_04b:0740b10": "顯。但且對前諸師異說。辨彼非所依。不顯",
    "T43n1832_04b:0740b11": "簡他及於前後。明是自身。若以言俱有。即",
    "T43n1832_04b:0740b12": "不須簡非前後者。亦應云等無間。明前",
    "T43n1832_04b:0740b13": "望後為等無間。何須復云前聚於後。下解",
    "T43n1832_04b:0740b14": "開導云於後生心．心所法。又本辨心．心法。",
    "T43n1832_04b:0740b15": "何須說云謂有緣法。言心．心所豈非能緣。",
    "T43n1832_04b:0740b16": "又如熏習。熏自極成。可須復簡他身前後。",
    "T43n1832_04b:0740b17": "故今疏意。心．心所法杖因託緣皆得名依。",
    "T43n1832_04b:0740b18": "既論說云展轉增上力。二識成決定。亦是",
    "T43n1832_04b:0740b19": "自識因他識生。何故不簡。前後雖別亦",
    "T43n1832_04b:0740b20": "得名有。如前因果別時家。解攝論熏習俱",
    "T43n1832_04b:0740b21": "生俱滅。以前後法同有生滅。云俱生俱滅。",
    "T43n1832_04b:0740b22": "今前後心異遍計故俱得名有。何故不簡",
    "T43n1832_04b:0740b23": "不以同是有。要非前後是俱有依。",
    "T43n1832_04b:0740b24": "又云。樞要云前三各具四義。若爾決定簡",
    "T43n1832_04b:0740b25": "法已盡。謂同境即顯有境。根本即為主故。",
    "T43n1832_04b:0740b26": "由此證知餘三無用　今謂此情不悟大意。",
    "T43n1832_04b:0740b27": "何者本疏以論說俱有依。前明具義。後復",
    "T43n1832_04b:0740b28": "云同境．不共．分別．染淨．根本所依不同。此",
    "T43n1832_04b:0740b29": "之五種於前義中為具不具。若其不具得",
    "T43n1832_04b:0740c01": "為所依。何須前義。要具為依。即是前三各",
    "T43n1832_04b:0740c02": "具四義。四義隨有。即具前義方是所依。由",
    "T43n1832_04b:0740c03": "是身根望眼等四識。非彼五種。故非所依",
    "T43n1832_04b:0740c04": "　要集云。今解身根為主義簡者　今謂不",
    "T43n1832_04b:0740c05": "爾。論文本意。為主一義。以王簡臣不簡身",
    "T43n1832_04b:0740c06": "根。若云雖有身根。四根若𨷂四識不生。故",
    "T43n1832_04b:0740c07": "知不依者不然。亦雖有第六。若無身根身",
    "T43n1832_04b:0740c08": "識不起。豈許身識不依第六。故不以主",
    "T43n1832_04b:0740c09": "簡別身根　又樞要言順取所緣者。解同",
    "T43n1832_04b:0740c10": "境根。若同境根亦具前義。不解有境義。不",
    "T43n1832_04b:0740c11": "得妄難。故七依八即不同境。故知不約順",
    "T43n1832_04b:0740c12": "取境義。說有境義。若順不順皆有境故。智者",
    "T43n1832_04b:0740c13": "當察　問今解俱有依根。既以有境簡去",
    "T43n1832_04b:0740c14": "種子。豈可種子非俱有依。若非是依。種應",
    "T43n1832_04b:0740c15": "非根。便違聖說眼等五根皆通種．現　答",
    "T43n1832_04b:0740c16": "論根通種．現。今護法辨依．所依別。現根用",
    "T43n1832_04b:0740c17": "勝名為所依。種根非勝不說所依。若取種",
    "T43n1832_04b:0740c18": "根為俱有所依者。自種應是。今辨俱有所",
    "T43n1832_04b:0740c19": "依。不依解根義。故不取種。",
    "T43n1832_04b:0740c20": "問言同境根。即眼等五根。是未知眼等識。",
    "T43n1832_04b:0740c21": "緣境變相為親所緣。眼等五根為照相分",
    "T43n1832_04b:0740c22": "為照本質。若照本質即不同境。質．相異",
    "T43n1832_04b:0740c23": "故。若照相分。本質何遮而不能照　答今",
    "T43n1832_04b:0740c24": "二解。一云雙照。俱色境故。無法遮故。一云",
    "T43n1832_04b:0740c25": "照相分。云同分根能照境故。隔自識相故",
    "T43n1832_04b:0740c26": "不照質　問如隔瑠璃等尚能見外。自識",
    "T43n1832_04b:0740c27": "相分有說非礙。何故能遮　答勢分力隔不",
    "T43n1832_04b:0740c28": "以相礙前解為勝　問五識變相。為依託",
    "T43n1832_04b:0740c29": "質。為不離見。若依託質。應離識取。若",
    "T43n1832_04b:0741a01": "不離見。何成離合知。識皆與根不即離",
    "T43n1832_04b:0741a02": "故　答雖依託質不離見分。俱悉無過。",
    "T43n1832_04b:0741a03": "以能緣見不可說云在此非彼處。以無",
    "T43n1832_04b:0741a04": "形礙故　若爾如何名離合取　答以五色",
    "T43n1832_04b:0741a05": "根望本質說。不約相分。故成離合。不離",
    "T43n1832_04b:0741a06": "識緣。",
    "T43n1832_04b:0741a07": "問五識何為以第六識為分別根　答瑜伽",
    "T43n1832_04b:0741a08": "五十五云。由三緣故。謂極明了故。於彼",
    "T43n1832_04b:0741a09": "作意故。依資養故　言明了取者。意雖由",
    "T43n1832_04b:0741a10": "五而得明了。五亦由六能明了取。若無意",
    "T43n1832_04b:0741a11": "識五不起故　於彼作意者。由欲得緣彼",
    "T43n1832_04b:0741a12": "境界故。即同緣義　依資養者。謂由意識資",
    "T43n1832_04b:0741a13": "養。眼等識方得起故。即引發義。",
    "T43n1832_04b:0741a14": "但說五識依五根者由二義故。言相順",
    "T43n1832_04b:0741a15": "者。一近相順。即近所依。二相資相順。五根有",
    "T43n1832_04b:0741a16": "漏五識亦有漏。五根無漏五識亦無漏故。",
    "T43n1832_04b:0741a17": "後開導依。本疏三師。第一難陀等。瑜伽第三",
    "T43n1832_04b:0741a18": "云。又非五識身有二剎那相隨俱生。亦無",
    "T43n1832_04b:0741a19": "展轉無間更互而生　又一剎那五識生已。",
    "T43n1832_04b:0741a20": "從此無間必意識生。從此無間或時散亂。或",
    "T43n1832_04b:0741a21": "耳識生。或五識身中隨一識生　此師准文",
    "T43n1832_04b:0741a22": "不許五識俱生。亦無二剎那續。亦非更互",
    "T43n1832_04b:0741a23": "生。若前若後必意識起。是故五識必用第六",
    "T43n1832_04b:0741a24": "為開導依　第二安惠等。第三護法等　西",
    "T43n1832_04b:0741a25": "明云。第二淨月。安惠師許三位無末那故",
    "T43n1832_04b:0741a26": "　要集亦云。定非安惠。論云平等性智相應末",
    "T43n1832_04b:0741a27": "那初起。必由第六意識為開導依。彼許三",
    "T43n1832_04b:0741a28": "位無末那故。則不得言相應末那　今謂",
    "T43n1832_04b:0741a29": "不爾。准何得知是淨月義。既自不識梵本。",
    "T43n1832_04b:0741b01": "又非翻譯之人　若是安惠前難如何　答",
    "T43n1832_04b:0741b02": "准本疏釋云即顯末那名通無漏。雖即六",
    "T43n1832_04b:0741b03": "識轉末那得名為第七。實非第七。不通",
    "T43n1832_04b:0741b04": "淨故。不爾違經。初地初心第七識俱平等性",
    "T43n1832_04b:0741b05": "智等。如疏具釋　又下第五卷中亦有此解",
    "T43n1832_04b:0741b06": "　疏外又解。前難陀師云。第六意識自相續",
    "T43n1832_04b:0741b07": "故亦總用。前六轉識內。隨何為開導依。第",
    "T43n1832_04b:0741b08": "七．八識雖自相續。見道初轉由第六引。應",
    "T43n1832_04b:0741b09": "用第六為開導依。就彼宗難正彼義故。",
    "T43n1832_04b:0741b10": "不依自宗。疏主既親承梵本翻此論文。豈",
    "T43n1832_04b:0741b11": "肯鄭重為斯錯判　今又助解。言安惠等",
    "T43n1832_04b:0741b12": "許淨第七即是餘師。餘文即通安惠及餘。",
    "T43n1832_04b:0741b13": "述正文中云。第七末那用前自類或第六",
    "T43n1832_04b:0741b14": "識為開導依　染相續位自類為依。無漏",
    "T43n1832_04b:0741b15": "間斷既有第六即為開導。滅定位出。應云",
    "T43n1832_04b:0741b16": "用第八為開導依。略而不言。",
    "T43n1832_04b:0741b17": "第二師文中有二。初縱。後奪。初中有三。一",
    "T43n1832_04b:0741b18": "云未自在位可如所說。二遇境位。謂卒爾",
    "T43n1832_04b:0741b19": "遇境位可如所說。三遇非勝境位可如所",
    "T43n1832_04b:0741b20": "說。上一位字貫於下二。次一遇字通第二",
    "T43n1832_04b:0741b21": "三　若自在位下。奪翻前三位。言自在位",
    "T43n1832_04b:0741b22": "者奪初位。此師意云。謂互用位多恒緣境。",
    "T43n1832_04b:0741b23": "此意破前六塵境至識不並生。以即剎那而",
    "T43n1832_04b:0741b24": "便落謝。互用之位如眼識起。雖有餘境亦",
    "T43n1832_04b:0741b25": "能緣之。何假餘識而眼識間斷耶。",
    "T43n1832_04b:0741b26": "問護法等師何性界心得出滅定　答廣惠",
    "T43n1832_04b:0741b27": "聲聞．自在菩薩。隨何界地方便善心。若依自",
    "T43n1832_04b:0741b28": "地亦通生得。未遍超者。隨其所應。或依",
    "T43n1832_04b:0741b29": "他地方便善心。若全未超。但依自地方便",
    "T43n1832_04b:0741c01": "心出。依方便入故。",
    "T43n1832_04b:0741c02": "論。又異熟心依染污意等者。何故無性兩釋。",
    "T43n1832_04b:0741c03": "一云即第六識為染污依。第二同世親。所",
    "T43n1832_04b:0741c04": "謂末那。何故二別　答兩論不違。此有二",
    "T43n1832_04b:0741c05": "義。一恒相續。二緣內外起增上愛故。無性",
    "T43n1832_04b:0741c06": "即據通緣內外起染污故。不言第七。世",
    "T43n1832_04b:0741c07": "親即據恒相續識常起染污。非無第六。以",
    "T43n1832_04b:0741c08": "非恒故隱而不說。無性菩薩據續生時。非",
    "T43n1832_04b:0741c09": "無第七。以不外緣故亦不說　然今此師",
    "T43n1832_04b:0741c10": "所說染意。或同世親。或同無性　或可染",
    "T43n1832_04b:0741c11": "意依第七說。相應悲願即第六識。以此為",
    "T43n1832_04b:0741c12": "證。證誠第八用第六．七為開導依。以因",
    "T43n1832_04b:0741c13": "大悲依第六故。染復第六不證第七　或",
    "T43n1832_04b:0741c14": "此師意且據凡夫一分而說。初受生識。以",
    "T43n1832_04b:0741c15": "染污意方得受生。即中蘊末心。除轉輪",
    "T43n1832_04b:0741c16": "王必起貪．嗔方得受生。相應悲願即是二",
    "T43n1832_04b:0741c17": "智。",
    "T43n1832_04b:0741c18": "論。若增盛境等。西明云。此有一句。境勝心",
    "T43n1832_04b:0741c19": "非勝。謂率爾心。此中應有等流心．境俱勝。",
    "T43n1832_04b:0741c20": "已攝在前等流心中　今謂不然。證五相",
    "T43n1832_04b:0741c21": "續。云遇勝境理必相續。定非率爾。率爾之",
    "T43n1832_04b:0741c22": "心非多剎那故。若許率爾自類相續。應引",
    "T43n1832_04b:0741c23": "瑜伽論云由率爾心。乃至相續而轉。何故",
    "T43n1832_04b:0741c24": "云決定心後等。前文已證等流翻前率爾",
    "T43n1832_04b:0741c25": "　遇勝境下。翻前非勝境。不說唯率爾。前",
    "T43n1832_04b:0741c26": "文且約汎爾等流心。即心勝境非勝。此約",
    "T43n1832_04b:0741c27": "心境俱勝破　或可。前約心相續趣境破。",
    "T43n1832_04b:0741c28": "此約境相續勝逼心俱令心相續。故二文",
    "T43n1832_04b:0741c29": "別今准此文當後二心。故俱勝句攝。",
    "T43n1832_04b:0742a01": "問戲忘憤恚定是何天　答本疏釋云。欲四",
    "T43n1832_04b:0742a02": "空天。非下二天。西明云。通六天　要集斷",
    "T43n1832_04b:0742a03": "云。此說近理。以婆沙說在下二天。大小雖",
    "T43n1832_04b:0742a04": "殊俱得為證　今謂不爾。四句自體。若不",
    "T43n1832_04b:0742a05": "約定人．處而說。但據逢緣可通六欲。若",
    "T43n1832_04b:0742a06": "約定人．處。即本疏為正。然准道理據定人",
    "T43n1832_04b:0742a07": "處。不爾但應人為他害即非自害。若有自",
    "T43n1832_04b:0742a08": "害即非他害。何要戲忘．意．憤恚天及羯剌",
    "T43n1832_04b:0742a09": "藍位。又戲．憤天既屬帝釋。豈與非天共戰",
    "T43n1832_04b:0742a10": "之時不為彼害。若為彼害此即不定。即應",
    "T43n1832_04b:0742a11": "佛使等有自他害。俱不定故即有雜亂。據",
    "T43n1832_04b:0742a12": "無雜亂大乘約定。即本疏正。無相亂失及",
    "T43n1832_04b:0742a13": "不定過。又出曜論云四空天。",
    "T43n1832_04b:0742a14": "論。然攝大乘說色亦容有等無間緣者是縱",
    "T43n1832_04b:0742a15": "奪言者。釋彼論第三云。謂經部師作如是",
    "T43n1832_04b:0742a16": "執。色心無間生者。謂諸色．心前後次第相",
    "T43n1832_04b:0742a17": "續而生。是諸法種子者。是諸有為能生因",
    "T43n1832_04b:0742a18": "性。謂彼執言。從前剎那色後剎那色無間而",
    "T43n1832_04b:0742a19": "生。從前剎那心後剎那心及相應法無間而",
    "T43n1832_04b:0742a20": "生已上論文。破已下結云。但應容有等無間緣及",
    "T43n1832_04b:0742a21": "增上緣。無有因緣。今指此文。是縱經師有",
    "T43n1832_04b:0742a22": "等無間。奪彼前後為因緣義。若爾何故攝",
    "T43n1832_04b:0742a23": "論第一云又經部師不說唯色名為心法等",
    "T43n1832_04b:0742a24": "無間緣。此所無故。心及心法四緣定故。釋",
    "T43n1832_04b:0742a25": "文如疏。",
    "T43n1832_04b:0742a26": "論。故展轉作等無間緣者。問心．心所法多",
    "T43n1832_04b:0742a27": "少起。而得說為緣。何妨諸識多少生。亦復",
    "T43n1832_04b:0742a28": "得為緣。質云諸識前後多少起。相望得成",
    "T43n1832_04b:0742a29": "緣。色法多少生前後。亦成無間緣。彼復質",
    "T43n1832_04b:0742b01": "云。諸識多少起。例同色不成緣。汝諸心所",
    "T43n1832_04b:0742b02": "多少生。亦應同色不成緣　解云心．心所",
    "T43n1832_04b:0742b03": "法和合似一。共辨一事得互為緣。諸識不",
    "T43n1832_04b:0742b04": "然。何得互為緣。",
    "T43n1832_04b:0742b05": "然諸心所非開導依。問心所望王不開導。心",
    "T43n1832_04b:0742b06": "所非所依。心王心所既導生。何妨心所亦",
    "T43n1832_04b:0742b07": "成依。解云等無間緣義相引。心所可成緣。",
    "T43n1832_04b:0742b08": "開導據勝能。非主不成開導依。",
    "T43n1832_04b:0742b09": "疏云如攝論第一云。一法未達未遍知者。此",
    "T43n1832_04b:0742b10": "引攝論云佛不為小乘說阿賴耶識。外人",
    "T43n1832_04b:0742b11": "即引經文為難。若爾何故經中世尊云。我",
    "T43n1832_04b:0742b12": "不說一法未達未遍知。而能永斷一切煩惱",
    "T43n1832_04b:0742b13": "成阿羅漢。我唯說言一切法已達已遍知。方",
    "T43n1832_04b:0742b14": "能斷惑成阿羅漢。言達無間道。遍知解脫",
    "T43n1832_04b:0742b15": "道。此難意云。若不為說阿賴耶識。豈得云",
    "T43n1832_04b:0742b16": "於一切法已達遍知。無性為釋。此佛密意說",
    "T43n1832_04b:0742b17": "不斷煩惱。以別相聲說總相處。非諸煩",
    "T43n1832_04b:0742b18": "惱有各別斷。或取共相無常等行故。不為",
    "T43n1832_04b:0742b19": "說阿賴耶識　此意以別相名。意詮生空",
    "T43n1832_04b:0742b20": "總相義處方能斷惑。惑共相無常行。非緣",
    "T43n1832_04b:0742b21": "別別色等之智。而能斷惑。故言一法未達",
    "T43n1832_04b:0742b22": "遍知者。別相之聲。說總相智而能斷惑。非",
    "T43n1832_04b:0742b23": "一一法皆達知盡方能斷惑。故不為說阿賴",
    "T43n1832_04b:0742b24": "耶識　今瑜伽文亦復如是。意說前各自別",
    "T43n1832_04b:0742b25": "識。為後各自別識等無間緣故。於總處說。",
    "T43n1832_04b:0742b26": "若彼六識為此六識等。此是別意言聲。於",
    "T43n1832_04b:0742b27": "總處轉故　又此言總意別有三。一會前",
    "T43n1832_04b:0742b28": "第三云。若此識無間諸識決定生者。若此識",
    "T43n1832_04b:0742b29": "及諸識皆是總語。意說各別八識。舉此總",
    "T43n1832_04b:0742c01": "聲。非謂諸識許互為緣。一云解第三意。",
    "T43n1832_04b:0742c02": "別說後識定生。簡無學最後心。然舉於總",
    "T43n1832_04b:0742c03": "諸識生聲。一云會前又此六識為彼六識。意",
    "T43n1832_04b:0742c04": "欲別說各自六識。舉彼總聲意目別六。非",
    "T43n1832_04b:0742c05": "此六言總含八識云言總意別。何者五十二",
    "T43n1832_04b:0742c06": "初舉諸心．心所無間後諸心．心所生。通詮",
    "T43n1832_04b:0742c07": "八識。重復言此六彼六。據三乘通說。故不",
    "T43n1832_04b:0742c08": "通八。",
    "T43n1832_04b:0742c09": "論。為顯此識依緣同故。有二解。一云依是不",
    "T43n1832_04b:0742c10": "共依。緣是因緣依。以總聚言。不須分別種",
    "T43n1832_04b:0742c11": "之與現。種不離識自體分故。云依．緣同",
    "T43n1832_04b:0742c12": "　又解以總聚言緣第八識。因緣．增上。種．",
    "T43n1832_04b:0742c13": "現雖殊總不離第八。但不說等無間非所",
    "T43n1832_04b:0742c14": "緣故。此據染說。若無漏位亦緣無間識",
    "T43n1832_04b:0742c15": "　二云依所依。緣即所緣。以因緣．增上俱名",
    "T43n1832_04b:0742c16": "為依。緣即所緣。即下許第八自體及種子。",
    "T43n1832_04b:0742c17": "如次計為我及我所師義。又前二依有勝",
    "T43n1832_04b:0742c18": "用故。所以偏說。非謂為顯依．緣同故。以",
    "T43n1832_04b:0742c19": "且解依彼轉未解緣彼轉故。然要集云。或",
    "T43n1832_04b:0742c20": "可初釋唯俱有依。後釋通二　今謂不爾。",
    "T43n1832_04b:0742c21": "若初但一。何故論云俱顯前二。故說有",
    "T43n1832_04b:0742c22": "餘。",
    "T43n1832_04b:0742c23": "論釋緣彼。問難陀師計七依本識。亦緣彼",
    "T43n1832_04b:0742c24": "相應。何名依彼緣彼。答據執為我名依",
    "T43n1832_04b:0742c25": "緣彼。火辨．安惠並准此釋。",
    "T43n1832_04b:0742c26": "問火辨何故不執自體以為我見　答見分",
    "T43n1832_04b:0742c27": "作用故執我。自證沈隱故不執之。",
    "T43n1832_04b:0742c28": "安惠破火辨中。有三番問答。初約定。次變",
    "T43n1832_04b:0742c29": "不變時。後約凡夫厭色生上不變色難。不",
    "T43n1832_04b:0743a01": "同聖者生上變色。",
    "T43n1832_04b:0743a02": "問護法正義七緣八為我。自證緣見作何",
    "T43n1832_04b:0743a03": "行相　答不同見分。自證思量見分之時。",
    "T43n1832_04b:0743a04": "不作內外我非我解。但冥證見體。亦如邪",
    "T43n1832_04b:0743a05": "見緣外之時。見之自證緣見之時。但證見",
    "T43n1832_04b:0743a06": "體不同邪見。",
    "T43n1832_04b:0743a07": "問論無一心中有斷．常見故。我．我所執不",
    "T43n1832_04b:0743a08": "俱起者。何故分別行緣蘊。不分別所起處",
    "T43n1832_04b:0743a09": "等起我我所見耶　答二十句等。雖同依",
    "T43n1832_04b:0743a10": "色蘊等不是同時。前後別起故即無妨　問",
    "T43n1832_04b:0743a11": "斷．常依惠立。二見不並生。二執一惠生。兩",
    "T43n1832_04b:0743a12": "執不並起　答斷．常境別。二執境同。",
    "T43n1832_04b:0743a13": "思量為性相。問既恒思量所執我相。與我",
    "T43n1832_04b:0743a14": "見何別。俱作我解故。復何不名我見　答",
    "T43n1832_04b:0743a15": "我見推求並作我解。此作我解而不推求。",
    "T43n1832_04b:0743a16": "故不名我見　問何以得知心作我解",
    "T43n1832_04b:0743a17": "　答准心所知。既云我愛．我慢等。當爾彼愛",
    "T43n1832_04b:0743a18": "等。若不作我解。貪愛於何。又亦不應名",
    "T43n1832_04b:0743a19": "我愛等。由此准知。心王亦作我解　若爾",
    "T43n1832_04b:0743a20": "心王應取別相　答不爾。即此我境是總",
    "T43n1832_04b:0743a21": "相故。領納屬於順益己相。而貪愛等方為",
    "T43n1832_04b:0743a22": "別相。論說唯言故　問我無我等是其差別。",
    "T43n1832_04b:0743a23": "何名總相　答准諸法自性差別。名非總",
    "T43n1832_04b:0743a24": "相可爾。今心王所取總相。心所所取別相。",
    "T43n1832_04b:0743a25": "與彼有別。於彼自性差別之上。各有總相．",
    "T43n1832_04b:0743a26": "別相故。不爾王．所境應差別。故知我者即",
    "T43n1832_04b:0743a27": "是境之總相。於我之上可意．不可意等方",
    "T43n1832_04b:0743a28": "是別相　又有解云。心王亦取別相。辨中邊",
    "T43n1832_04b:0743a29": "論云。心王亦能取總．別相。今撿彼論第一",
    "T43n1832_04b:0743b01": "云。唯能了境總相名心。亦了差別名為受",
    "T43n1832_04b:0743b02": "等。准此心王不取別相。此論第五亦識能",
    "T43n1832_04b:0743b03": "了別事之總相不言了別事之別相　問",
    "T43n1832_04b:0743b04": "心王既作我解即是我執。云何第八卷護法",
    "T43n1832_04b:0743b05": "正義。云執我法者必是惠故。不說所餘",
    "T43n1832_04b:0743b06": "　答心雖作我相而不執之。執者是惠故",
    "T43n1832_04b:0743b07": "　又釋云。彼據勝說。及根本說。此據相從。必",
    "T43n1832_04b:0743b08": "由於惠方能起執。非於此聚而無有惠",
    "T43n1832_04b:0743b09": "可起執者故。言必是惠故。不障相應亦",
    "T43n1832_04b:0743b10": "有二執　問貪等皆有執者。疑有執不　答",
    "T43n1832_04b:0743b11": "執必見俱。疑非見並。又執必決。疑不決故。",
    "T43n1832_04b:0743b12": "疑不是執　問如思相應業之眷屬。亦立業",
    "T43n1832_04b:0743b13": "名。與見相應見之眷屬。何不名見　答業",
    "T43n1832_04b:0743b14": "是造作義　俱能造作未來果。及所造事業。",
    "T43n1832_04b:0743b15": "故俱名業。見者推求。相應非推求故不名",
    "T43n1832_04b:0743b16": "見　又釋剋性即非。相從亦見。如似智惠相",
    "T43n1832_04b:0743b17": "從俱名智惠故　問執我是惠能。同聚俱執",
    "T43n1832_04b:0743b18": "我。推求是惠用。相應亦推求　答推求是見。",
    "T43n1832_04b:0743b19": "餘法不推求。執者堅取義。同聚俱執我。",
    "T43n1832_04b:0743b20": "問既恒審思量與思何別　答通．別有異。此",
    "T43n1832_04b:0743b21": "但思我。彼思一切　問未轉可爾。已轉如",
    "T43n1832_04b:0743b22": "何。已轉通緣一切法故　答亦總．別緣。勝",
    "T43n1832_04b:0743b23": "劣有異。王取總相勝。所取別相勝。不爾",
    "T43n1832_04b:0743b24": "果位王．所二種俱能遍緣。如何取別。然第五",
    "T43n1832_04b:0743b25": "云。心王取總相。心所通總．別。且據因說。若",
    "T43n1832_04b:0743b26": "在果位。王．所俱能緣一切法取總．別相。但",
    "T43n1832_04b:0743b27": "勝劣異。",
    "T43n1832_04b:0743b28": "西明云。何故釋名門但解末那。三性門中",
    "T43n1832_04b:0743b29": "即解心所。解云理實於諸門中皆有二義。",
    "T43n1832_04b:0743c01": "影略互顯　今謂有餘。若言諸門皆有二義。",
    "T43n1832_04b:0743c02": "釋王有覆性。所亦性同。於餘門中若皆如",
    "T43n1832_04b:0743c03": "是者。心王四惑俱。豈我見等亦四惑俱耶。故",
    "T43n1832_04b:0743c04": "思為性相者。但解於王。心所不爾。設心所",
    "T43n1832_04b:0743c05": "思　箇思量。所餘心所非恒思量。又思雖",
    "T43n1832_04b:0743c06": "有思量之義。不以思量釋思性相。然辨",
    "T43n1832_04b:0743c07": "三性門中解心所者。以彼心所有貪．慢",
    "T43n1832_04b:0743c08": "等。不知不善為有覆性。王由相應得成",
    "T43n1832_04b:0743c09": "三性。所由所依是有覆故雙問答。至下更",
    "T43n1832_04b:0743c10": "釋。此問本意自釋第二變。不解心所。不可",
    "T43n1832_04b:0743c11": "門門皆相影顯。",
    "T43n1832_04b:0743c12": "問言四惑俱我癡．我見。如論自辨。愛有四",
    "T43n1832_04b:0743c13": "種。慢七．九種。是何愛．慢　答是總愛。以緣",
    "T43n1832_04b:0743c14": "我故非餘行相。七慢之中是我慢攝。我慢恒",
    "T43n1832_04b:0743c15": "起。非九慢類。",
    "T43n1832_04b:0743c16": "論。及餘觸等俱。有二師釋。初師二解。一四",
    "T43n1832_04b:0743c17": "惑餘。一無覆性餘　若爾後言有覆性攝。豈",
    "T43n1832_04b:0743c18": "不重耶　答此師解餘有其二義。一遮。二",
    "T43n1832_04b:0743c19": "表。今取遮義。五遍行法前與八俱。亦與七",
    "T43n1832_04b:0743c20": "俱。恐同於前是無覆性。故餘言遮。後言有",
    "T43n1832_04b:0743c21": "覆攝者是其表義故無有過。",
    "T43n1832_04b:0743c22": "簡別境五中。問此師第七何無欲耶　答",
    "T43n1832_04b:0743c23": "緣未遂境可有欲生。此識緣我恒遂無欲",
    "T43n1832_04b:0743c24": "　難七緣境恒遂。不希未遂無欲俱。佛果",
    "T43n1832_04b:0743c25": "所緣恒現前。無彼未合欲不起　答佛果悲",
    "T43n1832_04b:0743c26": "願度眾生。境界雖現欲無減。因中我法恒",
    "T43n1832_04b:0743c27": "現取無願不希非欲並　又釋如疏。餘四",
    "T43n1832_04b:0743c28": "准此。",
    "T43n1832_04b:0743c29": "問此師何故七非隨俱　答此師意說。二十",
    "T43n1832_04b:0744a01": "隨惑。雜集論說皆假有故。依根本惑分位",
    "T43n1832_04b:0744a02": "立之。此識俱惑恒無間斷無分位故不得",
    "T43n1832_04b:0744a03": "並。又五十八云。諸隨煩惱皆是煩惱品類",
    "T43n1832_04b:0744a04": "　若爾何故決擇五十五云。無慚．無愧．不信．懈",
    "T43n1832_04b:0744a05": "怠是實物有。放逸是假有。餘者論說是世",
    "T43n1832_04b:0744a06": "俗有耶　答此師意說。假者有二。一相待",
    "T43n1832_04b:0744a07": "假。二分位假。前無實體。分位假者而是有",
    "T43n1832_04b:0744a08": "體。云實有者據分位說。云世俗者通於",
    "T43n1832_04b:0744a09": "假實。以相待．分位俱名為假。",
    "T43n1832_04b:0744a10": "問實有假有理可易知。世俗有言應須分",
    "T43n1832_04b:0744a11": "別。唯識論等說沈．掉等是別有體。如何大",
    "T43n1832_04b:0744a12": "論云世俗有　答言世俗有者非謂假有。",
    "T43n1832_04b:0744a13": "不同放逸定是假故。不同無慚等四依勝",
    "T43n1832_04b:0744a14": "道理別有體用不名實有。此沈．掉等皆",
    "T43n1832_04b:0744a15": "他等流。別有體性義非勝顯不名勝義有。",
    "T43n1832_04b:0744a16": "非體假無名世俗有。",
    "T43n1832_04b:0744a17": "問論會違云。依二十二隨煩惱說者。准百",
    "T43n1832_04b:0744a18": "法論二十隨惑成於百法。瑜伽論中惑說",
    "T43n1832_04b:0744a19": "二十二．二十四．二十六。應不唯百法。",
    "T43n1832_04b:0744a20": "答大論中據取別境及四不定是染性者。煩",
    "T43n1832_04b:0744a21": "惱等流品類不同說多少別。離彼二位更",
    "T43n1832_04b:0744a22": "無別法。百法論等據其體性有差別者但",
    "T43n1832_04b:0744a23": "說百法。亦不相違。",
    "T43n1832_04b:0744a24": "論。言要緣曾受境類者。有二說。一云境類",
    "T43n1832_04b:0744a25": "者。緣滅．道時但緣其名名亦為境。此境",
    "T43n1832_04b:0744a26": "是滅．道類。二云境體之類。如緣苦．集親符",
    "T43n1832_04b:0744a27": "其體。亦已曾受後復緣時。言緣境類。即前",
    "T43n1832_04b:0744a28": "體類。餘准此釋　又云名是名類。謂先聞",
    "T43n1832_04b:0744a29": "緣今復聞緣。二名是體之類。謂先見體今復",
    "T43n1832_04b:0744b01": "緣名。三體是體之類。四體是名之類。准前",
    "T43n1832_04b:0744b02": "可解。",
    "T43n1832_04b:0744b03": "問護法正義云。非諸染心皆緣曾受境。及",
    "T43n1832_04b:0744b04": "邪簡擇故忘念．不正知依念．惠者不遍染",
    "T43n1832_04b:0744b05": "心。依無明立即遍染心者。如緣現在復",
    "T43n1832_04b:0744b06": "非簡擇。起此忘念．不正知時。與無明俱",
    "T43n1832_04b:0744b07": "不。若許俱者。忿等應嗔俱。若不俱者。應非",
    "T43n1832_04b:0744b08": "遍染　答義別說之。猶如見．惠。雖不相",
    "T43n1832_04b:0744b09": "應可得俱起。以他性相應非自性故。",
    "T43n1832_04b:0744b10": "問如緣曾境及邪簡擇起忘念等。依二法",
    "T43n1832_04b:0744b11": "立。為一忘念等。為有二耶　答疏有二解。",
    "T43n1832_04b:0744b12": "後說為正　然要集云。有說兩說皆違第六。",
    "T43n1832_04b:0744b13": "故第六云。染念．染惠雖非念．惠俱。而癡分",
    "T43n1832_04b:0744b14": "者亦得相應。既廣破已彼自釋云。若無念．",
    "T43n1832_04b:0744b15": "惠。唯癡上立。若念．惠起。即與無明各二法",
    "T43n1832_04b:0744b16": "立。即自問云。既二並起為一為異。答謂攬",
    "T43n1832_04b:0744b17": "二分假立一法。具含二義。故癡分義念．惠",
    "T43n1832_04b:0744b18": "相應。念惠分義非念．惠俱。與癡相應故無",
    "T43n1832_04b:0744b19": "有過　今謂此說即是前明。何勞別說　本",
    "T43n1832_04b:0744b20": "疏云。惑總依惠．無明立一不正知。不正知",
    "T43n1832_04b:0744b21": "是假。不可言有二。今云攬二分假立一",
    "T43n1832_04b:0744b22": "法。豈非前明。本疏引例。如放逸等依四法",
    "T43n1832_04b:0744b23": "立。不約貪等別。說二相應故。此意放逸雖",
    "T43n1832_04b:0744b24": "依貪立。二得相應據餘分說。說遍染故。",
    "T43n1832_04b:0744b25": "例不正知等相應亦爾。何勞更言故癡分義",
    "T43n1832_04b:0744b26": "念．惠相應。念惠分義非念．惠俱。與癡相應",
    "T43n1832_04b:0744b27": "故無有失耶　又復彼說自有過失。何者彼",
    "T43n1832_04b:0744b28": "云。或可念．惠．無明各別立一。雖有多種",
    "T43n1832_04b:0744b29": "相用無別故說為一。二十隨惑等但說一",
    "T43n1832_04b:0744c01": "故。據實有多。隨用立多而體非多。故說",
    "T43n1832_04b:0744c02": "事等約體說等。用望於體不說相應。非",
    "T43n1832_04b:0744c03": "他性故。若爾不害．無嗔二數應不相應。第",
    "T43n1832_04b:0744c04": "六云信等皆遍善心故。解云但云遍善不",
    "T43n1832_04b:0744c05": "言相應。亦不言俱故無有過　今難彼云。",
    "T43n1832_04b:0744c06": "既云各別立一。即有多放逸等。若用若體",
    "T43n1832_04b:0744c07": "俱多法故。何得云等。非受．想等有多並故",
    "T43n1832_04b:0744c08": "　又云。不害．無嗔彼但云遍不言相應。亦",
    "T43n1832_04b:0744c09": "不言俱者。豈許不害．無嗔前後別起言不",
    "T43n1832_04b:0744c10": "俱起。故依雖別。取各功能假立為一。名",
    "T43n1832_04b:0744c11": "為體等。不害．無嗔雖不相應而許俱起",
    "T43n1832_04b:0744c12": "　問且如不翻別境入隨惑中。別境染念．染",
    "T43n1832_04b:0744c13": "惠。亦名忘念及不正知不。若不爾者應非",
    "T43n1832_04b:0744c14": "是染。以正念．正知故。若許亦名忘念及不",
    "T43n1832_04b:0744c15": "正知者。與隨惑中二法何別　答別境中忘",
    "T43n1832_04b:0744c16": "念者。謂於過去曾受境界忘追憶故。隨中",
    "T43n1832_04b:0744c17": "忘念只忘失正念。不要忘念過去之境",
    "T43n1832_04b:0744c18": "　問若爾前善心中。不能記憶曾所受境應",
    "T43n1832_04b:0744c19": "非忘念。以非染故　答起善心時。雖有",
    "T43n1832_04b:0744c20": "不能憶過去境。而於現境能正念故　問",
    "T43n1832_04b:0744c21": "緣現可爾。緣過如何思之。若別境中惡惠",
    "T43n1832_04b:0744c22": "必邪簡擇。隨中惡惠能惡於惠。即令知不",
    "T43n1832_04b:0744c23": "正。非要邪簡擇。又假．實殊。有無體別。隨惑",
    "T43n1832_04b:0744c24": "但作用。而無別自體。別境有別體。",
    "T43n1832_04b:0744c25": "成唯識論了義燈卷第四終"
}