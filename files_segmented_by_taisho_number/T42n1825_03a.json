{
    "T42n1825_03a:0201a12": "folio_3a 十二門論疏卷下之本",
    "T42n1825_03a:0201a14": "5 觀有相無相門(下本)觀有相無相門第五",
    "T42n1825_03a:0201a15": "問上門明有為無為二法俱無有相。此即破",
    "T42n1825_03a:0201a16": "一切法體相皆盡。又上破有為相中有四門。",
    "T42n1825_03a:0201a17": "破展轉義前後一時。破不展轉義到不到及",
    "T42n1825_03a:0201a18": "已未門。此四能破門破有為相盡。破無為相",
    "T42n1825_03a:0201a19": "亦有四門。一用有為破無為體門。二破無為",
    "T42n1825_03a:0201a20": "相門。三無相有無為門。四無因待故無有無",
    "T42n1825_03a:0201a21": "為門。若爾能破所破一切相窮。何因緣故更",
    "T42n1825_03a:0201a22": "說此門。答所相是眾病之根。上破雖窮今重",
    "T42n1825_03a:0201a23": "以有無門更責有為無為相。汝必言有有為",
    "T42n1825_03a:0201a24": "無為二種相者。此二法為前有相後以相相",
    "T42n1825_03a:0201a25": "之。為前無相後將相相之。二門求不可得。云",
    "T42n1825_03a:0201a26": "何言有為無為二種相耶。前門名為正破。此",
    "T42n1825_03a:0201a27": "門名縱有。故更撿之。二者上破通相。謂生",
    "T42n1825_03a:0201a28": "住滅通相一切有為法。今破別相。謂人瓶柱",
    "T42n1825_03a:0201a29": "地各有於相。通別備窮相義方盡。又前破隱",
    "T42n1825_03a:0201b01": "相。一剎那中有生住異滅。此事微隱難以取",
    "T42n1825_03a:0201b02": "悟。今破顯相如瓶柱等。即取悟為易。故說此",
    "T42n1825_03a:0201b03": "門。又前破標相。三相能標別法體。是於有",
    "T42n1825_03a:0201b04": "為今破體相。如熱為火體相。撿標體二相俱",
    "T42n1825_03a:0201b05": "無。諸相乃盡。以一切相盡則心無所取。故",
    "T42n1825_03a:0201b06": "取相心斷。又心則是相。求一切相不可得故",
    "T42n1825_03a:0201b07": "則無心相。無心相故無能取。此則於外無數",
    "T42n1825_03a:0201b08": "於內無心。彼已寂滅名為涅槃也。然相既無。",
    "T42n1825_03a:0201b09": "無相亦無。亦相無相非相無相亦無。故四境",
    "T42n1825_03a:0201b10": "絕四心斷四言寂。則是實相法身佛性法界",
    "T42n1825_03a:0201b11": "也。問有無為是能破為是所破。答具有二種。",
    "T42n1825_03a:0201b12": "若直執有相則開有無二門責之故是能破。",
    "T42n1825_03a:0201b13": "若執有無則有無是所破。問用何破破有無",
    "T42n1825_03a:0201b14": "耶。答有二種。一借有破無借無破有。謂對",
    "T42n1825_03a:0201b15": "緣假破。二就有求有無蹤。名就緣假破。",
    "T42n1825_03a:0201b16": "此門亦三。一生起。二門體。三總結齊法。",
    "T42n1825_03a:0201b17": "偈上半開二門以破於相。下半攝法。有相無",
    "T42n1825_03a:0201b18": "相不相者有二義。一者如柱。前已有圓相不",
    "T42n1825_03a:0201b19": "須更將圓相相之。二前已有相更以相相是",
    "T42n1825_03a:0201b20": "則無窮。無相亦有二義。一者若無圓相則無",
    "T42n1825_03a:0201b21": "柱體相。無所相。二者物若無相以相相之終",
    "T42n1825_03a:0201b22": "自不著。柱是有為。既作二門責。無為亦作二",
    "T42n1825_03a:0201b23": "門責之。下半攝法者此二有故相有。二門無",
    "T42n1825_03a:0201b24": "故相無。",
    "T42n1825_03a:0201b25": "長行釋上下半。即二。釋上半有無門即二。破",
    "T42n1825_03a:0201b26": "有相中又二。一正破二結破。初又二。第一作",
    "T42n1825_03a:0201b27": "相無用破。復次下第二重相破也。是故下第",
    "T42n1825_03a:0201b28": "二總結。",
    "T42n1825_03a:0201b29": "無相中下破無相中相義。就文為四。初總標",
    "T42n1825_03a:0201c01": "無相中相不相。何法名無相下第二責不見",
    "T42n1825_03a:0201c02": "無相法。如中論無有無相法。以有為無為各",
    "T42n1825_03a:0201c03": "有相故有有為無為。若無相則無有為無為",
    "T42n1825_03a:0201c04": "也。如象有雙牙下第三出無無相法。若離是",
    "T42n1825_03a:0201c05": "相下第四結無無相法。",
    "T42n1825_03a:0201c06": "如是有相中者第二釋下半。",
    "T42n1825_03a:0201c07": "是故相無所相下第三總結齊法。又為二。初",
    "T42n1825_03a:0201c08": "別結無四法。次結三空。結無四法者。一明相",
    "T42n1825_03a:0201c09": "無故可相無。二明相可相空故萬法空。三物",
    "T42n1825_03a:0201c10": "空故則無物空。次明物無物空故有為空。文",
    "T42n1825_03a:0201c11": "處易知。有為空故下結歸三空。",
    "T42n1825_03a:0201c12": "6 觀一異門(下本)觀一異門第六",
    "T42n1825_03a:0201c13": "問上已破通別隱顯體標諸相竟。何故復有",
    "T42n1825_03a:0201c14": "此門。答有二種義。一者外人不受上二門破",
    "T42n1825_03a:0201c15": "明我自有相可相一義自有相可相異義。云",
    "T42n1825_03a:0201c16": "何言無相可相耶。今破彼一異義故說此門。",
    "T42n1825_03a:0201c17": "二者論主前二門破之雖窮。今蹤有之重開",
    "T42n1825_03a:0201c18": "一異以破外也。問何故重開一異。答一異之",
    "T42n1825_03a:0201c19": "破是諸破中顯。欲令觀心易悟故就一異破。",
    "T42n1825_03a:0201c20": "二者一異是十四難本六十二見根。今欲窮",
    "T42n1825_03a:0201c21": "其根本就一異門破。一異門破者通問。上二",
    "T42n1825_03a:0201c22": "門標體兩相與所相為一為異。故名一異門",
    "T42n1825_03a:0201c23": "破。然此一異非但破相可相。真俗惑解人法",
    "T42n1825_03a:0201c24": "萬義。但寄相可相一事以例諸法也。問此門",
    "T42n1825_03a:0201c25": "為從能破立名所破立名。答具二義。外直立",
    "T42n1825_03a:0201c26": "相可相。論主開一異二門責之。則從能破立",
    "T42n1825_03a:0201c27": "名。望下救義立於一異。今破彼一異。從所",
    "T42n1825_03a:0201c28": "破立名。若一異是所破還用對就二假。如上",
    "T42n1825_03a:0201c29": "明之。問何故不題觀相可相一異門直稱觀",
    "T42n1825_03a:0202a01": "一異。答一為存略。二欲遍觀一切法一異不",
    "T42n1825_03a:0202a02": "可得故不別題相可相一異也。又上有相無",
    "T42n1825_03a:0202a03": "相門從別立名。今從通受稱。互舉也。",
    "T42n1825_03a:0202a04": "品亦三。初長行發起。",
    "T42n1825_03a:0202a05": "偈為二。上半牒相可相一異求之無蹤。下半",
    "T42n1825_03a:0202a06": "結破明一異無故相可相。",
    "T42n1825_03a:0202a07": "長行為四。一釋偈本。二救。三破救。四總結。",
    "T42n1825_03a:0202a08": "釋偈本為二。初正釋。次例破一切法。初又",
    "T42n1825_03a:0202a09": "二。前釋上半。次釋下半。文處易知。",
    "T42n1825_03a:0202a10": "問曰下第二。又開三別。初總立義呵論主。第",
    "T42n1825_03a:0202a11": "二別立義釋成己宗。三結成義宗呵論主。初",
    "T42n1825_03a:0202a12": "二句前總立總呵。相可相常成此總立也。何",
    "T42n1825_03a:0202a13": "故不成總呵也。汝說相可相下別牒論主一",
    "T42n1825_03a:0202a14": "異。今當別說許答一異。凡物下第二章別",
    "T42n1825_03a:0202a15": "立義釋成己宗。又二。前別立三章。如識相下",
    "T42n1825_03a:0202a16": "釋三章門。初章舉識受二法證相可相一。此",
    "T42n1825_03a:0202a17": "二種是心法也。只分別是識相。只識能分別。",
    "T42n1825_03a:0202a18": "故相可相一也。如佛說下次舉二事證相可",
    "T42n1825_03a:0202a19": "相異。初舉涅槃相可相異。以愛為能相。涅槃",
    "T42n1825_03a:0202a20": "是所相。則舉果也。如信者下釋次信者相可",
    "T42n1825_03a:0202a21": "相異。此舉因。以三事為相。信為可相。如正",
    "T42n1825_03a:0202a22": "見下第三舉二事釋第三章門。道具八事。正",
    "T42n1825_03a:0202a23": "見為道小分。此舉別法也。生住滅是有為家",
    "T42n1825_03a:0202a24": "小分故名小分是能相多分是所相。此舉總",
    "T42n1825_03a:0202a25": "法。故此六事有於三雙。初心法一雙。次因",
    "T42n1825_03a:0202a26": "果。後總別。是故下第三總結義宗以呵論主",
    "T42n1825_03a:0202a27": "答曰下第三破救為二。前別破三事。次總結",
    "T42n1825_03a:0202a28": "破。別破三事即三。破相可相一又三。第一明",
    "T42n1825_03a:0202a29": "相可相一不應云因相知可相。此則是相相。",
    "T42n1825_03a:0202b01": "如自觸指復次下第二明相可相一不應分別",
    "T42n1825_03a:0202b02": "是相可相。然法體既不可分別。亦無能分別",
    "T42n1825_03a:0202b03": "智。第三明相因可相是果理不應一。汝說相",
    "T42n1825_03a:0202b04": "異可相第二次破異。又三。一破二救三破救。",
    "T42n1825_03a:0202b05": "初又二。第一破其所引二事。第二作無窮難。",
    "T42n1825_03a:0202b06": "初破二事即二。破初事中又開二別。初得異",
    "T42n1825_03a:0202b07": "墮非相破。次得相墮不異破。初得異墮非相",
    "T42n1825_03a:0202b08": "破者。若愛與涅槃異者而愛非涅槃相。故名",
    "T42n1825_03a:0202b09": "得異墮非相破。又此是謬引佛經破。源佛正",
    "T42n1825_03a:0202b10": "說滅愛為涅槃體相。今乃謂所滅之愛為涅",
    "T42n1825_03a:0202b11": "槃相。故名謬引佛經破也。若說愛是涅槃相",
    "T42n1825_03a:0202b12": "下第二得相墮無異破。若言滅愛是涅槃體",
    "T42n1825_03a:0202b13": "相者此得體相義。而滅愛即是涅槃不得言",
    "T42n1825_03a:0202b14": "異。故名得相墮無異破。又汝說信者有三相",
    "T42n1825_03a:0202b15": "破其第二事也。然水之與火理不相關可稱為",
    "T42n1825_03a:0202b16": "異。此三相由信而有。是因緣相成之法云何",
    "T42n1825_03a:0202b17": "言異。若無信即無三事者釋無異義。由信故",
    "T42n1825_03a:0202b18": "有三。故三不得異信。又由信有三則信為能",
    "T42n1825_03a:0202b19": "相。三為可相則相可相無定。汝云何言三定",
    "T42n1825_03a:0202b20": "是能相信為可相。又相可相異者。第二縱異",
    "T42n1825_03a:0202b21": "作無窮破。可相異相而可相謂相者。相異可",
    "T42n1825_03a:0202b22": "相相復謂相。又同百論。若以相可相成何故",
    "T42n1825_03a:0202b23": "一而不二。問曰下第二救。上有三破。今但救",
    "T42n1825_03a:0202b24": "第三。救意云。物用燈照如可相須相。燈能自",
    "T42n1825_03a:0202b25": "照故相不須相。則無無窮過也。答曰下第三",
    "T42n1825_03a:0202b26": "破救為二。初指前無燈可引破。又自違前說",
    "T42n1825_03a:0202b27": "下第二縱有燈違異宗破。汝上言相可相異。",
    "T42n1825_03a:0202b28": "亦應有能照所照異。則墮二燈。今遂言燈自",
    "T42n1825_03a:0202b29": "照。只是一照。相自能相。只是一相。即違異",
    "T42n1825_03a:0202c01": "義宗。又汝墮亦一亦異。燈為能照。瓶是所",
    "T42n1825_03a:0202c02": "照。則相可相異。燈能自照則墮相可相一。又",
    "T42n1825_03a:0202c03": "汝說可相下破其第三。少分是相。餘為可相",
    "T42n1825_03a:0202c04": "此義不定。或墮一中或墮異中。若正見與道",
    "T42n1825_03a:0202c05": "一則墮一中。若正見與道異則墮異中。三相",
    "T42n1825_03a:0202c06": "亦然。若如毘曇及毘婆闍婆提義相與體異。",
    "T42n1825_03a:0202c07": "則墮異中。若即法沙門成實等即墮一中。一",
    "T42n1825_03a:0202c08": "異既除。此義亦破。",
    "T42n1825_03a:0202c09": "如是種種因緣下第四總結破。",
    "T42n1825_03a:0202c10": "是故相可相俱空下。大段第三總結一切法空。",
    "T42n1825_03a:0202c11": "7 觀有無門(下本)觀有無門第七",
    "T42n1825_03a:0202c12": "有無是諸見之根障道之本。故大小經論無",
    "T42n1825_03a:0202c13": "不破之。但有無有二種。一通明有無。二別就",
    "T42n1825_03a:0202c14": "四相論有無。通明有無者種種不同。若就因",
    "T42n1825_03a:0202c15": "中有果無果論有無。第二門已破今不論之。",
    "T42n1825_03a:0202c16": "若就有見為有空見為無。後觀性門中自破。",
    "T42n1825_03a:0202c17": "若就有為無為明有無者。觀性門中已說。故",
    "T42n1825_03a:0202c18": "並不就此三條明有無也。今但約四相論有",
    "T42n1825_03a:0202c19": "無。以生住為有異滅為無。二者三相論之。生",
    "T42n1825_03a:0202c20": "住是有滅相是無。今欲重破四相故。合四相",
    "T42n1825_03a:0202c21": "為有無二義開共離二門責之。故云觀有無",
    "T42n1825_03a:0202c22": "門。問與中論破有無品何異。答中論就法體",
    "T42n1825_03a:0202c23": "明有無。今門但就四相論有無。又中論通明",
    "T42n1825_03a:0202c24": "有無。今別明有無。問上三門已破相。與今",
    "T42n1825_03a:0202c25": "何異。答初門明大小二相不能相生。又破生",
    "T42n1825_03a:0202c26": "相不能自生及能生他。第二門明法體有相",
    "T42n1825_03a:0202c27": "無相不能相法。第三門直責能相所相一異",
    "T42n1825_03a:0202c28": "無蹤。今此門就能相中開共離二門撿不可",
    "T42n1825_03a:0202c29": "得。故與上為異。又初門破通相。次門破別相。",
    "T42n1825_03a:0203a01": "第三門重破別相。今重破通相。以破通別相",
    "T42n1825_03a:0203a02": "則一切相盡。取相心不生入無相門。問何故",
    "T42n1825_03a:0203a03": "重破能相。答今正欲明為無為一切法空。四",
    "T42n1825_03a:0203a04": "相是有為之本次重破之。又異法辨生障無",
    "T42n1825_03a:0203a05": "生偏重破。所以然者。即法辨生但須破法而",
    "T42n1825_03a:0203a06": "相自無。異法辨生有二種障。一計別有生。故",
    "T42n1825_03a:0203a07": "障於無生。二執別有法體。復障無生故須重",
    "T42n1825_03a:0203a08": "破也。問何故但三門破法體。而四門破相。答",
    "T42n1825_03a:0203a09": "取相是諸煩惱根。如淨名云。貪欲為身本。煩",
    "T42n1825_03a:0203a10": "惱為貪本。虛妄分別為煩惱本。是故難除。所",
    "T42n1825_03a:0203a11": "以須四門廣破。又空病著空不著於有。有病",
    "T42n1825_03a:0203a12": "著有不空。而取相橫計萬法竪著四句。故此",
    "T42n1825_03a:0203a13": "病難除。所以四門廣破。又有此門來者上三",
    "T42n1825_03a:0203a14": "門破有相便言有無相者。無相復取無相相。",
    "T42n1825_03a:0203a15": "是故今破此有明本不有今何時無。未曾有",
    "T42n1825_03a:0203a16": "有相豈有無相相耶。問今乃破四相云。破此",
    "T42n1825_03a:0203a17": "有無何耶。答寄四相遍破一切有無也。問四",
    "T42n1825_03a:0203a18": "相是事有無可相違。今有相為有無相為無",
    "T42n1825_03a:0203a19": "是理有無。云何相違。答誰論違不違。但今起",
    "T42n1825_03a:0203a20": "有無見則須破之。又事有無即事違。理有無",
    "T42n1825_03a:0203a21": "即理違理不違。理非有無。",
    "T42n1825_03a:0203a22": "有無門亦三。長行如前。如偈說者引經偈。恐",
    "T42n1825_03a:0203a23": "不信論主破故引經也。",
    "T42n1825_03a:0203a24": "偈為二。上半正破。下半釋破。正破為二。初一",
    "T42n1825_03a:0203a25": "時破。二前後破。有無者牒四相也。生住為有",
    "T42n1825_03a:0203a26": "異滅為無。然四相體皆是有。但生住能令法",
    "T42n1825_03a:0203a27": "有。異滅能令法無。故有無耳。有無一時無",
    "T42n1825_03a:0203a28": "者。有無一時牒外義也。無者論主破也。一時",
    "T42n1825_03a:0203a29": "則相害故皆無也。離無有亦無者前後破也。",
    "T42n1825_03a:0203b01": "離無有者牒也。前有生住之有未有異滅之",
    "T42n1825_03a:0203b02": "無。是故離無有有也。亦無者破也。既離異",
    "T42n1825_03a:0203b03": "滅即生住之有。便不得起之故生住之有亦",
    "T42n1825_03a:0203b04": "無也。此二句得破一家義。初破體同時。次破",
    "T42n1825_03a:0203b05": "用前後。亦得破二家義。初破毘曇四相一時。",
    "T42n1825_03a:0203b06": "次破譬喻四相前後。以一切有無不出前後",
    "T42n1825_03a:0203b07": "一時。破此二即破一切盡矣。下半偏釋初句",
    "T42n1825_03a:0203b08": "一時義。又二。前句牒不相離。下句正破有。",
    "T42n1825_03a:0203b09": "若不離於無無則常害有。故云有即常應無。",
    "T42n1825_03a:0203b10": "汝乃言有不能自起假無得起。我則見此無。",
    "T42n1825_03a:0203b11": "翻害汝有。令永不得起也。而言常者彼明四",
    "T42n1825_03a:0203b12": "相三世常俱。生住若在未來異滅亦在未來。",
    "T42n1825_03a:0203b13": "生住若來現在異滅與之同來。過去亦爾。既",
    "T42n1825_03a:0203b14": "三世常俱。即生住常為異滅所害。故生住常",
    "T42n1825_03a:0203b15": "無。亦異滅常為生住所害。即異滅亦是常無。",
    "T42n1825_03a:0203b16": "今略舉顯邊耳。帖文正爾。今次料簡彼義。彼",
    "T42n1825_03a:0203b17": "義云。體同時用前後。問若生相時有滅體未",
    "T42n1825_03a:0203b18": "有滅用者。亦應待用滅方有。何煩預有耶。答",
    "T42n1825_03a:0203b19": "彼云。有為之法不起則已。起則俱起滅則俱",
    "T42n1825_03a:0203b20": "滅。若待用方有則滅自起不假生相。既不自",
    "T42n1825_03a:0203b21": "起起必假生。雖未有用不得預有也。滅相",
    "T42n1825_03a:0203b22": "用事生用則廢而體不謝待滅方謝。用雖前",
    "T42n1825_03a:0203b23": "後生滅則俱。問滅相用事生用則廢。廢此生",
    "T42n1825_03a:0203b24": "用用為自廢滅相廢之耶。答住用既興。得云",
    "T42n1825_03a:0203b25": "住用廢生用也。問生廢稱滅滅由住相應云",
    "T42n1825_03a:0203b26": "住相是滅相耶。答滅相正滅法體。今論廢者",
    "T42n1825_03a:0203b27": "通相滅耳。非滅相滅。此義自成難解。生用廢",
    "T42n1825_03a:0203b28": "即無後生。云何言猶有生體至滅相起時方",
    "T42n1825_03a:0203b29": "乃謝。若猶有生體云何生用廢。如火有熱用。",
    "T42n1825_03a:0203c01": "熱用若廢火體則廢。若猶有火體則猶有熱",
    "T42n1825_03a:0203c02": "用。若無熱用猶有火體涅槃經呵云。譬如愚",
    "T42n1825_03a:0203c03": "人求無熱火。至此已來遂義難之。於理足屈。",
    "T42n1825_03a:0203c04": "又問。有為一剎那無前後。雖有四相同一剎",
    "T42n1825_03a:0203c05": "那剎那無前後。四相之用豈得前後。若用有",
    "T42n1825_03a:0203c06": "前後則成四剎那。彼答云。剎那乃一時。要從",
    "T42n1825_03a:0203c07": "生至滿滿時方歸滅。雖不逕時不無滿未滿",
    "T42n1825_03a:0203c08": "異。是故一剎那中有其四用。又問念念代謝",
    "T42n1825_03a:0203c09": "若初未滿後方滿者。豈非延時長時耶。此終",
    "T42n1825_03a:0203c10": "難解。又一剎那有四分。當有生用時後三分",
    "T42n1825_03a:0203c11": "未有。若其終時前三分已謝。若爾者則非一",
    "T42n1825_03a:0203c12": "剎那時。剎那無四時則無四用次第也。又依",
    "T42n1825_03a:0203c13": "百論破之。若初分已有後三分。與初時共並",
    "T42n1825_03a:0203c14": "則不名初中後分。若初中後分不得同時則",
    "T42n1825_03a:0203c15": "一時中無有三分。故進退不可。又問四相是",
    "T42n1825_03a:0203c16": "共有因。相生四用不並云何是共有因耶。答",
    "T42n1825_03a:0203c17": "用雖不並相扶而有。豈非共有因耶。又問為",
    "T42n1825_03a:0203c18": "是滅用扶生非滅用扶生。彼答云。生有生彼",
    "T42n1825_03a:0203c19": "之用。滅有扶生之力。此力非是滅用之力。是",
    "T42n1825_03a:0203c20": "扶生力耳。此亦難解。若滅體未有滅用以何",
    "T42n1825_03a:0203c21": "扶生力。若已有扶生力則應已有滅力。若已",
    "T42n1825_03a:0203c22": "有滅力則害於生。不生得起。",
    "T42n1825_03a:0203c23": "長行為四。一釋偈本以合離破之。二救。三破",
    "T42n1825_03a:0203c24": "救。四總結。釋偈上下半即二。釋上半復二。",
    "T42n1825_03a:0203c25": "初釋偈第一句。正明有無不得一時。指中論",
    "T42n1825_03a:0203c26": "說者。三相品．本際品．成壞品並破有無一時",
    "T42n1825_03a:0203c27": "義。若謂下釋第二句離無有亦無。又為四。初",
    "T42n1825_03a:0203c28": "取外意。是事不然下總非。何以故下釋非。凡",
    "T42n1825_03a:0203c29": "舉二事釋。一引前三相品明有法共生不應",
    "T42n1825_03a:0204a01": "相離。次引阿毘曇明四相共起。婆沙提度並",
    "T42n1825_03a:0204a02": "有此文。如相門說。是故下第四句總結。前明",
    "T42n1825_03a:0204a03": "一時則為大乘論破。故指中論。次明前後則",
    "T42n1825_03a:0204a04": "違小乘宗。故引毘曇破。故前後一時大小無",
    "T42n1825_03a:0204a05": "取。又前引他破。次害自宗。自他無取。若不離",
    "T42n1825_03a:0204a06": "無常下釋下半。偈中但有不離。今長行欲對",
    "T42n1825_03a:0204a07": "偈上半離不離故。今亦開離不離二關。初門",
    "T42n1825_03a:0204a08": "就不離破。易見也。若離無常下就相離破。有",
    "T42n1825_03a:0204a09": "既離無。則異滅不扶生住。即生住不得生也。",
    "T42n1825_03a:0204a10": "此亦進退二失。不離則有常無之過。相離則",
    "T42n1825_03a:0204a11": "有不起之失。釋上半取二文。釋下半就兩義。",
    "T42n1825_03a:0204a12": "文義無取。亦得為四。初破一時。次破前後。",
    "T42n1825_03a:0204a13": "三重破一時。四重破前後。",
    "T42n1825_03a:0204a14": "問曰下第二救。就立中為二。一立外宗二通",
    "T42n1825_03a:0204a15": "內難。立外宗為二。初總立次別立。總立中有",
    "T42n1825_03a:0204a16": "生時乃已有無常者。此立體同時也。滅時乃",
    "T42n1825_03a:0204a17": "發立用前後也。立此二義通前上下半四難。",
    "T42n1825_03a:0204a18": "以體同時故無上半違宗之失。及無下半不",
    "T42n1825_03a:0204a19": "起之過。以用前後故無上半相違之過。又無",
    "T42n1825_03a:0204a20": "下半常無之失也。如是生住滅老得別釋彼",
    "T42n1825_03a:0204a21": "義也。正釋用前後得常令四事成就。得是繩",
    "T42n1825_03a:0204a22": "繫此四相令不失。依毘曇舊義四相是逐法",
    "T42n1825_03a:0204a23": "成就。無別得繩。而今此文云有得者。可以二",
    "T42n1825_03a:0204a24": "義通之。一者以得得法而四相順來故云得",
    "T42n1825_03a:0204a25": "四相耳。二者或可是別部義。今所未詳。是故",
    "T42n1825_03a:0204a26": "下第二結難遍答四關。而略非常無之難。答",
    "T42n1825_03a:0204a27": "曰下第三破救。凡三周破體同時用前後。初",
    "T42n1825_03a:0204a28": "將用同體。體同時用亦同時。第二將體同用。",
    "T42n1825_03a:0204a29": "用前後體亦前後。三縱體用而不相因即無",
    "T42n1825_03a:0204b01": "相扶之力。初又二。第一四門別破。二總結破。",
    "T42n1825_03a:0204b02": "四門破為三意。第一將生對滅有二破。第二",
    "T42n1825_03a:0204b03": "以滅對住。第三以住對異。初門二破者。第",
    "T42n1825_03a:0204b04": "一俱有破。第二俱無破。俱有破者。汝說無常",
    "T42n1825_03a:0204b05": "是滅相與有共生牒彼義也。此中以生相為",
    "T42n1825_03a:0204b06": "有滅相為無常也。生時有應壞下論主破也。",
    "T42n1825_03a:0204b07": "既生滅一時俱起。即生用時便使有滅用。滅",
    "T42n1825_03a:0204b08": "用時即有生用。令其體俱用即俱也。令用同",
    "T42n1825_03a:0204b09": "體即是借用破體也。復次下第二俱無破。明",
    "T42n1825_03a:0204b10": "體用俱無。明當有生體時不應有滅體。滅體",
    "T42n1825_03a:0204b11": "起時不應有生體。又次破其用俱。此是接前",
    "T42n1825_03a:0204b12": "破。前明體俱用即俱。今明用若俱便相害都",
    "T42n1825_03a:0204b13": "無二相也。復次下第二舉住對滅。亦應作俱",
    "T42n1825_03a:0204b14": "有俱無二難。今略作俱無難。老時無住下第",
    "T42n1825_03a:0204b15": "三舉老對住。亦應作二難。今略明俱無。然婆",
    "T42n1825_03a:0204b16": "沙有二種老法。一四相中老是異相。二有大",
    "T42n1825_03a:0204b17": "期老法。成論破之云。既有二種老法應有二",
    "T42n1825_03a:0204b18": "生法。一四相中生。二大期生。而彼無大期",
    "T42n1825_03a:0204b19": "生故此難不可答。是故汝說下。第二總結彼",
    "T42n1825_03a:0204b20": "義明有錯亂過。所言錯亂者。以生時即有滅",
    "T42n1825_03a:0204b21": "滅即有生故名錯亂。凡物生時無壞者。此汎",
    "T42n1825_03a:0204b22": "明天下道理如此也。若爾則四相不俱也。又",
    "T42n1825_03a:0204b23": "若避錯亂言生時無壞壞時無生。則墮四相",
    "T42n1825_03a:0204b24": "不俱違宗之失。故云爾時非是無無常相耶。",
    "T42n1825_03a:0204b25": "如能識故名識下第二周破用若不同時體亦",
    "T42n1825_03a:0204b26": "不同時。所以有此破來者。外不受前錯亂破。",
    "T42n1825_03a:0204b27": "若體用俱同時可得錯亂。今體同時用不同",
    "T42n1825_03a:0204b28": "時。故無錯亂。是故今次破之。又開二別。一",
    "T42n1825_03a:0204b29": "舉事徵之。如能識名識者。以有識能故名為",
    "T42n1825_03a:0204c01": "識。若無識能則不名識。若爾當生起時既有",
    "T42n1825_03a:0204c02": "滅體應有滅能。若無滅能即不名滅也。前列",
    "T42n1825_03a:0204c03": "三事。次舉四相合之。",
    "T42n1825_03a:0204c04": "若生住時下第三周破體同時用前後也。若",
    "T42n1825_03a:0204c05": "言當生用時未有滅用後時方有。用者何須",
    "T42n1825_03a:0204c06": "共生耶。此明生用時未有滅用則滅無用。何",
    "T42n1825_03a:0204c07": "能扶生。故不須共起。若已有扶生之用即已",
    "T42n1825_03a:0204c08": "生滅用之也。又至此進退破之。若有扶生之",
    "T42n1825_03a:0204c09": "用則滅有滅生之用生不得起。若未有滅生",
    "T42n1825_03a:0204c10": "之用亦應未有扶生之用。則生亦不得起。又",
    "T42n1825_03a:0204c11": "汝若能扶未能滅亦應有能滅未能扶也。",
    "T42n1825_03a:0204c12": "如是有無第四大段總結。是故有無空下第",
    "T42n1825_03a:0204c13": "三總結齊法。",
    "T42n1825_03a:0204c14": "8 觀性門(下本)觀性門第八",
    "T42n1825_03a:0204c15": "自上四門撿相無蹤。今此一品觀性非有。所",
    "T42n1825_03a:0204c16": "以此門來。就外人意。上就相立相相皆不成。",
    "T42n1825_03a:0204c17": "今舉性證相應當有相。既有為無為萬物之",
    "T42n1825_03a:0204c18": "體。豈無相耶。是故今次破性。性無故相即",
    "T42n1825_03a:0204c19": "無也。性相異者智度論云。性為其內體不改",
    "T42n1825_03a:0204c20": "為性。相為其外事。表彰故名為相。此二是萬",
    "T42n1825_03a:0204c21": "物之總要。是故破之。二者復因中有果性。名",
    "T42n1825_03a:0204c22": "之為性。此是別性之性。以性非是事故所以",
    "T42n1825_03a:0204c23": "稱別。三者執性如執著一切法皆是實有。故",
    "T42n1825_03a:0204c24": "名為性。問此與初體性何異。答執有體者未",
    "T42n1825_03a:0204c25": "必是性。如假有體家亦言體而非是性。約彼",
    "T42n1825_03a:0204c26": "所明故體性義異。若執性之性但詳諸法決",
    "T42n1825_03a:0204c27": "定作有無解。故名為性。又執性之性其義則",
    "T42n1825_03a:0204c28": "通。裁起有心言異無者則是性有。裁起無心",
    "T42n1825_03a:0204c29": "言異有者即是性無。有無既爾。亦有亦無等",
    "T42n1825_03a:0205a01": "例然。他云。外道毘曇可是性義。我習大乘非",
    "T42n1825_03a:0205a02": "是性也。今問若非性義眾生心神不可朽滅。",
    "T42n1825_03a:0205a03": "色法不可為心。真諦四絕不可為不絕。世諦",
    "T42n1825_03a:0205a04": "三假不得四絕。豈非定性。地論人真中之真。",
    "T42n1825_03a:0205a05": "古今常定不可為不真。豈非性耶。今破此性",
    "T42n1825_03a:0205a06": "義從所破立名。故以為門。二者從初品已來",
    "T42n1825_03a:0205a07": "法之與相大明無生。然法相微隱非常情所",
    "T42n1825_03a:0205a08": "悟。若不以近況遠即幽旨難明。是故此品借",
    "T42n1825_03a:0205a09": "現變動之相破其性執。令取悟為易。故有此",
    "T42n1825_03a:0205a10": "門來也。三者自上已來破一切法有。今之一",
    "T42n1825_03a:0205a11": "品雙破有無。則申明二諦辨論大宗有此門",
    "T42n1825_03a:0205a12": "來也。",
    "T42n1825_03a:0205a13": "此門亦三。前生起如文。",
    "T42n1825_03a:0205a14": "如經者引經證破。恐不信論主之言故也。",
    "T42n1825_03a:0205a15": "偈為三。上半破性。次破無性。三總結。此偈",
    "T42n1825_03a:0205a16": "多含。一上半破外次破內。顯道未曾內外故",
    "T42n1825_03a:0205a17": "以門通道也。如僧佉等計有內外總別法體。",
    "T42n1825_03a:0205a18": "即是性。但一異不同耳。亦計神體即是性。一",
    "T42n1825_03a:0205a19": "異不同耳。二者前明性是毘曇。毘曇則萬法",
    "T42n1825_03a:0205a20": "各有體故是性。無性是成實義。成實明五陰",
    "T42n1825_03a:0205a21": "中不見眾生為空行。見陰亦空為無我行故",
    "T42n1825_03a:0205a22": "是無性。而不捨於無性故為今論所破。又成",
    "T42n1825_03a:0205a23": "實破故言性無性。不知一切法體性是空。亦",
    "T42n1825_03a:0205a24": "為今論所破也。三者性是小乘人義。以小乘",
    "T42n1825_03a:0205a25": "人既名有所得。如涅槃云。有所得者名為二",
    "T42n1825_03a:0205a26": "乘。故名為性。性即執著義。猶是有所得異名",
    "T42n1825_03a:0205a27": "耳。又小乘人不得法無我計有法體。體即是",
    "T42n1825_03a:0205a28": "性。又小乘人有無我理決定是無亦名為性",
    "T42n1825_03a:0205a29": "故。破性破小乘人也。破無性破大乘人。大",
    "T42n1825_03a:0205b01": "乘人定作無性解。捨性而存無性。宜決破之。",
    "T42n1825_03a:0205b02": "又不知即性是無性言性無性。二亦次破之。",
    "T42n1825_03a:0205b03": "又大對小故有大耳。既無小云何有大。欲顯",
    "T42n1825_03a:0205b04": "正道未曾大小令物悟入也。又破性破攝論",
    "T42n1825_03a:0205b05": "師三性。破無性破其三無性。理明不曾有三",
    "T42n1825_03a:0205b06": "性。何有三無性。故正道非三不三非性不性。",
    "T42n1825_03a:0205b07": "如是五句。問曰無著菩薩依經立三無性。云",
    "T42n1825_03a:0205b08": "何破耶。答此是一往對性故言無性耳。性既",
    "T42n1825_03a:0205b09": "無無性即無。講者不體論意故宜破也。又論",
    "T42n1825_03a:0205b10": "主明無性者明無有性。非謂有無性。講人乃",
    "T42n1825_03a:0205b11": "明無有性而有於無性不識論意。問攝論何",
    "T42n1825_03a:0205b12": "處有此文。答論有一句語。一切諸法以無所",
    "T42n1825_03a:0205b13": "得為本。可細尋之。又破性者破理外有所得",
    "T42n1825_03a:0205b14": "大小乘義。破無性者亦除理內無所得義。道",
    "T42n1825_03a:0205b15": "豈是得無得內外耶。又上半據無常門破於",
    "T42n1825_03a:0205b16": "性執。即是破於常義。下半破無常義。明在",
    "T42n1825_03a:0205b17": "常既無亦無無常。所以然者。夫聖人言無常",
    "T42n1825_03a:0205b18": "者。明其無有常非謂有無常。上半借無常除",
    "T42n1825_03a:0205b19": "常。下半亦捨無常。故云一切法空。所以破常",
    "T42n1825_03a:0205b20": "無常者。一切眾生未應實相生心動念。不斷",
    "T42n1825_03a:0205b21": "則常。斷則無常。是諸見根。障正觀本。是故",
    "T42n1825_03a:0205b22": "此偈前窮其根則枝條自壞。又此偈即是除",
    "T42n1825_03a:0205b23": "八倒義。上半借無常破常除生死中常等四",
    "T42n1825_03a:0205b24": "倒。下半明無常亦無。復除生死中無常等四。",
    "T42n1825_03a:0205b25": "故知生死未曾常無常。如是五句。生死既未",
    "T42n1825_03a:0205b26": "曾常無常。如是了悟是涅槃。涅槃豈是常無",
    "T42n1825_03a:0205b27": "常耶。故生死及涅槃一切諸倒畢竟寂滅。又",
    "T42n1825_03a:0205b28": "此偈即釋淨名經不生不滅是無常義。迦旃",
    "T42n1825_03a:0205b29": "延但領上半意以見諸法變異故知無常義。",
    "T42n1825_03a:0205c01": "而遂言有無性之無常故。執著無常失下半",
    "T42n1825_03a:0205c02": "意。然上單捨本為成雙捨。既失雙捨之意。亦",
    "T42n1825_03a:0205c03": "迷單捨之旨。是故今明借無常以破常。既捨",
    "T42n1825_03a:0205c04": "於常亦不著無常。乃是諸佛菩薩說無常意。",
    "T42n1825_03a:0205c05": "故云不生不滅是無常義。然性無性俱是病。",
    "T42n1825_03a:0205c06": "而借無性破性。生死涅槃二俱是病。而借涅",
    "T42n1825_03a:0205c07": "槃以破生死。真妄等萬義例之。問變異云何",
    "T42n1825_03a:0205c08": "無性。答實有物體即常不可變異變異即無",
    "T42n1825_03a:0205c09": "物體也。",
    "T42n1825_03a:0205c10": "長行為三。一釋偈本。二外過內。三內自免過",
    "T42n1825_03a:0205c11": "結論旨歸。初又二。前借變異相以破於性。釋",
    "T42n1825_03a:0205c12": "上半。復次下釋眾緣以破於性。仍釋下半。",
    "T42n1825_03a:0205c13": "問曰等下二外人過內。又開三別。一牒內義。",
    "T42n1825_03a:0205c14": "二正生過。三總結非內。若一切法空即無生",
    "T42n1825_03a:0205c15": "無滅標內義。此文有近有遠。遠者從上七門",
    "T42n1825_03a:0205c16": "生。上七門皆結云一切法空故今牒之。近從",
    "T42n1825_03a:0205c17": "此品生者。以此品內外數論大小三性三無",
    "T42n1825_03a:0205c18": "性理內外一切破洗無遺故。外人興此問也。",
    "T42n1825_03a:0205c19": "若無生滅則無苦諦下。第二句為內生過。前",
    "T42n1825_03a:0205c20": "過內明無四諦三寶。從亦無世間法過內無",
    "T42n1825_03a:0205c21": "世俗法。全同中論四諦品。今言無生滅無苦",
    "T42n1825_03a:0205c22": "諦者。此有通別二義。通義者無生即無苦集。",
    "T42n1825_03a:0205c23": "無滅即無滅道。二者小乘人以生滅無常名",
    "T42n1825_03a:0205c24": "為苦諦。今既無生無滅便無苦諦。餘並易知。",
    "T42n1825_03a:0205c25": "答曰下第三內自免過結論旨歸。又二。一者",
    "T42n1825_03a:0205c26": "內自免過。二推過還外。內自免過明說空無",
    "T42n1825_03a:0205c27": "失。推過還外明執有為失。凡有六句。一總標",
    "T42n1825_03a:0205c28": "有二諦。二明二諦相資。三不知二諦失於三",
    "T42n1825_03a:0205c29": "利。四辨知二諦得三利。五出不知之人。六明",
    "T42n1825_03a:0206a01": "能知之人得。初言有二諦者外人執定有。故",
    "T42n1825_03a:0206a02": "以斷滅過於論主。是故今明有於二諦。豈是",
    "T42n1825_03a:0206a03": "斷滅耶。明有二諦非但離斷滅。亦俱離斷常。",
    "T42n1825_03a:0206a04": "雖空而有。故不隨斷。雖有而空。故不著常。立",
    "T42n1825_03a:0206a05": "於二諦雙破斷常。即是中道。又我上來明無",
    "T42n1825_03a:0206a06": "有者無汝所見有。何時無因緣世俗假名有",
    "T42n1825_03a:0206a07": "耶。汝聞我明無有即無一切諸有。是故不識",
    "T42n1825_03a:0206a08": "我意。又有二諦者。上來破外人性有無明非",
    "T42n1825_03a:0206a09": "有非無。故是中道。從中道始得立假名有無。",
    "T42n1825_03a:0206a10": "故非有而有。非無而無。而有而無從中起假。",
    "T42n1825_03a:0206a11": "故有二諦。又為外人聞一切空無復二諦。今",
    "T42n1825_03a:0206a12": "對破無二之病。是故說二。然諸法未曾二與",
    "T42n1825_03a:0206a13": "不二。如是五句。若遂守二諦作解者便成二",
    "T42n1825_03a:0206a14": "見也。又有二諦者明佛經一切法空。我申佛",
    "T42n1825_03a:0206a15": "明一切法空者。汝言明何義耶。佛法中有二",
    "T42n1825_03a:0206a16": "諦。上明一切法空此明第一義空。不明世諦",
    "T42n1825_03a:0206a17": "義。汝不得其意。故橫生前難耳。又有時云。",
    "T42n1825_03a:0206a18": "破二諦明二諦。三世佛皆依二諦說法。此是",
    "T42n1825_03a:0206a19": "因緣不有有不無無。學佛教人遂作定性有",
    "T42n1825_03a:0206a20": "無解故。今破此定性二諦明一切法空。今方",
    "T42n1825_03a:0206a21": "申佛因緣二諦。",
    "T42n1825_03a:0206a22": "因世諦得說第一義諦者。第二明二諦相資。",
    "T42n1825_03a:0206a23": "為釋疑故來。既以空為第一義。第一義有二",
    "T42n1825_03a:0206a24": "實。一是實相。二聖所行處。故立第一義。世",
    "T42n1825_03a:0206a25": "諦無此二。何用說俗諦耶。是故今明。因空有",
    "T42n1825_03a:0206a26": "以悟於有空。故言因世諦悟第一義諦。如中",
    "T42n1825_03a:0206a27": "論言無言明於二諦。以無言言為世諦。言無",
    "T42n1825_03a:0206a28": "言為第一義諦。要因無言言以悟言無言。故",
    "T42n1825_03a:0206a29": "云因世諦得說第一義。因第一義得涅槃者。",
    "T42n1825_03a:0206b01": "第一義即是實相。見實相故斷諸煩惱。故得",
    "T42n1825_03a:0206b02": "涅槃也。",
    "T42n1825_03a:0206b03": "若人不知下第三明不知二諦故失三利。所",
    "T42n1825_03a:0206b04": "以有此文來為譏小乘人也。",
    "T42n1825_03a:0206b05": "如是若知世諦下第四知二諦則得三利。讚",
    "T42n1825_03a:0206b06": "大乘人也。亦令捨小學大也。悟世諦第一義",
    "T42n1825_03a:0206b07": "諦生方便般若為自利。悟第一義世諦生般",
    "T42n1825_03a:0206b08": "若方便為他利。具生二慧為共利。又自悟二",
    "T42n1825_03a:0206b09": "諦生二慧為自利。依二諦為他說法令得二",
    "T42n1825_03a:0206b10": "慧為他利。自他俱悟為共利。又依第一義生",
    "T42n1825_03a:0206b11": "般若為自利。悟世諦生方便為他利。",
    "T42n1825_03a:0206b12": "汝今聞世諦謂是第一義諦者。第五明不知",
    "T42n1825_03a:0206b13": "之人失。聖經明生滅無常。此是世諦。而旃延",
    "T42n1825_03a:0206b14": "之流聞經說此言謂無常生滅是第一義諦。",
    "T42n1825_03a:0206b15": "所以然者。彼以生滅無常為十六諦理。故第",
    "T42n1825_03a:0206b16": "一義。見此理故斷惑得道。大乘望之猶是世",
    "T42n1825_03a:0206b17": "諦。問外人在何處聞耶。答十二門師多云。聞",
    "T42n1825_03a:0206b18": "論主說世諦謂是第一義。故假安我字。今明",
    "T42n1825_03a:0206b19": "不然。文無我字。又論主何處說世諦彼謂是",
    "T42n1825_03a:0206b20": "第一義耶。故謬釋文也。復有人言。外人聞",
    "T42n1825_03a:0206b21": "說不生不滅等世諦謂是第一義諦。此轉謬",
    "T42n1825_03a:0206b22": "也。外人何時執不生滅言是第一義。彼若執",
    "T42n1825_03a:0206b23": "不生不滅是第一義。便謂生滅應是世諦。若",
    "T42n1825_03a:0206b24": "爾云何過論主說空無生無滅無三寶四諦",
    "T42n1825_03a:0206b25": "耶。問頗有此義以不。答義乃有之非今所用。",
    "T42n1825_03a:0206b26": "言義有者世諦破性說空。無性生滅故稱無",
    "T42n1825_03a:0206b27": "生滅。此無生滅屬於世諦。而有所得人謂此",
    "T42n1825_03a:0206b28": "為第一義。故云聞說世諦謂是第一義也。又",
    "T42n1825_03a:0206b29": "三性三無性並是世諦。第一義非性無性。故",
    "T42n1825_03a:0206c01": "前云無性法亦無。一切法空故。而有所得人",
    "T42n1825_03a:0206c02": "執三無性是第一義墮在失處。若作三重二",
    "T42n1825_03a:0206c03": "諦明義者。若有若無皆世諦。非空非有方是",
    "T42n1825_03a:0206c04": "第一義。汝聞說有是世諦空是第一義者。聞",
    "T42n1825_03a:0206c05": "我說世諦謂是第一義也。次云。空有為二非",
    "T42n1825_03a:0206c06": "空有不二。二不二皆是世諦。非二不二方是",
    "T42n1825_03a:0206c07": "第一義。汝聞世諦謂是第一義。南方人聞初",
    "T42n1825_03a:0206c08": "重世諦謂是第一義。北土人多聞後重世諦",
    "T42n1825_03a:0206c09": "謂是第一義也。",
    "T42n1825_03a:0206c10": "諸佛因緣法名甚深第一義者。第六出能知",
    "T42n1825_03a:0206c11": "之人。即論主也。故論主示其二諦之相有二",
    "T42n1825_03a:0206c12": "句。初牒因緣法是第一義。是因緣法無自性",
    "T42n1825_03a:0206c13": "故。下釋因緣是第一義。明因緣宛然即畢竟",
    "T42n1825_03a:0206c14": "空名第一義。所以明因緣空為第一義凡有",
    "T42n1825_03a:0206c15": "三義。一者恐外人謂論主用斷滅空名第一",
    "T42n1825_03a:0206c16": "義。二者謂。論主空於性實名第一義。即簡",
    "T42n1825_03a:0206c17": "假不空義。謂但空於性不空於假名第一義。",
    "T42n1825_03a:0206c18": "三者外人聞二諦便謂世諦實有三實第一義",
    "T42n1825_03a:0206c19": "是空。則外人便得世諦義成。故今明。我言世",
    "T42n1825_03a:0206c20": "諦是因緣有不如汝性有。汝非但不知第一",
    "T42n1825_03a:0206c21": "義亦不知世諦。又簡空假名義言空於假方",
    "T42n1825_03a:0206c22": "是第一義。是故今明。假名因緣宛然而即畢",
    "T42n1825_03a:0206c23": "竟空名第一義。故作此論。叡師採此品作論",
    "T42n1825_03a:0206c24": "序云。正之以十二便有無兼暢。事無不盡正",
    "T42n1825_03a:0206c25": "是斯文。",
    "T42n1825_03a:0206c26": "若諸法不從眾緣生下第二迴過還外人。就",
    "T42n1825_03a:0206c27": "文為三。一者破外人自性。二破他性。三總結",
    "T42n1825_03a:0206c28": "無自他等自性。就自性中又二。初牒彼性義。",
    "T42n1825_03a:0206c29": "五陰不生不滅下顯性為過。迴過還於外人",
    "T42n1825_03a:0207a01": "又開二別。前迴無四諦三寶過還於外人。復",
    "T42n1825_03a:0207a02": "次下第二迴無世間法過還於外人。此性過",
    "T42n1825_03a:0207a03": "微細難識。若謂有一毫法體此則不從緣生。",
    "T42n1825_03a:0207a04": "便是自性。自性則破世出世一切法也。",
    "T42n1825_03a:0207a05": "若謂諸法無自性下第二外破他性。初就相",
    "T42n1825_03a:0207a06": "待門破。又他性下就相即門破。破自性破假",
    "T42n1825_03a:0207a07": "有體家有假人假柱體。破他性破用實為假",
    "T42n1825_03a:0207a08": "體。如五蘊為人體。有四微為柱體。",
    "T42n1825_03a:0207a09": "若自性不成下第三總結。又二。初別結四法。",
    "T42n1825_03a:0207a10": "次總結四法。別結四法者。一結無自性。二",
    "T42n1825_03a:0207a11": "結無他性。三結無有性。四結無無性。同中論",
    "T42n1825_03a:0207a12": "破有無品四偈。是故下總結無有四性。故一",
    "T42n1825_03a:0207a13": "切空。此品第三總結法空。",
    "T42n1825_03a:0207a14": "十二門論疏卷下之本"
}