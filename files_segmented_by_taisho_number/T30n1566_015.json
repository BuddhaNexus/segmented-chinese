{
    "T30n1566_015:0128a05": "般若燈論釋卷第十五",
    "T30n1566_015:0128a07": "偈本龍樹菩薩　釋論分別明菩薩",
    "T30n1566_015:0128a08": "大唐中印度三藏波羅頗蜜多羅譯",
    "T30n1566_015:0128a09": "觀涅槃品第二十五",
    "T30n1566_015:0128a10": "釋曰。今此品者。亦為遮空所對治。令解涅",
    "T30n1566_015:0128a11": "槃無自體義故說。",
    "T30n1566_015:0128a12": "鞞婆沙人言。彼先言。若一切非空。則無有起",
    "T30n1566_015:0128a13": "滅。此謂無自體義。無自體者。如石女兒。則無",
    "T30n1566_015:0128a14": "起滅。煩惱無自體故。非是起滅。而煩惱及名",
    "T30n1566_015:0128a15": "色因亦非起滅者。如上偈說。無斷苦證滅。復",
    "T30n1566_015:0128a16": "誰得涅槃。彼先已作此說者。我今欲得有所",
    "T30n1566_015:0128a17": "斷故證於涅槃。如經所說。染與染者。共起",
    "T30n1566_015:0128a18": "煩惱。此盡滅故。名為涅槃。如是涅槃心得解",
    "T30n1566_015:0128a19": "脫譬如燈滅。得涅槃者。由煩惱有自體故。如",
    "T30n1566_015:0128a20": "彼上說無自體者。若無煩惱體亦無涅槃。譬",
    "T30n1566_015:0128a21": "如石女兒。復次若以無自體為驗無得涅槃",
    "T30n1566_015:0128a22": "者。亦破得涅槃義。即是破於差別法體。是彼",
    "T30n1566_015:0128a23": "立義出因之過。論者言。汝說不善。諸法無自",
    "T30n1566_015:0128a24": "體者。如幻燈滅。是亦不違世諦智境界故。無",
    "T30n1566_015:0128a25": "自體者。從無始因緣展轉而起。如幻如焰。諸",
    "T30n1566_015:0128a26": "行無起。即是涅槃。證得涅槃亦復如是。無有",
    "T30n1566_015:0128a27": "自體。我亦不立無體體故。非立義過。上引石",
    "T30n1566_015:0128a28": "女為喻者。於第一義中得成。汝執有自體義",
    "T30n1566_015:0128a29": "者。不可壞故。有所斷者不然。以是故。若不見",
    "T30n1566_015:0128b01": "真實理。而說有自體者。得涅槃義不成。法自",
    "T30n1566_015:0128b02": "體壞故。是事云何。汝向出因立義譬喻。三法",
    "T30n1566_015:0128b03": "皆不成故有過。復次鞞婆沙人言。如彼偈說。",
    "T30n1566_015:0128b04": "若一切非空則無有起滅。無斷苦證滅。復誰",
    "T30n1566_015:0128b05": "得涅槃者。不然。我今立有涅槃。云何為涅槃。",
    "T30n1566_015:0128b06": "謂第一義中諸行有自體。斷諸煩惱及滅名",
    "T30n1566_015:0128b07": "色而得涅槃故。非如駝角。涅槃不爾。有體有",
    "T30n1566_015:0128b08": "斷有滅有得故。論者言。如先偈說。若一切非",
    "T30n1566_015:0128b09": "空。則無有起滅。無斷苦證滅。云何得涅槃者。",
    "T30n1566_015:0128b10": "此謂有自體。不可壞故。自體者。若是自宗出",
    "T30n1566_015:0128b11": "因立喻有相似者。所成能成則為有力。而今",
    "T30n1566_015:0128b12": "無此力故。因與喻義亦不成。又亦違汝先所",
    "T30n1566_015:0128b13": "立義。我今問汝所立涅槃。為是第一義諦。為",
    "T30n1566_015:0128b14": "是世諦。若欲得是第一義諦者。我今答之。如",
    "T30n1566_015:0128b15": "論偈說。",
    "T30n1566_015:0128b16": "　無退亦無得　　非斷亦非常",
    "T30n1566_015:0128b17": "　不生亦不滅　　說此為涅槃",
    "T30n1566_015:0128b18": "釋曰。此謂如是涅槃。我所欲得。如汝所說。斷",
    "T30n1566_015:0128b19": "故滅故。為出因等。斷諸煩惱得涅槃者。此等",
    "T30n1566_015:0128b20": "因義。今皆不成。顛倒心故。作如是說。義皆不",
    "T30n1566_015:0128b21": "然。復次諸執有涅槃者。或說涅槃是真實法。",
    "T30n1566_015:0128b22": "或說涅槃是施設法。二俱不然。以是義故。次",
    "T30n1566_015:0128b23": "須觀察。如論偈說。",
    "T30n1566_015:0128b24": "　涅槃有自體　　即墮老死相",
    "T30n1566_015:0128b25": "　涅槃是體者　　即是有為法",
    "T30n1566_015:0128b26": "釋曰。此謂涅槃有自體者。無驗可令信解。若",
    "T30n1566_015:0128b27": "令涅槃有體。即墮老死相。何以故。無有體離",
    "T30n1566_015:0128b28": "老死相。亦無老相死相離體。小乘之人不欲",
    "T30n1566_015:0128b29": "涅槃有老死相。以是故。如我出驗。第一義中",
    "T30n1566_015:0128c01": "涅槃非是體。無老死相故。譬如石女兒。是",
    "T30n1566_015:0128c02": "故汝宗因義不成。因不成故。亦與正義相違",
    "T30n1566_015:0128c03": "故。復次今更與過。若汝不欲涅槃是有為。而",
    "T30n1566_015:0128c04": "欲得涅槃。是無為者不然。無處有一物是體",
    "T30n1566_015:0128c05": "復是無為者。今當立驗。涅槃非是體無為故。",
    "T30n1566_015:0128c06": "譬如空華。復次更說其過。如論偈說。",
    "T30n1566_015:0128c07": "　涅槃若有體　　云何是無因",
    "T30n1566_015:0128c08": "　亦無有一法　　離因而得有",
    "T30n1566_015:0128c09": "釋曰。此謂體者。皆藉因得有施設。涅槃是體",
    "T30n1566_015:0128c10": "不得無因。以是故此中出驗。涅槃非是體。無",
    "T30n1566_015:0128c11": "因能施設故。譬如兔角。多摩羅跋。及修多羅",
    "T30n1566_015:0128c12": "人等言(多摩羅跋者唐言赤銅葉)。如鞞婆沙師說。涅槃如燈",
    "T30n1566_015:0128c13": "滅。我今說涅槃者。但是無起。於世諦中施",
    "T30n1566_015:0128c14": "設有故。我所立者其義相應。論者言。今答此",
    "T30n1566_015:0128c15": "者。如論偈說。",
    "T30n1566_015:0128c16": "　汝涅槃非體　　云何是無體",
    "T30n1566_015:0128c17": "　若涅槃無體　　云何是無因",
    "T30n1566_015:0128c18": "釋曰。鞞婆沙等分別涅槃是第一義。善以息",
    "T30n1566_015:0128c19": "煩惱為因。今汝義非如是體故。而言涅槃無",
    "T30n1566_015:0128c20": "體者。為無善等耶。義皆不然。譬如空華。若言",
    "T30n1566_015:0128c21": "涅槃無實無自體者。無如是驗。能令開解。涅",
    "T30n1566_015:0128c22": "槃非無體者。汝之所說難令人解。復次鞞婆",
    "T30n1566_015:0128c23": "沙分別涅槃先有體後無體。以燈為喻者。此",
    "T30n1566_015:0128c24": "是顯示世間所解。以燈未滅時有體。滅已是",
    "T30n1566_015:0128c25": "無體。若汝計無體同彼已滅燈者。如向偈",
    "T30n1566_015:0128c26": "說。若涅槃無體云何是無因。此謂如燈無體。",
    "T30n1566_015:0128c27": "而有因施設作燈。如是諸陰煩惱無體。而有",
    "T30n1566_015:0128c28": "因施設為涅槃。如論偈說。",
    "T30n1566_015:0128c29": "　涅槃非無體　　而不藉因者",
    "T30n1566_015:0129a01": "　若無因無緣　　是名為涅槃",
    "T30n1566_015:0129a02": "釋曰。如汝所說。涅槃無體是第一義。以是故。",
    "T30n1566_015:0129a03": "因有來去流轉相而施設有生死涅槃有體無",
    "T30n1566_015:0129a04": "體者。是世諦中所說。非第一義。如論偈說。",
    "T30n1566_015:0129a05": "　大師所說者　　斷有斷非有",
    "T30n1566_015:0129a06": "　是故知涅槃　　非無亦非有",
    "T30n1566_015:0129a07": "釋曰。如經說。或有人以有求出有。或有人不",
    "T30n1566_015:0129a08": "以有求出有。是皆不然。若言涅槃是體者不",
    "T30n1566_015:0129a09": "然。犢子部言。我今立涅槃者。與彼不同。有是",
    "T30n1566_015:0129a10": "體義。有非體義。有二義故。無如上過。是義應",
    "T30n1566_015:0129a11": "爾。論者言。汝所立者其義不然。如論偈說。",
    "T30n1566_015:0129a12": "　若汝說涅槃　　是體是非體",
    "T30n1566_015:0129a13": "　涅槃是體故　　解脫者不然",
    "T30n1566_015:0129a14": "釋曰。此謂體非體相違故。若是體則非非體。",
    "T30n1566_015:0129a15": "若是非體則不是體。若相待者。則有體非體",
    "T30n1566_015:0129a16": "相。如是說者。義不相應。何以故。有分別執著",
    "T30n1566_015:0129a17": "過故。犢子部言。涅槃者。云何非體。謂身及諸",
    "T30n1566_015:0129a18": "根無體故。名為非體。云何是體。謂有畢竟無",
    "T30n1566_015:0129a19": "上樂故。名為是體。論者言。此語不善。身諸根",
    "T30n1566_015:0129a20": "及覺等已遮故。亦即是遮無起等。畢竟無上",
    "T30n1566_015:0129a21": "樂者。如遮有為起。亦遮彼樂。若欲以無為樂",
    "T30n1566_015:0129a22": "令物解者。無此驗體。汝之所立義不相應。復",
    "T30n1566_015:0129a23": "次若言涅槃有自體者。如論偈說。",
    "T30n1566_015:0129a24": "　若汝說涅槃　　二俱有自體",
    "T30n1566_015:0129a25": "　涅槃是無為　　二體是有為",
    "T30n1566_015:0129a26": "釋曰。此偈顯何義耶。謂顯體非體外別有涅",
    "T30n1566_015:0129a27": "槃相。若彼法與此法有別相而是法體者不",
    "T30n1566_015:0129a28": "然。譬如水與火。如是體非體為涅槃相者不",
    "T30n1566_015:0129a29": "然。復次修多羅人言。涅槃者非體非非體故",
    "T30n1566_015:0129b01": "俱不可說。彼向言有二體過及有為者不然。",
    "T30n1566_015:0129b02": "論者言。亦無是事。今答此語。如論偈說。",
    "T30n1566_015:0129b03": "　汝若說涅槃　　非體非非體",
    "T30n1566_015:0129b04": "　體非體若成　　二非體亦成",
    "T30n1566_015:0129b05": "釋曰。此謂如明與闇。有明故可說闇。如是有",
    "T30n1566_015:0129b06": "體非體故。有非體非非體得成。復次如論偈",
    "T30n1566_015:0129b07": "說。",
    "T30n1566_015:0129b08": "　非體非非體　　若是涅槃者",
    "T30n1566_015:0129b09": "　如是二非體　　以何法能了",
    "T30n1566_015:0129b10": "釋曰。此謂若言以智能了者。此智先已遮故。",
    "T30n1566_015:0129b11": "如論偈說。",
    "T30n1566_015:0129b12": "　如來滅度後　　不言有與無",
    "T30n1566_015:0129b13": "　亦不言有無　　非有及非無",
    "T30n1566_015:0129b14": "　如來現在世　　不言有與無",
    "T30n1566_015:0129b15": "　亦不言有無　　非有及非無",
    "T30n1566_015:0129b16": "釋曰。此謂身中有神。神與身一。神與身異。離",
    "T30n1566_015:0129b17": "身有神。即身是神。諸不記中皆不說。是故第",
    "T30n1566_015:0129b18": "一義中涅槃不成。汝出因義亦不成。其過在",
    "T30n1566_015:0129b19": "汝。鞞婆沙人復言。第一義中有涅槃怖畏生",
    "T30n1566_015:0129b20": "死者。為求彼故起勤精進。不見求者為得無",
    "T30n1566_015:0129b21": "法故起勤精進。論者言。如我宗中不見有人",
    "T30n1566_015:0129b22": "得彼涅槃。第一義中生死及涅槃俱無差別",
    "T30n1566_015:0129b23": "故。如論偈說。",
    "T30n1566_015:0129b24": "　生死邊涅槃　　無有少差別",
    "T30n1566_015:0129b25": "　涅槃邊生死　　亦無少差別",
    "T30n1566_015:0129b26": "釋曰。此謂生死涅槃同無所得。是二俱不可",
    "T30n1566_015:0129b27": "得故。亦如分別性無故。生死涅槃皆不可得。",
    "T30n1566_015:0129b28": "已令信解。是故如汝所說為得涅槃而起精",
    "T30n1566_015:0129b29": "進為因者。其義不成。亦違於義。今以涅槃生",
    "T30n1566_015:0129c01": "死令開解者。如論偈說。",
    "T30n1566_015:0129c02": "　生死際涅槃　　涅槃際生死",
    "T30n1566_015:0129c03": "　於此二中間　　無有少許法",
    "T30n1566_015:0129c04": "釋曰。涅槃者真如法界空之異名。真如無別",
    "T30n1566_015:0129c05": "異故。譬如虛空。雖有方之殊別而無異相。鞞",
    "T30n1566_015:0129c06": "婆沙人言。彼說一切惡見皆以空能出離。及",
    "T30n1566_015:0129c07": "欲得涅槃是空者。若謂涅槃是無能對治諸",
    "T30n1566_015:0129c08": "見者不然。是故有涅槃。是對治故。譬如明對",
    "T30n1566_015:0129c09": "治闇。論者言。此中燈光能照及有體者不成",
    "T30n1566_015:0129c10": "故。汝喻無體。是能成立之過。我言空者。謂一",
    "T30n1566_015:0129c11": "切諸法不可得也。即是說有所得對治。然彼",
    "T30n1566_015:0129c12": "有所得境界一切時不可得故。而空非是有",
    "T30n1566_015:0129c13": "體。無生故。譬如空華。亦非是無。先已說遮",
    "T30n1566_015:0129c14": "故。執著空者。亦是邪見。是故智者。應捨此",
    "T30n1566_015:0129c15": "執。若無智者。執空有體。空有體故則無利益。",
    "T30n1566_015:0129c16": "如寶積經說。佛告迦葉。若有人言能見空者。",
    "T30n1566_015:0129c17": "我說彼人不可治也。如是故空義不成。汝言",
    "T30n1566_015:0129c18": "對治為因者。因義不成。復次若第一義中有",
    "T30n1566_015:0129c19": "此見者。彼對治法可然。今觀此諸見無故。如",
    "T30n1566_015:0129c20": "論偈說。",
    "T30n1566_015:0129c21": "　滅後有無等　　及常等諸見",
    "T30n1566_015:0129c22": "　涅槃前後際　　諸見所依止",
    "T30n1566_015:0129c23": "釋曰。此謂如來滅後。為有如來。為無如來。為",
    "T30n1566_015:0129c24": "亦有如來亦無如來。為非有如來非無如來。",
    "T30n1566_015:0129c25": "世間有邊。世間無邊。亦有邊亦無邊。非有邊",
    "T30n1566_015:0129c26": "非無邊。乃至世間常。世間無常。亦常亦無常。",
    "T30n1566_015:0129c27": "非常非無常。如是四見有十二種。如來滅後",
    "T30n1566_015:0129c28": "依涅槃起。世間邊等依未來起。世間常等依",
    "T30n1566_015:0129c29": "過去起。如是等見。云何起邪。由有虛妄分",
    "T30n1566_015:0130a01": "別習氣過故。然此分別無有自體。已令開解。",
    "T30n1566_015:0130a02": "以是故。如論偈說。",
    "T30n1566_015:0130a03": "　諸體悉皆空　　何有邊無邊",
    "T30n1566_015:0130a04": "　亦邊亦無邊　　非邊非無邊",
    "T30n1566_015:0130a05": "　何有此彼物　　何有常無常",
    "T30n1566_015:0130a06": "　亦常亦無常　　非常非無常",
    "T30n1566_015:0130a07": "釋曰。如是等分別所依止境界無體。彼依止",
    "T30n1566_015:0130a08": "無體故。分別心亦無體。所以者何。一切法一",
    "T30n1566_015:0130a09": "切時一切種。從眾緣和合生。畢竟空故。無自",
    "T30n1566_015:0130a10": "性故。如是法中何者有邊。誰為有邊亦邊無",
    "T30n1566_015:0130a11": "邊非邊無邊。乃至何者是身。誰為有身。身一",
    "T30n1566_015:0130a12": "神一。身異神異。如是等六十二見。於畢竟空",
    "T30n1566_015:0130a13": "中皆不可得。以是故。如修多羅中偈說。所分",
    "T30n1566_015:0130a14": "別既無。分別何處起。能分別滅故。所分別亦",
    "T30n1566_015:0130a15": "亡。論初已來推求諸法。有亦無。無亦無亦有",
    "T30n1566_015:0130a16": "亦無亦無。非有非無亦無。是名諸法實相平",
    "T30n1566_015:0130a17": "等性空。滅諸戲論得安隱道。若依世諦中出",
    "T30n1566_015:0130a18": "因者。已如前說過。修多羅人言。第一義中有",
    "T30n1566_015:0130a19": "涅槃。佛為令眾生證得故。觀根觀心觀法觀",
    "T30n1566_015:0130a20": "時觀方而為說法。若無涅槃者。佛不應作此",
    "T30n1566_015:0130a21": "說法。乃至說八萬四千諸行煩惱對治門。為",
    "T30n1566_015:0130a22": "得涅槃而有所說。故有涅槃。論者言。若第",
    "T30n1566_015:0130a23": "一義中以說法為因。汝欲得爾耶。如論偈說。",
    "T30n1566_015:0130a24": "　有所得皆謝　　戲論息吉祥",
    "T30n1566_015:0130a25": "　如來無處所　　無一法為說",
    "T30n1566_015:0130a26": "釋曰。有所得皆謝者。謂有所得境界無體故。",
    "T30n1566_015:0130a27": "有所得心亦無體。復次有所得境界無為故。",
    "T30n1566_015:0130a28": "有所得心亦不起。如是一切有所得皆謝。戲",
    "T30n1566_015:0130a29": "論息者。謂有所得境界無體。彼境界言說相",
    "T30n1566_015:0130b01": "亦不起。以是故名戲論息。吉祥者。謂一切災",
    "T30n1566_015:0130b02": "殃悉無體故。名為吉祥。由彼所起分別性。一",
    "T30n1566_015:0130b03": "切法不成。及一切法不可說故。第一義中以",
    "T30n1566_015:0130b04": "說法為因者。如上偈說。如來無處所。無一法",
    "T30n1566_015:0130b05": "為說。復次因自覺所得真實法者。不可言說。",
    "T30n1566_015:0130b06": "然此言說者。同分別境界故。所證真實法者。",
    "T30n1566_015:0130b07": "不可言說。如上偈說。如來無處所。無一法為",
    "T30n1566_015:0130b08": "說。復次如來說法者云何。為攝諸有故。無量",
    "T30n1566_015:0130b09": "千劫積集福智聚。佛身從此福智聚生。譬如",
    "T30n1566_015:0130b10": "如意珠悉能顯現一切色像。以一切眾生心",
    "T30n1566_015:0130b11": "自在願力故。如來無功用有聲出攝於三乘。",
    "T30n1566_015:0130b12": "佛身力故。所有聞者。迷故謂言如來為我說",
    "T30n1566_015:0130b13": "法。為說法者。於世諦中施設而有。復次陰非",
    "T30n1566_015:0130b14": "如來。離陰亦無如來。先已觀故。如來名者。無",
    "T30n1566_015:0130b15": "有一物無能說者。亦無聽者。亦無說處。以無",
    "T30n1566_015:0130b16": "實體故。如上偈說。如來無處所。無一法為說。",
    "T30n1566_015:0130b17": "復次諸行無所造作。及諸行聚是無漏。二障",
    "T30n1566_015:0130b18": "俱斷。為不共佛法等作依止。具此四法故名",
    "T30n1566_015:0130b19": "如來。彼諸行聚無所造作故。有說法者不然。",
    "T30n1566_015:0130b20": "乃至聽法者。是有漏行聚。而言聽者受者。皆",
    "T30n1566_015:0130b21": "是言說。無有實體。第一義中如幻如化。誰說",
    "T30n1566_015:0130b22": "誰聽。以是故。如來無處所。無一法為說。復次",
    "T30n1566_015:0130b23": "如來行菩薩道時。種宿願力自在。以四攝法",
    "T30n1566_015:0130b24": "攝諸眾生。是諸眾生以種定報善根因緣力",
    "T30n1566_015:0130b25": "故。由信樂諸根心願自在。為令一切眾生歡",
    "T30n1566_015:0130b26": "喜故。六十種具足。無功用說法。聲依如來起。",
    "T30n1566_015:0130b27": "然如來常定。心無功用力所作無覺觀體而",
    "T30n1566_015:0130b28": "言有聲出者。是皆不然。以如是故。如來無處",
    "T30n1566_015:0130b29": "所。無一法為說。復次於先佛所說法。自解自",
    "T30n1566_015:0130c01": "證故。一切諸法皆先佛已說。今佛隨順而說。",
    "T30n1566_015:0130c02": "不加一字。以是故。如來無處所。無一法為說。",
    "T30n1566_015:0130c03": "復次第一義中一切諸法畢竟空故。無有一",
    "T30n1566_015:0130c04": "法為總相智為別相智可取。以是故。如來無",
    "T30n1566_015:0130c05": "處所。無一法為說。如金剛般若經說。如來",
    "T30n1566_015:0130c06": "為菩薩時。定光佛邊無一法可受。何以故。不",
    "T30n1566_015:0130c07": "可取不可說故。諸外道等甚可憐慜。我今以",
    "T30n1566_015:0130c08": "此無體自體空最上乘所說道理。破其邪辯。",
    "T30n1566_015:0130c09": "然彼外道依止惡見道理。而自覆藏己宗之",
    "T30n1566_015:0130c10": "過。執其所見。說是偈言。",
    "T30n1566_015:0130c11": "　彼第一義中　　佛本不說法",
    "T30n1566_015:0130c12": "　佛無分別者　　說大乘不然",
    "T30n1566_015:0130c13": "　化佛說法者　　是事則不然",
    "T30n1566_015:0130c14": "　佛無心說法　　化者非是佛",
    "T30n1566_015:0130c15": "　於第一義中　　彼亦不說法",
    "T30n1566_015:0130c16": "　無分別性空　　有悲心不然",
    "T30n1566_015:0130c17": "　眾生無體故　　亦無有佛體",
    "T30n1566_015:0130c18": "　彼佛無體故　　亦無悲慜心",
    "T30n1566_015:0130c19": "外道等謂論者言。彼佛法中若言世諦中有",
    "T30n1566_015:0130c20": "悲慜者。猶如石女哭兒。論者言。此中明第",
    "T30n1566_015:0130c21": "一義者。一相故。所謂無相。無佛亦無大乘。第",
    "T30n1566_015:0130c22": "一義者。是不二智境界。汝說偈者。正是說我",
    "T30n1566_015:0130c23": "佛法道理。今當為汝說如來身。如來身者。雖",
    "T30n1566_015:0130c24": "無分別。以先種利他願力為大誓莊嚴熏修",
    "T30n1566_015:0130c25": "故。能攝一切眾生。於一切時起化佛身。因此",
    "T30n1566_015:0130c26": "化身有文字章句次第出聲。不共一切外道",
    "T30n1566_015:0130c27": "聲聞辟支佛故。而為開演二種無我。為欲成",
    "T30n1566_015:0130c28": "就第一義波羅蜜故。為欲成就乘最上乘者",
    "T30n1566_015:0130c29": "故。名為大乘。有第一義佛故。依止彼佛而起",
    "T30n1566_015:0131a01": "化身。從此化身起於說法。由第一義佛為說",
    "T30n1566_015:0131a02": "法因故。不壞我所立義。亦不壞世間所欲。復",
    "T30n1566_015:0131a03": "次薩婆多人言。如來所說法者。皆是有分別",
    "T30n1566_015:0131a04": "故說法。以他眾生心自在願力起說法因故。",
    "T30n1566_015:0131a05": "譬如為聲聞等說法。論者言。是義不然。化佛",
    "T30n1566_015:0131a06": "說法者是無分別。非如汝語一向分別。薩婆",
    "T30n1566_015:0131a07": "多人言。佛無分別而為說法者不然。無分別",
    "T30n1566_015:0131a08": "故。譬如土塊。論者言。化佛與第一義佛不可",
    "T30n1566_015:0131a09": "說異故。世諦中有佛者。不遮世諦中。彼第一",
    "T30n1566_015:0131a10": "義佛為說法因者。亦不遮第一義中。如來無",
    "T30n1566_015:0131a11": "戲論故。分別如來。若有悲若無悲。皆是戲論。",
    "T30n1566_015:0131a12": "如是戲論悉皆無體。所悲慜眾生及能起悲",
    "T30n1566_015:0131a13": "者。亦皆無體。如汝先說。若世諦中有悲謂如",
    "T30n1566_015:0131a14": "石女哭兒者。是喻不然。悲云何相。謂見他",
    "T30n1566_015:0131a15": "有苦起憂苦心。是名悲相。譬如慈母憐極愛",
    "T30n1566_015:0131a16": "子。諸佛菩薩於諸眾生起憐慜心。亦復如",
    "T30n1566_015:0131a17": "是。縱令石女有悲憐心。於我何妨。而復不爾。",
    "T30n1566_015:0131a18": "譬如龜毛空與太虛空而不相似。是故設有",
    "T30n1566_015:0131a19": "悲者。諸佛悲心與石女悲心亦不相似。諸佛",
    "T30n1566_015:0131a20": "悲者。無量劫來積集熏修究竟具足。遍滿一",
    "T30n1566_015:0131a21": "切諸眾生界。若石女無此悲者。更莫復言世",
    "T30n1566_015:0131a22": "諦有悲者與石女悲相似。此品初鞞婆沙等",
    "T30n1566_015:0131a23": "所立驗者。論主已說其過。顯示涅槃無有自",
    "T30n1566_015:0131a24": "體。以是故。此下引經顯成。如梵天王所問經",
    "T30n1566_015:0131a25": "偈言。實無有涅槃。如來說涅槃。如虛空自結。",
    "T30n1566_015:0131a26": "如虛空自解。梵王白佛言。若有分別眾生欲",
    "T30n1566_015:0131a27": "得一切法有起有滅者。佛於其人亦不出世。",
    "T30n1566_015:0131a28": "若於涅槃起分別相言是有體者。然彼眾生",
    "T30n1566_015:0131a29": "決定不能出於生死。世尊。涅槃者。其義云何。",
    "T30n1566_015:0131b01": "一切相皆寂滅。是為涅槃。一切所作皆已謝。",
    "T30n1566_015:0131b02": "是為涅槃。世尊。愚癡眾生於佛法中雖得出",
    "T30n1566_015:0131b03": "家。而墮外道見中求涅槃體。如於麻中求油。",
    "T30n1566_015:0131b04": "指手言得。何異乳中求覓生酥。若於一切法",
    "T30n1566_015:0131b05": "畢竟寂滅中求涅槃者。乃至邪慢外道中聲",
    "T30n1566_015:0131b06": "聞非佛法中聲聞。若是正見成就行者。不作",
    "T30n1566_015:0131b07": "一法有起有滅。亦不欲得證獲一法。亦不見",
    "T30n1566_015:0131b08": "聖諦理。如摩訶般若中說。佛告須菩提。涅槃",
    "T30n1566_015:0131b09": "者。如幻如夢。如影如焰。如鏡中像。如水中",
    "T30n1566_015:0131b10": "月。如乾闥婆城。",
    "T30n1566_015:0131b11": "釋觀涅槃品竟。",
    "T30n1566_015:0131b12": "般若燈論釋觀世諦緣起品第二十六",
    "T30n1566_015:0131b13": "釋曰。今此品者。亦為遮空所對治。而以世諦",
    "T30n1566_015:0131b14": "緣起故說。",
    "T30n1566_015:0131b15": "目部人謂我言。彼先言如來無處所無一法",
    "T30n1566_015:0131b16": "為說者。其義不然。論者言。我今當說。如來為",
    "T30n1566_015:0131b17": "欲驚怖一切外道及人天等眾生令息諸惡見",
    "T30n1566_015:0131b18": "過患故。說緣起法。佛由覺了緣起法故。名稱",
    "T30n1566_015:0131b19": "高遠遍一切世間。以是因緣故名為佛。汝今",
    "T30n1566_015:0131b20": "與緣起法作過者。自違所欲。如論偈說。",
    "T30n1566_015:0131b21": "　無明之所覆　　造作彼三種",
    "T30n1566_015:0131b22": "　後有諸行業　　由此往諸趣",
    "T30n1566_015:0131b23": "釋曰。明所對治名為無明。而此無明能覆障",
    "T30n1566_015:0131b24": "眾生智慧。造作後有諸行。云何名後有。謂未",
    "T30n1566_015:0131b25": "受生者與不相離和合因果。共趣向後有故。",
    "T30n1566_015:0131b26": "名為後有。云何名諸行。行有三種。一謂無我",
    "T30n1566_015:0131b27": "法。二謂剎那。三謂三種業。云何為三業。謂福",
    "T30n1566_015:0131b28": "非福不動等。復有三種。謂身語意。無明者非",
    "T30n1566_015:0131b29": "獨為諸行緣。亦能與識等後支展轉為緣。體",
    "T30n1566_015:0131c01": "亦非獨無明覆障眾生。更有諸餘煩惱行者。",
    "T30n1566_015:0131c02": "謂造作有為法故。名之為行。如論偈說。",
    "T30n1566_015:0131c03": "　以諸行因緣　　識託於諸趣",
    "T30n1566_015:0131c04": "　識相續託已　　爾時名色起",
    "T30n1566_015:0131c05": "釋曰。云何為識。於一一物分別取境界故名",
    "T30n1566_015:0131c06": "識。託者言生。行緣者。謂行與識為緣故名行",
    "T30n1566_015:0131c07": "緣。亦非獨諸行與識為緣。彼識生時亦有",
    "T30n1566_015:0131c08": "諸心數法共生。以是故亦以諸心數法為緣。",
    "T30n1566_015:0131c09": "復次行緣識者。如阿羅漢。亦有諸行。何故不",
    "T30n1566_015:0131c10": "與託後有識為緣。以彼愛繩斷故。不與託後",
    "T30n1566_015:0131c11": "有識為緣。是故愛等諸煩惱。亦與受後世識",
    "T30n1566_015:0131c12": "作緣。何故獨言諸行耶。為諸行有勝力故。譬",
    "T30n1566_015:0131c13": "如王者鬪戰得勝。非獨王勝。一切兵眾亦名",
    "T30n1566_015:0131c14": "為勝。由王為主故言王勝。復次或有人起如",
    "T30n1566_015:0131c15": "是意言。無明為不善諸行因可然。但愚癡者",
    "T30n1566_015:0131c16": "是不善故。云何得與善法諸行為因耶。此謂",
    "T30n1566_015:0131c17": "未斷無明者。為欲受天女眷屬樂故。而造諸",
    "T30n1566_015:0131c18": "福德行。以是故無明亦與福德行為展轉因。",
    "T30n1566_015:0131c19": "復次生死者。是第一義不善所有福德諸行。",
    "T30n1566_015:0131c20": "繫屬生死者皆名不善。以是故無明能總與",
    "T30n1566_015:0131c21": "諸行為緣。復次善趣不善趣不動趣三種業",
    "T30n1566_015:0131c22": "者。各有上中下差別。是等諸行名為往諸趣",
    "T30n1566_015:0131c23": "業。往諸趣者。諸師各執不同。如薩婆多人說",
    "T30n1566_015:0131c24": "言。有彼中陰。以有名色相續。往託生處故。正",
    "T30n1566_015:0131c25": "量部人曇無毱多部人等說言。無彼中陰。但",
    "T30n1566_015:0131c26": "以行為緣。而識得起。爾時名為託生。復次計",
    "T30n1566_015:0131c27": "有中陰者言。有色諸眾生等。於一處滅。是有",
    "T30n1566_015:0131c28": "色眾生。還相續生。無間前後起至彼異趣。名",
    "T30n1566_015:0131c29": "為託生。相續隨生故。譬如燈。以是故名色",
    "T30n1566_015:0132a01": "依止陰而有相續。從死剎那至受生剎那無",
    "T30n1566_015:0132a02": "間生故。名為受生。譬如現在人從此到彼。復",
    "T30n1566_015:0132a03": "次無中陰者言。色界死有生有。二有中間更",
    "T30n1566_015:0132a04": "無中有。有漏故。譬如無色界死有生有而無",
    "T30n1566_015:0132a05": "中有。何以故。死有中間有身起者。非是中",
    "T30n1566_015:0132a06": "陰。身是報故。譬如現在所受得身。復次有身",
    "T30n1566_015:0132a07": "起者。是苦諦所攝故。譬以意體為身。往至異",
    "T30n1566_015:0132a08": "處。剎那剎那相續隨起故。而無中有。非一向",
    "T30n1566_015:0132a09": "有陰。汝立中陰義者。是義不成。復次有中陰",
    "T30n1566_015:0132a10": "者言。若無中陰。云何得至後受生處耶。復次",
    "T30n1566_015:0132a11": "無中陰者言。從死有相續至生有時。如授經。",
    "T30n1566_015:0132a12": "如傳燈。如行印。如鏡像現。如空聲響。如水中",
    "T30n1566_015:0132a13": "日月影。如種子生芽。如人見酢口中生涎。",
    "T30n1566_015:0132a14": "如是後陰相續起時。無有中陰往來傳此向",
    "T30n1566_015:0132a15": "彼。是故智者應如是解。如上偈說。識相續",
    "T30n1566_015:0132a16": "託已。爾時名色起。云何為名色耶。名有二種。",
    "T30n1566_015:0132a17": "一謂自往諸趣。二謂為煩惱所使強令入諸",
    "T30n1566_015:0132a18": "趣中。復次名者。謂無色四陰。總名為名。云何",
    "T30n1566_015:0132a19": "為色。色者可變異故名色。謂四大及四塵等。",
    "T30n1566_015:0132a20": "非獨識為名色緣。無明行等亦為彼緣。復次",
    "T30n1566_015:0132a21": "識緣名色者。識及無明等非是定與名色為",
    "T30n1566_015:0132a22": "緣。有處有化生者而亦與彼六入為緣。如無",
    "T30n1566_015:0132a23": "色界生者。此識但與名為緣。如論偈說。",
    "T30n1566_015:0132a24": "　從於名色體　　次第起六入",
    "T30n1566_015:0132a25": "　情塵等和合　　而起於六觸",
    "T30n1566_015:0132a26": "釋曰。云何為內六入。謂眼入耳入鼻入舌入",
    "T30n1566_015:0132a27": "身入意入等。眼入者。以色為境界故。彼清淨",
    "T30n1566_015:0132a28": "色是眼識所依止處故。名清淨色。以為眼入。",
    "T30n1566_015:0132a29": "如是以聲等為境界。彼清淨色。是耳等識所",
    "T30n1566_015:0132b01": "依止處故。名清淨色。為耳等入。意入者。以無",
    "T30n1566_015:0132b02": "間次第滅為彼意入。云何為入。謂識及心心",
    "T30n1566_015:0132b03": "數法等。從清淨色中起故。名之為入。何故名",
    "T30n1566_015:0132b04": "觸。謂與苦受樂受不苦不樂受等。各和合故",
    "T30n1566_015:0132b05": "名觸。如論偈說。",
    "T30n1566_015:0132b06": "　因彼眼與色　　及作意三種",
    "T30n1566_015:0132b07": "　與名色為緣　　爾乃識得生",
    "T30n1566_015:0132b08": "釋曰。識得生者。如眼以色為緣。識緣色故而",
    "T30n1566_015:0132b09": "識得生。如是耳以聲為緣。耳識得生。乃至意",
    "T30n1566_015:0132b10": "以法為緣。意識得生。云何名觸。如論偈說。",
    "T30n1566_015:0132b11": "　彼色識眼等　　三種共和合",
    "T30n1566_015:0132b12": "　如是名為觸　　從觸起於受",
    "T30n1566_015:0132b13": "釋曰。境界與根意等三種為一體故。而名為",
    "T30n1566_015:0132b14": "觸。觸為緣故起三種受。如論偈說。",
    "T30n1566_015:0132b15": "　受為起愛緣　　為受故起愛",
    "T30n1566_015:0132b16": "　愛又為取緣　　取者有四種",
    "T30n1566_015:0132b17": "釋曰。此謂求欲之相而名為愛。無聞凡夫為",
    "T30n1566_015:0132b18": "樂受故起貪求心。如舐刀蜜。不覺後時傷舌",
    "T30n1566_015:0132b19": "過患。若為樂受起貪者可爾。云何於苦受不",
    "T30n1566_015:0132b20": "苦不樂受而起貪耶。謂以苦受不苦不樂受",
    "T30n1566_015:0132b21": "亦為愛緣故。受苦受時亦有求離心生。亦是",
    "T30n1566_015:0132b22": "愛也。是故無過。四取者。謂欲取見取戒取我",
    "T30n1566_015:0132b23": "語取。云何為取。謂積集義。復次愛增長故。亦",
    "T30n1566_015:0132b24": "即是取。為得五欲樂故。起追求心。亦名為取。",
    "T30n1566_015:0132b25": "如論偈說。",
    "T30n1566_015:0132b26": "　由取諸有故　　取者起於有",
    "T30n1566_015:0132b27": "　以無取者故　　脫苦斷諸有",
    "T30n1566_015:0132b28": "釋曰。有者是業相。復次有者。是生異名。而生",
    "T30n1566_015:0132b29": "之因法亦名為有。若爾者云何即因是果耶。",
    "T30n1566_015:0132c01": "今現見因受果名故。譬如佛出世。樂彼識等",
    "T30n1566_015:0132c02": "五支果分。是現在世所攝故。而言從無明行",
    "T30n1566_015:0132c03": "生。若得值善知識聽聞正法起正思惟。於苦",
    "T30n1566_015:0132c04": "樂等諸行能見無常苦空無我等行。復次諸",
    "T30n1566_015:0132c05": "行無生自體空。彼起真實智者。不復起愛。不",
    "T30n1566_015:0132c06": "起愛故無復追求。如上偈說。若無有取者。脫",
    "T30n1566_015:0132c07": "苦斷諸有。此義云何。謂有取故有有。若無取",
    "T30n1566_015:0132c08": "則無有。有云何相。如論偈說。",
    "T30n1566_015:0132c09": "　五陰是有體　　從有次起生",
    "T30n1566_015:0132c10": "　老病死憂悲　　哀泣愁苦等",
    "T30n1566_015:0132c11": "釋曰。此謂亦說五陰因為有支體。復次五陰",
    "T30n1566_015:0132c12": "因名有者。謂非獨五陰因名有。無色界四陰",
    "T30n1566_015:0132c13": "因亦名有。生者謂先無陰體今有陰起。老者",
    "T30n1566_015:0132c14": "謂變壞相。死者謂無陰體。病者謂身為苦所",
    "T30n1566_015:0132c15": "逼。憂悲者。謂從愛別離怨憎會等。內被燒然",
    "T30n1566_015:0132c16": "有相起故。哀泣者。謂喪失所愛及有福德眷",
    "T30n1566_015:0132c17": "屬。因此發聲。稱其德行。而哀泣之。苦謂身",
    "T30n1566_015:0132c18": "受。愁謂心受。勞倦者謂身心疲極。如是廣說",
    "T30n1566_015:0132c19": "生等皆名為苦者云何。如論偈說。",
    "T30n1566_015:0132c20": "　愁及勞倦等　　皆以生為因",
    "T30n1566_015:0132c21": "　獨此苦陰起　　畢竟無樂相",
    "T30n1566_015:0132c22": "釋曰。獨苦陰起者。謂不與樂和合故。陰者謂",
    "T30n1566_015:0132c23": "聚。起者謂生陰。相續者是世諦所攝緣起。非",
    "T30n1566_015:0132c24": "第一義。如先品中已說無起令信解故。我所",
    "T30n1566_015:0132c25": "立者不破。若言生死行流轉者。云何是不起",
    "T30n1566_015:0132c26": "耶。我今答之。如論偈說。",
    "T30n1566_015:0132c27": "　是謂為生死　　諸行之根本",
    "T30n1566_015:0132c28": "　無智者所作　　見實者不為",
    "T30n1566_015:0132c29": "釋曰。諸行生死根無智所作者。此謂無智者",
    "T30n1566_015:0133a01": "不見諸行無始已來展轉從緣起如幻如焰過",
    "T30n1566_015:0133a02": "患故。而求於樂。為求樂故造福非福不動等",
    "T30n1566_015:0133a03": "諸行。見實不作者。謂聖道已起見真實故。智",
    "T30n1566_015:0133a04": "障煩惱體無明已斷故。如論偈說。",
    "T30n1566_015:0133a05": "　無明若已斷　　諸行不復生",
    "T30n1566_015:0133a06": "　修習智慧故　　無明乃得斷",
    "T30n1566_015:0133a07": "釋曰。此謂諸行不生闕於緣故。如種子無體",
    "T30n1566_015:0133a08": "故芽則不生。今修習何智得斷無明。如此論",
    "T30n1566_015:0133a09": "中所說照緣起智。遮一切諸體有自體。解人",
    "T30n1566_015:0133a10": "法二無我境界。空智修者。謂數數習。如論偈",
    "T30n1566_015:0133a11": "說。",
    "T30n1566_015:0133a12": "　一一支滅者　　彼彼支不起",
    "T30n1566_015:0133a13": "　唯獨苦陰聚　　名為正永滅",
    "T30n1566_015:0133a14": "釋曰。此謂行等一一有支對治道起故。則滅",
    "T30n1566_015:0133a15": "此等有支更不起者。由行滅故。行滅則識滅。",
    "T30n1566_015:0133a16": "乃至生老死憂悲等滅。唯獨苦陰正永滅者。",
    "T30n1566_015:0133a17": "是世諦所攝故。若第一義中是無明等無起",
    "T30n1566_015:0133a18": "無滅。云何復名緣起耶。佛依世諦故說第一",
    "T30n1566_015:0133a19": "義。我義如是。如前偈說。不依於世諦。不能說",
    "T30n1566_015:0133a20": "第一。以是故不壞我所立義。此品初自部人",
    "T30n1566_015:0133a21": "謂我言。立義有過者今說無此過故。而以世",
    "T30n1566_015:0133a22": "諦緣起。令物信解是品義意。如佛說無起者",
    "T30n1566_015:0133a23": "名為緣起。此謂不起者說為緣起。若彼無起",
    "T30n1566_015:0133a24": "云何有滅。若能於無滅覺無滅者。名解緣起",
    "T30n1566_015:0133a25": "法等。",
    "T30n1566_015:0133a26": "釋觀世諦緣起品竟。",
    "T30n1566_015:0133a27": "般若燈論釋觀邪見品第二十七",
    "T30n1566_015:0133a28": "釋曰。今此品者亦為遮空所對治令解諸見",
    "T30n1566_015:0133a29": "空故說。",
    "T30n1566_015:0133b01": "自部人言。有自體五取陰。是見處故。陰若是",
    "T30n1566_015:0133b02": "無而為見處者不然。五陰是見處者如俱舍",
    "T30n1566_015:0133b03": "論中說。彼五陰者是苦是集是世間是見處。",
    "T30n1566_015:0133b04": "如是等是有故。論者言。不然。今當觀察諸",
    "T30n1566_015:0133b05": "見。此中如論偈說。",
    "T30n1566_015:0133b06": "　往昔過去世　　我為有為無",
    "T30n1566_015:0133b07": "　是常等諸見　　皆依先世起",
    "T30n1566_015:0133b08": "釋曰。此謂我於過去。為是有為是無。為亦有",
    "T30n1566_015:0133b09": "亦無。為非有非無。如是諸見依過去世起。世",
    "T30n1566_015:0133b10": "間常世間無常亦常亦無常非常非無常等四",
    "T30n1566_015:0133b11": "見因待現在世陰故說過去世陰常等諸見。",
    "T30n1566_015:0133b12": "皆依此起。依者。謂緣為誰緣謂諸見緣。見有",
    "T30n1566_015:0133b13": "何義。謂執著於取等。如論偈說。",
    "T30n1566_015:0133b14": "　復有異諸見　　執未來不起",
    "T30n1566_015:0133b15": "　未來起等邊　　皆依未來起",
    "T30n1566_015:0133b16": "釋曰。此諸見依過去世起。世間有邊世間無",
    "T30n1566_015:0133b17": "邊亦有邊亦無邊非有邊非無邊等四見。因",
    "T30n1566_015:0133b18": "現在陰故。未來當起陰者。名為後邊。今且觀",
    "T30n1566_015:0133b19": "察。依止先世起諸見者。如論偈說。",
    "T30n1566_015:0133b20": "　過去世有我　　是事則不然",
    "T30n1566_015:0133b21": "　彼先世眾生　　非是今世者",
    "T30n1566_015:0133b22": "釋曰。云何不然。謂時別故。異業所生故。譬如",
    "T30n1566_015:0133b23": "餘眾生。復次身及諸根亦別故。若言根等雖",
    "T30n1566_015:0133b24": "異而我是一者。此亦不然。如論偈說。",
    "T30n1566_015:0133b25": "　還是昔我者　　但是取自體",
    "T30n1566_015:0133b26": "　若離彼諸取　　復有何我耶",
    "T30n1566_015:0133b27": "釋曰。此謂如提婆達多過去世我還是今日",
    "T30n1566_015:0133b28": "我者不然。取別故。譬如耶若達多。我以是",
    "T30n1566_015:0133b29": "故。前世生還是今日生者不然。復次若欲得",
    "T30n1566_015:0133c01": "我相異取相者。如上偈說。若離於諸取。復有",
    "T30n1566_015:0133c02": "何我耶。無如是我故。離陰有我先已廣遮。計",
    "T30n1566_015:0133c03": "有我者。若作是意。不欲令我無體。即以取為",
    "T30n1566_015:0133c04": "我體者。作是分別。如似說無我者。亦以取體",
    "T30n1566_015:0133c05": "為我。如論偈說。",
    "T30n1566_015:0133c06": "　若取是我者　　何處更有我",
    "T30n1566_015:0133c07": "　由取起滅故　　云何是取者",
    "T30n1566_015:0133c08": "釋曰。第一義中。取不是我。取有起滅法二體",
    "T30n1566_015:0133c09": "先已說無我。令信解故。云何為取。謂取及取",
    "T30n1566_015:0133c10": "者。取是業。取者是作業人。譬如薪火二種。復",
    "T30n1566_015:0133c11": "次如先已遮我故我義不成。云何不成。如先",
    "T30n1566_015:0133c12": "偈說。取非即是我。以有起滅故。我者亦非是",
    "T30n1566_015:0133c13": "有亦非是無。如是我者。世諦中亦不能令物",
    "T30n1566_015:0133c14": "解。今當更答計離陰有我者。如論偈說。",
    "T30n1566_015:0133c15": "　若異於彼取　　有我者不然",
    "T30n1566_015:0133c16": "　離陰應可取　　而不可取故",
    "T30n1566_015:0133c17": "釋曰。此謂我若異取者不然。何以故。若離取",
    "T30n1566_015:0133c18": "有我者。云何可說取是我相。若無相可說則",
    "T30n1566_015:0133c19": "離取無我。若謂離取無我。但取是我者。是亦",
    "T30n1566_015:0133c20": "不然。離取無有我異故。譬如餘物。此中立驗。",
    "T30n1566_015:0133c21": "不異取有我。取是可取法我不可取故。譬如",
    "T30n1566_015:0133c22": "取自體。何以故。取有起滅。我則不爾。復次云",
    "T30n1566_015:0133c23": "何以取即為取者。若謂離取而有取者。是亦",
    "T30n1566_015:0133c24": "不然。若不取五陰而有取者。應離五陰別有",
    "T30n1566_015:0133c25": "取者。彼義如是。我今說道理者。如論偈說。",
    "T30n1566_015:0133c26": "　我不異於取　　亦不即是取",
    "T30n1566_015:0133c27": "　而復非無取　　亦不定是無",
    "T30n1566_015:0133c28": "釋曰。此謂我不離取。亦不即取。而非無取。亦",
    "T30n1566_015:0133c29": "不是無。已令物解。若言過去世有我者不然。",
    "T30n1566_015:0134a01": "如論偈說。",
    "T30n1566_015:0134a02": "　今世無過去　　是事亦不然",
    "T30n1566_015:0134a03": "　過去前生者　　與今世不異",
    "T30n1566_015:0134a04": "　若今與前異　　離前應獨立",
    "T30n1566_015:0134a05": "　如是應常住　　不為現陰緣",
    "T30n1566_015:0134a06": "釋曰。此謂問者。不欲得如此。云何欲得。謂欲",
    "T30n1566_015:0134a07": "得前世五陰與今世五陰為緣。我今立驗。如",
    "T30n1566_015:0134a08": "提婆達多。今世五陰與過去五陰。不得有異。",
    "T30n1566_015:0134a09": "相續不異故。過去陰為因故。譬如提婆達",
    "T30n1566_015:0134a10": "多。過去五陰。非但有此離前應獨立過。亦更",
    "T30n1566_015:0134a11": "有餘咎如上偈說。如是應常住。不為現陰緣。",
    "T30n1566_015:0134a12": "云何為緣耶。謂後陰不起故。若爾者則不從",
    "T30n1566_015:0134a13": "死有生。而彼前世所受生陰。仍在過去。今別",
    "T30n1566_015:0134a14": "更有異陰於現在生以是故。則有大過。云何",
    "T30n1566_015:0134a15": "為過。如論偈說。",
    "T30n1566_015:0134a16": "　諸業皆斷壞　　此人所造業",
    "T30n1566_015:0134a17": "　彼人當受報　　得如是過咎",
    "T30n1566_015:0134a18": "釋曰。若爾者即有斷過。失於諸業果報故。又",
    "T30n1566_015:0134a19": "彼人作罪。此人受果。復次若言業之與生一",
    "T30n1566_015:0134a20": "時起者不然。如論偈說。",
    "T30n1566_015:0134a21": "　非生共業起　　此中有過故",
    "T30n1566_015:0134a22": "　我是作如瓶　　先無而後起",
    "T30n1566_015:0134a23": "釋曰。我者云何是造作耶。謂先無後有。我者",
    "T30n1566_015:0134a24": "先不起煩惱業。應如瓶以外法為生因。不以",
    "T30n1566_015:0134a25": "先世所集業為生因。如是能生後陰因者。則",
    "T30n1566_015:0134a26": "為無體。非有非不有。復次過去世亦同前二",
    "T30n1566_015:0134a27": "種過。非有非不有者。無如是法故。觀察過去",
    "T30n1566_015:0134a28": "世有無等四句已。今當次觀未來四句。如論",
    "T30n1566_015:0134a29": "偈說。",
    "T30n1566_015:0134b01": "　或有如是見　　來世有我起",
    "T30n1566_015:0134b02": "　來世無我起　　同過去有過",
    "T30n1566_015:0134b03": "釋曰。此謂來世一異俱不俱等。今亦如是遮",
    "T30n1566_015:0134b04": "故。如論偈說。",
    "T30n1566_015:0134b05": "　若天與人一　　我則墮於常",
    "T30n1566_015:0134b06": "　天既是無生　　常不可生故",
    "T30n1566_015:0134b07": "釋曰。如是我者即墮常過。自部人言。一異等",
    "T30n1566_015:0134b08": "義有何過耶。論者言。若未生天即是天者。我",
    "T30n1566_015:0134b09": "則無起。無起者即是常。以是故。我未生天時",
    "T30n1566_015:0134b10": "應能起天所作業。而無是事。若謂我是常未",
    "T30n1566_015:0134b11": "生天時已能起天所作業者。世人所不信故。",
    "T30n1566_015:0134b12": "復次若我無常。此人中我天中生時。昔人中",
    "T30n1566_015:0134b13": "我今即壞故。若汝意謂欲得有異而無如上",
    "T30n1566_015:0134b14": "所說一過者。是事不然。計異者亦有過故。如",
    "T30n1566_015:0134b15": "論偈說。",
    "T30n1566_015:0134b16": "　若天與人異　　我則墮無常",
    "T30n1566_015:0134b17": "　天與人異故　　相續者不然",
    "T30n1566_015:0134b18": "釋曰。其過云何。謂有異故。譬如提婆達多與",
    "T30n1566_015:0134b19": "耶若達多。二我相續則為有過。復次若有人",
    "T30n1566_015:0134b20": "言。我相續是一有是天義有是人義。今當答",
    "T30n1566_015:0134b21": "之。如論偈說。",
    "T30n1566_015:0134b22": "　若天在一分　　人又在一分",
    "T30n1566_015:0134b23": "　常無常共俱　　一處者不然",
    "T30n1566_015:0134b24": "釋曰。云何不然。謂有天處有天即是常。天處",
    "T30n1566_015:0134b25": "無人故。無人即是無常。若有人處有人即是",
    "T30n1566_015:0134b26": "常。人處無天故。無天即是無常。猶如一物一",
    "T30n1566_015:0134b27": "處。亦白亦黑者。其義不然。若有人言。我非是",
    "T30n1566_015:0134b28": "常亦非無常者。如論偈說。",
    "T30n1566_015:0134b29": "　若常與無常　　二義得成者",
    "T30n1566_015:0134c01": "　非常非無常　　汝意亦得成",
    "T30n1566_015:0134c02": "釋曰。此義難令人解故。復次第一義中者。如",
    "T30n1566_015:0134c03": "論偈說。",
    "T30n1566_015:0134c04": "　有處有人來　　從住處有去",
    "T30n1566_015:0134c05": "　生死則無始　　而無有是事",
    "T30n1566_015:0134c06": "釋曰。有處者。若天世處人世處。有人者。謂若",
    "T30n1566_015:0134c07": "天若人。住處者。謂住天等世界處。有去者。謂",
    "T30n1566_015:0134c08": "有人向異趣處去。若爾者此我無始已來恒",
    "T30n1566_015:0134c09": "有。而即是常。而無是事。云何無耶。謂眾生及",
    "T30n1566_015:0134c10": "人先已遮故。以是義故。無有常我。若言雖無",
    "T30n1566_015:0134c11": "常我而有無常我者。是亦不然。如論偈說。",
    "T30n1566_015:0134c12": "　若無有常我　　誰復是無常",
    "T30n1566_015:0134c13": "　亦常亦無常　　非常非無常",
    "T30n1566_015:0134c14": "釋曰。此謂待常故說無常。本無有常待。何說",
    "T30n1566_015:0134c15": "無常。復次常無常等。皆已不成。今當觀察邊",
    "T30n1566_015:0134c16": "等四句。如論偈說。",
    "T30n1566_015:0134c17": "　世間若有邊　　云何有後世",
    "T30n1566_015:0134c18": "　世間若無邊　　云何有後世",
    "T30n1566_015:0134c19": "釋曰。邊者云何。謂究竟處盡處等名邊。如似",
    "T30n1566_015:0134c20": "阿羅漢涅槃陰。而今有後世在者。謂前世陰",
    "T30n1566_015:0134c21": "為因。後世陰為果。展轉無終。如是依前陰因",
    "T30n1566_015:0134c22": "起後陰果故。然今有此諸陰展轉相續起。如",
    "T30n1566_015:0134c23": "論偈說。",
    "T30n1566_015:0134c24": "　此諸陰相續　　猶如然燈焰",
    "T30n1566_015:0134c25": "　以是故世間　　非有邊無邊",
    "T30n1566_015:0134c26": "釋曰。此中立驗。有無明煩惱未盡。諸陰相續",
    "T30n1566_015:0134c27": "不斷。此陰有果故。譬如燈焰相續。以是故。世",
    "T30n1566_015:0134c28": "間有邊者不然。此相似果起不壞者。非前陰",
    "T30n1566_015:0134c29": "不壞有後果故。譬如燈前焰。以是故。世間無",
    "T30n1566_015:0135a01": "邊者不然。如所說驗義者。應如論偈說。",
    "T30n1566_015:0135a02": "　前世陰已壞　　後陰別起者",
    "T30n1566_015:0135a03": "　則不因前陰　　是名為有邊",
    "T30n1566_015:0135a04": "釋曰。此謂前陰起已即滅。不為後陰相續因",
    "T30n1566_015:0135a05": "者。即是有邊。如論偈說。",
    "T30n1566_015:0135a06": "　若前陰不壞　　後陰不起者",
    "T30n1566_015:0135a07": "　既不因前陰　　而即是無邊",
    "T30n1566_015:0135a08": "釋曰。云何無邊。謂一切時常住故。是義不然。",
    "T30n1566_015:0135a09": "如論偈說。",
    "T30n1566_015:0135a10": "　一分是有邊　　一分是無邊",
    "T30n1566_015:0135a11": "　離彼有無邊　　更無俱等邊",
    "T30n1566_015:0135a12": "釋曰。此謂無世間最後邊等四句。所以者何。",
    "T30n1566_015:0135a13": "如論偈說。",
    "T30n1566_015:0135a14": "　云何一取者　　一分是有壞",
    "T30n1566_015:0135a15": "　一分是無壞　　如是者不然",
    "T30n1566_015:0135a16": "釋曰。云何不然。如前二種燈喻驗中已破故。",
    "T30n1566_015:0135a17": "是為不然。如論偈說。",
    "T30n1566_015:0135a18": "　有邊及無邊　　是二得成者",
    "T30n1566_015:0135a19": "　非有非無邊　　其義亦得成",
    "T30n1566_015:0135a20": "釋曰。此謂若一人是亦有邊亦無邊成者。以",
    "T30n1566_015:0135a21": "相待故。非有邊非無邊亦成。而無是事。如第",
    "T30n1566_015:0135a22": "一義中。總說一切見皆不然。作如是令物解",
    "T30n1566_015:0135a23": "者。如論偈說。",
    "T30n1566_015:0135a24": "　是第一義中　　一切法空故",
    "T30n1566_015:0135a25": "　何處何因緣　　何人起諸見",
    "T30n1566_015:0135a26": "釋曰。此謂若第一義中一切諸體皆空者。有",
    "T30n1566_015:0135a27": "何人緣何境。以何為因起何等見。以彼人",
    "T30n1566_015:0135a28": "空境空因空見空故。有人有境有因有見起",
    "T30n1566_015:0135a29": "者不然。以是義故。品初自部人言。第一義",
    "T30n1566_015:0135b01": "中。有如是五取陰自體是見處者。此出因義",
    "T30n1566_015:0135b02": "不然。云何不然。第一義中已令物解一切諸",
    "T30n1566_015:0135b03": "見悉皆空故。不然若依世諦中而立因者。自",
    "T30n1566_015:0135b04": "違汝義。佛婆伽婆為世親者。見一切眾生虛",
    "T30n1566_015:0135b05": "妄分別起種種苦種子諸見故而起憐愍。如",
    "T30n1566_015:0135b06": "論偈說。",
    "T30n1566_015:0135b07": "　佛為斷諸苦　　演說微妙法",
    "T30n1566_015:0135b08": "　以憐愍為因　　我今禮瞿曇",
    "T30n1566_015:0135b09": "釋曰。斷苦者。謂斷一切眾生生死等一切諸",
    "T30n1566_015:0135b10": "苦。妙法者。謂清淨故。名為妙法。能滅煩惱熏",
    "T30n1566_015:0135b11": "習火故。名為清淨。復次一切功德因增長圓",
    "T30n1566_015:0135b12": "滿故。亦名清淨。妙法者。所謂大乘。如勝鬘經",
    "T30n1566_015:0135b13": "說世尊。攝受妙法者。謂守護大乘。何以故。世",
    "T30n1566_015:0135b14": "尊。一切聲聞辟支佛乘。皆從大乘中出生故。",
    "T30n1566_015:0135b15": "乃至一切世間出世間善法。亦皆從大乘中",
    "T30n1566_015:0135b16": "出生故。世尊譬如阿耨達池出四大河。如是",
    "T30n1566_015:0135b17": "如是。世尊。大乘者。能生聲聞辟支佛乘。如",
    "T30n1566_015:0135b18": "是乘者。以慈悲喜捨為因。不以世間名利為",
    "T30n1566_015:0135b19": "因。今禮瞿曇者。謂能開示無上妙法寶故。名",
    "T30n1566_015:0135b20": "為瞿曇。復次姓瞿曇故。名為瞿曇。禮者云何。",
    "T30n1566_015:0135b21": "有二種禮。一謂口言稱歎。二謂屈身頭面著",
    "T30n1566_015:0135b22": "地。如梵王所問經偈言。深解因緣法。則無",
    "T30n1566_015:0135b23": "諸邪見。法皆屬因緣。無自定根本。因緣法不",
    "T30n1566_015:0135b24": "生。因緣法不滅。若能如是解。諸佛常現前。此",
    "T30n1566_015:0135b25": "品初說自部人立驗有過。又以諸見空故。而",
    "T30n1566_015:0135b26": "令開解是品義意。如般若中說佛告勇猛極",
    "T30n1566_015:0135b27": "勇猛菩薩摩訶薩。知色非起見處。亦非斷見",
    "T30n1566_015:0135b28": "處。乃至受想行識非起見處。亦非斷見處。若",
    "T30n1566_015:0135b29": "色受想行識非起見處。亦非斷見處者。是名",
    "T30n1566_015:0135c01": "般若波羅蜜。今以無起等差別緣起令開解",
    "T30n1566_015:0135c02": "者。所謂息一切戲論及一異等種種見。悉皆",
    "T30n1566_015:0135c03": "寂滅。是自覺法。是如虛空法。是無分別法。是",
    "T30n1566_015:0135c04": "第一義境界法。以如是等真實甘露。而令開",
    "T30n1566_015:0135c05": "解是。一部論宗意。問曰。諸佛所說初中後皆",
    "T30n1566_015:0135c06": "真實。此論中何須廣立諸驗耶。答曰。或有愚",
    "T30n1566_015:0135c07": "鈍諸眾生等。於佛阿含不能正信為欲攝取",
    "T30n1566_015:0135c08": "彼眾生故。廣立諸驗。我今頂禮龍樹阿闍梨",
    "T30n1566_015:0135c09": "故。而作頌曰。",
    "T30n1566_015:0135c10": "　牟尼法王子　　大智阿闍梨",
    "T30n1566_015:0135c11": "　以般若妙理　　開演此中論",
    "T30n1566_015:0135c12": "　善解利他行　　為照世日月",
    "T30n1566_015:0135c13": "　顯了甚深法　　說得佛道因",
    "T30n1566_015:0135c14": "　闍梨所作者　　我今悉解釋",
    "T30n1566_015:0135c15": "　息諸惡見故　　造般若燈論",
    "T30n1566_015:0135c16": "　此般若燈者　　深妙無比法",
    "T30n1566_015:0135c17": "　然我今所作　　若有少福德",
    "T30n1566_015:0135c18": "　以此般若燈　　願攝眾生類",
    "T30n1566_015:0135c19": "　見法身如來　　遍滿十方剎",
    "T30n1566_015:0135c20": "　得自所覺法　　息諸見戲論",
    "T30n1566_015:0135c21": "　寂滅無分別　　無比如虛空",
    "T30n1566_015:0135c22": "　復願般若燈　　普照於世界",
    "T30n1566_015:0135c23": "　為闇所覆者　　建立於涅槃",
    "T30n1566_015:0135c24": "般若燈論釋第二十七品竟。",
    "T30n1566_015:0135c25": "一切論到彼岸者。深大智慧者。乘於大乘者。",
    "T30n1566_015:0135c26": "分別照明大菩薩。造此釋中論長行訖。而發",
    "T30n1566_015:0135c27": "願言。",
    "T30n1566_015:0135c28": "　願以一念善　　隨喜迴向等",
    "T30n1566_015:0135c29": "　與一切眾生　　命終見彌勒",
    "T30n1566_015:0136a01": "般若燈論釋卷第十五"
}