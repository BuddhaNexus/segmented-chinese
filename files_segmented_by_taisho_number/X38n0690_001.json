{
    "X38n0690_001:0534a03": "梵網經疏上",
    "X38n0690_001:0534a05": "法銑　撰",
    "X38n0690_001:0534a06": "將釋此文即是隨智之戒能破無明喻之於日隨心",
    "X38n0690_001:0534a07": "之戒清凉適神比之於月隨戒之嚴身可觀故如瓔",
    "X38n0690_001:0534a08": "珞次約人辨勝者三世菩薩由戒道成以此彰戒威",
    "X38n0690_001:0534a09": "力也是謂指前無勞妄改。",
    "X38n0690_001:0534a10": "次彰益勸修文中分四初有九句勅聽勸持次有五",
    "X38n0690_001:0534a11": "句舉益勸信三有六句舉益勸受後有二句結成敬",
    "X38n0690_001:0534a12": "聽初文四義初有二句結前正誦初句指前舍那下",
    "X38n0690_001:0534a13": "句彰己同誦次有二句誡令受持舊學之人無勞復",
    "X38n0690_001:0534a14": "誡但云新學頂戴身業珍敬受持意業存誡領納為",
    "X38n0690_001:0534a15": "受蘊守曰持三有二句訓令轉授初句明前受持下",
    "X38n0690_001:0534a16": "句教令轉受復有三句勑令審聽既欲受持事須審",
    "X38n0690_001:0534a17": "聽聽若不審則有謬聞之失錯傳之過故令諦聽靜",
    "X38n0690_001:0534a18": "察為諦尋聲曰聽此句正令諦聽下之二句出所聽",
    "X38n0690_001:0534a19": "法戒者所詮之行藏者能詮之教即戒之藏故如開",
    "X38n0690_001:0534a20": "宗斛木叉同前第二勸信中三義初之一句教令諦",
    "X38n0690_001:0534a21": "信次有二句出所信境自信作佛決定無疑即是唯",
    "X38n0690_001:0534a22": "識論中希望之信信佛是已成之佛決定無疑即是",
    "X38n0690_001:0534a23": "唯識論中樂欲之信信者心淨為性即十一善中信",
    "X38n0690_001:0534a24": "所為體後有兩句結信之益由淨信故清心心所惡",
    "X38n0690_001:0534b01": "法不生即名具戒故涅槃云戒者但是遮惡法若不",
    "X38n0690_001:0534b02": "作惡是名持戒第三勸受有其二義初有二句勸令",
    "X38n0690_001:0534b03": "受戒下有四句彰受之益初勸受中以凡有心皆有",
    "X38n0690_001:0534b04": "佛性有佛性故必定成佛故堪受此大乘之戒攝者",
    "X38n0690_001:0534b05": "受也無煩輙改下明益中言入佛位者以未受時名",
    "X38n0690_001:0534b06": "為外道令創受戒與佛齊功名入佛位以其戒善量",
    "X38n0690_001:0534b07": "同法界窮盡未來與佛身中所有戒行其體齊等約",
    "X38n0690_001:0534b08": "此為言云入佛位非證理同名入佛位也故下結云",
    "X38n0690_001:0534b09": "位同大覺已真是諸佛子從佛戒生名為佛子若證",
    "X38n0690_001:0534b10": "是同應名佛也第四二句結成敬聽者以前文中勅",
    "X38n0690_001:0534b11": "令諦聽時眾承命虔恭頂受此結時會敬聽之相非",
    "X38n0690_001:0534b12": "勸聽也。",
    "X38n0690_001:0534b13": "自下第三對機正說文中分二初經家序列次告諸",
    "X38n0690_001:0534b14": "菩薩下對機正誦初文分四一序說戒時處二序所",
    "X38n0690_001:0534b15": "結戒相三序口光表瑞四序大眾敬聽初中爾時者",
    "X38n0690_001:0534b16": "是此化佛從報佛所領戒却還至此之時故云爾時",
    "X38n0690_001:0534b17": "也初坐菩提樹下者舉時處也初即時樹下舉處唯",
    "X38n0690_001:0534b18": "上偈中成佛已後方接塵眾詣報佛聽戒復還道場",
    "X38n0690_001:0534b19": "方誦本戒今言初者以成佛竟未法餘處未說餘經",
    "X38n0690_001:0534b20": "此經在初於樹下說第二七日方說華嚴此舉誦戒",
    "X38n0690_001:0534b21": "之時意不在成佛也。",
    "X38n0690_001:0534b22": "次序戒相於中有二初辨結戒次會異名以此戒中",
    "X38n0690_001:0534b23": "定其犯目位列防非故名為結以初誦出名為初結",
    "X38n0690_001:0534b24": "非是初制名初結也兼異聲聞持犯藉請然後制戒",
    "X38n0690_001:0534c01": "五年已後方結木叉過十二年方說廣教問所以不",
    "X38n0690_001:0534c02": "同者答菩薩是本三世同行聲聞戒末諸佛或異又",
    "X38n0690_001:0534c03": "復菩薩之戒經生不失聲聞之戒唯盡一形又復菩",
    "X38n0690_001:0534c04": "薩利根聞即能受聲聞根鈍預制謗生以斯三義初",
    "X38n0690_001:0534c05": "復不等波羅提木叉如前所解此示戒名孝順等者",
    "X38n0690_001:0534c06": "教其起行念思敬養名之為孝受遵教命名之為順",
    "X38n0690_001:0534c07": "父母等者出孝順境父母謂是生育恩也師僧有訓",
    "X38n0690_001:0534c08": "導恩也三寶即是救護恩也不知恩德無異畜生豈",
    "X38n0690_001:0534c09": "名大乘菩薩也父母有二一現生父母二過去父母",
    "X38n0690_001:0534c10": "故下文云一切眾生皆是父母於現父母竭誠供養",
    "X38n0690_001:0534c11": "勸發大心當成佛道故曾參云言孝者謂喻父母以",
    "X38n0690_001:0534c12": "道參但養也於過去父母為講大乘經律以救冥途",
    "X38n0690_001:0534c13": "又救一切眾生離苦獲安修行成佛皆名孝順過去",
    "X38n0690_001:0534c14": "父母師僧二類孝順亦然又復聞教奉行為報恩德",
    "X38n0690_001:0534c15": "三寶恩者若無其佛法起無由若無其法無所生解",
    "X38n0690_001:0534c16": "若無僧傳聞則無所故知三寶於我恩深四分律云",
    "X38n0690_001:0534c17": "若人因我得聞佛法僧名此恩難報非是衣食臥具",
    "X38n0690_001:0534c18": "醫藥所能報恩三者是數寶者是喻帶數從喻為名",
    "X38n0690_001:0534c19": "依寶性論寶有六義頌云真實世希有明淨及勢力",
    "X38n0690_001:0534c20": "能莊嚴世間最上不變等佛如上解法有二義一持",
    "X38n0690_001:0534c21": "自性義如色等法常守質礙等性二軌生物解義如",
    "X38n0690_001:0534c22": "無常等法生人無常等解僧伽此翻為眾和合即是",
    "X38n0690_001:0534c23": "僧家義用故四分律云僧者四人若過和合者一羯",
    "X38n0690_001:0534c24": "磨一說戒攝體從用直翻和合故涅槃云僧名和合",
    "X38n0690_001:0535a01": "和合有二一者世和合名聲聞僧二者第一義和合",
    "X38n0690_001:0535a02": "名菩薩僧又攝用從體但翻為眾此經下云孝順父",
    "X38n0690_001:0535a03": "母師眾若體用合翻於僧即智論云秦言眾多比丘",
    "X38n0690_001:0535a04": "和合一處是名僧伽孝順即是辨孝功能眾行之先",
    "X38n0690_001:0535a05": "故名至道次會異名者由孝順故能滅諸惡順教無",
    "X38n0690_001:0535a06": "違即名持戒故云孝順名為戒又能禁勤身心制御",
    "X38n0690_001:0535a07": "諸惡復名制止制即止故故云制止。",
    "X38n0690_001:0535a08": "三放光表瑞者令生信也又戒能破惡如光滅暗故",
    "X38n0690_001:0535a09": "先放光將說戒故次文云是故戒光從口出。",
    "X38n0690_001:0535a10": "四序眾敬聽有云由前放光令眾集者今現文意先",
    "X38n0690_001:0535a11": "集也如其未集前與誰說教令孝順今解此中大眾",
    "X38n0690_001:0535a12": "即是前接往舍那所之徒眾也未接往前應有集眾",
    "X38n0690_001:0535a13": "文中略無文中分二初先舉眾次合掌下正明敬聽",
    "X38n0690_001:0535a14": "前中四眾一菩薩眾二色天眾三欲天眾四人王眾",
    "X38n0690_001:0535a15": "初可知下三須釋十八梵者初禪三天一梵眾二梵",
    "X38n0690_001:0535a16": "輔三大梵正理釋云廣善所生故名為梵梵即大故",
    "X38n0690_001:0535a17": "名為大梵由彼獲得中間定故最初生故最後歿故",
    "X38n0690_001:0535a18": "威德勝故故名為大大梵所領故名梵眾於大梵前",
    "X38n0690_001:0535a19": "所列侍衛故名梵輔今解十八皆離欲故名之為梵",
    "X38n0690_001:0535a20": "二禪三天一少光二無量光三極光淨正理云自地",
    "X38n0690_001:0535a21": "天內光明最小故名少光光明轉勝量難測故名無",
    "X38n0690_001:0535a22": "量光光明遍照自地處故名極光淨三禪三天一少",
    "X38n0690_001:0535a23": "淨二無量淨三遍淨意地樂受說名為淨於自地中",
    "X38n0690_001:0535a24": "此淨最劣故名少淨此淨轉增量難測故名無量淨",
    "X38n0690_001:0535b01": "此淨周普故名遍淨四禪九天一無雲天以下空中",
    "X38n0690_001:0535b02": "天所居地如雲密合故名有雲此上諸天更無雲地",
    "X38n0690_001:0535b03": "在無雲首故曰無雲二福生天更無異生勝方所可",
    "X38n0690_001:0535b04": "往生故說名福生三廣果天異生果中此最勝故故",
    "X38n0690_001:0535b05": "名廣果此天多是異生所居四無想天已上五淨居",
    "X38n0690_001:0535b06": "天言淨居者離欲諸聖以聖道水濯煩惱垢故名為",
    "X38n0690_001:0535b07": "淨淨身所止故名淨居或此天中無異生雜純聖所",
    "X38n0690_001:0535b08": "止故名淨居此釋通名次別名者一者無繁天繁謂",
    "X38n0690_001:0535b09": "繁雜或謂繁廣無繁雜中此最初故又繁廣中此最",
    "X38n0690_001:0535b10": "劣故故名無繁二者無熱已善伏除雜修靜慮上中",
    "X38n0690_001:0535b11": "品障意樂調柔離諸熱惱故名無熱三者善現已得",
    "X38n0690_001:0535b12": "上品雜修靜慮果德易彰故名善現四者善見雜修",
    "X38n0690_001:0535b13": "靜慮除其定障餘品至微見極清徹故名善見五色",
    "X38n0690_001:0535b14": "究竟天更無有處於有色中能過於此名色究竟或",
    "X38n0690_001:0535b15": "此已到眾苦所依身最後邊故名色究竟六欲天者",
    "X38n0690_001:0535b16": "一四大王眾天四王是主眾是所部即是須彌諸層",
    "X38n0690_001:0535b17": "級上及七金山日月星等諸天類也二三十三天在",
    "X38n0690_001:0535b18": "妙高山頂帝釋居中四面各有八臣總成三十三梵",
    "X38n0690_001:0535b19": "云忉利三夜摩天此經云燄此云時分受五欲境有",
    "X38n0690_001:0535b20": "時分故(晝夜八時)四都史多舊云兜率此云知足於五欲",
    "X38n0690_001:0535b21": "境生知足故五樂變化天謂彼天中樂變號境於中",
    "X38n0690_001:0535b22": "受用六他化自在天所受號境餘天為化得自在故",
    "X38n0690_001:0535b23": "十六國者如長阿含說一央伽國二摩竭國三迦尸",
    "X38n0690_001:0535b24": "國四居薩羅國五跋祇國六未羅國七支提國八跋",
    "X38n0690_001:0535c01": "沙國九居樓國十槃闍羅國十一阿濕波國十二婆",
    "X38n0690_001:0535c02": "蹉國十三薩羅婆國十四乾陀羅國十五歛設沙國",
    "X38n0690_001:0535c03": "十六阿梨提國問上偈文中各接微塵眾此中少者",
    "X38n0690_001:0535c04": "今解前據報佛境界徒眾實多此據化佛境界所以",
    "X38n0690_001:0535c05": "故少如花嚴中菩薩雲集聲聞不覩問所以無有比",
    "X38n0690_001:0535c06": "丘等四答以初成道未度比丘及尼眾故在家二眾",
    "X38n0690_001:0535c07": "攝在第一菩薩眾中故智論云若菩薩必在四眾中",
    "X38n0690_001:0535c08": "有四眾不入菩薩眾中何以故是人不發菩薩心言",
    "X38n0690_001:0535c09": "我當作佛故今聽此戒皆是大心是故攝在菩薩眾",
    "X38n0690_001:0535c10": "中又復多是地前菩薩化佛機故又復三界無色天",
    "X38n0690_001:0535c11": "以無緣故仁王具有故彼文云佛放大光照三界中",
    "X38n0690_001:0535c12": "復頂上出千寶蓮華上至非想非非想天光亦復爾",
    "X38n0690_001:0535c13": "時無色界雨無量變大香花香如車輪花如須彌山",
    "X38n0690_001:0535c14": "王如雲而下問既其無色如何得雨香花諸論解云",
    "X38n0690_001:0535c15": "無業果色有定果色於理無違今尋大法皷經云佛",
    "X38n0690_001:0535c16": "告迦葉無色天是有為數無色天有色迦葉白佛無",
    "X38n0690_001:0535c17": "色天有色是佛境界非我等境界涅槃經亦同准此",
    "X38n0690_001:0535c18": "望於凡夫及以二乘名為無色非彼見故約佛所觀",
    "X38n0690_001:0535c19": "而實有色又約五趣而無地獄陀羅尼經有神呪拔",
    "X38n0690_001:0535c20": "苦故彼經有修大乘心必須容預故使此無又無八",
    "X38n0690_001:0535c21": "部無緣故也。",
    "X38n0690_001:0535c22": "上來列眾以下敬聽合掌身恭至心誠篤聽佛誦等",
    "X38n0690_001:0535c23": "正明聽也聽謂能聽佛誦等者出所聽也一切佛大",
    "X38n0690_001:0535c24": "乘戒者以此戒諸佛同說簡異小乘故曰大乘故智",
    "X38n0690_001:0536a01": "論云戒為大乘能致重寶至涅槃城此能至大處名",
    "X38n0690_001:0536a02": "為大乘上文亦云微塵菩薩眾由是成正覺亦是諸",
    "X38n0690_001:0536a03": "佛大人乘是戒故名為大乘亦是觀音彌勒諸大士",
    "X38n0690_001:0536a04": "等之所乘故名為大乘又復接機寬故名為大乘以",
    "X38n0690_001:0536a05": "有心者皆許受故。",
    "X38n0690_001:0536a06": "自下第二對機正誦文中分四一明自誦兼勸他誦",
    "X38n0690_001:0536a07": "二是故戒光下辨戒深勝勸令修學三佛子諦聽下",
    "X38n0690_001:0536a08": "勸令受戒辨機寬廣四佛告下廣陳犯相結勸奉持",
    "X38n0690_001:0536a09": "初文又二先明自誦次勸他誦初文每至半月佛自",
    "X38n0690_001:0536a10": "誦戒猶如小乘略教之法月有黑白重言半月又復",
    "X38n0690_001:0536a11": "但至半月即自誦戒誦非一時故重言也此戒即是",
    "X38n0690_001:0536a12": "諸佛之法故云諸佛法戒自下勸他以十信初創求",
    "X38n0690_001:0536a13": "大道名為發心故仁王經言十善菩薩發大心長別",
    "X38n0690_001:0536a14": "三界苦輪海以信初心超於後九而舉十住文云乃",
    "X38n0690_001:0536a15": "至十住是三賢之初入位之始堪成當果故云發超",
    "X38n0690_001:0536a16": "十行轉勝增益善根故云長養十迴向轉更堅固名",
    "X38n0690_001:0536a17": "曰金剛十地能生一切德行故名為地此釋通名次",
    "X38n0690_001:0536a18": "釋別名言十信者瓔珞經謂信心念心精進心慧心",
    "X38n0690_001:0536a19": "定心不退心迴向心護心戒心願心佛子修行是十",
    "X38n0690_001:0536a20": "心若經一劫二劫三劫乃得入初住位中增修百法",
    "X38n0690_001:0536a21": "明門所謂十信心心有十故修百法明門問仁王起",
    "X38n0690_001:0536a22": "信經十千劫方入十住何故瓔珞唯至三劫答劫有",
    "X38n0690_001:0536a23": "大小根有利鈍行有勤惰不可一准准瓔珞經若一",
    "X38n0690_001:0536a24": "劫等明知不定起信仁王舉其極遠於中若進若退",
    "X38n0690_001:0536b01": "故經十千又十住婆沙有現師不退故彼問云若佛",
    "X38n0690_001:0536b02": "所說有易行道疾得至阿惟越致地方便願為說之",
    "X38n0690_001:0536b03": "答曰如汝所說是儜弱怯劣無有大心非是丈夫至",
    "X38n0690_001:0536b04": "幹之言也若必欲聞此方便者今當說之佛法有無",
    "X38n0690_001:0536b05": "量門如世道有難有易陸道步行則苦水道乘船則",
    "X38n0690_001:0536b06": "樂菩薩亦爾或有勤行精進或有以方便易行疾至",
    "X38n0690_001:0536b07": "阿惟越致者如偈說十佛名執持稱名號并懺悔等",
    "X38n0690_001:0536b08": "如常所行既有此文幸同行者早求不退無棄時日",
    "X38n0690_001:0536b09": "十發趣者一者捨心國土城邑田宅金銀明珠男女",
    "X38n0690_001:0536b10": "己身有為諸物一切皆捨無為無相我人知見假令",
    "X38n0690_001:0536b11": "成故二者戒心戒非戒無受者一切性離一道清淨",
    "X38n0690_001:0536b12": "故三者忍心有無相慧體性一切空空忍一切處忍",
    "X38n0690_001:0536b13": "名無生行忍四者進心若四威儀一切時行伏空假",
    "X38n0690_001:0536b14": "會法性蹬無生山五者定心寂滅無相無量行無量",
    "X38n0690_001:0536b15": "心三昧六者慧心空慧非無緣智體名心分別一切",
    "X38n0690_001:0536b16": "法假名主者與道通洞七者願心以無量妙行願求",
    "X38n0690_001:0536b17": "菩提無量功德以求為本八者護心護三寶護一切",
    "X38n0690_001:0536b18": "行功德使外道八倒惡邪見不嬈九者喜心見他人",
    "X38n0690_001:0536b19": "得樂常生喜悅也十者頂心是人最上智如人頂滅",
    "X38n0690_001:0536b20": "我見見等文云諸佛當知從是十發趣入賢法忍中",
    "X38n0690_001:0536b21": "十長養心向果一者慈心使一切眾生得慈樂果二",
    "X38n0690_001:0536b22": "者悲心救一切眾生無量苦故三者喜心悅喜無生",
    "X38n0690_001:0536b23": "使諸眾生入佛法家常起歡喜四者捨心無造無相",
    "X38n0690_001:0536b24": "空法中於善惡二中平等一照五者施心財施法施",
    "X38n0690_001:0536c01": "皆如如相六者好語心謂入愛語三昧以聖法語教",
    "X38n0690_001:0536c02": "諸眾生發起善根七者利益心入利益三昧現一切",
    "X38n0690_001:0536c03": "身口意於六道中受無量苦不以為患但益人為利",
    "X38n0690_001:0536c04": "八者同心以無我智同生無二無量身入諸六道一",
    "X38n0690_001:0536c05": "切事同九者空心復從定心觀慧證空心心靜緣而",
    "X38n0690_001:0536c06": "不動轉十者慧心觀諸邪見結患等縛無決定性順",
    "X38n0690_001:0536c07": "忍空同故諸佛當知從是長養入堅修忍中十金剛",
    "X38n0690_001:0536c08": "心一者信心一切法行以信為首眾德根本不起邪",
    "X38n0690_001:0536c09": "見信信寂滅二者念心常修六念及第一義三者深",
    "X38n0690_001:0536c10": "心於二諦中深深入空無去來幻化受果而無受者",
    "X38n0690_001:0536c11": "四者達心達一切法空如如想不可得五者直心入",
    "X38n0690_001:0536c12": "無生智直行於空三界主者結縛而不受六者不退",
    "X38n0690_001:0536c13": "心不入一切凡夫地不退一道照七者大乘心解脫",
    "X38n0690_001:0536c14": "一空載一切眾生度三界河入佛海故八者無想心",
    "X38n0690_001:0536c15": "妄想解脫照般若波羅蜜無二三世行如如一諦而",
    "X38n0690_001:0536c16": "行一切佛一切賢聖皆同無生空故九者慧心無量",
    "X38n0690_001:0536c17": "法界無作無受一切佛教化方便法我皆集在心中",
    "X38n0690_001:0536c18": "光明照性入一切法十者不壞心入聖地起智八魔",
    "X38n0690_001:0536c19": "不壞諸佛當知從十金剛入賢聖忍中十地一體性",
    "X38n0690_001:0536c20": "平等地出生佛家坐佛性地凡夫因果畢竟不受大",
    "X38n0690_001:0536c21": "樂歡喜常入二諦而在第一義中信忍空慧常現前",
    "X38n0690_001:0536c22": "故二體性善慧地清淨明達一切善根從觀入大空",
    "X38n0690_001:0536c23": "慧方便道智中見諸眾生無非苦諦觀四諦法度眾",
    "X38n0690_001:0536c24": "生苦三體性光明地以三明解了智知三世一切佛",
    "X38n0690_001:0537a01": "法門十二分教等四體性爾涅槃地謂此地修七覺",
    "X38n0690_001:0537a02": "品入善權方便化一切眾使見佛體常樂我淨經文",
    "X38n0690_001:0537a03": "又云爾真燄俗不斷不常梵云爾燄此云智母即真",
    "X38n0690_001:0537a04": "俗境能生智故名為智母五體性慧照地有十種力",
    "X38n0690_001:0537a05": "品生起一切功德以一慧方便知善惡二業六體性",
    "X38n0690_001:0537a06": "華嚴地能於一切世界中十神通明智品以示一切",
    "X38n0690_001:0537a07": "眾生種種變化天眼智知微塵細色成大色天耳智",
    "X38n0690_001:0537a08": "知十方三世六道音聲天身智於一念中知一切色",
    "X38n0690_001:0537a09": "非色非男非女形天他心智知眾生心天人智知眾",
    "X38n0690_001:0537a10": "生宿世苦樂等天解脫智知眾生解脫天定智知眾",
    "X38n0690_001:0537a11": "生心定不定等天覺智知一切眾生已成佛未成佛",
    "X38n0690_001:0537a12": "天念智知眾生受命久近天行智知賢聖行願七體",
    "X38n0690_001:0537a13": "性滿足地謂十八不共聖人智品下地所不共於一",
    "X38n0690_001:0537a14": "切國土中示現作佛八體性佛乳地入法王位三昧",
    "X38n0690_001:0537a15": "其智知佛乳三昧故為大法師破壞四魔入佛境界",
    "X38n0690_001:0537a16": "九體性佛華嚴地以佛威儀如來三昧自在王定出",
    "X38n0690_001:0537a17": "入無時於十方三千世界一時成佛十體性佛境界",
    "X38n0690_001:0537a18": "地其大慧空空復空如虗空平等智神虗體一法同",
    "X38n0690_001:0537a19": "法性故名如來爾時坐寶蓮華一切佛與授記手摩",
    "X38n0690_001:0537a20": "其頂瑜伽云應知此中由能攝持菩薩義故說名為",
    "X38n0690_001:0537a21": "地唯識云總攝有為無為功德以為自性與所修行",
    "X38n0690_001:0537a22": "為勝依持令得生長故名為地問何故三賢十聖名",
    "X38n0690_001:0537a23": "義不同答三賢十地位歷三祇時既久長行願非一",
    "X38n0690_001:0537a24": "故諸聖教各舉一行立名不同義亦有異然位無別",
    "X38n0690_001:0537b01": "故此經中前之三地皆云略開如毛頭許即此義也",
    "X38n0690_001:0537b02": "又位位中名有重者以名雖重行深淺義不重也。",
    "X38n0690_001:0537b03": "自下第二辨戒深勝勸令修學文中分二初嘆深勝",
    "X38n0690_001:0537b04": "次諸佛子應受下勸令修學初文又二初明戒深次",
    "X38n0690_001:0537b05": "諸佛之本下辨其戒勝初文是故戒光從口出者此",
    "X38n0690_001:0537b06": "一句結前生後言是故者是前自誦兼勸他故由斯",
    "X38n0690_001:0537b07": "口出說戒之光又解我所以勸汝誦者前口放無量",
    "X38n0690_001:0537b08": "光故故勸汝誦以我從初至今成佛常誦此戒是以",
    "X38n0690_001:0537b09": "今誦口出光明如智論中有一年少三藏比丘於迦",
    "X38n0690_001:0537b10": "葉佛時在大眾中演說迦葉無量法門自是以來口",
    "X38n0690_001:0537b11": "出妙香世世不絕恒如今日而說偈言草木諸華香",
    "X38n0690_001:0537b12": "此香氣超絕能悅一切心世世常不滅類同此也又",
    "X38n0690_001:0537b13": "能滅惡如光破暗從喻名光戒即光故名為戒光准",
    "X38n0690_001:0537b14": "次釋中多約後義下正嘆深有緣非無因者出深所",
    "X38n0690_001:0537b15": "由故光光下正顯深也初文有解云有緣者謂此戒",
    "X38n0690_001:0537b16": "法三無數劫修習圓滿因所生故遮無因論又有緣",
    "X38n0690_001:0537b17": "者佛大慈悲本願因力有情感佛增上緣力如是戒",
    "X38n0690_001:0537b18": "光必有因緣此即釋前光出因緣令所解者欲顯戒",
    "X38n0690_001:0537b19": "光甚深所以由從因緣即無自性無自性故畢竟是",
    "X38n0690_001:0537b20": "空故非青等此與下文而張本也文通兩勢後為正",
    "X38n0690_001:0537b21": "義若不爾者如何以解非青黃等以光即是青黃相",
    "X38n0690_001:0537b22": "故光即戒戒不孤起必託因緣若以教為戒即佛悲",
    "X38n0690_001:0537b23": "願為因眾生機感為緣若以身中所受之戒即菩提",
    "X38n0690_001:0537b24": "心為因師受為緣因緣生故所以無性由無性故非",
    "X38n0690_001:0537c01": "青黃等下正顯深故光光等者由前從緣以如是義",
    "X38n0690_001:0537c02": "故故云故也若作前解則云非無因故光今不同之",
    "X38n0690_001:0537c03": "光光等者光即戒也戒相眾多故重言也於中四句",
    "X38n0690_001:0537c04": "一非青等二非色心三非有無四非因果由從緣生",
    "X38n0690_001:0537c05": "空空無自性故十二門論云眾因緣生法是則無自",
    "X38n0690_001:0537c06": "性若無自性者云何有是法以即空故非青黃等五",
    "X38n0690_001:0537c07": "次非色心者若約戒教文字性離無有文字故非色",
    "X38n0690_001:0537c08": "心若約所受亦即空故而非色心又解無表戒體依",
    "X38n0690_001:0537c09": "思種立無質礙故非色無緣慮故非心故涅槃云雖",
    "X38n0690_001:0537c10": "無形色而可護持雖無觸對善脩方便可得具足三",
    "X38n0690_001:0537c11": "離有無者從緣無性即緣非戒離緣無戒非即非離",
    "X38n0690_001:0537c12": "中間亦無故非有也然則有此離相之戒故云非無",
    "X38n0690_001:0537c13": "故天親般若論云以無物故名無法相空無我理非",
    "X38n0690_001:0537c14": "無故無非法相又無相故非有緣起故非無四離因",
    "X38n0690_001:0537c15": "果者以無自性因果俱空故非因果故中論云若法",
    "X38n0690_001:0537c16": "因待成是法還成待今則無因待亦無所成法又約",
    "X38n0690_001:0537c17": "戒教以佛悲願為因故非因能成眾菩薩之果故非",
    "X38n0690_001:0537c18": "果也若約所受以菩薩心而為因故故非因以能成",
    "X38n0690_001:0537c19": "就菩薩故果故非果也雖有二義文中戒光從於口",
    "X38n0690_001:0537c20": "出又次下文勸令應誦以教為戒也次彰戒勝於中",
    "X38n0690_001:0537c21": "三句初句戒雖非果而能剋果故云諸佛之本原此",
    "X38n0690_001:0537c22": "句約果以顯勝次句戒雖非因而能作因故云行菩",
    "X38n0690_001:0537c23": "薩之根本第三通為大眾之本前約位高此約初位",
    "X38n0690_001:0537c24": "故為兩句此二約因以顯勝也自下結勸修學是大",
    "X38n0690_001:0538a01": "眾等舉所學受持如前背文為誦尋義進脩並名為",
    "X38n0690_001:0538a02": "學。",
    "X38n0690_001:0538a03": "自下第三辨機勸受佛子諦聽警眾勅聽若欲受戒",
    "X38n0690_001:0538a04": "者辨情所為國王以下明受之機文列十八變化人",
    "X38n0690_001:0538a05": "者即龍鬼等而能變形本形惟得恐變不得故別舉",
    "X38n0690_001:0538a06": "之但解法師語辨得之由以法師語是增上慢緣雖",
    "X38n0690_001:0538a07": "有受心無緣不發即是牛羊等類中邊不同皆不發",
    "X38n0690_001:0538a08": "戒亦猶有種無雨而不生牙皆名第一清淨者辨得",
    "X38n0690_001:0538a09": "之益以其三聚戒具兼防意惡以對聲聞皆名第一",
    "X38n0690_001:0538a10": "清淨者准此亦是勸受之言。",
    "X38n0690_001:0538a11": "自下第四廣陳犯相結勸奉持大文分二初廣陳犯",
    "X38n0690_001:0538a12": "相次諸佛子聽是十重四十八下總結勸修前文又",
    "X38n0690_001:0538a13": "二先明重戒次辨輕垢前文有三一舉數勸持二列",
    "X38n0690_001:0538a14": "名辨相三總結勸持初文有五一告所為人二略舉",
    "X38n0690_001:0538a15": "其名數三舉失勸誦四舉例勸學五結說勸持初文",
    "X38n0690_001:0538a16": "合是經家提舉次段有十種者舉數波羅提木义者",
    "X38n0690_001:0538a17": "出名第三段中初明不誦之失故云若受等次彰佛",
    "X38n0690_001:0538a18": "自誦故云我亦如是誦作此言者擊令誦也前舉失",
    "X38n0690_001:0538a19": "中非菩薩者失其位非佛種子者失其因也前失現",
    "X38n0690_001:0538a20": "行之行後失如來之種由不誦戒不識持犯戒行不",
    "X38n0690_001:0538a21": "存故非菩薩又復不熏以成佛種二俱失也又解此",
    "X38n0690_001:0538a22": "乃過分擊令誦戒不誦能持計不應失也第四段舉",
    "X38n0690_001:0538a23": "三世學勸令學義及修行也第五結勸中已略說等",
    "X38n0690_001:0538a24": "此結前也應當學等此勸持也。",
    "X38n0690_001:0538b01": "自下第二列名辨相先解其義十門分別第一彰其",
    "X38n0690_001:0538b02": "犯因第二彰其犯具第三配於業道第四定其三時",
    "X38n0690_001:0538b03": "第五明其次第第六辨其遮性第七明其犯境第八",
    "X38n0690_001:0538b04": "明其輕重第九彰其來報第十諸部相攝。",
    "X38n0690_001:0538b05": "初門犯因者犯此十重三毒為因若論究竟者殺毀",
    "X38n0690_001:0538b06": "及瞋由瞋究竟盜妄說過三報究竟婬慳酤酒自讚",
    "X38n0690_001:0538b07": "由貪究竟謗之一戒由癡究竟殺三起者優婆塞戒",
    "X38n0690_001:0538b08": "經云若為貪故害命是名從貪若殺怨家是名從嗔",
    "X38n0690_001:0538b09": "殺老父母是名從癡皆起害心由瞋究竟盜三起者",
    "X38n0690_001:0538b10": "自為己身妻子眷屬貪他財物與往劫奪是名從貪",
    "X38n0690_001:0538b11": "盜怨家物是名從嗔劫奪下姓是名從癡三究竟者",
    "X38n0690_001:0538b12": "情有所期名貪究竟燒埋成犯由瞋究竟互用成犯",
    "X38n0690_001:0538b13": "由癡究竟此約違教不同瑜伽婬三起者若人自樂",
    "X38n0690_001:0538b14": "行非梵行是名從瞋於所生母作非梵行是名從貪",
    "X38n0690_001:0538b15": "婬怨眷屬是名從癡境悅暢思由貪究竟妄三起者",
    "X38n0690_001:0538b16": "若為財利自受快樂是名從貪為壞怨故是名從瞋",
    "X38n0690_001:0538b17": "若畏他怨是名從癡結成究竟亦由貪等故四分律",
    "X38n0690_001:0538b18": "云有三種妄語得波羅夷貪恚癡酒三起者義云為",
    "X38n0690_001:0538b19": "貪直故是名從貪酤與怨家令醉亂故是名從瞋不",
    "X38n0690_001:0538b20": "信有罪而酤酒者是名從癡以財悅心無瞋究竟說",
    "X38n0690_001:0538b21": "三起者貪名利故兩說他過是名從貪說怨家過是",
    "X38n0690_001:0538b22": "名從瞋說師父過是名從癡三毒現前可得成犯三",
    "X38n0690_001:0538b23": "報究竟讚毀三起者經文唯說毀三起也為財利罵",
    "X38n0690_001:0538b24": "詈婦兒是名從貪向怨家說他所惡事是名從瞋說",
    "X38n0690_001:0538c01": "他往昔先人之過是名從癡皆暢忿情由瞋究竟自",
    "X38n0690_001:0538c02": "讚三起今義解云規求名利是名從貪為勝怨故是",
    "X38n0690_001:0538c03": "名從瞋無德謂德自讚名癡為暢愚情瞋非究竟慳",
    "X38n0690_001:0538c04": "三起者屬貪瑜伽云於非怨有情財物資具起如是",
    "X38n0690_001:0538c05": "心願當屬我名貪所生貪欲業道若於財物不計為",
    "X38n0690_001:0538c06": "好但九慳事故起如是心凡彼所有皆當屬我名瞋",
    "X38n0690_001:0538c07": "所生若作是計諸有欲生釋梵世主妙世界中獲大",
    "X38n0690_001:0538c08": "福祐多癡所生義解慳三若恡財物擬死自恣是從",
    "X38n0690_001:0538c09": "貪起瞋他不施是從瞋生謂施無福是從癡生並暢",
    "X38n0690_001:0538c10": "貪情由貪究竟瞋三起者若為財利稱譽安樂起損",
    "X38n0690_001:0538c11": "害心名貪所生從怨對想起損害心名瞋所生住外",
    "X38n0690_001:0538c12": "道法於正沙門增惡他見及壞彼見兼疑害人名癡",
    "X38n0690_001:0538c13": "所生然約究竟皆瞋現前故瞋究竟謗即邪見從三",
    "X38n0690_001:0538c14": "起者若作是心撥無與彼於王等獲大供養即以此",
    "X38n0690_001:0538c15": "義起於邪見名貪所生邪見業道若作是心若言有",
    "X38n0690_001:0538c16": "施違害於我彼由增恚起於邪見言無有施名瞋所",
    "X38n0690_001:0538c17": "生由不如理觀察由此方便所引尋伺發起邪見名",
    "X38n0690_001:0538c18": "癡所生依於瑜伽由癡究竟若依四分諸戒皆有癡",
    "X38n0690_001:0538c19": "心究竟以彼文中有愚癡五犯又更一義若約位齊",
    "X38n0690_001:0538c20": "起心即犯十戒皆以三報究竟。",
    "X38n0690_001:0538c21": "次約犯具所謂三業此十戒中初三及五皆亦依身",
    "X38n0690_001:0538c22": "犯語有犯義所謂教人殺兼道意如仙人起瞋然屬",
    "X38n0690_001:0538c23": "身業妄說毀謗此四語犯然妄三業現相即身說戒",
    "X38n0690_001:0538c24": "默妄即屬意業然屬語業業性異故不究竟故慳瞋",
    "X38n0690_001:0539a01": "二戒是意業犯瞋通身業加以手打及以刀杖方成",
    "X38n0690_001:0539a02": "犯故若位稍高獨意成犯。",
    "X38n0690_001:0539a03": "三配業道者將此十戒配十業道初四如次配前四",
    "X38n0690_001:0539a04": "業酒戒配貪及以邪見以酒生癡助邪見故若望貪",
    "X38n0690_001:0539a05": "利屬貪業道說配兩舌若直說過則非兩舌離間心",
    "X38n0690_001:0539a06": "說則成兩舌毀配惡口自讚非十慳屬於貪瞋正相",
    "X38n0690_001:0539a07": "當謗屬邪見。",
    "X38n0690_001:0539a08": "四定三時者優婆塞戒經云十惡道皆有三事一者",
    "X38n0690_001:0539a09": "根本二者方便三者以成己斷他命根若動身作相",
    "X38n0690_001:0539a10": "或口說殺是名根本求刀毒等是名方便殺已自食",
    "X38n0690_001:0539a11": "若與人食歡喜受樂無悔恨心是名後起若自盜取",
    "X38n0690_001:0539a12": "若教人取是名根本若壞垣墻入舍求索乃至手觸",
    "X38n0690_001:0539a13": "是名方便若得物已任意施與賣用句遺心不悔恨",
    "X38n0690_001:0539a14": "是名成已若屬他婦女作非梵行是名根本若遣使",
    "X38n0690_001:0539a15": "往若與信物若以手觸是名方便若事已訖共器飲",
    "X38n0690_001:0539a16": "食歡喜受樂心無悔恨是名成已若於大眾捨離本",
    "X38n0690_001:0539a17": "想虗妄說之是名根本若受他語起往彼說是名方",
    "X38n0690_001:0539a18": "便若事成已受取財物任意施與受樂無悔是名成",
    "X38n0690_001:0539a19": "已經無酤酒義解酤已得直名為根本醞釀方便得",
    "X38n0690_001:0539a20": "直已後恣意受用無悔恨心名為後起說當兩舌能",
    "X38n0690_001:0539a21": "壞和合是名根本若說他過言和合者必有不可若",
    "X38n0690_001:0539a22": "離壞者必有好事是名方便既離壞已受財物等同",
    "X38n0690_001:0539a23": "前妄語若變容色惡口罵詈是名根本起去到彼欲",
    "X38n0690_001:0539a24": "說是惡是名方便若罵詈已還受財物等同前自讚",
    "X38n0690_001:0539b01": "經無對人自譽是名根本起往欲讚是名方便讚已",
    "X38n0690_001:0539b02": "得財隨意受用是名後起慳屬於貪於他財物生貪",
    "X38n0690_001:0539b03": "欲得是名根本發煩惱心是名方便作已得財任意",
    "X38n0690_001:0539b04": "施與不生悔心是名成已若打罵人是名根本(准此嗔戒",
    "X38n0690_001:0539b05": "惡打方犯)若捉杖石是名方便打已生喜受取財物等同",
    "X38n0690_001:0539b06": "前謗善因果真諦賢聖是名根本信受邪書讚嘆稱",
    "X38n0690_001:0539b07": "譽是名方便受已向他分別演說增其邪見受取財",
    "X38n0690_001:0539b08": "物等同前瞋之與貪未得一時其餘八事可得一時",
    "X38n0690_001:0539b09": "五次第者然聲聞戒待犯方制婬戒居先大妄居後",
    "X38n0690_001:0539b10": "以依制戒為先後故此中先後者一以菩薩慈濟為",
    "X38n0690_001:0539b11": "懷殺戒若首二順本業道以殺為初乃至第十謗戒",
    "X38n0690_001:0539b12": "居後以不待犯即為制故故智論云一切寶中人命",
    "X38n0690_001:0539b13": "第一人為命故求財不為財故求命是故佛說十不",
    "X38n0690_001:0539b14": "善道中殺最在初五戒中亦在初若人種種修福德",
    "X38n0690_001:0539b15": "而無不殺生戒則無所益何以故雖在富樂家生勢",
    "X38n0690_001:0539b16": "力豪族而無壽命誰受富樂以是故知諸罪中殺罪",
    "X38n0690_001:0539b17": "最重諸功德中不殺第一世間惜命為第一下制意",
    "X38n0690_001:0539b18": "中六須此意今解十惡身三業中重先輕後以為次",
    "X38n0690_001:0539b19": "第殺重盜次婬最輕也口四過中約就稀數以明次",
    "X38n0690_001:0539b20": "第妄語最數乃至第四惡口最稀意三亦然貪數瞋",
    "X38n0690_001:0539b21": "次邪見最稀故先後也今十戒中前四後四依本業",
    "X38n0690_001:0539b22": "道以為次第中間二戒別為俗制優婆塞戒經中於",
    "X38n0690_001:0539b23": "俗人制於六重而此前六第五一戒為護前四故在",
    "X38n0690_001:0539b24": "第五第六一戒令護佛法故次制之。",
    "X38n0690_001:0539c01": "六遮性者酒戒為遮餘皆是性由佛禁故名之為遮",
    "X38n0690_001:0539c02": "體是不善名之為性又世界中王等共禁名為本戒",
    "X38n0690_001:0539c03": "佛教獨禁名為容名戒。",
    "X38n0690_001:0539c04": "七明犯境於十戒中位分為二前八局性後二通二",
    "X38n0690_001:0539c05": "以瞋戒中云於眾生中乃至非眾生中皆成犯也以",
    "X38n0690_001:0539c06": "謗戒中佛僧有情法是非情文就情中說謗局人餘",
    "X38n0690_001:0539c07": "通異趣又就人中在家出家謗局出家餘通二位又",
    "X38n0690_001:0539c08": "有情中有凡有聖酤酒唯凡謗境唯聖餘之八戒境",
    "X38n0690_001:0539c09": "通凡聖。",
    "X38n0690_001:0539c10": "八輕重者可為五門一約事明二約心說三約三時",
    "X38n0690_001:0539c11": "四約稀數第五約戒初約事者如殺發菩薩心人及",
    "X38n0690_001:0539c12": "羅漢等是名為重反上為輕盜佛物常住物等名之",
    "X38n0690_001:0539c13": "為重餘則稍輕人望餘趣復有輕重前殺亦然婬母",
    "X38n0690_001:0539c14": "汙尼菩薩心人是則為重餘境漸輕稱過人法夷罪",
    "X38n0690_001:0539c15": "謗是則為重餘妄便輕酤與出家菩薩心人是則為",
    "X38n0690_001:0539c16": "重除此應輕說於菩薩出家則重在家小乘是則便",
    "X38n0690_001:0539c17": "輕毀他為重自讚應輕又毀他中聖境持戒是則為",
    "X38n0690_001:0539c18": "重非聖破戒是則為輕於父母師長及賢聖所起恡",
    "X38n0690_001:0539c19": "應重餘則便輕嗔戒於賢聖父母師長是則為重餘",
    "X38n0690_001:0539c20": "則便輕又嗔有情為重無情則輕三寶之中謗法最",
    "X38n0690_001:0539c21": "重是佛次僧輕二約心者貪心為下嗔心為次癡心",
    "X38n0690_001:0539c22": "最重故優婆塞戒經云貪心殺生輕嗔心次癡心重",
    "X38n0690_001:0539c23": "餘戒准同又善心不善及無記心不善為重無記為",
    "X38n0690_001:0539c24": "次善心便輕戒獲功德如瑜伽說又瑜伽論有三品",
    "X38n0690_001:0540a01": "纏如前所引三約三時如優婆塞戒經云或方便重",
    "X38n0690_001:0540a02": "根本成已輕或根本重方便成已輕或成已重方便",
    "X38n0690_001:0540a03": "根本輕(此一時重也)或方便根本重成已輕或方便成已",
    "X38n0690_001:0540a04": "重根本輕或根本成已重方便輕(此二時重也)或方便根",
    "X38n0690_001:0540a05": "本成已重(三時俱重也)或方便根本成已輕(三時俱輕)事雖是",
    "X38n0690_001:0540a06": "一由心力故得輕重果四稀數者十住婆沙云事雖",
    "X38n0690_001:0540a07": "是輕以數習故則成重也准此事重稀則為輕五約",
    "X38n0690_001:0540a08": "戒者謗戒最重殺戒為次嗔為第三盜為第四婬為",
    "X38n0690_001:0540a09": "第五毀他第六說過第七妄語第八慳為第九酒及",
    "X38n0690_001:0540a10": "自讚最居後也讚又輕也。",
    "X38n0690_001:0540a11": "九感報者准下文云一切皆墮三惡道中二劫三劫",
    "X38n0690_001:0540a12": "明知十戒皆三受以由犯時有輕重故二劫三劫時",
    "X38n0690_001:0540a13": "節不同又約十惡根本業道明感報者如善生經是",
    "X38n0690_001:0540a14": "十惡業決定當得地獄果報或有餓鬼或有畜生餘",
    "X38n0690_001:0540a15": "果則得人中短命(殺果)貧窮乏財(盜果)婦不貞廉(邪行果)有",
    "X38n0690_001:0540a16": "所言說人不信受(妄果)無有親厚(兩舌果)常被誹謗(惡口果)",
    "X38n0690_001:0540a17": "耳不聞善好之聲(綺語果也上等流果也)能令外物四大衰微",
    "X38n0690_001:0540a18": "無有真實惡風暴雨臭穢敗壞土地不平無有七寶",
    "X38n0690_001:0540a19": "多有石沙味不具定(此增上果)然經不明意三報也婆沙",
    "X38n0690_001:0540a20": "云諸有貪欲從彼處沒來生人中貪欲猛利是等流",
    "X38n0690_001:0540a21": "果所感外物多分損減是增上果諸有嗔恚來生人",
    "X38n0690_001:0540a22": "中嗔恚猛利是等流果所感外物多分枯悴是增上",
    "X38n0690_001:0540a23": "果諸有邪見來生人中愚癡猛利是等流果所感外",
    "X38n0690_001:0540a24": "物多分零落乏少花菓或全無果是增上果。",
    "X38n0690_001:0540b01": "十諸部相攝者依菩薩善戒經出家菩薩有八重戒",
    "X38n0690_001:0540b02": "即此十中初四及後四是也以出家菩薩先受聲聞",
    "X38n0690_001:0540b03": "戒具前四重後受菩薩戒更加後四故有八也二依",
    "X38n0690_001:0540b04": "善生經在家菩薩有六重戒即此中初六是也三依",
    "X38n0690_001:0540b05": "瑜伽地持有四重戒即此後四此中十戒通攝道俗",
    "X38n0690_001:0540b06": "統該諸部也。",
    "X38n0690_001:0540b07": "自下釋文此十重戒即為十段頌曰。",
    "X38n0690_001:0540b08": "　教盜婬妄洒　　說毀慳嗔謗",
    "X38n0690_001:0540b09": "▲初明殺戒。先作六門第一制意第二釋名第三",
    "X38n0690_001:0540b10": "具緣成犯第四闕緣之義第五對治第六通塞。",
    "X38n0690_001:0540b11": "初制意者一通二別通中又二初明總制輕重戒意",
    "X38n0690_001:0540b12": "二明通制十重戒意前教起所因多是前意次通意",
    "X38n0690_001:0540b13": "有四一者為順十業道故二者為成如來種故三者",
    "X38n0690_001:0540b14": "為成菩薩位故故上文云若不誦此戒非佛種子下",
    "X38n0690_001:0540b15": "文復云若犯此戒者不得現身發菩提心亦失國王",
    "X38n0690_001:0540b16": "位等四者與輕戒而為本故若無根本支條不存以",
    "X38n0690_001:0540b17": "斯四義制茲十戒次別制意菩薩理應念彼宿恩存",
    "X38n0690_001:0540b18": "斯孝行觀群生之佛性起常住之悲心廣拔有緣普",
    "X38n0690_001:0540b19": "施無畏今斷物命反結深怨現退勝心當招極苦以",
    "X38n0690_001:0540b20": "斯損故制不聽為。",
    "X38n0690_001:0540b21": "次釋名者亦有通別通即是戒能防之行別即殺生",
    "X38n0690_001:0540b22": "所防之過能所通舉故云殺戒所言生者即出入息",
    "X38n0690_001:0540b23": "故涅槃云夫眾生者名出入息斷出入息故名為殺",
    "X38n0690_001:0540b24": "戒等諸佛亦隨俗說說名為殺又五陰和合假名眾",
    "X38n0690_001:0540c01": "生若壞五陰名為殺生亦涅槃云眾生佛性住五陰",
    "X38n0690_001:0540c02": "中若壞五陰名曰殺生若有眾生即墮惡道善生經",
    "X38n0690_001:0540c03": "云若有說言過去已滅未來未生現在無住云何名",
    "X38n0690_001:0540c04": "殺一念不殺微塵不壞若一念不殺多亦不殺云何",
    "X38n0690_001:0540c05": "言殺是義不然何以故雖復現在一念不殺能遮未",
    "X38n0690_001:0540c06": "來故得名殺若有說言色是無記命亦無記云何殺",
    "X38n0690_001:0540c07": "已而得殺罪是義不然何以故如是身命是善惡心",
    "X38n0690_001:0540c08": "器若壞是器遮於善惡心故是故得罪若有垂終其",
    "X38n0690_001:0540c09": "命餘殘有一念在若下刀者是得殺罪四分亦云從",
    "X38n0690_001:0540c10": "初識至後識而斷其命律攝之中必死而殺不得夷",
    "X38n0690_001:0540c11": "罪違經律也加水之露斯之謂矣經文又云或有說",
    "X38n0690_001:0540c12": "言若心在善不善無記悉得殺罪是義不然何以故",
    "X38n0690_001:0540c13": "非惡心殺不得殺罪若使他殺受使之人到已更以",
    "X38n0690_001:0540c14": "苦毒而殺口勅之者唯得作罪受使之兼得二罪作",
    "X38n0690_001:0540c15": "以無作問殺既從緣則無自性無自性故應無有罪",
    "X38n0690_001:0540c16": "答罪雖性空迷情執有故有罪根若證空理悲心行",
    "X38n0690_001:0540c17": "殺如仙預王則無有罪二十唯識問曰若彼三界唯",
    "X38n0690_001:0540c18": "是內心無有身口外境界者以何義故屠獦師等故",
    "X38n0690_001:0540c19": "害猪羊得殺生罪是故應有外色等境答曰死依他",
    "X38n0690_001:0540c20": "心亦有依自心依種種因緣破失自心識此偈明何",
    "X38n0690_001:0540c21": "義如人依鬼毗舍闍等是故失心或依自心是故失",
    "X38n0690_001:0540c22": "自心或有憶念愛不愛事是故失心或有聖人神通",
    "X38n0690_001:0540c23": "轉變前人心識如大迦旃延令婆羅已見惡夢等又",
    "X38n0690_001:0540c24": "毗尼中有一比丘夜踏苽皮謂殺蝦蟇死入惡道是",
    "X38n0690_001:0541a01": "故偈言依種種因緣破失自心識故死依他心亦有",
    "X38n0690_001:0541a02": "依自心以依仙人嗔毗摩質多羅阿修羅王故殺餘",
    "X38n0690_001:0541a03": "眾生此依他心死問五陰生滅此不至彼云何受報",
    "X38n0690_001:0541a04": "答善生經云是義不妨何以故我法或有即作是受",
    "X38n0690_001:0541a05": "(現報)異作異受(後生報也人作天受)無作無受(約第一義無自性故也)汝意",
    "X38n0690_001:0541a06": "若謂異陰異受云何復言相續不斷是義不然何以",
    "X38n0690_001:0541a07": "故譬如置毒乳中至醍醐時故能殺人若言是業何",
    "X38n0690_001:0541a08": "處住者住過去中待時待器得受保報如人服藥藥",
    "X38n0690_001:0541a09": "雖消滅時到則發又如小兒初所學事雖念念滅無",
    "X38n0690_001:0541a10": "有住處然至百年亦不忘失過去之業亦復如是雖",
    "X38n0690_001:0541a11": "無住處時至則受若能了了通達是事是人則能獲",
    "X38n0690_001:0541a12": "無上果。",
    "X38n0690_001:0541a13": "三具緣者亦有通別通緣有三一是受菩薩戒人以",
    "X38n0690_001:0541a14": "不受戒人則無犯故經云有犯名菩薩無犯名外道",
    "X38n0690_001:0541a15": "文云若佛子故二是住自性謂非犯等以無犯故三",
    "X38n0690_001:0541a16": "無開緣謂即救生無間苦等此三遍該一切諸戒故",
    "X38n0690_001:0541a17": "名通緣次別緣者依十地論五緣一是他身簡自身",
    "X38n0690_001:0541a18": "故二是眾生簡杭等故三有眾生想簡迷心故四起",
    "X38n0690_001:0541a19": "害心簡無心故五正加害簡方便故依對法論亦具",
    "X38n0690_001:0541a20": "五緣一事謂有情數二意樂謂有此想及必害意三",
    "X38n0690_001:0541a21": "方便謂為害故加刀杖等四煩惱謂貪瞋癡五究竟",
    "X38n0690_001:0541a22": "謂彼有情由此方便故或無間死或後時死合此二",
    "X38n0690_001:0541a23": "論想具七緣一他身二眾生三眾生想四殺心五有",
    "X38n0690_001:0541a24": "三毒六興方便七斷命通別合論十緣成犯。",
    "X38n0690_001:0541b01": "四闕緣者先闕通緣若闕初緣無違教夷有業道罪",
    "X38n0690_001:0541b02": "故善生經云但有二人同共作罪一者受戒二不受",
    "X38n0690_001:0541b03": "戒受戒者罪重不受戒者罪輕何以故毀佛語故闕",
    "X38n0690_001:0541b04": "第二緣若未狂前已興方便合有輕垢若始末皆狂",
    "X38n0690_001:0541b05": "則都不犯故律云癡狂心亂痛惱所纏闕第三緣若",
    "X38n0690_001:0541b06": "為救生反成持戒故清淨毗尼經云問頗有犯戒名",
    "X38n0690_001:0541b07": "尸波羅蜜耶答言有若菩薩多益一切眾生不自觀",
    "X38n0690_001:0541b08": "戒如是毀戒是尸波羅蜜次闕別緣若闕初緣以瞋",
    "X38n0690_001:0541b09": "恨故而自殺者合得輕垢若以善心燒身供養及施",
    "X38n0690_001:0541b10": "眾生翻成福也闕第二緣非情來替作有情想及起",
    "X38n0690_001:0541b11": "疑心各一輕垢若闕第三緣實是有情作無情想本",
    "X38n0690_001:0541b12": "迷無犯轉想輕垢生疑二義闕第四緣誤錯無犯若",
    "X38n0690_001:0541b13": "以瞋故而作打心犯第九戒闕第五緣內無煩惱作",
    "X38n0690_001:0541b14": "利物心反生功德如瑜伽論闕第六緣但起單心唯",
    "X38n0690_001:0541b15": "犯輕垢若位稍高能自禁心而不制止單心亦重闕",
    "X38n0690_001:0541b16": "第七緣初興方便即止犯輕垢若斫未死而便止者",
    "X38n0690_001:0541b17": "犯重輕垢然方便罪有其二種一者進趣二者不成",
    "X38n0690_001:0541b18": "言進趣者心觀前事造境求成業有自他心分尅漫",
    "X38n0690_001:0541b19": "步步輕垢名進趣罪及前事諧覽因成果不成罪者",
    "X38n0690_001:0541b20": "又分七種一者闕緣方便違教成保言必假菩薩病",
    "X38n0690_001:0541b21": "捨等生罪非究竟若約菩薩無捨戒法唯病救生二",
    "X38n0690_001:0541b22": "緣辨闕二境強方便懷毒造境希望事成前境既強",
    "X38n0690_001:0541b23": "殺等不遂三緣若方便造境成犯要藉眾緣緣既差",
    "X38n0690_001:0541b24": "違殺等非遂四境差方便將欲起作事藉前境非情",
    "X38n0690_001:0541c01": "差本謬暢思心五善心息方便壞毒之造前事未成",
    "X38n0690_001:0541c02": "忽生善心惡息非重六想心方便前是有情想次須",
    "X38n0690_001:0541c03": "當境迷情謂杌轉想為怪七疑心方便犯因心成事",
    "X38n0690_001:0541c04": "須竅徹猶預不決心劣成輕此有二義若其通境疑",
    "X38n0690_001:0541c05": "生制而不得事成非重若預疑生懷疑故殺還成重",
    "X38n0690_001:0541c06": "罪五分無疑應約後義今將此七闕前十緣闕緣方",
    "X38n0690_001:0541c07": "便闕前通緣境差方便闕初二緣想疑二種闕第三",
    "X38n0690_001:0541c08": "緣境強緣差心息苦闕殺心方便斷命心息又闕第",
    "X38n0690_001:0541c09": "五三毒或不應具七至下別明疑一不定如瞋非情",
    "X38n0690_001:0541c10": "及謗佛法則無境強。",
    "X38n0690_001:0541c11": "五對治者文云應起常住慈悲心即是對治今隨義",
    "X38n0690_001:0541c12": "別可為二門一通二別通對治者善生經云有智之",
    "X38n0690_001:0541c13": "人既受戒已常觀三事不作惡行一者自為謂自證",
    "X38n0690_001:0541c14": "知此是惡事我今云何而自欺誑二者為世有得清",
    "X38n0690_001:0541c15": "淨天眼天耳及得他心我若作惡必當見我我當云",
    "X38n0690_001:0541c16": "何而不慚愧而作惡耶三者為法觀如來法清淨無",
    "X38n0690_001:0541c17": "染得現在利度於彼岸我為是法受持禁戒次別對",
    "X38n0690_001:0541c18": "治略申四意一起慈悲戒文自說二觀佛性如常不",
    "X38n0690_001:0541c19": "輕悉記一切當得作佛以是義故應生禮敬豈容有",
    "X38n0690_001:0541c20": "殺三念勝緣如智論云或可蟻子在前成佛此事難",
    "X38n0690_001:0541c21": "知若斷彼命與彼無緣不蒙彼化四念難事所謂念",
    "X38n0690_001:0541c22": "苦難行苦行如薩埵王子捨身救虎如尸毗王割肉",
    "X38n0690_001:0541c23": "代鴿又如比丘不飲虫水渴而死又如比丘護鵝命",
    "X38n0690_001:0541c24": "故自受鞭撻又如鹿王代母鹿命又如船板比丘海",
    "X38n0690_001:0542a01": "水讓板又如菩薩商主入海採寶海中船壞以劒自",
    "X38n0690_001:0542a02": "害身載五百人得到海岸如王夫人以割乳房救飢",
    "X38n0690_001:0542a03": "產婦如此等誠規足為龜鏡觀之自勵寧容有殺。",
    "X38n0690_001:0542a04": "六通局者通有二一通諸戒如清淨毗尼經為益眾",
    "X38n0690_001:0542a05": "生不自觀戒如是毀戒名尸波羅蜜二通此戒如瑜",
    "X38n0690_001:0542a06": "伽云謂如菩薩見劫盜賊為貪財故欲教多生或復",
    "X38n0690_001:0542a07": "欲害大德聲聞獨覺菩薩或復欲造多無間業見是",
    "X38n0690_001:0542a08": "事已發心思惟我若斷彼惡眾生命當墮地獄如其",
    "X38n0690_001:0542a09": "不斷無間業成當受大苦我當殺彼墮那落迦終不",
    "X38n0690_001:0542a10": "令其受無間苦如是思已於彼眾生或以善心或無",
    "X38n0690_001:0542a11": "記心知此事已為當來故深生慚愧以憐愍心而斷",
    "X38n0690_001:0542a12": "彼命於菩薩戒無所違犯生多功德次局者上不應",
    "X38n0690_001:0542a13": "起一念害心何況殺命是故閇也。",
    "X38n0690_001:0542a14": "次釋文中分四一舉能犯戒人二出所防過三而菩",
    "X38n0690_001:0542a15": "薩下教修對治四而反下明違結犯初中若者善見",
    "X38n0690_001:0542a16": "論云若者總名不屬一人隨有佛法具戒之徒皆持",
    "X38n0690_001:0542a17": "犯法言佛子者從佛口生從法化生得佛法分名為",
    "X38n0690_001:0542a18": "佛子今此文中以受佛戒名入佛位即是戒從佛生",
    "X38n0690_001:0542a19": "名為佛子故上文云眾生受佛戒即入諸佛位等即",
    "X38n0690_001:0542a20": "此義也四分亦云從佛戒所生爾乃是真生此即小",
    "X38n0690_001:0542a21": "乘戒生名佛子依寶性論信從佛生名為佛子彼文",
    "X38n0690_001:0542a22": "云大乘信為子般若以為父母禪胎大悲乳諸佛如",
    "X38n0690_001:0542a23": "實子約佛地論聖名佛子故彼文云由佛教力彼聖",
    "X38n0690_001:0542a24": "生名為佛子准此以慧為子若約法華二乘迴心名",
    "X38n0690_001:0542b01": "真佛子如舍利弗云今日乃知真是佛子由聞法華",
    "X38n0690_001:0542b02": "知得成佛乃悟以前亦名真子依瓔珞經十住不退",
    "X38n0690_001:0542b03": "菩薩之心名為佛子依寶性論初地名為佛子依楞",
    "X38n0690_001:0542b04": "伽經八地菩薩名最勝子今此文中正約初義傍兼",
    "X38n0690_001:0542b05": "餘義理亦無傷以初發心乃至十地皆誦此戒故知",
    "X38n0690_001:0542b06": "通也。",
    "X38n0690_001:0542b07": "次所防過文中分三一明殺業二明殺因三明殺境",
    "X38n0690_001:0542b08": "初殺業中文舉六種一者自殺二教他殺三方便殺",
    "X38n0690_001:0542b09": "者聞他欲死方便與刀繩索藥等四讚歎殺者如律",
    "X38n0690_001:0542b10": "所云汝生便受苦死則受樂用語而死者夷五見作",
    "X38n0690_001:0542b11": "隨喜者或見殺怨家或心規由肉分而心生喜皆得",
    "X38n0690_001:0542b12": "重罪六呪殺者以誦呪呪他令使死也殺相眾多如",
    "X38n0690_001:0542b13": "律廣列其中更有魔禱藥殺坑穽機撥咒殺最希超",
    "X38n0690_001:0542b14": "舉最希故云乃至如呪龍令入管等次舉殺因前舉",
    "X38n0690_001:0542b15": "殺業無因不成故次舉因此四何別三毒殺心以之",
    "X38n0690_001:0542b16": "為因刀杖為緣巧施計策為法身口進趣為業又有",
    "X38n0690_001:0542b17": "解殺法云謂依先師法而行殺生此有二種一有外",
    "X38n0690_001:0542b18": "道經云殺羊祠天得生天上二有外道經說諸苦行",
    "X38n0690_001:0542b19": "者必得生天如莊嚴論說有老婆羅門說外道婆羅",
    "X38n0690_001:0542b20": "門書令國王信之投火死者得生天上後時王問師",
    "X38n0690_001:0542b21": "比丘知已語王言先遣伊入火坑彼即不去如是等",
    "X38n0690_001:0542b22": "書名為殺法亦有本中殺業為初皆得無妨三所殺",
    "X38n0690_001:0542b23": "境越其勝境但使有命皆得殺罪故云乃至瑜伽云",
    "X38n0690_001:0542b24": "與壽和合現存活故名為命者誤落開緣故云不得",
    "X38n0690_001:0542c01": "故殺。",
    "X38n0690_001:0542c02": "三教起對治文中有二一起慈孝心二作救護事初",
    "X38n0690_001:0542c03": "文先舉修行人故云是菩薩也應起三心謂於卑境",
    "X38n0690_001:0542c04": "起慈悲心若尊境所起孝順心前文常住有其二義",
    "X38n0690_001:0542c05": "一制常起暫勿令息故云常住二起離相平等之慈",
    "X38n0690_001:0542c06": "故云常住前約世諦次約勝義於樂眾生而起慈心",
    "X38n0690_001:0542c07": "於其苦境而起悲心起孝可知又於一切眾生通起",
    "X38n0690_001:0542c08": "三心以皆曾為父母等故次作救事言方便者攝化",
    "X38n0690_001:0542c09": "有軌名方可為權巧稱便言救護者有其五義一於",
    "X38n0690_001:0542c10": "卑境作救拔事順前慈悲於尊境所作護持事順前",
    "X38n0690_001:0542c11": "孝意二於已在苦者救命得脫未入苦者護令不入",
    "X38n0690_001:0542c12": "三在苦者救之受樂者護之四以救故不受苦果以",
    "X38n0690_001:0542c13": "護故不種苦因五救護但是拔濟異名由前三心生",
    "X38n0690_001:0542c14": "救護事也。",
    "X38n0690_001:0542c15": "違而結犯中有二句初違制起犯次結示罪名違前",
    "X38n0690_001:0542c16": "慈救故云而反言自恣者不犯對治縱其貪瞋故云",
    "X38n0690_001:0542c17": "自恣兼生慶躍故云快樂意言殺生者正彰其過是",
    "X38n0690_001:0542c18": "菩薩者指出犯人波羅夷者彰其犯因斯即梵音此",
    "X38n0690_001:0542c19": "云他勝處釋有二義一煩惱魔等名之為他聖道為",
    "X38n0690_001:0542c20": "自若犯此戒退失墮落令魔得勝名地勝處二望同",
    "X38n0690_001:0542c21": "類名之為他若犯此戒為他持者之所勝也又翻為",
    "X38n0690_001:0542c22": "墮故僧祇云非唯失道不入二種僧中亦乃捨身便",
    "X38n0690_001:0542c23": "入阿鼻地獄生報不久甚可怖畏。",
    "X38n0690_001:0542c24": "▲第二盜戒。六門同前。",
    "X38n0690_001:0543a01": "初制意者凡是資財形命之本稟識之類保重是同",
    "X38n0690_001:0543a02": "菩薩理應常行給濟以身血肉惠施於人速具三檀",
    "X38n0690_001:0543a03": "早圓四攝反行盜竊損物非輕違慈寔深制之不許",
    "X38n0690_001:0543a04": "次釋名者非理損財名之為盜舉其所防以別能持",
    "X38n0690_001:0543a05": "故名盜戒問盜有多名公向強取名之為劫私竊往",
    "X38n0690_001:0543a06": "取稱之曰偷主不捨故名不與取何故今者獨標盜",
    "X38n0690_001:0543a07": "稱答劫偷名狹攝損不周不與取名又濫非盜可為",
    "X38n0690_001:0543a08": "四句一與取非盜可知二與取是盜如多論云行三",
    "X38n0690_001:0543a09": "番餅錯得四是三不與取是盜可知四不與取非盜",
    "X38n0690_001:0543a10": "如親友意及暫取等盜名既寬又無非濫故獨標也",
    "X38n0690_001:0543a11": "三具緣者通緣如前別緣同上亦具七緣一非己物",
    "X38n0690_001:0543a12": "諸無主物雖非己有亦不成重故次第二須明有主",
    "X38n0690_001:0543a13": "物雖有主轉想則輕故次第三作有主想想雖當境",
    "X38n0690_001:0543a14": "無心不成故次第四明有盜心心雖念盜不與三毒",
    "X38n0690_001:0543a15": "但為救生亦無有犯故次第五須有煩惱煩惱雖行",
    "X38n0690_001:0543a16": "不與方便不成損主是故第六須有方便方便雖興",
    "X38n0690_001:0543a17": "若未離處未成屬己是以第七舉離本處。",
    "X38n0690_001:0543a18": "四闕緣者若闕初緣取於己衣作他物想盜得輕垢",
    "X38n0690_001:0543a19": "罪闕第二緣作有主想疑各一輕垢闕第三緣作無",
    "X38n0690_001:0543a20": "主想本迷無犯轉想獲輕疑則成重不同於殺制不",
    "X38n0690_001:0543a21": "得故又菩薩戒本制於心疑分當本故成重也闕第",
    "X38n0690_001:0543a22": "四緣暫取等想全不犯故闕第五緣但為救苦反成",
    "X38n0690_001:0543a23": "功德闕第六緣有盜心故得輕垢罪闕七亦同。",
    "X38n0690_001:0543a24": "五對治者略申四意一孝順心一切眾生曾為父母",
    "X38n0690_001:0543b01": "寧容盜損二慈悲心愍傷貧苦三惠施心財物身肉",
    "X38n0690_001:0543b02": "無所恡惜念須達長者尸毗王如前所引尚應惠施",
    "X38n0690_001:0543b03": "寧容盜損四少欲行故莊嚴論偈云若人展手施是",
    "X38n0690_001:0543b04": "手為嚴勝受者能縮手嚴勝復過彼。",
    "X38n0690_001:0543b05": "六通局者通有三義一約親友二約救苦三約密意",
    "X38n0690_001:0543b06": "初義者四分律中具七法者名為親厚一難作能作",
    "X38n0690_001:0543b07": "二難與能與三難忍能忍四密事相報五互相覆藏",
    "X38n0690_001:0543b08": "六遭苦不捨七貧賤不輕如是七法人能行者是親",
    "X38n0690_001:0543b09": "善友即開取物不犯盜罪次救苦者瑜伽戒云又菩",
    "X38n0690_001:0543b10": "薩見劫盜賊奪他財物若僧伽物窣堵波物取多物",
    "X38n0690_001:0543b11": "已執為己有縱情受用菩薩見已起憐愍心於彼有",
    "X38n0690_001:0543b12": "情發生利益安樂之意樂隨力所能逼而奪取勿令",
    "X38n0690_001:0543b13": "受用如是財故當受長夜無義無利由此因緣所奪",
    "X38n0690_001:0543b14": "財物若僧伽物還復僧伽窣堵波物還窣堵波若有",
    "X38n0690_001:0543b15": "情物還復有情又見眾生若園林主取僧伽物窣堵",
    "X38n0690_001:0543b16": "波物言是己有縱情受用菩薩見已思惟彼意起憐",
    "X38n0690_001:0543b17": "愍心勿令因此邪受用業當受長夜無義無利隨力",
    "X38n0690_001:0543b18": "所能癈其所主菩薩如是雖不與取而無違犯生多",
    "X38n0690_001:0543b19": "功德三密意者如梁攝論云何菩薩行奪非他所與",
    "X38n0690_001:0543b20": "謂菩薩教化眾生不從王主及父母等之所得故次",
    "X38n0690_001:0543b21": "塞者乃至起念則便成犯故文殊問經云若起盜想",
    "X38n0690_001:0543b22": "犯波羅夷。",
    "X38n0690_001:0543b23": "次釋文中同前四段初句同前。",
    "X38n0690_001:0543b24": "次所防過中亦有三義一明盜業次出盜因三明主",
    "X38n0690_001:0543c01": "物初業有四讚盜隨喜理亦應犯文中略無自教可",
    "X38n0690_001:0543c02": "知方便盜者或託王官或假名聞而取他物言呪盜",
    "X38n0690_001:0543c03": "者如呪物過開餘本在後准前殺戒及義次第理合",
    "X38n0690_001:0543c04": "在前依四分律盜心有五盜業亦五初五者一黑暗",
    "X38n0690_001:0543c05": "心癡心犯也如僧祇中互用成重二邪心謂貪心犯",
    "X38n0690_001:0543c06": "也心規利養詐現善相即邪命也三曲戾心謂嗔心",
    "X38n0690_001:0543c07": "犯示瞋怒相求財是也四不善心謂具前三心名不",
    "X38n0690_001:0543c08": "善也五常有盜他物心謂垣壞侵奪必得不疑次五",
    "X38n0690_001:0543c09": "者一決定取謂方便已成決得為限二恐怯取謂恃",
    "X38n0690_001:0543c10": "形勝勢令他畏也三寄物取或今抵拒或復少還四",
    "X38n0690_001:0543c11": "見取伺他慢藏得便而取也五倚託取或假名聞威",
    "X38n0690_001:0543c12": "德或託最勢是也盜因者盜心三毒以之為因鍬钁",
    "X38n0690_001:0543c13": "及伴以之為緣巧知計策以之為法身口進趣方便",
    "X38n0690_001:0543c14": "名業三取盜主物者鬼神有主明物主也一針一草",
    "X38n0690_001:0543c15": "出所盜物上從三寶次及人天鬼神劫賊皆得為主",
    "X38n0690_001:0543c16": "超舉最下故云乃至然小乘中則分輕重大乘之中",
    "X38n0690_001:0543c17": "唯除北州餘皆犯重又不同小乘滿五方重故云一",
    "X38n0690_001:0543c18": "切財物一針一草不得故盜若無故心不在犯限故",
    "X38n0690_001:0543c19": "云不得故盜。",
    "X38n0690_001:0543c20": "三教起對治於中有二初教起對治心次教與利樂",
    "X38n0690_001:0543c21": "事初中應起四心一佛性心二孝順心三慈四悲以",
    "X38n0690_001:0543c22": "上生字道及於下初二上位下二下位各為一合應",
    "X38n0690_001:0543c23": "觀一切皆有佛性當得作佛不可侵損又一切眾生",
    "X38n0690_001:0543c24": "曾為父母故須孝順寧容盜損緣下位時應起慈悲",
    "X38n0690_001:0544a01": "況當盜損又解依於佛性起下三心由佛性故當得",
    "X38n0690_001:0544a02": "成佛故須孝順由有佛性現可救護故起慈悲又解",
    "X38n0690_001:0544a03": "由此佛性有二義故起後三心一常住義經云其藥",
    "X38n0690_001:0544a04": "真味停留在山猶如滿月二隨緣義經云隨其流處",
    "X38n0690_001:0544a05": "有種種味約初義故生孝順心如常不輕敬四眾等",
    "X38n0690_001:0544a06": "約後義故起慈悲心如常慘菩薩愍四眾等又佛性",
    "X38n0690_001:0544a07": "有三約引出佛性及至得果佛性可尊敬故生孝順",
    "X38n0690_001:0544a08": "心約自性住佛性在纏可愍起慈悲心又一切眾生",
    "X38n0690_001:0544a09": "昔為父母今則疎隔望昔生孝順望今生慈悲次教",
    "X38n0690_001:0544a10": "與利樂者謂依前心而起此行言常助者無休息也",
    "X38n0690_001:0544a11": "生福者使種樂因生樂者令得樂果又解福者富也",
    "X38n0690_001:0544a12": "與其財富令生安樂故云生福生樂准瑜伽論但生",
    "X38n0690_001:0544a13": "現樂而無福利或二俱無菩薩不作但生福利或二",
    "X38n0690_001:0544a14": "俱生菩薩皆作此文具二說令作也。",
    "X38n0690_001:0544a15": "四違而結犯謂違前對治之行故云而反更盜等且",
    "X38n0690_001:0544a16": "出喜心犯故云人物然盜佛物涅槃犯蘭僧祇重約",
    "X38n0690_001:0544a17": "聲聞結佛在得夷滅後蘭罪今此戒文但言有主佛",
    "X38n0690_001:0544a18": "既成主理結夷愆然善生經守塔人邊得罪者以佛",
    "X38n0690_001:0544a19": "滅後人所守護故從人結俱舍兩說一云若有盜取",
    "X38n0690_001:0544a20": "窣堵波物彼於如來得偷蘭瑜伽盜罪以佛欲入涅",
    "X38n0690_001:0544a21": "槃時哀愍世間總受所施有餘師說望守護者正理",
    "X38n0690_001:0544a22": "亦同然以前釋於理為正故論云則彼自盜應無有",
    "X38n0690_001:0544a23": "罪是則前說於理為勝今詳經論經據有主論約無",
    "X38n0690_001:0544a24": "主及主自盜故不同也若盜法物唯望護主以法非",
    "X38n0690_001:0544b01": "情無心受施不同佛也盜佛及經亦望護主盜僧物",
    "X38n0690_001:0544b02": "者常住現前皆結夷罪不同小乘論滿不滿次示罪",
    "X38n0690_001:0544b03": "名可知成論問云一切外物皆共業所生劫盜何得",
    "X38n0690_001:0544b04": "罪答曰雖從共業因生因有強弱若人業因緣強又",
    "X38n0690_001:0544b05": "加功力此物則屬婆沙云財主於財攝受守護餘則",
    "X38n0690_001:0544b06": "不然是故唯於財主得罪非餘復次財主於財作己",
    "X38n0690_001:0544b07": "有想盜者於彼作財主想是故唯於財主得罪非餘",
    "X38n0690_001:0544b08": "二論少異成論釋出得罪之意婆沙釋從財主結意",
    "X38n0690_001:0544b09": "也。",
    "X38n0690_001:0544b10": "▲第三婬戒。智論云戒律為今世取涅槃故婬欲",
    "X38n0690_001:0544b11": "在初白衣不爾殺戒在初為求福德故菩薩不爾無",
    "X38n0690_001:0544b12": "量世中往返生死修諸福德十善為舊戒餘戒為客。",
    "X38n0690_001:0544b13": "六門同前。",
    "X38n0690_001:0544b14": "初制意者菩薩理應常修梵行慈心愍物淨法與人",
    "X38n0690_001:0544b15": "絕生死之輪迴出愛獄之枷鏁超陰界入荷負眾生",
    "X38n0690_001:0544b16": "今乃縱彼邪心躭茲穢迹自掛魔網何能益他故智",
    "X38n0690_001:0544b17": "論云婬欲雖不惱眾生以繫縛心故為大罪由斯損",
    "X38n0690_001:0544b18": "故制不聽為。",
    "X38n0690_001:0544b19": "次釋名者文但舉婬不標邪稱今詳此戒通於道俗",
    "X38n0690_001:0544b20": "文不可以並彰約道以制但言婬也故善生經六重",
    "X38n0690_001:0544b21": "之中言邪婬也躭滯欲穢是名婬也此即所防戒即",
    "X38n0690_001:0544b22": "能防能所合彰故名婬戒律中名不淨行戒及非梵",
    "X38n0690_001:0544b23": "行所為穢汙名不淨行乖離奇行名非梵行言邪婬",
    "X38n0690_001:0544b24": "者瑜伽云若行不應行戒於非支非時非處非量非",
    "X38n0690_001:0544c01": "理皆欲邪行若於母等所護名不應行除產門外皆",
    "X38n0690_001:0544c02": "名非支若穢下時胎圓滿時飲兒乳時受齋戒時或",
    "X38n0690_001:0544c03": "有病時所謂有病不宜習欲是名非時若諸尊重所",
    "X38n0690_001:0544c04": "集會處或靈廟中或大眾前或堅硬地高下不平令",
    "X38n0690_001:0544c05": "不安穩說名非處過量而行名為非量量者極至於",
    "X38n0690_001:0544c06": "五過名非量不依世禮故名非理自行媒他皆名邪",
    "X38n0690_001:0544c07": "行智論問曰人守人瞋守法破法應名邪婬自妻何",
    "X38n0690_001:0544c08": "以為邪答既聽受一日戒墮於法中本雖是妻今不",
    "X38n0690_001:0544c09": "自在過受戒時則非法守有身婬婦人以身重故厭",
    "X38n0690_001:0544c10": "本所習又為傷身乳兒時婬其母乳則竭又復心着",
    "X38n0690_001:0544c11": "婬欲不復讚兒非道之道非女根故女心不樂強以",
    "X38n0690_001:0544c12": "非理故邪婬問曰若夫主不知不見不惱他有何罪",
    "X38n0690_001:0544c13": "答曰以其邪故是故有罪復次此有種種罪過未妻",
    "X38n0690_001:0544c14": "之情異身同體奪他所愛破其本心是名為賊復有",
    "X38n0690_001:0544c15": "重罪惡名醜聲為人所憎或畏刑戮又畏夫主傍人",
    "X38n0690_001:0544c16": "所知多懷妄語聖人所呵罪中之罪。",
    "X38n0690_001:0544c17": "三具緣者別緣亦七一是有情死屍未壞亦同犯也",
    "X38n0690_001:0544c18": "長尾弱背自婬成犯不同前二有簡自身二是正境",
    "X38n0690_001:0544c19": "謂女三男二以餘身分不犯重故三起彼想若約邪",
    "X38n0690_001:0544c20": "婬以於他妻生自妻想本迷不犯轉想獲輕若出家",
    "X38n0690_001:0544c21": "人以本迷正道為非道想或獲輕垢轉想獲夷律文",
    "X38n0690_001:0544c22": "成重應據此說四有婬心以睡眠等一切無有婬意",
    "X38n0690_001:0544c23": "不犯五有三毒以在家菩薩方便化生開不犯故六",
    "X38n0690_001:0544c24": "興方便單心但輕七與境合入侵毛分則成犯限若",
    "X38n0690_001:0545a01": "為怨逼但具六緣一是有情二是正境三起彼想四",
    "X38n0690_001:0545a02": "為怨逼五向與境合六受樂犯。",
    "X38n0690_001:0545a03": "四闕緣者若闕初緣則闕第二但犯輕垢若闕第二",
    "X38n0690_001:0545a04": "未必闕初闕第三緣如具緣中說起疑全犯闕第四",
    "X38n0690_001:0545a05": "緣全是無犯闕第五緣反獲功德闕第六緣單心輕",
    "X38n0690_001:0545a06": "垢闕第七緣亦輕垢也義分輕重次前亦然怨逼闕",
    "X38n0690_001:0545a07": "緣比而可解通別合論但六方便謂除疑也。",
    "X38n0690_001:0545a08": "五對治者略申四意一起不淨觀以此正治貪欲病",
    "X38n0690_001:0545a09": "故二觀欲多過律云如毒蛇領如輪力轉如履鋒刃",
    "X38n0690_001:0545a10": "等三滅除惡覺以惡覺觀能生欲心當以正智止其",
    "X38n0690_001:0545a11": "思想如有頌云。",
    "X38n0690_001:0545a12": "　欲欲知汝本　　但從思想生　　我今不思汝",
    "X38n0690_001:0545a13": "　汝還不得生　　四護世間如　　正法念經云",
    "X38n0690_001:0545a14": "　世間果得苦　　皆由於女婦　　非少非中年",
    "X38n0690_001:0545a15": "　莫不由此因　　女人壞世間　　令善悉滅盡",
    "X38n0690_001:0545a16": "　天中大繫縛　　莫過於女色　　女人縛諸天",
    "X38n0690_001:0545a17": "　將至三惡道",
    "X38n0690_001:0545a18": "六通局者通中謂入位菩薩在家之者為化眾生有",
    "X38n0690_001:0545a19": "開不犯如瑜伽戒本云又如菩薩處在居家見有世",
    "X38n0690_001:0545a20": "色現無繫屬習婬欲法繼心菩薩求非梵行菩薩見",
    "X38n0690_001:0545a21": "已作是思惟勿令心恚多生非福若隨其欲便得自",
    "X38n0690_001:0545a22": "在方便安處令種善根亦當令其捨不善業住慈愍",
    "X38n0690_001:0545a23": "心行非梵行雖習如是穢染之法而無所犯生多功",
    "X38n0690_001:0545a24": "德出家菩薩護聲聞聖所教誡令不壞滅一切不應",
    "X38n0690_001:0545b01": "行非梵行二局者如涅槃云復有菩薩自言戒淨雖",
    "X38n0690_001:0545b02": "不與彼女人身合嘲調談笑於壁障外遙聞女人瓔",
    "X38n0690_001:0545b03": "珞環釧種種諸聲心生愛着如是菩薩成就欲法毀",
    "X38n0690_001:0545b04": "破淨戒汙辱梵行令戒雜穢不得名為淨戒具足復",
    "X38n0690_001:0545b05": "有菩薩自言戒淨雖復不與女人和合言語嘲調聽",
    "X38n0690_001:0545b06": "其音聲見男女相隨心生染着及為生天受五欲樂",
    "X38n0690_001:0545b07": "而持禁戒如是菩薩成就欲法毀破淨戒汙辱梵行",
    "X38n0690_001:0545b08": "令戒雜汙不得名為淨戒具足。",
    "X38n0690_001:0545b09": "次釋文中同前四段次所防過中亦有三段初婬業",
    "X38n0690_001:0545b10": "中略標過境者欲明故犯言次須陳有人云此執筆",
    "X38n0690_001:0545b11": "家著准前文中不合有者理不然也自教可知言一",
    "X38n0690_001:0545b12": "切者如律文中舉二十種越男黃門二形等類唯舉",
    "X38n0690_001:0545b13": "女人故云乃至下舉境中但明餘趣亦不重舉若無",
    "X38n0690_001:0545b14": "此文収境不盡不得故者簡怨逼等無故心也有云",
    "X38n0690_001:0545b15": "簡悞准於此文及集論等明有境想此謂故婬於女",
    "X38n0690_001:0545b16": "非謂本心擬婬外色悞婬女人成本迷也三舉婬因",
    "X38n0690_001:0545b17": "婬心毒以之為因傍人引致及梯蹬等以之為緣巧",
    "X38n0690_001:0545b18": "施計策令事成辦名之為法身口進趣名之為業三",
    "X38n0690_001:0545b19": "出犯境舉三趣境及以非道超畜生及黃門等故云",
    "X38n0690_001:0545b20": "乃至此之乃至通及諸天及以鬼神神則善惡雜報",
    "X38n0690_001:0545b21": "威力勝鬼然鬼趣攝言非道者下部及口三而菩薩",
    "X38n0690_001:0545b22": "下教起對治初起勝心次起勝行前中曾為父母故",
    "X38n0690_001:0545b23": "起孝心現為下位應起慈悲夫寄在後次起勝行中",
    "X38n0690_001:0545b24": "初教救護義同上解次教與淨行謂以梵行教示於",
    "X38n0690_001:0545c01": "人名之為與四而反下明違結犯違前對治故云而",
    "X38n0690_001:0545c02": "反此中二意一教他故云而反更起一切人婬下明",
    "X38n0690_001:0545c03": "自作又有二意一婬欲熾盛不擇畜生二不識羞慚",
    "X38n0690_001:0545c04": "汙及母等越神人天中庸之境故云乃至無慈悲心",
    "X38n0690_001:0545c05": "彰其過也惡法與他令沉苦海失禪定等及三乘樂",
    "X38n0690_001:0545c06": "名無慈悲下示罪名可知。",
    "X38n0690_001:0545c07": "▲第四故妄語戒。六門同前。",
    "X38n0690_001:0545c08": "初別制意者誠諦之語菩薩所宜實相薰心真言導",
    "X38n0690_001:0545c09": "物不顧身命何況財榮今乃違見背心欺誑前境覆",
    "X38n0690_001:0545c10": "澡盤而棄水曳曲木於稠林賢聖所呵天神不護失",
    "X38n0690_001:0545c11": "利處重故須制之。",
    "X38n0690_001:0545c12": "次釋名者有心起犯為故言不稱實為妄陳彰在口",
    "X38n0690_001:0545c13": "為語能防業本為戒智論妄語者不淨心欲誑他覆",
    "X38n0690_001:0545c14": "隱實出異語出口業是名妄語又云四種口業中妄",
    "X38n0690_001:0545c15": "語最重故。",
    "X38n0690_001:0545c16": "三具緣者別緣亦七一對眾生二起彼想三起誑心",
    "X38n0690_001:0545c17": "四具三毒五覆實事六言辨了七他領解。",
    "X38n0690_001:0545c18": "四闕緣者若闕初緣無情來替迷為有情得輕垢罪",
    "X38n0690_001:0545c19": "疑亦同然知是無情獨語無犯闕第二緣實是有情",
    "X38n0690_001:0545c20": "作非情想本迷無罪轉想輕垢疑有二義同前殺戒",
    "X38n0690_001:0545c21": "闕第三緣戲笑無犯闕第四緣無罪獲福闕第五緣",
    "X38n0690_001:0545c22": "不覆實事失口無犯故律開云欲說此錯說彼不犯",
    "X38n0690_001:0545c23": "闕六七緣皆輕垢也。",
    "X38n0690_001:0545c24": "五對治者略舉四種一實語行十地經云離於妄語",
    "X38n0690_001:0546a01": "常作實語諦語時語是菩薩(二地菩薩)乃至夢中不起覆",
    "X38n0690_001:0546a02": "見無心誑他何况故妄語二者觀過如智論云妄語",
    "X38n0690_001:0546a03": "之人先自誑身然後誑人以實為虗以虗為實虗實",
    "X38n0690_001:0546a04": "顛倒不受善法譬如覆瓶水不得入妄語之心無慚",
    "X38n0690_001:0546a05": "愧閇塞天道涅槃之門應觀此罪勿令復作三觀實",
    "X38n0690_001:0546a06": "利亦智論云復次觀知實語其利甚廣實語之自從",
    "X38n0690_001:0546a07": "已出甚為易得如是功德居家出家人共有此利善",
    "X38n0690_001:0546a08": "人之相四觀果報智論云呵多比丘雖行法施以妄",
    "X38n0690_001:0546a09": "語故死入地獄。",
    "X38n0690_001:0546a10": "六通局者通者如瑜伽云又如菩薩為多有情解脫",
    "X38n0690_001:0546a11": "命難囹圄縛難刖手足難劓鼻割耳剜眼等難雖",
    "X38n0690_001:0546a12": "諸菩薩為身命難亦不正知說於妄語以要言之菩",
    "X38n0690_001:0546a13": "薩唯觀有情義利非無義利自無染心唯為饒益諸",
    "X38n0690_001:0546a14": "有情故覆想正知而說異語說是語時於菩薩戒無",
    "X38n0690_001:0546a15": "所違犯生多功德局者謂若自為起念便犯如文殊",
    "X38n0690_001:0546a16": "問經云但起一念妄語想犯波羅夷資糧論偈云雖",
    "X38n0690_001:0546a17": "由實語死退失轉輪王及以諸天王唯應作實語以",
    "X38n0690_001:0546a18": "性重故殞命不開。",
    "X38n0690_001:0546a19": "次釋文中次所防過先明妄業文舉三種自教可知",
    "X38n0690_001:0546a20": "方便妄語假說異事令他得解如云我今日不入初",
    "X38n0690_001:0546a21": "禪等又設置方便如作書等次舉妄因誑心三毒為",
    "X38n0690_001:0546a22": "因身口為緣計策及所稱為法發動身口為業三不",
    "X38n0690_001:0546a23": "見下明妄差別謂三業異不見言見等口業妄也身",
    "X38n0690_001:0546a24": "意可知越於稱聖重罪謗他但舉小妄故云乃至八",
    "X38n0690_001:0546b01": "種境中但舉其二聞觸知三略不明耳前不見等以",
    "X38n0690_001:0546b02": "無為境如直不見答言我見成於妄語若實聞知答",
    "X38n0690_001:0546b03": "言我見亦成妄語後四見等以有為境若實眼見而",
    "X38n0690_001:0546b04": "言不見及聞觸知皆成妄語舉初例後但有二句身",
    "X38n0690_001:0546b05": "妄語者謂即現相如有問言是阿羅漢者起即便起",
    "X38n0690_001:0546b06": "立成妄語也心妄語者謂說戒時默妄者是三教起",
    "X38n0690_001:0546b07": "對治中二句初起自行故云常生正語亦利他行正",
    "X38n0690_001:0546b08": "語可知令他不生倒解名為正見四明違結罪中邪",
    "X38n0690_001:0546b09": "語邪見反前可知言邪業者依邪見起行名為邪業",
    "X38n0690_001:0546b10": "又解語業起妄名為邪語意業起妄名為邪見身業",
    "X38n0690_001:0546b11": "起妄名為邪業自起尚輕教他至重故偏牒之而結",
    "X38n0690_001:0546b12": "罪也。",
    "X38n0690_001:0546b14": "菩薩戒疏上(終)"
}