{
    "T29n1562_009:0377a24": "阿毘達磨順正理論卷第九",
    "T29n1562_009:0377a26": "尊者眾賢造",
    "T29n1562_009:0377a27": "三藏法師玄奘奉　詔譯",
    "T29n1562_009:0377a28": "辯差別品第二之一",
    "T29n1562_009:0377a29": "如是因界已列諸根今於此中應更思擇。世",
    "T29n1562_009:0377b01": "尊何故別說根名。在內界全及法一分。依增",
    "T29n1562_009:0377b02": "上義。別說為根。彼彼事中得增上故。此增上",
    "T29n1562_009:0377b03": "義。界義顯成。界謂伊地。或謂忍地。最勝自",
    "T29n1562_009:0377b04": "在。是伊地義。照灼明了。是忍地義。唯此熾盛",
    "T29n1562_009:0377b05": "光顯名根。此意總示二十二根。於諸聚中。作",
    "T29n1562_009:0377b06": "用增上。諸法相望。各各別有增上用故。應並",
    "T29n1562_009:0377b07": "名根。此極增上。別說義成。如師子王及村邑",
    "T29n1562_009:0377b08": "長轉輪王等。於獸村邑四大洲等。極增上故。",
    "T29n1562_009:0377b09": "此極增上。誰望於誰。頌曰。",
    "T29n1562_009:0377b10": "　傳說五於四　　四根於二種",
    "T29n1562_009:0377b11": "　五八染淨中　　各別為增上",
    "T29n1562_009:0377b12": "論曰。非一切根總於一事為極增上。眼等五",
    "T29n1562_009:0377b13": "根各於四事有增上用。一莊嚴身。二導養身。",
    "T29n1562_009:0377b14": "三生識等。四不共事。莊嚴身者。謂五根中。隨",
    "T29n1562_009:0377b15": "闕一根。身醜陋故。導養身者。謂因見聞。避險",
    "T29n1562_009:0377b16": "難故。及於段食。能受用故。香味觸三。皆成段",
    "T29n1562_009:0377b17": "食。如有頌言。",
    "T29n1562_009:0377b18": "　譬如明眼人　　能避現險難",
    "T29n1562_009:0377b19": "　世有聰明者　　能離當苦惡",
    "T29n1562_009:0377b20": "　多聞能知法　　多聞能離罪",
    "T29n1562_009:0377b21": "　多聞捨無義　　多聞得涅槃",
    "T29n1562_009:0377b22": "　身由食住　　命託食存　　食已令心",
    "T29n1562_009:0377b23": "　適悅安泰",
    "T29n1562_009:0377b24": "生識等者。謂發五識及相應法。隨所依根。有",
    "T29n1562_009:0377b25": "明昧故。不共事者。謂取自境。見聞嗅甞覺別",
    "T29n1562_009:0377b26": "境故。有說。眼耳於能守護生身法身。如其次",
    "T29n1562_009:0377b27": "第有增上用。前二伽他。即為此證。有說眼耳",
    "T29n1562_009:0377b28": "俱能守護生法二身。親近善士。聽聞正法。眼",
    "T29n1562_009:0377b29": "耳各為一增上故。女男命意。各於二事有增",
    "T29n1562_009:0377c01": "上用。且女男根二增上者。一有情異。二分別",
    "T29n1562_009:0377c02": "異。有情異者。劫初有情。形類皆等。二根生",
    "T29n1562_009:0377c03": "已。便有女男形類差別。分別異者。進止言音",
    "T29n1562_009:0377c04": "乳房髻等。安布差別。有說勇怯有差別故。名",
    "T29n1562_009:0377c05": "有情異。衣服莊嚴有差別故。名分別異。有說。",
    "T29n1562_009:0377c06": "此於染淨二品。有增上力。故言於二受不律",
    "T29n1562_009:0377c07": "儀。起無間業。斷善根故。名於染品。有增上",
    "T29n1562_009:0377c08": "力。能受律儀。入道得果。及離欲故。名於淨",
    "T29n1562_009:0377c09": "品有增上力。扇搋等身。無如是事。命根於二",
    "T29n1562_009:0377c10": "有增上者。謂由此故。施設諸根及根差別。由",
    "T29n1562_009:0377c11": "此有彼有此無彼無故。或於眾同分能續及",
    "T29n1562_009:0377c12": "能持。於無色界。要有命根。方有所生處決定",
    "T29n1562_009:0377c13": "故。彼起自地善染污心。或起餘心。非命終故。",
    "T29n1562_009:0377c14": "意根於二有增上者。謂能續後有。及自在隨",
    "T29n1562_009:0377c15": "行。能續後有者。如世尊告阿難陀言。識若不",
    "T29n1562_009:0377c16": "入母胎中者。精血得成羯剌藍不。不也世尊。",
    "T29n1562_009:0377c17": "乃至廣說。自在隨行者。如契經言。",
    "T29n1562_009:0377c18": "　心能導世間　　心能遍攝受",
    "T29n1562_009:0377c19": "　如是心一法　　皆自在隨行",
    "T29n1562_009:0377c20": "有說。意根於染淨品有增上力。故言於二。如",
    "T29n1562_009:0377c21": "契經言。心雜染故。有情雜染。心清淨故。有情",
    "T29n1562_009:0377c22": "清淨。樂等五受。信等八根。於染淨中有增上",
    "T29n1562_009:0377c23": "力。謂樂等五。於染增上。貪等隨眠所依事故。",
    "T29n1562_009:0377c24": "有說。此於染淨二品。俱有增上。說為耽嗜出",
    "T29n1562_009:0377c25": "離依故。樂故心定苦為信依等。契經中說故。",
    "T29n1562_009:0377c26": "信等八根。於淨增上。如契經說我聖弟子。具",
    "T29n1562_009:0377c27": "信牆塹。具勤勢力。具念防衛。心定解脫。慧為",
    "T29n1562_009:0377c28": "刀劍。乃至廣說。此中即攝後三根故。彼於淨",
    "T29n1562_009:0377c29": "品。定有增上。初傳說言。顯樂後說。謂或有",
    "T29n1562_009:0378a01": "說。能導養身。非眼等用。是識增上。要由諸識",
    "T29n1562_009:0378a02": "了違順境。方能避險難。及受段食故。即彼復",
    "T29n1562_009:0378a03": "謂能見色等。不共功能。亦非異識。故不共事。",
    "T29n1562_009:0378a04": "於眼等根。不可立為別增上用。故非由此眼",
    "T29n1562_009:0378a05": "等成根。若爾云何。頌曰。",
    "T29n1562_009:0378a06": "　了自境增上　　總立於六根",
    "T29n1562_009:0378a07": "　從身立二根　　女男性增上",
    "T29n1562_009:0378a08": "　於同住雜染　　清淨增上故",
    "T29n1562_009:0378a09": "　應知命五受　　信等立為根",
    "T29n1562_009:0378a10": "　未當知已知　　具知根亦爾",
    "T29n1562_009:0378a11": "　於得後後道　　涅槃等增上",
    "T29n1562_009:0378a12": "論曰。了自境者。謂六識身。眼等五根。於能了",
    "T29n1562_009:0378a13": "別各別境識。有增上用。第六意根。於能了別",
    "T29n1562_009:0378a14": "一切境識。有增上用。故眼等六。各立為根。然",
    "T29n1562_009:0378a15": "無境界亦成根失。以眼等根與能了別一切",
    "T29n1562_009:0378a16": "境識為通因故。識但隨根有明昧故。此說非",
    "T29n1562_009:0378a17": "理。彼同分根。應非根故。豈不斯過汝亦有耶。",
    "T29n1562_009:0378a18": "我無此失。說於嚴身有增上故。又非一切與",
    "T29n1562_009:0378a19": "能了別一切色識為通因性。以諸眼根剎那滅",
    "T29n1562_009:0378a20": "故了諸色識。不俱生故。若言眼類無差別者。",
    "T29n1562_009:0378a21": "色亦應同。類無異故。若謂青黃種類別者。眼",
    "T29n1562_009:0378a22": "亦應爾。有異熟生及所長養類不同故。識但",
    "T29n1562_009:0378a23": "隨根有明昧者。此亦非因。識體生已。方可得",
    "T29n1562_009:0378a24": "有隨根明昧。未生令生增上力等。隨闕一種",
    "T29n1562_009:0378a25": "則不生故。或識隨根有明昧故。導養身義。應",
    "T29n1562_009:0378a26": "許在根。眼用若增。隨發勝識。能避險難。導養",
    "T29n1562_009:0378a27": "於身。眼用若微。隨發劣識。不了險難。令身顛",
    "T29n1562_009:0378a28": "墜。故導養身。在根非識。又於此中有何少異。",
    "T29n1562_009:0378a29": "前門已顯。眼等諸根。發眼等識及相應法。今",
    "T29n1562_009:0378b01": "此門中略彼一分。非已所見。何足生欣。既無",
    "T29n1562_009:0378b02": "別義不應重說。又汝所言。見色等用。非異識",
    "T29n1562_009:0378b03": "者。此亦不然。識能見等。前已遮故。謂依眼",
    "T29n1562_009:0378b04": "識。非能見體。與耳等識。類無別故。如是等",
    "T29n1562_009:0378b05": "難。廣說如前。又說從身立二根者。女男性中。",
    "T29n1562_009:0378b06": "有增上故。謂女性中。女根增上。於男性中。",
    "T29n1562_009:0378b07": "男根增上。女男性者。謂女及男。二身形類音",
    "T29n1562_009:0378b08": "聲作業志樂各異。女男根體。不離身根。身一",
    "T29n1562_009:0378b09": "分中。立此名故。此處少異餘處身根。謂是欲",
    "T29n1562_009:0378b10": "界身根一分。唯能為依。發貪俱起不善身識。",
    "T29n1562_009:0378b11": "故從身根。別立為二。劫初等位。雖有身根。而",
    "T29n1562_009:0378b12": "無女男身形等異。故應從彼別立二根。此亦",
    "T29n1562_009:0378b13": "未越前門中義。前說二根於有情異及分別",
    "T29n1562_009:0378b14": "異。有增上故。又說命根五受信等。於同分住",
    "T29n1562_009:0378b15": "及染淨中。如其次第。有增上用。立為根者。此",
    "T29n1562_009:0378b16": "與前門。亦無別故。不應重述。又說無漏三根",
    "T29n1562_009:0378b17": "亦爾。於得後後道涅槃等。有增上用。謂第一",
    "T29n1562_009:0378b18": "根。於得第二有增上用。此第二根。於得第三",
    "T29n1562_009:0378b19": "有增上用。此第三根。於得涅槃有增上用。非",
    "T29n1562_009:0378b20": "離此根能證彼故。亦不異前。無勞重說。即是",
    "T29n1562_009:0378b21": "於淨。有增上故。又經主釋。亦爾言者。類顯一",
    "T29n1562_009:0378b22": "一各能為根。亦不應理。不應疑故。由得後後",
    "T29n1562_009:0378b23": "道涅槃等。增上言故。別義已成。不應於中復",
    "T29n1562_009:0378b24": "生疑故。若言性類無差別故。應生疑者。理亦",
    "T29n1562_009:0378b25": "不然。見修無學。三地各異。互無相攝。不可生",
    "T29n1562_009:0378b26": "疑。設有生疑。得後後等。已簡別故。何煩類顯。",
    "T29n1562_009:0378b27": "雖同九根性無差別。而增上力有差別故。何",
    "T29n1562_009:0378b28": "容疑彼。應是一根非女男根。見此疑故。今釋",
    "T29n1562_009:0378b29": "彼言。更有別義。謂顯離九無別三根。如從身",
    "T29n1562_009:0378c01": "根別立男女。離身根體。無別二根。三根亦爾。",
    "T29n1562_009:0378c02": "雖從九根別義建立。而非離九別有三根。此",
    "T29n1562_009:0378c03": "釋應理。經主又釋。等言為顯復有異門。云何",
    "T29n1562_009:0378c04": "異門。謂見所斷。及修所斷煩惱滅中。如其次",
    "T29n1562_009:0378c05": "第。未知當知。及已知根。有增上用。此亦不然。",
    "T29n1562_009:0378c06": "唯無間道名增上者。見修道中。加行解脫勝",
    "T29n1562_009:0378c07": "進道攝。應不名根。若通四道皆增上者。順決",
    "T29n1562_009:0378c08": "擇分。道類智等。於見所斷煩惱滅中。有增上",
    "T29n1562_009:0378c09": "故。應初根攝。已知根性。應攝第三。過失眾多。",
    "T29n1562_009:0378c10": "非為善釋。今以別義。釋彼等言。謂無漏慧。於",
    "T29n1562_009:0378c11": "諸諦理。先未現觀。今得現觀。有增上力。立第",
    "T29n1562_009:0378c12": "一根。若無漏慧。已得現觀。於餘煩惱漸永斷",
    "T29n1562_009:0378c13": "中。加行希望猶未滿足。有增上力。立第二根。",
    "T29n1562_009:0378c14": "若無漏慧。已離煩惱。於諸無漏現法樂住。有",
    "T29n1562_009:0378c15": "增上力。立第三根。慧為上首。具三現觀。故且",
    "T29n1562_009:0378c16": "說慧。餘八助成。理實所立根。亦通具二者。",
    "T29n1562_009:0378c17": "豈不此中忍於諦理已得現觀。七智於中重",
    "T29n1562_009:0378c18": "現觀故。非初根攝。又隔忍故。非第二攝。此",
    "T29n1562_009:0378c19": "解脫道。應不名根。已知根中。亦有諦理。先",
    "T29n1562_009:0378c20": "未現觀。今現觀故。則所立根。應成雜亂。此",
    "T29n1562_009:0378c21": "皆無失。見智現觀。有差別故。如世間慧。於",
    "T29n1562_009:0378c22": "諸聖諦。已得現觀。仍說無漏。先未現觀。今",
    "T29n1562_009:0378c23": "得現觀。又如苦集體雖一物。而行相別。現觀",
    "T29n1562_009:0378c24": "有別。若於諦理。未審決者。唯見現觀。若已",
    "T29n1562_009:0378c25": "審決。方得名為智見現觀。故彼七智。亦得名",
    "T29n1562_009:0378c26": "為先未現觀今得現觀。然道類智。無同此失。",
    "T29n1562_009:0378c27": "雖一剎那同於七智。而後相續皆有異故。如",
    "T29n1562_009:0378c28": "後多念。名已知根。非見道位。七智剎那。有於",
    "T29n1562_009:0378c29": "諦理重現觀者。故此與彼。不應同例。然盡智",
    "T29n1562_009:0379a01": "等。如初剎那。相續亦爾。皆能任持。金剛喻",
    "T29n1562_009:0379a02": "定所害煩惱。諸離繫得。令相續故。經主不應",
    "T29n1562_009:0379a03": "同此無失。又道類智。於所觀境。雖一剎那。",
    "T29n1562_009:0379a04": "未得現觀。而於無量剎那道境。已得現觀。故",
    "T29n1562_009:0379a05": "少從多。於一切境。皆名現觀。成已知根。非",
    "T29n1562_009:0379a06": "度大海或妙高山餘芥子量未能度故。可名",
    "T29n1562_009:0379a07": "於彼未得度者。此亦應然。西方諸師。說道",
    "T29n1562_009:0379a08": "類智。亦是未知當知根攝。若對彼釋。此過全",
    "T29n1562_009:0379a09": "無。故我所言。無前二失。若增上故。立為根",
    "T29n1562_009:0379a10": "者。於愛見品諸煩惱中。受想二法。有增上用。",
    "T29n1562_009:0379a11": "想應如受亦立為根。又諸煩惱。於能損壞善",
    "T29n1562_009:0379a12": "品等中。有增上用。應成根體。又最勝故。建立",
    "T29n1562_009:0379a13": "諸根。一切法中。涅槃最勝。何緣不立涅槃為",
    "T29n1562_009:0379a14": "根。又迦比羅。語具手足。及大便處。亦立為",
    "T29n1562_009:0379a15": "根。於語執行及能棄捨。有增上故。如是等事。",
    "T29n1562_009:0379a16": "不應立根。由所許根有如是相。頌曰。",
    "T29n1562_009:0379a17": "　心所依此別　　此住此雜染",
    "T29n1562_009:0379a18": "　此資糧此淨　　由此量立根",
    "T29n1562_009:0379a19": "論曰。心所依者。眼等六根。此內六處。是有情",
    "T29n1562_009:0379a20": "本。此相差別。由女男根。復由命根此一期",
    "T29n1562_009:0379a21": "住。此成雜染。由五受根。此淨資糧。由信等",
    "T29n1562_009:0379a22": "五。此成清淨。由後三根。由此立根。事皆究",
    "T29n1562_009:0379a23": "竟。不應更立想等為根。諸煩惱中。愛過最重。",
    "T29n1562_009:0379a24": "故唯立受與彼為根。愛過重者。以契經說。愛",
    "T29n1562_009:0379a25": "與六處為生因故。如契經說。由愛為因。六處",
    "T29n1562_009:0379a26": "生起。又想非見煩惱生因。餘因發生顛倒見",
    "T29n1562_009:0379a27": "已。妄分別想。持令相續。離正對治。不可斷",
    "T29n1562_009:0379a28": "壞。故說此想與彼為因。受為愛因。俱通二種。",
    "T29n1562_009:0379a29": "受為過重。煩惱因故通二因故。獨立為根。有",
    "T29n1562_009:0379b01": "餘師言。想為餘法所映奪故。不立為根。謂諸",
    "T29n1562_009:0379b02": "善想。正慧映奪。諸染污想。顛倒映奪。非增上",
    "T29n1562_009:0379b03": "故。不立為根。又諸煩惱。亦非增上。受於其中",
    "T29n1562_009:0379b04": "成增上故。唯受於彼可立為根。或損善品。壞",
    "T29n1562_009:0379b05": "樂果事。下劣鄙穢。如何立根。根是世間增上",
    "T29n1562_009:0379b06": "法故。又於諸法。涅槃雖勝。滅諸根故。不立",
    "T29n1562_009:0379b07": "為根。如破諸瓶破非瓶體。又語具等。亦不名",
    "T29n1562_009:0379b08": "根。不定雜亂。大過失故。不定失者。何等語具。",
    "T29n1562_009:0379b09": "立為語根。能發言音。名為語具。此即是舌。若",
    "T29n1562_009:0379b10": "爾則應尋伺等法及能引起語業諸風亦立為",
    "T29n1562_009:0379b11": "根。能發語故。謂尋伺等。依脣齒腭咽喉等緣",
    "T29n1562_009:0379b12": "發起言音。非但依舌。無異因故。又尋伺等。於",
    "T29n1562_009:0379b13": "發言音。是勝因故。又諸手腋。管絃息等。皆能",
    "T29n1562_009:0379b14": "為因。發言音故。不應唯立舌為語根。若謂了",
    "T29n1562_009:0379b15": "色亦由言故。不應獨立眼為根者。理必不然。",
    "T29n1562_009:0379b16": "諸生盲人。雖聞說色。不了青等差別相故。手",
    "T29n1562_009:0379b17": "於執取不應名根。口等亦能執取物故。足於",
    "T29n1562_009:0379b18": "行動不應名根。蛇魚等類。不由於足有行動",
    "T29n1562_009:0379b19": "故。出大便處。於能棄捨不應名根。口等亦能",
    "T29n1562_009:0379b20": "有棄捨故。雜亂失者。彼所立根應成雜亂。口",
    "T29n1562_009:0379b21": "能執取及棄捨故。手足俱有執行用故。有如",
    "T29n1562_009:0379b22": "是等雜亂過失。太過失者。彼所立根。應無限",
    "T29n1562_009:0379b23": "量。若舌根異語根異者。應許鼻根與息根異。",
    "T29n1562_009:0379b24": "如舌能語鼻通息故。若此於彼少有作用。即",
    "T29n1562_009:0379b25": "立為根。是則咽喉齒脣肚等。於諸吞嚼攝持",
    "T29n1562_009:0379b26": "等事。有增上故。應立為根。或一切因。於生自",
    "T29n1562_009:0379b27": "果。皆增上故。應並立根。故迦比羅。如童子",
    "T29n1562_009:0379b28": "戲。不應許彼語具等根。非定無雜極增上",
    "T29n1562_009:0379b29": "故。復有餘師。別說根相。頌曰。",
    "T29n1562_009:0379c01": "　或流轉所依　　及生住受用",
    "T29n1562_009:0379c02": "　建立前十四　　還滅後亦然",
    "T29n1562_009:0379c03": "論曰。或言顯此是餘師執。彼約生死流轉還",
    "T29n1562_009:0379c04": "滅。最勝所依。生住受用。有增上故。建立諸",
    "T29n1562_009:0379c05": "根。生死相續。是流轉義。流轉所依。謂六內",
    "T29n1562_009:0379c06": "處。眼等定是彼自性故。生由男女。二根為緣。",
    "T29n1562_009:0379c07": "彼得生故。住由命根。是彼相續不斷因故。受",
    "T29n1562_009:0379c08": "用由受。五受為緣。損益轉故。於流轉中。約此",
    "T29n1562_009:0379c09": "四種勝作用故。立十四根。還滅位中。亦約此",
    "T29n1562_009:0379c10": "四勝作用故。立餘八根。生死止息。是還滅義。",
    "T29n1562_009:0379c11": "即是六處。畢竟斷滅。此得所依。謂信等五。以",
    "T29n1562_009:0379c12": "是一切善根生長最勝因故。初無漏根。能生",
    "T29n1562_009:0379c13": "此得正定聚中。此初生故。次無漏根令此得",
    "T29n1562_009:0379c14": "住。由彼長時相續起故。後無漏根。令得受用",
    "T29n1562_009:0379c15": "現法樂住。彼所顯故。非業煩惱與內六處為",
    "T29n1562_009:0379c16": "生因故亦立為根。一一各別。無功能故。若爾",
    "T29n1562_009:0379c17": "眼等應亦非根。意喜樂捨。應非無漏。信等五",
    "T29n1562_009:0379c18": "根。應非有漏。就偏增說。可有此義。不應於中",
    "T29n1562_009:0379c19": "起決定執。諸業煩惱。無定不共增上用故。不",
    "T29n1562_009:0379c20": "立為根。已說根義及建立因。當說諸根一一",
    "T29n1562_009:0379c21": "自體。此中眼等乃至男根。前此品中已辯其",
    "T29n1562_009:0379c22": "相。謂彼識依五種淨色。名眼等根。女男二根。",
    "T29n1562_009:0379c23": "從身一分。差別而立。命根體是不相應故。不",
    "T29n1562_009:0379c24": "相應中當廣分別。信等體是心所法故。心",
    "T29n1562_009:0379c25": "所法中當廣分別。樂等五受。三無漏根。更",
    "T29n1562_009:0379c26": "無辯處。故今應釋。頌曰。",
    "T29n1562_009:0379c27": "　身不悅名苦　　即此悅名樂",
    "T29n1562_009:0379c28": "　及三定心悅　　餘處此名喜",
    "T29n1562_009:0379c29": "　心不悅名憂　　中捨二無別",
    "T29n1562_009:0380a01": "　見修無學道　　依九立三根",
    "T29n1562_009:0380a02": "論曰。身謂身受。依身起故。即五識相應受言",
    "T29n1562_009:0380a03": "不悅者。是損惱義。於五識俱領觸受內。能損",
    "T29n1562_009:0380a04": "惱者。名為苦根。所言悅者。是攝益義。即五識",
    "T29n1562_009:0380a05": "俱領觸受內。能攝益者。名為樂根。初靜慮中。",
    "T29n1562_009:0380a06": "三識俱樂。亦此所攝。種類同故。第三靜慮。意",
    "T29n1562_009:0380a07": "識俱受。能攝益者。亦名樂根。彼地更無餘識",
    "T29n1562_009:0380a08": "身故。即意俱悅。立為樂根。意識俱生悅受有",
    "T29n1562_009:0380a09": "二在第三定。說名為樂。由此地中離喜貪故。",
    "T29n1562_009:0380a10": "除第三定。下三地中。說名喜根。有喜貪故。此",
    "T29n1562_009:0380a11": "二心悅。攝益義同。行相何殊。分為喜樂。由行",
    "T29n1562_009:0380a12": "相轉有差別故。若有心悅。安靜行轉。名為樂",
    "T29n1562_009:0380a13": "根。若有心悅麁動行轉。名為喜根。或復樂根",
    "T29n1562_009:0380a14": "攝益殊勝。喜根攝益則不如是。由此第三靜",
    "T29n1562_009:0380a15": "慮地樂。諸聖說為所耽著處。與意識俱能損",
    "T29n1562_009:0380a16": "惱受。是心不悅。名曰憂根。已約身心悅不悅",
    "T29n1562_009:0380a17": "受。行相差別。立四受根。所言中捨二無別者。",
    "T29n1562_009:0380a18": "中是非悅非不悅義。即不苦樂。說名捨根。身",
    "T29n1562_009:0380a19": "心受中。此定何受。應言此受通在身心。苦樂",
    "T29n1562_009:0380a20": "何緣各分為二。不苦不樂唯立一根。此在身",
    "T29n1562_009:0380a21": "心無差別故。謂心苦樂多分躁動。苦樂在身。",
    "T29n1562_009:0380a22": "則為安住。不苦不樂。在身在心。行相無差。唯",
    "T29n1562_009:0380a23": "安住故又心苦樂。多分別生。在身不然。隨境",
    "T29n1562_009:0380a24": "力故。阿羅漢等。亦如是生。捨在身心。俱無",
    "T29n1562_009:0380a25": "分別。處中行相。任運而起。又苦樂受。在身在",
    "T29n1562_009:0380a26": "心。於怨於親。行相轉異。不苦不樂。在身在",
    "T29n1562_009:0380a27": "心。於中庸境。行相無異。是故苦樂。各分為",
    "T29n1562_009:0380a28": "二。不苦不樂。唯立一根。已釋樂等諸受根",
    "T29n1562_009:0380a29": "體。三無漏根。今次應釋。不可一一別說其體。",
    "T29n1562_009:0380b01": "應就三道依九總立。意樂喜捨信等五根。此",
    "T29n1562_009:0380b02": "九三道中。即是三無漏。謂在見道。意等九法。",
    "T29n1562_009:0380b03": "即是未知當知根體。未知當知行相轉故。若",
    "T29n1562_009:0380b04": "在修道。意等九法。即是第二。已知根體。為",
    "T29n1562_009:0380b05": "欲斷除餘隨眠故。於已知境。數復了知。在無",
    "T29n1562_009:0380b06": "學道。意等九法。即是第三。具知根體。知己已",
    "T29n1562_009:0380b07": "知。故名為知。習知成性故。或能護知故。名為",
    "T29n1562_009:0380b08": "具知。九根相應。合成此事。故意等八。亦得此",
    "T29n1562_009:0380b09": "名。如是根名。雖二十二。而諸根體。但有十",
    "T29n1562_009:0380b10": "七。女男二根。身根攝故。三無漏根。九根攝",
    "T29n1562_009:0380b11": "故。如是已釋根體不同。當辯諸門義類差別。",
    "T29n1562_009:0380b12": "此二十二根中。幾有漏幾無漏。頌曰。",
    "T29n1562_009:0380b13": "　唯無漏後三　　有色命憂苦",
    "T29n1562_009:0380b14": "　當知唯有漏　　通二餘九根",
    "T29n1562_009:0380b15": "論曰。次前所說。最後三根。體唯無漏。是無",
    "T29n1562_009:0380b16": "垢義。垢之與漏。名異體同。七有色根。命及憂",
    "T29n1562_009:0380b17": "苦。一向有漏。七有色者。眼耳鼻舌身女男根。",
    "T29n1562_009:0380b18": "色蘊攝故。九通二者。即前所說三無漏攝。意",
    "T29n1562_009:0380b19": "等九根。名為無漏。餘意等九。是名有漏。有餘",
    "T29n1562_009:0380b20": "師說。信等五根。亦唯無漏。契經唯說聖所有",
    "T29n1562_009:0380b21": "故。又世尊說。若全無此信等五根。我說彼住",
    "T29n1562_009:0380b22": "外異生品。此非誠證。依無漏根說此言故。云",
    "T29n1562_009:0380b23": "何知然。先依無漏信等五根。建立諸聖位差",
    "T29n1562_009:0380b24": "別已。說此言故。全無此者。此即此前所說。無",
    "T29n1562_009:0380b25": "漏信等根義。若不爾者。唯應說言無信等根。",
    "T29n1562_009:0380b26": "不應言此。或諸異生。略有二種。一內二外。內",
    "T29n1562_009:0380b27": "謂不斷善根。外謂善根已斷。依外異生。作如",
    "T29n1562_009:0380b28": "是說。若全無此信等五根。我說彼住外異生",
    "T29n1562_009:0380b29": "品。為有契經證信等五通有漏不。亦有。云何。",
    "T29n1562_009:0380c01": "謂世尊說。我若於此信等五根。未如實知。是",
    "T29n1562_009:0380c02": "集沒味過患出離。未能超此天人世間及魔",
    "T29n1562_009:0380c03": "梵等。乃至未能證得阿耨多羅三藐三菩提。",
    "T29n1562_009:0380c04": "乃至廣說。非無漏法應作如是次第觀察。又",
    "T29n1562_009:0380c05": "說佛未轉法輪時。先以佛眼。遍觀世界。有諸",
    "T29n1562_009:0380c06": "有情。處在世間。或生或長。有上中下諸根差",
    "T29n1562_009:0380c07": "別。未轉法輪。世間已有無漏根者。如來出世。",
    "T29n1562_009:0380c08": "則為唐捐。若汝於此所引二經。異分別者。我",
    "T29n1562_009:0380c09": "當復以殊勝分別如理遮遣。故信等根。定通",
    "T29n1562_009:0380c10": "有漏。如是已說有漏無漏。二十二根中。幾是",
    "T29n1562_009:0380c11": "異熟幾非異熟。頌曰。",
    "T29n1562_009:0380c12": "　命唯是異熟　　憂及後八非",
    "T29n1562_009:0380c13": "　色意餘四受　　一一皆通二",
    "T29n1562_009:0380c14": "論曰。且無分別此諸根中。唯一命根。定是異",
    "T29n1562_009:0380c15": "熟。如何此命。可無分別。定果命根。非異熟",
    "T29n1562_009:0380c16": "故。如是命根。亦是異熟。得邊際定應果苾",
    "T29n1562_009:0380c17": "芻。於僧眾中或別人所。施思果故。諸我能",
    "T29n1562_009:0380c18": "感富異熟業。願皆轉招壽異熟果。本論說",
    "T29n1562_009:0380c19": "故。有餘說。彼由邊際定力。引取前生順不定",
    "T29n1562_009:0380c20": "受業。所感壽命。令現受用。復有欲令邊際定",
    "T29n1562_009:0380c21": "力引前生業殘異熟果。而經主言。由勝定力。",
    "T29n1562_009:0380c22": "引取未曾諸根大種住時勢分。如此命根。非",
    "T29n1562_009:0380c23": "是異熟。餘是異熟。此言非理。所以者何。且彼",
    "T29n1562_009:0380c24": "唯說。諸根大種。住時勢分。名為命根。如後當",
    "T29n1562_009:0380c25": "破。設許如是隨執彼為長養等性。皆不應理。",
    "T29n1562_009:0380c26": "且不應執是長養性。彼能防守異熟果故。所",
    "T29n1562_009:0380c27": "防異熟。已轉盡故。不應異熟相續斷已。獨有",
    "T29n1562_009:0380c28": "長養。太過失故。亦不應執是等流性。眼等無",
    "T29n1562_009:0380c29": "別等流性故。無記非善等流果故。又界應成",
    "T29n1562_009:0381a01": "雜亂過故。亦不應執是異熟性。定非欲界異",
    "T29n1562_009:0381a02": "熟因故。又彼自許如是事故。然其所說迷謬",
    "T29n1562_009:0381a03": "難詳。任更指陳。彼名何法。而言此命非異熟",
    "T29n1562_009:0381a04": "耶。尊者法勝說。此命根亦非異熟。故彼論說。",
    "T29n1562_009:0381a05": "有十三根。皆通二種。此違本論。一根非業是",
    "T29n1562_009:0381a06": "業異熟九根非業。非業異熟。十二不定。憂根",
    "T29n1562_009:0381a07": "及後信等八根。皆非異熟。是有記故。經說有",
    "T29n1562_009:0381a08": "業順憂受者。依受相應。言順無過。如言有觸",
    "T29n1562_009:0381a09": "順樂受等何緣定謂憂非異熟此是異熟。不",
    "T29n1562_009:0381a10": "應理故。云何不應。離欲貪者。不隨轉故。異熟",
    "T29n1562_009:0381a11": "不然。設許隨轉。應如苦根。阿羅漢等。亦可知",
    "T29n1562_009:0381a12": "有。而實非有。經所遮故。如契經說。設見大師",
    "T29n1562_009:0381a13": "般涅槃位亦無愁等。又無用故。善亦不行。非",
    "T29n1562_009:0381a14": "能攝益。如喜根故。何相知彼有無記喜。彼時",
    "T29n1562_009:0381a15": "雖無。外相而有。內分別生。或彼善喜。容有現",
    "T29n1562_009:0381a16": "行。非善憂根。彼可現起。應隨善相准知無",
    "T29n1562_009:0381a17": "記。非無記喜。違離欲道。又阿笈摩。證彼有",
    "T29n1562_009:0381a18": "喜。如契經說。彼猶受喜異熟。不言彼有黑",
    "T29n1562_009:0381a19": "品憂根。故知憂根越異熟法。餘根通二義准",
    "T29n1562_009:0381a20": "已成。謂七色意根。除憂餘四受。十二一一",
    "T29n1562_009:0381a21": "皆通二類。七有色根。若所長養則非異熟。餘",
    "T29n1562_009:0381a22": "皆異熟。意及四受。若善染污。若威儀路。及",
    "T29n1562_009:0381a23": "工巧處。并能變化。隨其所應。亦非異熟。餘皆",
    "T29n1562_009:0381a24": "異熟。如是已說是異熟等。二十二根中。幾有",
    "T29n1562_009:0381a25": "異熟幾無異熟。頌曰。",
    "T29n1562_009:0381a26": "　憂定有異熟　　前八後三無",
    "T29n1562_009:0381a27": "　意餘受信等　　一一皆通二",
    "T29n1562_009:0381a28": "論曰。如前所諍。憂根當知定有異熟。定言",
    "T29n1562_009:0381a29": "意顯唯有非無遮非異熟因無記無漏故。非",
    "T29n1562_009:0381b01": "為顯示唯此憂根是有異熟。勿有餘根一切",
    "T29n1562_009:0381b02": "皆是無異熟過。故但顯憂唯有異熟。越次說",
    "T29n1562_009:0381b03": "者。顯無記無漏若總若別皆無異熟因。非如",
    "T29n1562_009:0381b04": "此中有記有漏要總方是有異熟因。故越次",
    "T29n1562_009:0381b05": "說。深為有用。眼等前八。及最後三。此十一",
    "T29n1562_009:0381b06": "根。定無異熟。八無記故。三無漏故。餘皆通",
    "T29n1562_009:0381b07": "二。義准已成。謂意根餘四受。信等言等取精",
    "T29n1562_009:0381b08": "進等四根。此十一一皆通二類。意樂喜捨。",
    "T29n1562_009:0381b09": "若不善善有漏有異熟。若無記無漏無異熟。",
    "T29n1562_009:0381b10": "苦根若善不善有異熟。若無記無異熟。信等",
    "T29n1562_009:0381b11": "五根。若有漏有異熟。若無漏無異熟。如是已",
    "T29n1562_009:0381b12": "說有異熟等。二十二根中。幾善幾不善幾無",
    "T29n1562_009:0381b13": "記。頌曰。",
    "T29n1562_009:0381b14": "　唯善後八根　　憂通善不善",
    "T29n1562_009:0381b15": "　意餘受三種　　前八唯無記",
    "T29n1562_009:0381b16": "論曰。信等五根。及三無漏。一向是善。次雖",
    "T29n1562_009:0381b17": "居後。乘前便故。而說在初。憂根唯通善不善",
    "T29n1562_009:0381b18": "性。意及四受。皆通三性。眼等八根。唯是無",
    "T29n1562_009:0381b19": "記。如是已說善不善等。二十二根中。幾欲界",
    "T29n1562_009:0381b20": "繫幾色界繫幾無色界繫。頌曰。",
    "T29n1562_009:0381b21": "　欲色無色界　　如次除後三",
    "T29n1562_009:0381b22": "　兼女男憂苦　　并餘色喜樂",
    "T29n1562_009:0381b23": "論曰。欲界除後三無漏根。由彼三根唯不繫",
    "T29n1562_009:0381b24": "故。准知欲界繫。有餘十九根。色界如前除三",
    "T29n1562_009:0381b25": "無漏。兼除男女憂苦四根。准知十五根。亦通",
    "T29n1562_009:0381b26": "色界繫。除女男者。色界已離婬欲法故。除此",
    "T29n1562_009:0381b27": "無因須受用故。有說由此身醜陋故。此說不",
    "T29n1562_009:0381b28": "然。陰藏隱密非醜陋故。前說為善。然佛置彼",
    "T29n1562_009:0381b29": "在男品中。如契經說。無處無容女身為梵。有",
    "T29n1562_009:0381c01": "處有容男為梵者離欲威猛似男用故。如有",
    "T29n1562_009:0381c02": "稱讚大梵王言。",
    "T29n1562_009:0381c03": "　大梵如丈夫　　所得皆已得",
    "T29n1562_009:0381c04": "　離欲道威猛　　故說為丈夫",
    "T29n1562_009:0381c05": "除苦根者。色界中無損害事故。苦是損害業",
    "T29n1562_009:0381c06": "異熟故。有說彼身極淨妙故。除憂根者。彼處",
    "T29n1562_009:0381c07": "無有違逆相故。又奢摩他潤相續故。有說色",
    "T29n1562_009:0381c08": "界具離欲智。憂是無智等流果故。無色如前",
    "T29n1562_009:0381c09": "除三無漏女男憂苦。并除五色及喜樂根准",
    "T29n1562_009:0381c10": "知餘八根。通無色界繫。如是已說欲界繫等。",
    "T29n1562_009:0381c11": "二十二根中。幾見所斷幾修所斷幾非所斷。",
    "T29n1562_009:0381c12": "頌曰。",
    "T29n1562_009:0381c13": "　意三受通三　　憂見修所斷",
    "T29n1562_009:0381c14": "　九唯修所斷　　五修非三非",
    "T29n1562_009:0381c15": "論曰。意喜樂捨。一一通三。憂根唯通見修所",
    "T29n1562_009:0381c16": "斷。非無漏故。七色命苦。唯修所斷。有色無染",
    "T29n1562_009:0381c17": "非六生故。非無漏故。信等五根。或修所斷。或",
    "T29n1562_009:0381c18": "非所斷。通善有漏及無漏故。最後三根。唯非",
    "T29n1562_009:0381c19": "所斷。皆是無漏無過法故。豈不聖道亦所斷",
    "T29n1562_009:0381c20": "耶。如契經言。應知聖道猶如船筏。法尚應斷",
    "T29n1562_009:0381c21": "何況非法。此非見修二道所斷。入無餘依涅",
    "T29n1562_009:0381c22": "槃界位捨故名斷。已說諸門義類差別。當說",
    "T29n1562_009:0381c23": "初得異熟諸根。幾異熟根何界初得。須問初",
    "T29n1562_009:0381c24": "得異熟根者。遮無染心能續生故。頌曰。",
    "T29n1562_009:0381c25": "　欲胎卵濕生　　初得二異熟",
    "T29n1562_009:0381c26": "　化生六七八　　色六上唯命",
    "T29n1562_009:0381c27": "論曰。欲胎卵濕生。初受生位。唯得身與命二",
    "T29n1562_009:0381c28": "異熟根。觀行者言。此初生位。亦有具得眼等",
    "T29n1562_009:0381c29": "種子。然但身根。能生自識。眼等不爾。故唯說",
    "T29n1562_009:0382a01": "二。或生盲等。於續生時。無眼等根。但有此",
    "T29n1562_009:0382a02": "二。此言非理。所以者何。初續生時。無五識",
    "T29n1562_009:0382a03": "故。舉胎卵濕。顯除化生。化生色根。無漸起",
    "T29n1562_009:0382a04": "故。此辯異熟。不說意捨時彼定染非異熟故。",
    "T29n1562_009:0382a05": "爾時亦得信等諸根。非異熟故。此中不說羯",
    "T29n1562_009:0382a06": "賴藍位。雖得色等異熟生法。而體非根。故",
    "T29n1562_009:0382a07": "此不說。化生初位。得六七八。無形得六。如劫",
    "T29n1562_009:0382a08": "初時。六謂眼耳鼻舌身命。一形得七。如諸天",
    "T29n1562_009:0382a09": "等。二形得八。惡趣容有二形化生。色初得六。",
    "T29n1562_009:0382a10": "如欲化生無形者說。上唯命者。謂無色界。定",
    "T29n1562_009:0382a11": "生俱勝。故名為上。彼初唯得異熟命根。由此",
    "T29n1562_009:0382a12": "證知命根實有。此若非有。為得何根名生無",
    "T29n1562_009:0382a13": "色。非善染污名業果生。未受彼生容現起故。",
    "T29n1562_009:0382a14": "又異熟心無續生理。唯許染心能續生故。過",
    "T29n1562_009:0382a15": "去未來非有論者。爾時三世異熟皆無。異熟",
    "T29n1562_009:0382a16": "既無。生依何說。雖馳妄計以立己宗。必應許",
    "T29n1562_009:0382a17": "有生依實法。說異熟根最初得已。當說最後",
    "T29n1562_009:0382a18": "所滅諸根。何界死時幾根後滅。頌曰。",
    "T29n1562_009:0382a19": "　正死滅諸根　　無色三色八",
    "T29n1562_009:0382a20": "　欲頓十九八　　漸四善增五",
    "T29n1562_009:0382a21": "論曰。且說染污及無記心正命終時根滅多",
    "T29n1562_009:0382a22": "少。謂無色界將命終時。命意捨三。於最後滅。",
    "T29n1562_009:0382a23": "無色唯有捨受非餘。又無色言。遮彼有色。有",
    "T29n1562_009:0382a24": "餘師說。彼有色故。若不說有實物命根。何異。",
    "T29n1562_009:0382a25": "熟斷名無色死。若言異熟四蘊斷故彼名死",
    "T29n1562_009:0382a26": "者。善染污心現在前位。應亦名死。若言彼地",
    "T29n1562_009:0382a27": "所受異熟猶未盡者。如何不受而有盡期。善",
    "T29n1562_009:0382a28": "染污心現在前位。當言彼受何業異熟。非不",
    "T29n1562_009:0382a29": "現前可名為受。若謂於彼異熟習氣恒隨轉",
    "T29n1562_009:0382b01": "故名為受者。理亦不然。所執習氣。非極成",
    "T29n1562_009:0382b02": "故。太過失故。異熟雖盡。習氣隨故。如業習",
    "T29n1562_009:0382b03": "氣。應無死期。若異熟盡。無習氣者。業亦不應",
    "T29n1562_009:0382b04": "有餘習氣。若言習氣望現異熟如我得者。應",
    "T29n1562_009:0382b05": "如我得異熟不起習氣則無。又非異熟習氣",
    "T29n1562_009:0382b06": "隨轉名受異熟。非彼性故。又汝所執習氣理",
    "T29n1562_009:0382b07": "無。後當廣辯。故定應許。從續生心至命終心",
    "T29n1562_009:0382b08": "別有實法。名為異熟恒相續轉。彼若斷時。名",
    "T29n1562_009:0382b09": "無色死。色界死時。八根後滅。謂眼等五。及",
    "T29n1562_009:0382b10": "前三根。化生生死根無缺故。欲頓死時。十九",
    "T29n1562_009:0382b11": "八滅。二形十滅。謂女男根及前說八。一形九",
    "T29n1562_009:0382b12": "滅。無形八滅。若漸死時。身命意捨四根後",
    "T29n1562_009:0382b13": "滅。此四必無前後滅義。若在三界。善心死時。",
    "T29n1562_009:0382b14": "一切位中。數各增五。善心必具信等根故。謂",
    "T29n1562_009:0382b15": "於無色。增至八根乃至欲界漸終至九。復應",
    "T29n1562_009:0382b16": "思擇。二十二根。幾能證得何沙門果。雖沙門",
    "T29n1562_009:0382b17": "果非根亦得。此辯根故。但問諸根。頌曰。",
    "T29n1562_009:0382b18": "　九得邊二果　　七八九中二",
    "T29n1562_009:0382b19": "　十一阿羅漢　　依一容有說",
    "T29n1562_009:0382b20": "論曰。邊謂預流阿羅漢果。中謂一來及不還",
    "T29n1562_009:0382b21": "果。且預流果。由九根得。謂意捨信等初二無",
    "T29n1562_009:0382b22": "漏根。此果與向。未至地攝。故唯有捨。云何此",
    "T29n1562_009:0382b23": "由已知根得。由離繫得與解脫道俱時起故。",
    "T29n1562_009:0382b24": "若爾何緣唯說無間道能得離繫果。唯此能",
    "T29n1562_009:0382b25": "斷離繫得生能障得故。由此故說。彼離繫得。",
    "T29n1562_009:0382b26": "唯是無間道等流士用果。若爾解脫道。於果",
    "T29n1562_009:0382b27": "及得。有何功能。離繫及能得。由無間道。非此",
    "T29n1562_009:0382b28": "果故。有說無間道是解脫道眷屬故。無間道",
    "T29n1562_009:0382b29": "所作。即名解脫道所作。如臣所作得王作名。",
    "T29n1562_009:0382c01": "西方諸師說。解脫道於離繫得能作證故。此",
    "T29n1562_009:0382c02": "說不然。離繫應是彼道果故。後當廣辯。今且",
    "T29n1562_009:0382c03": "略釋。雖解脫道於沙門果非同類因。而是相",
    "T29n1562_009:0382c04": "應俱有因故。名得彼果。亦無有失。以沙門體",
    "T29n1562_009:0382c05": "更互相依而得生故。展轉相望。為士用果",
    "T29n1562_009:0382c06": "誰復能遮。若言加行無間勝進應亦爾者。許",
    "T29n1562_009:0382c07": "亦無失。或已知根。亦為同類因。能得預流果。",
    "T29n1562_009:0382c08": "謂轉根時。如阿羅漢。就容有說。亦無有過。阿",
    "T29n1562_009:0382c09": "羅漢果。亦九根得。謂意信等後二無漏。樂喜",
    "T29n1562_009:0382c10": "捨中隨取一種。此果及向。通九地攝。故於三",
    "T29n1562_009:0382c11": "受隨取其一。中間二果。一一皆通七八九得。",
    "T29n1562_009:0382c12": "世出世道次第超越。證差別故。且一來果次",
    "T29n1562_009:0382c13": "第證者。依世間道。由七根得。謂意及捨信等",
    "T29n1562_009:0382c14": "五根。依出世道。由八根得。謂即前七根已知",
    "T29n1562_009:0382c15": "根第八。倍離欲貪超越證者。如預流果。由",
    "T29n1562_009:0382c16": "九根得。證不還果。應知亦爾。總例雖然。而有",
    "T29n1562_009:0382c17": "差別。全離欲貪超越證者依地別故。三受隨",
    "T29n1562_009:0382c18": "一。次第證者。若於第九解脫道中。入根本地。",
    "T29n1562_009:0382c19": "依世間道。由八根得。喜為第八。依出世道。由",
    "T29n1562_009:0382c20": "九根得。已知第九。若阿羅漢。亦九根得。違發",
    "T29n1562_009:0382c21": "智論。彼問幾根得阿羅漢。答十一故。三受定",
    "T29n1562_009:0382c22": "無俱時起故。但由九得。言十一根。依容有說。",
    "T29n1562_009:0382c23": "謂容有一補特伽羅。從無學位數數退已。由",
    "T29n1562_009:0382c24": "樂喜捨數復還得。非不還果有同此失。次第",
    "T29n1562_009:0382c25": "無容樂根得故。超越無容有退失故。復應思",
    "T29n1562_009:0382c26": "擇。成就何根。彼諸根中。幾定成就。頌曰。",
    "T29n1562_009:0382c27": "　成就命意捨　　各定成就三",
    "T29n1562_009:0382c28": "　若成就樂身　　各定成就四",
    "T29n1562_009:0382c29": "　成眼等及喜　　各定成五根",
    "T29n1562_009:0383a01": "　若成就苦根　　彼定成就七",
    "T29n1562_009:0383a02": "　若成女男憂　　信等各成八",
    "T29n1562_009:0383a03": "　二無漏十一　　初無漏十三",
    "T29n1562_009:0383a04": "論曰。命意捨中。隨成就一。彼定成就如是三",
    "T29n1562_009:0383a05": "根。非此三中有闕成就。皆遍一切地及依故。",
    "T29n1562_009:0383a06": "信等五根。遍一切地。非一切依。餘十四根二",
    "T29n1562_009:0383a07": "俱非遍。故成命等。唯定成三。餘或成就或不",
    "T29n1562_009:0383a08": "成就。云何成就眼等四根。生色界全欲界少",
    "T29n1562_009:0383a09": "分身根生。在欲色界全女男生。在欲界少分",
    "T29n1562_009:0383a10": "樂根生。在欲下三定及聖生上喜根生。在欲",
    "T29n1562_009:0383a11": "下二定及聖生上苦生。欲界全憂欲貪未離。",
    "T29n1562_009:0383a12": "信等五根若不斷善。三無漏根已得未捨。如",
    "T29n1562_009:0383a13": "是諸位。各定成就。除此餘位定不成就。若成",
    "T29n1562_009:0383a14": "樂根定成就四。謂命意捨樂。若成身根。亦定",
    "T29n1562_009:0383a15": "成四。謂命意捨身。餘或成就。或不成就。如前",
    "T29n1562_009:0383a16": "應思。若成眼根。定成就五。謂命意捨。身根眼",
    "T29n1562_009:0383a17": "根。耳鼻舌根。應知亦五。前四如眼。第五自",
    "T29n1562_009:0383a18": "根。若成喜根。亦定成五。謂命意捨樂根喜根。",
    "T29n1562_009:0383a19": "生第二定。未離彼貪。但成第三染污樂受。若",
    "T29n1562_009:0383a20": "成苦根。定成就七。謂身命意四受除憂。若成",
    "T29n1562_009:0383a21": "女根定成就八。七如苦說。第八女根。男憂亦",
    "T29n1562_009:0383a22": "八。七如苦說。第八自根。信等亦八。謂命意",
    "T29n1562_009:0383a23": "捨信等五根。若女男俱成。彼定成十五若成",
    "T29n1562_009:0383a24": "具知根。定成就十一。謂命與意樂喜捨根",
    "T29n1562_009:0383a25": "信第五根及具知根已知根亦爾。自根等",
    "T29n1562_009:0383a26": "十一。若成未知根。定成就十三。謂身命意苦",
    "T29n1562_009:0383a27": "樂喜捨信等五根及未知根。漸命終位。傳說",
    "T29n1562_009:0383a28": "深心厭生死故。能入見道。如是已說位定成",
    "T29n1562_009:0383a29": "就補特伽羅定成。當說諸極少者成就幾根。",
    "T29n1562_009:0383b01": "頌曰。",
    "T29n1562_009:0383b02": "　極少八無善　　成受身命意",
    "T29n1562_009:0383b03": "　愚生無色界　　成善命意捨",
    "T29n1562_009:0383b04": "論曰。已斷善根。名為無善。彼若極少成就八",
    "T29n1562_009:0383b05": "根。謂五受根。及身命意。據漸捨命。唯餘身",
    "T29n1562_009:0383b06": "根。愚謂異生。未見諦故。彼生無色。亦成八",
    "T29n1562_009:0383b07": "根。謂信等五。及命意捨。由定數故。及說愚",
    "T29n1562_009:0383b08": "故。善言不濫三無漏根。諸極多者成就幾根。",
    "T29n1562_009:0383b09": "頌曰。",
    "T29n1562_009:0383b10": "　極多成十九　　二形除三淨",
    "T29n1562_009:0383b11": "　聖者未離欲　　除二淨一形",
    "T29n1562_009:0383b12": "論曰。諸二形者。具眼等根。除三無漏。成餘十",
    "T29n1562_009:0383b13": "九。無漏名淨。離二縛故。若聖有學。未離欲",
    "T29n1562_009:0383b14": "貪。成就極多。亦具十九。除二無漏。及除一",
    "T29n1562_009:0383b15": "形。二無漏者。謂具知根。前二隨一言一形者。",
    "T29n1562_009:0383b16": "無有二形及與無形。得聖法故。",
    "T29n1562_009:0383b17": "說一切有部順正理論卷第九"
}