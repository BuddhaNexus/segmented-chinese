{
    "X77n1524_001:0363a03": "補續高僧傳序",
    "X77n1524_001:0363a05": "往時。雪浪大師。掀飜義學窠臼。位下龍象。未易指屈。",
    "X77n1524_001:0363a06": "一雨潤師。其白眉也。汰如河公。乃潤師高弟。倡明教",
    "X77n1524_001:0363a07": "乘。為時所宗。昨歲飛錫白門。講經報恩禪院。聽法者",
    "X77n1524_001:0363a08": "萬眾。余時野服籃輿造山舍麈談。恨把臂晚。未幾歸",
    "X77n1524_001:0363a09": "吳門。余贈以詩。有弟子教成花作雨。維摩歸去舌無",
    "X77n1524_001:0363a10": "鋒之句。不意遂成詩讖。僅數日。遽示疾辭世。聞者。莫",
    "X77n1524_001:0363a11": "不泣洟思慕。今年秋。其徒道開。持師所著高僧傳。屬",
    "X77n1524_001:0363a12": "余為序。且述河公之言曰。此老僧三十年來。苦心編",
    "X77n1524_001:0363a13": "纂。為傳衣正法眼藏。須付剞劂。必求吳橋司馬。弁其",
    "X77n1524_001:0363a14": "簡端。余惟。燈錄自大慧而後。寥寥散見。莫可稽考。豈",
    "X77n1524_001:0363a15": "非禪乘一大闕陷事。河公枯笻所指遊。遍名山古剎。",
    "X77n1524_001:0363a16": "搜剔碑版。攀藤蘿摹剝蝕。次第彚集。曹學憲能始。復",
    "X77n1524_001:0363a17": "出鄴架所藏。傾篋佐之。閱三十春秋。成此一書。自趙",
    "X77n1524_001:0363a18": "宋至昭代四百餘載。不分宗派。凡真正佛子。略已該",
    "X77n1524_001:0363a19": "括。取例寂音之傳僧寶。系以論贊。洵法苑之勝事。亦",
    "X77n1524_001:0363a20": "龍宮之秘錄也。余於禪觀之暇。時涉教乘。每歎逐塊",
    "X77n1524_001:0363a21": "者。爭趨一千七百熱閙處。輙姍教家饒舌。為不及竹",
    "X77n1524_001:0363a22": "篦子一句。嗟乎。外一大事因緣。豈復有玄要。河公炳",
    "X77n1524_001:0363a23": "此慧燈。纘修果位。從前舌飜雨露。手捫日星。一片熱",
    "X77n1524_001:0363a24": "腸。三生了悟。總此一編嗣續。已盡禪教大旨。毫端放",
    "X77n1524_001:0363b01": "光。令人展卷如親見龍象踏蹴。一切俗漢鈍器。又何",
    "X77n1524_001:0363b02": "能贊一詞耶。道開扃公。親受記莂。箕裘勿墜。編輯是",
    "X77n1524_001:0363b03": "書。不啻三轉語之報師恩。而余以蓮社氣誼。匪一朝",
    "X77n1524_001:0363b04": "夕。爰告同人。因為梓而行之。時",
    "X77n1524_001:0363b05": "崇禎辛巳秋杪。思仁居士范景文。書於白門之餐",
    "X77n1524_001:0363b06": "氷齋。",
    "X77n1524_001:0363b12": "續高僧傳序",
    "X77n1524_001:0363b14": "如來正法眼藏。囑付羅漢僧。或從心地發明。或向耳",
    "X77n1524_001:0363b15": "根叅會。妙觀察智。處處靈通。雖來路稍殊。然入門元",
    "X77n1524_001:0363b16": "一也。余甞讀高僧傳。慨想久之。既面目之儼存。又神",
    "X77n1524_001:0363b17": "明之玄契。心之所會。手若傳之。眼之所照。足若赴之。",
    "X77n1524_001:0363b18": "明鏡在前。法見全露。先賢之啟我深乎。河公問道四",
    "X77n1524_001:0363b19": "方。研精三學。於是聚高僧於灋窟。而為之論。以其生",
    "X77n1524_001:0363b20": "平聲教所流。徧周沙界。自非身心竝徹。手眼兼行者。",
    "X77n1524_001:0363b21": "惡能精博如是哉。扃公持全編來訪余。白下纔開寶",
    "X77n1524_001:0363b22": "藏。徧界光明。然後服河公之神鑑也。大圓鏡智。鑒破",
    "X77n1524_001:0363b23": "古今。其斯文之謂與。西江黃端伯題",
    "X77n1524_001:0363c06": "補續高僧傳序",
    "X77n1524_001:0363c08": "吾氏高僧之列十科。猶孔門弟子之推四哲。四哲載",
    "X77n1524_001:0363c09": "記後。既更有弟子。十科立傳後。豈竟無高僧。非無高",
    "X77n1524_001:0363c10": "僧。是無傳高僧之人也。亦弟子中。非得馬遷之筆。而",
    "X77n1524_001:0363c11": "不能傳。曰傳者傳也。貴傳其神如見故人。一披圖不",
    "X77n1524_001:0363c12": "待問。即知為某某。此無他。葢以神遇。不以言得也。噫。",
    "X77n1524_001:0363c13": "一大部僧史。非一大部高僧之面目也哉。古秀高寒",
    "X77n1524_001:0363c14": "之色。凜凜逼人。皆在阿堵中。非具僧繇畵龍點睛之",
    "X77n1524_001:0363c15": "手。虎穴鷹巢叅討之徧。司馬董狐良史之才。無乃捃",
    "X77n1524_001:0363c16": "拾人唾。入籃是艸。或以乙代甲。或遺大取小。使古人",
    "X77n1524_001:0363c17": "門庭施設。垂手殺活之機。皆莫能辯。宋寧贊傳成後。",
    "X77n1524_001:0363c18": "張無盡呂夏卿君子輩。與寂音尊者。從而議之。固不",
    "X77n1524_001:0363c19": "無遺憾焉。吾友高松河公。慨甞向予昭代僧史之缺",
    "X77n1524_001:0363c20": "典。今捨吾黨其誰。於是。鍵關東海上三年。以利其器。",
    "X77n1524_001:0363c21": "顧不惜踏破鐵鞋。走齊魯燕趙間。始斷烟殘碣。搜括",
    "X77n1524_001:0363c22": "迨徧。東南名山。所未果緣。約與吾分任之。憶甲寅春。",
    "X77n1524_001:0363c23": "於湖上送公。為八閩遊。吾亦將振策兩粵。取道臧[(卬-ㄗ)*〡*可]。",
    "X77n1524_001:0363c24": "以還故山。雞足熊耳間。常見有肉身大士。如盤龍古",
    "X77n1524_001:0364a01": "亭勝國。至今猶自定中。爪生髮長。他則如念庵再光",
    "X77n1524_001:0364a02": "定堂。譬彼幽蘭多生空谷。雖芳香絕倫。賞識無人。未",
    "X77n1524_001:0364a03": "能悉舉。誓與畢命蒐羅。了此公案。於時也。殘雪載塗。",
    "X77n1524_001:0364a04": "饑烏無色。引領征人。孤思悵結。公其行矣。無何歸來。",
    "X77n1524_001:0364a05": "相見鐵山先楞。師喜有屐齒嚙殘閩地雪。衲頭觸盡",
    "X77n1524_001:0364a06": "浙江雲之句。已不知多少祖師。盡被一囊收拾。天下",
    "X77n1524_001:0364a07": "多少老和尚。盡被掂觔簸兩。一一秤過來。惜乎。此後",
    "X77n1524_001:0364a08": "兩人。皆墮講肆窠臼。無暇及此。若夫人之今古。采之",
    "X77n1524_001:0364a09": "得失。列之詮次。尚俟商確。可稱未全之書。嗚呼。公今",
    "X77n1524_001:0364a10": "死矣。其如人亡則難何。吾亦老之將至。裹糧抱杖。能",
    "X77n1524_001:0364a11": "無望路之歎。此書儗庋之高閣。公一生苦心。竟成烏",
    "X77n1524_001:0364a12": "有。將質之海內。則又多所未逮。三復不已。與其無也",
    "X77n1524_001:0364a13": "寧存。遂與毛居士子晉。相商而付諸梓。倘見罪於諸",
    "X77n1524_001:0364a14": "方。則吾實亦不得辭其責也矣。幽冥之下。負我良友",
    "X77n1524_001:0364a15": "不少。更復何言。所幸易簀之際。囑累道開。曲盡艱苦。",
    "X77n1524_001:0364a16": "今竟成書。將致告公於常寂光中。能讀父書。能成父",
    "X77n1524_001:0364a17": "志者。諸弟子中。又其唯道開乎。",
    "X77n1524_001:0364a18": "後住中峰　讀徹　拜撰",
    "X77n1524_001:0364b03": "補續高僧傳序",
    "X77n1524_001:0364b05": "補續高僧傳者。吾友汰如法師河公所撰述也。傳列",
    "X77n1524_001:0364b06": "宋元。以逮明世諸高禪。西乃冠以大明。若止為一朝",
    "X77n1524_001:0364b07": "僧史。則不從所紀載之人立號。而從編纂之家受名。",
    "X77n1524_001:0364b08": "亦循贊寧師之義例。不稱續而稱宋之意也。昔吾師",
    "X77n1524_001:0364b09": "紫柏老人。甞以傳燈未續。為慧命一大負。此乃專為",
    "X77n1524_001:0364b10": "習禪一門言也。若不惟遞衍五燈。而又具載十科。則",
    "X77n1524_001:0364b11": "其網羅銓次。更倍費辛勤矣。故吾甞謂。錄傳燈之難。",
    "X77n1524_001:0364b12": "難在具眼而印心。傳高僧之難。難在多聞而精擇。且",
    "X77n1524_001:0364b13": "又須濟之以手筆也。河公以半世勞勩。廣肆蒐獵。細",
    "X77n1524_001:0364b14": "加紬繹。人貌鬚眉。家傳譜系。觀其草本。無不親自繕",
    "X77n1524_001:0364b15": "錄。幾經勘定。殊非尋常楮墨之役。所能髣髴其苦心",
    "X77n1524_001:0364b16": "矣。公既與吾為支許遊。其高足弟子無門扃公。又與",
    "X77n1524_001:0364b17": "吾有皎然左司之契。因出傳藁俾相參討。且使題厥",
    "X77n1524_001:0364b18": "首簡。吾觀古之作史者。自崔彥鸞氏始。取佛圖澄鳩",
    "X77n1524_001:0364b19": "摩羅什諸公。各為立傳。於是志錄中。有可分出。為僧",
    "X77n1524_001:0364b20": "家董狐。然自梁皎唐宣宋寧三師撰述外。即甘露滅",
    "X77n1524_001:0364b21": "之僧寶傳。亦特止為禪宗作。而於譯經以及唱導雜",
    "X77n1524_001:0364b22": "科等。槩未甞一置喙也。故自宋以還。萬不可闕斯宏",
    "X77n1524_001:0364b23": "製。況",
    "X77n1524_001:0364b24": "明興高皇帝。乘金輪以御土宇。",
    "X77n1524_001:0364c01": "聖製集中。凡為釋氏宣言者。業與日星俱耀。而年垂",
    "X77n1524_001:0364c02": "三百。獨可無一成書以昭法乘乎。宜河公之奮然。勒",
    "X77n1524_001:0364c03": "成是傳也。甞憶。禪師有問坡公何姓者。公曰姓秤。稱",
    "X77n1524_001:0364c04": "天下長老輕重。請以是為作傳者置一史職。又甞憶。",
    "X77n1524_001:0364c05": "裴相國。見大安寺壁間畵高僧儀。因曰。真儀可觀。高",
    "X77n1524_001:0364c06": "僧何在。請以是為讀傳者開一觀門。不識扃公肯以",
    "X77n1524_001:0364c07": "吾言。舉似其師常寂光中否。",
    "X77n1524_001:0364c08": "崇禎甲申仲春上澣。洗松道者周永年。稽首和南纂。",
    "X77n1524_001:0364c12": "補續高僧傳目次",
    "X77n1524_001:0364c14": "卷第一",
    "X77n1524_001:0364c15": "　序",
    "X77n1524_001:0364c16": "　　譯經篇第一",
    "X77n1524_001:0364c17": "宋。天息灾法天施護三師　法護惟淨二師",
    "X77n1524_001:0364c18": "金。蘇陀室利(附寶公慧洪)　元。帝師癹思八",
    "X77n1524_001:0364c19": "　金剛上師　佛智三藏",
    "X77n1524_001:0364c20": "　必蘭納識理　雪磵法禎",
    "X77n1524_001:0364c21": "明。西天國師(附桑渴巴辣)　具生吉祥大師(附底哇答思)",
    "X77n1524_001:0364c22": "卷第二",
    "X77n1524_001:0364c23": "　　義解篇第二",
    "X77n1524_001:0364c24": "宋。四明知禮法師(附尚賢)　慈雲懺主遵式",
    "X77n1524_001:0365a01": "　長水子璿法師　從雅少康二師",
    "X77n1524_001:0365a02": "　本如子琳二公　思悟慧舟二公",
    "X77n1524_001:0365a03": "　霅川仁岳　亞休惟巳",
    "X77n1524_001:0365a04": "　無象元淨　繼忠左伸二師",
    "X77n1524_001:0365a05": "　從諫希最二師　超果靈炤",
    "X77n1524_001:0365a06": "　介然能師二公　處咸處謙二師",
    "X77n1524_001:0365a07": "　慧辯思義二師　淨梵齊玉二師",
    "X77n1524_001:0365a08": "　壽聖從義(附了睿)　圓明大師演公",
    "X77n1524_001:0365a09": "　安養令觀　成覺慧悟二師",
    "X77n1524_001:0365a10": "　晉水淨源(附誠法師義天僧統)　樝菴有嚴",
    "X77n1524_001:0365a11": "　孤山智圓",
    "X77n1524_001:0365a12": "卷第三",
    "X77n1524_001:0365a13": "　寶雲中立　寶林有朋",
    "X77n1524_001:0365a14": "　青臺宗坦　圓辯道琛",
    "X77n1524_001:0365a15": "　智湧了然(附智仙)　車溪如湛",
    "X77n1524_001:0365a16": "　法久睎顏二師　思炤覺先二師",
    "X77n1524_001:0365a17": "　一相宗利(附若水)　與咸圓智二師",
    "X77n1524_001:0365a18": "　文秀智連　草菴道因(附小因)",
    "X77n1524_001:0365a19": "　月堂慧詢　普炤若訥",
    "X77n1524_001:0365a20": "　擇卿可觀有朋三師　慧定子猷二法師",
    "X77n1524_001:0365a21": "　廣炤慧寔　淨悟了宣二師",
    "X77n1524_001:0365a22": "　善月淨慧二師　元實宗印",
    "X77n1524_001:0365a23": "金。華嚴寂大士　靈山墳雲",
    "X77n1524_001:0365a24": "卷第四",
    "X77n1524_001:0365b01": "元。浦尚法師　子直善良",
    "X77n1524_001:0365b02": "　崇教定演　栖巖益和尚",
    "X77n1524_001:0365b03": "　秋虗善入　普覺英辯法師",
    "X77n1524_001:0365b04": "　崇恩福元講主德謙　妙文講主",
    "X77n1524_001:0365b05": "　太行慧印　幼堂法主寶嚴(附弟金)",
    "X77n1524_001:0365b06": "　普寧弘教大師了性　同舟法師弘濟(附示瞽菴)",
    "X77n1524_001:0365b07": "　大用法師必才　善繼本無二師",
    "X77n1524_001:0365b08": "　季蘅法師允若　法雲善柔",
    "X77n1524_001:0365b09": "明。止翁慧進　一菴一如(附能義)",
    "X77n1524_001:0365b10": "　一雲大同　正順文才二公",
    "X77n1524_001:0365b11": "　原璞法師士璋",
    "X77n1524_001:0365b12": "卷第五",
    "X77n1524_001:0365b13": "　古庭法師善學　東溟法師慧日(附智明)",
    "X77n1524_001:0365b14": "　無言能義　潔祖清天",
    "X77n1524_001:0365b15": "　獨芳洪蓮　鳳頭祖師道孚",
    "X77n1524_001:0365b16": "　萬松林千松得百松覺　麓亭法師祖住",
    "X77n1524_001:0365b17": "　素菴法師(附兀齋幻齋二比丘)　月川法師鎮澄",
    "X77n1524_001:0365b18": "　徧融真圓　九峯如幻",
    "X77n1524_001:0365b19": "　清凉方金　雲棲蓮池袾宏",
    "X77n1524_001:0365b20": "卷第六",
    "X77n1524_001:0365b21": "　　習禪篇第三",
    "X77n1524_001:0365b22": "唐。龜洋忠佛手岩二禪師　瑞能璋黃檗慧二禪師",
    "X77n1524_001:0365b23": "　雲居道簡禪師　蜆子和尚",
    "X77n1524_001:0365b24": "　寶聞大師惟勁禪師　鼓山國師神晏(附從展)",
    "X77n1524_001:0365c01": "　羅山道閑禪師　黃龍機明招謙二禪師",
    "X77n1524_001:0365c02": "　太原孚上座　大靜小靜二禪師",
    "X77n1524_001:0365c03": "　烏巨儀晏禪師　梁。普靜常覺禪師",
    "X77n1524_001:0365c04": "　重雲智暉禪師　周。大章清豁冲煦二禪師",
    "X77n1524_001:0365c05": "宋。風穴延沼禪師　歸宗道詮禪師",
    "X77n1524_001:0365c06": "　法燈泰欽禪師　奉先深清凉明二禪師",
    "X77n1524_001:0365c07": "　洞山稟薦福古二禪師　首山省念禪師",
    "X77n1524_001:0365c08": "　汾陽昭葉縣省神鼎諲三禪師",
    "X77n1524_001:0365c09": "　谷隱聰廣慧璉二禪師",
    "X77n1524_001:0365c10": "卷第七",
    "X77n1524_001:0365c11": "　大陽警玄禪師　慈明楚圓禪師",
    "X77n1524_001:0365c12": "　大愚芝法華舉瑯琊覺三禪師",
    "X77n1524_001:0365c13": "　黃牛惟政禪師　圓通懷賢禪師",
    "X77n1524_001:0365c14": "　善覺法寶禪師　浮山法遠禪師",
    "X77n1524_001:0365c15": "　法華道隆禪師　泉大道宗道者二公",
    "X77n1524_001:0365c16": "　福昌惟善禪師　雪竇重顯禪師",
    "X77n1524_001:0365c17": "　洞山聰祥庵主二公　北禪智賢禪師",
    "X77n1524_001:0365c18": "　開先善暹禪師　南安巖自巖尊者",
    "X77n1524_001:0365c19": "　洞山寶泐潭澄二禪師　常照志逢禪師",
    "X77n1524_001:0365c20": "　棲賢澄湜禪師",
    "X77n1524_001:0365c21": "卷第八",
    "X77n1524_001:0365c22": "　宣州興教坥禪師　雲封道圓禪師",
    "X77n1524_001:0365c23": "　黃檗勝昭覺白信相顯三禪師",
    "X77n1524_001:0365c24": "　報本慧元禪師　景禪順禪師",
    "X77n1524_001:0366a01": "　惠濟昭慶禪師　隆慶慶閑禪師",
    "X77n1524_001:0366a02": "　覺照子琦禪師(附道英)　黃龍祖心禪師",
    "X77n1524_001:0366a03": "　天衣義懷禪師　延恩法安禪師",
    "X77n1524_001:0366a04": "　玉泉承皓禪師　福嚴慈感禪師",
    "X77n1524_001:0366a05": "　點胸可真禪師(附善侍者)　皈宗可宣禪師(附超信)",
    "X77n1524_001:0366a06": "　月華山琳公(附雲達)　福州知信禪師",
    "X77n1524_001:0366a07": "　法雲法秀禪師(附小秀)　圓照宗本禪師",
    "X77n1524_001:0366a08": "卷第九",
    "X77n1524_001:0366a09": "　黃檗道全禪師　石頭懷志上座",
    "X77n1524_001:0366a10": "　法雲杲禪師　大通善本禪師",
    "X77n1524_001:0366a11": "　大洪報恩禪師　希廣道者",
    "X77n1524_001:0366a12": "　佛果克勤禪師　丹霞子淳禪師",
    "X77n1524_001:0366a13": "　淨慈守遂禪師(附慶顯)　淨因自覺禪師(附禧誧)",
    "X77n1524_001:0366a14": "　小南禪師(附海評)　隆慶利儼禪師",
    "X77n1524_001:0366a15": "　萬年法一禪師(附常首座)　普交有需二禪師",
    "X77n1524_001:0366a16": "　五祖表自　元禮首座普融知藏",
    "X77n1524_001:0366a17": "　真歇清了禪師　石牕法恭禪師(附自得暉)",
    "X77n1524_001:0366a18": "　竹筒德明禪師(附守璋)",
    "X77n1524_001:0366a19": "卷第十",
    "X77n1524_001:0366a20": "　瞎堂慧遠禪師　何山守珣禪師(附慧才)",
    "X77n1524_001:0366a21": "　景元布衲　月堂道昌禪師",
    "X77n1524_001:0366a22": "　世奇首座　雪堂道行禪師",
    "X77n1524_001:0366a23": "　文殊正導禪師(附知昺)　虎丘紹隆禪師",
    "X77n1524_001:0366a24": "　育王端裕禪師(附水菴)　法石祖珍禪師",
    "X77n1524_001:0366b01": "　興國了璨禪師　足菴智鑒禪師",
    "X77n1524_001:0366b02": "　佛慧法泉禪師　法清法因二禪師",
    "X77n1524_001:0366b03": "　開福道寧禪師　守慧禪師(附布衲効常)",
    "X77n1524_001:0366b04": "　別峯寶印禪師(附慧綽)　無用淨全禪師",
    "X77n1524_001:0366b05": "　石霜智本禪師　拙叟進英禪師",
    "X77n1524_001:0366b06": "　塗毒智筞禪師　佛照德光禪師",
    "X77n1524_001:0366b07": "卷第十一",
    "X77n1524_001:0366b08": "　薦福悟本禪師　簡堂行機禪師",
    "X77n1524_001:0366b09": "　或菴師體禪師　枯木祖元禪師",
    "X77n1524_001:0366b10": "　妙峯善禪師　妙空智訥禪師",
    "X77n1524_001:0366b11": "　開善道謙禪師(附宗元)　良書記。元菴禪師",
    "X77n1524_001:0366b12": "　炤堂了一禪師　報恩文爾禪師",
    "X77n1524_001:0366b13": "　妙智從廓禪師(附宜意)　退谷義雲禪師(附石橋宣公)",
    "X77n1524_001:0366b14": "　笑翁妙堪禪師　松源崇嶽禪師",
    "X77n1524_001:0366b15": "　偃溪廣聞禪師　藏叟善珍禪師",
    "X77n1524_001:0366b16": "　荊叟如珏禪師　無準師範禪師",
    "X77n1524_001:0366b17": "　石田法薰禪師　痴絕道沖禪師",
    "X77n1524_001:0366b18": "　瑞巖景蒙禪師　斷橋妙倫禪師",
    "X77n1524_001:0366b19": "　鼓山道升禪師　等覺智燈禪師",
    "X77n1524_001:0366b20": "　慧圓上座　虗舟普度禪師",
    "X77n1524_001:0366b21": "　天奇瑞禪師　虗堂智愚禪師",
    "X77n1524_001:0366b22": "卷第十二",
    "X77n1524_001:0366b23": "金。佛光道悟禪師　政言了奇二禪師",
    "X77n1524_001:0366b24": "　清凉弘相禪師　潭柘圓性禪師",
    "X77n1524_001:0366c01": "　竹林相了禪師　普照法贇禪師",
    "X77n1524_001:0366c02": "　古佛義廣禪師(附道海)　海雲印簡禪師",
    "X77n1524_001:0366c03": "元。霹靂正因禪師　元叟行端禪師",
    "X77n1524_001:0366c04": "　晦機元熈禪師　竺源水盛禪師",
    "X77n1524_001:0366c05": "　一溪如公。本源達公　橫川如珙禪師",
    "X77n1524_001:0366c06": "　竹泉法林禪師　一關正逵禪師",
    "X77n1524_001:0366c07": "　定水妙源禪師　銕山瓊禪師",
    "X77n1524_001:0366c08": "　東巖淨日禪師",
    "X77n1524_001:0366c09": "卷第十三",
    "X77n1524_001:0366c10": "元。石湖至美禪師",
    "X77n1524_001:0366c11": "　無見先覩禪師(附光菩薩)　天目了義禪師",
    "X77n1524_001:0366c12": "　中峰明本禪師　石屋清珙禪師",
    "X77n1524_001:0366c13": "　無作文述禪師　日本夢窓疎石國師",
    "X77n1524_001:0366c14": "　松隱茂禪師　竺遠正源禪師",
    "X77n1524_001:0366c15": "　桐江紹大禪師　千巖元長禪師",
    "X77n1524_001:0366c16": "　無用守貴禪師　日本古先印原禪師",
    "X77n1524_001:0366c17": "　古淵福源禪師　無極導禪師",
    "X77n1524_001:0366c18": "　月泉同新禪師　松溪覺宗禪師",
    "X77n1524_001:0366c19": "　舜田明孜禪師　清谷坱圠禪師",
    "X77n1524_001:0366c20": "　秋江元湛禪師",
    "X77n1524_001:0366c21": "卷第十四",
    "X77n1524_001:0366c22": "明。廣慧智及禪師　玉泉宗璉禪師",
    "X77n1524_001:0366c23": "　月林鏡禪師　復原福報禪師",
    "X77n1524_001:0366c24": "　楚石梵琦禪師　性原慧明禪師",
    "X77n1524_001:0367a01": "　天鏡元瀞禪師　夢執曇噩禪師",
    "X77n1524_001:0367a02": "　季潭宗泐禪師　孤峰明德禪師",
    "X77n1524_001:0367a03": "　介菴輔良禪師　南石文秀禪師",
    "X77n1524_001:0367a04": "　白菴力金禪師　覺原慧曇禪師",
    "X77n1524_001:0367a05": "　一源永寧禪師　約之崇裕禪師",
    "X77n1524_001:0367a06": "　碧峰寶金禪師　孚中懷信禪師",
    "X77n1524_001:0367a07": "卷第十五",
    "X77n1524_001:0367a08": "　清遠懷渭禪師　大千慧照禪師",
    "X77n1524_001:0367a09": "　日本無初德初禪師　非幻道永禪師",
    "X77n1524_001:0367a10": "　無旨可授禪師　德隱普仁禪師",
    "X77n1524_001:0367a11": "　白雲智度禪師　傑峯世愚禪師",
    "X77n1524_001:0367a12": "　萬峰時蔚禪師　清隱德馨禪師",
    "X77n1524_001:0367a13": "　般若法秀禪師　西竺本來禪師",
    "X77n1524_001:0367a14": "　性天如皎禪師　香嚴覺澄禪師",
    "X77n1524_001:0367a15": "　無念學禪師(附一覺)　楚山紹琦禪師",
    "X77n1524_001:0367a16": "　古庭善堅禪師(附淨倫)",
    "X77n1524_001:0367a17": "卷第十六",
    "X77n1524_001:0367a18": "　翠峰德山禪師(附圓月明律)　毒峰季善禪師(附天淵湛)",
    "X77n1524_001:0367a19": "　法舟道濟禪師　月心德寶禪師",
    "X77n1524_001:0367a20": "　常潤善真二禪師　孤月淨澄禪師",
    "X77n1524_001:0367a21": "　石頭自回禪師　無盡祖燈禪師",
    "X77n1524_001:0367a22": "　會堂自緣禪師　梅雪雪庭禪師",
    "X77n1524_001:0367a23": "　天界道成禪師　古淵清禪師",
    "X77n1524_001:0367a24": "　觀音真空禪師　古峰繼萬闍梨",
    "X77n1524_001:0367b01": "　張家橋滿賢禪師　無明慧經禪師",
    "X77n1524_001:0367b02": "　雲谷法會禪師",
    "X77n1524_001:0367b03": "卷第十七",
    "X77n1524_001:0367b04": "　　明律篇第四",
    "X77n1524_001:0367b05": "宋。柳律師。圓覺律師　了興禪師",
    "X77n1524_001:0367b06": "遼。法均傳戒大師(附裕窺)　金。悟敏悟銖二傳戒大師",
    "X77n1524_001:0367b07": "　賈菩薩廣恩和尚　光教律師法聞",
    "X77n1524_001:0367b08": "　清凉信明大師(附印寶)　慧汶律師",
    "X77n1524_001:0367b09": "卷第十八",
    "X77n1524_001:0367b10": "　　護法篇第五",
    "X77n1524_001:0367b11": "宋。無畏大士維琳(附天石)　報恩慧明",
    "X77n1524_001:0367b12": "　長蘆宗賾　慈覺宗致(附居竭子照)",
    "X77n1524_001:0367b13": "　寶覺永道　傳炤法燈禪師",
    "X77n1524_001:0367b14": "　萬松老人行秀(附從倫)　元。雲峰妙高禪師",
    "X77n1524_001:0367b15": "　其玉至溫　梅屋念常(附覺岸)",
    "X77n1524_001:0367b16": "明。呆菴莊禪師(附敬菴)　天泉祖淵",
    "X77n1524_001:0367b17": "　亨渠真澧　南泉慧定(附宗主某)",
    "X77n1524_001:0367b18": "　寬念小師",
    "X77n1524_001:0367b19": "卷第十九",
    "X77n1524_001:0367b20": "　　感通篇第六",
    "X77n1524_001:0367b21": "五代。二蕭　南唐。木平",
    "X77n1524_001:0367b22": "　言法華　清聳全了二師",
    "X77n1524_001:0367b23": "　鰕子和尚(附道嵩)　無門慧開",
    "X77n1524_001:0367b24": "　原肇元奘　濟顛明顛(附瑪瑙顛)",
    "X77n1524_001:0367c01": "　通慧　德聰法寧二師",
    "X77n1524_001:0367c02": "　僧伽　東松僧",
    "X77n1524_001:0367c03": "　照伯　黑漆光菩薩法明",
    "X77n1524_001:0367c04": "　普菴印肅　石門從登",
    "X77n1524_001:0367c05": "　賴僧僧慧　金。法冲大師",
    "X77n1524_001:0367c06": "元。無住　志誠",
    "X77n1524_001:0367c07": "明。烏斯法王(附何清)　鏡中廣能二師",
    "X77n1524_001:0367c08": "　馬跡和尚。裘和尚　不二圓信",
    "X77n1524_001:0367c09": "　別傳老人慧宗　安岳了悟(附靈源)",
    "X77n1524_001:0367c10": "　月天",
    "X77n1524_001:0367c11": "卷第二十",
    "X77n1524_001:0367c12": "　　遺身篇第七",
    "X77n1524_001:0367c13": "宋。喻彌陀思淨(附淨真)　化僧(附吉祥慈濟)",
    "X77n1524_001:0367c14": "　大覺法慶禪師　元。覺慶德林二師",
    "X77n1524_001:0367c15": "明。落魄永隆(附雪梅)　法琳洞祖遇",
    "X77n1524_001:0367c16": "　善信大雲二公　廣玉寧義二公",
    "X77n1524_001:0367c17": "　夜臺秋月二公",
    "X77n1524_001:0367c18": "卷第二十一",
    "X77n1524_001:0367c19": "　　讚誦篇第八",
    "X77n1524_001:0367c20": "宋。洪準遇安二師　道光",
    "X77n1524_001:0367c21": "元。一菴如公　寶燈性然",
    "X77n1524_001:0367c22": "　寂照普明",
    "X77n1524_001:0367c23": "卷第二十二",
    "X77n1524_001:0367c24": "　　興福篇第九",
    "X77n1524_001:0368a01": "宋。寶塔永公　昭覺延美。永安德元",
    "X77n1524_001:0368a02": "　永嘉體謙　空印軾公",
    "X77n1524_001:0368a03": "　嶽麓智海　明大禪了明",
    "X77n1524_001:0368a04": "元。雪庭裕公　明。潔菴正映",
    "X77n1524_001:0368a05": "　徐和尚愷乘　大智真融",
    "X77n1524_001:0368a06": "　真來佛子福登　大博無邊",
    "X77n1524_001:0368a07": "卷第二十三",
    "X77n1524_001:0368a08": "　　雜科篇第十",
    "X77n1524_001:0368a09": "後周。開元慧瑱大德　宣秘大師善慧",
    "X77n1524_001:0368a10": "　麻衣和尚　閣子慧泉",
    "X77n1524_001:0368a11": "　興教小壽禪師　惟中文英二公(附楞嚴道人)",
    "X77n1524_001:0368a12": "　惟簡修廣二大師　崇壽禪師",
    "X77n1524_001:0368a13": "　逸老可久(附清順)　惟迪禪師",
    "X77n1524_001:0368a14": "　寶生院智林　石塔戒長老",
    "X77n1524_001:0368a15": "　志添元普二公　白雲孔清覺",
    "X77n1524_001:0368a16": "　文炤大師銓公　潛澗闍梨處嚴",
    "X77n1524_001:0368a17": "　參寥子道潛(附定諸)　慧淵首座",
    "X77n1524_001:0368a18": "　虗靜覺心(附智永祖紹)　潛菴清源",
    "X77n1524_001:0368a19": "　崇覺空禪師",
    "X77n1524_001:0368a20": "卷第二十四",
    "X77n1524_001:0368a21": "宋。圓覺宗演　真寶慶預二公",
    "X77n1524_001:0368a22": "　老牛智融　景淳藏主",
    "X77n1524_001:0368a23": "　北磵居簡　鼓山彌堅正凝二師",
    "X77n1524_001:0368a24": "　用堂斯受　太瘤太因",
    "X77n1524_001:0368b01": "　閩僧有南　閩僧自永",
    "X77n1524_001:0368b02": "　長慶法慈大德　清音子",
    "X77n1524_001:0368b03": "金。大漢僧錄　玄明洪照",
    "X77n1524_001:0368b04": "元。筠高安圓至　得喜無照無碍三公",
    "X77n1524_001:0368b05": "　妙恩(附大圭契祖杰道者)　仲石若芬",
    "X77n1524_001:0368b06": "　月江宗淨　華嚴慧明",
    "X77n1524_001:0368b07": "　石室祖英　雙溪布衲如玉",
    "X77n1524_001:0368b08": "　越王臺抝撓",
    "X77n1524_001:0368b09": "卷第二十五",
    "X77n1524_001:0368b10": "明。玄中猷法師　南洲溥洽法師",
    "X77n1524_001:0368b11": "　木巖植禪師　曉山元亮",
    "X77n1524_001:0368b12": "　伏菴德昂　天淵濬季芳聯二公",
    "X77n1524_001:0368b13": "　寶曇示應　守仁德祥二公",
    "X77n1524_001:0368b14": "　雪菴暨和尚　大善國師",
    "X77n1524_001:0368b15": "　左善世德琮　息菴慧觀",
    "X77n1524_001:0368b16": "　唯菴德然(附道安)　妙智明瑄二師",
    "X77n1524_001:0368b17": "　東白善啟　日本太初啟原",
    "X77n1524_001:0368b18": "　見心來復(附如筏)　蔤菴如[氶/巴]",
    "X77n1524_001:0368b19": "　天印持公　了用德潮無碍三師",
    "X77n1524_001:0368b20": "　大章宗林(附智淳)",
    "X77n1524_001:0368b21": "卷第二十六",
    "X77n1524_001:0368b22": "　喇麻僧德山　盧岳大安",
    "X77n1524_001:0368b23": "　大闡禪師　宗道者",
    "X77n1524_001:0368b24": "　了然關主　逆川智順禪師(附慧心)",
    "X77n1524_001:0368c01": "　在善世吉祥　滿起真參二公",
    "X77n1524_001:0368c02": "　敬堂法忠　羊山明龍",
    "X77n1524_001:0368c03": "　南嶽豆兒佛　三藏師本融",
    "X77n1524_001:0368c04": "　青融青牛　北人孤月",
    "X77n1524_001:0368c05": "　寶藏能蠲禪師　天長僧武林比丘",
    "X77n1524_001:0368c06": "　月潭和尚　五日頭陀(附定林)",
    "X77n1524_001:0368c07": "　玉芝法聚　應天圓魁",
    "X77n1524_001:0368c08": "　香林圓果上人",
    "X77n1524_001:0368c09": "　跋",
    "X77n1524_001:0368c11": "補續高僧傳目次(終)",
    "X77n1524_001:0368c18": "補續高僧傳卷第一",
    "X77n1524_001:0368c20": "明吳郡華山寺沙門　明河　撰",
    "X77n1524_001:0368c21": "譯經篇",
    "X77n1524_001:0368c22": "宋　天息灾．法天．施護三師傳",
    "X77n1524_001:0368c23": "天息灾。北天竺迦濕彌羅國人也。太平興國中。與烏",
    "X77n1524_001:0368c24": "填曩國三藏施護。至京師。時梵德前後疊來。各獻梵",
    "X77n1524_001:0369a01": "筴。集置甚富。上。方銳意翻傳。思欲得西來華梵淹貫",
    "X77n1524_001:0369a02": "器業隆善者。為譯主。詔於太平興國寺西。建譯經傳",
    "X77n1524_001:0369a03": "法院。以須之。先是。有梵德法天者。中天竺國人。妙解",
    "X77n1524_001:0369a04": "五明。深入三藏。初至蒲津。與通梵學沙門法進。譯無",
    "X77n1524_001:0369a05": "量經七佛讚。守臣表上之。上覽之大悅曰。勝事成矣。",
    "X77n1524_001:0369a06": "與天息灾施護同召見。問佛法大意。對揚稱旨。賜紫",
    "X77n1524_001:0369a07": "方袍。並居傳法院。賜師號天息灾明教大師。法天傳",
    "X77n1524_001:0369a08": "教大師。施護顯教大師。令先以所將梵本。各譯一經。",
    "X77n1524_001:0369a09": "詔梵學僧法進常謹清沼。筆受綴文。光祿卿楊說。兵",
    "X77n1524_001:0369a10": "部員外郎張洎潤文。殿直劉素監護。所須受用。悉從",
    "X77n1524_001:0369a11": "官給。三師述譯經儀式上之。且請。譯文有與御名廟",
    "X77n1524_001:0369a12": "諱同者。前代不避。若變文回護。恐妨經旨。詔答。佛經",
    "X77n1524_001:0369a13": "用字。宜從正文。廟諱御名。不須迴避。未一月新譯經",
    "X77n1524_001:0369a14": "成。天息灾上聖佛母經。法天上吉祥持世經。施護上",
    "X77n1524_001:0369a15": "如來莊嚴經各一卷。詔兩街。選義學沙門百人。詳定",
    "X77n1524_001:0369a16": "經義。時左街僧錄神曜等言。譯場久廢。傳譯至艱。三",
    "X77n1524_001:0369a17": "師。即持梵文先翻梵義。以華文證之。曜眾乃服。上覧",
    "X77n1524_001:0369a18": "新經。示宰臣曰。佛氏之教。有裨政理。普利羣生。達者",
    "X77n1524_001:0369a19": "自悟淵源。愚者妄生誣謗。朕於此道。微識其宗。凡為",
    "X77n1524_001:0369a20": "君正心無私。即自利行。行一善以安天下。即利他行。",
    "X77n1524_001:0369a21": "如梁武捨身為奴。此小乘偏見。非後代所宜法也。車",
    "X77n1524_001:0369a22": "駕幸譯經院。賜坐慰勞。增什物給童子。悉出禁中所",
    "X77n1524_001:0369a23": "藏梵本。令其翻譯。復選梵學沙門。為筆受。義學沙門",
    "X77n1524_001:0369a24": "十人。為證義。自是每歲誕節。必獻新經。皆召坐賜齋。",
    "X77n1524_001:0369b01": "以經付藏頒行。適西國有進大乘祝藏經。詔法天詳",
    "X77n1524_001:0369b02": "定。天奏。此經是于闐書體。非是梵文。況其中無請問",
    "X77n1524_001:0369b03": "人。及聽法眾。前後六十五處。文義不正。帝召天諭曰。",
    "X77n1524_001:0369b04": "使邪偽得行。非所以崇佛教也。宜焚棄此本。以絕後",
    "X77n1524_001:0369b05": "惑。下詔曰。朕方隆教法。用福邦家。其內外諸郡童行",
    "X77n1524_001:0369b06": "竝與剃度。時新經陸續以進上如次披覽。謂宰臣曰。",
    "X77n1524_001:0369b07": "天息灾等。玅得翻譯之體。詔除天息灾朝散大夫試",
    "X77n1524_001:0369b08": "光祿卿。法天施護朝奉大夫試鴻臚卿。法天改名法",
    "X77n1524_001:0369b09": "賢。並月給酥酪錢有差。上親製三藏聖教序以賜之。",
    "X77n1524_001:0369b10": "用冠新譯之首。中云。法師天息灾等。常持四忍。早悟",
    "X77n1524_001:0369b11": "三空。翻貝葉之真詮。續人天之聖教。芳猷重啟。偶運",
    "X77n1524_001:0369b12": "當時。潤五聲於文章。暢四始于風律。堂堂容止。穆穆",
    "X77n1524_001:0369b13": "輝華。曠刼而昏蟄重明。玄門昭顯。軌範而宏光玅法。",
    "X77n1524_001:0369b14": "淨界騰音。及真宗即位。禮部侍郎陳恕。以譯院久費",
    "X77n1524_001:0369b15": "供億為言。上不聽。且製序文。命置先帝序後。從法賢",
    "X77n1524_001:0369b16": "請也。咸平三年八月。天息灾示寂。諡慧辯。勅有司具",
    "X77n1524_001:0369b17": "禮祭葬。次年法賢亡。諡玄覺。禮視慧辯。施護先逝。三",
    "X77n1524_001:0369b18": "師遭逢聖世。首隆譯場。續獅絃之響。發空谷之音。闡",
    "X77n1524_001:0369b19": "宣之功。無忝前哲矣。",
    "X77n1524_001:0369b20": "法護．惟淨二師傳",
    "X77n1524_001:0369b21": "法護。中天竺國人。景德改元。賷梵筴入京。賜紫衣束",
    "X77n1524_001:0369b22": "帛。館於傳法院。時天息灾法賢。相繼遷逝。雖譯事不",
    "X77n1524_001:0369b23": "寢。而司南乏人。僉議非法護不可。遂被詔補其處。仍",
    "X77n1524_001:0369b24": "勅光梵大師惟淨試光祿卿。同預譯經。參政趙安仁",
    "X77n1524_001:0369c01": "等潤文。禮數有加。譯佛吉祥等經二百餘卷。併自太",
    "X77n1524_001:0369c02": "平興國以來所翻。合經律論。共成四百十三卷。淨與",
    "X77n1524_001:0369c03": "秘書監揚億編次。又與安仁等。編修大藏經錄。凡二",
    "X77n1524_001:0369c04": "十一卷。賜名大中祥符法寶錄。宸裁序文。置于錄首。",
    "X77n1524_001:0369c05": "仁宗即位。淨與翰林學士夏竦。進新譯經音義七十",
    "X77n1524_001:0369c06": "卷。淨又進大藏經目錄二袠。賜名天聖釋教錄。凡六",
    "X77n1524_001:0369c07": "千一百九十七卷。南海駐輦國遣使。進金葉梵經。詔",
    "X77n1524_001:0369c08": "法護譯之。御製譯經頌為賜。至和元年。勅銀青光祿",
    "X77n1524_001:0369c09": "大夫試光祿卿三藏法護。戒德高勝。可特賜六字師",
    "X77n1524_001:0369c10": "號。曰普明慈覺傳梵大師。是時。譯場久開。潤文官。非",
    "X77n1524_001:0369c11": "位德並隆者。不得參預。如呂夷簡宋綬。如富弼文彥",
    "X77n1524_001:0369c12": "博韓琦。皆以宰臣入選。弘闡之盛。古所未有。況梵本",
    "X77n1524_001:0369c13": "甚富。不容盡翻。夷簡綬奉詔。續修法寶錄。自祥符至",
    "X77n1524_001:0369c14": "景祐。已編成一百六十卷矣。至是。淨上言。西土進經。",
    "X77n1524_001:0369c15": "新舊萬軸。鴻臚之設。有費廩祿。欲乞停罷。中丞孔輔",
    "X77n1524_001:0369c16": "道。亦以為言。上出淨疏示之。諭以先朝盛典。不可輙",
    "X77n1524_001:0369c17": "廢。譯雖不停。自是勢亦少緩。不似如前之銳也。至徽",
    "X77n1524_001:0369c18": "宗大觀中。猶有譯經三藏金總持。即擊磬以覺嘉州",
    "X77n1524_001:0369c19": "定僧者。與譯語。仁義筆受。宗正南游江浙。則其譯場",
    "X77n1524_001:0369c20": "冷淡可知矣。護終于嘉祐三年。淨未詳所終。",
    "X77n1524_001:0369c21": "金　蘇陀室利傳(附寶公慧洪)",
    "X77n1524_001:0369c22": "蘇陀室利者。西域中印土那爛陀寺僧也。內閑三藏。",
    "X77n1524_001:0369c23": "外徹五明。能誦雜華經。久慕此土清凉山萬菩薩住",
    "X77n1524_001:0369c24": "處。年八十五。與弟子七人。航海而來。七人三還三殞。",
    "X77n1524_001:0370a01": "唯佛陀室利一人隨之。凡六年。方達清凉。每至一臺",
    "X77n1524_001:0370a02": "頂。誦華嚴經十部。禪寂七日。不息不食。每入定。則見",
    "X77n1524_001:0370a03": "紫磨金城。玻璃紺殿。寶蓮香水。珠網交輝。無盡莊嚴。",
    "X77n1524_001:0370a04": "諸天童子。遊戲其中。後於靈鷲寺化去。佛陀收舍利",
    "X77n1524_001:0370a05": "八合。熣爛如珠。持還西土。唐括讚其真曰。似似是是。",
    "X77n1524_001:0370a06": "蘇陀室利。西竺來遊。一百八歲。雪色連腮。碧光溢臂。",
    "X77n1524_001:0370a07": "內蘊真慈。外現可畏。在閔宗朝。連陰不霽。特詔登壇。",
    "X77n1524_001:0370a08": "呪龍落地。赭色伽棃。后妃親製。施內藏財。度僧起寺。",
    "X77n1524_001:0370a09": "人半疑信。佛陀波利。借路重來。五峯遊禮。峩五佛冠。",
    "X77n1524_001:0370a10": "曼殊何異。圓滿月面。色非紅粹。真人蕭生。遙瞻拜跪",
    "X77n1524_001:0370a11": "(羽士蕭真人。技術難問。皆為師伏。稽首為謝。故云云)。",
    "X77n1524_001:0370a12": "寶公慧洪者。皆慧性超絕。寶公。出磁州武氏。大定初。",
    "X77n1524_001:0370a13": "於滏陽造仰山寺。殿宇宏壯。兩柱鏤金龍蟠之。觀者",
    "X77n1524_001:0370a14": "瞠駭。忽有題詩柱上者。曰。人道班鳩拙。我道班鳩巧。",
    "X77n1524_001:0370a15": "一根兩根柴。便是家緣了。寶公見之大悟。即入西山。",
    "X77n1524_001:0370a16": "結茆以居。終身不出。慧洪。字子範。因閱楞嚴。一人發",
    "X77n1524_001:0370a17": "真歸元。十方虗空。悉皆銷殞。忽悟曰。諸佛心印。本無",
    "X77n1524_001:0370a18": "玄玅。今日始為無事人矣。遂造河朔汶禪師所。陳所",
    "X77n1524_001:0370a19": "見。汶可之。臨終有偈云。六十春光有八年。浮雲收盡",
    "X77n1524_001:0370a20": "露青天。臨行踢倒須彌去。後夜山頭月更圓。",
    "X77n1524_001:0370a21": "吽哈囉悉利傳",
    "X77n1524_001:0370a22": "吽哈囉悉利。本北印度末光闥國人。住鷄足山。誦諸",
    "X77n1524_001:0370a23": "佛密語。有大神力。能袪疾病。伏猛虎。呼召風雨輙應。",
    "X77n1524_001:0370a24": "皇統。與其從父弟三磨耶悉利等七人。來至境上。請",
    "X77n1524_001:0370b01": "游清凉山禮文殊。朝命納之。既游清凉。又游靈巖。禮",
    "X77n1524_001:0370b02": "觀音像。旋繞必千匝而後已。匝必作禮。禮必盡敬無",
    "X77n1524_001:0370b03": "間。日日受稻飯一杯。座有賓客。分與必徧。自食其餘。",
    "X77n1524_001:0370b04": "數粒必結齋。始至濟南。建文殊真容寺。留三磨耶主",
    "X77n1524_001:0370b05": "之。至棣又建三學寺。大定五年四月。示寂於三學。年",
    "X77n1524_001:0370b06": "六十三。",
    "X77n1524_001:0370b07": "元　帝師癹思八傳",
    "X77n1524_001:0370b08": "癹思八。元世祖尊以為帝師者也。土波國人。族欵氏。",
    "X77n1524_001:0370b09": "生時多瑞應。初土波有國師禪達囉乞答。具大威神。",
    "X77n1524_001:0370b10": "累葉相傳。其國王。世師尊之。凡十七代。而至薩師迦",
    "X77n1524_001:0370b11": "哇。即師之伯父也。師。從之受業。甫七歲誦數十萬言。",
    "X77n1524_001:0370b12": "通貫大義。少長。學富五明。研幾三藏。年十五。謁世祖",
    "X77n1524_001:0370b13": "於潛邸。與語大悅。躬率太子以下。從受戒法。尊禮殊",
    "X77n1524_001:0370b14": "異。戊午。師年二十。時道士倡言。化胡憲宗。詔師詰之。",
    "X77n1524_001:0370b15": "不能對。邪說遂熄。世祖登極。尊為國師。授玉印。任中",
    "X77n1524_001:0370b16": "原法主。統天下教門。既而西歸。未期月復迎還。庚午。",
    "X77n1524_001:0370b17": "師年三十一。命製蒙古新字。其字僅千餘。其母凡四",
    "X77n1524_001:0370b18": "十有二。共相關紐而成字者。則有韻關之法。其以二",
    "X77n1524_001:0370b19": "合三合四合而成字者。則有語韻之法。而大要。則以",
    "X77n1524_001:0370b20": "諧聲為宗也。皆師獨運摹畫而成。上覽悟大悅。即頒",
    "X77n1524_001:0370b21": "行天下遵用。迄為一代典章。升號。曰皇天之下一人",
    "X77n1524_001:0370b22": "之上開教宣文輔治大聖至德普覺真智佑國如意",
    "X77n1524_001:0370b23": "大寶法王西天佛子大元帝師。更賜玉印。統領諸國",
    "X77n1524_001:0370b24": "釋教。旋又西歸。至元十一年。復專使迎還。歲杪抵京。",
    "X77n1524_001:0370c01": "王公以下。皆離城一舍。結香壇淨供。羅拜迎之。所經",
    "X77n1524_001:0370c02": "衢陌。皆結五綵翼其兩傍。萬眾瞻禮。若一佛出世矣。",
    "X77n1524_001:0370c03": "復為真金皇太子。說器世界等。彰所知論。詞嚴義偉。",
    "X77n1524_001:0370c04": "三藏沙羅巴。譯而行之。未幾又力辭西歸。上堅留之。",
    "X77n1524_001:0370c05": "不可。庚辰。師年四十二。以至元十七年十一月某日",
    "X77n1524_001:0370c06": "示寂。上聞震悼。懷德無已。乃建大窣堵波于京師。奉",
    "X77n1524_001:0370c07": "藏真身舍利。莊飾無儔。至英宗。詔各路建帝師殿。立",
    "X77n1524_001:0370c08": "碑頌德。其文曰。夫敏者怠於博學。貴者耻于下問。才",
    "X77n1524_001:0370c09": "高而位重。則矜己而驕物。此人之恒也。師以生知之",
    "X77n1524_001:0370c10": "明。為天子師。可謂敏且貴矣。而乃博學。無厭下詢。遺",
    "X77n1524_001:0370c11": "老人有一法。不遠千里而求之。雖硜硜之諒。佼佼之",
    "X77n1524_001:0370c12": "庸。苟有可取無遺焉。負絕世之材。材莫大焉。處帝師",
    "X77n1524_001:0370c13": "之位。位莫重焉。而乃攷攷于道。循循誘物。惟恐德之",
    "X77n1524_001:0370c14": "不修。道之不弘。未甞以多能自聖。而有滿盈之色。曠",
    "X77n1524_001:0370c15": "若空谷。靜若深淵。遠若雲霞。重若丘山。豈非至德其",
    "X77n1524_001:0370c16": "孰能與於此哉。其道之所被。德之所及。猶杲日麗乎",
    "X77n1524_001:0370c17": "天。明無不炤。陽和煦於物。氣無不浹。其高如天。不可",
    "X77n1524_001:0370c18": "階而升也。其大如海。不可航而涉也。以不言而民信。",
    "X77n1524_001:0370c19": "不勸而物從。所過者化。所存者神。匪天縱之將聖。孰",
    "X77n1524_001:0370c20": "能與于此哉。",
    "X77n1524_001:0370c21": "師侍者曰達益巴。執事師十有三年。出而從。入而侍。",
    "X77n1524_001:0370c22": "聽言論於左右。觀道德於前後。陶熏滋久。鬱成美器。",
    "X77n1524_001:0370c23": "凡大小乘律論。及秘密經籍。皆耳於口授。目於手示。",
    "X77n1524_001:0370c24": "得乎理之所歸。行之所趣。師西還。巴。以久勞弗克侍。",
    "X77n1524_001:0371a01": "留於洮。洮人化之。武宗踐祚。巴道大弘。初師在洮。曾",
    "X77n1524_001:0371a02": "居古佛寺。至是。出所賜大厥宇。將謀老於汶上。而上",
    "X77n1524_001:0371a03": "命屢下。錫金印駝紐。封號弘法普濟三藏大師。以延",
    "X77n1524_001:0371a04": "祐五年。化於京師。賜祭葬。諡祐聖國師。",
    "X77n1524_001:0371a05": "金剛上師傳",
    "X77n1524_001:0371a06": "膽巴。此云微玅。西番突甘斯旦麻人。幼孤。依季父。聞",
    "X77n1524_001:0371a07": "經聲止啼。年十五六。精通顯密諸部。世祖居潛邸。聞",
    "X77n1524_001:0371a08": "西國有綽理哲瓦道德。遣使迎之。時綽瓦已歿。廓丹",
    "X77n1524_001:0371a09": "大王。以師應命。既至。上問曰。師之佛法。比叔何如。對",
    "X77n1524_001:0371a10": "曰。吾叔佛法如大海水。吾所得舌點而已。上笑顧左",
    "X77n1524_001:0371a11": "右曰。種性不凡。遂禮以為師。王公以下。皆秉戒師。宿",
    "X77n1524_001:0371a12": "具靈心。呪語精密。凡有禱祈。感應之疾。如風馳電卷。",
    "X77n1524_001:0371a13": "不可思議。時懷孟大旱。呪之立雨。甞呪食投龍湫。頃",
    "X77n1524_001:0371a14": "之。奇華異果。湧出波面。取以上進。樞密副使月的迷",
    "X77n1524_001:0371a15": "失鎮潮。其妻得奇疾。百方無効。師但呪數珠以加其",
    "X77n1524_001:0371a16": "身。不知病之去也。元貞間。海都犯西番界。成宗謀於",
    "X77n1524_001:0371a17": "師。呪之而捷。又以呪水。起上於垂死。上北狩。師象輿",
    "X77n1524_001:0371a18": "在前。過雲州。語弟子曰。此地有靈怪。上至必有薄警。",
    "X77n1524_001:0371a19": "當以呪勝之。後果風雨暴至。眾咸震懼伏草中。獨行",
    "X77n1524_001:0371a20": "幄無少挫撓。初相哥。受師戒。繼為帝師門人。為人豪",
    "X77n1524_001:0371a21": "橫自肆。師責而不悛。繇是衘之。逮登相位。懼師讜直。",
    "X77n1524_001:0371a22": "因譖之于上。師遂有潮陽之行。相哥既以罪誅。上患",
    "X77n1524_001:0371a23": "股。召師還京。建師子吼道場。七日於內殿。而上愈。言",
    "X77n1524_001:0371a24": "及相哥。師以宿業為對。上以國用不足。欲徵稅于僧。",
    "X77n1524_001:0371b01": "師奏曰。昔成吉思皇帝。有國之日。疆土未廣。尚免僧",
    "X77n1524_001:0371b02": "徵。今四海混同。萬邦入貢。豈因微利而棄成規。倘蠲",
    "X77n1524_001:0371b03": "其賦。則身安志專。庶可勤修報國。上悅而止其事。乙",
    "X77n1524_001:0371b04": "未。被詔住大護國仁王寺。癸卯夏示疾。上遣醫候視。",
    "X77n1524_001:0371b05": "師笑曰。色身有限。藥豈能留。但問左右。今何時。曰。日",
    "X77n1524_001:0371b06": "午矣。即斂容端坐而逝。上聞悲悼。賜沉檀眾香。結塔",
    "X77n1524_001:0371b07": "茶毗。火後開視。頂骨不壞。舍利不知其數。建塔仁王",
    "X77n1524_001:0371b08": "寺。西域秘密之教。以大持金剛為始祖。累傳至師。益",
    "X77n1524_001:0371b09": "顯著。故有金剛上師之稱焉。",
    "X77n1524_001:0371b10": "佛智三藏傳",
    "X77n1524_001:0371b11": "佛智三藏。出積寧氏。昆弟四人。師其季也。總丱之歲。",
    "X77n1524_001:0371b12": "依帝師癹思巴。薙染為僧。通諸部灌頂之法。世祖受",
    "X77n1524_001:0371b13": "教於帝師。銳意翻譯。師與參譯語。辭致明辯。允愜上",
    "X77n1524_001:0371b14": "意。詔賜大辯廣智法師。論者謂。季葉以來。譯場久廢。",
    "X77n1524_001:0371b15": "能者葢寡。豈意人物凋殘之際。乃見公乎。觀其所譯。",
    "X77n1524_001:0371b16": "可謂能者哉。師之道大闡。河西之人。尊之不敢名。至",
    "X77n1524_001:0371b17": "呼其族黨。皆曰。此積寧法師家。其為見重如此。時僧",
    "X77n1524_001:0371b18": "司盛設。風紀浸弊。既不能干城遺法。抗禦外侮。反為",
    "X77n1524_001:0371b19": "諸僧勞擾。頺波所激。江南尤甚。朝廷欲選能者正之。",
    "X77n1524_001:0371b20": "僉以必得精識時務。如師者始可。詔授師江浙等處",
    "X77n1524_001:0371b21": "釋教總統。既至。削去煩苛。務從寬大。僧眾安之。既而",
    "X77n1524_001:0371b22": "改授福建等處。方正之氣。頗與同列乖忤。師歎曰。天",
    "X77n1524_001:0371b23": "下何事。況教門乎。葢吾人之庸。自擾之耳。夫設官愈",
    "X77n1524_001:0371b24": "多。則事愈煩。十羊九牧。其誰能堪。遂建言罷之。議者",
    "X77n1524_001:0371c01": "稱其高。師。既得請隨謝事。遁跡壠坻。築室種樹。葢將",
    "X77n1524_001:0371c02": "終焉。未幾。以光祿大夫起。仁宗為太子時。甞就師問",
    "X77n1524_001:0371c03": "法。既踐大寶。眷遇益隆。館於慶壽寺。給廩饍。詔師所",
    "X77n1524_001:0371c04": "譯。皆板行之。師幼而頴悟。諸國語言。皆不學而能。既",
    "X77n1524_001:0371c05": "長。果能樹立。其為學。誦言觀義。涉其涯。遂厲於深。且",
    "X77n1524_001:0371c06": "好賢愛能。尤能取諸人以為善。談論之際。發其端。已",
    "X77n1524_001:0371c07": "得過半之思。故其所有皆以好問而致。是以名勝之",
    "X77n1524_001:0371c08": "流。皆樂從之游。延祐元年十月。示寂。年五十有六。其",
    "X77n1524_001:0371c09": "始疾也。詔賜中統鈔萬緡。俾佐醫藥。太尉瀋王。往眎",
    "X77n1524_001:0371c10": "疾。既歿。又賜幣萬緡。以給葬事。遣使驛送其喪。歸葬",
    "X77n1524_001:0371c11": "故里云。",
    "X77n1524_001:0371c12": "必蘭納識理傳",
    "X77n1524_001:0371c13": "必蘭納識理者。初名只剌瓦彌的理。北庭感本魯國",
    "X77n1524_001:0371c14": "人。幼熟畏兀兒。及西天書。長能貫通三藏。及諸國語。",
    "X77n1524_001:0371c15": "大德六年。奉旨從帝師。受戒於廣寒殿。代帝出家。更",
    "X77n1524_001:0371c16": "賜今名。皇慶中。命翻譯諸梵經典。延祐間。賜銀印。授",
    "X77n1524_001:0371c17": "光祿大夫。是時。諸番朝貢。表牋文字。無能識者。皆令",
    "X77n1524_001:0371c18": "必蘭納識理譯進。甞有以金刻字為表進者。帝遣視",
    "X77n1524_001:0371c19": "之。廷中愕眙。觀所以對。必蘭納識理。隨取案上墨汁。",
    "X77n1524_001:0371c20": "塗金葉審其字。命左右執筆。口授表中語。及使人名",
    "X77n1524_001:0371c21": "氏。與貢物之數。書而上之。明日有司簡閱。一如所書。",
    "X77n1524_001:0371c22": "眾無不服其博識。而竟莫測其何所從授。或者。以為",
    "X77n1524_001:0371c23": "神悟云。後厄于數。",
    "X77n1524_001:0371c24": "法禎傳",
    "X77n1524_001:0372a01": "法禎。字蒙隱。雪磵其號也。蔣氏。其先曹之定陶人。家",
    "X77n1524_001:0372a02": "世閥閱。宋靖康間。高曾避金兵。徙淮西壽春。因家焉。",
    "X77n1524_001:0372a03": "父德勝。將兵取襄陽有功。封濟陰侯。母魯夫人。嚴而",
    "X77n1524_001:0372a04": "賢。師生岐嶷。齠齔習詩賦聲律。日記數千言。然氣羸",
    "X77n1524_001:0372a05": "疾瘵。每病則瀕死。術者以為非壽者相。父母捨之出",
    "X77n1524_001:0372a06": "家。事退庵無公大講師落髮。十七入講肆。通經論大",
    "X77n1524_001:0372a07": "旨。開官講於建鄴聲華奪席。尋入京師。告單慶壽太",
    "X77n1524_001:0372a08": "尉駙馬瀋王。日請入府說法。延祐丙辰。被旨即慶壽",
    "X77n1524_001:0372a09": "開堂。移易州之興國。逾年。兩奉詔。翻譯菩提行釋論",
    "X77n1524_001:0372a10": "二十七卷。西夏僧慧澄譯語。師筆受綴文。一言三詳。",
    "X77n1524_001:0372a11": "刪治一出於師。所司供給。仍指授畵工。於大內寶雲",
    "X77n1524_001:0372a12": "殿。繪高僧像八十八龕。師作八十八傳。金書其上。初",
    "X77n1524_001:0372a13": "皇慶之開舉場也。蒙古色目習三場舉業。漸染朱熹",
    "X77n1524_001:0372a14": "之說。謂佛語為誕妄。詔翰林虎承旨玅三藏與師三",
    "X77n1524_001:0372a15": "人。以張天覺護法論。譯為國語。以化之。英宗即位。將",
    "X77n1524_001:0372a16": "以大藏經治銅為板。而文多舛誤。徵選天下名僧六",
    "X77n1524_001:0372a17": "十員。讐較。師與湛堂西谷三人。為總督。重勘諸師所",
    "X77n1524_001:0372a18": "較。仍新為目錄。旌賞特加。泰定至順之交。教門有大",
    "X77n1524_001:0372a19": "故。師必預議秉筆。後至元丙子。被兩宮詔旨。主南城",
    "X77n1524_001:0372a20": "大竹林。至正戊子。詔重譯菩提行頌文。陛見于大口",
    "X77n1524_001:0372a21": "行宮。上以漢語。呼師號而面諭焉。是年。俗儒王溥張",
    "X77n1524_001:0372a22": "琅。陳言僧道之弊數十條。省部從其說。將行移文檄。",
    "X77n1524_001:0372a23": "師為駁邪論以闢之。其議遂寢。又江西儒學官塗以",
    "X77n1524_001:0372a24": "義。上數千言。其大旨。欲盡毀天下寺觀。僧道歸俗。財",
    "X77n1524_001:0372b01": "產沒官。師為公牘。回省部。折其邪說。乃止。甲午。遷潭",
    "X77n1524_001:0372b02": "柘之龍泉。師開堂出世。四十餘年。膺累朝眷顧。凡皇",
    "X77n1524_001:0372b03": "家大會。演法師為巨擘。王公有識大人。皆望塵加敬。",
    "X77n1524_001:0372b04": "名聲振寰宇。碑誌文言。殆遍海內。性明敏。經書過目",
    "X77n1524_001:0372b05": "成誦。其於性相教義。禪學密乘。與夫孔老百氏。經子",
    "X77n1524_001:0372b06": "史籍。無不該覽。發為文章。精緻雅徤。要為不蹈襲前",
    "X77n1524_001:0372b07": "人。蔚然自出機杼。成一家學。胸襟倜儻無芥蔕。爰自",
    "X77n1524_001:0372b08": "蒞事。雖賞罰公行。未甞藏怒宿怨。性不猜貳。遇人一",
    "X77n1524_001:0372b09": "言之快。則傾倒肝腑。聞後進之善。欣欣然似出諸己。",
    "X77n1524_001:0372b10": "見不善。亦必苦口規訓。五讀華嚴大疏。兩閱大藏。年",
    "X77n1524_001:0372b11": "逾從心。而自強不息。禪誦益勤。其主潭柘也。力起頺",
    "X77n1524_001:0372b12": "廢。叢林為之一新。施己衣資鈔一萬三千五百餘貫。",
    "X77n1524_001:0372b13": "十方檀施鈔。四千四百餘貫。因緣相資。故致有成。且",
    "X77n1524_001:0372b14": "為之儲積年糧。安集雲水。一誠感格。五年中七現祥",
    "X77n1524_001:0372b15": "光。師不之恤。唯以傳佛心宗唱高。和寡為甚恨。師為",
    "X77n1524_001:0372b16": "文不存稿。多散失而未刊。進士葛天麟。撰師行勒之",
    "X77n1524_001:0372b17": "石。未詳所終。",
    "X77n1524_001:0372b18": "明　西天國師傳(附柔渴巴辣)",
    "X77n1524_001:0372b19": "智光。字無隱。山東武定州王氏子也。父全。母董氏。幼",
    "X77n1524_001:0372b20": "而聰慧。閱讀輙不忘。十五。辭父母出家。尋禮西天迦",
    "X77n1524_001:0372b21": "濕彌羅國板的達薩訶咱釋哩國師。傳天竺聲明記",
    "X77n1524_001:0372b22": "論之旨。洪武己酉。以道廣無涯。未易津測。繇是銳志",
    "X77n1524_001:0372b23": "參訪。遊五臺。感文殊現相。　太祖高皇帝。聞其名。召",
    "X77n1524_001:0372b24": "至鍾山。　命譯其師板的達四眾弟子菩薩戒。詞簡",
    "X77n1524_001:0372c01": "理明。眾所推服。丙辰。奉　命訪補陀。於江南諸名山。",
    "X77n1524_001:0372c02": "踪跡殆遍。甲子春。與其徒惠辯等。奉使西域。過獨木",
    "X77n1524_001:0372c03": "繩橋。至尼巴辣梵天竺國。宣傳　聖化。已而謁麻曷",
    "X77n1524_001:0372c04": "菩提上師。傳金剛鬘壇場四十二會。禮地湧寶塔。西",
    "X77n1524_001:0372c05": "國人敬之。師凡兩往西域。　太宗文皇帝。念其往返",
    "X77n1524_001:0372c06": "勞勤。復與論三藏之說。領會深奧。大悅之。乙酉。擢僧",
    "X77n1524_001:0372c07": "錄右闡教。明年。俾迎大寶法王。及還敷對多所毗贊。",
    "X77n1524_001:0372c08": "賜圖書輿服法供。　詔居西天寺。陞右善世。丁酉。",
    "X77n1524_001:0372c09": "　召至北京。論義稱　旨。俾居崇國寺。　賜國師冠。",
    "X77n1524_001:0372c10": "　仁宗昭皇帝嗣位。　錫封。號曰圓融玅慧淨覺弘濟",
    "X77n1524_001:0372c11": "輔國光範衍教灌頂廣善大國師。　賜金印冠服。復",
    "X77n1524_001:0372c12": "錫孔雀銷金傘葢幡幢。及銀鍍金擕鑪。盆鑵供噐。法",
    "X77n1524_001:0372c13": "樂几案。坐床輿馬。諸物悉備。　誥曰(云云)。仍廣能仁",
    "X77n1524_001:0372c14": "寺居之。　宣宗章皇帝即位。出內帑。剏北京暘臺山",
    "X77n1524_001:0372c15": "大覺寺。俾居之以佚其老。并　勅禮官。度僧百餘人",
    "X77n1524_001:0372c16": "為其徒。恩德至厚。無以加矣。師。乃出　累朝所賜金",
    "X77n1524_001:0372c17": "帛。及眾信所施。倩工累石。為塔於寺側。期栖神於他",
    "X77n1524_001:0372c18": "日。　英宗皇帝即位之初。加封師號。　賜玉印。寶冠。",
    "X77n1524_001:0372c19": "金織袈裟。禪衣。時服。棕輿鞍馬。法器之類。　誥曰(云",
    "X77n1524_001:0372c20": "云)。前後遭遇　列聖。眷待之隆如此。師性行純簡。",
    "X77n1524_001:0372c21": "　朝廷凡命修建大齋。惟誠惟恪。每入對。惟以利濟萬",
    "X77n1524_001:0372c22": "有為說。　仁宗所賜儀仗。出入屏不用。　上知之。遣",
    "X77n1524_001:0372c23": "中貴人問故。對以平生但持經戒。非有汗馬之勞。",
    "X77n1524_001:0372c24": "　寵錫所臨。謹受藏之足矣。用之豈不過耶。　上歎異",
    "X77n1524_001:0373a01": "之。故制詞極其褒重。師於教義。精達深奧。所譯顯密",
    "X77n1524_001:0373a02": "經義。及所傳心經。八支了義真寔名經。仁王護國經。",
    "X77n1524_001:0373a03": "大白傘葢經。並行於世。弟子數千人。各隨其器。而引",
    "X77n1524_001:0373a04": "掖之。道望名世者。數十人。壽齡既高。智益精敏。有求",
    "X77n1524_001:0373a05": "而問之者。即懇懇開說。不厭不怠。非養之有素。詎能",
    "X77n1524_001:0373a06": "然耶。宣德十年六月十三日。示寂。戒其徒。各勉精進。",
    "X77n1524_001:0373a07": "訃聞。　上悼歎之。遣官賜祭。仍　勅有司。具葬儀。增",
    "X77n1524_001:0373a08": "廣其塔并創寺。　賜名西竺。茶毗得舍利盈掬。瑩潔",
    "X77n1524_001:0373a09": "如珠。既葬。其徒桑渴巴辣。進其遺像。　上親製贊詞",
    "X77n1524_001:0373a10": "書之曰。託生東齊。習法西竺。立志堅剛。秉戒專篤。行",
    "X77n1524_001:0373a11": "熟毗尼。悟徹般若。證明自然。恬憺蕭洒。事我　祖宗。",
    "X77n1524_001:0373a12": "越歷四朝。使車萬里。有勣有勞。攄瀝精虔。敷陳秘玅。",
    "X77n1524_001:0373a13": "玉音褒揚。日星垂曜。壽康圓寂。智炳幾先。雲消曠海。",
    "X77n1524_001:0373a14": "月皎中天。",
    "X77n1524_001:0373a15": "桑渴巴辣者。中天竺國人。師在西時。巴辣傾心服事。",
    "X77n1524_001:0373a16": "不去左右。師憐而挈之與東。　太宗推師意。　命為",
    "X77n1524_001:0373a17": "番經廠教授。凡遇　朝廷法事。師必與巴辣偕。或得",
    "X77n1524_001:0373a18": "掌壇。或輔弘宣。發揚秘乘。饒益弘多。而生性剛直。少",
    "X77n1524_001:0373a19": "巽讓。獨盡敬於師。自西抵東。始終無間。正統十一年。",
    "X77n1524_001:0373a20": "于定州上生寺。坐脫。壽七十。",
    "X77n1524_001:0373a21": "具生吉祥大師傳(附底哇答思)",
    "X77n1524_001:0373a22": "具生吉祥大師。梵名板的達撒哈咱失里。中天竺迦",
    "X77n1524_001:0373a23": "維羅國人。出剎帝利種。初研大小乘藏。尋知語言非",
    "X77n1524_001:0373a24": "究竟法。棄而習定於雪山。十二年得奢摩他證。　國",
    "X77n1524_001:0373b01": "初。振錫而東。浮信度。繇高昌。所經諸國。王臣畏敬。凡",
    "X77n1524_001:0373b02": "四越寒暑。始達甘肅。入五臺憩壽安禪林。恒山之人",
    "X77n1524_001:0373b03": "敬事之。如古佛出世。洪武七年。　上聞之。詔住蔣山。",
    "X77n1524_001:0373b04": "皈依者。風雨駢集。師道德深厚。容止安詳。一見使人",
    "X77n1524_001:0373b05": "心化。不待接迦陵之音。雖檀施山積。曾不一顧。曰。吾",
    "X77n1524_001:0373b06": "無庸是。悉為悲敬二田。　上嘉歎。賜以詩。有笑談般",
    "X77n1524_001:0373b07": "若生紅蓮之句。偶得足患。艱于步趨。　上勅醫治之。",
    "X77n1524_001:0373b08": "終莫能愈。忽一日奏還五臺。　上疑其妄。故許之。師",
    "X77n1524_001:0373b09": "白眾曰。今日五臺之行。有能從我者乎。弟子曰。某從",
    "X77n1524_001:0373b10": "之。師翹患足曰。汝無這一足。安能從我。至午。盥沐更",
    "X77n1524_001:0373b11": "衣危坐。弟子知其意。哀號請垂訓。師舉念珠示之。弟",
    "X77n1524_001:0373b12": "子拭涕曰。和尚教我念佛耶。師擲念珠于地。長吁而",
    "X77n1524_001:0373b13": "化。茶毗烟所及處。皆成舍利。綴於松枝者。若貫珠焉。",
    "X77n1524_001:0373b14": "建塔藏於西林庵。有示眾語三卷。并譯八支戒本。傳",
    "X77n1524_001:0373b15": "於世。",
    "X77n1524_001:0373b16": "底哇答思。東印土人。八歲事師為弟子。耐饑寒勞苦。",
    "X77n1524_001:0373b17": "師重之。隨師入中國。謁　上奉天門。賜度牒。　命隨",
    "X77n1524_001:0373b18": "方演教。師沒。答思北游。宣德中。止北京慶壽寺。喜潭",
    "X77n1524_001:0373b19": "柘幽勝。就龍泉之右。建庵以居。自是足跡不入城市。",
    "X77n1524_001:0373b20": "答思操履不凡。造詣廣大。化之日。所居之庵。現五色",
    "X77n1524_001:0373b21": "光。火浴得舍利。甚眾。平生異迹。不能殫紀。亦偉沙門",
    "X77n1524_001:0373b22": "也。",
    "X77n1524_001:0373b24": "補續高僧傳卷第一"
}