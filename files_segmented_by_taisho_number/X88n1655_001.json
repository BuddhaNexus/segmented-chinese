{
    "X88n1655_001:0392a03": "得依釋序文緣起",
    "X88n1655_001:0392a05": "通塞隆夷。理所固有。道之興廢。必繫乎人。得其人則",
    "X88n1655_001:0392a06": "其道興。亡其人則其道廢。人能弘道。道假人弘。其斯",
    "X88n1655_001:0392a07": "之謂歟。我佛之道。戒定慧而已矣。而惟戒律壽命于",
    "X88n1655_001:0392a08": "道。故南山曰。律為法命。弘則命全。若其不弘。正法斯",
    "X88n1655_001:0392a09": "滅。嗚呼。戒律可廢矣哉。支那戒律。自靈芝大智祖入",
    "X88n1655_001:0392a10": "無聲定之後。雖代不乏人。而其法漸晦。元明以來。典",
    "X88n1655_001:0392a11": "型盡失。萬曆間有古心律師。傑出于世。而法復大興。",
    "X88n1655_001:0392a12": "亦道假人弘也。",
    "X88n1655_001:0392a13": "律師諱如馨。字古心。溧陽楊氏子。既出俗。慨律學荒",
    "X88n1655_001:0392a14": "蕪。步禮五臺。求見文殊受戒。至半山中。見一婆子捧",
    "X88n1655_001:0392a15": "僧伽梨問曰汝求何事。曰求見文殊菩薩親受大戒。",
    "X88n1655_001:0392a16": "婆曰持衣來否。曰未。婆曰此衣與汝。師手接衣。婆標",
    "X88n1655_001:0392a17": "指曰那不是文殊麼。纔一回顧。婆子不見。菩薩於雲",
    "X88n1655_001:0392a18": "中垂手摩師頂曰。古心比丘。文殊為汝受戒竟。師於",
    "X88n1655_001:0392a19": "言下頓悟心地法門。視大小乘律如自己胸中流出。",
    "X88n1655_001:0392a20": "遂還金陵中興戒法。時有雪浪法師。奉敕修長干寶",
    "X88n1655_001:0392a21": "塔。工將告竣。塔頂艱舉。其心勿悅。少頃隱几而臥。夢",
    "X88n1655_001:0392a22": "神人慰曰。異日優波離尊者振錫繞塔。頂竅自投。爾",
    "X88n1655_001:0392a23": "何疑慮。明旦師率弟子執杖繞時。頂果自上。世人咸",
    "X88n1655_001:0392a24": "信為波離再轉也。時神宗皇帝御讚曰。瞻其貌。知其",
    "X88n1655_001:0392b01": "人。入三昧。絕六塵。昔波離。今古心。遷寂諡號慧雲。其",
    "X88n1655_001:0392b02": "嗣法者三昧律師。",
    "X88n1655_001:0392b03": "律師諱寂光。號三昧。瓜渚錢氏子也。初依雪浪法師",
    "X88n1655_001:0392b04": "習賢首教觀。次求古心律師受具足大戒於潤州甘",
    "X88n1655_001:0392b05": "露寺。親炙有年。惟律儀是任。心師嘉其行解。傳授毗",
    "X88n1655_001:0392b06": "尼。師始行道豫章。緇素敦請開戒於廬山東林寺。陸",
    "X88n1655_001:0392b07": "地忽透千葉白蓮一十八朵。昔慧遠大師臨滅度時",
    "X88n1655_001:0392b08": "對眾示曰。若有白蓮重開。吾當再來教化矣。自晉迄",
    "X88n1655_001:0392b09": "明。枯而不榮。池久為地。師到此山。白蓮花開。時人憶",
    "X88n1655_001:0392b10": "昔符讖。皆稱師為遠師再來也。師自萬曆乙卯至庚",
    "X88n1655_001:0392b11": "申。六載住山。闡揚淨土。四方學者來歸不下二千指。",
    "X88n1655_001:0392b12": "後於金陵預定時日端坐而化。生平神異甚多。詳如",
    "X88n1655_001:0392b13": "銘傳。其傳法上首曰見月律師。",
    "X88n1655_001:0392b14": "律師諱讀體。號見月。俗姓許氏。滇南白鹿郡之人。祖",
    "X88n1655_001:0392b15": "籍江南句容。洪武初開滇黔。以軍功封昭武將軍。世",
    "X88n1655_001:0392b16": "襲指揮使。遂世居白鹿焉。父胤昌。母吳氏。夢明月投",
    "X88n1655_001:0392b17": "懷而生師。師生而神敏。稍長輒有曠致逸情。善繪事。",
    "X88n1655_001:0392b18": "尤工大士像。人爭寶之。一時稱為小吳道子。年十四",
    "X88n1655_001:0392b19": "父母繼卒。伯無子。育師為嗣。至二十七。忽念世相無",
    "X88n1655_001:0392b20": "常。棄襲爵而去於劒川州赤宕嵓。遇一蘭若老僧。與",
    "X88n1655_001:0392b21": "語甚契。授華嚴。閱世主玅嚴品有省。遂詣寶洪山亮",
    "X88n1655_001:0392b22": "如法師乞度。先一夕如夢一人身披袈裟。眾僧擁跽",
    "X88n1655_001:0392b23": "而求剃染。及旦見師。喜為再來人也。遂與禁戒。聞江",
    "X88n1655_001:0392b24": "南有三昧律師。慕之。偕友成拙携瓢笠東行。艱苦備",
    "X88n1655_001:0392c01": "常。先入南岳參傘居道人顓大師。代演楞嚴四依解。",
    "X88n1655_001:0392c02": "繼登破額山馮茂山禮諸祖道場。進九華。朝五臺。再",
    "X88n1655_001:0392c03": "渡大江。始遇昧師于海潮菴。圓具戒。充上座。代講梵",
    "X88n1655_001:0392c04": "網。四眾莫不稱善。師猶欿然不自足。乃于藏中撿四",
    "X88n1655_001:0392c05": "分廣律及餘部律文覈之。遇壅滯。禱佛求解。默坐移",
    "X88n1655_001:0392c06": "時。渙然冰釋。次從昧師傳戒于金陵報恩寺。座下千",
    "X88n1655_001:0392c07": "人。師臨壇教授。忽憶昔時夢至一大寺。金碧交輝。苾",
    "X88n1655_001:0392c08": "芻雲集。自顧已成僧相。一瞿曇丹衣高座。招上授經",
    "X88n1655_001:0392c09": "命講。眾皆跪聽。汗流而覺。及是所見恍符前夢焉。後",
    "X88n1655_001:0392c10": "隨昧師主華山。以教授兼掌院務。廢寢忘飡。始終不",
    "X88n1655_001:0392c11": "怠。昧師甞語眾曰。老人三十年戒幢。若非見月。幾被",
    "X88n1655_001:0392c12": "摧折。示寂日。取榮昌公主法衣并諸部戒本付之。師",
    "X88n1655_001:0392c13": "嗣席。即以十誓勵眾。一不與剃度為徒。二不受納資",
    "X88n1655_001:0392c14": "養老。三不攢單給疏。四不積蓄香儀。五不私備果食。",
    "X88n1655_001:0392c15": "六不私設廚庫。七不避作務。八不行弔賀。九不立化",
    "X88n1655_001:0392c16": "主募緣。十不許絲衣晚食。有違約者決不留住。自後",
    "X88n1655_001:0392c17": "依律受具。結界安居。人見聞者咸謂南山再世也。順",
    "X88n1655_001:0392c18": "治三年官兵入山搜捕土賊。師與大眾悉被押赴軍",
    "X88n1655_001:0392c19": "前。時巴廒二將軍憤師容。隱欲加極罪。常住田產悉",
    "X88n1655_001:0392c20": "沒於官。師雖在劒戟林中。神色不變。從容對曰。華山",
    "X88n1655_001:0392c21": "大路焉能禁彼往來。遂感巴廒諸公舒誠敬服。願為",
    "X88n1655_001:0392c22": "護法。請師還山并復田地。給帖永照。於是躳修般舟",
    "X88n1655_001:0392c23": "三昧。為眾楷模。九十晝夜不坐不臥。如此者二次。復",
    "X88n1655_001:0392c24": "遵祇園遺制。建石戒壇于銅殿之右。斸基之夜。感大",
    "X88n1655_001:0393a01": "士現瑞炳然。壇殿交光。直冲霄漢。師開壇說戒。少則",
    "X88n1655_001:0393a02": "五千指。多至萬四千指。受別請如常州之天寧。真州",
    "X88n1655_001:0393a03": "之五臺。金陵之碧峰及紫竹林。宿遷之極樂并本山",
    "X88n1655_001:0393a04": "慈應天隆。所至道俗老幼闐咽街衢。將謝世。示微疾。",
    "X88n1655_001:0393a05": "囑諸門人曰。勿進湯藥。更七日行矣。至期端坐而逝。",
    "X88n1655_001:0393a06": "師生于萬曆辛丑年三月三日。示寂于康熈己未年",
    "X88n1655_001:0393a07": "正月二十二日也。世壽七十九。僧臘四十四。坐夏三",
    "X88n1655_001:0393a08": "十三。經七日茶毗時。四眾弟子遐邇皆集。悲鳴徧野。",
    "X88n1655_001:0393a09": "佛聲震天。燄光中或見佛相。紫煙內或現蓮華。火滅",
    "X88n1655_001:0393a10": "後收取靈骨。獲舍利五色者不可勝數。師一生來八",
    "X88n1655_001:0393a11": "坐道場。開戒七十餘期。法嗣六十餘人。門弟子以數",
    "X88n1655_001:0393a12": "萬計。所著止持會集(十六卷)．作持續釋(十五卷)．傳戒正範",
    "X88n1655_001:0393a13": "(四卷)．大乘玄義(一卷)．藥師懺法(一卷)．剃度正範(一卷)．僧行軌則",
    "X88n1655_001:0393a14": "(一卷)．三歸五八戒正範(一卷)．教誡尼正範(一卷)．黑白布薩(一卷)．",
    "X88n1655_001:0393a15": "幽冥戒正範(一卷)等諸書。竝行於世。身長大。頂肉髻。聲",
    "X88n1655_001:0393a16": "若鉅鐘。貌類古佛。有一善士自滇南來參云。弟子曾",
    "X88n1655_001:0393a17": "禮鷄足山求見迦葉。夢感韋天示云。尊者已至華山",
    "X88n1655_001:0393a18": "弘律。爾欲親覲可往見焉。故來禮拜。師恐眾惑。祕不",
    "X88n1655_001:0393a19": "容傳。至於馬陵之枯泉自溢。龍眠之三世冤消。冥戒",
    "X88n1655_001:0393a20": "歸依。神龍護法。種種靈奇難可具錄。餘詳御史李模",
    "X88n1655_001:0393a21": "督河孫在豐二墖銘。翰林尤侗侍御方享咸二傳。及",
    "X88n1655_001:0393a22": "方伯丁思孔道行碑中。",
    "X88n1655_001:0393a23": "有宜潔律師者。係師法嗣。名書玉。宜潔字也。別號佛",
    "X88n1655_001:0393a24": "菴。今現住古杭昭慶。說法度生。其學才挺拔。道德高",
    "X88n1655_001:0393b01": "明。固是一世之雄。而不忝為慧雲老祖四世之孫者",
    "X88n1655_001:0393b02": "也。辛巳夏予甞應請抵肥後州熊本城講梵網於神",
    "X88n1655_001:0393b03": "護教寺。肥前州島原城江東禪寺主慇請開戒於其",
    "X88n1655_001:0393b04": "寺。因留錫結冬安居。制前寺主要予遊長崎。既到。首",
    "X88n1655_001:0393b05": "訪東明山興福寺。寺主悅峰章禪師。支那人也。喜予",
    "X88n1655_001:0393b06": "來訪。[款士+止]待優渥。促榻對談。霏霏如吐玉屑。出毗尼日",
    "X88n1655_001:0393b07": "用切要香乳記二卷見贈。毗尼日用切要即見月和",
    "X88n1655_001:0393b08": "尚所集。而宜潔律師隨而箋之曰香乳記。予恭讀之。",
    "X88n1655_001:0393b09": "又因禪師所談。方知律師現在昭慶。遂乃託禪師以",
    "X88n1655_001:0393b10": "六物圖依釋四卷附商舶寄貽。律師見而隨喜。序以",
    "X88n1655_001:0393b11": "證之。并贈其所著羯磨儀式二冊[田/廾]予。今茲戊子秋",
    "X88n1655_001:0393b12": "九月二十五日敬而領之。輒述一偈以誌其喜。前貽",
    "X88n1655_001:0393b13": "依釋。今領此贈。竝賴東明禪師勞神用也。序文既梓。",
    "X88n1655_001:0393b14": "冠於卷端。私恐人不審其所由。撰緣起一篇。諸師事",
    "X88n1655_001:0393b15": "實皆依香乳記出之。兼取於廬山志。其文全存而不",
    "X88n1655_001:0393b16": "敢殺者。令人知支那戒律中興繼承有得其人。保佛",
    "X88n1655_001:0393b17": "道壽命於濁末之運云。",
    "X88n1655_001:0393b18": "旹",
    "X88n1655_001:0393b19": "寶永五年歲在徒維困敦冬至後三日"
}