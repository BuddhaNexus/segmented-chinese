{
    "T19n0995_001:0519b23": "新譯仁王般若經陀羅尼念誦軌",
    "T19n0995_001:0519b24": "儀序",
    "T19n0995_001:0519b26": "大興善寺翻經沙門慧靈述",
    "T19n0995_001:0519b27": "我皇帝聖德廣運仁育群品。亦既纂曆吹大",
    "T19n0995_001:0519b28": "法螺。刊梵言之輕重。警迷徒之耳目。偉矣",
    "T19n0995_001:0519b29": "哉。迺辟興善寺大廣智三藏不空。與義學沙",
    "T19n0995_001:0519c01": "門良賁等一十四人。開府魚朝恩翰林學士",
    "T19n0995_001:0519c02": "常袞等。去歲夏四月。於南桃園再譯斯經。秋",
    "T19n0995_001:0519c03": "九月詔資聖西明。百座敷闡。下紫微而五雲",
    "T19n0995_001:0519c04": "抱出。經長衢而萬姓作禮。阡郭充滿猶墻堵",
    "T19n0995_001:0519c05": "焉。稽緇衣覽青史。自摩騰入漢僧會遊矣。瑞",
    "T19n0995_001:0519c06": "法之來莫與京者。經云若未來世有諸國王。",
    "T19n0995_001:0519c07": "建立正法護三寶者。我令五方菩薩往護其",
    "T19n0995_001:0519c08": "國令無災難。又云五菩薩自於佛前發弘誓",
    "T19n0995_001:0519c09": "言。我有陀羅尼能加持擁護。是一切佛本所",
    "T19n0995_001:0519c10": "修行速疾之門。若人得聞一經於耳。所有罪",
    "T19n0995_001:0519c11": "障悉皆消滅況復習誦而令通利。佛即讚言",
    "T19n0995_001:0519c12": "若誦持此陀羅尼者。我及十方諸佛悉常擁",
    "T19n0995_001:0519c13": "護。諸惡鬼神敬之如佛。不久當得阿耨菩提。",
    "T19n0995_001:0519c14": "則知此陀羅尼。字母之根底眾瑜伽之藪澤。",
    "T19n0995_001:0519c15": "如彼水木歸其本源。故菩薩演之王者建之。",
    "T19n0995_001:0519c16": "黎人念之諸佛讚之。俾爾昌而熾俾爾福而",
    "T19n0995_001:0519c17": "利。於可以見聖人之心。其益既弘其軌亦妙。",
    "T19n0995_001:0519c18": "苟于誠不克曷降之以嘉。三藏是以譯具多",
    "T19n0995_001:0519c19": "之文。良賁法師乃受從簡素。始夫處所方便",
    "T19n0995_001:0519c20": "終其觀行儀則。修為十門第以位次。一一昭",
    "T19n0995_001:0519c21": "著庶無懵焉。凡我道俗將保厥躬遂求願。踐",
    "T19n0995_001:0519c22": "菩提之路登仁壽之域者。何莫由斯之道哉。",
    "T19n0995_001:0520a02": "仁王般若念誦法一卷",
    "T19n0995_001:0520a04": "開府儀同三司特進試鴻臚卿",
    "T19n0995_001:0520a05": "肅國公食邑三千戶賜紫贈司",
    "T19n0995_001:0520a06": "空謚大鑒正號大廣智大興善",
    "T19n0995_001:0520a07": "寺三藏沙門不空奉　詔譯",
    "T19n0995_001:0520a08": "爾時佛告波斯匿王。今為王說仁王護國般",
    "T19n0995_001:0520a09": "若波羅蜜多持明之法。王當諦受一心善聽。",
    "T19n0995_001:0520a10": "先明入道場儀軌。",
    "T19n0995_001:0520a11": "若諸仁王為求息災。先須沐浴著新淨衣。若",
    "T19n0995_001:0520a12": "法行王者受近住戒。應起殷重大乘之心。欲",
    "T19n0995_001:0520a13": "求成就不惜身命。於無邊有情廣起悲願濟",
    "T19n0995_001:0520a14": "度之心能如是者速得成就。入道場已五體",
    "T19n0995_001:0520a15": "投地。遍禮法界一切三寶右膝著地懺悔三",
    "T19n0995_001:0520a16": "業一切罪障。勸十方佛轉正法輪。請諸如來",
    "T19n0995_001:0520a17": "久住於世。隨喜三乘所修福智。以我某甲所",
    "T19n0995_001:0520a18": "修功德。悉皆迴向無上菩提。願共法界一切",
    "T19n0995_001:0520a19": "有情。所求悉地速得滿足。次結跏趺坐。如",
    "T19n0995_001:0520a20": "其闕緣不得澡浴。二手塗香發慇重心。結清",
    "T19n0995_001:0520a21": "淨印。兩手當心虛心合掌如未敷蓮華誦真",
    "T19n0995_001:0520a22": "言曰。",
    "T19n0995_001:0520a23": "唵娑嚩(二合)婆(引)嚩輸(入)鐸(引)薩嚩達磨(引)",
    "T19n0995_001:0520a24": "娑嚩(二合)婆嚩輸度撼",
    "T19n0995_001:0520a25": "誦此真言三遍。正誦之時運心廣布。一切諸",
    "T19n0995_001:0520a26": "法本來清淨。是故我身亦悉清淨。即閉目運",
    "T19n0995_001:0520a27": "想。遍滿虛空一切諸佛菩薩道場眾會。執持",
    "T19n0995_001:0520a28": "種種上妙香花。三業至誠頭面禮敬。",
    "T19n0995_001:0520a29": "第一結佛部三昧耶印",
    "T19n0995_001:0520b01": "兩手當心。內相叉作拳。並竪二大拇指誦",
    "T19n0995_001:0520b02": "真言曰。",
    "T19n0995_001:0520b03": "唵爾那爾迦娑嚩(二合引)訶(去引)",
    "T19n0995_001:0520b04": "不出聲誦此真言三遍。下皆准知。於頂上",
    "T19n0995_001:0520b05": "散。由結此印契誦此佛部三昧耶真言故。十",
    "T19n0995_001:0520b06": "方法界一切諸佛。悉皆雲集遍滿虛空。加持",
    "T19n0995_001:0520b07": "行者離諸障惱。三業清淨所修行願速得成",
    "T19n0995_001:0520b08": "就。",
    "T19n0995_001:0520b09": "第二結諸菩薩部三昧耶印",
    "T19n0995_001:0520b10": "兩手當心如前作拳。左大拇指屈於掌中誦",
    "T19n0995_001:0520b11": "真言曰。",
    "T19n0995_001:0520b12": "唵阿(引)嚧(引)力迦娑嚩(二合)訶(去)",
    "T19n0995_001:0520b13": "準前誦三遍。於頂上散。由結此印契誦此諸",
    "T19n0995_001:0520b14": "菩薩部三昧耶真言故。即得觀自在菩薩等。",
    "T19n0995_001:0520b15": "十方法界一切菩薩。悉皆雲集遍滿虛空。加",
    "T19n0995_001:0520b16": "持行法行者三業清淨無諸災難謂諸菩薩承",
    "T19n0995_001:0520b17": "本悲願。令所求者皆悉滿足。",
    "T19n0995_001:0520b18": "第三結金剛部三昧耶印",
    "T19n0995_001:0520b19": "右如前印舒左大拇指。屈右大拇指於掌中。",
    "T19n0995_001:0520b20": "誦真言曰。",
    "T19n0995_001:0520b21": "唵嚩日囉(二合)地力迦娑嚩(二合引)訶",
    "T19n0995_001:0520b22": "准前誦三遍於頂上散。由結此印契誦金剛",
    "T19n0995_001:0520b23": "部三昧耶真言故。即得十方法界一切金剛",
    "T19n0995_001:0520b24": "現威怒身。如雲而集滿虛空界。加持行法行",
    "T19n0995_001:0520b25": "者。三業堅固猶如金剛。謂彼聖者承佛威神",
    "T19n0995_001:0520b26": "以自願力。大則護持國界令無災難。小則乃",
    "T19n0995_001:0520b27": "至一身令無諸厄。",
    "T19n0995_001:0520b28": "第四結護身印",
    "T19n0995_001:0520b29": "又用三部所結印契。及誦真言五處加持。謂",
    "T19n0995_001:0520c01": "額左肩右肩心喉五處。於頂上散。即成被金",
    "T19n0995_001:0520c02": "剛堅固甲冑。由此加持遍行者身。威光赫[亦/火]",
    "T19n0995_001:0520c03": "一切諸魔作障惱者。眼不敢覩疾走而去。",
    "T19n0995_001:0520c04": "第五結辟除印及金剛方隅寶界印",
    "T19n0995_001:0520c05": "右以前金剛部印契。誦彼真言繞壇左轉三",
    "T19n0995_001:0520c06": "匝。即能辟除大力諸魔隨佛菩薩。若有隱者",
    "T19n0995_001:0520c07": "遠去他界。隨心大小右轉三匝。即成金剛",
    "T19n0995_001:0520c08": "方隅寶界。諸佛菩薩尚不違越。況障惱者能",
    "T19n0995_001:0520c09": "得其便。於頂上散。",
    "T19n0995_001:0520c10": "第六結請聖眾降壇印",
    "T19n0995_001:0520c11": "右用前三部印契及誦真言。以大拇指向身",
    "T19n0995_001:0520c12": "招請。三遍三招。即前滿空三部聖眾。各依本",
    "T19n0995_001:0520c13": "位不相障礙。寂然而住頂上散。",
    "T19n0995_001:0520c14": "第七獻閼伽香水印",
    "T19n0995_001:0520c15": "右以兩手持捧摩尼寶器盛香水。置於眉間",
    "T19n0995_001:0520c16": "誦真言曰。",
    "T19n0995_001:0520c17": "唵嚩日囉(二合引)娜迦吽(引)",
    "T19n0995_001:0520c18": "準上誦三遍。運心廣布。次第普浴一切聖",
    "T19n0995_001:0520c19": "眾。於頂上散。由獻閼伽故。從勝解行地乃至",
    "T19n0995_001:0520c20": "法雲地。於地地中十方法界諸佛菩薩。皆悉",
    "T19n0995_001:0520c21": "加護諸佛灌頂。",
    "T19n0995_001:0520c22": "第八獻寶座印",
    "T19n0995_001:0520c23": "右以兩手當心虛心合掌。二大拇指及二小",
    "T19n0995_001:0520c24": "指。相附少屈。餘之六指各散。微屈如開敷蓮",
    "T19n0995_001:0520c25": "華。真言曰。",
    "T19n0995_001:0520c26": "唵迦磨攞娑嚩(二合引)訶",
    "T19n0995_001:0520c27": "由結印契及誦真言。所獻寶座令諸聖眾皆",
    "T19n0995_001:0520c28": "如實受用。則令行法行者至果位中。獲得金",
    "T19n0995_001:0520c29": "剛堅固寶座。",
    "T19n0995_001:0521a01": "第九結普供養印",
    "T19n0995_001:0521a02": "右以兩手合掌。五指互交以右押左。置於心",
    "T19n0995_001:0521a03": "上誦真言曰。",
    "T19n0995_001:0521a04": "娜莫三曼多沒馱(引)南(引)薩嚩他欠(平)烏娜",
    "T19n0995_001:0521a05": "誐(二合)諦薩頗(二合)囉呬(引)[牟*含]誐誐曩(上)劍娑",
    "T19n0995_001:0521a06": "嚩(二合引)訶",
    "T19n0995_001:0521a07": "由結此印誦真言故蓮心廣布。周遍法界諸",
    "T19n0995_001:0521a08": "佛菩薩道場海會。普雨一切諸供養具。初誦",
    "T19n0995_001:0521a09": "一遍。塵沙寶器滿盛塗香普塗聖眾。誦第二",
    "T19n0995_001:0521a10": "遍。種種花鬘普遍莊嚴。誦第三遍。燒種種香",
    "T19n0995_001:0521a11": "普遍供養。誦第四遍。雨諸天中上妙飲食。置",
    "T19n0995_001:0521a12": "於寶器普遍供養。誦第五遍。雨諸摩尼以為",
    "T19n0995_001:0521a13": "燈明普遍供養。諸佛菩薩由誦真言加持力",
    "T19n0995_001:0521a14": "故。所獻香等於諸海會悉皆真實聖眾受用。",
    "T19n0995_001:0521a15": "行法行者於當來世常獲是報。",
    "T19n0995_001:0521a16": "第十結般若波羅蜜多根本印",
    "T19n0995_001:0521a17": "又以兩手背相附。收二頭指。以二小指屈於",
    "T19n0995_001:0521a18": "掌中。以大拇指各押二指頭。置於心上。誦經",
    "T19n0995_001:0521a19": "中陀羅尼七遍。由結此印誦陀羅尼故。行法",
    "T19n0995_001:0521a20": "行者自身即便變成般若波羅蜜多菩薩。而",
    "T19n0995_001:0521a21": "為一切諸佛之母。其菩薩像結跏趺坐白蓮",
    "T19n0995_001:0521a22": "華上。身黃金色。眾寶瓔珞遍身莊嚴。首戴寶",
    "T19n0995_001:0521a23": "冠繫冠白繒。兩邊垂下。左手當心持般若梵",
    "T19n0995_001:0521a24": "夾。右手當乳作說法印。以大拇指押無名",
    "T19n0995_001:0521a25": "指頭。即想菩薩從頂至足身諸毛孔。流出光",
    "T19n0995_001:0521a26": "明作種種色。遍滿法界。一一光中化無量佛。",
    "T19n0995_001:0521a27": "遍虛空界諸世界中。普為眾生當根宣說般",
    "T19n0995_001:0521a28": "若波羅蜜多甚深之法。皆令悟解。住三摩地",
    "T19n0995_001:0521a29": "行法行王作此觀已。頂上散印。手持數珠置",
    "T19n0995_001:0521b01": "於掌中。合掌當心。誦真言曰。",
    "T19n0995_001:0521b02": "唵尾嚧者那(引)麼攞娑嚩(二合引)訶(引)",
    "T19n0995_001:0521b03": "誦此三遍加持數珠頂上戴已。然後當心。左",
    "T19n0995_001:0521b04": "手承珠右手移珠。念念相應住佛母三昧。觀",
    "T19n0995_001:0521b05": "心莫間斷。誦一百八遍或二十一遍。誦真言",
    "T19n0995_001:0521b06": "曰。",
    "T19n0995_001:0521b07": "娜謨囉怛娜(二合)怛囉(二合)夜野(一)娜莫(引)阿",
    "T19n0995_001:0521b08": "哩夜(二合)吠(無蓋反)[口*路]者娜野(二)怛他(引)櫱多",
    "T19n0995_001:0521b09": "(引)夜囉訶(二合)諦(三)三貌三沒馱(引)野(四)娜莫阿",
    "T19n0995_001:0521b10": "(引)哩野(二合五)三滿多跋捺囉(二合引)野(六)冐地薩怛",
    "T19n0995_001:0521b11": "嚩(二合引)野(七)摩賀薩怛嚩(二合引)野(八)摩賀迦(引)",
    "T19n0995_001:0521b12": "嚕抳迦(引)野(九)怛儞野(二合)他(十引)枳穰(二合)",
    "T19n0995_001:0521b13": "娜鉢囉(二合)儞(引)閉(十一)惡乞叉(二合)野句勢(十二)",
    "T19n0995_001:0521b14": "鉢囉(二合)底婆(引)娜嚩底(十三)薩嚩沒馱(引)嚩路",
    "T19n0995_001:0521b15": "枳諦(十四)喻誐跛哩儞澁跛(二合)寧(十五)儼避(引)",
    "T19n0995_001:0521b16": "囉努囉嚩誐(引)係(十六)底哩野(三合)特嚩(二合十七)跛",
    "T19n0995_001:0521b17": "哩儞澁跛(二合)寧(十八)冐地質多散惹娜儞(十九)",
    "T19n0995_001:0521b18": "薩嚩(引)毘曬迦(引)毘色訖諦(二合二十)達磨娑(引)誐",
    "T19n0995_001:0521b19": "囉三步諦(二十一)阿慕伽室囉(二合)嚩儜(二十二)摩",
    "T19n0995_001:0521b20": "賀三滿多跋捺囉(二合)步彌(二十三)涅(奴逸反)哩野",
    "T19n0995_001:0521b21": "(二合)諦(二十四)尾野(二合)羯囉拏(二十五)跛哩鉢囉(二",
    "T19n0995_001:0521b22": "合)跛儞(二十六)薩嚩悉馱(二十七)娜麼塞訖哩(二合)",
    "T19n0995_001:0521b23": "諦(二十八)薩嚩冒地薩怛嚩(二合二十九)散惹娜儞(三十)",
    "T19n0995_001:0521b24": "婆誐嚩底(丁以反引三十一)沒馱(引)麼諦(三十二)阿囉嬭",
    "T19n0995_001:0521b25": "迦囉嬭(三十三)阿囉拏迦囉嬭(三十四)摩賀鉢囉(二",
    "T19n0995_001:0521b26": "合)枳穰(二合三十五)播囉弭諦娑嚩(二合引)賀(三十六)",
    "T19n0995_001:0521b27": "如是依前至心誦念。遍數足已。即頂戴數珠",
    "T19n0995_001:0521c01": "置於本處。結三摩地印橫舒兩手以右押左。",
    "T19n0995_001:0521c02": "置於臍下。端身閉目頭少微屈專注心上。",
    "T19n0995_001:0521c03": "諦觀圓明鏡智上縱廣一肘。漸遍法界。布字",
    "T19n0995_001:0521c04": "行列右旋次第觀。一一字光明徹照。從外向",
    "T19n0995_001:0521c05": "內至於地字。從內向外漸觀諸字。周而復始。",
    "T19n0995_001:0521c06": "至第三遍心善寂定。了了分明觀所詮義。不",
    "T19n0995_001:0521c07": "生不滅一一平等。皆遍法界非動非靜。定慧",
    "T19n0995_001:0521c08": "雙運永離諸相。即是般若波羅蜜多三摩地",
    "T19n0995_001:0521c09": "觀。從此却結般若波羅蜜多印。誦陀羅尼七",
    "T19n0995_001:0521c10": "遍。於頂上散。次結普供養印。如前運心次第",
    "T19n0995_001:0521c11": "供養。對聖眾前。以向所修所生功德。盡將資",
    "T19n0995_001:0521c12": "益所求諸願。為國為家利他滿足。然後迴施",
    "T19n0995_001:0521c13": "眾生。迴嚴淨土迴向實際。迴求無上菩提。願",
    "T19n0995_001:0521c14": "共有情速至彼岸。次結前結界印。誦前真言",
    "T19n0995_001:0521c15": "三遍左轉即成解界。次結前三部印。誦前真",
    "T19n0995_001:0521c16": "言三遍。皆以大拇指向外撥之。即成發遣聖",
    "T19n0995_001:0521c17": "眾各歸本土。行者作禮而去。如常經行。受持",
    "T19n0995_001:0521c18": "讀誦大乘勿散動也。如是五更至於晨朝以",
    "T19n0995_001:0521c19": "為初時。從日午後至於未時為第二時。從黃",
    "T19n0995_001:0521c20": "昏後至於中夜為第三時。從中夜後至於五",
    "T19n0995_001:0521c21": "更為第四時。如是時中各依本數。精勤不怠",
    "T19n0995_001:0521c22": "一切他敵自然降伏。一切災難永不復生。爾",
    "T19n0995_001:0521c23": "時波斯匿王聞佛說已。即從坐起作禮圍繞。",
    "T19n0995_001:0521c24": "歡喜踊躍信受奉行。",
    "T19n0995_001:0522a01": "仁王般若念誦法一卷"
}