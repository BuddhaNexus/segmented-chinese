{
    "X58n1017_001:0574a07": "注同教問答",
    "X58n1017_001:0574a09": "可堂法師。撰華嚴同教問答。意義深玄。文辭華贍。",
    "X58n1017_001:0574a10": "固能合符乎佛祖之道。可謂善述者矣。",
    "X58n1017_001:0574a11": "笑庵法師。遂摭所聞。以辨差當。猶不體其本。而未",
    "X58n1017_001:0574a12": "免乎失焉。(善喜)學雖寡陋。輙為辨明。非欲附名於",
    "X58n1017_001:0574a13": "梁棟間。庶幾信可堂之道。而釋學者之疑也。覽者",
    "X58n1017_001:0574a14": "幸毋罪焉。",
    "X58n1017_001:0574a15": "時戊子乾道四年冬至後一日(善喜)書",
    "X58n1017_001:0574a16": "玉峯沙門(師會)述",
    "X58n1017_001:0574a17": "蠡澤門人(善喜)注",
    "X58n1017_001:0574a18": "問云。華嚴大宗唯同別二教。別義講解多同。但易簡",
    "X58n1017_001:0574a19": "特異而多不從。(易簡云。初別教門。廣引教證。三一不同。若作此釋者。或有國土唯說一乘。",
    "X58n1017_001:0574a20": "或有國土唯說三乘。則俱非別教也。若三一合說。方受此名。將釋法華同教。則可云爾。非今逈異餘宗別教一",
    "X58n1017_001:0574a21": "乘之謂也。故云而多不從。楊子曰。不合乎先王之法者。君子不法也)若同教一義。或曰",
    "X58n1017_001:0574a22": "三種。(易簡云。一法界本末融會同。二三一和合同。三同頓同實同)或曰四門。(會解云。一",
    "X58n1017_001:0574a23": "三一和合同。二泯二同。三義類相似同。四全收諸教同)或曰。立言小異。大義不",
    "X58n1017_001:0574a24": "差。(玉峯曰。孔目云。會三歸一。故知同也。諸祖或曰。全收泯二等者。但立言雖異。總不出此。故云大義不差)",
    "X58n1017_001:0574b01": "而學者二三不知孰是。請諸少俊。博採祖文。示其所",
    "X58n1017_001:0574b02": "歸。當公論是非。不可私其所黨。至祝至祝。",
    "X58n1017_001:0574b03": "其一言通目。隨別取一義。(孔目云。眾多別義。一言通目。又會義不同。多種",
    "X58n1017_001:0574b04": "法門。隨別取一義。餘無別相。故華嚴中。信解行等諸位。以信一言。成其信位。位中所含。即通成解行理事",
    "X58n1017_001:0574b05": "等一切法門。亦簡前後諸位。法相不同。及會普眼境界一乘無礙陀羅尼門。據斯聖巧一言之下。玄復玄",
    "X58n1017_001:0574b06": "耳)并同別中。各說同別等義。(至相曰。別教之中亦有同別。由多即一。是",
    "X58n1017_001:0574b07": "其同也。為一中多。即是別也。同教之中亦有同別。一乘三乘同一善巧。是其同也。各為據機別。即是別也)",
    "X58n1017_001:0574b08": "非諸方所諍不必辨也。",
    "X58n1017_001:0574b09": "章初。一別教。二同教。易簡釋曰。後同教門。直就法界",
    "X58n1017_001:0574b10": "本末融會。故下章云。此同教說諸乘等會融無二同",
    "X58n1017_001:0574b11": "一法界。",
    "X58n1017_001:0574b12": "評曰。此中引文不盡。(章曰。此同教說諸乘等。會融無二。同一法界。有其二門。一",
    "X58n1017_001:0574b13": "泯權歸實門。即一乘教也。二攬實成權門。則三乘教等也)復錯亂宗因。(西域凡說一義。",
    "X58n1017_001:0574b14": "皆具三支比量。離三十三過。今但引宗法。而不出所因。蓋由泯權歸實。攬實成權為因。故成同教無二之",
    "X58n1017_001:0574b15": "宗。若陸沉所因。安能會融無二。又復將此所宗法。而為同教。得名因由。豈非錯亂宗因乎)自言",
    "X58n1017_001:0574b16": "此是能弘門。非被機之教也(易簡謂。章初立此二門。乃能弘門。非被機",
    "X58n1017_001:0574b17": "之教。若欲被機。當如大疏中同別。且吾祖立言判教。而不為機。況下文同別。自有攝機成益之言耳)。",
    "X58n1017_001:0574b18": "迎福釋曰。此乃三一合說。則三乘一乘和合不異。(問。所",
    "X58n1017_001:0574b19": "謂不異者。還是三乘不異一乘耶。一乘不異三乘耶。況祖師自謂。一以三即一故不異。二以一即三故不異。初",
    "X58n1017_001:0574b20": "屬別教。即非同教。今謂三一不異。出何經論。縱法華經。亦破三顯一。非三一不異也)又注曰。此",
    "X58n1017_001:0574b21": "約三一俱故名同。(會解曰。一乘三乘和合不異。又云三一共故。又曰此約三一具故。析",
    "X58n1017_001:0574b22": "薪云。三一合明。不審諸句為一為異。若一何用互出。若異何義為當)又揀非海具百川",
    "X58n1017_001:0574b23": "等云云(揀非海具百川義。下當辨明)。",
    "X58n1017_001:0574b24": "至相釋曰。經云。會三歸一。故知同也。多義如彼。(至相曰。所",
    "X58n1017_001:0574c01": "言同者。三乘同一乘故。又言同者小乘同一乘故。又言同者小乘同三乘故等。若言三乘同一乘。則總收權小。",
    "X58n1017_001:0574c02": "若言小乘同一乘。則但收溝洫等。前云大義不差。今云多義如彼。前後相仍也)又曰。今以理",
    "X58n1017_001:0574c03": "求通之。與同義無別趣也。(孔目曰。前德已述通別二教。而未見釋相。今以理求",
    "X58n1017_001:0574c04": "通之。與同義無別趣也)今從至相(揚子曰。適堯舜文王者。為正道。非堯舜文王者。為他道。君",
    "X58n1017_001:0574c05": "子正而不他也)。",
    "X58n1017_001:0574c06": "評曰。易簡將彼別教。釋此對同之別。今取彼同。示",
    "X58n1017_001:0574c07": "此對別之同義無舛也。(彼即孔目。此即教章。易簡曰。孔目云。別教者別於三",
    "X58n1017_001:0574c08": "乘。則將孔目中別教。釋今章中對同之別也。玉峯云。至相釋曰。經云會三歸一故知同也。則取孔目中同",
    "X58n1017_001:0574c09": "教。示今章中對別之同也。問。前云別教但易簡特異。今云對同之別義無舛也。何自矛盾。答。前有過則斥",
    "X58n1017_001:0574c10": "之。此可用則取之。有何惑哉)迎福亦曰。別義皆同。則亦與矣(會解",
    "X58n1017_001:0574c11": "云。別教名義諸祖皆同。則亦許也。已上第一義竟)。",
    "X58n1017_001:0574c12": "清涼總相會通中。或分為四。中云三同教一乘如法",
    "X58n1017_001:0574c13": "華等(清凉總相會通中云。或分為四。此亦二門。一中間三教。存三泯二別故。開之為四。一別教小乘。如四",
    "X58n1017_001:0574c14": "阿含等。二同教三乘。如深密等。三同教一乘。如法華等。四別教一乘。如華嚴經。演義釋云。一中間三教存三泯",
    "X58n1017_001:0574c15": "二者。始終頓三。名為中間。以初有小乘。後有圓教。故名中間。而始教存三。故別為一教。終頓二教泯二是同。故",
    "X58n1017_001:0574c16": "合為一教。下列四中云。三同教一乘。即合終頓二教也)。",
    "X58n1017_001:0574c17": "易簡。釋教章攝益中同教一乘云。此即三乘一乘",
    "X58n1017_001:0574c18": "和合屬同教攝。前別教一乘。即是圓教。權教三乘",
    "X58n1017_001:0574c19": "即是始教。同教一乘即當終頓。故清涼玄文云。三",
    "X58n1017_001:0574c20": "同教一乘如法華等。演義釋云。即合終頓二教也",
    "X58n1017_001:0574c21": "(差當云。善住舉此不辨非者。意在正破會解。然易簡引玄文。證攝益中同教一乘。且教章終頓屬三。玄文",
    "X58n1017_001:0574c22": "終頓屬一。引一證三。故不足辨也)。",
    "X58n1017_001:0574c23": "評曰。此師又指此乃別教所不揀者也。(易簡云。中間三教雖",
    "X58n1017_001:0574c24": "皆為三人所得。終頓二教會泯歸一同得佛果。即是一乘。始教三乘。修因各異。獲果亦殊。此唯三乘局於",
    "X58n1017_001:0575a01": "權教。今此對辨三乘。乃獨始教權門也。彼自難云。華嚴一乘逈異諸教。何故特揀權教三乘。答。今此文意",
    "X58n1017_001:0575a02": "蓋為學法相者。不信大乘之外別有一乘。權實混和。故辨差別。終頓二教亦是一乘。非此所揀)又",
    "X58n1017_001:0575a03": "曰。終頓二教文雖不揀。常自逈異。(易簡云。終頓二教同得佛果。即",
    "X58n1017_001:0575a04": "是一乘。既謂一乘。却云常自逈異。且露地牛車。乃四乘之一。奚有異哉。三世諸佛無不說此四乘法。一者",
    "X58n1017_001:0575a05": "聲聞乘。二者緣覺乘。三者菩薩乘。四者佛乘。是謂四乘。且西域東夏。前後聖賢。所有章疏。除開人天。亦只",
    "X58n1017_001:0575a06": "說此四乘法。且如今家五教。教雖有五。乘唯四門。廣如乘教開合中辨。況至相賢首。說圓教為一乘。亦只",
    "X58n1017_001:0575a07": "當彼第四佛乘。清凉圭峯說後三教為一乘。亦只當彼第四佛乘。豈有異哉)故此指云。",
    "X58n1017_001:0575a08": "即當終頓非圓教也。決擇其意中。亦曰終頓非後",
    "X58n1017_001:0575a09": "教也。餘義不錄。",
    "X58n1017_001:0575a10": "迎福會解曰。要終頓二教同泯二。故名同教一乘也。",
    "X58n1017_001:0575a11": "注曰。此約終頓二教泯二是同。非即合終頓為同也。",
    "X58n1017_001:0575a12": "正約終頓同無二乘。故云同教一乘也。又次義中注。",
    "X58n1017_001:0575a13": "若終頓自相同者。漸頓有異。安得是同。又曰。不是合",
    "X58n1017_001:0575a14": "終頓為同。但約同泯二。故名同也。又曰。近人皆云終",
    "X58n1017_001:0575a15": "頓二教合為同教。漸頓自殊。將何合耶。",
    "X58n1017_001:0575a16": "評曰。此亦非圓中之同。(迎福謂。從共教三。乘中分出。非圓中之同也)又",
    "X58n1017_001:0575a17": "非合終頓是離之之存泯也。(合成四教。離為五教。既云非即合終頓。即",
    "X58n1017_001:0575a18": "離之之存泯。之之者語助也。如莊子云。殺之之怒決之之怒之類也)又將泯二是同。",
    "X58n1017_001:0575a19": "作同教得名所以。(迎福又自注云。不將泯二。為得名所以。更用何耶。又引合始終。",
    "X58n1017_001:0575a20": "為漸教得名之因。今返問之。清凉曰。始教存三故別為一教。且始教存三。還用何教合耶。豈亦得名乎)",
    "X58n1017_001:0575a21": "餘義可知。如講時所辨。",
    "X58n1017_001:0575a22": "清凉釋曰。始教存三故別為一教。終頓泯二是同故",
    "X58n1017_001:0575a23": "合為一教。下列四中云。三同教一乘。即合終頓二教",
    "X58n1017_001:0575a24": "也(演義第六前已具引)。",
    "X58n1017_001:0575b01": "評曰。此乃泯二是同。出合為一教之所以。非同教",
    "X58n1017_001:0575b02": "得名之因由也。是故存三為一教。泯二為一教。與",
    "X58n1017_001:0575b03": "小圓為四。亦明曰。同教一乘即合終頓。與迎福有",
    "X58n1017_001:0575b04": "異。(迎福則曰。因由泯二。得名同教。玉峯謂出合為一教之所以。非同教得名之因由也)然亦",
    "X58n1017_001:0575b05": "各自建立。不必見疑。",
    "X58n1017_001:0575b06": "又曰。約圓融不融。分成二種。即實教頓教並皆不融。",
    "X58n1017_001:0575b07": "為同教一乘(貞元一之上。下自具引。此約理事無礙揀也。問若一向不融。何異頓實。答曰。若",
    "X58n1017_001:0575b08": "入圓收。理事無礙。必有事事無礙。何以故。由彰其無礙等四門皆別教故)。",
    "X58n1017_001:0575b09": "評曰。既曰不融為同。非泯二名同。不亦顯然乎。又",
    "X58n1017_001:0575b10": "此同教一乘。是合終頓。義亦明矣。",
    "X58n1017_001:0575b11": "又曰。若自他相絕。則與眾生心同一體。故無心外也。",
    "X58n1017_001:0575b12": "不壞能所。故能知也。(大疏第十三之上)自解曰。此通終頓二",
    "X58n1017_001:0575b13": "教。但同一體。是頓教。兼不壞所知義。即是終教。若總",
    "X58n1017_001:0575b14": "取雙絕雙存。亦圓教中同教義也(演義四十一。連次上文云。六相圓融",
    "X58n1017_001:0575b15": "唯屬圓教。一乘之別教義故。同教之後。唯一別教。但離為終頓。合為同教。非別有能同同教也)。",
    "X58n1017_001:0575b16": "評曰。既稱總取。合二教也。亦圓教中同。非離之之",
    "X58n1017_001:0575b17": "終頓。乃海具之江水安得不鹹。正同此間之同教",
    "X58n1017_001:0575b18": "一乘也(證今四教中同教也)。",
    "X58n1017_001:0575b19": "密祖釋能所證義曰。能所無二。大乘終教也。能所俱",
    "X58n1017_001:0575b20": "泯。大乘頓教中證道也。(行願鈔第二云。二明能所無二者。則法性宗證道。謂大乘",
    "X58n1017_001:0575b21": "終教也。三明能所俱泯者。即大乘頓教中證道也)觀祖曰。以能所歷然證事",
    "X58n1017_001:0575b22": "法界。能所一相。證理法界及事理無礙相即之門。能",
    "X58n1017_001:0575b23": "所俱泯。證事理無礙形奪無寄門。存亡無礙。全證事",
    "X58n1017_001:0575b24": "理無障礙門。舉一全收。證事事無礙門(貞元一之下)。",
    "X58n1017_001:0575c01": "評曰。能所存亡無礙。得非總取雙絕雙存圓中同",
    "X58n1017_001:0575c02": "教義乎。(演義四十四。四地厭分中文)是乃合前密祖之終頓也。",
    "X58n1017_001:0575c03": "(行願第二鈔。前已引二三兩門。即第四明存泯無礙。亦總取終頓二教也)舉一全收。證",
    "X58n1017_001:0575c04": "事事無礙別教也。此前更不立圓中同。又於終頓",
    "X58n1017_001:0575c05": "之後別有此門。義可見矣。",
    "X58n1017_001:0575c06": "密祖釋理事無礙中至存泯同時。則曰。邐迤有此三",
    "X58n1017_001:0575c07": "重事理無礙之義方足。智者一一審之(行願第二鈔云。七舉第六",
    "X58n1017_001:0575c08": "門收第五門。明理事無礙。不壞不泯。即第。六門明不壞不泯。離相離性。即第五門明離相不異離性。此中亦明",
    "X58n1017_001:0575c09": "存泯無礙。第六明存。第五明泯。此二門既其同時。故無障礙也。乃至邐迤有此三重事理無礙之義方備。智者",
    "X58n1017_001:0575c10": "一一審之)。",
    "X58n1017_001:0575c11": "評曰。即前觀祖。能所一相。所證事理無礙相即之",
    "X58n1017_001:0575c12": "門一重也。能所俱泯。證事理無礙形奪無寄門。二",
    "X58n1017_001:0575c13": "重也。存亡無礙。全證事理無障礙門。三重也。如次",
    "X58n1017_001:0575c14": "前二祖取之。第三重乃圓中之同。如日月矣。非合",
    "X58n1017_001:0575c15": "終頓乎(但將前地經疏鈔。并貞元疏。及行願疏鈔對看。皂白自分矣)。",
    "X58n1017_001:0575c16": "觀祖釋事理無礙曰。會法性者。以是同教一乘。義理",
    "X58n1017_001:0575c17": "分齊故(演義第七云。二別釋十門。即為十別。一一門中多先正釋。後會前義。即前性相不同中十對之",
    "X58n1017_001:0575c18": "義。又十對中唯會法性。以是同教一乘義分齊故。如前云。三乘一乘別。今但會一乘。五性一性別。今但會一性。",
    "X58n1017_001:0575c19": "十對皆然)。",
    "X58n1017_001:0575c20": "評曰。此蓋後三教並揀於權。(且法華仁王本業地論梁攝論等。凡說一",
    "X58n1017_001:0575c21": "乘三乘。皆是通語。以聖教多含。不可局執。自古聖賢及吾宗諸祖。互得引用。若據地論梁論皆以初二三",
    "X58n1017_001:0575c22": "地。寄在世間。四地至七地寄出世間。八地已上寄出出世間。一乘法以彼一乘為後圓教。三乘當中間三",
    "X58n1017_001:0575c23": "教。小乘愚法教。並將證成法華三一。當知法華中三乘之人。求三車出至門外者。則三乘俱是出世。自位",
    "X58n1017_001:0575c24": "究竟。即是四地已去至七地者是也。此依至相賢首也。若欲料揀性相二宗權實。亦得引證。則昔日詮性",
    "X58n1017_001:0576a01": "之教。皆屬一乘。昔日詮相之教。皆屬三乘。是故祖曰但會昔權。不會昔實。此依清凉圭峯也。今取後義)",
    "X58n1017_001:0576a02": "總是一乘。開之為同別。此事理無礙。是同教一乘",
    "X58n1017_001:0576a03": "之義理分齊故。故一一會前終頓能揀權三之義",
    "X58n1017_001:0576a04": "也。以同教一乘是該取頓實故也。",
    "X58n1017_001:0576a05": "密祖又曰。具此十門。方名理事無礙。又曰當同教大",
    "X58n1017_001:0576a06": "乘之極致。後觀別教等(祖曰。但理事鎔融存亡逆順通有十門。具此等十。方名理",
    "X58n1017_001:0576a07": "事無礙。已當大乘同教之極致。故下第三觀是別教一乘。逈異諸教)。",
    "X58n1017_001:0576a08": "評曰。即前清涼。存亡無礙全證之事理無礙門。此",
    "X58n1017_001:0576a09": "大乘同教。即前總取雙絕雙存圓教中同教也。以",
    "X58n1017_001:0576a10": "祖曰大乘亦名一乘故。理義正齊。不必疑也。後觀",
    "X58n1017_001:0576a11": "別教。此觀同教。何疑之有。次前即言是同教一乘",
    "X58n1017_001:0576a12": "之義理分齊。可為良證。",
    "X58n1017_001:0576a13": "觀祖又曰。實教大乘亦名一乘。謂會三歸一。唯有一",
    "X58n1017_001:0576a14": "乘法故。即後三教合為一實。即今性相二宗有多差",
    "X58n1017_001:0576a15": "別。略列十條。(貞元一之上)此能揀十義。亦即此經中同教",
    "X58n1017_001:0576a16": "之義。(演義第六云。然法性宗十義。即此經同教中義)密祖亦曰。即華嚴同教",
    "X58n1017_001:0576a17": "義(圓覺大鈔云。法性中十義。即華嚴中同教之義)。",
    "X58n1017_001:0576a18": "評曰。此亦後三合為一實。開二即同別。(貞元一之上云。第四",
    "X58n1017_001:0576a19": "就實教中。復有二門。一約有位無位。分之為二。則以終教同前始教。皆名為漸。第四名頓。二約圓融不融",
    "X58n1017_001:0576a20": "分成二種。即實教頓教。並皆不融。為同教一乘。唯第五圓融具德。名別教一乘。迎福曰。賢首教門只有一",
    "X58n1017_001:0576a21": "乘中。開二為同別。或云。圓教有二。開成同別。未甞有合後三。為一實教。開此為同別二教也。且後三開同",
    "X58n1017_001:0576a22": "別者。乃貞元疏也)開三即圓終頓也。是以為四。即但有同",
    "X58n1017_001:0576a23": "別。是合取頓實。即圓中之同也。以一乘三乘小乘",
    "X58n1017_001:0576a24": "三宗。不同一乘有二故。(然此三宗寄於五教。有乎二說。一孔目教章等。則以",
    "X58n1017_001:0576b01": "後一為一乘宗。中間三教為三乘宗。初一為小乘宗。二依華嚴圓覺等疏。初一為小乘宗。次一為三乘宗。",
    "X58n1017_001:0576b02": "後三為一乘宗。今即後義)此上釋合後三也。合為一乘。後段釋",
    "X58n1017_001:0576b03": "開後三也。則唯後一中自有同別。不取終頓。以一",
    "X58n1017_001:0576b04": "乘唯有同別。無餘乘故。故成三一也。(此上等元是白書)或",
    "X58n1017_001:0576b05": "五。則終頓圓。若後一自開同別。則離之之終頓。非",
    "X58n1017_001:0576b06": "合之之終頓。亦以一乘三乘小乘三宗。不同終頓",
    "X58n1017_001:0576b07": "各詮雙存俱泯。偏而非圓。若取終頓。全同四中。此",
    "X58n1017_001:0576b08": "理顯然。宜深思之。(此則分四教。即合終頓為圓中同教。分五教。則圓中自有同別)",
    "X58n1017_001:0576b09": "若將四教作五教釋通。開合不分。偏圓難辨。但見",
    "X58n1017_001:0576b10": "理事無礙之言。便名終教。如法華等。理事無礙一",
    "X58n1017_001:0576b11": "宗所收。大乘一發。判為偏淺。(且理事無礙自有三重。一能所無二。二能",
    "X58n1017_001:0576b12": "所俱泯。三存泯無礙。豈可纔見理事無礙之言。盡名終教。致使深義例為偏淺。何其謬哉)若謂",
    "X58n1017_001:0576b13": "圭山之言而不通者。(圭山以漸頓一分。則法華乃漸之終極。故屬終教。豈可執",
    "X58n1017_001:0576b14": "一言而妨多義也)豈不礙他漸中之圓。(演義第五云。華嚴之圓是頓中之圓。",
    "X58n1017_001:0576b15": "法華之圓是漸中之圓。漸頓之儀。二經則異。圓教化法。二經不殊)宗義(要問上云。法華經宗",
    "X58n1017_001:0576b16": "義是一乘經也)別意(教章云。是故當知法華別意。正在一乘)在於一乘等語",
    "X58n1017_001:0576b17": "乎。況吾宗未甞局判一經而作一教。以深為淺。吾",
    "X58n1017_001:0576b18": "祖誡之甚明。可深體之。可深思之(已上第二義竟)。",
    "X58n1017_001:0576b19": "清凉曰。一同教一乘同頓同實故(大疏玄談云。故此圓教。語廣名無量",
    "X58n1017_001:0576b20": "乘。語深唯顯一乘。一乘有二。一同教一乘。同頓同實故。二別教一乘。唯圓融具德故)。",
    "X58n1017_001:0576b21": "易簡釋曰。清凉玄文義理分齊中。同頓同實。及圓",
    "X58n1017_001:0576b22": "融具德。乃教下曲分義門。與以教攝乘。義意亦別。",
    "X58n1017_001:0576b23": "指總相會通同別并乘教開合同別。乃曰皆明教",
    "X58n1017_001:0576b24": "門。非是義相(易簡釋乘教開合中文也)。",
    "X58n1017_001:0576c01": "評曰。此兄常曰。但是義相。非為機教門。以一圓教。",
    "X58n1017_001:0576c02": "豈有二種修證。故此揀云乃教下義門是義相也。",
    "X58n1017_001:0576c03": "不同二處(總相會通。并乘教開合二處也)皆明教門矣。",
    "X58n1017_001:0576c04": "迎福釋曰。三此中同教。要圓教與終頓二教。義類相",
    "X58n1017_001:0576c05": "似。故云同也(清凉自言。同教者謂終頓二教也。未甞云要圓教與終頓義類相似。故云似涉",
    "X58n1017_001:0576c06": "無稽也)。",
    "X58n1017_001:0576c07": "評曰。迎福老人。聦明愽達。當今諸方放出一頭地",
    "X58n1017_001:0576c08": "者也。此論似涉無稽何耶。",
    "X58n1017_001:0576c09": "清涼釋曰。言同教者。謂終頓二教。雖說一性一相。無",
    "X58n1017_001:0576c10": "二無三(演義第七)。",
    "X58n1017_001:0576c11": "評曰。此正同教自相也。理應更曰。言思斯絕。以影",
    "X58n1017_001:0576c12": "在下文不言耳。無二無三非泯二乎。問曰。同彼頓",
    "X58n1017_001:0576c13": "實。安知合彼為同教耶。答。祖云下同同教。釋此言",
    "X58n1017_001:0576c14": "也。如次引云(演義四十四。鈔十門唯心中文也)。",
    "X58n1017_001:0576c15": "又曰。不辨圓融具德事事無礙。故非別教(連次前文)。",
    "X58n1017_001:0576c16": "評曰。揀非別教也。既非別即同明矣。不亦即終頓",
    "X58n1017_001:0576c17": "非別乎(若約總收諸教。如圓教中有小乘戒善四諦因緣。有始教中十地十如八識四智。有",
    "X58n1017_001:0576c18": "終教中事理無礙。有頓教中言思斯絕等。如海有百川之水。此則收前四教也。清凉曰。圓必攝四。圭山亦",
    "X58n1017_001:0576c19": "曰。圓教攝於前四。若約總揀諸教者。如小乘唯人空自利。始教五性。三乘終教。不說德用。該收頓教。一向",
    "X58n1017_001:0576c20": "事理雙絕。清涼曰。如彼百川不同鹹味。此則揀前四教也。是知揀則揀前四教。收則收前四教。且祖師揀",
    "X58n1017_001:0576c21": "收之義。煥若臨鏡。又何惑哉)。",
    "X58n1017_001:0576c22": "又曰。而別教中有一性一相。事理無礙。言思斯絕。同",
    "X58n1017_001:0576c23": "彼二教(連次前文)。",
    "X58n1017_001:0576c24": "評曰。此示能同。即別教中。彰其無礙也。(貞元云。由彰其無礙",
    "X58n1017_001:0577a01": "皆別教也)非別有同教同彼也。今能所同義。不同昔人。",
    "X58n1017_001:0577a02": "可深體之。(昔謂。自有能同同教。同彼二教。今謂能同乃別教中理事無礙。同彼二教也)",
    "X58n1017_001:0577a03": "良以同彼。故取之也。義如下引。問信滿成佛行布",
    "X58n1017_001:0577a04": "十地。同前諸教能同名同。豈非同教同彼耶。答。彼",
    "X58n1017_001:0577a05": "約一乘同三乘方便。引彼令捨權入實。不待該而",
    "X58n1017_001:0577a06": "是圓。(此問答乃教章行位差別中文也。章云。以此經中安立諸位有二善巧。一約相就門。分位",
    "X58n1017_001:0577a07": "前後。寄同三乘。引彼方便。是同教也。二約體就法。前後相入。圓融自在。異彼三乘。是別教也。若自別教。即",
    "X58n1017_001:0577a08": "不依位成。今即一乘。寄同三乘。引彼方便。以本非江水。故不待入。本非不融。故不待該也)今約",
    "X58n1017_001:0577a09": "所詮事理無礙。是一該取二教所詮。入圓成此",
    "X58n1017_001:0577a10": "彰其無礙。(既該取二教入圓。為圓中同教。非離之之存泯也)如浩然氣。(孟子",
    "X58n1017_001:0577a11": "云。我〔之〕言。我善養吾浩然之氣)同雌雄風。(宋玉風賦云。大王之風所謂雄風也。庶人之風",
    "X58n1017_001:0577a12": "所謂雌風也)總斯二風以為一氣。浩然之外無別雌雄。",
    "X58n1017_001:0577a13": "雌雄之外寧有浩然。事理無礙。同存絕即泯。總斯",
    "X58n1017_001:0577a14": "存泯為事理無礙。道理亦爾。豈二事理無礙分能",
    "X58n1017_001:0577a15": "所耶。章家約引權機。此文該取偏法。機教相須。宛",
    "X58n1017_001:0577a16": "然凾蓋。然皆別教一乘同前教耳(雖有約機約法不同。然皆圓別",
    "X58n1017_001:0577a17": "一乘。同彼諸教也)。",
    "X58n1017_001:0577a18": "又通難曰。以別該同。皆圓教攝。(玄談義理分齊之文)鈔曰。猶彼",
    "X58n1017_001:0577a19": "江水入海亦鹹(演義第七云。謂有難言。既同頓同實。何異頓實。故此通云。即此同中必有",
    "X58n1017_001:0577a20": "別義。如事理無礙。必有事事無礙耳。猶彼江水入海亦鹹)。",
    "X58n1017_001:0577a21": "評曰。既俟別該即偏教之終頓。非能同別教也。又",
    "X58n1017_001:0577a22": "言。江水入海非自海水。即終頓為此之理事無礙",
    "X58n1017_001:0577a23": "明矣。指圓教攝。(玄文云。十善五戒亦圓教攝)即總取雙絕雙存",
    "X58n1017_001:0577a24": "圓教中同教也。當知。該之之終頓。非離之之終頓。",
    "X58n1017_001:0577b01": "入海之江水。非未入之水矣。開為終頓。則各得存",
    "X58n1017_001:0577b02": "絕即泯之一門。該而合之。則具得存絕即泯同時。",
    "X58n1017_001:0577b03": "全入之事理無礙門也。(清涼曰。若總取雙絕雙存。亦圓教中同教義也)即",
    "X58n1017_001:0577b04": "所謂同教一乘之義理分齊。同教之極致也。豈別",
    "X58n1017_001:0577b05": "有事理無礙同彼事理無礙乎。若本與同之圓。豈",
    "X58n1017_001:0577b06": "可復言圓教攝也(若本海中之水。何待入海方鹹。是知未入海之江水。須俟決流",
    "X58n1017_001:0577b07": "而趣。然後同味也)。",
    "X58n1017_001:0577b08": "又曰。圓教有二。一同教。二別教。別即不共。不共頓實。同",
    "X58n1017_001:0577b09": "教者。同頓同實。若下同同教一乘等。(大疏十四之上。列十門唯心云。",
    "X58n1017_001:0577b10": "上之十門。初一小教。次三涉權。次三就實。後三約圓中不共。若下同諸乘。通十無礙。演義四十四云。上之十門",
    "X58n1017_001:0577b11": "下。約教分別。即具五教。涉權。是始教。就實通二。一即終教。終教亦名實教故。其攝相歸性。亦通頓教。以後三教",
    "X58n1017_001:0577b12": "皆同一乘。並揀於權。故頓亦名實。後三圓融即是圓教。而言不共者。圓教有二。一同教。二別教。別即不共。不共",
    "X58n1017_001:0577b13": "頓實故。二同教者。同頓同實故。今顯是別教。故云不共。若下同諸乘下。約融通說。若下同同教一乘。即收次三。",
    "X58n1017_001:0577b14": "就實。若同於三乘。亦收前四。以其圓教。如海包含。無不具故)。",
    "X58n1017_001:0577b15": "評曰。既言下同同教一乘。則收次三門唯識。則同",
    "X58n1017_001:0577b16": "教一乘是。終頓何不得稱此名耶。既曰收之。是海",
    "X58n1017_001:0577b17": "具之江水。不同長江也。然海中江乃收長江同味",
    "X58n1017_001:0577b18": "耳。別教同彼言下同也。",
    "X58n1017_001:0577b19": "又曰。若同三乘亦收前四。自注云。乃前四門唯識。非",
    "X58n1017_001:0577b20": "四教也(連次前文)。",
    "X58n1017_001:0577b21": "評曰。別教一乘下同諸乘。既不所同是三。能同亦",
    "X58n1017_001:0577b22": "三。當知。別教下同終頓。不應便非是圓。却竢該而",
    "X58n1017_001:0577b23": "入圓也(有謂。能同是同教。同彼終頓。非別教下同終頓。今以下同三乘例難云。既不所同是",
    "X58n1017_001:0577b24": "三。能同亦三。明知能同終頓。不應便非是別。祖云。海中百川。滴滴皆具十德。復何疑哉)。",
    "X58n1017_001:0577c01": "以本非江水故不待入。本非不融故不待該。蓋後",
    "X58n1017_001:0577c02": "三教並揀於權合為一實。皆是一乘。開即為二。謂",
    "X58n1017_001:0577c03": "同別也。(貞元一之上)有開之之終頓。非圓中之同。(乃離之之",
    "X58n1017_001:0577c04": "存泯也)今將合之入圓。故說該耳。(該取終頓。即圓中同也)而鈔",
    "X58n1017_001:0577c05": "又曰。如海包含無不具故。(演義四十四。前已具引)則總収諸",
    "X58n1017_001:0577c06": "教。會三歸一。得非廣乎。(有謂。會三歸一。但釋教章可也。用釋餘義。意勢全別。",
    "X58n1017_001:0577c07": "則知其悞也)總會諸權以入一實。得非為人之教門乎。",
    "X58n1017_001:0577c08": "(有謂。能弘門非被機之教者。則知其妄也)同頓同實。又同三乘。前後互",
    "X58n1017_001:0577c09": "出。前明揀權。未收溝洫。且同頓實。況復影在前文",
    "X58n1017_001:0577c10": "全收中耶。(前文者。即玄談云。語其橫收。全收五教也)此文揀收具明。(此即",
    "X58n1017_001:0577c11": "上所引大疏十四。演義四十四之文也)但揀頓實。異於前文。(前云別教一乘",
    "X58n1017_001:0577c12": "唯圓融具德。今云別即不共。不共頓實)而前文又曰。尚非三四。(三四即終",
    "X58n1017_001:0577c13": "頓也)前後相仍。全同教章分相中也。(分相中全揀前四也)又知",
    "X58n1017_001:0577c14": "不共非唯不共二乘。乃權實三乘皆不共也。(權即始教",
    "X58n1017_001:0577c15": "實即終頓也)揀則三一不同。同則三一和合。亦斯義也",
    "X58n1017_001:0577c16": "(已上第三義竟)。",
    "X58n1017_001:0577c17": "全收諸教宗。迎福曰。四此中全揀前四。不攝於圓。約",
    "X58n1017_001:0577c18": "別教說。若此中全收。圓必攝四。約同教義說。故行願",
    "X58n1017_001:0577c19": "鈔作此指也。此約圓教。收前四教。同成一教。故云同",
    "X58n1017_001:0577c20": "也。故下鈔亦云。若同於三乘。亦收前四。以同教如海",
    "X58n1017_001:0577c21": "包含。無不具故。然上四義收攝同教。體勢略盡。有同",
    "X58n1017_001:0577c22": "此類。以義收之。則無所濫涉矣。又餘三義諸祖共有。",
    "X58n1017_001:0577c23": "同頓同實清涼新加。唯約一乘深義說也。又泯二是",
    "X58n1017_001:0577c24": "同。乃目法華等。餘三皆華嚴(此錄會解第八)。",
    "X58n1017_001:0578a01": "評曰。迎福老。以海具百川說全收之義。與章初少",
    "X58n1017_001:0578a02": "異。(迎福曰。以初義共三一故少異全收。以全收必約海具百川故。說少異共三一)不知將",
    "X58n1017_001:0578a03": "章初海印一乘。并所詮中一乘。為百川耶。不百川",
    "X58n1017_001:0578a04": "非海而何。(會解揀全收。與章初異。今問云。章初一乘是海耶。百川耶。是豈敢將章初一乘為百",
    "X58n1017_001:0578a05": "川。若不百川。必應是海。若謂之海。復何異哉)又曰。共三一以法華為同",
    "X58n1017_001:0578a06": "教。又不揀泯二是同之一乘目法華義。又曰餘三",
    "X58n1017_001:0578a07": "皆華嚴。華嚴非海乎。或似自語前却。(會解初云。共三一以目法",
    "X58n1017_001:0578a08": "華為同教。不言泯二目法華。下文却云。泯二是同乃目法華。餘三皆華嚴。前後繁亂)又曰。然",
    "X58n1017_001:0578a09": "上四義收攝同教。體勢略盡。若曰旨意是一曰盡。",
    "X58n1017_001:0578a10": "此四豈非是一。若云祖文出處略盡。莫未盡否。(且祖",
    "X58n1017_001:0578a11": "文自有三十餘處。若以四義收之。莫未盡否)又唯將全收作同教釋。(圭山",
    "X58n1017_001:0578a12": "云。圓教攝四之時。一一同圓。清涼曰。圓必攝四。圓以貫之。亦圓教攝。賢首章初分相該攝。明指為別教得",
    "X58n1017_001:0578a13": "志。若合乎符節。先聖後聖其揆一也。迎福決謂全收只作同教。切不可要全收諸教。亦是別教。自質云。若",
    "X58n1017_001:0578a14": "爾全揀門復是何教耶。此正要揀收對說同別耳。今却問云。該收全收行相何異。分相之與全揀。復是何",
    "X58n1017_001:0578a15": "教。且章初。還可揀收對說同別以否)又曰。收前四教同成一教。故云",
    "X58n1017_001:0578a16": "同也。此作得名所以。不知自何而來也(前云。三一具故名同",
    "X58n1017_001:0578a17": "教。又云。同泯二故得名同教。又云。義類相似故名同教。今謂。收前四教故云同教。且同教一名。隨文各出。",
    "X58n1017_001:0578a18": "皆謂得名。恐非祖意)。",
    "X58n1017_001:0578a19": "圭峯曰。全收諸教宗同教緣起義。亦指大疏玄談全",
    "X58n1017_001:0578a20": "收之義(行願鈔第一云。大疏玄談。全揀全收。全揀諸宗。即別教性起義。全收諸宗。即同教緣起義)。",
    "X58n1017_001:0578a21": "評曰。此作同教釋。則是方便。故賢首圓教或五也。",
    "X58n1017_001:0578a22": "且取非即圓通義也。(孔目云。若橫依方便。進趣法門。即有二義。通說一乘。一由",
    "X58n1017_001:0578a23": "依究竟一乘教成。何以故。從一乘流故。又為一乘所目故。二與彼究竟圓一乘為方便故。故說一乘非即",
    "X58n1017_001:0578a24": "圓通自在義也)既曰全收諸教。即前之四教謂之諸教。清",
    "X58n1017_001:0578b01": "涼曰圓必攝四。若爾即教章所詮差別攝前之同",
    "X58n1017_001:0578b02": "教。(章曰。若約同教。即攝前諸教所說心識。何以故。是此方便故)亦即教章之初",
    "X58n1017_001:0578b03": "同教。以此同教。始自一乘終至多乘。無不包故。亦",
    "X58n1017_001:0578b04": "即賢首總收十門唯心之同。(探玄第十三云。一相見俱存。至十帝網無",
    "X58n1017_001:0578b05": "礙。上十門唯識道理。於中初三門約初教說。次四門約終教頓教說。後三門約圓教中別教說。總具十門。",
    "X58n1017_001:0578b06": "約同教說)清涼曰。如海包含無不具故。(演義四十四卷)則同頓",
    "X58n1017_001:0578b07": "同實之義。亦是此義。(清涼曰。下同同教一乘。則收次三門唯識)下文亦",
    "X58n1017_001:0578b08": "說同三乘故。(若同於三乘。亦收前四)章中。前曰華嚴一乘。後",
    "X58n1017_001:0578b09": "曰圓之同教。(若依圓教者。有二義。一攝前諸教所明行位等。以是方便故云云)非",
    "X58n1017_001:0578b10": "海而何。(斥會解揀非海具百川等)至相亦曰。會三歸一。故知同",
    "X58n1017_001:0578b11": "也。三即諸教故。如初義已辯。彥和可常共取至相。",
    "X58n1017_001:0578b12": "此義釋章初二門。但不用同。與今有異。義苑亦指",
    "X58n1017_001:0578b13": "此同章初之義。(義苑亦以會三歸一。用釋章初同教)此有深理。昔可",
    "X58n1017_001:0578b14": "尚也。安更有詞。此義祖語稍多。然又易見。不多云",
    "X58n1017_001:0578b15": "也。",
    "X58n1017_001:0578b16": "清涼全收曰。大海必攝百川。同一鹹味。圓必攝四圓。",
    "X58n1017_001:0578b17": "以貫之。亦圓教攝。(綱要云。其猶百川不攝大海。大海一滴即攝百川。雖攝百川同一鹹",
    "X58n1017_001:0578b18": "味。雖包眾典。圓以貫之。故一文一句皆攝無盡)尚非三四等。有其所通。無其",
    "X58n1017_001:0578b19": "所病。(玄談義理分齊中文)圭山大鈔。指全收為一。是別教。(圓覺大鈔",
    "X58n1017_001:0578b20": "第五云。圓教攝四之時。一一同圓。謂應難云。既攝前四。何殊小乘及法相等。故今釋云。尚非終頓。何況初二。如",
    "X58n1017_001:0578b21": "海中百川。滿滿皆具十德。及百川之味。不同江河雖千萬里。終無海中一德)又曰。統收不",
    "X58n1017_001:0578b22": "異曰一。運載含融曰乘。(行願鈔第六)章門探玄等亦爾。圓",
    "X58n1017_001:0578b23": "教或一。餘相盡故。(教章探玄皆乘教開合中文)一切三乘等本來",
    "X58n1017_001:0578b24": "悉是一乘法故。(該攝中文)則全收是別。義亦可見。(孟子曰。君子深",
    "X58n1017_001:0578c01": "造之以道。欲其自得之也。自得之則居之安。居之安則資之深。資之深則取之左右逢其源。可堂老人。左之右",
    "X58n1017_001:0578c02": "之。常逢其源矣)不能廣辨。過吾門者。熟聞之矣。況孔目問答",
    "X58n1017_001:0578c03": "此之同別。文義如雲。然二師。(豫復二師)既但此之三(易簡三種)",
    "X58n1017_001:0578c04": "四。(會解四義)且亦逢場作戲耳(已上第四義竟)。",
    "X58n1017_001:0578c05": "別出二章。",
    "X58n1017_001:0578c06": "祖曰。一乘教義分齊。云何一乘教有二種。一共教。二",
    "X58n1017_001:0578c07": "不共教。圓教一乘所明諸義。文文句句皆具一切。此",
    "X58n1017_001:0578c08": "是不共教。二共教者。則小乘三乘教。名字雖同。意皆",
    "X58n1017_001:0578c09": "別異(要問上卷一乘分齊義)。",
    "X58n1017_001:0578c10": "評曰。祖言別即不共。(十地疏十四之上。別即不共。不共實頓)又曰。逈",
    "X58n1017_001:0578c11": "異餘宗。(玄談云。逈異餘教。圓覺曰。逈異諸宗)又曰。不共二乘。(玄談云不共二",
    "X58n1017_001:0578c12": "乘。名一乘教)又曰。不共三乘小乘同。(孔目十明章)又曰。別於",
    "X58n1017_001:0578c13": "三乘。(孔目教章共有)此皆敻絕逈異不共以解別也。然其",
    "X58n1017_001:0578c14": "所自。蓋出智論。太一首用。諸祖靡有不從。其唯圓",
    "X58n1017_001:0578c15": "融具德。乃目普法之自體。非釋別名之訓義也。又",
    "X58n1017_001:0578c16": "祖曰。餘經是共教。一乘三乘小乘共依故。(要問諸經部類",
    "X58n1017_001:0578c17": "差別義)又曰。二乘共有。名數共同。(要問一乘分齊義)又指成",
    "X58n1017_001:0578c18": "不成等四句。則曰是一乘共教。非別教也。(要問眾生作佛",
    "X58n1017_001:0578c19": "義)皆以共釋同。蓋共者同也。又曰。三一和合同一",
    "X58n1017_001:0578c20": "善巧。故名同教。(教章云。三乘一乘和合說故。屬同教攝。孔目云。一乘三乘同一善巧。",
    "X58n1017_001:0578c21": "是其同也)此乃以合釋同。同者合也。則三乘為教。一乘",
    "X58n1017_001:0578c22": "為義。和合不離。攝機成益也。(教章云。若先以三乘引出。後令得一乘。亦",
    "X58n1017_001:0578c23": "是三一和合攝機成二益。故屬同教)又同者輩也。齊也。此言流輩相",
    "X58n1017_001:0578c24": "齊也。祖曰。同教門者。則與三乘義同。但由智回向",
    "X58n1017_001:0579a01": "故。入一乘攝。(孔目真如章)又曰。依一乘教分與終教相",
    "X58n1017_001:0579a02": "同。(要問諸修道總別義)又曰。同教者同頓同實。(玄談義理分齊并十地鈔)",
    "X58n1017_001:0579a03": "下同諸乘。(演義四十四)又曰。文雖是同。意皆別異。(孔目十地",
    "X58n1017_001:0579a04": "章云。文雖是同。而義皆別)皆言三一宗差。法門同也。又說法華",
    "X58n1017_001:0579a05": "漸同華嚴。(章曰。或說釋迦報土在靈鷲山。如法華云。我常在靈山等。法華論主。釋為報身",
    "X58n1017_001:0579a06": "菩提山當知此約一乘同教說。何以故。以法華中亦顯一乘故。其處隨教即染歸淨故。說法華處即為實",
    "X58n1017_001:0579a07": "也。如菩提樹下說華嚴處。即為蓮華藏十佛境界。法華亦爾。漸同此故。是同教也)此以流",
    "X58n1017_001:0579a08": "輩相齊以釋同也。此中法華即圓中同耳。又曰。今",
    "X58n1017_001:0579a09": "以理求通之。與同義無別趣。(孔目妙趣章)蓋以同猶通",
    "X58n1017_001:0579a10": "也。故有通教一乘。(圓覺鈔云。此是別教一乘。非法華通教一乘也)亦言是",
    "X58n1017_001:0579a11": "一法門通彼三一。達乎二宗。如曰上件法門。攝下",
    "X58n1017_001:0579a12": "諸教。頓屬其上分本教義。漸從其末義。通一乘三",
    "X58n1017_001:0579a13": "乘小乘。何以故。為彼圓教所目故。(孔目一乘三乘義章)又曰。",
    "X58n1017_001:0579a14": "此義在三乘。亦通一乘說。(孔目緣起章)又曰。此文在三",
    "X58n1017_001:0579a15": "乘。亦通一乘用。(要問三性三無性義)又曰。此文在一乘。通彼",
    "X58n1017_001:0579a16": "三乘用。(要問悔過法義)此以通釋同也。然其濫觴。皆智論",
    "X58n1017_001:0579a17": "之共教。共即同故。太一用之。諸祖同遵。豈有異致。",
    "X58n1017_001:0579a18": "故知諸文同教之名。釋訓不出三一共通和合。流",
    "X58n1017_001:0579a19": "輩相齊。故名同也。釋訓既爾。諸文互成。今欲示義。",
    "X58n1017_001:0579a20": "且作此耳。其會三歸一乃教相也。由彼教中。詮顯",
    "X58n1017_001:0579a21": "此理。知其是同。可釋迴三入一教之名義也。豈有",
    "X58n1017_001:0579a22": "將會三歸一。作同字之訓義故。(會解。說同教四義。皆作得名訓義之",
    "X58n1017_001:0579a23": "因由)譬彼空不空義。乃二教之所詮。非始終之訓義。",
    "X58n1017_001:0579a24": "(但二教所明空不空二義。非二教之得名也)故今一乘有共不共焉。",
    "X58n1017_001:0579b01": "祖曰。然此五教相攝融通。有其五重。一或總為一。謂",
    "X58n1017_001:0579b02": "圓教攝於前四。一一同圓。唯一大善巧法。(教章云。或總為一。謂",
    "X58n1017_001:0579b03": "本末融鎔。唯一大善巧法。探玄并大疏貞元皆云。唯是如來一大善巧攝生方便。圓覺大鈔第五云。圓教攝四",
    "X58n1017_001:0579b04": "之時。一一同圓)或名圓教。或名一乘。或名教綱。或名教海。或",
    "X58n1017_001:0579b05": "名一圓音教。或名普法。或名通宗。(孔目十玄章)或名性起",
    "X58n1017_001:0579b06": "樹藏。(要問教相義云。性起樹藏。內莊一乘。外嚴三乘及小乘等)或名緣起大樹。(要問",
    "X58n1017_001:0579b07": "成佛前後義云。若依一乘教。於念念中成佛。皆盡所化有情。在諸位中。十住已去乃至菩提。皆盡眾生界。成位",
    "X58n1017_001:0579b08": "遍滿。無有前後。為同一緣起大樹故也)或名無盡圓通自在宗。(孔目法數章)",
    "X58n1017_001:0579b09": "或名圓通自在法。(孔目料簡章)或名無盡佛法。或名普賢",
    "X58n1017_001:0579b10": "無盡法。或名法界大宗。或名圓滿教。或名圓宗。或名",
    "X58n1017_001:0579b11": "滿藏。或名圓圓海。(釋論第十云。大本華嚴契經中。作如是說。其圓圓海得諸佛勝故。其",
    "X58n1017_001:0579b12": "一切佛不能成就圓圓海劣故)或名性德圓滿海。(釋論第一云。摩訶衍法諸佛所得耶。能得",
    "X58n1017_001:0579b13": "於諸佛。諸佛得不故。菩薩二乘一切異生亦復如是。性德圓滿海是焉)或名教本。或名",
    "X58n1017_001:0579b14": "總相法門。(大經疏三之上云。第一天王得總相法門。諸佛將興。皆生彼天。下生之時。普應法界。",
    "X58n1017_001:0579b15": "頓闡華嚴。為圓滿法)或名圓滿教輪(華嚴經第二卷云。復次知足天王。得一切佛出興世圓滿",
    "X58n1017_001:0579b16": "教輪解脫門)。",
    "X58n1017_001:0579b17": "評曰。皆華嚴圓別一乘。全收諸教之大宗也。包容",
    "X58n1017_001:0579b18": "融攝具德圓通。隨稱皆得耳(此全得總相會通之大意。故引諸名。為分",
    "X58n1017_001:0579b19": "教之本。願諸來裔幸冀留情)。",
    "X58n1017_001:0579b20": "或開為二。或曰本末。(章曰。一本教。謂別教一乘為諸教本故。二末教。謂小乘三乘從",
    "X58n1017_001:0579b21": "彼所流故)或名究竟方便。(章曰。究竟及方便。以三乘小乘。望一乘。悉為方便故)或曰",
    "X58n1017_001:0579b22": "三乘一乘。(孔目一乘三乘章)或曰共不共教。(智論以華嚴經為不共教。餘經",
    "X58n1017_001:0579b23": "是共教也)或名同別。或名正乘方便乘。或約大小。(要問云。謂大小",
    "X58n1017_001:0579b24": "二乘。於方便中。從教趣果分二故)或約權實。(且權實有乎二說。一約究竟方便。以明權實。於五教",
    "X58n1017_001:0579c01": "中。後一為究竟乘。前之四教為方便乘。前四教自有權實。何以俱為權耶。答。以實體不足故不說。一切皆有佛",
    "X58n1017_001:0579c02": "知見故。故屬三乘。並為方便。二貞觀以來法相繁異。以五性三乘為實。一乘一性為權。其說翳乎一乘。其道盛",
    "X58n1017_001:0579c03": "行中國。於是起信等疏。言教具闕中。廣闢斯義。遂明一乘一性為實。三乘五性為權。於五教中。前二為三乘。後",
    "X58n1017_001:0579c04": "三為一乘。終頓皆明一性。是以判入一乘。清涼圭峰。皆承襲之。遂有二說焉)或約曲直。(釋迦",
    "X58n1017_001:0579c05": "經謂屆曲教。舍那經謂平道教)或約漸頓等(章曰。謂以先習小乘。後趣大乘。大由小起。故名為漸。",
    "X58n1017_001:0579c06": "直徃菩薩。大不由小。故名為頓)。",
    "X58n1017_001:0579c07": "評曰。皆前一乘圓教開也。但或首開不共一乘。次",
    "X58n1017_001:0579c08": "分大小權實。(首開不共。於共教中。分為大小。就大乘中。復分權實)或先析小",
    "X58n1017_001:0579c09": "乘。後分權實同別。(先開不共小乘。次分權實。前一為權。後三為實。就一實中。復分",
    "X58n1017_001:0579c10": "同別。前二為同教一乘。後一為別教一乘)或作一乘。(一乘有二。一同教一乘。二別教一乘)",
    "X58n1017_001:0579c11": "或作三。一故開二中有多變態耳。然諸共教或名",
    "X58n1017_001:0579c12": "三乘。或名一者。由一乘共即彼三乘小乘。但由智",
    "X58n1017_001:0579c13": "迴向。故入一乘攝。(孔目真如章)左右稱耳。問諸方便乘",
    "X58n1017_001:0579c14": "名一乘者。為即以否。(否者。不定之詞。諸方便乘名一乘者。為即究竟一乘耶。為",
    "X58n1017_001:0579c15": "非究竟一乘耶)答有二義。一由依究竟一乘教成。何以故。",
    "X58n1017_001:0579c16": "從一乘流故。又為一乘教所目故。無異事也。二與",
    "X58n1017_001:0579c17": "彼究竟圓一乘為方便故。故說一乘非即圓通自",
    "X58n1017_001:0579c18": "在義也(孔目。橫依方便進趣法門故。約即不即以分。二義差別故)。",
    "X58n1017_001:0579c19": "或開為三。小乘三乘一乘。或漸頓等。(光統立漸頓圓。至相搜玄用此)。",
    "X58n1017_001:0579c20": "評曰。初義就五教有二說。若皆為(去聲)三人。則中三",
    "X58n1017_001:0579c21": "為三。(如探玄教章孔目問答等)若泯二屬。一則後三皆一。(如華嚴。圓",
    "X58n1017_001:0579c22": "覺疏等)是故四中同教一乘。或從三出。(就共教中。約存三泯二不",
    "X58n1017_001:0579c23": "同。分之為二)或從一出。(合後三為實。分之為二。則有同別一乘)是故貞元",
    "X58n1017_001:0579c24": "大開權實仍小。為三十條揀權。於後一實。開同別",
    "X58n1017_001:0580a01": "也(貞元第一之上)。",
    "X58n1017_001:0580a02": "或分為四。謂別教小乘。至別教一乘。或小漸等。(探玄云。或",
    "X58n1017_001:0580a03": "分為四。此有二義。一於上共教中。約存三泯二。開兩教故。為四。一別教小乘。二同教三乘。如深密等。三同教一",
    "X58n1017_001:0580a04": "乘。如法華等。四別教一乘。如華嚴等。二約歷位無位開漸頓二教故。為四。一小乘教。二漸教。三頓教。四圓教)。",
    "X58n1017_001:0580a05": "評曰。原夫初義通論大旨。唯有三宗。別教小乘不",
    "X58n1017_001:0580a06": "通菩薩。名小乘宗。共教三乘三人同稟。名三乘宗。",
    "X58n1017_001:0580a07": "直顯本法。并會三歸一。名一乘宗。但五教中。六七",
    "X58n1017_001:0580a08": "(清凉圭山)二祖。多取泯二屬一。以揀於權。後三皆實。名",
    "X58n1017_001:0580a09": "一乘宗。不融為同。以融為別。(貞元第一之上。前已引竟)四五。(雲華",
    "X58n1017_001:0580a10": "賢首)二祖。每以中間。通為(去聲)屬三乘宗。後一究竟為",
    "X58n1017_001:0580a11": "一乘宗。五祖復以存三泯二。分其頓實。歸一乘宗。",
    "X58n1017_001:0580a12": "(探玄第一)故五六祖師分三之後。皆就三宗。兩其同別。",
    "X58n1017_001:0580a13": "而成四教。(探玄。并大疏。皆於共教中。約存三泯二開兩教。故分為四)一乘宗中",
    "X58n1017_001:0580a14": "自有二故。是故或將第五為別。前四總為共教一",
    "X58n1017_001:0580a15": "乘。於中即有小乘三乘一乘。或更析開不共小乘",
    "X58n1017_001:0580a16": "共教三乘。其餘如來藏佛性泯二之教。楞為共教",
    "X58n1017_001:0580a17": "一乘。與今圓開四教。名體全符。蓋諸共教上下相",
    "X58n1017_001:0580a18": "望。自有共不共也。(要問上一乘分齊義云。仍諸共教上下相望。有共不共。如小乘",
    "X58n1017_001:0580a19": "教三世有等。三乘則無。三乘教有。小乘則無。或二乘共有。如道品等名數共同。或二乘俱無。則一乘教是",
    "X58n1017_001:0580a20": "也)若析頓實以為所揀。總屬方便。入三乘攝。却散",
    "X58n1017_001:0580a21": "為五。後一自具同別。為一乘宗。是則一乘還有同",
    "X58n1017_001:0580a22": "別。亦順三宗。故一乘中無二同教對一別也。是則",
    "X58n1017_001:0580a23": "頓實。屬三則權。屬一則實。離偏而合圓也。蓋以教",
    "X58n1017_001:0580a24": "海之中接引物機。有多方便。句數不同。前代諸德",
    "X58n1017_001:0580b01": "各述一門。(如古今立教中辨)吾祖籠絡結成教網。故有開",
    "X58n1017_001:0580b02": "合。縱成多教。皆初圓中漸次開也。苟爾亦圓之始",
    "X58n1017_001:0580b03": "小耶。答實爾。總之別也。又何離偏而合圓耶。機有",
    "X58n1017_001:0580b04": "普別。智有三一。得向異故。是故卷舒不曰一端。舒",
    "X58n1017_001:0580b05": "而常卷。卷又即舒。舒卷自在。為華嚴教網之大宗",
    "X58n1017_001:0580b06": "也。",
    "X58n1017_001:0580b08": "注同教問答(終)"
}