{
    "X63n1250_003:0630a13": "禪林備用卷之三",
    "X63n1250_003:0630a15": "藏　楞嚴會",
    "X63n1250_003:0630a16": "堂司預備香燭。如儀。躬稟書記製疏。與啟建禮同。預",
    "X63n1250_003:0630a17": "出圖帳。半月日前。和會。有音聲兄弟。為楞嚴頭。維那",
    "X63n1250_003:0630a18": "引詣方丈問訊。次到庫司人事。皆請點心。維那光伴。",
    "X63n1250_003:0630a19": "至期。堂司行者挂牌報寮。巡廊鳴板。鳴僧堂前鐘。集",
    "X63n1250_003:0630a20": "眾。依圖位立。拈香出班。侍者捧合。次立班西堂。次兩",
    "X63n1250_003:0630a21": "班拈香。不借香。大眾大展三拜。尅期取證。非常事也。",
    "X63n1250_003:0630a22": "今以香燭礙不拜。非法。維那白佛宣疏。至右伏以。住",
    "X63n1250_003:0630a23": "持跪爐。度爐。進合。禮與佛誕同。疏了。(〔楞嚴頭喝楞嚴會上佛菩薩。三",
    "X63n1250_003:0630a24": "聲。眾和了。起爾時世尊云。舉呪。諷畢。維那回向云。〕上來諷經功德。回向　真如實際。莊嚴無上佛果菩提。四恩",
    "X63n1250_003:0630b01": "等報。三有齊資。云云。十方三世一切云云)。",
    "X63n1250_003:0630b02": "旦望藏殿祝壽外。楞嚴會。却當祝壽。却係維那回向。",
    "X63n1250_003:0630b03": "每日普回向偈。書揭兩邊。令初心者易見。滿散。楞嚴",
    "X63n1250_003:0630b04": "頭須結呪心。維那宣疏。禮與啟建同。古法。放參後。山",
    "X63n1250_003:0630b05": "門首諷誦。真歇和尚住徑山。謂眾不專誠。則在粥罷。",
    "X63n1250_003:0630b06": "每日堂司行者。覆維那首座庫司方丈諸頭首。巡廊",
    "X63n1250_003:0630b07": "鳴板三下。鳴僧堂前鐘。大眾集大殿。依圖位立。諷誦。",
    "X63n1250_003:0630b08": "普回向偈。真歇和尚自製。信知。名行尊宿一舉。四海",
    "X63n1250_003:0630b09": "一律也。",
    "X63n1250_003:0630b10": "白佛偈(妙湛總持不動尊。首楞嚴王世希有。銷我億劫顛倒想。不歷僧祇獲法身。仰冀洪慈",
    "X63n1250_003:0630b11": "俯垂昭鑒某州某寺住持某。今月十五日。伏值本師釋迦如來大和尚。結制之辰。預於十三日。恭就大佛",
    "X63n1250_003:0630b12": "寶殿。啟建楞嚴勝會。營備香華燈燭。以伸供養。比丘眾。諷誦大佛頂萬行首楞嚴神咒。稱揚聖號。所集功",
    "X63n1250_003:0630b13": "德。献神位了。右伏以云)。",
    "X63n1250_003:0630b14": "普回向。偈上來現前比丘眾。諷誦楞嚴祕密呪。回",
    "X63n1250_003:0630b15": "向護法眾龍天。土地伽藍諸聖造。三途八難俱離",
    "X63n1250_003:0630b16": "苦。四恩三有盡霑恩。國界安寧兵革銷。風調雨順",
    "X63n1250_003:0630b17": "民康樂。一眾重修希勝進。十地頓超無難事。山門",
    "X63n1250_003:0630b18": "鎮靜絕非虞。檀信皈依增福慧。十方三世一切佛。",
    "X63n1250_003:0630b19": "諸尊菩薩摩訶薩。摩訶般若波羅蜜。",
    "X63n1250_003:0630b20": "右語。(啟建)右伏目。湧寶光於無見頂相。有化佛之宣",
    "X63n1250_003:0630b21": "揚。建勝幢於室羅筏城。銷摩登之幻妄。永嚴祕典。",
    "X63n1250_003:0630b22": "誓畢弘持。屬長期之安居。爰開端於此日。同聲敷",
    "X63n1250_003:0630b23": "暢。林木池沼皆演法音。一利普資。蠢動含靈俱蒙",
    "X63n1250_003:0630b24": "饒益。恭願",
    "X63n1250_003:0630c01": "聖天子永嚴睿筭。過大椿一萬六千。給孤氏允輔昌",
    "X63n1250_003:0630c02": "朝。慶奕棄光明盛大。海眾了單傳之旨。祇園集永",
    "X63n1250_003:0630c03": "固之祥。但厶甲。下情無任激切屏營之至。謹疏。(年月",
    "X63n1250_003:0630c04": "散)灝氣凌空菩提場。九旬制滿。香風散曉首楞嚴。",
    "X63n1250_003:0630c05": "萬行功圓。與十方如來。持此呪心。故一眾比丘。得",
    "X63n1250_003:0630c06": "全道力。敬將殊利。仰畣恩休。本師釋迦如來大和",
    "X63n1250_003:0630c07": "尚。伏顧。普扇真風。盡掃清於魔壘。霶施法雨。滋暢",
    "X63n1250_003:0630c08": "茂於焦枯。樂。",
    "X63n1250_003:0630c09": "至化以無為。傳正宗而有永(云云)。",
    "X63n1250_003:0630c10": "楞嚴勝會圖",
    "X63n1250_003:0630c22": "閏　眾寮結夏",
    "X63n1250_003:0630c23": "四月初間寮元排經櫃圖。茶湯圖。戒臘牌。入寮資次",
    "X63n1250_003:0630c24": "牌。淨髮牌。依戒分排。經櫃分四桉頭。人多則小戒者",
    "X63n1250_003:0631a01": "共櫃。或老者自占兩櫃。令小戒者共櫃。非法也。夏中",
    "X63n1250_003:0631a02": "具行茶湯瓶盞圖。兄弟有結緣者。隨意書名。結眾人",
    "X63n1250_003:0631a03": "緣也。堂司出圖帳後。粥罷。眾人和南。時出圖於穿堂。",
    "X63n1250_003:0631a04": "(諸圖牌。諸方具有常式)。",
    "X63n1250_003:0631a05": "餘　眾寮楞嚴",
    "X63n1250_003:0631a06": "四月十二日午後。堂司行者覆方丈兩班諸寮挂牌。",
    "X63n1250_003:0631a07": "報眾。諷經。寮元掃洒寮內外。預具狀。請闔寮尊眾。特",
    "X63n1250_003:0631a08": "為湯。鋪設照牌。小座湯照牌。觀音前供養。上下間香",
    "X63n1250_003:0631a09": "燭。預煎湯。先請小座湯。特為寮主副寮行瓶盞。兄弟",
    "X63n1250_003:0631a10": "楞嚴頭請寮長光伴。揖入座揖香揖湯。寮元親送方",
    "X63n1250_003:0631a11": "丈湯。分送諸寮(〔湯。小座湯了。鳴〕)寮前大板。寮長大眾入座。預",
    "X63n1250_003:0631a12": "請維那侍者光伴。揖入座。寮元對面寮長位分手光",
    "X63n1250_003:0631a13": "伴。四桉大眾位。寮主副寮分桉行禮。揖坐。揖香。揖湯。",
    "X63n1250_003:0631a14": "三巡畢。寮長進爐前。謝湯了。鳴寮前板三下。退座。兩",
    "X63n1250_003:0631a15": "班入寮。首座與都寺燒香。歸班位立。寮元門外右立。",
    "X63n1250_003:0631a16": "伺迎住持。入寮。炷香畢。舉楞嚴呪。回向了。送住持出",
    "X63n1250_003:0631a17": "門。七月十二日。散禮。同前。",
    "X63n1250_003:0631a18": "狀式(守寮比丘。某。右某啟取今晚就寮。煎湯一中。特為合寮尊眾。聊旌結制之儀。伏望眾慈同",
    "X63n1250_003:0631a19": "垂光降。謹狀　　　　年　　月　　日。守寮比丘　　某狀)。",
    "X63n1250_003:0631a20": "(可漏)狀請　合寮尊眾禪師　守寮比丘厶甲。謹封",
    "X63n1250_003:0631a21": "回向。妙湛總持不動尊。首楞嚴王世希有。銷我億。",
    "X63n1250_003:0631a22": "劫顛倒想。不歷僧祇獲法身。某州某寺。旃檀林。守寮",
    "X63n1250_003:0631a23": "比丘。某甲。今月十五日。恭遇本師釋迦如來大和尚。",
    "X63n1250_003:0631a24": "結制之辰。預於今辰。營備供儀。以伸供養。集比丘眾。",
    "X63n1250_003:0631b01": "諷誦大佛頂萬行首楞嚴神呪。稱揚聖號。(〔所集殊勳。先用祝延〕)",
    "X63n1250_003:0631b02": "今上皇帝。聖壽萬安。次伸回向。真如實際。莊嚴無上",
    "X63n1250_003:0631b03": "佛果菩提。祝貢護法諸天。大權真宰。三界萬靈。十方",
    "X63n1250_003:0631b04": "聖眾。住持本命星官。僧眾建生乾象。嶽瀆山川。府城",
    "X63n1250_003:0631b05": "當境。近遠廟皃。看望神明。當山土地(列帀寺位)先願",
    "X63n1250_003:0631b06": "皇風永扇。帝道遐昌。佛日增輝。法輪常轉。次冀。山門",
    "X63n1250_003:0631b07": "鎮靜。中外咸安。火盜公私。諸緣吉慶。現前僧眾。修行",
    "X63n1250_003:0631b08": "有序。進道無魔。般若智以現前。菩提心而不退。四恩",
    "X63n1250_003:0631b09": "普報。三有齊資。法界有情。同圓種智。十方三世一切。",
    "X63n1250_003:0631b10": "成　新挂搭。入寮茶",
    "X63n1250_003:0631b11": "入寮後。照例納部寮錢。候寮元輪排。當何日點茶。挂",
    "X63n1250_003:0631b12": "牌報眾。(左書云。齋退。某甲上坐點茶)須備好香。具威儀。候同日點",
    "X63n1250_003:0631b13": "茶人。先挂鉢出堂。預集眾寮前。下間列立。聞下堂槌",
    "X63n1250_003:0631b14": "鳴。茶頭即鳴寮前大板。揖迎大眾。歸寮。各依元排圖",
    "X63n1250_003:0631b15": "位立定。隨入門裏。一字排立。問訊揖眾坐。又問訊。各",
    "X63n1250_003:0631b16": "進爐前。兩兩燒香。人多中爐四人退步須詳緩。又一",
    "X63n1250_003:0631b17": "字列問訊。復進四板頭問訊退。仍一字列問訊而立。",
    "X63n1250_003:0631b18": "謂之揖香。鳴寮內小板二下。行茶遍。瓶須從穿堂而",
    "X63n1250_003:0631b19": "入。問訊進四板頭。問訊退。一字問訊而立。鳴小板一",
    "X63n1250_003:0631b20": "下。收盞。眾下地立定。寮元出爐前。對點茶人謝茶。代",
    "X63n1250_003:0631b21": "眾人謝也。眾人就位。同時問訊。謝畢。寮元復位。再各",
    "X63n1250_003:0631b22": "分四版頭。問訊。謝眾臨屈。遞相恭敬之義。盖僧堂點",
    "X63n1250_003:0631b23": "茶。特為。亦三巡也。眾仍一字問訊。鳴大板三下。大眾",
    "X63n1250_003:0631b24": "和南而散。寮元令茶頭請點茶。眾人喫茶。免者。非禮",
    "X63n1250_003:0631c01": "也。",
    "X63n1250_003:0631c02": "歲　入夏戒臘茶",
    "X63n1250_003:0631c03": "入寮茶畢。逐日依戒具名(點茶。禮並同前)。",
    "X63n1250_003:0631c04": "律　挂草單",
    "X63n1250_003:0631c05": "大方叢林。三月一日。出草單。止挂搭。堂司依戒排寫",
    "X63n1250_003:0631c06": "僧數。堂司行者先呈首座。次呈方丈兩班。備卓子筆",
    "X63n1250_003:0631c07": "硯。陳列僧堂前。或眾寮前。凡三日。或有差誤。望自改",
    "X63n1250_003:0631c08": "正。或涉關係詳稟。維那方便撿察。不許私讐。惱亂大",
    "X63n1250_003:0631c09": "眾。毀壞叢林法也。",
    "X63n1250_003:0631c10": "草單式(清眾戒臘　威音王戒　陳如尊者　堂頭和尚　至元年戒　某甲上座",
    "X63n1250_003:0631c11": "並依戒次排寫了)。",
    "X63n1250_003:0631c12": "(右具如前。恐有差誤。望自改正。伏幸　　眾悉)。",
    "X63n1250_003:0631c13": "(今日　　日。堂司　某甲　具)。",
    "X63n1250_003:0631c14": "呂　出圖帳",
    "X63n1250_003:0631c15": "草單定已。依戒寫楞嚴。念誦。巡堂。被位。鉢位。圖戒臘",
    "X63n1250_003:0631c16": "牌。惟鉢位圖。分十六板頭。論名位高下。輪排定已。預",
    "X63n1250_003:0631c17": "具草本。與首座謀議。呈方丈看過。僉押。圖內庶免臨",
    "X63n1250_003:0631c18": "時喧爭。諸圖正本。令堂司行者一一呈方丈。首座兩",
    "X63n1250_003:0631c19": "班。惟鉢位圖。呈單寮蒙堂前資寮。浴佛日。並陳佛殿",
    "X63n1250_003:0631c20": "前。令眾通知。被鉢位圖。又須先出。",
    "X63n1250_003:0631c21": "調　排被鉢位圖",
    "X63n1250_003:0631c22": "當日早粥。未過堂時。僧堂前後門。貼批子。用燭照之。",
    "X63n1250_003:0631c23": "下堂圖。列堂前(批式。粥罷。排被鉢位。伏幸眾悉。堂司某甲　白)。",
    "X63n1250_003:0632b01": "陽　戒臘牌",
    "X63n1250_003:0632b02": "堂司侍司眾寮。預依戒臘寫牌。於十四日午後。堂司",
    "X63n1250_003:0632b03": "牌列僧堂前上間。侍者列法堂下間。眾寮列寮內。各",
    "X63n1250_003:0632b04": "有卓袱香燭。供列。大眾(各炷香。展拜畢。仍各收持)。",
    "X63n1250_003:0632b05": "雲　方丈小座湯",
    "X63n1250_003:0632b06": "前輩四節講行。近惟結夏一次。兄弟恃強。位爭高下。",
    "X63n1250_003:0632b07": "因而止之。叢林蔑聞。良可嘆也。住持當在夏前上堂。",
    "X63n1250_003:0632b08": "委曲勉諭。俾遞相恭敬。六和共聚。按式有三座。第一",
    "X63n1250_003:0632b09": "座分二出。東堂西堂首座光伴。第二座四出。兩班耆",
    "X63n1250_003:0632b10": "舊頭首一出。知事二出。西班耆舊三出。東班耆舊四",
    "X63n1250_003:0632b11": "出。西堂光伴。第三座位。多分六出。本山辦事。諸方辦",
    "X63n1250_003:0632c01": "事。首座光伴。隨職高下。分坐。職同者。次之。侍司預備",
    "X63n1250_003:0632c02": "草圖。呈方丈。議定。略有差池。各須容忍。至日依名勝。",
    "X63n1250_003:0632c03": "書照牌。午後備卓袱。作一二三座。陣列寢堂下間。東",
    "X63n1250_003:0632c04": "西堂前堂都寺請客侍者各詣寮。觸拜請之。免則稟",
    "X63n1250_003:0632c05": "云。(堂頭和尚。請今晚就寢堂特為獻湯)餘頭首諸寮方丈客頭行者稟",
    "X63n1250_003:0632c06": "云。(方丈和尚。參前拜請就寢堂特為獻湯)寢堂釘挂排位。秉燭裝香竟。",
    "X63n1250_003:0632c07": "客頭行者覆侍者。次覆方丈。鳴皷。初座客集。侍者迎",
    "X63n1250_003:0632c08": "揖住持。接敘寒溫。入位立定。侍者特為人前。巡揖坐",
    "X63n1250_003:0632c09": "問訊。坐已歸中。燒香一炷。往特為人前。揖香問訊。歸",
    "X63n1250_003:0632c10": "中立。鳴板二下。行湯。復進特為人前。揖湯問訊。歸中。",
    "X63n1250_003:0632c11": "燒光伴香。鳴板一下。收盞。鳴皷三下。退座。第二座。客",
    "X63n1250_003:0632d01": "集。迎入位立。兩侍者上下相望。巡問訊。揖坐燒香一",
    "X63n1250_003:0632d02": "炷。分位頭巡揖香揖湯。燒光伴香。收盞。鳴皷三下。退",
    "X63n1250_003:0632d03": "座(展具謝湯。免則觸禮。每座同)。",
    "X63n1250_003:0632d04": "第三座。客集。迎接行禮。並同前。此座位多分位頭。巡",
    "X63n1250_003:0632d05": "問訊。須要倫序。庶雅禮法。",
    "X63n1250_003:0632d12": "騰　僧堂特為湯",
    "X63n1250_003:0632d13": "四月十四日。齋退。庫司客頭行者具湯榜。伴袱。爐燭。",
    "X63n1250_003:0632d14": "上首知事詣方丈請湯。進住持前。插香。展具云。(今晚就雲",
    "X63n1250_003:0632d15": "堂。特為首座大眾。點湯。伏望。和尚慈悲。特垂降重)二展寒溫。觸禮三拜。住持",
    "X63n1250_003:0632d16": "畣一拜。免禮則觸拜稟請而退。即帶客頭行者到首",
    "X63n1250_003:0632d17": "座寮。人力放柈卓上。都寺進前插香。首座還香。知事",
    "X63n1250_003:0632d18": "展具勢。免則觸拜。稟云。(今晚就雲堂特為首座大眾點湯。伏望。慈悲。特垂光降)",
    "X63n1250_003:0632d19": "以榜呈首座。接已就令客頭付供頭。貼僧堂前下間。",
    "X63n1250_003:0632d20": "客頭隨覆云。(庫司拜請湯罷。就座藥石)次頭首寮耆舊蒙堂諸寮。",
    "X63n1250_003:0632d21": "眾寮僧堂前。各挂點湯牌。一一請已。僧堂前排照牌。",
    "X63n1250_003:0632d22": "首座住持對面設位。上下安大眾牌。令供頭排特為",
    "X63n1250_003:0632d23": "罣罳卓椅。搭蓆椀楪。菜盞匙筯。差行者守直特為人",
    "X63n1250_003:0632d24": "湯。土地堂念誦畢。即鳴庫堂前齋皷一通。大眾歸鉢",
    "X63n1250_003:0633a01": "位。頭首一班歸。前板。知事隨入揖。首座離位揖。次頭",
    "X63n1250_003:0633a02": "首上位。送首座。歸特為位。問訊。龕後右出。迎住持入",
    "X63n1250_003:0633a03": "堂。供頭緩鳴前堂鍾七下。知事送入位問訊。轉身特",
    "X63n1250_003:0633a04": "為人前。問訊。右出。從首座板頭巡問訊。一帀。出外堂。",
    "X63n1250_003:0633a05": "先下間至上間。歸堂中立問訊。眾坐。進前燒香。次上",
    "X63n1250_003:0633a06": "下間。外堂。歸堂盖合已。即往特為人前問訊。右出。住",
    "X63n1250_003:0633a07": "持前問訊。巡堂問訊一帀。及外堂。歸中問訊。側立。鳴",
    "X63n1250_003:0633a08": "堂前鍾二下。先進特為人湯。行大眾湯。瓶出。歸中問",
    "X63n1250_003:0633a09": "訊。往特為人前。問訊。右出。聖僧前大展三拜。巡堂一",
    "X63n1250_003:0633a10": "帀。出外堂。引全班入。住持前行禮。初展云。(此日麤湯。特沐和尚",
    "X63n1250_003:0633a11": "降重。下情不勝感激之至)二展云。(即日孟夏謹時。恭惟和尚尊候。起居萬福)即觸禮三",
    "X63n1250_003:0633a12": "拜。住持畣一拜。復位。知事一班。從聖僧厨後。轉右。徑",
    "X63n1250_003:0633a13": "出堂前上手。依次第排立。首座隨右出。相對觸禮一",
    "X63n1250_003:0633a14": "拜。謝湯。復入。從厨後轉左。入位。知事歸中。燒香一炷。",
    "X63n1250_003:0633a15": "而退。堂司行者喝云。請大眾下鉢。行者進住持特為",
    "X63n1250_003:0633a16": "人卓。大眾展鉢已。行藥石。食畢。鳴皷三下。退座。不鳴",
    "X63n1250_003:0633a17": "下堂鍾。侍者列知事板外。俟住持出堂。問訊。隨出。眾",
    "X63n1250_003:0633a18": "散。餘節並同此禮。惟冬節。湯罷行果子。方行藥石。",
    "X63n1250_003:0633a19": "榜式○庫司今晚就○雲堂。點湯一中。特為○首",
    "X63n1250_003:0633a20": "座大眾。聊旌○結制之儀。伏望○眾慈同垂○光",
    "X63n1250_003:0633a21": "降　　今月　　日。庫司比丘　　某甲　敬白。",
    "X63n1250_003:0633a22": "作七行書。字如小錢。素紙華牋不拘。",
    "X63n1250_003:0633a23": "致　結制行禮",
    "X63n1250_003:0633a24": "四月十五日。清早。侍者曾辦事人小師行者皆當插",
    "X63n1250_003:0633b01": "香禮拜。若見僧堂前。出免人事榜頭。諸人不必早到",
    "X63n1250_003:0633b02": "方丈人事。住持到諸殿堂行香。方丈客頭。放僧堂前",
    "X63n1250_003:0633b03": "眾寮蒙堂四寮。挂上堂牌。報眾。頭首并耆舊單寮。覆",
    "X63n1250_003:0633b04": "云。粥了方丈和尚上堂。結座時。住持詳說行禮始末",
    "X63n1250_003:0633b05": "一遍。令知云。下座。先與東堂人事。次與西堂人事。觸",
    "X63n1250_003:0633b06": "禮三拜。人事罷。與知事人事。兩展三拜。次與首座大",
    "X63n1250_003:0633b07": "眾。人事。兩展三拜。人事了。知事先歸庫司。首座領大",
    "X63n1250_003:0633b08": "眾詣庫司人事。觸禮三拜。人事罷。首座歸僧堂前上",
    "X63n1250_003:0633b09": "間。後堂首座領大眾。歸僧堂前下間。與首座人事。觸",
    "X63n1250_003:0633b10": "禮三拜。人事了。依念誦圖立定。首座領眾入堂。巡堂。",
    "X63n1250_003:0633b11": "依位立定。首座禮謝大眾。觸禮三拜。次知事入堂。燒",
    "X63n1250_003:0633b12": "香一炷。大展三拜。巡堂一帀。知事禮謝大眾。觸禮三",
    "X63n1250_003:0633b13": "拜。出堂。住持入堂。燒香一炷。大展三拜。巡堂一帀。歸",
    "X63n1250_003:0633b14": "位。與大眾人事。觸禮三拜。然後。大眾普同作禮。次第",
    "X63n1250_003:0633b15": "俟巡寮下座。客頭行者即進香几爐燭。一字前列。先",
    "X63n1250_003:0633b16": "東堂人事。次西堂人事。次知事一班。進前插香。初展",
    "X63n1250_003:0633b17": "詞云。(此際安居。獲依巾錫。切仗和尚法力。資持。無諸難事)一展詞云。(即日孟夏謹時。恭惟",
    "X63n1250_003:0633b18": "堂頭和尚。尊候起居萬福)即觸禮三拜。住持畣一拜云。(此者得同安居。亦冀",
    "X63n1250_003:0633b19": "法力資持。無諸難事)知事一班歸庫司。讓先行禮者。為接首座",
    "X63n1250_003:0633b20": "大眾故也。首座領眾。進前插香。兩展三拜。次蒙堂四",
    "X63n1250_003:0633b21": "寮。插香兩展三拜。詞語並與知事同。每展住持畣拜。",
    "X63n1250_003:0633b22": "次道舊。鄉人。法眷。人事。插香展拜畢。方丈客頭行者",
    "X63n1250_003:0633b23": "進罣罳椅子。住持即趺坐。侍者一班。進前插香。九拜。",
    "X63n1250_003:0633b24": "次辦事小師。插香九拜。(今三拜者。為妨隨眾。非法也)次參頭行者",
    "X63n1250_003:0633c01": "領眾行者插香。禮三拜。若冬年節。寮前老郎。方丈轎",
    "X63n1250_003:0633c02": "番。直廳。供過人[仁-二+業]等。皆當聲喏參拜。首座領大眾。詣",
    "X63n1250_003:0633c03": "庫司人事。知事門候接入。庫堂爐前問訊。對觸三拜。",
    "X63n1250_003:0633c04": "詞云。(聖制斯臨。獲同安居。惟仗道力資持。無諸難事下",
    "X63n1250_003:0633c05": "情不勝感激之至)知事畣云。(斯者聖制。荷沐同居。切",
    "X63n1250_003:0633c06": "仗首座大眾法力資持。無諸魔事)送眾出。次後堂首",
    "X63n1250_003:0633c07": "座領眾。於僧堂前下間。立定。前堂首座轉上間。堂司",
    "X63n1250_003:0633c08": "行者喝云。(大眾與首座人事)對觸禮三拜。進云。(法歲履端。獲同安居。切仗",
    "X63n1250_003:0633c09": "法力資持。無諸魔事)畣云。(獲同安居。恐三業不善敢冀包荒。共成法社)人事罷。首座",
    "X63n1250_003:0633c10": "領眾。依念誦圖立定。次第巡堂。歸位立。(〔侍者巡半堂。行者喝〕)云。",
    "X63n1250_003:0633c11": "(首座禮謝大眾)普同觸禮三拜。次知事一班。入堂。燒香一炷。",
    "X63n1250_003:0633c12": "大展三拜。巡堂一帀。排立爐前。喝云。(知事禮謝大眾)普觸禮",
    "X63n1250_003:0633c13": "三拜。知事出堂。侍者一班接後出堂。次住持入堂。供",
    "X63n1250_003:0633c14": "頭鳴堂前鐘七下。住持炷香展三拜。巡堂一帀歸位。",
    "X63n1250_003:0633c15": "小師但叉手低頭。立出後門。回避者紊亂。喝云。(堂頭和尚",
    "X63n1250_003:0633c16": "與大眾人事)普觸禮三拜。又喝云。(大眾普同作禮)普同觸禮三拜。",
    "X63n1250_003:0633c17": "侍者歸中問訊。揖眾坐。進中爐上下間燒香。并外堂",
    "X63n1250_003:0633c18": "燒香。合安元處。退身。當中問訊。上下間外堂問訊了。",
    "X63n1250_003:0633c19": "歸中立。鳴鐘二下。行茶瓶出。復巡問訊。如前中立。鳴",
    "X63n1250_003:0633c20": "鐘一下。收盞。又三下。下堂。次第俟巡寮。侍者設椅卓",
    "X63n1250_003:0633c21": "於法堂上間。鳴方丈板三下。住持出從東廊巡。至西。",
    "X63n1250_003:0633c22": "候至寮前。肅入插香。住持畣香。送出。聽叫收所插香。",
    "X63n1250_003:0633c23": "即移香几於門前。隨後接巡去。侍者小師。寮內不當",
    "X63n1250_003:0633c24": "畣香。庫司蒙堂前資眾寮列門外下手立。接住持入。",
    "X63n1250_003:0634a01": "插香。眾送住持出。列門外。俟巡寮人後接巡去至法。",
    "X63n1250_003:0634a02": "堂上。住持爐邊立定。次第三人一引。問訊而過。各及",
    "X63n1250_003:0634a03": "寮前立定。漸次巡訖無有遺也。解夏酷熱。冬年嚴寒。",
    "X63n1250_003:0634a04": "免禮。非法也。",
    "X63n1250_003:0634a05": "雨　方丈特為首座大眾茶",
    "X63n1250_003:0634a06": "四月十五日。粥罷。請客侍者。寫茶狀。客頭行者備柈",
    "X63n1250_003:0634a07": "袱爐燭。托詣首座寮。炷香觸拜。請之。首座畣香畣拜。",
    "X63n1250_003:0634a08": "侍者稟云。(堂頭和尚。今辰齋退。就雲堂點茶。特為。伏望慈悲　降重)即以榜呈。首",
    "X63n1250_003:0634a09": "座接已。送侍者出。就令客頭持付供頭。貼僧堂前上",
    "X63n1250_003:0634a10": "間。次頭首寮洎蒙堂諸寮客頭挂牌報請。惟知事一",
    "X63n1250_003:0634a11": "班云。請光伴。請客侍者預囑。緩打長板。至時入堂。燒",
    "X63n1250_003:0634a12": "香一炷。大展三拜。巡堂一帀。至外堂。先下間至上間。",
    "X63n1250_003:0634a13": "歸堂內。中問訊而退。預報燒湯出盞茶具。齋退。燒香",
    "X63n1250_003:0634a14": "侍者令方丈客頭。僧堂前排特為照牌。首座住持對",
    "X63n1250_003:0634a15": "面設位。上首知事住持分手。次位維那。下首知事特",
    "X63n1250_003:0634a16": "為人分手位。上下安二个大眾牌。排設定已。撿視香",
    "X63n1250_003:0634a17": "几燭臺。差行者直特為光伴人盞。客頭覆侍者。次覆",
    "X63n1250_003:0634a18": "方丈。鳴皷。集眾。依鉢位立定。侍者外堂俟頭首一班",
    "X63n1250_003:0634a19": "歸前板。次首座入堂。揖請。離位揖。次肩上位。即送首",
    "X63n1250_003:0634a20": "座歸特為位。從龕後出堂前。報住持入堂。鳴堂前鐘",
    "X63n1250_003:0634a21": "七下。住持歸位。侍者往特為人前。問訊。從龕後。轉首",
    "X63n1250_003:0634a22": "座板頭。巡問訊一帀。外堂自下而上間。歸中問訊。大",
    "X63n1250_003:0634a23": "眾就坐。圓照和尚會中。盛講此禮(先名送歸位。住持入堂後。方名楫坐)",
    "X63n1250_003:0634a24": "月坡和尚住天童力行此禮。(今時妨眾久立。不徃特為人前問訊。□禮可興。",
    "X63n1250_003:0634b01": "其可廢乎)侍者先中爐上下間外堂燒香了。歸中問訊。徑",
    "X63n1250_003:0634b02": "往首座前問訊。右出。從一板頭。巡問訊一帀。至外堂。",
    "X63n1250_003:0634b03": "歸中問訊。側上手立。供頭鳴鐘二下。先下特為人茶。",
    "X63n1250_003:0634b04": "大眾茶徧。瓶出。往特為人前問訊。右出爐前。大展三",
    "X63n1250_003:0634b05": "拜。巡堂一帀。中問訊。側立。先收首座住持盞。首座至",
    "X63n1250_003:0634b06": "住持前。行禮。初展云。(茲者特蒙和尚煎點。下情不勝感激之至)二展寒溫。",
    "X63n1250_003:0634b07": "觸禮三拜。每展。畣一拜。首座轉身龕後。右出。住持略",
    "X63n1250_003:0634b08": "送復位。執盞。陪眾。燒光伴香一炷。鳴鐘一下。收大眾",
    "X63n1250_003:0634b09": "盞。鳴皷三下。退座。首座先於法堂伺候住持。謝茶。就",
    "X63n1250_003:0634b10": "接免詣方丈。",
    "X63n1250_003:0634b11": "榜式(堂頭和尚。今辰齋退。就　雲堂點茶一中。特為　首座大眾。聊旌　　結制之俵。仍請",
    "X63n1250_003:0634b12": "諸知事。同垂　光伴。　冬年則云。陳賀之儀。　作七行書　　今　月　日。侍司某甲。請客侍者名字。　　　敬白)。",
    "X63n1250_003:0634b13": "露　庫司特為首座大眾茶",
    "X63n1250_003:0634b14": "十六日粥罷。庫司客頭行者具茶榜。用柈袱爐燭香。",
    "X63n1250_003:0634b15": "知事詣方丈插香。請茶。詞云。(今辰齋退。就雲堂點茶。特為首座大眾。伏望",
    "X63n1250_003:0634b16": "和尚慈悲降重)次詣首座寮請茶。諸寮挂牌報請。候長板鳴。",
    "X63n1250_003:0634b17": "巡堂請茶。排照牌。並(方丈十四日。湯禮同。但揖茶了。知事聖僧前。大展三拜。巡堂一",
    "X63n1250_003:0634b18": "帀出。引全班。住持前。兩展三拜。從龕後右。出堂外。首座對觸拜。謝茶。知事入堂問訊。收盞。無光伴香。榜式。湯榜",
    "X63n1250_003:0634b19": "同。　只改茶字)。",
    "X63n1250_003:0634b20": "結　首座特為後堂大眾茶",
    "X63n1250_003:0634b21": "十七日粥罷。首座懷香。詣方丈拜請云。(今辰齋退。就雲堂。點茶。特",
    "X63n1250_003:0634b22": "為後堂大眾。伏望　和尚。慈悲降重)二展寒溫。觸禮三拜。免則觸禮拜。",
    "X63n1250_003:0634b23": "請次備柈袱爐燭香合。托詣後堂寮。炷香觸拜。請之。",
    "X63n1250_003:0634b24": "後堂還香。稟已。度狀。送出。就付茶頭。令供頭貼僧堂",
    "X63n1250_003:0634c01": "前下間。封皮粘狀前。次令堂司行者諸寮挂牌。請茶。",
    "X63n1250_003:0634c02": "鋪照牌。方丈茶禮同。齋時傳語下肩。過堂唱食。候長",
    "X63n1250_003:0634c03": "板鳴。炷香。大展三拜。巡堂請茶。齋退。鳴皷。集眾。行禮",
    "X63n1250_003:0634c04": "畢。茶遍。首座至住持前行禮。初展詞云。(此際麤茶。特蒙和尚慈悲",
    "X63n1250_003:0634c05": "降重。下情不勝感激之至)二展寒溫。觸禮三拜。住持每展。畣拜。尊",
    "X63n1250_003:0634c06": "大眾也。住持復位。先出。非法。首座龕後右出堂前。上",
    "X63n1250_003:0634c07": "首後堂隨出。對觸一拜。謝茶而出(〔受請人。詣首座寮拜謝。前堂歸堂中",
    "X63n1250_003:0634c08": "問訊。收大〕)眾琖。無光伴香。",
    "X63n1250_003:0634c09": "狀式(前堂比丘某。　右某啟取今辰齋退。就　雲堂點茶一中。特為　後堂大眾。聊旌　結制之儀。",
    "X63n1250_003:0634c10": "仍請諸知事。伏望　眾慈。同垂　光降。謹狀　　　　年　　月　　日　前堂比丘　某甲狀。九行書。",
    "X63n1250_003:0634c11": "可漏)狀請　後堂首座大眾　　前堂比丘某謹封。",
    "X63n1250_003:0634c12": "為　旦望巡堂茶",
    "X63n1250_003:0634c13": "陞座罷。首座領眾。僧堂前。依念誦圖立定。首座和南",
    "X63n1250_003:0634c14": "入堂。西堂徑歸聖僧板頭立。次頭首大眾。巡入大眾",
    "X63n1250_003:0634c15": "後。暫到侍者巡入。侍者面門立。古法。小師後門出。住",
    "X63n1250_003:0634c16": "持入堂。鳴鐘七下。炷香巡堂一帀。歸位。小師再入堂。",
    "X63n1250_003:0634c17": "今來諸方徒弟。多出入。似乎喧亂。為師者。戒以低頭",
    "X63n1250_003:0634c18": "叉手。伺巡堂猶見整肅。次知事一班問訊聖僧。轉身",
    "X63n1250_003:0634c19": "住持前問訊。巡堂一帀。暫到隨出堂。侍者接出。燒香",
    "X63n1250_003:0634c20": "侍者問訊。揖眾坐。進前中爐。上下間外堂燒香。復如",
    "X63n1250_003:0634c21": "前問訊。中立。鳴鐘行茶。復如前問訊。揖茶。収盞。鳴鐘",
    "X63n1250_003:0634c22": "三下。退座。如不巡堂。粥罷。就座喫茶。住持他出。二時",
    "X63n1250_003:0634c23": "茶。並係知事燒香。住持不赴堂。侍者不燒香。非法也。",
    "X63n1250_003:0634c24": "霜　講兩巡茶",
    "X63n1250_003:0635a01": "叢林古法。結制。僧堂。講大座兩巡茶。鳴皷集眾。行禮。",
    "X63n1250_003:0635a02": "並與特為同。至揖茶。往首座前。問訊。聖僧前不拜。內",
    "X63n1250_003:0635a03": "外巡堂一帀。收首座盞。大眾放盞蓆上。叉手而坐。侍",
    "X63n1250_003:0635a04": "者再燒香。行禮如前。再行茶瓶。出往首座前。揖茶。方",
    "X63n1250_003:0635a05": "轉聖僧前。大展三拜。巡堂一帀。次収首座盞。至住持",
    "X63n1250_003:0635a06": "前。行禮。詞語與特為同。龕後轉右出。住持略送復位。",
    "X63n1250_003:0635a07": "執盞。侍者再燒香。上下間外堂如前問訊。而退。鳴鐘",
    "X63n1250_003:0635a08": "収盞。鳴皷三下。退座。",
    "X63n1250_003:0635a09": "金　方丈點行堂茶",
    "X63n1250_003:0635a10": "旦望節臘僧堂茶罷。侍者同客頭。至行堂點茶。客頭",
    "X63n1250_003:0635a11": "預報參頭。挂牌。報眾。燒湯出盞。請典座光伴。方丈預",
    "X63n1250_003:0635a12": "送茶。侍者至庫司。典座接入。參頭。堂主領眾門迎。侍",
    "X63n1250_003:0635a13": "者居主位。代住持也。典座右位。侍者出中爐。燒香一",
    "X63n1250_003:0635a14": "炷。復位。以手揖眾坐。行茶畢。典座送出。參頭堂主門",
    "X63n1250_003:0635a15": "送即詣方丈謝茶。",
    "X63n1250_003:0635a16": "生　庫司點行堂茶",
    "X63n1250_003:0635a17": "方丈行堂點茶罷。知事詣行堂點茶。知事居主位。典",
    "X63n1250_003:0635a18": "座光伴。方丈禮同。送出門。喝云。(參頭大眾。詣庫司謝茶)報云。(知事",
    "X63n1250_003:0635a19": "傳語。免謝茶)。",
    "X63n1250_003:0635a20": "麗　頭首點行堂茶",
    "X63n1250_003:0635a21": "僧堂點江湖茶罷。令堂司行者報參頭。挂牌報眾。燒",
    "X63n1250_003:0635a22": "湯出盞。請典座光伴。頭首居右位。禮並同前。喝謝茶。",
    "X63n1250_003:0635a23": "復喝免。",
    "X63n1250_003:0635a24": "禪林備用卷之三"
}