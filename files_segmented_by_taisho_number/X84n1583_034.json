{
    "X84n1583_034:0596c03": "續燈正統卷三十四",
    "X84n1583_034:0596c05": "南海普陀嗣祖沙門西蜀　性統　編集",
    "X84n1583_034:0596c06": "　　臨濟宗",
    "X84n1583_034:0596c07": "　　　大鑑下第三十五世",
    "X84n1583_034:0596c08": "磬山天隱修禪師法嗣",
    "X84n1583_034:0596c09": "鎮江府竹林林臯本豫禪師崑山陳氏子。丱歲禮堯",
    "X84n1583_034:0596c10": "峰湛川老宿出家。受具後。徧歷諸方。參博山。山曰。未",
    "X84n1583_034:0596c11": "入金籠貯。誰家野雀兒。師曰。鶴有九皐翀碧漢。馬無",
    "X84n1583_034:0596c12": "千里謾追風。山曰。運斤非郢。未免傷痕。師曰。諸方拈",
    "X84n1583_034:0596c13": "椎竪拂。又成甚麼邊事。山曰。片雲橫海嶽。樵子盡迷",
    "X84n1583_034:0596c14": "歸。師曰。怪來巖下虎。特地暗驚人。便出。師至金粟。值",
    "X84n1583_034:0596c15": "天晚。便問。夜宿投人時如何。粟曰。者裡歇不得。師曰。",
    "X84n1583_034:0596c16": "豈無方便。粟拈拄杖擬打。師接住一推曰。看破了也。",
    "X84n1583_034:0596c17": "便出。後參磬山。山曰。那裡來。師曰武林。山曰。怎知我",
    "X84n1583_034:0596c18": "者裡。師曰。臭名難瞞。山曰。汙汝耳。師便喝。山曰。喝後",
    "X84n1583_034:0596c19": "如何。師曰。猶是不知。山曰。老僧不知。汝知箇甚麼。師",
    "X84n1583_034:0596c20": "擬掌。山曰。莫掠虗。一日侍次。山曰。今時學人。不肯真",
    "X84n1583_034:0596c21": "參實悟。所以法門寥落。師曰。雖然如是。亦在知識。如",
    "X84n1583_034:0596c22": "黃龍。不得慈明痛打。爭知道出常情。山厲聲曰。豈口",
    "X84n1583_034:0596c23": "耳所傳受耶。師自此服膺。親炙三載。住後上堂。僧",
    "X84n1583_034:0596c24": "問。和尚未見磬山時如何。師曰。盋盂口向天。曰見後",
    "X84n1583_034:0597a01": "如何。師曰。拄杖頭卓地。曰見與未見又如何。師曰。細",
    "X84n1583_034:0597a02": "腰鼓子兩頭打。曰和尚今日住淨雲。如何酬答。師曰。",
    "X84n1583_034:0597a03": "別置一問來。乃曰。一大藏教。是用不盡底故紙。千七",
    "X84n1583_034:0597a04": "百則祖意。總是引蔓牽枝。伶俐漢。不向者裡著脚。直",
    "X84n1583_034:0597a05": "得清風帀帀。膏雨濛濛。吹太虗為一漚。揑沙界為隻",
    "X84n1583_034:0597a06": "眼。諸人在裡許作甚麼。喝一喝曰。空生不解巖中坐。",
    "X84n1583_034:0597a07": "惹得天花動地來。上堂。熊耳峰前常面壁。無位真",
    "X84n1583_034:0597a08": "人乾矢橛。德山臨濟太無端。棒頭有眼明如日。驀拈",
    "X84n1583_034:0597a09": "拄杖曰。看看。臨濟德山來也。卓拄杖曰。臨濟德山。被",
    "X84n1583_034:0597a10": "淨雲拄杖一卓。直得懡[怡-台+羅]而退。達磨大師。在背後欵",
    "X84n1583_034:0597a11": "欵道。官不容針。私通車馬時如何。復卓拄杖下座。",
    "X84n1583_034:0597a12": "上堂。柳眼舒桃臉笑。春風吹落花多少。若是知音便",
    "X84n1583_034:0597a13": "轉身。雲門扇子忽[跳-兆+孛]跳。驚起枝頭百舌鳥。聲聲報道。",
    "X84n1583_034:0597a14": "不如歸去好。擲拄杖。元宵上堂。卓拄杖曰。過去燈",
    "X84n1583_034:0597a15": "明佛。本光瑞如是。又卓一下曰。未來燈明佛。本光瑞",
    "X84n1583_034:0597a16": "如是。復卓一下曰。現在燈明佛。本光瑞如是。良久顧",
    "X84n1583_034:0597a17": "左右曰。癡人面前。不得說夢。便下座。上堂。一人向",
    "X84n1583_034:0597a18": "千峰頂上。築著磕著。無處躲避。一人在十字街頭。橫",
    "X84n1583_034:0597a19": "眠倒臥。無出身路。識得二人落處。便知龐公問馬祖。",
    "X84n1583_034:0597a20": "曰不與萬法為侶者。是甚麼人。祖曰。待汝一口吸盡",
    "X84n1583_034:0597a21": "西江水。即向汝道。公乃契入。也是惡水驀頭澆。者裡",
    "X84n1583_034:0597a22": "說甚菩提涅槃真如解脫。二十五有。一十八界。淨盡",
    "X84n1583_034:0597a23": "滌除。會則金毛師子變作狗。不會。踢出楊岐三脚驢。",
    "X84n1583_034:0597a24": "參。上堂。若見諸相非相。即見如來。竪起拂子曰。者",
    "X84n1583_034:0597b01": "是諸相。如何是非相。復竪起拳曰。者是非相。如何是",
    "X84n1583_034:0597b02": "如來。拍禪牀曰。相識滿天下。知心能幾人。上堂。三",
    "X84n1583_034:0597b03": "界無安。猶如火宅。眾苦充滿。甚可怖畏。歸宗斬却活",
    "X84n1583_034:0597b04": "蛇。丹霞燒却木佛。普化踢倒飯牀。安國擊破竈墮。且",
    "X84n1583_034:0597b05": "道。怖畏也無。黃鸝上樹一枝花。白鷺下田千點雪。擊",
    "X84n1583_034:0597b06": "拂子下座。上堂。僧問。多子塔前。共談何事。師曰。六",
    "X84n1583_034:0597b07": "耳不同謀。乃曰。石虎山巔吼。泥牛海底行。不知何所",
    "X84n1583_034:0597b08": "以。拄杖得人爭。卓拄杖曰。能縱能奪。能殺能活。連卓",
    "X84n1583_034:0597b09": "拄杖下座。上堂。舉乾峰道。舉一不得舉二。放過一",
    "X84n1583_034:0597b10": "著。落在第二。雲門出眾曰。昨日有人。從天台來。却往",
    "X84n1583_034:0597b11": "徑山去。峰召維那曰。來日不得普請。乾峰曲高和寡。",
    "X84n1583_034:0597b12": "若不得雲門。幾成狼藉。雖然。祇如乾峰道。來日不得",
    "X84n1583_034:0597b13": "普請。意落在甚處。會麼。夜坐連雲石。春栽帶雨松。",
    "X84n1583_034:0597b14": "上堂。熏風吹暑氣蒸。盋囊高挂碧崚嶒。三世諸佛。摸",
    "X84n1583_034:0597b15": "索不著。歷代祖師。失却眼睛。無位真人。忍俊不禁。撫",
    "X84n1583_034:0597b16": "掌大笑。且道。笑箇甚麼。良久曰。破木杓。上堂。拈拄",
    "X84n1583_034:0597b17": "杖曰。摩竭國中。親行此令。多年滯貨誰酬價。熊耳峰",
    "X84n1583_034:0597b18": "前。單提向上。大似賣狗懸羊頭。又何曾舉著者一著",
    "X84n1583_034:0597b19": "子。若是特達英靈。不妨入滄溟窟。攀折驪龍角。登巨",
    "X84n1583_034:0597b20": "峰頂。捋斷猛虎鬚。還有麼。有即出來。喫山僧痛棒。何",
    "X84n1583_034:0597b21": "也。大鵬展翅非凡鳥。九萬搏風擘海濤。上堂。第一",
    "X84n1583_034:0597b22": "句道得。合醬添油。第二句道得。和鹽賣醋。第三句道",
    "X84n1583_034:0597b23": "得。蒿湯代茶。驀竪拂子曰。臨濟大師來也。遂震聲一",
    "X84n1583_034:0597b24": "喝。僧出。師便打。僧喝。師又打。僧又喝。師連打趂。乃呈",
    "X84n1583_034:0597c01": "拄杖曰。今日堯峰性命。在諸人手裡。諸人性命。在堯",
    "X84n1583_034:0597c02": "峰手裡。連卓拄杖下座。問如何是大海無魚。師曰。",
    "X84n1583_034:0597c03": "脚跟下過多少。曰如何是大地無草。師曰。法堂前深",
    "X84n1583_034:0597c04": "一丈。曰如何是大富無糧。師曰。喫家飯放野屎。曰如",
    "X84n1583_034:0597c05": "何是大悟無道。師曰。莫妄想。問明月堂前。花開枯",
    "X84n1583_034:0597c06": "木。是賓家句主家句。師曰。石女哭蒼天。問如何是",
    "X84n1583_034:0597c07": "秘魔叉。師舉數珠曰。者是番菩提。曰未問已前請師",
    "X84n1583_034:0597c08": "答。師和聲便打。問亡僧遷化。向甚麼處去。師曰。炎",
    "X84n1583_034:0597c09": "炎三尺火。僧曰不會。師曰。冷冷一堆灰。師一日染",
    "X84n1583_034:0597c10": "微恙。時山門大興土木。徧往觀之。旋至法堂。鳴鼓集",
    "X84n1583_034:0597c11": "眾。敘出世行由。即欲趨寂。一眾悲戀。主事白曰。山主",
    "X84n1583_034:0597c12": "他往未歸。願和尚稍遲一日。師俛首回寢室。翌日山",
    "X84n1583_034:0597c13": "主至。師復登座陳謝。付諸後事畢。即於座上。說偈而",
    "X84n1583_034:0597c14": "終。門弟子營窣堵波於古竹林之後岡。",
    "X84n1583_034:0597c15": "杭州府天目玉林通琇禪師生而穎異。童子時。出語",
    "X84n1583_034:0597c16": "不凡。年十九。投磬山芟染。受具。執事巾缾。夜則隨眾",
    "X84n1583_034:0597c17": "坐香。一夕未開靜。即進方丈。山曰。今晚香完何早。師",
    "X84n1583_034:0597c18": "曰。自是我不去坐香也。山曰。見甚道理不去坐。師曰。",
    "X84n1583_034:0597c19": "即今亦無不坐。山驀拈几上石屋語錄。問曰。者是甚",
    "X84n1583_034:0597c20": "麼。師曰。却請和尚道。山曰。你不道教老僧道。師曰。情",
    "X84n1583_034:0597c21": "知和尚不敢道。山曰。石屋錄為甚不敢道。師曰。隨他",
    "X84n1583_034:0597c22": "去也。山曰。贓誣老僧。師者裡透不過。直得大淚如雨。",
    "X84n1583_034:0597c23": "一晚目不交睫。至五鼓。山呼曰。不用急。我為你舉則",
    "X84n1583_034:0597c24": "古話。龐居士初見馬祖。便問。不與萬法為侶者是誰。",
    "X84n1583_034:0598a01": "祖曰。待汝一口吸盡西江水。即為汝道。師曰。某有一",
    "X84n1583_034:0598a02": "頌。山曰。汝頌云何。師呈頌曰。不侶萬法的為誰。誰亦",
    "X84n1583_034:0598a03": "不立始親渠。有意馳求轉暌隔。無心識得不相違。山",
    "X84n1583_034:0598a04": "曰。不問你不侶萬法。要你會一口吸盡。師於言下大",
    "X84n1583_034:0598a05": "徹。拂袖便出。山後凡有徵詰。師皆當機不讓。山深肯。",
    "X84n1583_034:0598a06": "有再來之稱。山遷報恩。未幾即趨寂。師遂繼席焉。",
    "X84n1583_034:0598a07": "上堂。拈拄杖曰。先師和尚。今日在山僧拄杖頭上。示",
    "X84n1583_034:0598a08": "現全身。舉揚大法。還有共見共聞底。出來互相激揚。",
    "X84n1583_034:0598a09": "僧出。師便打。又僧問。臨濟照用。師卓拄杖曰。喚作拄",
    "X84n1583_034:0598a10": "杖子。又是先和尚。喚作先和尚。又是拄杖子。汝作麼",
    "X84n1583_034:0598a11": "生分析。僧喝。師便打。僧又喝。師直打出法堂。問如何",
    "X84n1583_034:0598a12": "是奪人不奪境。師曰。洪武門前紅檔中。如何是奪境",
    "X84n1583_034:0598a13": "不奪人。師曰。踢破鴻門樊噲怒。如何是人境兩俱奪。",
    "X84n1583_034:0598a14": "師曰。推倒須彌山。揑殺恒沙佛。如何是人境俱不奪。",
    "X84n1583_034:0598a15": "師曰。一花一國土。一葉一釋迦。僧曰。四句已蒙指。末",
    "X84n1583_034:0598a16": "後事如何。師便喝。問如何是有拄杖子。與拄杖子。師",
    "X84n1583_034:0598a17": "曰。別人爭不得。如何是無拄杖子。奪拄杖子。師曰。你",
    "X84n1583_034:0598a18": "儂怪不得。乃植杖顧眾曰。有人代得一轉語麼。眾無",
    "X84n1583_034:0598a19": "語。師擲杖曰。報恩今日失利。便下座。上堂。舉僧問",
    "X84n1583_034:0598a20": "雲門大師。如何是諸佛出身處。門曰。東山水上行。又",
    "X84n1583_034:0598a21": "有問龍池幻師翁。如何是諸佛出身處。翁曰。西河火",
    "X84n1583_034:0598a22": "裡坐。報恩則不然。今日若有問。如何是諸佛出身處。",
    "X84n1583_034:0598a23": "但向道。我是蓉城楊四郎。上堂。報恩新長老。今年",
    "X84n1583_034:0598a24": "纔廿四。黃面老瞿曇。是吾最小子。古往今來。多少居",
    "X84n1583_034:0598b01": "曲彔牀的大善知識。凡於四月八日。播弄瞿曇小老",
    "X84n1583_034:0598b02": "的矢臭氣有分。還曾夢見瞿曇的師麼。向者裡緇素",
    "X84n1583_034:0598b03": "得。不虗親到報恩。若緇素不得。直饒親到報恩。未免",
    "X84n1583_034:0598b04": "對面白雲萬里。驀喝一喝下座。上堂。師拈拄杖曰。",
    "X84n1583_034:0598b05": "奇特因緣。須奇特人拈出。驚群句子。於驚群處舉揚。",
    "X84n1583_034:0598b06": "今日既遇奇特人。且道。驚群句作麼生舉。驀召眾曰。",
    "X84n1583_034:0598b07": "吳中石佛大。上堂。舉高峰大師上堂曰。喫粥了也。",
    "X84n1583_034:0598b08": "洗盋盂去。矢上加尖。一場敗露。西峰今日忍俊不禁。",
    "X84n1583_034:0598b09": "却要向鷺鷥腿上割股。良久曰。便恁麼去。咄哉箇老",
    "X84n1583_034:0598b10": "漢。一生盲修瞎鍊。師資未盡其妙。大法終未明在。召",
    "X84n1583_034:0598b11": "眾曰。要會洗盋盂話麼。腦後見[月*鬼]。莫與往來。上堂。",
    "X84n1583_034:0598b12": "維那白椎竟。師驀喝一喝下座。上堂。拈拄杖曰。先",
    "X84n1583_034:0598b13": "聖道。有時奪人不奪境。有時奪境不奪人。有時人境",
    "X84n1583_034:0598b14": "兩俱奪。有時人境俱不奪。高聲召眾曰。是甚麼所在。",
    "X84n1583_034:0598b15": "驀擲拄杖下座。上堂。僧問。世尊覩明星。悟箇甚麼。",
    "X84n1583_034:0598b16": "師曰。狗齩枯骨。乃高聲召眾曰。能仁是汝之奴。大",
    "X84n1583_034:0598b17": "雪。設禹門幻老和尚供。師翁面目。雪滿千山。先師儀",
    "X84n1583_034:0598b18": "表。春回大地。春回大地也。雪滿千山。非當年久侍者",
    "X84n1583_034:0598b19": "不知。雪滿千山也。春回大地。三十年後。有人共見。今",
    "X84n1583_034:0598b20": "日某孫。應時獻一杯茗。罪過彌天。何故。不合當面觸",
    "X84n1583_034:0598b21": "犯。示眾。舉翠巖真禪師上堂曰。臨陣抗敵。不懼生",
    "X84n1583_034:0598b22": "死者。將軍之勇也。入山不懼虎兕者。獵人之勇也。入",
    "X84n1583_034:0598b23": "水不懼蛟龍者。漁人之勇也。作麼生是衲子之勇。拈",
    "X84n1583_034:0598b24": "拄杖曰。者箇是拄杖子。拈得把得動得。三千大千世",
    "X84n1583_034:0598c01": "界。一時搖動。若拈不得。把不得。動不得。文殊自文殊。",
    "X84n1583_034:0598c02": "解脫自解脫。參。翠巖老人。恁麼舉揚。雖然竭力提撕。",
    "X84n1583_034:0598c03": "未免傷神費氣。報恩則不然。坐致太平者。仁王之大",
    "X84n1583_034:0598c04": "勇也。道高虎伏。德重龍馴者。至人之大勇也。袖手凭",
    "X84n1583_034:0598c05": "几曰。衲僧之大勇。又作麼生。竹戶松龕濃睡穩。花開",
    "X84n1583_034:0598c06": "花落聽東風。示眾。驀踢出一鞵曰。諸人向者裡。道",
    "X84n1583_034:0598c07": "一句看。一僧曰。某甲雖與人合席。不與人同被。師便",
    "X84n1583_034:0598c08": "喝。良久顧左右曰。只者一句。人也難道。便拽杖歸方",
    "X84n1583_034:0598c09": "丈。示眾。透脫末後牢關。雲菴正罵。洞達歷祖綱宗。",
    "X84n1583_034:0598c10": "妙喜猶呵。汝等諸人。趣向者箇法門。大須仔細。前溪",
    "X84n1583_034:0598c11": "水急魚行澀。後嶺風高鳥宿難。示眾。有一無手阿",
    "X84n1583_034:0598c12": "師。握天目山。來報恩禪堂。把高峰中峰斷崖三大老",
    "X84n1583_034:0598c13": "靈骨。揑得粉碎。撒滿在諸人眉毛鼻孔上。汝等諸人。",
    "X84n1583_034:0598c14": "為甚晚晚坐香。盡皆開眼瞌睡。不瞌睡底。道將一句",
    "X84n1583_034:0598c15": "來。示眾。舉德山因一僧相看。乃近前作相撲勢。山",
    "X84n1583_034:0598c16": "曰。與麼無禮。合喫山僧手中棒。僧拂袖便行。山曰。直",
    "X84n1583_034:0598c17": "饒如是。也只得一半。僧轉身便喝。山打曰。須是我打",
    "X84n1583_034:0598c18": "你始得。僧曰。諸方有明眼人在。山曰。天然有眼。僧劈",
    "X84n1583_034:0598c19": "開眼曰猫。便出。山曰。黃河三千年一度清。人聞德山",
    "X84n1583_034:0598c20": "入門便棒。將謂舉鼎拔山。氣吞寰宇。誰知揖讓升降。",
    "X84n1583_034:0598c21": "折旋中禮。有如此夫。僉云。待其作相撲勢時。便與劈",
    "X84n1583_034:0598c22": "脊棒出。令其別轉機謀。是則固是。若只與麼。安得不",
    "X84n1583_034:0598c23": "今暴虎憑河者。狐假熊威。語云。臨事而懼。好謀而威。",
    "X84n1583_034:0598c24": "德山之謂與。晚參。老窓敗屋。紙帳青燈。此中有人。",
    "X84n1583_034:0599a01": "得些子意味否。夜來風色峭。釀雪已三分。禮塔歸",
    "X84n1583_034:0599a02": "晚參。若人識得心。大地無寸土。天目代出明心見性",
    "X84n1583_034:0599a03": "祖師。因甚却有許多奇松怪石。眾良久。師以禪版拍",
    "X84n1583_034:0599a04": "案曰。人歸大國方知貴。水到瀟湘一樣清。晚參。山",
    "X84n1583_034:0599a05": "僧說得一篇佛法。懸在雨華橋上。大眾各去看取。良",
    "X84n1583_034:0599a06": "久曰。伯樂曾三顧。千金誰解增。贈君君不納。完璧倚",
    "X84n1583_034:0599a07": "枯藤。早參。拈拂子曰。擁門黃葉深三尺。氷齒寒泉",
    "X84n1583_034:0599a08": "懸萬尋。禁得苦寒忘閴寂。梅開不待嶺頭春。隨聲擊",
    "X84n1583_034:0599a09": "拂子。喝一喝。婆子燒菴頌。谿頭逐日飯王孫。臨岐",
    "X84n1583_034:0599a10": "咄咄好生驚。白眼阿婆能將將。夾路桃花風雨聲。",
    "X84n1583_034:0599a11": "師於　世祖章皇帝時。兩召內廷問道。錫大覺普濟",
    "X84n1583_034:0599a12": "禪師封號紫衣金印。而玉林則叢林中法號也。開堂",
    "X84n1583_034:0599a13": "說法四十年。乙卯秋。遊五臺途次示疾。說偈而終。春",
    "X84n1583_034:0599a14": "秋六十有二。僧臘四十有三。門人迎歸全身。塔於潛",
    "X84n1583_034:0599a15": "陽天目山之東塢。與高峰中峰兩祖塔相望焉。",
    "X84n1583_034:0599a16": "杭州府南澗理宗箬菴問禪師生緣吳江。世居荊溪。",
    "X84n1583_034:0599a17": "父羨長俞處士。晚憂無子。建百日無遮大會。應禱而",
    "X84n1583_034:0599a18": "生。少游藝林。究心理學。偶過山寺。閱楞嚴經。至此身",
    "X84n1583_034:0599a19": "及心。外洎虗空山河大地。咸是妙明真性中物。有所",
    "X84n1583_034:0599a20": "觸發。走謁磬山。示以父母未生前話。後因婚事苦逼。",
    "X84n1583_034:0599a21": "遂宵遁至武林。投法雨大師落[髟/采]。旋歸磬山。晨參暮",
    "X84n1583_034:0599a22": "扣。一夕聞大風迸崖而悟。有偈曰。千玄萬妙隔重重。",
    "X84n1583_034:0599a23": "箇裡無私總不容。一種沒絃琴上曲。寒巖吹落五更",
    "X84n1583_034:0599a24": "風。山曰。玄妙即不問。如何是不隔底句。師擬對。山便",
    "X84n1583_034:0599b01": "打。又服勤數載。洞徹大法。山證以偈。有他年起我臨",
    "X84n1583_034:0599b02": "濟宗。殺活縱橫開天目之句。後因受業順世。武林紳",
    "X84n1583_034:0599b03": "衿。請回南澗。為開法第一世焉。司理黃元公問。和",
    "X84n1583_034:0599b04": "尚幾時到者裡。師曰。臘月二十。曰曾在那裡會過。師",
    "X84n1583_034:0599b05": "曰。忘却了那。曰在磬山在報恩。師曰。當面錯過。茶次。",
    "X84n1583_034:0599b06": "公問。如何是下載清風。師曰。知音者少。曰非師不委。",
    "X84n1583_034:0599b07": "師曰。且請茶。曰作家。師曰。逢人切忌錯舉。徑山雪",
    "X84n1583_034:0599b08": "嶠大師至見曰。你是那邊。為甚又在者邊。師曰。一點",
    "X84n1583_034:0599b09": "水墨兩成龍。雪曰。未會興雲布霧在。師曰。今日且放",
    "X84n1583_034:0599b10": "過。雪曰。我只教人誦金剛經。師曰。多少人錯會大師",
    "X84n1583_034:0599b11": "意。雪曰。直饒不錯會。大遠在。師曰。莫瞞人好。至山門",
    "X84n1583_034:0599b12": "前。見狗子吠。雪曰。者無佛性東西。師曰。却搔著大師",
    "X84n1583_034:0599b13": "癢處。雪乃呵呵大笑。師亦大笑而別。僧問。如何是",
    "X84n1583_034:0599b14": "奪人不奪境。師曰。藏盡楚天月。猶存漢地星。如何是",
    "X84n1583_034:0599b15": "奪境不奪人。師曰。花落亂流稀。村翁坐遲暮。如何是",
    "X84n1583_034:0599b16": "人境兩俱奪。師曰。干戈既息狼煙掃。誰唱江南折柳",
    "X84n1583_034:0599b17": "詞。如何是人境俱不奪。師曰。拍手向君開笑臉。大家",
    "X84n1583_034:0599b18": "齊上木蘭舟。問一貧赤骨時如何。師曰。有件破衲",
    "X84n1583_034:0599b19": "頭。要便與你。僧擬議。師曰。穿不著。問大悲千手眼。",
    "X84n1583_034:0599b20": "那隻是正眼。師曰。急水灘頭下釣絲。問如何是西",
    "X84n1583_034:0599b21": "來意。師曰。破木杓。僧問。一口氣不來。向甚處安身立",
    "X84n1583_034:0599b22": "命。師曰。鑊湯爐炭。僧罔措。師曰。你害怕。又僧問。若人",
    "X84n1583_034:0599b23": "欲識佛境界。當淨其意如虗空。如何是佛境界。師曰。",
    "X84n1583_034:0599b24": "爐炭鑊湯。僧低頭。師曰。你却害羞。問興化打克賓。",
    "X84n1583_034:0599c01": "意旨如何。師曰。金將火試。曰既罰錢。因甚又趂出。師",
    "X84n1583_034:0599c02": "曰。龍門無宿客。結夏上堂。盡十方世界。是衲僧行",
    "X84n1583_034:0599c03": "履處。盡十方世界。是衲僧安身處。檢點將來。隔三千",
    "X84n1583_034:0599c04": "里。萬機寢削。一句孤危。峻峭峭。絕承當。淨躶躶。沒可",
    "X84n1583_034:0599c05": "把。於諸人分上。猶間一線道。須是箇中人。方明箇中",
    "X84n1583_034:0599c06": "事。驀拈拄杖曰。看看。釋迦老子。在山僧拄杖頭上。現",
    "X84n1583_034:0599c07": "大威光。道天上天下惟我獨尊。復有雲門大師。忍俊",
    "X84n1583_034:0599c08": "不禁。直下打殺。與狗子喫。貴圖天下太平。以拄杖畫",
    "X84n1583_034:0599c09": "一畫曰。總被山僧一線穿。却不容絲毫走作。若有人",
    "X84n1583_034:0599c10": "知得落處。朝打三千。暮打八百。若也不知。釋迦老子。",
    "X84n1583_034:0599c11": "向諸人脚跟下。過去了也。喝一喝。卓拄杖。上堂。舉",
    "X84n1583_034:0599c12": "臨濟大師曰。我有時奪人不奪境。有時奪境不奪人。",
    "X84n1583_034:0599c13": "有時人境兩俱奪。有時人境俱不奪。和泥合水。屈曲",
    "X84n1583_034:0599c14": "垂慈。立境立人。有奪有縱。臨濟大師。嚼飯餵嬰兒即",
    "X84n1583_034:0599c15": "得。若道激揚向上宗乘。直是未在。時有僧問。為甚臨",
    "X84n1583_034:0599c16": "濟大師道奪人不奪境。師曰。不斬蕭何令不行。為甚",
    "X84n1583_034:0599c17": "奪境不奪人。師曰。築壇拜相。為甚人境兩俱奪。師曰。",
    "X84n1583_034:0599c18": "王令森嚴。諸侯避道。為甚人境俱不奪。師曰。四海五",
    "X84n1583_034:0599c19": "湖逢化日。何人不唱凱歌回。僧曰。既然如是。和尚適",
    "X84n1583_034:0599c20": "來恁麼拈提。莫不辜負臨濟大師麼。師曰。却是你辜",
    "X84n1583_034:0599c21": "負。僧擬議。師便打。復召眾曰。還有救得者僧者麼。眾",
    "X84n1583_034:0599c22": "無語。師擲拄杖下座。祈雨上堂。師拈拄杖曰。萬里",
    "X84n1583_034:0599c23": "無片雲。青天也須喫棒。以杖指曰。那邊雲生也。驀擲",
    "X84n1583_034:0599c24": "下曰。一雨普滋。上堂。僧問。昔年此日去。今已屆周",
    "X84n1583_034:0600a01": "期。未審先竹林。即今向甚處出沒。師曰。在鼻孔裡。曰",
    "X84n1583_034:0600a02": "八面玲瓏底。因甚借他鼻孔出氣。師曰。你作他兒孫",
    "X84n1583_034:0600a03": "未得在。曰今日營齋。還來受供也無。師曰。待你道得",
    "X84n1583_034:0600a04": "即來。乃曰。我與竹林同條生。不與竹林同條死。同條",
    "X84n1583_034:0600a05": "生易。不同條死難。不同條死易。同條死難。同條死。千",
    "X84n1583_034:0600a06": "人萬人一時活却。不同條死。千人萬人一時死却。死",
    "X84n1583_034:0600a07": "却活底。活却死底時如何。落花臺上重鋪錦。瑪瑙堦",
    "X84n1583_034:0600a08": "前布赤砂。喝一喝。上堂。咬破鐵酸饀。百味具足。跳",
    "X84n1583_034:0600a09": "得金剛圈。吞得栗棘蓬。方能事事無礙。氷稜上行。劍",
    "X84n1583_034:0600a10": "刃上走。也祇是衲僧尋常游戲。設若己眼未開。大法",
    "X84n1583_034:0600a11": "未明底。竪拂子曰。只者箇尚奈何他不得。青黃不辨。",
    "X84n1583_034:0600a12": "菽麥不分。魔說瞎說。盈衢載道。你還知祖師門下底",
    "X84n1583_034:0600a13": "劍麼。擲拂子曰。誰敢正眼覰著。金山入院上堂。指",
    "X84n1583_034:0600a14": "法座曰。須彌寶座。高廣無量無邊由旬。拄杖子。亦高",
    "X84n1583_034:0600a15": "廣無量無邊由旬。且道。向甚麼處著足。一聲霹靂風",
    "X84n1583_034:0600a16": "雲起。便陞。拈香白椎竟。師曰。一椎擊碎。是第二義。未",
    "X84n1583_034:0600a17": "舉一椎。是第三義。若是第一義。佛祖難窺。人天罔測。",
    "X84n1583_034:0600a18": "具眼衲僧。出眾相見。僧問。昔日善財參德雲。七日不",
    "X84n1583_034:0600a19": "見。意旨如何。師曰。坐斷天下人舌頭。曰七日後。從別",
    "X84n1583_034:0600a20": "峰相見。又作麼生。師曰。金不博金。曰恁麼則昔日德",
    "X84n1583_034:0600a21": "雲。今朝和尚。師曰。掣開金殿鎖。撞動玉樓鐘。曰即今",
    "X84n1583_034:0600a22": "建立法幢。又將何法接人。師曰。劄。問闡揚古佛家風。",
    "X84n1583_034:0600a23": "決斷現成公案。如何是古佛家風。師曰。郭璞墓前江",
    "X84n1583_034:0600a24": "水黑。曰龍吟霧起。虎嘯風生去也。師曰。看脚下。曰忽",
    "X84n1583_034:0600b01": "遇傾湫倒嶽時如何。師曰。放汝三十棒。乃曰。神龍窟",
    "X84n1583_034:0600b02": "宅。古佛名藍。我二十世圓悟禪師。重開正覺之場。十",
    "X84n1583_034:0600b03": "八高人。打失鼻孔眼睛。一回徹證之地。洵江南之巨",
    "X84n1583_034:0600b04": "剎。誠衲子之寶坊。不勞彈指。樓閣門開。無所希求。風",
    "X84n1583_034:0600b05": "雲際合。據此位者。顯示不言正令。導此機者。激揚向",
    "X84n1583_034:0600b06": "上宗乘。明如杲日。皎若太虗。一語歸宗。千差坐斷。迴",
    "X84n1583_034:0600b07": "千百年既倒之瀾。挽今時世已隳之轍。直得臨濟有",
    "X84n1583_034:0600b08": "喝。倒退三千。德山有棒。未敢動著。抹過建化門。裂破",
    "X84n1583_034:0600b09": "囫圇句。風高浪涌。水沸波騰。正當恁麼時。且妙高已",
    "X84n1583_034:0600b10": "到。寶所親登。剎影高揚。誰遭毒手。劈開華嶽連天色。",
    "X84n1583_034:0600b11": "放出鯨濤動地雷。卓拄杖下座。謙侍者供法衣。上",
    "X84n1583_034:0600b12": "堂。披如來衣。坐如來座。行如來事。三脚蝦蟆著錦襠。",
    "X84n1583_034:0600b13": "風吹不動堦前樹。馬祖扭鼻。野鴨子沒處去。百丈捲",
    "X84n1583_034:0600b14": "席。大用現前。不存規矩。堪竺南陽老國師。負汝負吾",
    "X84n1583_034:0600b15": "成指注。點即不到。到即不點。三十年後。莫道金山者",
    "X84n1583_034:0600b16": "為。有屈無呌處。上堂。靈雲見桃華。香嚴聞擊竹。推",
    "X84n1583_034:0600b17": "落萬仞坑。向那裡撈摸。從緣入者。永無退失。聽事不",
    "X84n1583_034:0600b18": "真。喚鐘作甕。玄沙道。諦當甚諦當。敢保未徹在。醉我",
    "X84n1583_034:0600b19": "落花天。借他絃管裡。檢點將來。者一隊漢。總出金山",
    "X84n1583_034:0600b20": "圈繢不得。若出得。未具參方眼在。拍禪牀下座。謝",
    "X84n1583_034:0600b21": "兩序上堂。著草鞋住院。負栲栳為人。動若行雲。止若",
    "X84n1583_034:0600b22": "谷神。初無心於彼此。豈有意於去來。所以綱宗在握。",
    "X84n1583_034:0600b23": "賞罰惟公。正令當行。進退有序。其進也高山可仰。其",
    "X84n1583_034:0600b24": "退也湛水長閒。若有一絲毫情存繫戀。便屬泥犁渣",
    "X84n1583_034:0600c01": "滓。金剛圈栗棘蓬。吞得跳得。須是其人。且開先啟後。",
    "X84n1583_034:0600c02": "果滿功圓一句。作麼生道。橫擔楖栗千峰上。已有人",
    "X84n1583_034:0600c03": "提折脚鐺。住磬山上堂。四十九年。全成露布。末後",
    "X84n1583_034:0600c04": "一句。曳尾靈龜。西天四七。東土二三。總是接響承虗。",
    "X84n1583_034:0600c05": "據實而論。諸佛諸祖。無出頭分。自古至今。無語話分。",
    "X84n1583_034:0600c06": "翻轉劫初田地。撥開向上宗猷。突出頂[寧*頁]一機。顯示",
    "X84n1583_034:0600c07": "金剛正眼。臨濟三玄三要。不消一劄。洞山五位君臣。",
    "X84n1583_034:0600c08": "不直一唾。迴真風於既墜。續慧命於將殘。還他實地",
    "X84n1583_034:0600c09": "行來。自然有本可據。拈起也。剷斷天下人命根。放下",
    "X84n1583_034:0600c10": "也。棙轉衲僧鼻孔。饒伊牙如劍樹。口似血盆底到來。",
    "X84n1583_034:0600c11": "也須讓他一頭地。何故。綱宗在握。寶劍橫揮。正印全",
    "X84n1583_034:0600c12": "提。十方坐斷。莫有同明大機。同徹大用。為先師吐氣",
    "X84n1583_034:0600c13": "者麼。驀擲拄杖曰。三十年後。上堂。僧問。曉樹穿雲",
    "X84n1583_034:0600c14": "碧。寒泉弄月明。此是尋常境。如何是磬山境。師曰。切",
    "X84n1583_034:0600c15": "忌道著。曰耳傾四大海。眼著五須彌。此是等閒人。如",
    "X84n1583_034:0600c16": "何是磬山人。師曰。高著眼。曰當臺一鑑明如日。鐵額",
    "X84n1583_034:0600c17": "銅頭也皺眉。師便喝。乃曰。雨洗巖花白。煙籠嶽色寒。",
    "X84n1583_034:0600c18": "乍歸雲滿室。莫作等閒看。人與境會。理得事彰。明明",
    "X84n1583_034:0600c19": "一段風光。灼灼不從他得。既不從他得。有眼共見。有",
    "X84n1583_034:0600c20": "耳共聞。若道聞底便是。孤負你生來眼。若道見底便",
    "X84n1583_034:0600c21": "是。孤負你生來耳。既不孤負。雲門放洞山三頓棒。合",
    "X84n1583_034:0600c22": "作麼生商量。莫把是非來入耳。從前知己反為讐。拽",
    "X84n1583_034:0600c23": "拄杖下座。到龍池上堂。昔年未見師翁面。問上座",
    "X84n1583_034:0600c24": "却被師翁。絆入葛藤窠裡。沒頭沒腦。及乎親見師翁",
    "X84n1583_034:0601a01": "後。師翁却被問上座。絆入葛藤窠裡。沒頭沒腦。者段",
    "X84n1583_034:0601a02": "公案。正要向明眼人前判斷。今日。既到師翁法窟。承",
    "X84n1583_034:0601a03": "堂頭和尚。為眾推出。登師翁堂。踞師翁座。問上座豈",
    "X84n1583_034:0601a04": "敢掩耳偷鈴。請諸仁者。為問上座判斷看。若判斷得。",
    "X84n1583_034:0601a05": "諸仁者合喫問上座三十棒。若判斷不得。問上座合",
    "X84n1583_034:0601a06": "喫我堂頭和尚三十棒。者兩頓棒。有一頓棒。堪與佛",
    "X84n1583_034:0601a07": "祖為師。有一頓棒。堪與人天為師。若也不甘。自救不",
    "X84n1583_034:0601a08": "了。卓拄杖下座。上堂。有漏無漏。笊篱木杓。小乘大",
    "X84n1583_034:0601a09": "乘。錢貫井索。一不成單。二不成兩。明眼衲僧。作何伎",
    "X84n1583_034:0601a10": "倆。磬山門下。論實不論虗。爭不足讓有餘。踢出楊岐",
    "X84n1583_034:0601a11": "三脚驢。小參。一僧自呈會得臺山婆子驀直話。師",
    "X84n1583_034:0601a12": "曰。你作麼生會。僧轉身便行。師曰。祇如道好箇師僧",
    "X84n1583_034:0601a13": "又恁麼去聻。僧曰。豈有第二箇。師曰。趙州勘破聻。僧",
    "X84n1583_034:0601a14": "無語。師呵呵大笑。召僧近前曰。我會臺山婆子驀直",
    "X84n1583_034:0601a15": "話。與你逈別。你轉身便行。我只坐了。要與婆子相見。",
    "X84n1583_034:0601a16": "婆子道好箇師僧又恁麼去。趙州道勘破。總出我者",
    "X84n1583_034:0601a17": "裡不得。你還會麼。僧復無語。師又大笑曰。我一發。再",
    "X84n1583_034:0601a18": "與你說破。你便是者僧。我便是婆子。拈起竹篦曰。者",
    "X84n1583_034:0601a19": "箇便是趙州。你作麼生會。我不妨再與你說。你轉身",
    "X84n1583_034:0601a20": "便行。豈不與者僧一般。我不肯你。豈不是婆子道好",
    "X84n1583_034:0601a21": "箇師僧又恁麼去一般。只是趙州勘破。竹篦子却不",
    "X84n1583_034:0601a22": "肯與你說。一僧曰。料和尚說不出。師擲下竹篦。時珍",
    "X84n1583_034:0601a23": "侍者在傍有省。呈頌。師曰。頌且置。那裡是趙州勘破",
    "X84n1583_034:0601a24": "處。珍曰。者老賊。師便打。珍作禮曰。勘破了也。師復大",
    "X84n1583_034:0601b01": "笑。歸方丈。小參。舉昔有一院主。忽見鬼使來追。主",
    "X84n1583_034:0601b02": "曰。某身為主事。未暇修行。乞容七日得否。使云。待回",
    "X84n1583_034:0601b03": "白王。若允。七日後來。不允。須臾立至。果七日後。覓其",
    "X84n1583_034:0601b04": "僧了不可得。者僧逴得箇隱身符子。如羚羊挂角。杳",
    "X84n1583_034:0601b05": "無蹤跡可尋。何異高峰大師道。大海無魚。大地無草。",
    "X84n1583_034:0601b06": "大富無糧。大悟無道。到者田地。也不易搆得。若到磬",
    "X84n1583_034:0601b07": "山門下。正好買草鞋行脚。何故。諸人要在山僧者裡",
    "X84n1583_034:0601b08": "作主事。須是將閻羅老子。捺在掌心。鬼使縛在脚尖",
    "X84n1583_034:0601b09": "上。要你上天便上天。要你入地便入地。任他追逐。過",
    "X84n1583_034:0601b10": "百千萬億不可說不可說恒河沙國土。經歷百千萬",
    "X84n1583_034:0601b11": "億不可說不可說無量阿僧祇劫。登劍樹刀山。入鑊",
    "X84n1583_034:0601b12": "湯爐炭。永不退失。方許入磬山室。與古人吐口毒氣。",
    "X84n1583_034:0601b13": "眾中莫有恁麼人麼。若有。臨濟一燈。未致寂寥在。",
    "X84n1583_034:0601b14": "洸院主問。如何是大海無魚。師曰。負命者上鈎來。恁",
    "X84n1583_034:0601b15": "麼則擎頭戴角去也。師曰。與你三十棒。如何是大地",
    "X84n1583_034:0601b16": "無草。師曰。前不搆村。後不迭店。洸曰。含元殿裡。說甚",
    "X84n1583_034:0601b17": "長安。師曰。爭奈罕遇其人。如何是大富無糧。師曰。少",
    "X84n1583_034:0601b18": "甚麼。洸曰。恁麼則不勞拈出。師曰。刺破汝眼。如何是",
    "X84n1583_034:0601b19": "大悟無道。師曰。迅雷不及掩耳。洸禮拜。師曰。腦後見",
    "X84n1583_034:0601b20": "腮。莫與往來。師一日。閱雪竇錄。至竇與數僧遊山",
    "X84n1583_034:0601b21": "次。見牯牛舉頭。竇問。牯牛舉頭作甚麼。令眾下語。院",
    "X84n1583_034:0601b22": "主曰。侍者將束草來。師不肯。眾問師。師曰。是伊喫飽。",
    "X84n1583_034:0601b23": "首座曰。行昱亦有一語。師曰。你作麼生。座曰。他却識",
    "X84n1583_034:0601b24": "人。師為撫掌。順治乙未秋。師謝絕雲水。一棹夷猶。",
    "X84n1583_034:0601c01": "至九月廿三日。上報恩掃塔。預別玉林和尚。交磬山",
    "X84n1583_034:0601c02": "院事。廿七日舟次南潯。辭謝諸檀護。暮宿應天寺。寺",
    "X84n1583_034:0601c03": "即范蠡宅。命侍者灑掃一室。沐浴淨[髟/采]。更衣趺坐。怡",
    "X84n1583_034:0601c04": "然而逝。門弟子扶龕歸澗。茶毗入塔。遵遺命也。有五",
    "X84n1583_034:0601c05": "會語錄十二卷。續燈二十卷。並行於世。",
    "X84n1583_034:0601c06": "衡州府南嶽山茨通際禪師初參天童於金粟。問客",
    "X84n1583_034:0601c07": "散堂空時如何。童曰。是甚麼時節。師便喝。童便打。師",
    "X84n1583_034:0601c08": "又喝。童又打。師禮拜曰。今日起動和尚。後參磬山。一",
    "X84n1583_034:0601c09": "見契合。一日侍次。山問。只如百丈於馬祖喝下。得箇",
    "X84n1583_034:0601c10": "甚麼。師曰。若有得。即鈍罵馬祖。山曰。他道三日耳聾",
    "X84n1583_034:0601c11": "聻。師曰。某不可更作野狐見解。山休去。又一日。山舉",
    "X84n1583_034:0601c12": "巖頭四藏鋒句問。如何是就理藏鋒。師曰。梁皇殿上",
    "X84n1583_034:0601c13": "道不識。如何是就事藏鋒。師曰。今朝雨落堦前溼。如",
    "X84n1583_034:0601c14": "何是理事俱藏鋒。師曰。行不出戶。坐不當堂。如何是",
    "X84n1583_034:0601c15": "俱不涉理事藏鋒。師曰。八角磨盤空裡走。山曰。此四",
    "X84n1583_034:0601c16": "轉語。可紹先覺。雖然。也是搕七搭八。住東明。掃旵",
    "X84n1583_034:0601c17": "祖塔。拈香曰。者老漢。二百年來。在此藏身。人天罔知。",
    "X84n1583_034:0601c18": "佛祖難近。今日脚下兒孫到來。親遭勘破。且道。以何",
    "X84n1583_034:0601c19": "為驗。顧左右插香。示眾。古人道。恁麼也不得。不恁",
    "X84n1583_034:0601c20": "麼也不得。恁麼不恁麼總不得。諸兄弟。畢竟作麼生",
    "X84n1583_034:0601c21": "即得。良久曰。簷前滴瀝非關雨。溪澗奔雷不是聲。",
    "X84n1583_034:0601c22": "示眾。舉僧問雲門和尚。如何是雲門一曲。門曰。臘月",
    "X84n1583_034:0601c23": "二十五。臘月二十五。今日為君舉。著意會應難。藍田",
    "X84n1583_034:0601c24": "射石虎。示眾。本是無羈身。偶向煙霞宿。暑寒已七",
    "X84n1583_034:0602a01": "過。刀耕種深谷。帶水復拖泥。衲破通身目。無法向人",
    "X84n1583_034:0602a02": "前。一任東西卜。元同嶺上雲。無心去來逐。大眾。既無",
    "X84n1583_034:0602a03": "心去來。且出門一句作麼生道。曳拄杖曰。不涉程途",
    "X84n1583_034:0602a04": "句灼然。草鞋步步踏苔綠。住長沙南源。示眾。舉楊",
    "X84n1583_034:0602a05": "岐會禪師曰。薄福住楊岐。年來氣力衰。寒周凋敗葉。",
    "X84n1583_034:0602a06": "猶喜故人歸。囉囉哩。拈上死柴頭。且向無煙火。門庭",
    "X84n1583_034:0602a07": "冷峻。語脉藏鋒。此我遠祖楊岐和尚。荷擔法道。綱維",
    "X84n1583_034:0602a08": "叢社之典型。山僧忝為後裔。亦有一頌。薄福住南源。",
    "X84n1583_034:0602a09": "霜風茅屋寒。擁衲爐頭坐。灰形似懶殘。赤骨[骨*歷]。不用",
    "X84n1583_034:0602a10": "瞞。煩汝諸人掃黃葉。千峰月上煑氷團。示眾。舉一",
    "X84n1583_034:0602a11": "不得舉二。白雲萬里。放過一著落在第二。白雲萬里。",
    "X84n1583_034:0602a12": "昨日有人從天台來。今朝却往徑山去。白雲萬里。維",
    "X84n1583_034:0602a13": "那明日不得普請。白雲萬里。有人向四箇白雲萬里",
    "X84n1583_034:0602a14": "處薦得。管取一生參學事畢。示眾。舉趙州勘臺山",
    "X84n1583_034:0602a15": "婆子因緣。高峰曰。檢點將來。正是婆子勘破趙州。畢",
    "X84n1583_034:0602a16": "竟以何為驗。以手指曰。驀直去。高峰老人恁麼批判。",
    "X84n1583_034:0602a17": "未免見處偏枯。山僧則不然。婆子趙州。只具一隻眼。",
    "X84n1583_034:0602a18": "師同爾瞻圍爐次。舉僧問夾山。撥塵見佛時如何。",
    "X84n1583_034:0602a19": "山曰。直須揮劍。若不揮劍。漁父棲巢。汝作麼生會。瞻",
    "X84n1583_034:0602a20": "曰。太費力生。師曰。是夾山費力。者僧費力。瞻曰。任師",
    "X84n1583_034:0602a21": "分別。師曰。情知汝會者話不得。瞻起身便行。玄慈",
    "X84n1583_034:0602a22": "省覲。至門首敲門。師曰誰。慈曰。問路底。師開門曰。錯",
    "X84n1583_034:0602a23": "走了也。慈進前擬掌。師曰噁。師問且菴。先聖教人",
    "X84n1583_034:0602a24": "參活句。莫參死句。如何是活句。菴舉茶壺曰。不可喚",
    "X84n1583_034:0602b01": "作茶壺。師曰。猶是死句在。菴擲茶壺便出。師舉女",
    "X84n1583_034:0602b02": "子出定。頌曰。積翠煙濃撥不開。三三兩兩畵樓臺。不",
    "X84n1583_034:0602b03": "知已洩春多少。猶向杜鵑啼處猜。文殊三處度夏",
    "X84n1583_034:0602b04": "頌。一箇文殊尚不容。那堪千萬面相同。當時擲下金",
    "X84n1583_034:0602b05": "鎚看。縱使瞿曇也不中。殃崛救產難頌。故園花不",
    "X84n1583_034:0602b06": "開。躊躇凭闌立。多少守花人。言藉春風力。師開法",
    "X84n1583_034:0602b07": "杭之東明。因事即棄去。緇素遮留不住。竟登匡廬歷",
    "X84n1583_034:0602b08": "衡嶽。遂結茆繼隱綠蘿有年。後避亂長沙南源。未幾",
    "X84n1583_034:0602b09": "遷化楚中法道湮沒數百&#;。賴師重振焉。",
    "X84n1583_034:0602b10": "陽山松際通授禪師久依磬山。一日聞畵眉鳥聲有",
    "X84n1583_034:0602b11": "省。即見山。山竪拳曰道道。師曰。版鳴也。請和尚赴堂。",
    "X84n1583_034:0602b12": "山頷之。後結茆陽山。僧問。南山白額虎。驀面相逢時",
    "X84n1583_034:0602b13": "如何。師曰。作馬騎。曰倘不馴時如何。師便打。僧禮拜。",
    "X84n1583_034:0602b14": "師曰馴也。問如何是末後句。師曰。且待來年。未幾疾",
    "X84n1583_034:0602b15": "作。忽自起沐浴。更衣趺坐。書偈曰。昔年五十知非。予",
    "X84n1583_034:0602b16": "年五十知止。莫云日出事生。須信分明直指。遂擲筆",
    "X84n1583_034:0602b17": "而逝。",
    "X84n1583_034:0602b18": "普明玅用禪師法嗣",
    "X84n1583_034:0602b19": "建寧府紫雲峯衡石悟鈞禪師錢塘潘氏子。幼而頴",
    "X84n1583_034:0602b20": "悟。慧性不凡。總角時矢志出塵。二十受具。即徧歷諸",
    "X84n1583_034:0602b21": "方。雖有所契。終不自諾。復謁佛日方。深得洞上微旨。",
    "X84n1583_034:0602b22": "佛日與鴛湖友善。鴛晚年多疾。以不得其嗣為己憂。",
    "X84n1583_034:0602b23": "佛日效道吾與夾山故事。遂指師參鴛湖於普明。洞",
    "X84n1583_034:0602b24": "徹圓常。一日鴛問化人問幻士。谷響答泉聲。欲識吾",
    "X84n1583_034:0602c01": "宗旨。泥牛水上行。意旨如何。師曰。夢眼見空花。鴛曰。",
    "X84n1583_034:0602c02": "臨濟有一句子。你又作麼生。師便喝。鴛便打。師又喝。",
    "X84n1583_034:0602c03": "鴛又打。師禮拜。鴛曰。元來是瞎驢。師拂袖便出。鴛命",
    "X84n1583_034:0602c04": "掌院事。崇禎辛巳。開法雲峯。上堂。僧問。昔日無趣",
    "X84n1583_034:0602c05": "老人。今朝衡石和尚。如何是源遠流長。古今不異。師",
    "X84n1583_034:0602c06": "曰。開池見明月。揮麈動清風。曰雲峯一滴水。大地盡",
    "X84n1583_034:0602c07": "承恩。師曰。會取未來的。乃曰。雲生寶樹。風敲翠竹。勘",
    "X84n1583_034:0602c08": "破鷄鳴。徧地塗毒。者是無趣老人的落處。即今還有",
    "X84n1583_034:0602c09": "知落處的麼。有即出來。通箇消息。良久擊拂子。下座。",
    "X84n1583_034:0602c10": "順治乙酉間。隆武仰師道風。詔至內掖。詳問法要。師",
    "X84n1583_034:0602c11": "以本色奏對。隆大悅。賜紫並號。及追諡鴛湖廣覺大",
    "X84n1583_034:0602c12": "師。塔曰玅莊嚴。丙戌四月初四日示寂。世壽三十四。",
    "X84n1583_034:0602c13": "僧臘一十五。有演義答響等錄十五卷。行世。",
    "X84n1583_034:0602c14": "嘉興府金明介菴悟進禪師字覺先。姓張。本郡人。母",
    "X84n1583_034:0602c15": "賀氏。夢日輪入懷而誕。幼不從兒嬉。喜遊寺院。見佛",
    "X84n1583_034:0602c16": "像則依依不忍去。及冠習舉子業。常繙內典。志慕禪",
    "X84n1583_034:0602c17": "宗。禮龍池微禪師祝髮。因病臥。聞匠斧斫大木聲有",
    "X84n1583_034:0602c18": "省。參鴛湖。纔跨門。鴛云。是甚麼。師擬對。鴛震威一喝。",
    "X84n1583_034:0602c19": "師豁然契悟。乃掩耳而出。一日鴛欠安。師侍次。鴛命",
    "X84n1583_034:0602c20": "茶問曰。汝字覺先。喚甚麼作先。師曰。喜今日得自在。",
    "X84n1583_034:0602c21": "鴛曰。如何是覺後。師曰。請和尚尊重。鴛曰。汝還分得",
    "X84n1583_034:0602c22": "先後麼。師良久。鴛便喝。師曰。只管喫茶。鴛曰。如何是",
    "X84n1583_034:0602c23": "喫茶的事。師曰。柿棗腐乾都在者裏。鴛曰。意作麼生。",
    "X84n1583_034:0602c24": "師曰。一口吞盡。鴛曰。是甚麼滋味。師曰。甜者甜鹹者",
    "X84n1583_034:0603a01": "鹹。鴛曰。未在更道。師禮拜曰謝茶。鴛肯而印之。崇禎",
    "X84n1583_034:0603a02": "癸未。出住徑山。遷餘杭廣福武康天池鐘溪太平。尋",
    "X84n1583_034:0603a03": "主金明。結制上堂。問堯天舜日。野老謳歌。諸護臨",
    "X84n1583_034:0603a04": "筵。欣聞法要。師曰。天長地久。曰一句語中含日月。片",
    "X84n1583_034:0603a05": "言自此振宗風。師曰。却被上座道著。乃曰。今日諸方",
    "X84n1583_034:0603a06": "結制。未免攢花簇錦。巧玅尖新。縵天布網。打鳳羅龍",
    "X84n1583_034:0603a07": "底句子。賺誤於人。徑山別資一路。為汝諸人。鉗口結",
    "X84n1583_034:0603a08": "舌。冷愀愀去。寒巖枯木去。一念萬年去。任他機似鐵",
    "X84n1583_034:0603a09": "牛。句如電閃。管取崖州萬里。上堂。今朝又是五月",
    "X84n1583_034:0603a10": "五。大鬼拍手小鬼舞。驀然撞著桃符神。雙手搥胸呌",
    "X84n1583_034:0603a11": "冤苦。大慧老人恁麼道。恰似官債未了。被鈎人一拶。",
    "X84n1583_034:0603a12": "神頭鬼面。一齊現出。太平與你些子禁方。卓拄杖曰。",
    "X84n1583_034:0603a13": "今朝正值五月五。不用雄黃並艾虎。理能伏豹澤藏",
    "X84n1583_034:0603a14": "山。雲散青天日卓午。復卓一卓。上堂。娑婆世界。以",
    "X84n1583_034:0603a15": "音聲為佛事。香積世界。以香飯為佛事。金明者裏。以",
    "X84n1583_034:0603a16": "破院為佛事。還見麼。破禪堂灰頭土面。破佛殿馬額",
    "X84n1583_034:0603a17": "驢腮。破山門擎拳持杵。破佛閣待月眠雲。破鐘樓知",
    "X84n1583_034:0603a18": "音者少。令一隊破衲僧居此。以破破不破。破破不破。",
    "X84n1583_034:0603a19": "不破不破底。運用無窮。直教七通八達。若是超宗異",
    "X84n1583_034:0603a20": "目。向者裏輕輕拶著。拍拍相應。呼之以牛。自能拖犁",
    "X84n1583_034:0603a21": "拽耙。喚之以馬。便以銜鐵負鞍。山僧只得另眼相看。",
    "X84n1583_034:0603a22": "將破破底相待。眾中有斫不開劈不破底麼。出來。金",
    "X84n1583_034:0603a23": "明與你破破去也。良久以拄杖旋風打散。歸方丈。",
    "X84n1583_034:0603a24": "上堂。問按倚天長劍。奮踞地獅威。學人上來。請師一",
    "X84n1583_034:0603b01": "接。師便喝。僧曰。者是方便門頭句。如何是正令全提",
    "X84n1583_034:0603b02": "句。師又喝。僧擬進語。師便打。乃舉白雲端曰。若端的",
    "X84n1583_034:0603b03": "得一回汗出。便向一莖草上。現瓊樓玉殿。若未端的",
    "X84n1583_034:0603b04": "得一回汗出。縱有瓊樓玉殿。被一莖草葢却。師曰。白",
    "X84n1583_034:0603b05": "雲不是好心。金明者裏。向不與人枷鎖。你諸人端的",
    "X84n1583_034:0603b06": "得一回汗出。頭頭玉殿。處處瓊樓。端的一回汗不出。",
    "X84n1583_034:0603b07": "頭頭總玉殿。處處亦瓊樓。還知落處麼。甜瓜徹蒂甜。",
    "X84n1583_034:0603b08": "苦瓠連根苦。示眾。東熱閙。西熱閙。忙忙業識不知",
    "X84n1583_034:0603b09": "老。苦他烈燄熾炎炎。獨我陶朱靜悄悄。夏蟲若解識",
    "X84n1583_034:0603b10": "寒氷。鐵牛決不被蚊咬。忽被咬。驚起楊岐三脚驢。百",
    "X84n1583_034:0603b11": "億須彌都踏倒　僧參。師曰。你是高峯僧那。曰是。師",
    "X84n1583_034:0603b12": "曰。既是高峯僧。因甚在我脚下。僧無語。師便打出。",
    "X84n1583_034:0603b13": "甞垂三問。勘騐學者。一曰。既是天封室。理應絕此絕",
    "X84n1583_034:0603b14": "彼。為甚有迎有送。獅子窟中。因甚有狗。范蠡越",
    "X84n1583_034:0603b15": "國大夫。因甚居吳地。康熈癸丑九月二十三日。沐",
    "X84n1583_034:0603b16": "浴更衣。書偈辭眾而逝。世壽六十有二。僧臘三十有",
    "X84n1583_034:0603b17": "七。茶毗骨白如玉。牙齒不壞。骨塔於隱川大慈菴。齒",
    "X84n1583_034:0603b18": "塔於楚黃石門之黃荊。",
    "X84n1583_034:0603b19": "嘉興府永正寺一初悟元禪師姓曹。郡之當湖人。生",
    "X84n1583_034:0603b20": "而岐嶷端敏。喜趺坐。十歲乞父教佛經。能解玅義。十",
    "X84n1583_034:0603b21": "五即參究宗乘。二十豁然大悟。禮興善弘遠為師。參",
    "X84n1583_034:0603b22": "普明執侍久之。明一日問。我心裏不安。你還得太平",
    "X84n1583_034:0603b23": "也未。師曰。蒼天蒼天。又一日入室。明竪拳曰。道一句",
    "X84n1583_034:0603b24": "看。師便掌。明大笑。師禮拜。於是機契。返興善。掩關十",
    "X84n1583_034:0603c01": "有餘載。順治辛卯。出住永正。上堂。花笑春風。格外真",
    "X84n1583_034:0603c02": "規頓現。漁歌曲水。就中消息全彰。向上拈提。不礙通",
    "X84n1583_034:0603c03": "人唱和。隨宜施設。何妨達者商量。寒時添衲。熱則披",
    "X84n1583_034:0603c04": "襟。休云覓火和烟得。饑來喫飯。倦即打眠。莫道擔泉",
    "X84n1583_034:0603c05": "帶月歸。握一拳。大千香水海攝盡無餘。舒一掌。百億",
    "X84n1583_034:0603c06": "須彌盧拈來有據。所以道。大人得大機。大智得大用。",
    "X84n1583_034:0603c07": "設或情塵未脫。翳眼猶存。示眾。以拄杖卓一下云。",
    "X84n1583_034:0603c08": "道得也。被他穿却鼻孔。道不得也。被他穿却鼻孔。時",
    "X84n1583_034:0603c09": "有僧問。道不得穿却鼻孔即且止。道得因甚也穿却",
    "X84n1583_034:0603c10": "鼻孔。師擲拄杖。便歸方丈。舉六祖曰。我有一物。無",
    "X84n1583_034:0603c11": "頭無尾。無名無字。無背無面。諸人還識麼。時荷澤會",
    "X84n1583_034:0603c12": "出眾曰。是諸法之本源。乃神會之佛性。頌曰。橫將玉",
    "X84n1583_034:0603c13": "笛遡風吹。不犯宮商調自奇。最惜能邀仙子曲。被人",
    "X84n1583_034:0603c14": "喚作鷓鴣辭。僧參。舉雪峯淘米話未了。師劈頭打",
    "X84n1583_034:0603c15": "云。殘羹餿飯。不勞拈出。僧罔措。師云。學語之流。直打",
    "X84n1583_034:0603c16": "出。康熈戊午五月十九日。柬通諸檀。咸集畢。師合",
    "X84n1583_034:0603c17": "掌敘別而逝。壽六十四。臘四十二。塔於丈室。",
    "X84n1583_034:0603c19": "續燈正統卷三十四"
}