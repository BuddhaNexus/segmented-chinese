{
    "X77n1524_022:0510c01": "補續高僧傳卷第二十二",
    "X77n1524_022:0510c02": "明吳門華山寺沙門　明河　撰",
    "X77n1524_022:0510c03": "興福篇",
    "X77n1524_022:0510c04": "宋　永公傳",
    "X77n1524_022:0510c05": "永公者。不知何許人。法雲圓通秀禪師之嗣也。緣契",
    "X77n1524_022:0510c06": "都城。大作佛事。名震四方。賜紫方袍師號。江寧府天",
    "X77n1524_022:0510c07": "禧寺。舊葬釋迦真身舍利。後寺廢。至南唐時為營。宋",
    "X77n1524_022:0510c08": "初營廢。祥符中。僧可政。上奏得請復為寺。政即其光",
    "X77n1524_022:0510c09": "相表見之地建塔。賜號聖感舍利寶塔寺。據山水形",
    "X77n1524_022:0510c10": "勢。坐乙向辛。以越王臺。為案塔之。後地勢傾下。政失",
    "X77n1524_022:0510c11": "於遷就。不能培築相。因姑以北廊造院。為安僧之地。",
    "X77n1524_022:0510c12": "雖規模僅足。而狹小陋劣。事爽緣違。以故寺不復振。",
    "X77n1524_022:0510c13": "元符二年。知府事溫陵呂公升卿曰。是一大叢林。特",
    "X77n1524_022:0510c14": "主者未得其人耳。遂請于朝延。改十方住持。即報可。",
    "X77n1524_022:0510c15": "即迎致永公。為開山第一祖。永公入寺。顧瞻歎息曰。",
    "X77n1524_022:0510c16": "真福地也。所以不振者。正坐不正耳。乃於塔後。築福",
    "X77n1524_022:0510c17": "增疊。凡下而上。積二丈三尺。深入四十尺。橫亘二十",
    "X77n1524_022:0510c18": "丈。將建法堂。次第以正其位。已而信士南昌魏德寶。",
    "X77n1524_022:0510c19": "同其妻王氏。見而喜曰。如此更易方見形勝。顧其妻",
    "X77n1524_022:0510c20": "曰。此地不植福。更將何之。乃獨許作堂。且曰。不計其",
    "X77n1524_022:0510c21": "資。惟成是務。師即鳩材庀工。未幾堂成。高明靜深。萬",
    "X77n1524_022:0510c22": "象俱廢。龐麗雄特。為一方叢林之冠。俯視疇昔無異。",
    "X77n1524_022:0510c23": "發覆破闇。如出雲霄之外。凡甓甃髹繪。總用錢五百",
    "X77n1524_022:0510c24": "萬。永公又建寢堂方丈。盡所增之深。資藉締搆。又建",
    "X77n1524_022:0511a01": "僧堂厨庫。移經藏於故院。隨向展演。各適其正。煥然",
    "X77n1524_022:0511a02": "一新。真一大叢林矣。異時德寶再至。踊躍稱贊曰。非",
    "X77n1524_022:0511a03": "師正眼炤徹道力超異。則不能有所舉。非我信向經",
    "X77n1524_022:0511a04": "始。則眾緣何從而應。遂請僧眾。轉大藏經。修水陸齋。",
    "X77n1524_022:0511a05": "落成其事。又曰。叢林既新。將不下五六百眾。其將何",
    "X77n1524_022:0511a06": "以備齋粥。永公曰。亦在子耳。德寶曰。請為師置田產。",
    "X77n1524_022:0511a07": "買蘆洲。收其所入以繼之。永公曰。子果有是願。則功",
    "X77n1524_022:0511a08": "德圓滿矣。自是眾有恒食。山門賴之。師後不知所終。",
    "X77n1524_022:0511a09": "明河曰。德寶何人。能倒篋傾囊為佛事。若拔毛遺",
    "X77n1524_022:0511a10": "唾。脫然如與己無與者。雖則見相興心。然亦永公",
    "X77n1524_022:0511a11": "道德。故有以啟之。運虗空心。為解脫事。我本無捨。",
    "X77n1524_022:0511a12": "師亦非受。反覺家材沉海者多事也。德寶高風可",
    "X77n1524_022:0511a13": "想而見。而曰永公見圓通。則其天禧一局。乃其逢",
    "X77n1524_022:0511a14": "場作戲。今觀其所為。不見其所說。孤負永心矣。",
    "X77n1524_022:0511a15": "昭覺延美．永安德元二師傳",
    "X77n1524_022:0511a16": "延美。陽安郡平泉杜氏子。出家。依彥通律師具戒。昭",
    "X77n1524_022:0511a17": "覺師受業處。後以道行。即補住持。視了覺大師為五",
    "X77n1524_022:0511a18": "代祖。了覺。號休夢。參石霜洞山諸老。深得禪旨。即宣",
    "X77n1524_022:0511a19": "宗復教對御落髮者也。後大闡於昭覺。師為其遠孫。",
    "X77n1524_022:0511a20": "不惟能紹其宗風。且兼弘於福業寺之殿宇。舊而百",
    "X77n1524_022:0511a21": "間。師廣增至三百間。修唱梵之堂。廣方丈之室。備水",
    "X77n1524_022:0511a22": "陸之儀。及羅漢六祖翊善大悲。各列一堂。又分千部",
    "X77n1524_022:0511a23": "經。為東西龕。又建紀天列宿堂。極壯麗。以至安毳侶。",
    "X77n1524_022:0511a24": "供公庖。厨倉。寮庫。齋廳。浴室等。無不備具。寺之舊址",
    "X77n1524_022:0511b01": "頹垣。茂草百年矣。師一旦竪版築以繩之。興百堵軫",
    "X77n1524_022:0511b02": "舊封。葺牆五百餘間。周匝園圃。而諸鄰敬師之德。相",
    "X77n1524_022:0511b03": "讓惟恐或後。自是朝飯千眾。累茵敷坐。如升虗邑。未",
    "X77n1524_022:0511b04": "有一物。爰假外求者。人謂。師開口無機化。不言而鷗",
    "X77n1524_022:0511b05": "狎。虗懷善應施。不求而谷盈。自大中祥符戊申。領住",
    "X77n1524_022:0511b06": "持事。迨三十餘年。食不兼味。衣不重繭。自處淡如也。",
    "X77n1524_022:0511b07": "師同時。有德元者。亦精練行業。大興永安禪院。請欽",
    "X77n1524_022:0511b08": "禪師住持。俾揚宗教與眾共也。誓其徒曰。隆茲寶剎。",
    "X77n1524_022:0511b09": "寔假眾財。宜乎來者。緣合即居。況成壞迭臻。泡幻易",
    "X77n1524_022:0511b10": "滅。有為皆忘。浮生幾何。假物強名。曷定甞主。茲後法",
    "X77n1524_022:0511b11": "屬。當泯異心。無狥私。無差別。但以義聚。勿為爭侵。有",
    "X77n1524_022:0511b12": "渝是盟。必罹陰殛。翰林學士彭乘。贊曰。禪師一錫周",
    "X77n1524_022:0511b13": "游。半偈明解。鑑忘拂拭。幡任飄颺。踐鹿苑之康莊。出",
    "X77n1524_022:0511b14": "虎溪之軌躅。道存先覺。依歸者矞雲其臻。言會大乘。",
    "X77n1524_022:0511b15": "參訪者甘露攸飫。向匪行業積著。名德溢聞。則曷以",
    "X77n1524_022:0511b16": "當此乎。",
    "X77n1524_022:0511b17": "體謙傳",
    "X77n1524_022:0511b18": "體謙。永嘉人。苦行僧也。外形體。耐饑寒。喜為難事。入",
    "X77n1524_022:0511b19": "廬山住靜。刀耕火種數年。後下山雲游。至筠州。為眾",
    "X77n1524_022:0511b20": "信擁留曰。和尚安往。新街大緣。惟師聖人。金口而木",
    "X77n1524_022:0511b21": "舌。眾生之願也。師忻然應命曰。此吾事耳。自某年始",
    "X77n1524_022:0511b22": "募。至某年工畢。而筠州新街成。運至虗無物之心。行",
    "X77n1524_022:0511b23": "極苦難成之行。德感如呼。緣歸若響。總計募金錢一",
    "X77n1524_022:0511b24": "千萬。召工鑿山陶土。得石與甎。若干千萬。砌成大道",
    "X77n1524_022:0511c01": "北斷於江。其南西繚於闤闠。凡若干萬尺。橫渠暗竇。",
    "X77n1524_022:0511c02": "為橋以通之。凡若干所。喜捨之士。以道計者。自五百",
    "X77n1524_022:0511c03": "尺至百尺。凡若干人。以錢計者。自三十萬至一萬。凡",
    "X77n1524_022:0511c04": "若干人。一萬而下不可勝計。所得錢不以纖毫自私。",
    "X77n1524_022:0511c05": "皆寄某氏之帑。朱出墨入。悉某氏主之。麻衣草履。以",
    "X77n1524_022:0511c06": "董重役。暮宿甄舍。饑食於施者家。余襄公南征。見師",
    "X77n1524_022:0511c07": "於馬首。為記其事曰。彼上人者。弊衣糲食。苦其行而",
    "X77n1524_022:0511c08": "外其利。又能得開信同心。成此利益。使夫趨官曹游",
    "X77n1524_022:0511c09": "旅肆者。出泥滓入清淨之境。真奉佛事。勵戒行而好",
    "X77n1524_022:0511c10": "方便者也。誌之無媿詞。",
    "X77n1524_022:0511c11": "空印軾公傳",
    "X77n1524_022:0511c12": "軾。字空印。得法於吳江法真。天衣懷四世孫也。說法",
    "X77n1524_022:0511c13": "於廬山之下。學者歸之如雲。溈山密印禪寺。大圓祐",
    "X77n1524_022:0511c14": "祖開法之地。為南國精藍之冠。崇寧三年厄于火。一",
    "X77n1524_022:0511c15": "夕而燼。寺規模宏大。潭帥曾公孝蘊。謀於眾。以為非",
    "X77n1524_022:0511c16": "名世大知識。福慧具足者。不能肩此。軾師其人乎。於",
    "X77n1524_022:0511c17": "是。盡禮迎致之。師亦慨然以興復為己任。廣其基構",
    "X77n1524_022:0511c18": "而增修之。使其壯麗稱山雄深。鑄萬斤銅鐘。塗以黃",
    "X77n1524_022:0511c19": "金。立大法寶藏殿。藏諸佛菩薩之言。又明年。增廣善",
    "X77n1524_022:0511c20": "法堂之後。為雨花堂。含風而虗明。吐月而宏深。自兩",
    "X77n1524_022:0511c21": "廊之左。繞以復屋。立庫院。建堂司。大修僧堂。曰。增者",
    "X77n1524_022:0511c22": "人天之福田。佛祖之因地。人所見者也。嚝野深山。聖",
    "X77n1524_022:0511c23": "道場地。阿羅漢所住持。人所不能見。既以廣延其所",
    "X77n1524_022:0511c24": "見。則所不見者。敢不敬乎。又刻五百尊者之像。閣而",
    "X77n1524_022:0512a01": "供事之。又明年。得異木於絕壑。大合抱。長倍尋。斷而",
    "X77n1524_022:0512a02": "為三。刻淨土佛菩薩之像。極其妙麗。殿於天供厨之",
    "X77n1524_022:0512a03": "南。又特建閣於寢室之前。奉安神宗皇帝所賜御書。",
    "X77n1524_022:0512a04": "閣成而東南傾。師默計曰。增萬牛莫能挽。且天章神",
    "X77n1524_022:0512a05": "翰之所在。山君水王之所宜。謹藏而衛護之。今職弗",
    "X77n1524_022:0512a06": "修。是神羞也。言卒。而風雨挾屋。山嶽撼動。俄而閣正。",
    "X77n1524_022:0512a07": "萬人權呼。又明年。重修大三門。太師楚國公。為填其",
    "X77n1524_022:0512a08": "額。却望形勝。眾峰來朝。有臺自獻其前。以寶積靈牙",
    "X77n1524_022:0512a09": "舍利。葬臺之中。而建塔其上。千尺九層。蕩摩雲烟。諸",
    "X77n1524_022:0512a10": "方皆建普同塔。與僧坊相望。遠不過一牛鳴地。獨溈",
    "X77n1524_022:0512a11": "山。拘陰陽之說。謂近寺不宜為葬地。自開山迄今三",
    "X77n1524_022:0512a12": "百年。建塔於回心橋之南。其去寺十里。主者以遠故。",
    "X77n1524_022:0512a13": "或不能親臨。師曰。事無大小。而斷於理。從違不可苟",
    "X77n1524_022:0512a14": "也。僧火化。眾俱臨。先聖令不可違也。禍福之來。以智",
    "X77n1524_022:0512a15": "避就之。不可從也。遂建普同塔。於寺之西。而屋其上。",
    "X77n1524_022:0512a16": "又修大圓祖塔。而峙立兩亭。以覆古今碑刻。聖谿庄",
    "X77n1524_022:0512a17": "壟畝。為比鄰所吞。數世且百年。莫敢誰何。師曰。不直",
    "X77n1524_022:0512a18": "而歸是陷人。入泥犁遣掌事執券證。諸官竟還二百",
    "X77n1524_022:0512a19": "畝。有玉泉住持僧。死於龍牙山。山中人不容其葬。弟",
    "X77n1524_022:0512a20": "子抱骨石涕。師哀之。使於溈山擇地建塚塔。叢林義",
    "X77n1524_022:0512a21": "之。師之潛行密用之懿。時時見於與奪。然皆本於仁",
    "X77n1524_022:0512a22": "我。道俗化其德。政和六年。敕補住鎮軍之焦山。師雅",
    "X77n1524_022:0512a23": "意不欲東。解住持事。力辭之。歸菴鸞溪之上。俄詔聽",
    "X77n1524_022:0512a24": "還之溈山。自其始至終而還。八年之間。百廢具興。非",
    "X77n1524_022:0512b01": "乘願力。何以臻此。雪竇天衣之道。至師大振。叢林歸",
    "X77n1524_022:0512b02": "心焉。興修。蓋其游戲也。",
    "X77n1524_022:0512b03": "嶽麓海禪師傳",
    "X77n1524_022:0512b04": "智海。吉州太和萬氏子。幼靜專。無適俗韻。出家為金",
    "X77n1524_022:0512b05": "公弟子。受具游方。依東林玉磵二公最久。然無所契",
    "X77n1524_022:0512b06": "悟。晚抵仰山。陸沉於眾。佛印元公。獨異之。師方銳於",
    "X77n1524_022:0512b07": "學。喜翰墨。元呵曰。子本行道。反從事語言筆畫。語言",
    "X77n1524_022:0512b08": "筆畫借工。於道何益。矧未工乎。師於是棄去。經行湘",
    "X77n1524_022:0512b09": "南諸山。依止大溈十年。真如門風。號稱壁立。學者皆",
    "X77n1524_022:0512b10": "望崖而退。師獨受印可。及真如赴詔住上都相國寺。",
    "X77n1524_022:0512b11": "師雅志不欲西。首眾衲於衡陽花藥山。分座說法。元",
    "X77n1524_022:0512b12": "符己卯。開法於城東之東明。俄遷湘西之嶽麓。無何。",
    "X77n1524_022:0512b13": "麓厄於火。一夕而燼。道俗驚嗟。以死弔。師笑曰。夢幻",
    "X77n1524_022:0512b14": "成壞。葢皆戲劇。然吾恃願力。宮室未終廢也。於是就",
    "X77n1524_022:0512b15": "林縛屋。單丁而住。雜蒼頭廝養。運瓦礫。收燼餘之材。",
    "X77n1524_022:0512b16": "造牀榻板槅。凡叢林器用。所宜有者皆備。曰。棟宇即",
    "X77n1524_022:0512b17": "成。器用未具。是吾憂。故先辦之。聞者。竊笑而去。師自",
    "X77n1524_022:0512b18": "若也。未幾月。富者以金帛施。貧者以力施。匠者以巧",
    "X77n1524_022:0512b19": "施。十年之間。廈屋崇成。盤崖萬礎。飛楹層閣。塗金間",
    "X77n1524_022:0512b20": "碧。如化成釋梵龍天之宮。人徒見其經營之功日新。",
    "X77n1524_022:0512b21": "而不知其出於閒暇談笑。宣和己亥七月九日。以平",
    "X77n1524_022:0512b22": "生道具付侍者。使集眾估唱。黎明。漱盥罷。坐丈室。聞",
    "X77n1524_022:0512b23": "粥鼓。命門弟子。因敘出世本末。囑以行道勿解。說偈",
    "X77n1524_022:0512b24": "為別。有智暹者。進曰。師獨不能少留乎。師以手搖去。",
    "X77n1524_022:0512c01": "復周眴左右。良久。右脇而逝。閱世六十有二。坐四十",
    "X77n1524_022:0512c02": "二夏。塔於西崦舜塘之陰。",
    "X77n1524_022:0512c03": "明大禪傳",
    "X77n1524_022:0512c04": "了明。秀州人。妙喜會中龍象。叢林所謂明大禪也。身",
    "X77n1524_022:0512c05": "長八尺。腹大十圍。所至人必聚觀之。始妙喜謫梅州。",
    "X77n1524_022:0512c06": "州縣防送甚嚴。或以為禍在不測。師為荷枷。以行間",
    "X77n1524_022:0512c07": "關。辛苦未曾少怠。既至貶所。衲子追隨。問道者。率不",
    "X77n1524_022:0512c08": "下二三百人。妙喜。以齋粥不給。且慮禍。甞勉之令去。",
    "X77n1524_022:0512c09": "師輒不肯。以身任齋粥。每肩栲栳行乞。至晚即數十",
    "X77n1524_022:0512c10": "人為之荷米麫薪疏。食用之屬。成列以歸。衲子雖多。",
    "X77n1524_022:0512c11": "無不具足。如是者十七年如一日。妙喜法嗣之盛。在",
    "X77n1524_022:0512c12": "貶所接者居其半。師之力也。妙喜被旨復僧衣自便。",
    "X77n1524_022:0512c13": "繼被旨往育王。師甞在座下。師為人豪邁。機鋒敏速。",
    "X77n1524_022:0512c14": "妙喜室中。不許衲子下喝。師每入室。必振聲一喝而",
    "X77n1524_022:0512c15": "退。妙喜一日榜方丈前云。下喝者罰一貫錢。師見之。",
    "X77n1524_022:0512c16": "乃密具千錢於袖中至室中。先頓於地。高聲一喝便",
    "X77n1524_022:0512c17": "出。如是者數矣。妙喜無如之何。再榜曰。下喝者。罰當",
    "X77n1524_022:0512c18": "日堂供一中。師見之。即驟步往庫司語曰。和尚要十",
    "X77n1524_022:0512c19": "兩金。主事者不疑。即與之。乃遣行者隨往方丈。師袖",
    "X77n1524_022:0512c20": "之以入。復頓於地。高聲一喝。而妙喜大駭。入室罷徐",
    "X77n1524_022:0512c21": "問知其然。為之一笑。每語師云。你這肥漢。如是會禪。",
    "X77n1524_022:0512c22": "驢年也未夢見在。然念其勤劬之久。舉令出住舒州",
    "X77n1524_022:0512c23": "之投子。先是。投子諸庄。牛遭疾疫。死斃幾盡。比歲不",
    "X77n1524_022:0512c24": "登。師以大願力。化二百隻牛。以實之。連歲大稔倍甞。",
    "X77n1524_022:0513a01": "頗有異迹。遷住長蘆。衲子輻湊。叢林改觀。及妙喜住",
    "X77n1524_022:0513a02": "徑山。師來供施。及飯大眾。洎歸長蘆。妙喜送以偈云。",
    "X77n1524_022:0513a03": "人言棒頭出孝子。我道憐兒不覺醜。長蘆長老恁麼",
    "X77n1524_022:0513a04": "來。妙喜空費一張口。從教四海妄流傳。野干能作師",
    "X77n1524_022:0513a05": "子吼。孰云無物贈君行。喝下鐵圍山倒走。後奉詔住",
    "X77n1524_022:0513a06": "徑山。道望愈著。先是。陽和王。夢一異僧。長大皤腹緩",
    "X77n1524_022:0513a07": "行。言欲化蘇州一庄。覺而異之。未言也。翼日師忽杖",
    "X77n1524_022:0513a08": "履徒步而至。門者呵。不止。以白。和王出見之。遙望師",
    "X77n1524_022:0513a09": "奇偉。與夢中見者無異。遽呼其眷屬。出觀之。眷屬並",
    "X77n1524_022:0513a10": "炷香作禮。茶罷。師首言。大王庄田至多。可施蘇州一",
    "X77n1524_022:0513a11": "庄。以為徑山供佛齋僧。無窮之利。和王未有可否。因",
    "X77n1524_022:0513a12": "令一辦齋。師飯罷便出。更無他語。時內外閧然傳言。",
    "X77n1524_022:0513a13": "和王以蘇州庄。施徑山長老。遂達孝宗。會和王入朝。",
    "X77n1524_022:0513a14": "上為言。聞。卿捨蘇州一庄施徑山。朕當為蠲免賦稅。",
    "X77n1524_022:0513a15": "和王謝恩歸。次日以書至徑山。請師入城。而二日前。",
    "X77n1524_022:0513a16": "先已遷化矣。自是和王。宴居寤寐之際。或少倦交睫。",
    "X77n1524_022:0513a17": "即見師在前。語曰。六度之大。施度為先。善始善終。斯",
    "X77n1524_022:0513a18": "為究竟。和王即以庄隷徑山。此庄。歲出十萬。犂牛舟",
    "X77n1524_022:0513a19": "車。解庫應用。百事具足。師於緇素。有大因緣。所在施",
    "X77n1524_022:0513a20": "供雲委。衲子臻萃。佛事殊勝。江淛兩湖皆號之。為布",
    "X77n1524_022:0513a21": "袋和尚再出焉。",
    "X77n1524_022:0513a22": "元　雪庭裕和尚傳",
    "X77n1524_022:0513a23": "裕和尚。字好問。人以雪庭稱之。生大原文水張氏。九",
    "X77n1524_022:0513a24": "歲日誦千言。漸長遭世變。煢絕無依。道逢老比丘。勸",
    "X77n1524_022:0513b01": "以學佛。曰能誦法華經足矣。師曰。佛法止是乎。老比",
    "X77n1524_022:0513b02": "丘異之。與偕謁仙巖古佛曰。此龍象種。當為大器。即",
    "X77n1524_022:0513b03": "為祝染受具。與雙溪廣公同執事。觀方至燕。依萬松",
    "X77n1524_022:0513b04": "老人最久。聲光鬱然起。學者歸之。世祖居潛邸。命師",
    "X77n1524_022:0513b05": "入少林作資戒會。尋又被太宗詔住和林。興國辛亥。",
    "X77n1524_022:0513b06": "憲宗徵至北庭行在所。累月問道。言簡帝心。洎世祖",
    "X77n1524_022:0513b07": "踐祚。命總教門事。賜號光宗正法。為師建精舍於故",
    "X77n1524_022:0513b08": "里。曰報恩。給田產。命僧守之。至元八年春。詔。天下釋",
    "X77n1524_022:0513b09": "子大集於京師。師之眾居三之一。濟濟可觀。上喜甚。",
    "X77n1524_022:0513b10": "時少林虗席。萬松海雲為之請。上目師曰。師昔主資",
    "X77n1524_022:0513b11": "戒會。於是有緣。煩領眾一行。屬少林猥燼之餘。師儼",
    "X77n1524_022:0513b12": "臨之。聞而來者如歸。樂而施者如涌。嵩陽諸剎。金碧",
    "X77n1524_022:0513b13": "一新。洛陽白馬。經筵不輟。皆師力也。師瞑目燕坐。若",
    "X77n1524_022:0513b14": "無與焉。師襟度夷坦。風神閒散。說法三十餘年。如鼓",
    "X77n1524_022:0513b15": "雷霆。揭日月。繼踵前賢。標準後學。綽有古知識之遺",
    "X77n1524_022:0513b16": "風。涸池出泉。古殿生光。屢致祥瑞。師戒人勿言。以某",
    "X77n1524_022:0513b17": "時入滅。仁宗履位之初。贈師司空開府儀同三司。追",
    "X77n1524_022:0513b18": "封晉國公。仍命詞臣。撰文表其塔。下詔曰。皇帝恭惟。",
    "X77n1524_022:0513b19": "世祖神武不殺。本仁祖義。以一天下。朕欲昭我祖德。",
    "X77n1524_022:0513b20": "持盈守成。唯爾克紹。乃初祖永孚於仁。以弘濟我兆",
    "X77n1524_022:0513b21": "民。顧先哲其逝。朕弗克見于茲邈焉。雖去來夢幻無",
    "X77n1524_022:0513b22": "得而名。而封贈哀榮豈不在我。其尊爾官隆爾爵。以",
    "X77n1524_022:0513b23": "寄予思。以迪後人。以永譽於萬世。其為時君追慕永",
    "X77n1524_022:0513b24": "歎之。如此。",
    "X77n1524_022:0513c01": "明　正映傳",
    "X77n1524_022:0513c02": "正映。號潔菴。撫之金谿洪氏子。幼祝髮。性頴悟。不妄",
    "X77n1524_022:0513c03": "舉動。為大僧。受具足戒於杭之昭慶寺。時巽中禪師。",
    "X77n1524_022:0513c04": "唱道於靈谷。師往參之。光掩一眾。遂契合。付法為真",
    "X77n1524_022:0513c05": "子。侍立居上首。處之弗疑。　洪武中。奉　詔掌京師",
    "X77n1524_022:0513c06": "天界寺。牀幃不設。寒嘉一衲。　上聞而嘉之。移命掌",
    "X77n1524_022:0513c07": "泉州開元寺。開元舊名蓮華寺。自唐匡護大師開山",
    "X77n1524_022:0513c08": "以來。代不乏人。近以元末。擾害災火迭興。僧徒屋宇。",
    "X77n1524_022:0513c09": "罄殞無遺。有司以聞。故有是命。　高皇帝。面諭遣之。",
    "X77n1524_022:0513c10": "曰。著爾去作住持。如今作住持難。過善則受欺侮而",
    "X77n1524_022:0513c11": "不振。過嚴則致毀謗而自隳。爾但清心潔己。長久欽",
    "X77n1524_022:0513c12": "此。自能整頹綱。光祖席耳。師奉　旨惟謹。蒞寺宣闡。",
    "X77n1524_022:0513c13": "未幾。玄風大振。首作講堂。額曰清心潔己。示不忘也。",
    "X77n1524_022:0513c14": "次作甘露戒壇於潔己堂前。以為生定起慧。必本於",
    "X77n1524_022:0513c15": "戒。尤為先務也。二作既集。諸仆並舉。皆不煩緣募眾",
    "X77n1524_022:0513c16": "樂助。不數年煥然一新。視昔有加焉。永樂二年。奉",
    "X77n1524_022:0513c17": "　詔主雪峰崇聖寺。以開元績成也。崇聖。為真覺祖師",
    "X77n1524_022:0513c18": "道場。真覺化時。留讖云。石塔卵爆。杉枝拂地。竹笋生。",
    "X77n1524_022:0513c19": "五百年後。吾當再來。至師登山。適五百二年。諸讖俱",
    "X77n1524_022:0513c20": "驗。若合符節。況師顏貌。又與真覺無異。故人咸以為",
    "X77n1524_022:0513c21": "為祖師再出。師益厲精勇道德。在人誠有不言而化。",
    "X77n1524_022:0513c22": "當雪峰頹廢之秋。積糧於廩。伐木於山。陶瓦甓而儲",
    "X77n1524_022:0513c23": "器用。佛殿既落。法堂三門諸仆。以次而起。皆弘碩壯",
    "X77n1524_022:0513c24": "偉。肖像端嚴。金碧輝映。瞻禮者歡喜讚歎。觀望者瞠",
    "X77n1524_022:0514a01": "目駭心。正如無邊色相。一彈指頃從地湧出。令人應",
    "X77n1524_022:0514a02": "接不暇。師固視之如無。處之若虗。則其為人可知矣。",
    "X77n1524_022:0514a03": "師戒律精嚴。所視惟首。甞於建陽鳳皇山休夏。值大",
    "X77n1524_022:0514a04": "水。因說戒。全活男女千餘人。游甌寧。建金山菴。致徒",
    "X77n1524_022:0514a05": "眾五百人。既年迫桑榆。師欲歸老靈谷。遂移檄僧錄。",
    "X77n1524_022:0514a06": "僧錄以聞。許之。其徒遠芷。代領雪峰法席。芷。號秋崖。",
    "X77n1524_022:0514a07": "師還京。數年而寂。所著有潔菴語錄。",
    "X77n1524_022:0514a08": "徐和尚傳",
    "X77n1524_022:0514a09": "徐和尚。名愷樂。清蒲岐人。故甞漁海上。漁舟時有行",
    "X77n1524_022:0514a10": "剽者。或曰愷亦在焉。聞之怒憤甚。遂祝髮為僧。因姓",
    "X77n1524_022:0514a11": "徐。人以徐和尚呼之。朝夕禮佛。額間隱隱起方寸許。",
    "X77n1524_022:0514a12": "如懸珠。言語煦煦。勸人為善。當是時。山水為患。開沙",
    "X77n1524_022:0514a13": "角路平洞橋。以殺水勢。又砌鄧公橋。大役既興。費用",
    "X77n1524_022:0514a14": "不貲。眾情惶惶相與謀。徐和尚有修行。人所言服。得",
    "X77n1524_022:0514a15": "其出一鳴。事集矣。第恐不肯耳。愷聞曰。但有利益。無",
    "X77n1524_022:0514a16": "不興。崇庸何傷。即為木鐸。念佛行里中。數日人雲赴",
    "X77n1524_022:0514a17": "雨集。富者施財。貧者效力。未閱月而橋成。鄉民又欲",
    "X77n1524_022:0514a18": "起龍宮。顧山高石遠。轉輸不便。又求徐和尚計之。愷",
    "X77n1524_022:0514a19": "亦不辭。為之經營。四顧惟傍有巨巖。師目之而未言。",
    "X77n1524_022:0514a20": "忽有白髮老父。前謂曰。鑿此石。足了一宮。言畢。于袖",
    "X77n1524_022:0514a21": "出米數升於地。因忽不見。眾異之。愷以米少不足為",
    "X77n1524_022:0514a22": "飯。姑煎粥。遂人人得飽。即施椎鑿。比宮成而石已盡。",
    "X77n1524_022:0514a23": "試鑿他石。則堅不可破矣。繇是。人知徐和尚非甞人",
    "X77n1524_022:0514a24": "焉。",
    "X77n1524_022:0514b01": "大智禪師傳",
    "X77n1524_022:0514b02": "真融。楚之麻城人也。幼有慧性。十五為沙彌。潛心教",
    "X77n1524_022:0514b03": "乘數年。托鉢行游。涉歷名山。所至隨處結緣。嘉靖丁",
    "X77n1524_022:0514b04": "未。抵建康。入牛首山。修苦行。明年入燕京。掛搭崇國",
    "X77n1524_022:0514b05": "寺。諷法華經。越數月至萬壽山。登壇受戒已。入五臺",
    "X77n1524_022:0514b06": "山。禁步五年。愈益精進。甲寅。往伏牛山龜背石。煉磨",
    "X77n1524_022:0514b07": "三年。持行益苦。丁巳。自伏牛還楚。寓會城龍華寺轉",
    "X77n1524_022:0514b08": "經。明年入蜀。住峨眉山頂。禁步一十二年。集眾修安",
    "X77n1524_022:0514b09": "養行。立叢林。建藏閣。名淨土菴。接納雲水。孳孳如不",
    "X77n1524_022:0514b10": "及。萬曆二年。出山。隨喜止[鎣-(冗-几)]華山。[鎣-(冗-几)]華與峨眉。相拱",
    "X77n1524_022:0514b11": "向。每見朝山人眾。山路八十里。崎嶇嶮峻。風雨不時。",
    "X77n1524_022:0514b12": "措足無地。欲為憩息之所。而難其基。聞山有池。曰金",
    "X77n1524_022:0514b13": "蓮池。上平衍可建道場。師大喜。往視果然。遂夷石為",
    "X77n1524_022:0514b14": "址。伐木為材。工勤於趨。人樂於助。不一二年成一大",
    "X77n1524_022:0514b15": "剎。名金蓮菴。寔峨山之化城。雲水賴之。復修千佛閣。",
    "X77n1524_022:0514b16": "為金蓮之鎮。既而復念。天下三大道場。五臺峨眉。已",
    "X77n1524_022:0514b17": "獲朝參。獨普陀山。乃觀世音示化之地。可弗至乎。以",
    "X77n1524_022:0514b18": "萬曆庚辰。渡海抵小白華。感大士示相。大慰夙願。自",
    "X77n1524_022:0514b19": "謂。與此山有緣。餔糜喫菜。了餘生足矣。乃於寶陀寺",
    "X77n1524_022:0514b20": "之左。曰千步沙。迤邐而東。沙盡處有山。曰光熙峰。師",
    "X77n1524_022:0514b21": "結菴其麓。前為樓儼然。觀滄海日出。後為大士精舍。",
    "X77n1524_022:0514b22": "其餘方丈香積。靡不翼翼然飾矣。菴成。命之曰海潮。",
    "X77n1524_022:0514b23": "葢視峨眉[鎣-(冗-几)]華之勝。不相遠也。師為人。一味真實。捍",
    "X77n1524_022:0514b24": "忍勤苦。剗滅情識。人無賢愚少長。一以慈眼視之。游",
    "X77n1524_022:0514c01": "泳教海。深入三昧。終不以二門。自居淨業堂。一單終",
    "X77n1524_022:0514c02": "身。不與眾異也。甞謂人曰。某甲苦行六十年。豈敢妄",
    "X77n1524_022:0514c03": "有希圖。但願與三寶結緣。成人天小果。畢吾志耳。師",
    "X77n1524_022:0514c04": "住山。多神異之跡。痛秘之人。有見者戒勿泄。靜極光",
    "X77n1524_022:0514c05": "通。理固然耳。吾自不惑。焉敢惑人。師之道岸。無涯涘",
    "X77n1524_022:0514c06": "矣。故朝海者見大智禪師。以為現在肉身大士。叢林",
    "X77n1524_022:0514c07": "相傳。以為口實云。歲□□□月。坐化於海潮院。",
    "X77n1524_022:0514c08": "真來佛子傳",
    "X77n1524_022:0514c09": "福登。別號妙峰。山西平陽人。姓續氏。春秋續鞠居之",
    "X77n1524_022:0514c10": "後也。七歲。父母值凶歲死。無斂具。薦蓆而已。師無依",
    "X77n1524_022:0514c11": "倚。為里中富人牧羊。十二出家。十八携鉢至蒲坂。先",
    "X77n1524_022:0514c12": "是。山陰王。建文昌閣於郡之東山。延僧朗公居之。師",
    "X77n1524_022:0514c13": "至。日行乞於市。晚投宿於閣中。適王出游。見之問朗。",
    "X77n1524_022:0514c14": "朗告之故。王曰。當善視此子。他日必成大器。朗遂留",
    "X77n1524_022:0514c15": "為弟子。會地大震。師被壓不死。王聞奇之。謂師曰。子",
    "X77n1524_022:0514c16": "幸免大難。何不痛念生死大事乎。遂入中條山。閉關",
    "X77n1524_022:0514c17": "習華嚴觀。取刺棘貼四壁。不設牀坐。日夜鵠立棘中。",
    "X77n1524_022:0514c18": "如此三年。稍有開發。乃作偈一首呈山陰。山陰歎曰。",
    "X77n1524_022:0514c19": "此子見處早如是。不折之。他日或狂。因取宮人敝屣。",
    "X77n1524_022:0514c20": "割其底洗淨。封寄之。附一偈曰。這片臭鞋底。封將寄",
    "X77n1524_022:0514c21": "與你。並不為別事。專打作詩嘴。師見之。即對佛作禮。",
    "X77n1524_022:0514c22": "以線繫於頂上。自此絕無一言矣。三年破關往見王。",
    "X77n1524_022:0514c23": "則具大人相。王甚喜。乃曰。子雖知自己本分事。但未",
    "X77n1524_022:0514c24": "聞佛法。恐墮邪見。時介休山中。有法師講楞嚴。促師",
    "X77n1524_022:0515a01": "往聽。受具戒。作務而聽。年二十七也。時王深敬三寶。",
    "X77n1524_022:0515a02": "居甞自恨不能瓢笠遠游。一日謂師。為僧不游方。如",
    "X77n1524_022:0515a03": "井蛙耳。南方多知識。子宜往參。歸來可當老夫行脚",
    "X77n1524_022:0515a04": "也。師遂行。遍歷叢席。至南京天界。于無極老人座下。",
    "X77n1524_022:0515a05": "作淨頭。打掃糞穢。洗滌籌杖。眾怪其處潔淨異甞。知",
    "X77n1524_022:0515a06": "淨頭有道者。莫知為誰。憨師。時為副講。偵之累日始",
    "X77n1524_022:0515a07": "得之。與納交。且期同行參訪。不旬日覔之。已潛行矣。",
    "X77n1524_022:0515a08": "師歸見王。王喜問所參何人。師具述之。師意在居山。",
    "X77n1524_022:0515a09": "復入中條最深處。誅茆弔影。辟穀飲水者三年。大有",
    "X77n1524_022:0515a10": "開悟。王日重三寶。南山建大梵剎成。強出師居之。且",
    "X77n1524_022:0515a11": "欲求北藏經。欲師親往。師住山日久。髮長未剪。乃俗",
    "X77n1524_022:0515a12": "扮入京。藏板貯大內。非奉　旨不可得。且久閉不發。",
    "X77n1524_022:0515a13": "師得之如掇焉。時憨師。先已至都下。聽忠法師講法。",
    "X77n1524_022:0515a14": "師於馬上識之。下馬相勞苦笑。謂憨曰。視我何如。憨",
    "X77n1524_022:0515a15": "曰。本來面目自在。因拉憨隨藏出京。曰。子之宿願耳。",
    "X77n1524_022:0515a16": "遂入五臺龍翻石。冰雪堆中。得老屋數椽。共棲之。師",
    "X77n1524_022:0515a17": "夜游五頂。遣昏散。日刺舌血。書華嚴經。經完起無遮",
    "X77n1524_022:0515a18": "大會。結文殊萬聖緣於塔院寺。凡一百二十日。九邊",
    "X77n1524_022:0515a19": "八省緇白。赴會者路踵相繼。法筵之盛。前所未有也。",
    "X77n1524_022:0515a20": "　兩宮賢師德。　溫旨屢降。私念大名之下難久居。",
    "X77n1524_022:0515a21": "因入蘆芽結菴。將終身焉。　聖母求師得之。為建大",
    "X77n1524_022:0515a22": "華嚴寺於蘆芽絕頂。命師居之。更造萬佛鐵塔七成。",
    "X77n1524_022:0515a23": "紫柏尊者。手書法華經一部。安奉其中。尋奉　慈聖",
    "X77n1524_022:0515a24": "懿旨。送藏雲雞足山。道出峨眉。禮銀色光。密矢銅殿",
    "X77n1524_022:0515b01": "之願。人弗知也。自滇還山陰。請修萬固寺大殿。殿高",
    "X77n1524_022:0515b02": "十三丈。闊九丈。渭河病涉。行者苦之。大中丞李公。請",
    "X77n1524_022:0515b03": "建橋其上。師住二年。修橋十三孔。復受請建宣府大",
    "X77n1524_022:0515b04": "河橋兩重。重三十二孔。大河。自胡地入中國。水勢洶",
    "X77n1524_022:0515b05": "涌。最難為力。師竟成之。有若神助焉。二橋與殿。所費",
    "X77n1524_022:0515b06": "數百萬金。師寔空手無一文。信施雲集雨合。莫知所",
    "X77n1524_022:0515b07": "從來。福緣成就。殆不可思議也。既還蘆芽。開石窟於",
    "X77n1524_022:0515b08": "寧化所。窟深廣高下。各三丈五尺。鐫華嚴世界十方",
    "X77n1524_022:0515b09": "佛剎圖。萬佛菩薩像。精巧細密。遂成一大道場。瀋藩",
    "X77n1524_022:0515b10": "見而喜曰。勝因成就。好息心住山矣。師白峨眉未了",
    "X77n1524_022:0515b11": "之願。王乃[田/廾]萬金於師。取棧道入蜀。適王中丞象乾。",
    "X77n1524_022:0515b12": "總制其地。迎師問心要。因笑謂師曰。三大士兄弟行",
    "X77n1524_022:0515b13": "也。師於普賢如此。不慮觀自在文殊。謂師不平等耶。",
    "X77n1524_022:0515b14": "師曰。貧道不過空拳。效奔走耳。若如所云。自有公等",
    "X77n1524_022:0515b15": "有力大人在。王曰。唯唯。師一言而三銅殿巋然矣。隨",
    "X77n1524_022:0515b16": "殿各有滲金諸像。峨眉五臺各一。普陀者不果行。安",
    "X77n1524_022:0515b17": "置南京之華山。　兩宮頒旨。為三山護持。復舉七處",
    "X77n1524_022:0515b18": "九會道場。於臺山永明寺。慶讚之。嗣後建太原之塔。",
    "X77n1524_022:0515b19": "修阜平之橋。又闢茶藥菴於龍龍關。　上親書其額。",
    "X77n1524_022:0515b20": "又修滹沱河大橋。長五里。又修省城大塔寺。尋還臺",
    "X77n1524_022:0515b21": "山。料理所建上下道場。立為十方叢林。不留法屬一",
    "X77n1524_022:0515b22": "人。萬曆庚申八月。　賜金佛繡冠千佛磨衲紫衣。并",
    "X77n1524_022:0515b23": "真來佛子之號。是冬十二月。示微疾。羣鳥悲鳴。異光",
    "X77n1524_022:0515b24": "匝地。師乃集眾開示畢。端坐而逝。年七十三。臘五十",
    "X77n1524_022:0515c01": "一。訃聞。　兩宮遣中甞侍致祭　賜葬於永明之西",
    "X77n1524_022:0515c02": "岡。立塔焉。　慈宮。別賜舉葬之費。師貌不勝衣。語不",
    "X77n1524_022:0515c03": "出口。始以小王助道。終致　聖天子聖母諸王為檀",
    "X77n1524_022:0515c04": "越。凡所營建。應念雲湧。投足所至。遂成寶坊。動費輒",
    "X77n1524_022:0515c05": "累鉅萬。悉聽能事有實行者主之。師蕭遠自如。一衲",
    "X77n1524_022:0515c06": "之外無長物。飄然若浮雲之聚散。孤鶴之往來。苟非",
    "X77n1524_022:0515c07": "深證唯心。遇緣即宗。其能爾耶。侍御蘇雲浦。甞問道",
    "X77n1524_022:0515c08": "於師。深有契於心。乃曰。人以妙師。為福田善知識。而",
    "X77n1524_022:0515c09": "實不知其超悟處也。大司馬汪伯玉。甞謂憨師。方今",
    "X77n1524_022:0515c10": "無可為公師者。唯妙峰耳。故憨師。傾心服之嚴事之。",
    "X77n1524_022:0515c11": "亦無兩人也。",
    "X77n1524_022:0515c12": "無邊傳",
    "X77n1524_022:0515c13": "無邊。代州曹氏子。穉齡。志慕出家。初叩無相。無相不",
    "X77n1524_022:0515c14": "許。曰第能悟道。家何繁汝。乃謁無礙原公落髮。見汾",
    "X77n1524_022:0515c15": "州空安老人。安令參萬法歸一。一日舉波斯匿王觀",
    "X77n1524_022:0515c16": "河語問師。師不能酬。懇求指示。安曰。我不辭向汝說。",
    "X77n1524_022:0515c17": "汝須自悟始得。遂屹立不臥。又入牛山火場。歷謁諸",
    "X77n1524_022:0515c18": "老。罔所入。復歸侍安。力提一字。至寢食俱忘。一日掃",
    "X77n1524_022:0515c19": "地次。聞人誦彌陀經。至其土有佛號阿彌陀今現在",
    "X77n1524_022:0515c20": "說法。師忽失聲。見安曰。我識得一也。安問在何處。曰",
    "X77n1524_022:0515c21": "今現在說法。安詰之。茫然。安遽掌曰。學語之流。師退",
    "X77n1524_022:0515c22": "泣曰。我固分明。奈對境復迷何。復謁玉峰寶山二公。",
    "X77n1524_022:0515c23": "後參龍樹楚峰。因聞樵者曰人苦不歇心。師聞脫然。",
    "X77n1524_022:0515c24": "曰萬法本閒。惟人自閙。呈楚峰一偈。峰可之。自是韜",
    "X77n1524_022:0516a01": "光晦跡。人莫窺其涯涘。久之。徒侶奔湊。爭為結菴。即",
    "X77n1524_022:0516a02": "今五臺之大博菴。是也。師住山。以枯淡自持。食作必",
    "X77n1524_022:0516a03": "與大眾同。有古人風。三十年如一日。遠近爭頌之。萬",
    "X77n1524_022:0516a04": "曆戊子。密藏幻予二上人。入臺卜居。藏方冊藏經。師",
    "X77n1524_022:0516a05": "聞曰。僧菴乃十方甞住。今之人悉私之。吾素以為恥。",
    "X77n1524_022:0516a06": "今幸際此勝因。吾盡將此菴及所有。施之藏公。使方",
    "X77n1524_022:0516a07": "冊大藏。早行閻浮提一日。是吾法輪一日轉也。於是",
    "X77n1524_022:0516a08": "悉召山中耆宿為證。且立約云。徒屬以一盂一筯自",
    "X77n1524_022:0516a09": "私者。即擯出。藏公初尚猶豫。未敢承。既見師意懇至。",
    "X77n1524_022:0516a10": "因聽焉。既而師示疾。又三月而化。其在病苦中。日夕",
    "X77n1524_022:0516a11": "與藏公。徵決第一義諦。絕不以病苦少蹙額云。或謂。",
    "X77n1524_022:0516a12": "師真有志於破有者。簞食豆羮。人不能無恡色。師舉",
    "X77n1524_022:0516a13": "生平所蓄。一朝而授之人。固已行人所難矣。四大欲",
    "X77n1524_022:0516a14": "離。風火相逼。人所叫號惶怖。不暇為理時。而師諄諄",
    "X77n1524_022:0516a15": "惟以第一義相決擇。不尤難哉。是能遺身矣。夫惟能",
    "X77n1524_022:0516a16": "遺身。故能遺此菴。如敝屣也。不可為末法之光明幢",
    "X77n1524_022:0516a17": "耶。師非甞情所測識。具眼者。自能別之。",
    "X77n1524_022:0516a19": "補續高僧傳卷第二十二"
}