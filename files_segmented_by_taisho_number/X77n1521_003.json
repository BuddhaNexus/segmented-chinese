{
    "X77n1521_003:0023a08": "(古今圖書集成)釋教部彚考卷第三",
    "X77n1521_003:0023a10": "後梁",
    "X77n1521_003:0023a11": "太祖開平元年。勅僧尼改屬祠部。泉州沙門智宣。往",
    "X77n1521_003:0023a12": "西竺求經。回詣闕。進辟支佛骨。貝葉梵經　按五代",
    "X77n1521_003:0023a13": "史梁太祖本紀。不載　按佛祖統紀云云。",
    "X77n1521_003:0023a14": "開平三年。大明節。勅百官。詣寺行香祝壽　按五代",
    "X77n1521_003:0023a15": "史梁太祖本紀。不載　按佛祖統紀云云。",
    "X77n1521_003:0023a16": "末帝貞明元年。東塔院沙門歸序。進經論會要。詔編",
    "X77n1521_003:0023a17": "入大藏。賜演教大師　按五代史梁末帝本紀。不載",
    "X77n1521_003:0023a18": "　按佛祖統紀云云。",
    "X77n1521_003:0023a19": "龍德元年。春三月丁亥。朔禁私度僧尼　按五代史",
    "X77n1521_003:0023a20": "梁末帝本紀云云　按佛祖統紀。元年勅天下。毋得",
    "X77n1521_003:0023a21": "私度僧尼。願出家者入京城。比試經業。",
    "X77n1521_003:0023a22": "後唐",
    "X77n1521_003:0023a23": "莊宗同光元年。勅設千僧齋　按五代史唐莊宗本",
    "X77n1521_003:0023a24": "紀。不載　按佛祖統紀。同光元年誕節。勅僧錄。慧江。",
    "X77n1521_003:0023b01": "道士程紫霄。入內殿談論。設千僧齋。",
    "X77n1521_003:0023b02": "同光二年。敕僧慧然。入內殿。咨問禪法　按五代史",
    "X77n1521_003:0023b03": "唐莊宗本紀。不載　按佛祖統紀。同光二年勅三聖",
    "X77n1521_003:0023b04": "慧然禪師。入內殿。咨問禪法。上曰。朕下大梁。収得一",
    "X77n1521_003:0023b05": "顆無價寶珠。未有人酬價。然曰。請陛下寶看。上以手",
    "X77n1521_003:0023b06": "舒幞頭角。然曰。帝王之寶。誰敢酬價。帝說。然亡。敕諡",
    "X77n1521_003:0023b07": "廣濟大師通寂之塔。",
    "X77n1521_003:0023b08": "同光三年。騎將史銀鎗乞出家。賜號無學大師　按",
    "X77n1521_003:0023b09": "五代史唐莊宗本紀。不載　按佛祖統紀同光三年。",
    "X77n1521_003:0023b10": "騎將史銀鎗有戰功。隨駕入洛。忽悟禪道。乞出家名",
    "X77n1521_003:0023b11": "契澄。賜號無學大師。以其居為立德院。",
    "X77n1521_003:0023b12": "後晉",
    "X77n1521_003:0023b13": "高祖天福四年。勅國忌行香飯僧為定式。又勅以僧",
    "X77n1521_003:0023b14": "可洪大藏經音義。入大藏　按五代史晉高祖本紀。",
    "X77n1521_003:0023b15": "不載　按西溪藂語。行香起於後魏。及江左齊梁間。",
    "X77n1521_003:0023b16": "每然香薰手。或以香末散行。謂之行香。唐初因之。文",
    "X77n1521_003:0023b17": "宗朝省　奏設齋行香。事無經據。乃罷。宣宗復釋教。",
    "X77n1521_003:0023b18": "行其儀。朱梁開國大明節。百官行香祝壽。石晉天福",
    "X77n1521_003:0023b19": "中　正固奏國忌行香。宰臣跪爐。百官立班。仍飯僧",
    "X77n1521_003:0023b20": "人。即為定式。國朝至今因之　按佛祖統紀。天褔四",
    "X77n1521_003:0023b21": "年。勅國忌宰臣百僚。詣寺行食飯僧。永以為式。漢中",
    "X77n1521_003:0023b22": "沙門。可洪進大藏經音義四百八十卷。勅入大藏。",
    "X77n1521_003:0023b23": "出帝開運元年。勅為高祖寫大藏經。奉安明聖寺。以",
    "X77n1521_003:0023b24": "資鴻福　按五代史晉出帝本紀。不載　按佛祖統",
    "X77n1521_003:0023c01": "紀云云。",
    "X77n1521_003:0023c02": "後周",
    "X77n1521_003:0023c03": "太祖廣順二年十一月。以在京潛龍宅。為佛宮。賜額",
    "X77n1521_003:0023c04": "天勝禪寺　按五代史周太祖本紀。不載　按續文",
    "X77n1521_003:0023c05": "獻通考云云。",
    "X77n1521_003:0023c06": "廣順三年十一月。中印土僧法進。賜紫衣　按五代",
    "X77n1521_003:0023c07": "史周太祖本紀。不載　按續文獻通考云云　世宗",
    "X77n1521_003:0023c08": "顯德元年。賜團拍谷佛寺僧紫衣。以潛龍宮為皇建",
    "X77n1521_003:0023c09": "禪院。以沙門義楚所進釋氏書。付史館　按五代史",
    "X77n1521_003:0023c10": "周世宗本紀。不載　按續文獻通考。世宗顯德元年",
    "X77n1521_003:0023c11": "四月。幸團拍谷佛寺。賜主僧紫衣。九月以潛龍宮為",
    "X77n1521_003:0023c12": "皇建禪院。遣沙門清興居之。是月齊州沙門義楚。進",
    "X77n1521_003:0023c13": "釋氏六帖三十卷。義楚少負名操。亦通儒學。將佛書",
    "X77n1521_003:0023c14": "麗事。以類相從。擬白氏儒書所集。帝覧而嘉之。賜以",
    "X77n1521_003:0023c15": "紫衣。其書付史館。",
    "X77n1521_003:0023c16": "顯德二年。大毀佛寺及佛像。禁私度僧尼　按五代",
    "X77n1521_003:0023c17": "史周世宗本紀。顯德二年夏五月甲戌。大毀佛寺。禁",
    "X77n1521_003:0023c18": "民親無侍養而為僧尼。及私自度者　又按周本紀。",
    "X77n1521_003:0023c19": "世宗即位之明年。廢天下佛寺三千三百三十六。是",
    "X77n1521_003:0023c20": "時中國乏錢。乃詔悉毀天下銅佛像以鑄錢。甞曰。吾",
    "X77n1521_003:0023c21": "聞佛說以身世為妄。而以利人為急。使其真身尚在。",
    "X77n1521_003:0023c22": "苟利於世。猶欲割截。況此銅像。豈有所惜哉。由是羣",
    "X77n1521_003:0023c23": "臣。皆不敢言　按佛祖統紀。是歲帝既并省寺院。勅",
    "X77n1521_003:0023c24": "男年十五以上。誦經百紙。或讀五百紙。女年十三以",
    "X77n1521_003:0024a01": "上。誦經七十紙。或讀三百紙。陳狀出家。本郡考試以",
    "X77n1521_003:0024a02": "聞。祠部給牒。方得剃度。",
    "X77n1521_003:0024a03": "遼",
    "X77n1521_003:0024a04": "太祖以唐天復二年。始建開教寺　按遼史太祖本",
    "X77n1521_003:0024a05": "紀。唐天復二年九月。城龍化州於潢河之南。始建開",
    "X77n1521_003:0024a06": "教寺。",
    "X77n1521_003:0024a07": "太祖六年。建天雄寺　按遼史太祖本紀。六年以兵",
    "X77n1521_003:0024a08": "討兩冶。以所獲僧崇文等五十人。歸西樓建天雄寺",
    "X77n1521_003:0024a09": "以居之。以示天助雄武。",
    "X77n1521_003:0024a10": "神冊三年。五月乙亥。詔建佛寺。",
    "X77n1521_003:0024a11": "天贊四年。十一月丁酉。幸安國寺飯僧　按以上俱",
    "X77n1521_003:0024a12": "遼史太祖本紀云云。",
    "X77n1521_003:0024a13": "太宗天顯十年幸弘福寺。為皇后飯僧　按遼史太",
    "X77n1521_003:0024a14": "祖本紀。天顯十年冬十一月丙午。幸弘福寺。為皇后",
    "X77n1521_003:0024a15": "飯僧。見觀音畫像。乃大聖皇帝應天皇后及人皇王",
    "X77n1521_003:0024a16": "所施。顧左右曰。昔與父母兄弟。聚觀於此。歲時未幾。",
    "X77n1521_003:0024a17": "今我獨來。悲歎不已。乃自製文。題於壁以極追感之",
    "X77n1521_003:0024a18": "意。讀者悲之。",
    "X77n1521_003:0024a19": "會同五年。幸菩薩堂。飯僧　按遼史太宗本紀。會同",
    "X77n1521_003:0024a20": "五年六月丁丑。聞皇太后不豫。上幸菩薩堂。飯僧五",
    "X77n1521_003:0024a21": "萬人。",
    "X77n1521_003:0024a22": "穆宗應曆二年。冬十二月辛卯。以生日。飯僧　按遼",
    "X77n1521_003:0024a23": "史穆宗本紀云云。",
    "X77n1521_003:0024a24": "景宗保寧六年。冬十二月戊子。以沙門昭敏。為三京",
    "X77n1521_003:0024b01": "諸道僧尼都總管。加兼侍中。",
    "X77n1521_003:0024b02": "保寧八年。八月癸卯。漢遣使言。天清節。設無遮會。飯",
    "X77n1521_003:0024b03": "僧祝釐　按以上俱遼史景宗本紀云云。",
    "X77n1521_003:0024b04": "聖宗統和二年。九月辛未。以景宗忌日。詔諸道京鎮",
    "X77n1521_003:0024b05": "遣官行香飯僧。",
    "X77n1521_003:0024b06": "統和四年。秋七月辛巳。以殺敵多。詔上京開龍寺。建",
    "X77n1521_003:0024b07": "佛寺一月。飯僧萬人。",
    "X77n1521_003:0024b08": "統和七年。夏四月己未。幸延壽寺。飯僧。",
    "X77n1521_003:0024b09": "統和九年。春正月丙子。詔禁私度僧尼。",
    "X77n1521_003:0024b10": "統和十年。九月癸卯。幸五臺山金河寺。飯僧。",
    "X77n1521_003:0024b11": "統和十二年。夏四月戊戌。以景宗石像成。幸延壽寺",
    "X77n1521_003:0024b12": "飯僧。",
    "X77n1521_003:0024b13": "統和十五年。冬十月丁酉。禁諸山寺。毋濫度僧尼。",
    "X77n1521_003:0024b14": "開泰元年。八月丙申。那沙乞賜佛像。詔賜護國仁王",
    "X77n1521_003:0024b15": "佛像一。",
    "X77n1521_003:0024b16": "開泰四年。冬十一月庚申。詔汰東京僧。",
    "X77n1521_003:0024b17": "開泰九年。十二月丁亥。禁僧然身煉指。",
    "X77n1521_003:0024b18": "太平四年秋七月甲戌。諸路奏。飯僧尼三十六萬",
    "X77n1521_003:0024b19": "　按以上俱遼史聖宗本紀云云。",
    "X77n1521_003:0024b20": "興宗重熈八年。十一月戊戌。召僧論佛法。",
    "X77n1521_003:0024b21": "重熈十一年。十二月己酉。以宣獻皇后忌日。上與皇",
    "X77n1521_003:0024b22": "太后。素服飯僧於延壽憫忠三學三寺。",
    "X77n1521_003:0024b23": "重熈二十三年。冬十月癸丑。以開泰寺鑄銀佛像。曲",
    "X77n1521_003:0024b24": "赦在京囚　按以上遼史興宗本紀云云。",
    "X77n1521_003:0024c01": "道宗清寧十年。秋七月辛巳。禁僧尼私詣行在。妄述",
    "X77n1521_003:0024c02": "禍福。取財物。",
    "X77n1521_003:0024c03": "咸雍二年。冬十二月戊子。僧守志加守司徒。",
    "X77n1521_003:0024c04": "咸雍三年。冬十一月壬辰。夏國遣使進回鶻僧。金佛。",
    "X77n1521_003:0024c05": "梵覺經。",
    "X77n1521_003:0024c06": "咸雍四年。春二月癸丑。頒行御製華嚴經贊。",
    "X77n1521_003:0024c07": "咸雍五年。閏十一月己未。僧智福加守司徒。",
    "X77n1521_003:0024c08": "咸雍六年。十二月戊午。加圓釋法鈞二僧並守司空。",
    "X77n1521_003:0024c09": "咸雍七年。八月辛巳。置佛骨於招仙浮圖。罷獵。禁屠",
    "X77n1521_003:0024c10": "殺　按以上俱遼史道宗本紀云云。",
    "X77n1521_003:0024c11": "咸雍八年。飯僧。南京中京。春泰寧江三州人。請受具",
    "X77n1521_003:0024c12": "足戒。許之。御書華嚴經頌。示羣臣。又賜高麗佛經",
    "X77n1521_003:0024c13": "　按遼史道宗本紀。咸雍八年春正月癸未。烏古敵烈",
    "X77n1521_003:0024c14": "部。詳穩耶律巢等奏。克北邊捷以戰多殺人。飯僧南",
    "X77n1521_003:0024c15": "京中京。三月癸卯。有司奏。春泰寧江三州三十餘人。",
    "X77n1521_003:0024c16": "願為僧尼。受具足戒。許之。秋七月丁未。以御書華嚴",
    "X77n1521_003:0024c17": "經五頌。出示羣臣。冬十二月庚寅。賜高麗佛經一藏。",
    "X77n1521_003:0024c18": "太康元年。三月乙巳。命皇太子寫佛書。",
    "X77n1521_003:0024c19": "太康四年。秋七月甲戌。諸路奏。飯僧尼三十六萬。",
    "X77n1521_003:0024c20": "太康五年。秋九月己卯。詔諸路。毋禁僧徒開壇。冬十",
    "X77n1521_003:0024c21": "一月丁丑。召沙門守道。開壇於內殿。",
    "X77n1521_003:0024c22": "太康九年。冬十一月甲寅。詔僧善知。讎校高麗所進",
    "X77n1521_003:0024c23": "佛經。頒行之。",
    "X77n1521_003:0024c24": "太康十年。春正月丙午。復建南京奉福寺浮圖。",
    "X77n1521_003:0025a01": "大安元年。冬十一月己未。詔僧尼無故不得赴闕。",
    "X77n1521_003:0025a02": "大安九年。夏四月乙卯。興中府甘露降。遣使祠佛飯",
    "X77n1521_003:0025a03": "僧。",
    "X77n1521_003:0025a04": "壽隆元年。冬十一月甲辰。夏國進貝多葉佛經。",
    "X77n1521_003:0025a05": "壽隆三年。冬十一月戊午。以安車召毉巫閭山僧志",
    "X77n1521_003:0025a06": "達。",
    "X77n1521_003:0025a07": "壽隆六年。十一月丙子。召毉巫閭山僧志達。設壇於",
    "X77n1521_003:0025a08": "內殿　按以上俱遼史道宗本紀云云　又按道宗",
    "X77n1521_003:0025a09": "本紀後贊。道宗一歲而飯僧三十六萬。一日而祝髮",
    "X77n1521_003:0025a10": "三千。",
    "X77n1521_003:0025a11": "宋一",
    "X77n1521_003:0025a12": "太祖建隆元年。詔以聖誕節。晉度行童。復諸路寺院",
    "X77n1521_003:0025a13": "及佛像　按宋史太祖本紀。不載　按國朝會要。建",
    "X77n1521_003:0025a14": "隆元年。詔以二月十六日聖誕。為長春節。賜百官宴",
    "X77n1521_003:0025a15": "於相國寺。是日以慶誕。恩詔普度行童八千人　按",
    "X77n1521_003:0025a16": "佛祖統紀。元年六月。詔諸路寺院。經顯德二年當廢",
    "X77n1521_003:0025a17": "未毀者聽存。其已毀寺所有佛像許移置存留。於是",
    "X77n1521_003:0025a18": "人間所藏銅像。稍稍得出。",
    "X77n1521_003:0025a19": "建隆二年。置建隆寺。為死於兵者。薦冥福。又設千僧",
    "X77n1521_003:0025a20": "齋。詔誕聖節。命僧祝壽　按宋史太祖本紀。建隆二",
    "X77n1521_003:0025a21": "年春正月戊申。以揚州行宮為建隆寺。秋八月辛亥。",
    "X77n1521_003:0025a22": "幸崇夏寺。觀修三門　按佛祖統紀。二年詔前征李",
    "X77n1521_003:0025a23": "重進。凡死於兵者。以揚州行宮。置建隆寺。為薦冥福。",
    "X77n1521_003:0025a24": "如唐太宗貞觀四年故事。四月上幸相國寺祈雨。出",
    "X77n1521_003:0025b01": "內帑。設千僧齋。已而大雨　按續文獻通考。二年。詔",
    "X77n1521_003:0025b02": "誕聖節。京師及天下。命僧升座祝壽為準。",
    "X77n1521_003:0025b03": "建隆三年。詔館西域僧於相國寺。又詔試行童通經",
    "X77n1521_003:0025b04": "者給牒。高昌國遣僧獻佛牙　按宋史太祖本紀。不",
    "X77n1521_003:0025b05": "載　按佛祖統紀。建隆三年。西域于闐國沙門善名",
    "X77n1521_003:0025b06": "七人來。詔館於相國寺。十一月高昌國。遣僧法淵。獻",
    "X77n1521_003:0025b07": "辟支佛牙　按續文獻通考。三年詔。每歲試行童通",
    "X77n1521_003:0025b08": "蓮經七軸者。給祠部牒披剃。",
    "X77n1521_003:0025b09": "乾德三年。滄州僧道圓。以佛舍利貝葉梵經來獻",
    "X77n1521_003:0025b10": "　按宋史太祖本紀。不載　按天竺國傳。乾德三年。滄",
    "X77n1521_003:0025b11": "州僧道圓。自西域還。得佛舍利一。水晶器。貝葉梵經",
    "X77n1521_003:0025b12": "四十夾來獻。道圓晉天福中詣西域。在塗十二年。住",
    "X77n1521_003:0025b13": "五印度凡六年。五印度即天竺也。還經于闐。與其使",
    "X77n1521_003:0025b14": "偕至。太祖召問所歷風俗山川道里。一一能記　按",
    "X77n1521_003:0025b15": "佛祖統紀。道圓獻佛舍利貝葉梵經。上召見便殿賜",
    "X77n1521_003:0025b16": "紫方袍器幣。",
    "X77n1521_003:0025b17": "乾德四年。賜僧行勤等一百五十七人。錢各三萬。至",
    "X77n1521_003:0025b18": "西域求佛書。召僧崇蘊。入內講金剛經。又敕莊嚴佛",
    "X77n1521_003:0025b19": "像。以李藹毀釋教。勅流沙門島　按宋史太祖本紀。",
    "X77n1521_003:0025b20": "乾德四年春三月癸未。僧行勤等一百五十七人。各",
    "X77n1521_003:0025b21": "賜錢三萬游西域　按天竺國傳。四年僧行勤等一",
    "X77n1521_003:0025b22": "百五十七人。詣闕上言。願至西域。求佛書。許之。以其",
    "X77n1521_003:0025b23": "所歷甘沙伊肅等州。焉耆。龜茲。于闐。割祿等國。又歷",
    "X77n1521_003:0025b24": "布路沙加濕彌羅等國。並詔諭其國。令人引導之",
    "X77n1521_003:0025c01": "　按佛祖統紀。四年上初詔西川轉運使沈義倫。於益",
    "X77n1521_003:0025c02": "州以金銀字。寫金剛經進上。至是召天清寺沙門崇",
    "X77n1521_003:0025c03": "蘊。入內講演。勅內侍張重進。往峨眉山普賢寺。莊嚴",
    "X77n1521_003:0025c04": "佛像。因嘉州屢奏。白水寺普賢相見也。河南府進士",
    "X77n1521_003:0025c05": "李藹造滅邪集。以毀釋教。竊藏經以為衾。事聞。上以",
    "X77n1521_003:0025c06": "為非毀聖道。誑惑百姓。勅刺流沙門島。",
    "X77n1521_003:0025c07": "乾德五年。禁毀佛像。勅沙門文勝。編修大藏經　按",
    "X77n1521_003:0025c08": "宋史太祖本紀。乾德五年。七月丁酉。禁毀銅佛像",
    "X77n1521_003:0025c09": "　按佛祖統紀。五年詔曰。禁錮以來。天下多輦佛像赴",
    "X77n1521_003:0025c10": "京。顧惟像教世許尊瞻。忽從鎔毀。甚乖歸敬。應諸郡",
    "X77n1521_003:0025c11": "銅像依舊存留。但不許鑄造新像。右街應制沙門文",
    "X77n1521_003:0025c12": "勝。奉勅編修大藏經隨函索隱凡六百六十卷。",
    "X77n1521_003:0025c13": "開寶二年長春節。詔天下沙門。殿試經律論義十條。",
    "X77n1521_003:0025c14": "全中者。賜紫衣　按宋史太祖本紀。不載　按佛祖",
    "X77n1521_003:0025c15": "統紀云云。",
    "X77n1521_003:0025c16": "開寶三年。幸開寶寺觀新鐘。詔成都造佛經　按宋",
    "X77n1521_003:0025c17": "史太祖本紀。開寶三年九月己酉。幸開寶寺觀新鐘",
    "X77n1521_003:0025c18": "　按續文獻通考。開寶三年。詔成都造金銀佛經各",
    "X77n1521_003:0025c19": "一藏。",
    "X77n1521_003:0025c20": "開寶四年。詔館梵僧於相國寺。勅雕大藏經板　按",
    "X77n1521_003:0025c21": "宋史太祖本紀。不載　按佛祖統紀。開寶四年。沙門",
    "X77n1521_003:0025c22": "建盛。自西竺還詣闕進貝葉梵經。同梵僧曼殊室利",
    "X77n1521_003:0025c23": "偕來。室利者中天竺王子也。詔館於相國寺。持律甚",
    "X77n1521_003:0025c24": "精。都人施財盈屋。並無用。勅高品張從信往益州。雕",
    "X77n1521_003:0026a01": "大藏經板。",
    "X77n1521_003:0026a02": "開寶五年。禁鐵鑄浮屠及佛像。詔僧入大內。誦藏經。",
    "X77n1521_003:0026a03": "又詔於尼寺。置壇受戒。又詔禁道場夜集士女。賜天",
    "X77n1521_003:0026a04": "竺沙門。紫服金幣　按宋史太祖本紀。開寶五年春",
    "X77n1521_003:0026a05": "正月壬辰朔。禁鐵鑄浮屠及佛像　按佛祖統紀。五",
    "X77n1521_003:0026a06": "年詔京城名德元超等。入大內誦金字大藏經。車駕",
    "X77n1521_003:0026a07": "臨幸。並賜紫方袍。又詔曰。僧尼無間。實紊教法。自今",
    "X77n1521_003:0026a08": "於尼寺。置壇受戒。尼大德主之。又詔曰。釋門之本。貴",
    "X77n1521_003:0026a09": "在清虗。梵剎之中。豈宜汙雜。適當崇闡。尤在精嚴。如",
    "X77n1521_003:0026a10": "聞道場齋會夜集士女。深為褻瀆。無益修持。宜令功",
    "X77n1521_003:0026a11": "德司祠部。告諭諸路並加禁止。西天竺沙門可智法",
    "X77n1521_003:0026a12": "見真理三人來朝。賜紫方袍。西天竺沙門蘇葛陀來",
    "X77n1521_003:0026a13": "貢舍利文殊華。賜紫服金幣。西天竺沙門彌羅等十",
    "X77n1521_003:0026a14": "四人來朝。並賜紫服。",
    "X77n1521_003:0026a15": "開寶六年。幸相國寺。限諸州僧及百人。歲許度一人。",
    "X77n1521_003:0026a16": "詔天竺僧赴闕。賜紫方袍　按宋史太祖本紀。開寶",
    "X77n1521_003:0026a17": "六年。三月丙子。幸相國寺觀新修塔。十二月限度僧",
    "X77n1521_003:0026a18": "法。諸州僧帳及百人。歲許度一人　按佛祖統紀。六",
    "X77n1521_003:0026a19": "年知鄜州。王龜從表稱。中天竺三藏法天至。譯聖無",
    "X77n1521_003:0026a20": "量壽經七佛讚。河中府梵學沙門法進執筆綴文。龜",
    "X77n1521_003:0026a21": "從潤色。詔法天赴闕。召見慰問。賜紫方袍　按歸田",
    "X77n1521_003:0026a22": "錄。太祖皇帝。初幸相國寺。至佛像前燒香。問當拜與",
    "X77n1521_003:0026a23": "不拜。儈錄贊寧奏曰。不拜。問其何故。對曰。現在佛不",
    "X77n1521_003:0026a24": "拜過去佛。贊寧者頗知書。有口辯。其語雖類俳優。然",
    "X77n1521_003:0026b01": "適會上意。故微笑而頷之。遂以為定制。至今行幸焚",
    "X77n1521_003:0026b02": "香。皆不拜也。議者以為得禮。",
    "X77n1521_003:0026b03": "開寶八年。臨幸佛寺。禮無畏三藏塔。手書金剛經。讀",
    "X77n1521_003:0026b04": "誦　按宋史太祖本紀。開寶八年冬十一月。臨視新",
    "X77n1521_003:0026b05": "龍興寺　按佛祖統紀。八年三月。上幸洛陽。至龍門",
    "X77n1521_003:0026b06": "山廣化寺。開無畏三藏塔瞻敬真體。四月上將郊天。",
    "X77n1521_003:0026b07": "而雨不止。遣使禱無畏塔。及期而霽。上自洛陽回京",
    "X77n1521_003:0026b08": "師。手書金剛經。常自讀誦。宰相趙普。因奏事見之。上",
    "X77n1521_003:0026b09": "曰。不欲甲冑之士知之。但言常讀兵書。可也。",
    "X77n1521_003:0026b10": "開寶九年。幸諸寺院觀藏經　按宋史太祖本紀。開",
    "X77n1521_003:0026b11": "寶九年八月己亥。幸新龍興寺。乙巳幸等覺院。遂幸",
    "X77n1521_003:0026b12": "東築院。賜工人錢。又幸開寶寺。觀藏經。",
    "X77n1521_003:0026b13": "太宗太平興國元年。勅復官倉為龍興寺。帝製新譯",
    "X77n1521_003:0026b14": "聖教序。賜天竺僧　按宋史太宗本紀。不載　按類",
    "X77n1521_003:0026b15": "苑。太平興國元年。初周世宗。廢龍興寺。以為官倉。國",
    "X77n1521_003:0026b16": "初寺僧擊鼓求復。至是不已。上遣使持劍詰之曰。前",
    "X77n1521_003:0026b17": "朝為倉日久。何為煩瀆天廷。且密戒。懼即斬之。僧辭",
    "X77n1521_003:0026b18": "自若。曰。前朝不道。毀像廢寺。正賴今日聖明興復之",
    "X77n1521_003:0026b19": "耳。貧道何畏一死。中使以聞。上大感歎。勅復以為寺",
    "X77n1521_003:0026b20": "　按續文獻通考。元年帝製新譯三藏聖教序。賜天",
    "X77n1521_003:0026b21": "竺三藏法師。",
    "X77n1521_003:0026b22": "太平興國二年。使改龍興寺為太平興國寺。立開先",
    "X77n1521_003:0026b23": "殿。以奉太祖御容。西天沙門吉祥來。進貝葉梵經",
    "X77n1521_003:0026b24": "　按宋史太宗本紀。不載　按佛祖統紀云云。",
    "X77n1521_003:0026c01": "太平興國三年。詔賜天下寺額。及僧紫方袍。又賜僧",
    "X77n1521_003:0026c02": "諡及塔號。遣趙鎔迎明州阿育王佛舍利塔。以僧統",
    "X77n1521_003:0026c03": "贊寧為翰林　按宋史太宗本紀。不載　按佛祖統",
    "X77n1521_003:0026c04": "紀。太平興國三年三月。賜天下無名寺額。曰太平興",
    "X77n1521_003:0026c05": "國。曰乾明。開寶寺沙門繼從等。自西天還。獻梵經佛",
    "X77n1521_003:0026c06": "舍利塔。菩提樹葉。孔雀尾拂。並賜紫方袍。四月詔諡",
    "X77n1521_003:0026c07": "廬山遠法師。曰圓悟。塔曰凝寂。永法師曰覺寂。塔曰",
    "X77n1521_003:0026c08": "實智。中天竺沙門鉢納摩。來獻佛舍利塔。敕供奉官",
    "X77n1521_003:0026c09": "趙鎔。往吳越。迎明州阿育王佛舍利塔。吳越王俶奉",
    "X77n1521_003:0026c10": "版圖歸朝。令僧統贊寧。奉釋迦舍利塔。入見於滋福",
    "X77n1521_003:0026c11": "殿。上素聞其名。一日七宣。賜號通慧大師。除翰林。與",
    "X77n1521_003:0026c12": "學士陶穀同列。或誚之曰。青瑣朱楹。安容此物。及與",
    "X77n1521_003:0026c13": "之語。師援據經史袞袞不已。誚者為之畏服。學士王",
    "X77n1521_003:0026c14": "禹偁徐鉉每有疑。則就質之。皆為下拜。事以師禮。滋",
    "X77n1521_003:0026c15": "福殿者。安佛像經藏立剎聲鐘。即內道場也。",
    "X77n1521_003:0026c16": "太平興國五年。鑄佛像。修建諸禪寺及僧塔。又建譯",
    "X77n1521_003:0026c17": "經院。始興譯事　按宋史太宗本紀。不載　按佛祖",
    "X77n1521_003:0026c18": "統紀。太平興國五年正月。勅內侍張廷訓。往代州五",
    "X77n1521_003:0026c19": "臺山。造金銅文殊萬善菩薩像。奉安於真容院。詔重",
    "X77n1521_003:0026c20": "修五臺十寺。以沙門芳潤為十寺僧正。十寺者。真容。",
    "X77n1521_003:0026c21": "華嚴。壽寧。興國。竹林。金閣。法華。祕密。靈境。大賢也。勅",
    "X77n1521_003:0026c22": "內侍張仁贊。往成都鑄金銅普賢像。高二丈。奉安嘉",
    "X77n1521_003:0026c23": "州峨嵋山普賢寺之白水。建大閣以覆之。詔重修峨",
    "X77n1521_003:0026c24": "嵋五寺。即白水普賢。黑水華嚴。中峯。乾明。光相也。河",
    "X77n1521_003:0027a01": "中府沙門法進。請三藏法天。譯經於蒲津。守臣表進。",
    "X77n1521_003:0027a02": "上覧之大悅。召入京師。始興譯事。二月北天竺迦濕",
    "X77n1521_003:0027a03": "彌羅國三藏天息灾。烏填曩國三藏施護來。召見。賜",
    "X77n1521_003:0027a04": "紫衣。勅二師同閱梵夾。時上盛意翻譯。乃詔中使鄭",
    "X77n1521_003:0027a05": "守均。於太平興國寺西。建譯經院為三堂。中為譯經。",
    "X77n1521_003:0027a06": "東序為潤文。西序為證義。五月中天竺沙門護羅。來",
    "X77n1521_003:0027a07": "獻貝葉梵經。勅賜紫服。沙門知則。進所著聖無量壽",
    "X77n1521_003:0027a08": "經疏。賜號演教大師詔建開聖禪寺於誕生之地。奉",
    "X77n1521_003:0027a09": "優填王栴檀瑞像。釋迦佛牙。太祖親緘銀塔中梁誌",
    "X77n1521_003:0027a10": "公真身錫杖刀尺。勅內侍衛欽往泗州。修僧迦大師",
    "X77n1521_003:0027a11": "塔。凡十三層。改普照王寺。為太平興國。",
    "X77n1521_003:0027a12": "太平興國七年。威虜軍奏得佛舍利。深州奏得佛像。",
    "X77n1521_003:0027a13": "勅就邑寺安奉。詔僧天息灾等譯經。因定儀式。又詔",
    "X77n1521_003:0027a14": "普度童行。西天竺附僧光遠。進佛舍利　按宋史太",
    "X77n1521_003:0027a15": "祖本紀。太平興國七年。九月己丑朔。西京諸道。係籍",
    "X77n1521_003:0027a16": "沙彌。令祠部給牒　按佛祖統紀。七年正月。威虜軍",
    "X77n1521_003:0027a17": "奏言。築城穿土。得石函鐵函銅函銀函金函。凡五重",
    "X77n1521_003:0027a18": "中。有琉璃瓶。盛佛舍利。有刻石記云。貞觀二十一年。",
    "X77n1521_003:0027a19": "藏佛舍利謹遣牙吏以聞。深州奏。陸澤縣人王緒。牧",
    "X77n1521_003:0027a20": "牛田中。見一白兔逐之。入土穴中。探穴得石佛五十",
    "X77n1521_003:0027a21": "軀。制度奇古。長皆尺餘。勅就邑寺安奉。像常放白光。",
    "X77n1521_003:0027a22": "六月譯經院成。詔天息灾等居之。賜天息灾明教大",
    "X77n1521_003:0027a23": "師。法天傳教大師。施護顯教大師。令以所將梵本。各",
    "X77n1521_003:0027a24": "譯一經。詔梵學僧法進常謹清沼等筆受綴文。光祿",
    "X77n1521_003:0027b01": "卿楊說兵部員外郎張泪潤文。殿直劉素監護。天息",
    "X77n1521_003:0027b02": "灾述譯經儀式。於東堂面西。粉布聖壇開四門。各一",
    "X77n1521_003:0027b03": "梵僧主之。持祕密呪七日夜。又設木壇。布聖賢名字",
    "X77n1521_003:0027b04": "輪目。曰大法曼拏羅。請聖賢阿伽沐浴。設香花燈水",
    "X77n1521_003:0027b05": "殽果之供。禮拜遶旋。祈請冥祐。以殄魔障。第一譯主",
    "X77n1521_003:0027b06": "正坐面外。宣傳梵文。第二證義坐其左。與譯主評量",
    "X77n1521_003:0027b07": "梵文。第三證文坐其右。聽譯主高讀梵文。以驗差誤。",
    "X77n1521_003:0027b08": "第四書字梵學僧。審聽梵文。書成華字。猶是梵音。第",
    "X77n1521_003:0027b09": "五筆受翻梵音成華言。第六綴文回綴文字。使成句",
    "X77n1521_003:0027b10": "義。第七參譯參考兩土文字。使無誤。第八刊定。刊削",
    "X77n1521_003:0027b11": "冗長。定取句義。第九潤文官於僧眾。南向設位。參詳",
    "X77n1521_003:0027b12": "潤色。僧眾日日沐浴。三衣坐具。威儀整肅。所須受用。",
    "X77n1521_003:0027b13": "悉從官給。天息灾言。譯文有與御名廟諱同者。前代",
    "X77n1521_003:0027b14": "不避。若變文回避。慮妨經旨。今欲依國學九經。但闕",
    "X77n1521_003:0027b15": "點畫。詔答佛經用字。宣從正文。廟諱御名。不須回避。",
    "X77n1521_003:0027b16": "七月天息灾上新譯聖佛母經。法天上吉祥持世經。",
    "X77n1521_003:0027b17": "施護上如來莊嚴經各一卷。詔兩街僧。選義學沙門",
    "X77n1521_003:0027b18": "百人。詳定經義。時左街僧錄神曜等言。譯場久廢。傳",
    "X77n1521_003:0027b19": "譯至難。天息灾等。即持梵文。先翻梵義。以華文證之。",
    "X77n1521_003:0027b20": "曜眾及服。詔新經入藏。開板流行。車駕親幸譯經院。",
    "X77n1521_003:0027b21": "召僧眾賜坐慰諭。賜臥具繪帛什物。度其院童子十",
    "X77n1521_003:0027b22": "人。悉取禁中所藏梵本令其翻譯。十二月詔選梵學",
    "X77n1521_003:0027b23": "沙門。為筆受。義學沙門十人。為證義。自是每歲誕節。",
    "X77n1521_003:0027b24": "必獻新經。皆召坐賜齋。以經付藏。詔曰。朕方隆教法。",
    "X77n1521_003:0027c01": "用福邦家。其內外諸郡童行。並與剃度。成都沙門光",
    "X77n1521_003:0027c02": "遠遊西天還。詣闕進西天竺王子沒徒曩表。佛頂印",
    "X77n1521_003:0027c03": "貝多葉。菩提樹葉。詔三藏施護譯其表曰。伏聞支那",
    "X77n1521_003:0027c04": "國。有大天子。至聖至神。富貴自在。自漸福薄無由朝",
    "X77n1521_003:0027c05": "謁。遠蒙皇恩。賜金剛座釋迦如來袈裟一領。即已披",
    "X77n1521_003:0027c06": "挂供養。伏願支那皇帝。福慧圓滿。壽命延長。一切有",
    "X77n1521_003:0027c07": "情。度諸沉溺。謹以釋迦舍利。附沙門光遠以進。",
    "X77n1521_003:0027c08": "太平興國八年。詔修高僧傳。又詔賜譯經院名傳法。",
    "X77n1521_003:0027c09": "選童子送院受學。賜僧法遇勅書。往中天竺。勅內侍",
    "X77n1521_003:0027c10": "奉舍利藏僧伽塔下。又勅建壽昌寺　按宋史太宗",
    "X77n1521_003:0027c11": "本紀。不載　按佛祖統紀。太平興國八年六月詔。翰",
    "X77n1521_003:0027c12": "林贊寧。修大宋高僧傳。寧乞歸錢唐撰述。詔許之。又",
    "X77n1521_003:0027c13": "詔譯經院。賜名傳法。於西偏建印經院。天息灾等言。",
    "X77n1521_003:0027c14": "歷朝翻譯。並藉梵僧。若遐阻不來。則譯經廢絕。欲令",
    "X77n1521_003:0027c15": "兩街選童子五十人。習學梵字。詔令高品王文壽。選",
    "X77n1521_003:0027c16": "惟淨等十人。引見便殿。詔送譯經院受學。惟淨者江",
    "X77n1521_003:0027c17": "南李煜之姪。口受梵章。即曉其義。歲餘度為僧。升梵",
    "X77n1521_003:0027c18": "學筆受。賜紫衣光梵大師。沙門法遇。自西天來。獻佛",
    "X77n1521_003:0027c19": "頂舍利。貝葉梵經。法遇化眾。造龍寶葢金襴袈裟。將",
    "X77n1521_003:0027c20": "再往中天竺金剛座所供養。乞給所經諸國書。詔賜",
    "X77n1521_003:0027c21": "三佛齊葛古羅柯蘭諸國勅書以遣之。泗州奏。僧伽",
    "X77n1521_003:0027c22": "塔白晝放光。士民然頂臂香供養者。日千餘人。勅內",
    "X77n1521_003:0027c23": "侍奉釋迦舍利。藏之塔下上以新譯經。示宰臣曰。佛",
    "X77n1521_003:0027c24": "氏之教。有裨政理。普利羣生。達者自悟淵源。愚者妄",
    "X77n1521_003:0028a01": "生誣謗。朕於此道。微識其宗。凡為君而正心無私。即",
    "X77n1521_003:0028a02": "自利行也。凡行一善以安天下。即利它行也。如梁武",
    "X77n1521_003:0028a03": "捨身為奴。此小乘偏見。非後代所宣法也。趙普對曰。",
    "X77n1521_003:0028a04": "陛下以堯舜之道治世。以如來之行修心。聖智高遠。",
    "X77n1521_003:0028a05": "非臣下所能知也。詔以御製蓮華心回文偈。祕藏詮",
    "X77n1521_003:0028a06": "逍遙詠。宣示近臣。勅內侍張承貴。往天台山。重建壽",
    "X77n1521_003:0028a07": "昌寺。從沙門自珣請也。",
    "X77n1521_003:0028a08": "雍熈元年。日本國沙門奝然來朝。詔賜大藏經。勅造",
    "X77n1521_003:0028a09": "羅漢像五百十六身。奉安壽昌寺　按宋史太宗本",
    "X77n1521_003:0028a10": "紀。不載　按佛祖統紀。雍熙元年三月。日本國沙門",
    "X77n1521_003:0028a11": "奝然來朝。然言其國傳襲六十四世。八十五主。至應",
    "X77n1521_003:0028a12": "神天皇。始傳中國文字。至欽明天皇壬申歲。始傳佛",
    "X77n1521_003:0028a13": "教放百濟。當梁承聖初年。至用明立。有太子名聖德。",
    "X77n1521_003:0028a14": "年七歲便悟佛法。於菩提寺講勝鬘經。感天雨花。始",
    "X77n1521_003:0028a15": "遣使入中國。求法華經。當隋開皇中也。至孝德立。白",
    "X77n1521_003:0028a16": "雉四年。遣僧道照入中國。從奘法師傳法。當唐永徽",
    "X77n1521_003:0028a17": "四年也。次足姬立。令僧智通入中國。求大乘法。當顯",
    "X77n1521_003:0028a18": "慶三年也。次文武立。寶龜二年。令僧元昉入中國求",
    "X77n1521_003:0028a19": "法。當開元四年也。次孝明立。天平勝寶四年。遣使入",
    "X77n1521_003:0028a20": "中國。求內外教典。當天寶中也。次桓武立。遣僧空海",
    "X77n1521_003:0028a21": "入中國。傳智者教。當元和年中也。次文德立。令僧常",
    "X77n1521_003:0028a22": "曉入中國。求釋迦密教。當大中年也。上聞其王一姓",
    "X77n1521_003:0028a23": "傳繼。臣下皆世官。謂宰臣曰。島夷君臣。乃能世祚永",
    "X77n1521_003:0028a24": "久若是。奝然求謁五臺。及回京師。乞賜印本大藏經。",
    "X77n1521_003:0028b01": "詔有司給與之。勅造羅漢像五百十六身。奉安天台",
    "X77n1521_003:0028b02": "壽昌寺。",
    "X77n1521_003:0028b03": "雍熈二年。以天竺僧。為朝請大夫。詔尋訪梵經。館西",
    "X77n1521_003:0028b04": "天僧通梵語者於傳法院。又詔僧於內殿。建道場",
    "X77n1521_003:0028b05": "　按宋史太宗本紀。雍熙二年。閏九月乙未。禁僧人置",
    "X77n1521_003:0028b06": "妻孥。冬十月丙午。以天竺僧天息災施護法天。並為",
    "X77n1521_003:0028b07": "朝請大夫。試鴻臚少卿　按佛祖統紀。雍熙二年。上",
    "X77n1521_003:0028b08": "覽新譯經。謂宰臣曰。天息災等。妙得翻譯之體。乃詔",
    "X77n1521_003:0028b09": "天息災。除朝散大夫。試光祿卿。法天施護。並除朝奉",
    "X77n1521_003:0028b10": "大夫。試鴻臚卿。法天改名法賢。並月給酥酪錢有差。",
    "X77n1521_003:0028b11": "新譯經論。並刊板印行。天息災等言。聞陝西諸路。頗",
    "X77n1521_003:0028b12": "有道俗。收藏梵經。乞下尋訪。以資翻譯。詔從之。又詔",
    "X77n1521_003:0028b13": "兩街供奉僧。於內殿建道場。為民祈福。歲以為常。西",
    "X77n1521_003:0028b14": "天僧有精通梵語可助翻譯者。悉館於傳法院。嶺南",
    "X77n1521_003:0028b15": "僧置妻孥。詔所在長吏。誡厲以順正教。",
    "X77n1521_003:0028b16": "雍熙三年。詔係帳童行。並與剃度。以御製聖教序。冠",
    "X77n1521_003:0028b17": "新譯經首　按宋史太宗本紀。不載　按佛祖統紀。",
    "X77n1521_003:0028b18": "雍熈三年。詔天下係帳童行。並與剃度。自今後讀經",
    "X77n1521_003:0028b19": "及三百紙。所業精熟者。方許係帳。又以御製三藏聖",
    "X77n1521_003:0028b20": "教序。賜天息灾等。令冠新譯經首。",
    "X77n1521_003:0028b21": "雍熈四年。敕內侍。送寶冠瓔珞袈裟。往峨眉山普賢",
    "X77n1521_003:0028b22": "寺　按宋史太宗本紀。不載　按佛祖統紀。雍熈四",
    "X77n1521_003:0028b23": "年。勅內侍。送寶冠瓔珞袈裟。往峨眉普賢寺。是日眾",
    "X77n1521_003:0028b24": "見普賢大士。乘紫雲行空中。久之方沒。",
    "X77n1521_003:0028c01": "端拱元年。勅以高僧傳編入大藏。又詔箋釋御製佛",
    "X77n1521_003:0028c02": "乘文集　按宋史太宗本紀。不載　按佛祖統紀。端",
    "X77n1521_003:0028c03": "拱元年。翰林通慧大師贊寧。上表進高僧傳三十卷。",
    "X77n1521_003:0028c04": "璽書褒美。令編入大藏。勅住京師天壽寺兩街僧錄",
    "X77n1521_003:0028c05": "可朝等。請箋釋御製佛乘文集。詔許之。",
    "X77n1521_003:0028c06": "端拱二年。開寶寺塔成。帝親以舍利奉藏。勅內侍。往",
    "X77n1521_003:0028c07": "峨眉。修佛像及寺宇　按宋史太宗本紀。端拱二年",
    "X77n1521_003:0028c08": "八月癸亥。詔作開寶寺舍利塔成　按佛祖統紀。端",
    "X77n1521_003:0028c09": "拱二年。開寶寺建寶塔成。八隅十一層三十六丈。上",
    "X77n1521_003:0028c10": "安千佛萬菩薩塔。下作天宮。奉安阿育王佛舍利塔。",
    "X77n1521_003:0028c11": "皆杭州塔工喻浩所造。凡八年而畢。賜名福勝塔院。",
    "X77n1521_003:0028c12": "安舍利日。上肩輿微行。自手奉藏。有白光起小塔一",
    "X77n1521_003:0028c13": "角。大塔放光。洞照天地。士庶焚香獻供者盈路。內侍",
    "X77n1521_003:0028c14": "數十人。求出家掃塔。上謂近臣曰。我宿世曾親佛座",
    "X77n1521_003:0028c15": "但未通宿命耳。詔直學士院朱昂。撰塔銘。謂曰。儒人",
    "X77n1521_003:0028c16": "多薄佛。向中竺僧法遇。乞為本國佛金剛座立碑。學",
    "X77n1521_003:0028c17": "士蘇易簡為之。指佛為夷人。朕惡其不遜。遂別命製",
    "X77n1521_003:0028c18": "之。卿宜體此意。勅內侍謝保意。領將作匠。賜黃金三",
    "X77n1521_003:0028c19": "百兩。住峨眉飾普賢像。再修寺宇。并賜御製文集令",
    "X77n1521_003:0028c20": "直院徐鉉撰記。",
    "X77n1521_003:0028c21": "淳化元年。詔建淳化寺。奉石佛像。又詔赤脚道者入",
    "X77n1521_003:0028c22": "見。賜高麗國大藏經并御製佛乘文集　按宋史太",
    "X77n1521_003:0028c23": "宗本紀。不載　按佛祖統紀。淳化元年。通利軍。建城",
    "X77n1521_003:0028c24": "掘地。於古寺基。得巨石佛十軀。詔建淳化寺。以奉其",
    "X77n1521_003:0029a01": "像。又詔赤脚道者入見。上曰。南方禪律如何化物。對",
    "X77n1521_003:0029a02": "曰。究之一理。上起遶龍牀一帀云。是禪是律。對曰。究",
    "X77n1521_003:0029a03": "之一理。上說。高麗國王治。遣使乞賜大藏經。并御製",
    "X77n1521_003:0029a04": "佛乘文集。詔給之。",
    "X77n1521_003:0029a05": "淳化二年。賜沙門重達及中天竺僧紫服。勅僧贊寧。",
    "X77n1521_003:0029a06": "充史館編脩　按宋史太宗本紀。不載　按佛祖統",
    "X77n1521_003:0029a07": "紀。淳化二年。太原沙門重達。自西天還。往反十年。進",
    "X77n1521_003:0029a08": "佛舍利貝葉梵經。賜紫服。住西京廣愛寺。勅翰林贊",
    "X77n1521_003:0029a09": "寧。充史館編修。中天竺那爛陀寺沙門補陀吃多來",
    "X77n1521_003:0029a10": "朝。進佛舍利梵經。賜紫服。南海占城國沙門淨戒詣",
    "X77n1521_003:0029a11": "闕。獻如意金銅鈴杵龍腦香。",
    "X77n1521_003:0029a12": "淳化四年。詔西邊諸郡梵僧西來。中國僧西遊而還",
    "X77n1521_003:0029a13": "者。所持梵經。並先具奏。封題進上。高麗國王治。遣使",
    "X77n1521_003:0029a14": "謝賜藏經御製文集　按宋史太祖本紀。不載　按",
    "X77n1521_003:0029a15": "佛祖統紀云云。",
    "X77n1521_003:0029a16": "淳化五年。于闐國沙門。進大乘祝藏經。以法賢言。詔",
    "X77n1521_003:0029a17": "焚棄之　按宋史太宗本紀。不載　按佛祖統紀。淳",
    "X77n1521_003:0029a18": "化五年。于闐國沙門吉祥。進大乘祝藏經。詔三藏法",
    "X77n1521_003:0029a19": "賢等詳定。賢奏。此經是于闐書體。非是梵文。其中無",
    "X77n1521_003:0029a20": "請問人。及聽法眾。前後六十五處。文義不正。帝召賢",
    "X77n1521_003:0029a21": "諭之曰。使邪偽得行。非所以崇佛教也。宜焚棄之。以",
    "X77n1521_003:0029a22": "絕後惑。",
    "X77n1521_003:0029a23": "至道元年。詔諸州僧三百人。歲度一人。尼百人度一",
    "X77n1521_003:0029a24": "人。又詔進盂蘭盆儀　按宋史太宗本紀。不載　按",
    "X77n1521_003:0029b01": "燕翼貽謀錄。李主侫佛。度人為僧。不可數計。太祖既",
    "X77n1521_003:0029b02": "下江南。重行沙汰。其數尚多。太宗乃為之禁。",
    "X77n1521_003:0029b03": "至道元年六月己丑。詔江南兩浙福建等處。諸州僧",
    "X77n1521_003:0029b04": "三百人。歲度一人。尼百人歲度一人　按佛祖統紀。",
    "X77n1521_003:0029b05": "至道元年。中天竺沙門迦羅扇帝來朝。進佛頂舍利。",
    "X77n1521_003:0029b06": "貝葉梵經。詔度僧尼誦經百紙。讀經五百紙為合格。",
    "X77n1521_003:0029b07": "又詔兩街僧錄省才進盂蘭盆儀。",
    "X77n1521_003:0029b08": "至道二年。詔以御製祕藏詮二十卷。緣識五卷。逍遙",
    "X77n1521_003:0029b09": "詠十卷。命兩街箋注入大藏頒行。勅史館編修贊寧。",
    "X77n1521_003:0029b10": "知西京教門寺。",
    "X77n1521_003:0029b11": "至道三年九月。西天竺沙門羅護羅來朝。進貝葉梵",
    "X77n1521_003:0029b12": "經。賜紫服　按以上宋史太宗本紀。俱不載　按佛",
    "X77n1521_003:0029b13": "祖統紀云云。",
    "X77n1521_003:0029b14": "真宗咸平元年。御製聖教序。令置先帝聖教序後。賜",
    "X77n1521_003:0029b15": "天竺沙門紫衣。以贊寧充右街僧錄　按宋史真宗",
    "X77n1521_003:0029b16": "本紀。不載　按佛祖統紀。咸平元年。御製三藏聖教",
    "X77n1521_003:0029b17": "序。賜明教大師法賢等。令置先帝聖教序後。沙門可",
    "X77n1521_003:0029b18": "升注序進上。詔知制誥朱昂。兼譯經潤文官。中天竺",
    "X77n1521_003:0029b19": "沙門你尾抳等。來朝。進佛舍利梵經菩提樹葉菩提",
    "X77n1521_003:0029b20": "子數珠。賜紫衣。西天竺沙門佛護來朝。進梵經。賜紫",
    "X77n1521_003:0029b21": "衣。勅史館編修贊寧。充右街僧錄。",
    "X77n1521_003:0029b22": "咸平二年。以聖教序。賜傳法院。陳恕請罷譯經院。不",
    "X77n1521_003:0029b23": "許。勅贊寧遷左街僧錄　按宋史真宗本紀。咸平二",
    "X77n1521_003:0029b24": "年。七月壬寅。製聖教序。賜傳法院　按佛祖統紀咸",
    "X77n1521_003:0029c01": "平二年。禮部侍郎陳恕言。譯經院久費供億。乞罷之。",
    "X77n1521_003:0029c02": "上以先朝盛典不許。勅史館編修贊寧遷左街僧錄。",
    "X77n1521_003:0029c03": "咸平三年八月。試光祿卿天息灾亡。諡慧辨法師。勅",
    "X77n1521_003:0029c04": "有司具禮送終。",
    "X77n1521_003:0029c05": "咸平四年五月。試鴻臚卿法賢亡。諡元覺法師。勅送",
    "X77n1521_003:0029c06": "終如慧辨禮　按以上宋史真宗本紀。俱不載　按",
    "X77n1521_003:0029c07": "佛祖統紀云云。",
    "X77n1521_003:0029c08": "咸平六年。詔擇僧可者。始令往西天取經。又詔隋僧",
    "X77n1521_003:0029c09": "智者科教類次刊牘。賜名天台總錄　按宋史真宗",
    "X77n1521_003:0029c10": "本紀。不載　按佛祖統紀。咸平六年。知開封府陳恕",
    "X77n1521_003:0029c11": "言。僧徒往西天取經者。臣甞召問。皆罕習經業。而資",
    "X77n1521_003:0029c12": "狀庸陋。或往諸藩。必招輕慢。自今宜試經業。察人材。",
    "X77n1521_003:0029c13": "擇其可者令往。詔可。二月詔隋智者禪師科教類次",
    "X77n1521_003:0029c14": "刊牘。凡百五十四部。賜名天台總錄。譯館請繫開元",
    "X77n1521_003:0029c15": "東土集傳。制曰可。",
    "X77n1521_003:0029c16": "景德元年。賜諸國沙門紫服。以旱召西天梵僧作呪",
    "X77n1521_003:0029c17": "法。詔楊億裁定傳燈錄頒行　按宋史真宗本紀。不",
    "X77n1521_003:0029c18": "載　按佛祖統紀。景德元年。日本國沙門寂照。來進",
    "X77n1521_003:0029c19": "無量壽佛像。金字法華經。水晶數珠。賜紫方袍。西天",
    "X77n1521_003:0029c20": "三藏法護。來進佛舍利。貝葉梵經。賜紫衣束帛。館於",
    "X77n1521_003:0029c21": "譯經院。北天沙門戒賢。來進梵經。賜紫服。七月亢旱。",
    "X77n1521_003:0029c22": "召西天梵僧於金明池。水心立壇呪龍。有雲霧。自池",
    "X77n1521_003:0029c23": "中出。須臾雨至。自後歲旱。必作呪法多驗。東吳沙門",
    "X77n1521_003:0029c24": "道原。進禪宗傳燈錄三十卷。詔翰林學士楊億。裁定",
    "X77n1521_003:0030a01": "頒行。",
    "X77n1521_003:0030a02": "景德二年。幸傳法院。觀新譯經。召僧見便殿。閱試行",
    "X77n1521_003:0030a03": "業　按宋史真宗本紀。景德二年九月庚午。幸興國",
    "X77n1521_003:0030a04": "寺傳法院。觀新譯經　按佛祖統紀。二年三月。迦濕",
    "X77n1521_003:0030a05": "彌羅國沙門日羅失稽來。進梵經菩提樹葉。七月西",
    "X77n1521_003:0030a06": "天沙門達摩波來進梵經。賜紫服。九月上幸譯經院。",
    "X77n1521_003:0030a07": "令三藏諸僧坐賜香茶繒綵有差。上以諸寺住持。先",
    "X77n1521_003:0030a08": "是僧職遷補。或非其才。至是召見便殿。閱試行業。",
    "X77n1521_003:0030a09": "景德三年。孫奭奏請減損修寺度僧。不許　按宋史",
    "X77n1521_003:0030a10": "真宗本紀。不載　按佛祖統紀。景德三年。諸王府侍",
    "X77n1521_003:0030a11": "讀孫奭。奏請減損修寺度僧。上曰。釋道二門。有助世",
    "X77n1521_003:0030a12": "教。人或偏見。往往毀訾。縱使僧道。時有不檢。安可即",
    "X77n1521_003:0030a13": "廢。",
    "X77n1521_003:0030a14": "景德四年。賜交州佛氏書。臣僚請禁教不聽　按宋",
    "X77n1521_003:0030a15": "史真宗本紀。景德四年秋七月乙亥。交州來貢。賜佛",
    "X77n1521_003:0030a16": "氏書　按佛祖統紀。四年臣僚言。愚民無知。侫佛過",
    "X77n1521_003:0030a17": "度。謂捨財可以邀福。修供可以滅罪。蠧國害政。宜加",
    "X77n1521_003:0030a18": "禁止。上謂宰臣曰。佛教使人遷善。誠有其益。安可禁",
    "X77n1521_003:0030a19": "之。且佛法所至甚廣。雖荒服諸國。皆知信奉。唯道教",
    "X77n1521_003:0030a20": "中原有之。然不甚盛。王旦對曰。頃歲虜使。登開寶塔。",
    "X77n1521_003:0030a21": "瞻禮甚虔。誓當戒殺。及至上清宮。不復屈膝。是知四",
    "X77n1521_003:0030a22": "夷唯重佛而不敬道也。上曰然。詔遣使送金襴袈裟。",
    "X77n1521_003:0030a23": "往惠州羅浮山中閣寺。奉釋迦瑞像。仍為國建祈福",
    "X77n1521_003:0030a24": "道場。感五色祥禽。集於齋所。",
    "X77n1521_003:0030b01": "景德□年。始令宰相率內職。赴佛寺。行香　按宋史",
    "X77n1521_003:0030b02": "真宗本紀。不載　按王文正筆錄。舊制國忌。迭命宰",
    "X77n1521_003:0030b03": "相參知政事一員。率文武常參官。赴佛寺行香。內職",
    "X77n1521_003:0030b04": "不預焉。景德中。同樞密院事王公欽若。陳公堯叟。率",
    "X77n1521_003:0030b05": "內職同赴。乃聽自今大忌。樞密使內職學士。內諸司",
    "X77n1521_003:0030b06": "使。軍職下洎列校。同為一班。先詣西上閤門。進名奉",
    "X77n1521_003:0030b07": "慰。宰相參知政事。文武百官為一班。次詣閤門。進名",
    "X77n1521_003:0030b08": "奉慰訖退。齊赴佛寺行香。小忌則否。",
    "X77n1521_003:0030b09": "大中祥符二年。禁毀金寶塑浮屠像。敕僧惟淨試光",
    "X77n1521_003:0030b10": "祿卿。同預譯經。賜吳國大長公主。號報慈正覺大師",
    "X77n1521_003:0030b11": "　按宋史真宗本紀。大中祥符二年二月癸丑。禁毀",
    "X77n1521_003:0030b12": "金寶塑浮屠像　按佛祖統紀。二年昇州崇勝寺。賜",
    "X77n1521_003:0030b13": "名承天。立甘露戒壇。勅光梵大師惟淨。試光祿卿。同",
    "X77n1521_003:0030b14": "預譯經。九月吳國大長公主出家。法名清裕。賜號報",
    "X77n1521_003:0030b15": "慈正覺大師。即太宗第七女。幼不茹葷血。上幸延聖",
    "X77n1521_003:0030b16": "寺。抱對佛願舍為尼。至是乞落髮。詔建資聖院以居",
    "X77n1521_003:0030b17": "之。勅釋門威儀教坊樂部以為迎導。時密王女。曹王",
    "X77n1521_003:0030b18": "女。及後宮三十人餘。皆隨出家。詔於是日普度天下",
    "X77n1521_003:0030b19": "童子十人。度一人。又詔於洛陽甲馬營。太祖誕聖之",
    "X77n1521_003:0030b20": "地。建應天寺。以奉神御。",
    "X77n1521_003:0030b21": "大中祥符三年。詔天下諸路。皆立戒壇。禁官民毀辱",
    "X77n1521_003:0030b22": "僧尼。詔出經論題目。考試沙門。館僧雲豁於北御園。",
    "X77n1521_003:0030b23": "西天中天竺沙門來朝　按宋史真宗本紀。不載",
    "X77n1521_003:0030b24": "　按佛祖統紀大中祥符三年。詔京師太平興國寺。立",
    "X77n1521_003:0030c01": "奉先甘露戒壇。天下諸路。皆立戒壇。凡七十二所。京",
    "X77n1521_003:0030c02": "師慈孝寺。別立大乘戒壇。勅品官無故毀辱僧尼。口",
    "X77n1521_003:0030c03": "稱禿字者。勒停見任。庶民流千里。詔知制誥李維。出",
    "X77n1521_003:0030c04": "經論題目。考試沙門。以為遷補。左右街之序。左街相",
    "X77n1521_003:0030c05": "國寺。右街開寶寺。又詔吉州西峯雲豁禪師。館於北",
    "X77n1521_003:0030c06": "御園。入定月餘。求歸故山。詔許之。師每入定。或經歲",
    "X77n1521_003:0030c07": "方出。西天沙門眾德來朝。進舍利梵經菩提印。中天",
    "X77n1521_003:0030c08": "竺沙門覺稱法戒來朝。進舍利梵夾金剛座真容菩",
    "X77n1521_003:0030c09": "提樹葉。召見便殿。慰勞甚厚。館於譯經院。稱進讚聖",
    "X77n1521_003:0030c10": "頌。詔惟淨譯之。稱謂學士楊億曰。入此國見屠殺豬",
    "X77n1521_003:0030c11": "羊市肆懸內。痛不忍觀。西竺食肉五辛者。驅出城。故",
    "X77n1521_003:0030c12": "無貨者。心不欲久居此。願至五臺。禮文殊。即還本土。",
    "X77n1521_003:0030c13": "晉公丁謂問之曰。數萬里遠來。更何所為。稱曰。并欲",
    "X77n1521_003:0030c14": "禮宣律師塔耳。及還。詔賜金襴袈裟奉安金剛座及",
    "X77n1521_003:0030c15": "賜裝錢茶果。",
    "X77n1521_003:0030c16": "大中祥符四年。幸廣化諸寺。瞻無畏塔及摩騰真身。",
    "X77n1521_003:0030c17": "詔修普賢寺。設三萬僧齋。歲度僧四人。又詔守堅道",
    "X77n1521_003:0030c18": "者入見。令宮女皆出焚香。賜般尼國沙門紫服　按",
    "X77n1521_003:0030c19": "宋史真宗本紀。不載　按佛祖統紀。大中祥符四年",
    "X77n1521_003:0030c20": "三月。上幸洛陽龍門山廣化寺。瞻無畏三藏塔。製讚",
    "X77n1521_003:0030c21": "刻石置之塔所。復幸白馬寺。瞻摩騰三藏真身。上謂",
    "X77n1521_003:0030c22": "近臣曰。摩騰至今千年。而全身不壞。良可尊敬。宜嚴",
    "X77n1521_003:0030c23": "諭寺僧。用心守護。因御製以褒之。詔賜黃金三千兩。",
    "X77n1521_003:0030c24": "增修峨嵋山普賢寺。設三萬僧齋。歲度僧四人。又詔",
    "X77n1521_003:0031a01": "漣水軍守堅道者入見。令宮女皆出焚香。每一女至",
    "X77n1521_003:0031a02": "前。上給之曰后也。師皆言非。如是數十人。師忽起曰。",
    "X77n1521_003:0031a03": "陛下好養此人。他日必作家主。即章獻太后也。師乞",
    "X77n1521_003:0031a04": "歸山。詔許之。在山常紙衣。閉戶不見人。有置食庭前",
    "X77n1521_003:0031a05": "者。人退自取之。五月般尼國沙門寂賢。來進梵經菩",
    "X77n1521_003:0031a06": "提印。賜紫服。十一月益州守臣李士衡。進大慈寺沙",
    "X77n1521_003:0031a07": "門仁贊編脩釋氏會要四十卷。",
    "X77n1521_003:0031a08": "大中祥符五年。詔沙門茂貞入見。又詔日本國建寺。",
    "X77n1521_003:0031a09": "賜額神光　按宋史真宗本紀。不載　按佛祖統紀。",
    "X77n1521_003:0031a10": "大中祥符五年二月。詔嘉州峨眉山沙門茂貞入見。",
    "X77n1521_003:0031a11": "上賜以詩。館於景德寺。舒王元偁夢青衣童。持書以",
    "X77n1521_003:0031a12": "授中使。足蹈黃雲。隱隱而沒。王以問師。答曰將有儲",
    "X77n1521_003:0031a13": "嗣降孕之慶。未幾。仁宗生。日本國遣使稱貢言。國東",
    "X77n1521_003:0031a14": "有祥光見。舊傳中原天子聖明則應此瑞。上喜。詔日",
    "X77n1521_003:0031a15": "本建寺。賜額神光。勅詞臣為撰寺記。",
    "X77n1521_003:0031a16": "大中祥符六年。詔試童行經業。方許剃度。賜開寶寺",
    "X77n1521_003:0031a17": "塔號。又賜編修大藏經錄。名大中祥符法寶錄。西天",
    "X77n1521_003:0031a18": "竺沙門來。賜紫服。召僧崇矩。入內殿講經　按宋史",
    "X77n1521_003:0031a19": "真宗本紀。不載　按佛祖統紀。大中祥符六年二月。",
    "X77n1521_003:0031a20": "詔天下官吏。試童行經業。方許剃度。五月開寶寺福",
    "X77n1521_003:0031a21": "勝塔。有金色光見相輪上。又有聖僧遶塔。翌日得五",
    "X77n1521_003:0031a22": "色舍利。上親幸敬觀。見舍利於塔表。大如月色。同水",
    "X77n1521_003:0031a23": "晶。往來飛動於鈴索之上。士庶同瞻。於地甎上。護舍",
    "X77n1521_003:0031a24": "利五千餘粒。詔賜號靈感之塔。時京師天清寺興慈",
    "X77n1521_003:0031b01": "塔。亦有舍利見相輪上。上曰。像教嘉祥生民之福也。",
    "X77n1521_003:0031b02": "八月兵部侍郎譯經潤文官趙安仁。奉詔編脩大藏",
    "X77n1521_003:0031b03": "經錄成。凡二十一卷。賜名大中祥符法寶錄。仍賜御",
    "X77n1521_003:0031b04": "製序云。自太平興國以來。凡譯成經律論。四百十三",
    "X77n1521_003:0031b05": "卷。祕書監楊億。光梵大師惟淨等編次。又請以兩朝",
    "X77n1521_003:0031b06": "御製佛乘文集。編入大藏。下詔褒許。諡泗州僧伽大",
    "X77n1521_003:0031b07": "士普照明覺大師。公私不得指斥其名。九月西天竺",
    "X77n1521_003:0031b08": "沙門知賢等來進舍利梵經。賜紫服。十一月西天波",
    "X77n1521_003:0031b09": "羅奈沙門滿賢進梵經無憂樹葉。浮石崇矩法師至",
    "X77n1521_003:0031b10": "京師。上聞其名。召入內殿。講四十二章經。盛談名理。",
    "X77n1521_003:0031b11": "上心大悅。賜紫服金幣香藥。",
    "X77n1521_003:0031b12": "大中祥符八年。詔以太宗御製妙覺集。編入大藏。南",
    "X77n1521_003:0031b13": "海注輦國。遣使進天竺梵經　按宋史真宗本紀。不",
    "X77n1521_003:0031b14": "載　按佛祖統紀。大中祥符八年。勅汀州南安巖。名",
    "X77n1521_003:0031b15": "均慶院。賜太宗御書百二十軸。詔以太宗御製妙覺",
    "X77n1521_003:0031b16": "五卷。付傳法院。編入大藏。南海注輦國。遣使來貢。進",
    "X77n1521_003:0031b17": "天竺梵經。其使言。四十年以來。海無風濤。意中國有",
    "X77n1521_003:0031b18": "聖人出世。",
    "X77n1521_003:0031b19": "大中祥符九年。天竺諸國沙門來。進舍利梵經。勅修",
    "X77n1521_003:0031b20": "龍門山石龕佛。詔沙門智悟祈雨　按宋史真宗本",
    "X77n1521_003:0031b21": "紀。不載　按佛祖統紀。大中祥符九年二月。北天竺",
    "X77n1521_003:0031b22": "優填曩國沙門天覺。南天竺師子國沙門妙德。西天",
    "X77n1521_003:0031b23": "竺迦蹉國沙門等來。各進舍利梵經。各賜紫衣金幣。",
    "X77n1521_003:0031b24": "四月中天竺薩縛羅國沙門童壽來。進梵經。賜紫服。",
    "X77n1521_003:0031c01": "五月東天竺縛鄰捺國沙門普積來。進梵經。賜紫服。",
    "X77n1521_003:0031c02": "西京龍門山石龕佛。歲久廢壞。上命沙門栖演給工",
    "X77n1521_003:0031c03": "修篩。凡一萬七千三百三十九尊。九月不雨。詔泗州",
    "X77n1521_003:0031c04": "龜山沙門智悟入京。止開寶寺。祈雨。悟先在泗州祈",
    "X77n1521_003:0031c05": "雨。有感。曾斷一臂。至是又曰。若七日得雨。更舍一臂。",
    "X77n1521_003:0031c06": "五日大雨。乃截一臂。上遣使賜藥。悟曰無害。人見所",
    "X77n1521_003:0031c07": "截臂無血。甚異之。泗守與郡人皆夢。僧伽謂之曰。悟",
    "X77n1521_003:0031c08": "是五百羅漢中一。來此救世。",
    "X77n1521_003:0031c09": "天禧元年。詔新譯頻那夜迦經。不許入藏。賜台州東",
    "X77n1521_003:0031c10": "掖山智者教文印本四千餘卷　按宋史真宗本紀。",
    "X77n1521_003:0031c11": "不載　按佛祖統紀。天禧元年四月。詔曰。金仙垂教。",
    "X77n1521_003:0031c12": "實利含生。貝葉膽文。當資傳譯。苟師承之或異。必邪",
    "X77n1521_003:0031c13": "正以相參。既失精詳。浸成訛謬。而況葷血之祀。甚瀆",
    "X77n1521_003:0031c14": "於真乘。厭詛之辭。尤乖於妙理。其新譯頻那夜迦經",
    "X77n1521_003:0031c15": "四卷。不許入藏。自今以後。似此經文。不得翻譯。七月",
    "X77n1521_003:0031c16": "詔賜台州東掖山智者教文印本四千六百二十卷。",
    "X77n1521_003:0031c17": "住山本如觀郡人。建教藏閣。以奉之。",
    "X77n1521_003:0031c18": "天禧三年。詔以御注佛經。入藏頒行。又詔賜女真國",
    "X77n1521_003:0031c19": "大藏經　按宋史真宗本紀。不載　按佛祖統紀。天",
    "X77n1521_003:0031c20": "禧三年譯經三藏法護等請。以御注四十二章經。御",
    "X77n1521_003:0031c21": "注遺教經。入藏頒行。詔可。十一月東女真國入貢。乞",
    "X77n1521_003:0031c22": "賜大藏經。詔給興之。",
    "X77n1521_003:0031c23": "天禧四年。詔以御製釋典法音集。附大藏。賜西天竺",
    "X77n1521_003:0031c24": "沙門紫服。又特賜僧知禮號法智　按宋史真宗本",
    "X77n1521_003:0032a01": "紀。不載　按佛祖統紀。天禧四年正月。右街講經祕",
    "X77n1521_003:0032a02": "演等請。以御製釋典法音集。命僧箋注。凡三十卷。乞",
    "X77n1521_003:0032a03": "附大藏。詔可。初是楊億提舉其事。集中有六種震動",
    "X77n1521_003:0032a04": "之語。一僧箋之。將三百字。暗碎不可觀。億削去。自注",
    "X77n1521_003:0032a05": "云地體本靜。動必有變。人服其簡。西天竺沙門普善。",
    "X77n1521_003:0032a06": "來進梵經。賜紫服。附馬都尉李遵最奏四明知禮法",
    "X77n1521_003:0032a07": "師高行遺身。上嘉歎不已。特賜法智之號。仍宣旨住",
    "X77n1521_003:0032a08": "世演教。不許遺身。時譯經院證義簡長等二十三人。",
    "X77n1521_003:0032a09": "各寄聲詩贊美道德。",
    "X77n1521_003:0032a10": "天禧五年。詔遣內侍。請僧法智領眾。修法華懺。又詔",
    "X77n1521_003:0032a11": "建資聖禪院。為將士戰亡者追福　按宋史真宗本",
    "X77n1521_003:0032a12": "紀。不載　按佛祖統紀。天禧五年詔遣內侍俞源清。",
    "X77n1521_003:0032a13": "往四明延慶。請法智法師。領眾脩法華懺為國祈福。",
    "X77n1521_003:0032a14": "師為述脩懺要旨上之。詔於并州。建資聖禪院。為將",
    "X77n1521_003:0032a15": "士戰亡者追福。門下侍郎平章事丁謂兼譯經潤文",
    "X77n1521_003:0032a16": "使。翰林學士晁迥李維兼潤文官。是歲天下僧數三",
    "X77n1521_003:0032a17": "十九萬七千六百十五人。尼六萬一千二百四十人。",
    "X77n1521_003:0032a18": "乾興元年。仁宗即位。章懿太后遣使請僧遵式為國",
    "X77n1521_003:0032a19": "行懺。賜龜茲國僧紫服　按宋史仁宗本紀。乾興元",
    "X77n1521_003:0032a20": "年二月戊午即位　按佛祖統紀。乾興元年。章懿太",
    "X77n1521_003:0032a21": "后遣使。詣錢唐天竺。請遵式法師。為國行懺。師著金",
    "X77n1521_003:0032a22": "光明護國道場儀上之。因奏天台教卷。乞入大藏。龜",
    "X77n1521_003:0032a23": "茲國僧華嚴來進佛骨舍利梵經。賜紫服。",
    "X77n1521_003:0032a24": "(古今圖書集成)"
}