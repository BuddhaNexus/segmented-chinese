{
    "X74n1494_001:0645b07": "金剛經科儀寶卷",
    "X74n1494_001:0645b09": "唐義淨三藏法師題取經詩",
    "X74n1494_001:0645b10": "　晉宋齊梁唐代間　　高僧求法離長安",
    "X74n1494_001:0645b11": "　去人成百歸無十　　後者安知前者難",
    "X74n1494_001:0645b12": "　路遠碧天惟冷結　　沙河遮日力疲殫",
    "X74n1494_001:0645b13": "　後賢如未諳斯旨　　往往將經容易看",
    "X74n1494_001:0645b14": "唐太宗題焚經臺詩",
    "X74n1494_001:0645b15": "　門徑瀟洒長緣苔　　一回登此一徘徊",
    "X74n1494_001:0645b16": "　青牛謾說亟關去　　白馬親從印土來",
    "X74n1494_001:0645b17": "　確定是非憑烈焰　　要分真偽築高臺",
    "X74n1494_001:0645b18": "　春風也鮮嫌狼籍　　吹盡當年道教灰",
    "X74n1494_001:0645b19": "銷釋金剛科儀",
    "X74n1494_001:0645b20": "蓋聞漢朝感夢。白馬西來。摩騰彰漢化之初時。羅什",
    "X74n1494_001:0645b21": "感秦宗之代典。明明佛日。照破昏衢。朗朗慧燈。至今",
    "X74n1494_001:0645b22": "不滅。教之興也。其在斯焉。未法之代至於今日　恭",
    "X74n1494_001:0645b23": "白十方賢聖現坐道場。",
    "X74n1494_001:0645b24": "本師釋迦牟尼佛。文殊普賢二大菩薩。滿空聖眾。一",
    "X74n1494_001:0645c01": "切神祇。有天眼者。天眼遙。觀。有天耳者。天耳遙聞。他",
    "X74n1494_001:0645c02": "心宿住。聖心玄鑑。慈愍故。慈愍故。大慈愍故。信禮常",
    "X74n1494_001:0645c03": "住三寶。",
    "X74n1494_001:0645c04": "&;法&;&;",
    "X74n1494_001:0645c05": "歸命十方一切&;佛&;法輪常轉度眾生&;",
    "X74n1494_001:0645c06": "&;僧&;&;",
    "X74n1494_001:0645c07": "夫金剛般若。能開解脫之門。玉偈波羅。善入菩提之",
    "X74n1494_001:0645c08": "路行行。而非空非有。句句。而無去無來。金剛經說三",
    "X74n1494_001:0645c09": "十二分。分分而功德難量。須菩提聞四句妙偈。偈偈",
    "X74n1494_001:0645c10": "而殊因莫測。書寫讀誦。當生華藏之天。為人演說。定",
    "X74n1494_001:0645c11": "達涅槃之路。",
    "X74n1494_001:0645c12": "般若。乃菩提佛母。信心。即功德道源。長養聖胎。出生",
    "X74n1494_001:0645c13": "妙法。大抵看經通義。問道窮源。啟淨信心。其擇眼。法",
    "X74n1494_001:0645c14": "分句讀貫通之理明。問酬辯論之文。心心無間。理全",
    "X74n1494_001:0645c15": "彰。念念不忘。文自現。或問酬深妙。而句義玄微。詳究",
    "X74n1494_001:0645c16": "元因。略陳數段。庶一問一答。其文明若日星。重辯重",
    "X74n1494_001:0645c17": "徵。其義曉如白黑。義隨文。而文隨義。左右逢源。珠走",
    "X74n1494_001:0645c18": "盤。而盤走珠。縱橫無礙。信解受持者。洞明真性。見聞",
    "X74n1494_001:0645c19": "隨喜者。咸悟菩提。流通天上人間。普徧微塵剎海。太",
    "X74n1494_001:0645c20": "虗無際。法施何窮。以斯般若功勛總報四恩三有。咦。",
    "X74n1494_001:0645c21": "　將此身心奉塵剎　　是則名為報佛恩",
    "X74n1494_001:0645c22": "　金剛寶卷纔展開　　龍天八部降臨來",
    "X74n1494_001:0645c23": "　薦資亡者超昇去　　現存人眷又消炎",
    "X74n1494_001:0645c24": "　謂其有說皆名謗　　今日分疎謗更多",
    "X74n1494_001:0646a01": "　外護不忘親付囑　　三千里外定聲訛",
    "X74n1494_001:0646a02": "戒香。定香。解脫明香。解脫知見香。一辨信香。爇在鑪",
    "X74n1494_001:0646a03": "上。香烟起處。遍滿十方。請諸佛菩薩。赴壇中受供養。",
    "X74n1494_001:0646a04": "　拈起金剛正令　　一句殞超千聖",
    "X74n1494_001:0646a05": "　揭開般若法門　　智慧不離自性",
    "X74n1494_001:0646a06": "觀夫空如來藏碎。祖師開獨露真常。無非般若。三心",
    "X74n1494_001:0646a07": "不動。六喻全彰。七寶校功。四句倍勝。若乃循行數墨",
    "X74n1494_001:0646a08": "轉益見知。宗眼不明。非為究竟。嗚呼。微宣奧旨。石火",
    "X74n1494_001:0646a09": "電光。密顯真機。銀山鐵壁。瞥生異見。滯在中途。進步",
    "X74n1494_001:0646a10": "無門。退身迷路。聊通一線。俯為初機。良馬見鞭。追風",
    "X74n1494_001:0646a11": "千里矣。",
    "X74n1494_001:0646a12": "　彌陀如來　　九品導師",
    "X74n1494_001:0646a13": "切以。幻身不久。浮世非堅。不久則形軀變異。非堅則",
    "X74n1494_001:0646a14": "火宅無安。由是輪迴六趣幾時休遷轉。四生何日盡。",
    "X74n1494_001:0646a15": "若不念佛求出離。畢竟無由得解脫。豈不忙然省悟。",
    "X74n1494_001:0646a16": "火急修持。盡報無期。誓生安養。高超三界證真空。迴",
    "X74n1494_001:0646a17": "出四流無苦趣。",
    "X74n1494_001:0646a18": "斯辰緣由香煙起處云云。",
    "X74n1494_001:0646a19": "　釋迦如來　　證明功德",
    "X74n1494_001:0646a20": "詳夫百年光景。全在剎那。四大幻身。豈能長久。每日",
    "X74n1494_001:0646a21": "塵勞汩汩。終朝業識茫茫。不知一性之圓明。徒逞六",
    "X74n1494_001:0646a22": "根之貪欲。功名蓋世。無非大夢。一場富貴。驚人難免。",
    "X74n1494_001:0646a23": "無常二字爭人爭我。到底成空。誇會誇能畢竟非實。",
    "X74n1494_001:0646a24": "風火散時無老少。溪山磨盡幾英雄。緣鬢未幾。而白",
    "X74n1494_001:0646b01": "髮早侵。賀者纔臨。而弔者隨至。一色濃血。長年苦戀",
    "X74n1494_001:0646b02": "恩情。七尺髑髏。恣意慳貪財寶。出息難期入息。今朝",
    "X74n1494_001:0646b03": "不保來朝。愛河出沒幾時休。火宅憂煎何日了。不願",
    "X74n1494_001:0646b04": "出離業網。祇言未有工夫。閻羅王。忽地來追。崔相公。",
    "X74n1494_001:0646b05": "豈容展限。回首家親都不見。到頭業報自家當。鬼王",
    "X74n1494_001:0646b06": "獄卒。一任期凌。劒樹刀山。更無推抵。或攝沃焦石下。",
    "X74n1494_001:0646b07": "或在鐵圍。山間。受鑊湯則萬死千生。遭剉磕則一力",
    "X74n1494_001:0646b08": "兩段。饑吞熱鐵。渴飲鎔銅。十二時甘受苦辛。五百劫",
    "X74n1494_001:0646b09": "不見頭影。受足罪業。復入輪迴。頓失舊時人身。換却",
    "X74n1494_001:0646b10": "這迴皮袋。披毛戴角。御鐵負鞍。以肉供人。用命還債。",
    "X74n1494_001:0646b11": "生被刀砧之苦。死遭湯火之災。互積冤愆。遞相食噉。",
    "X74n1494_001:0646b12": "那時追悔。學道無因。何如直下承當。莫待今生蹉過。",
    "X74n1494_001:0646b13": "釋迦文佛。捨皇宮而直往雪山。居士龐公。將家財而",
    "X74n1494_001:0646b14": "悉沉滄海。真武。不統王位惟務修行。呂公。既作神仙。",
    "X74n1494_001:0646b15": "尚勤參請。蘇學士。常親佛印。韓文公禮終大顛。斐公。",
    "X74n1494_001:0646b16": "奪笏於石霜。房相。問法於國一。玅善不招駙馬成佛",
    "X74n1494_001:0646b17": "無疑六祖。相遇客人聽經頓悟。禪道若無況味。聖賢",
    "X74n1494_001:0646b18": "何肯歸依。華林感二虎隨身。投子有三鴉報曉。李長",
    "X74n1494_001:0646b19": "者解經。而天厨送供。須菩提打坐。高帝釋散華。達摩",
    "X74n1494_001:0646b20": "執履西歸。普化搖鈴騰去。羅漢。來參於仰山和尚。嶽",
    "X74n1494_001:0646b21": "帝。受戒於思大禪師。徑山至今猶是龍王打供。雪峯",
    "X74n1494_001:0646b22": "往昔。能使木人開山此皆己騐之因由。切莫自生於",
    "X74n1494_001:0646b23": "退屈。野狐尚聽百丈法。螺螄猶護金剛經。十千游魚。",
    "X74n1494_001:0646b24": "聞佛號化為天子。五百蝙蝠聽法音。總作聖賢。蟒聞",
    "X74n1494_001:0646c01": "懺以生天。龍聽法而悟道。彼物尚能領悟。況人何不",
    "X74n1494_001:0646c02": "迴心。或有埋頭喫飯。而空過一生。或有錯路修行。而",
    "X74n1494_001:0646c03": "不省這意。豈識菩提覺性。箇箇圓成。爭知般若善根",
    "X74n1494_001:0646c04": "人人是足。莫問大隱小隱休別。在家出家。不拘僧俗。",
    "X74n1494_001:0646c05": "而只要辨心。本無男女。而何須著相。未明人。妄分三",
    "X74n1494_001:0646c06": "教。了得底。同悟一心。若能返照迴光。皆得見性成佛。",
    "X74n1494_001:0646c07": "又況人身易失。佛法難逢。欲超六道之周流。惟有一",
    "X74n1494_001:0646c08": "乘之徑捷。須求正見。莫信邪師。悟了。方是入頭。行得。",
    "X74n1494_001:0646c09": "始能脫俗步步踏著實地。頭頭頂掛虗空。用時。則萬",
    "X74n1494_001:0646c10": "境全彰。放下。則一塵不立。超生死不相關之地。了鬼",
    "X74n1494_001:0646c11": "神覰不破之機。是凡是聖。而同箇路頭。或冤或親。而",
    "X74n1494_001:0646c12": "共一鼻孔。如斯實悟。尚滯半途。休說向上三玄。要了",
    "X74n1494_001:0646c13": "末後一著。(問)且道即今喚那箇做末後一著。",
    "X74n1494_001:0646c14": "(答)　青山低處見天濶　　紅藕開時聞水香",
    "X74n1494_001:0646c15": "　棄却瓢囊擊碎琴　　如今不戀汞中金",
    "X74n1494_001:0646c16": "　自從一見黃龍從　　始覺從前錯用心",
    "X74n1494_001:0646c17": "　始知生死事無常　　莫道先從老者亡",
    "X74n1494_001:0646c18": "　大限到來無定準　　後生年少也提防",
    "X74n1494_001:0646c19": "　富貴貧窮各有由　　宿緣分定莫剛求",
    "X74n1494_001:0646c20": "　不曾下得春時種　　空守荒田望有秋",
    "X74n1494_001:0646c21": "修唎脩唎。摩訶修唎。普供養我牟尼。梵王帝釋。監壇",
    "X74n1494_001:0646c22": "土地。金剛菩薩。擁護壇儀。云何梵畢。發願謹受持。",
    "X74n1494_001:0646c23": "　一相元無垢　　體性離塵緣　　專心持四句",
    "X74n1494_001:0646c24": "　且要誦真言",
    "X74n1494_001:0647a01": "淨口業真言",
    "X74n1494_001:0647a02": "修唎修唎。摩訶修唎。修修唎。薩婆訶",
    "X74n1494_001:0647a03": "淨三業真言",
    "X74n1494_001:0647a04": "唵娑嚩婆嚩秫馱。娑嚩達摩娑。嚩娑嚩秫度憾",
    "X74n1494_001:0647a05": "安土地真言",
    "X74n1494_001:0647a06": "南無三滿多。母馱南唵。度嚕度嚕地尾薩婆訶",
    "X74n1494_001:0647a07": "普供養真言",
    "X74n1494_001:0647a08": "唵誐誐曩。三婆嚩。韈日囉斛",
    "X74n1494_001:0647a09": "葢聞。法身無相。非相可觀。至理絕言。非言所及。蓋以",
    "X74n1494_001:0647a10": "因興四願。果滿三身。酬願現身。彰言化物。我釋迦聖",
    "X74n1494_001:0647a11": "主。利物情深。愍娑婆流浪之卿讚嚴土常樂之界。國",
    "X74n1494_001:0647a12": "名極樂。佛號彌陀。四十八願弘深。百萬行門廣大。雙",
    "X74n1494_001:0647a13": "明真化。應接高低。地前地上皆生。是聖是凡俱往。彌",
    "X74n1494_001:0647a14": "陀緣願。於是彰為。淨土真詮。由斯顯矣。(問)經來自",
    "X74n1494_001:0647a15": "久。少缺宣傳。奉報佛恩。當明經旨。",
    "X74n1494_001:0647a16": "(答)　透關玅達如來境　　及第高登本分鄉",
    "X74n1494_001:0647a17": "　佛在靈山莫遠求　　靈山只在汝心頭",
    "X74n1494_001:0647a18": "　人人有箇靈山塔　　好去靈山塔下修",
    "X74n1494_001:0647a19": "　外道天摩皆拱手　　梵王常釋為呈祥",
    "X74n1494_001:0647a20": "　願令合會諸男女　　同證金剛大道場",
    "X74n1494_001:0647a21": "　早起忙忙直到昏　　不愁生死只愁貧",
    "X74n1494_001:0647a22": "　饒君使盡千條計　　直至無常不稱心",
    "X74n1494_001:0647a23": "般若大教。六百餘卷。佛如來金口宣。真詮。無為福",
    "X74n1494_001:0647a24": "勝。果報利人天。",
    "X74n1494_001:0647b01": "　稽首三界主　　大孝釋迦尊　　累劫報親恩",
    "X74n1494_001:0647b02": "　積因成正覺",
    "X74n1494_001:0647b03": "奉請八金剛四菩薩",
    "X74n1494_001:0647b04": "奉請青除災金剛奉請辟毒金剛",
    "X74n1494_001:0647b05": "奉請黃隨求金剛奉請白淨水金剛",
    "X74n1494_001:0647b06": "奉請赤聲火金剛奉請定持災金剛",
    "X74n1494_001:0647b07": "奉請紫賢金剛奉請大神金剛",
    "X74n1494_001:0647b08": "奉請金剛眷菩薩奉請餘剛索菩薩",
    "X74n1494_001:0647b09": "奉請金剛愛菩薩奉請金剛語菩薩",
    "X74n1494_001:0647b10": "此經乃大乘菩薩摩訶薩。人之所脩般若。為六波羅",
    "X74n1494_001:0647b11": "蜜之最勝者也。所以名為般若波羅蜜。故下經云。如",
    "X74n1494_001:0647b12": "來為發大乘者說。為發最上乘者說。以此佛說大般",
    "X74n1494_001:0647b13": "若經。有六百卷。凡一十六會。此經。乃第五百七十七",
    "X74n1494_001:0647b14": "卷。給孤獨園第二處第九會說也。(問)所以道。",
    "X74n1494_001:0647b15": "(答)　昔日如來金口演　　至今拈起又重新",
    "X74n1494_001:0647b16": "　此經佛說數千年　　無量人天得受傳",
    "X74n1494_001:0647b17": "　憶得古人曾解道　　更須會取未聞前",
    "X74n1494_001:0647b18": "　人問陽壽真難得　　一寸光陰一寸金",
    "X74n1494_001:0647b19": "　莫待老來方學道　　孤墳盡是少年人",
    "X74n1494_001:0647b20": "　在家菩薩智非常　　閙市叢中作道場",
    "X74n1494_001:0647b21": "　心地若能無&#;礙　　高山平地總西方",
    "X74n1494_001:0647b22": "　金剛般若體如如　　翠竹黃華滿路途",
    "X74n1494_001:0647b23": "　八百餘家呈玅手　　大家依樣畵葫蘆",
    "X74n1494_001:0647b24": "金剛般若。人人本具。割斷智為初白雲散處。一輪",
    "X74n1494_001:0647c01": "顯露。影落千江。無來無去。諸人薦取。凡聖一同居。",
    "X74n1494_001:0647c02": "　摩訶大法王　　無短亦無長　　本來非皂白",
    "X74n1494_001:0647c03": "　隨處現青黃",
    "X74n1494_001:0647c04": "發願文",
    "X74n1494_001:0647c05": "　稽首三界尊　　歸命十方佛　　我今發弘願",
    "X74n1494_001:0647c06": "　持此金剛經　　上報四重恩　　下濟三途苦",
    "X74n1494_001:0647c07": "　若有見聞者　　悉發菩提心　　盡此一報身",
    "X74n1494_001:0647c08": "　同生極樂國",
    "X74n1494_001:0647c09": "云何梵",
    "X74n1494_001:0647c10": "　云何得長壽　　金剛不壞身　　復以何因緣",
    "X74n1494_001:0647c11": "　得大堅固力　　云何於此經　　究竟到彼岸",
    "X74n1494_001:0647c12": "　願佛開微密　　廣為眾生說",
    "X74n1494_001:0647c13": "開經偈",
    "X74n1494_001:0647c14": "　無上甚深微妙法　　百千萬劫難遭遇",
    "X74n1494_001:0647c15": "　今我見聞得受持　　願解如來真實意",
    "X74n1494_001:0647c16": "金剛般若波羅蜜經",
    "X74n1494_001:0647c17": "宗鏡云。只這一卷經。六道含靈。一切性中。皆悉具足。",
    "X74n1494_001:0647c18": "葢為受身之後。妄為六根六塵。埋沒此一段靈光。終",
    "X74n1494_001:0647c19": "日冥冥。不知不覺故。我佛生慈悲心。願救一切眾生。",
    "X74n1494_001:0647c20": "齊超苦海。共證菩提。所以在舍衛國。為說是經大意。",
    "X74n1494_001:0647c21": "只是為人。解粘去縛。直下明了自性。免逐輪迴。不為",
    "X74n1494_001:0647c22": "六根六塵所惑。若人具上根上智。不撥自轉。是胸中",
    "X74n1494_001:0647c23": "自有此經。且將置三十二分。於空間無用之地。亦不",
    "X74n1494_001:0647c24": "是過。如或未然且聽山埜與汝打葛藤去也。夫金剛",
    "X74n1494_001:0648a01": "經者。自性堅固。萬劫不壞。況金性堅剛也。般若者。智",
    "X74n1494_001:0648a02": "慧也。波羅蜜者。登彼岸義也。見性得度。即登彼岸。未",
    "X74n1494_001:0648a03": "得度者。即是此岸。經者。徑也。我佛若不開箇徑路。後",
    "X74n1494_001:0648a04": "代兒孫。又向甚麼處進步。(問)且道這一步又如何進。",
    "X74n1494_001:0648a05": "答看取下文。提綱。此經深旨。無相為宗。顯妄明真。提",
    "X74n1494_001:0648a06": "綱要旨。劒鋒微露。埽萬法之本空。心華發明。照五蘊",
    "X74n1494_001:0648a07": "之非有。直得雲收雨霽。海湛空澄。快登般若慈舟。直",
    "X74n1494_001:0648a08": "到菩提彼岸。(問)且道心華發。明在甚麼處。",
    "X74n1494_001:0648a09": "(答)　太湖三萬六千頃　　月在波心說向誰",
    "X74n1494_001:0648a10": "　法王權實令雙行　　電捲風馳海嶽傾",
    "X74n1494_001:0648a11": "　霹靂一聲雲散盡　　到家元不涉途程",
    "X74n1494_001:0648a12": "　西方淨土人人有　　不假修持已現前",
    "X74n1494_001:0648a13": "　諸上善人如見性　　阿彌陀佛便同肩",
    "X74n1494_001:0648a14": "　無始無明幻色迷　　夢魂生死幾千迴",
    "X74n1494_001:0648a15": "　一條直路超三界　　但念彌陀歸去來",
    "X74n1494_001:0648a16": "法會因由。教起根源。如是法。我佛在舍衛國中。乞",
    "X74n1494_001:0648a17": "食為先。次第乞已。本處安禪。結跏趺坐。終日默無",
    "X74n1494_001:0648a18": "言。",
    "X74n1494_001:0648a19": "　金剛般若智　　箇箇體如然　　白雲消散盡",
    "X74n1494_001:0648a20": "　明月一輪圓",
    "X74n1494_001:0648a21": "如是我聞。一時。佛。在舍衛國。祇樹給孤獨園。與大比",
    "X74n1494_001:0648a22": "丘眾。千二百五十人俱。爾時。世尊。食時著衣持鉢。入",
    "X74n1494_001:0648a23": "舍衛大城。乞食。於其城中。次第乞已。還至本處。飯食",
    "X74n1494_001:0648a24": "訖收衣鉢。洗足已。敷座而坐。",
    "X74n1494_001:0648b01": "(白)調御師。親臨舍衛。威動乾坤。阿羅漢。雲集祇園。輝",
    "X74n1494_001:0648b02": "騰日月。入城持鉢。良由悲愍貧窮。洗足收衣。正是晏",
    "X74n1494_001:0648b03": "安時節。若向世尊未舉已前薦。得。猶且不堪。開口已",
    "X74n1494_001:0648b04": "後承當。自救不了。宗鏡。急為提撕。早遲八刻。(問)何",
    "X74n1494_001:0648b05": "故。",
    "X74n1494_001:0648b06": "(答)　良馬已隨鞭影去　　阿難依舊世尊前",
    "X74n1494_001:0648b07": "　乞食歸來會給孤　　收衣敷座正安居",
    "X74n1494_001:0648b08": "　真慈洪範超三界　　調御人天得自如",
    "X74n1494_001:0648b09": "　西方寶號能宣演　　九品蓮臺必往生",
    "X74n1494_001:0648b10": "　直下相逢休外覔　　何勞十萬八千程",
    "X74n1494_001:0648b11": "　百歲光陰瞬息迴　　其身畢竟化為灰",
    "X74n1494_001:0648b12": "　誰人肯向生前悟　　悟取無生歸去來",
    "X74n1494_001:0648b13": "善現啟請。頓起疑心。合掌問世尊。云何應住。降伏",
    "X74n1494_001:0648b14": "其心。佛教如是。子細分明。永消此岸。無華休怨春。",
    "X74n1494_001:0648b15": "　金剛般若智　　莫向外邊求　　空生來問我",
    "X74n1494_001:0648b16": "　教起有因由",
    "X74n1494_001:0648b17": "○善現起請分第二",
    "X74n1494_001:0648b18": "時長老須菩提。在大眾中。即從座起。偏袒右肩。右膝",
    "X74n1494_001:0648b19": "著地。合掌恭敬。而白佛言。希有世尊。如來善護念諸",
    "X74n1494_001:0648b20": "菩薩。善付囑諸菩薩。世尊。善男子善女人。發阿耨多",
    "X74n1494_001:0648b21": "羅三藐三菩提心。云何應住。云何降伏其心。佛言。善",
    "X74n1494_001:0648b22": "哉善哉。須菩提。如汝所說。如來善護念諸菩薩。善付",
    "X74n1494_001:0648b23": "囑諸菩薩。汝今諦聽。當為汝說。善男子善女人。發阿",
    "X74n1494_001:0648b24": "耨多羅三藐三菩提心。應如是住。如是降伏其心。唯",
    "X74n1494_001:0648c01": "然世尊。願樂欲聞。",
    "X74n1494_001:0648c02": "(白)昔奇哉之善現。讚希有之慈尊。悲憫濁世眾生。咨",
    "X74n1494_001:0648c03": "決菩提心要。可謂一經正眼。三藏絕詮。千聖不傳。諸",
    "X74n1494_001:0648c04": "祖。不說。如是降伏。偏舟已過洞庭湖。護念叮嚀。何啻",
    "X74n1494_001:0648c05": "白雲千萬里。(問)為甚麼如此咦。",
    "X74n1494_001:0648c06": "(答)　毗婆尸佛早留心　　直至而今不得玅",
    "X74n1494_001:0648c07": "　問處孤高答處深　　妙圓真淨不須尋",
    "X74n1494_001:0648c08": "　瞥然如是知端的　　默契菩提大道心",
    "X74n1494_001:0648c09": "　阿彌陀佛元無相　　遍界明明不覆藏",
    "X74n1494_001:0648c10": "　文路尚然修淨土　　東坡猶願往西方",
    "X74n1494_001:0648c11": "　纔出胞胎又入胎　　聖人觀此慟悲哀",
    "X74n1494_001:0648c12": "　幻身究竟無香潔　　打破畫瓶歸去來",
    "X74n1494_001:0648c13": "大乘正宗。指示叮嚀。空生意分明。如是應住。降伏",
    "X74n1494_001:0648c14": "其心。四生六道。無我無人。誰歸滅度。拈來却在心。",
    "X74n1494_001:0648c15": "　獨坐寂寥寥　　平地起波濤　　風來波浪起",
    "X74n1494_001:0648c16": "　水漲見船高",
    "X74n1494_001:0648c17": "○大乘正宗分第三",
    "X74n1494_001:0648c18": "佛告須菩提。諸菩薩摩訶薩。應如是降服其心所有",
    "X74n1494_001:0648c19": "一切眾生之類。若卵生。若胎生。若濕生。若化生。若有",
    "X74n1494_001:0648c20": "色。若無色。若有想。若無想。若非有想。非無想。我皆令",
    "X74n1494_001:0648c21": "入無餘涅槃。而滅度之。如是滅度。無量無數。無邊眾",
    "X74n1494_001:0648c22": "生。實無眾生得滅度者。何以故。須菩提。若菩薩有我",
    "X74n1494_001:0648c23": "相人相眾生相。壽者相。即非菩薩。",
    "X74n1494_001:0648c24": "(白)涅槃清淨。盡令含識歸依。四相俱忘。實無眾生滅",
    "X74n1494_001:0649a01": "度。如斯了悟。便能脫死超生。其或未然。依舊迷封滯",
    "X74n1494_001:0649a02": "殻。(問)會麼。",
    "X74n1494_001:0649a03": "(答)　生死涅槃本平等　　妄心盡處即菩提",
    "X74n1494_001:0649a04": "　頂門具眼辯來端　　眾類何曾入涅槃",
    "X74n1494_001:0649a05": "　絕後再甦無一物　　了知生死不相干",
    "X74n1494_001:0649a06": "　七重寶樹人人有　　九品蓮華處處開",
    "X74n1494_001:0649a07": "　不涉一程親見佛　　圓音時聽悟心懷",
    "X74n1494_001:0649a08": "　擲却閻浮似草鞋　　更無一物可開懷",
    "X74n1494_001:0649a09": "　靈明一點輝千古　　超日月歸光去來",
    "X74n1494_001:0649a10": "妙行無住。日月分明。本體離根塵。四維上下朗耀",
    "X74n1494_001:0649a11": "無窮。世尊指教。一一分明。空生信受。驚來處處春。",
    "X74n1494_001:0649a12": "　摩訶般若宗　　性相體皆同　　四生并六道",
    "X74n1494_001:0649a13": "　盡在默然中",
    "X74n1494_001:0649a14": "○玅行無住分第四",
    "X74n1494_001:0649a15": "復次須菩提菩薩於法應無所住。行於布施。所謂不",
    "X74n1494_001:0649a16": "住色布施。不住聲香味觸法布施。須菩提。菩薩應如",
    "X74n1494_001:0649a17": "是布施。不住於相。何以故。若菩薩不住相布施。其福",
    "X74n1494_001:0649a18": "德不可思量。須菩提。於意云何。東方虗空。可思量不。",
    "X74n1494_001:0649a19": "不也。世尊。須菩提。南西北方四維上下虗空。可思量",
    "X74n1494_001:0649a20": "不不也。世尊。須菩提。菩薩無住相布施。福德亦復如",
    "X74n1494_001:0649a21": "是不可思量。須菩提。菩薩但應如所教住。",
    "X74n1494_001:0649a22": "(白)住相布施。猶日月之有窮。不著六塵。若虗空之無",
    "X74n1494_001:0649a23": "際。自他俱利。福德難量。豁然運用。靈通廓爾。縱橫自",
    "X74n1494_001:0649a24": "在。(問)且道還有住著處麼。",
    "X74n1494_001:0649b01": "(答)　玅體本來無處所　　通身何更有縱由",
    "X74n1494_001:0649b02": "　運心檀度契真常　　福等虗空不可量",
    "X74n1494_001:0649b03": "　無影樹頭華爛熳　　從他採獻法中王",
    "X74n1494_001:0649b04": "　步步頭頭皆是道　　彌陀元不住西方",
    "X74n1494_001:0649b05": "　法身遍滿三千界　　化佛權為十二光",
    "X74n1494_001:0649b06": "　道過邙山古墓排　　准陰功業事堪哀",
    "X74n1494_001:0649b07": "　貧富貴賤皆如夢　　夢覺來時歸去來",
    "X74n1494_001:0649b08": "如理實見。分明說破。空生意如何地水火風。四大",
    "X74n1494_001:0649b09": "和合。雲來雲去。本更無他。漚生漚滅。元非一與多。",
    "X74n1494_001:0649b10": "　如如真玅理　　湛湛自然觀　　圓明真實見",
    "X74n1494_001:0649b11": "　隨處得安然",
    "X74n1494_001:0649b12": "○如理實見分第五",
    "X74n1494_001:0649b13": "須菩提。於意云何。可以身相見如來不。不也。世尊。不",
    "X74n1494_001:0649b14": "可以身相得見如來。何以故。如來所說身相。即非身",
    "X74n1494_001:0649b15": "相。佛告須菩提。凡所有相。皆是虗妄。若見諸相非相。",
    "X74n1494_001:0649b16": "即見如來。",
    "X74n1494_001:0649b17": "(白)金身顯煥。巍巍海上孤峯。玅相莊嚴。皎皎星中圓",
    "X74n1494_001:0649b18": "月。然雖如是畢竟非真。經云。真非真恐迷。我常不開",
    "X74n1494_001:0649b19": "演。(問)且道意在於何處。",
    "X74n1494_001:0649b20": "(答)　一月普現一切水　　一切水月一月攝",
    "X74n1494_001:0649b21": "　報化非真了妄緣　　法身清淨廣無邊",
    "X74n1494_001:0649b22": "　千江有水千江月　　萬里無雲萬里天",
    "X74n1494_001:0649b23": "　人命無常呼吸間　　眼觀紅日落西山",
    "X74n1494_001:0649b24": "　寶山歷盡空迴首　　一失人身萬劫難",
    "X74n1494_001:0649c01": "　稽首彌陀真聖主　　身乘七寶紫金臺",
    "X74n1494_001:0649c02": "　四十八願常無間　　攝受眾生歸去來",
    "X74n1494_001:0649c03": "正信希有。一念無差心外休取法。心若取法。凡聖",
    "X74n1494_001:0649c04": "皆差。心若無念。却被雲霞。圓明一點。春來樹樹華。",
    "X74n1494_001:0649c05": "　邪心俱蕩盡　　正信勿生疑　　念念無差別",
    "X74n1494_001:0649c06": "　處處發真機",
    "X74n1494_001:0649c07": "○正信希有分第六",
    "X74n1494_001:0649c08": "須菩提。白佛言。世尊。頗有眾生。得聞如是言說章句。",
    "X74n1494_001:0649c09": "生實信不。佛告須菩提。莫作是說。如來滅後。後五百",
    "X74n1494_001:0649c10": "歲。有持戒修福者。於此章句。能生信心。以此為實。當",
    "X74n1494_001:0649c11": "知是人。不於一佛二佛三四五佛。而種善根已。於無",
    "X74n1494_001:0649c12": "量千萬佛所。種諸善根。聞是章句。乃至一念。生淨信",
    "X74n1494_001:0649c13": "者。須菩提。如來悉知悉見。是諸眾生。得如是無量福",
    "X74n1494_001:0649c14": "德。何以故。是諸眾生。無復我相。人相。眾生相。壽者相。",
    "X74n1494_001:0649c15": "無法相。亦無非法相。何以故。是諸眾生。若心取相。即",
    "X74n1494_001:0649c16": "為著我人眾生壽者。若取法相。即著我人眾生壽者。",
    "X74n1494_001:0649c17": "何以故。若取非法相。即著我人眾生壽者。是故不應",
    "X74n1494_001:0649c18": "取法。不應取非法。以是義故。如來常說。汝等比丘。知",
    "X74n1494_001:0649c19": "我說法。如筏喻者。法尚應捨。何況非法。",
    "X74n1494_001:0649c20": "(白)因勝果勝。信心明了無疑。人空法空真性本來平",
    "X74n1494_001:0649c21": "等。直饒名相雙泯。取舍兩忘。(問)要且猶存筏見(咦)。",
    "X74n1494_001:0649c22": "(答)　彈指已超生死海　　何須更覔度人舟",
    "X74n1494_001:0649c23": "　善根成熟信無疑　　取相求玄轉背馳",
    "X74n1494_001:0649c24": "　一念頓超空劫外　　元來不許老胡知",
    "X74n1494_001:0650a01": "　頻伽尚能知歸向　　孔雀猶聞得化生",
    "X74n1494_001:0650a02": "　時節因緣休蹉過　　樓頭畫鼓恰初更",
    "X74n1494_001:0650a03": "　勢至觀音悲滿懷　　寶瓶楊柳洒三灾",
    "X74n1494_001:0650a04": "　誓隨淨土彌陀主　　接引眾生歸去來",
    "X74n1494_001:0650a05": "無得無說。誰為安名。空生意分明。如來所說。無始",
    "X74n1494_001:0650a06": "無終。雲生晚谷。月照長空。千法萬法。皆從一法生。",
    "X74n1494_001:0650a07": "　取捨皆難得　　無心體自然　　本來常寂寂",
    "X74n1494_001:0650a08": "　無說亦無傳",
    "X74n1494_001:0650a09": "○無得無說分第七",
    "X74n1494_001:0650a10": "須菩提。於意云何。如來得阿耨多羅三藐三菩提耶。",
    "X74n1494_001:0650a11": "如來有所說法耶。須菩提言。如我解佛所說義。無有",
    "X74n1494_001:0650a12": "定法。名阿耨多羅三藐三菩提。亦無有定法。如來可",
    "X74n1494_001:0650a13": "說。何以故。如來所說法。皆不可取。不可說。非法非非",
    "X74n1494_001:0650a14": "法。所以者何。一切聖賢。皆以無為法。而有差別。",
    "X74n1494_001:0650a15": "(白)得亦非。說亦非。能仁機輪電掣。取不可捨不可空。",
    "X74n1494_001:0650a16": "生舌本爛翻。(問)且道無為法。為甚麼有差別。",
    "X74n1494_001:0650a17": "(答)　萬古碧潭空界月　　再三撈漉始應知",
    "X74n1494_001:0650a18": "　雲捲秋空月印潭　　寒光無際與誰談",
    "X74n1494_001:0650a19": "　豁開透地通天眼　　大道分明不用參",
    "X74n1494_001:0650a20": "　西方勝境無明闇　　不比人間半夜深",
    "X74n1494_001:0650a21": "　五皷分明當子位　　一輪正滿對天心",
    "X74n1494_001:0650a22": "　休插龍釵與鳳釵　　莫將胸粉污唇腮",
    "X74n1494_001:0650a23": "　法身清淨元無垢　　體露堂堂歸去來",
    "X74n1494_001:0650a24": "依法出生。法法皆。真。元從一法生。四生六道。情與",
    "X74n1494_001:0650b01": "無情。山河大地。體露分明。泥牛哮吼。黃河徹底清。",
    "X74n1494_001:0650b02": "　山河如掌平　　無樂亦無成　　千差與萬別",
    "X74n1494_001:0650b03": "　金剛界內生",
    "X74n1494_001:0650b04": "○依法出生分第八",
    "X74n1494_001:0650b05": "須菩提。於意云何。若人滿三千大千世界七寶。以用",
    "X74n1494_001:0650b06": "布施。是人所得福德。寧為多不。須菩提言。甚多。世尊。",
    "X74n1494_001:0650b07": "何以故。是福德。即非福德性。是故如來說福德多。若",
    "X74n1494_001:0650b08": "復有人。於此經中。受持乃至四句偈等。為他人說。其",
    "X74n1494_001:0650b09": "福勝彼。何以故。須菩提。一切諸佛。及諸佛阿耨多羅",
    "X74n1494_001:0650b10": "三藐三菩提法。皆從此經出。須菩提。所謂佛法者。即",
    "X74n1494_001:0650b11": "非佛法。",
    "X74n1494_001:0650b12": "(白)寶萬三千。財施有盡。偈宣四句。法施無窮。發生智",
    "X74n1494_001:0650b13": "慧光明。流出真如玅道。所以稱揚德勝。了達性空。徹",
    "X74n1494_001:0650b14": "諸佛之本源。豁一經之眼目。(問)還見四句。親切處",
    "X74n1494_001:0650b15": "麼。",
    "X74n1494_001:0650b16": "(答)　真性洞明依般若　　不勞彈指證菩提",
    "X74n1494_001:0650b17": "　徒將七寶施三千　　四句親聞了上根",
    "X74n1494_001:0650b18": "　無量劫來諸佛祖　　從茲超出涅槃門",
    "X74n1494_001:0650b19": "　慧燈不滅魔難入　　智鏡常明夢不侵",
    "X74n1494_001:0650b20": "　堪嘆浮生瞌睡漢　　從它萬劫恣昏沈",
    "X74n1494_001:0650b21": "　頭髮焦然乾竹釵　　兩肩擔水又擔柴",
    "X74n1494_001:0650b22": "　一生貧賤多辛苦　　厭惡女身歸去來",
    "X74n1494_001:0650b23": "一相無相。本自如然。不在口宣傳。五五果四向。誰",
    "X74n1494_001:0650b24": "後誰先。絲毫不掛。萬法周圓。圓明彌滿。無心照大",
    "X74n1494_001:0650c01": "千。",
    "X74n1494_001:0650c02": "　五果并四向　　本體元無相　　兩目不相似",
    "X74n1494_001:0650c03": "　鼻孔都一樣",
    "X74n1494_001:0650c04": "○一相無相分第九",
    "X74n1494_001:0650c05": "須菩提。於意云何。須陀洹。能作是念。我得須陀洹果。",
    "X74n1494_001:0650c06": "不。須菩提言。不也。世尊。何以故。須陀洹。名為入流。而",
    "X74n1494_001:0650c07": "無所入。不入色聲香味觸法。是名須陀洹。須菩提。於",
    "X74n1494_001:0650c08": "意云何。斯陀含。能作是念。我得斯陀含果不。須菩提",
    "X74n1494_001:0650c09": "言。不也。世尊。何以故。斯陀含。名一往來。而實無往來。",
    "X74n1494_001:0650c10": "是名斯陀含。須菩提。於意云何。阿那含。能作是念。我",
    "X74n1494_001:0650c11": "得阿那含果不。須菩提言。不也。世尊。何以故。阿那含。",
    "X74n1494_001:0650c12": "名為不來。而實無不來。是故名阿那含。須菩提。於意",
    "X74n1494_001:0650c13": "云何。阿羅漢。能作是念。我得阿羅漢道不。須菩提言。",
    "X74n1494_001:0650c14": "不也。世尊。何以故。實無有法。名阿羅漢。世尊。若阿羅",
    "X74n1494_001:0650c15": "漢作是念。我得阿羅漢道。即為著我人眾生壽者。世尊。",
    "X74n1494_001:0650c16": "佛說我得無諍三昧。人中最為第一。是第一離欲阿",
    "X74n1494_001:0650c17": "羅漢。世尊。我不作是念。我是離欲阿羅漢。世尊。我若",
    "X74n1494_001:0650c18": "作是念。我得阿羅漢道。世尊則不說。須菩提。是樂阿",
    "X74n1494_001:0650c19": "蘭那行者。以須菩提。實無所行。而名須菩提。是樂阿",
    "X74n1494_001:0650c20": "蘭那行。",
    "X74n1494_001:0650c21": "(白)人天往返。諸漏未除。道果雙忘。無諍第一。超凡入",
    "X74n1494_001:0650c22": "聖。從頭勘證。將來轉位迴機。透底盡令撤去。(問)還",
    "X74n1494_001:0650c23": "委悉麼。",
    "X74n1494_001:0650c24": "(答)　勿謂無心云是道　　無心猶隔一重關",
    "X74n1494_001:0651a01": "　果位聲聞獨善身　　寂然常定本非真",
    "X74n1494_001:0651a02": "　迴心頓入如來海　　倒駕慈航逆渡人",
    "X74n1494_001:0651a03": "　樓頭畫鼓五更闌　　爭奈眾生被眼瞞",
    "X74n1494_001:0651a04": "　不見性天光燦燦　　但於夜後黑漫漫",
    "X74n1494_001:0651a05": "　極樂國中真快樂　　永無八難及三灾",
    "X74n1494_001:0651a06": "　常聞天樂空中響　　敢勸眾生歸去來",
    "X74n1494_001:0651a07": "莊嚴淨土。錦上添華。徒勞任算沙。然燈昔日。授記",
    "X74n1494_001:0651a08": "無差。因風吹火。末後拈華。誰人會得。迦葉便笑他。",
    "X74n1494_001:0651a09": "　莊嚴生淨土　　金粟眼中沙　　初生全泄漏",
    "X74n1494_001:0651a10": "　末後又拈華",
    "X74n1494_001:0651a11": "○莊嚴淨土分第十",
    "X74n1494_001:0651a12": "佛告須菩提。於意云何。如來昔在。然燈佛所。於法有",
    "X74n1494_001:0651a13": "所得不。不也。世尊如來。在然燈佛所。於法實無所得。",
    "X74n1494_001:0651a14": "須菩提。於意云何。菩薩莊嚴佛土不。不也。世尊。何以",
    "X74n1494_001:0651a15": "故。莊嚴佛土者。即非莊嚴。是名莊嚴。是故須菩提。諸",
    "X74n1494_001:0651a16": "菩薩摩訶薩。應如是生清淨心。不應住色生心。不應",
    "X74n1494_001:0651a17": "住聲香味觸法。生心應無所住。而生其心。須菩提。譬",
    "X74n1494_001:0651a18": "如有人。身如須彌山王。於意云何。是身為大不。須菩",
    "X74n1494_001:0651a19": "提言。甚大。世尊。何以故。佛說非身。是名大身。",
    "X74n1494_001:0651a20": "(白)如來續焰然燈。實無可得之法。菩薩莊嚴佛土。應",
    "X74n1494_001:0651a21": "無所住之心。諸妄消亡。一真清淨。昔究法華玅旨。親",
    "X74n1494_001:0651a22": "感普賢誨言。清淨身心。安居求實。冥符奧義。豁悟前",
    "X74n1494_001:0651a23": "因。直得心法兩忘。眼塵俱泯。(問)且道莊嚴箇什麼(咄)。",
    "X74n1494_001:0651a24": "(答)　彈指圓成八萬門　　剎那滅却三祇劫",
    "X74n1494_001:0651b01": "　正法眼中無所得　　涅槃心外謾莊嚴",
    "X74n1494_001:0651b02": "　六塵空寂無人會　　推倒須彌浸玉蟾",
    "X74n1494_001:0651b03": "　百歲光陰一剎那　　凌晨淨口念彌陀",
    "X74n1494_001:0651b04": "　看經讀誦無休歇　　必免當來過奈河",
    "X74n1494_001:0651b05": "　造論弘經大辯才　　馬鳴龍樹及天台",
    "X74n1494_001:0651b06": "　圭峯乃法至清涼老　　總勸西方歸去來",
    "X74n1494_001:0651b07": "無為福勝。四句堪誇。如塵比數沙。住相布施。凡聖",
    "X74n1494_001:0651b08": "皆差。無來無去。月照簾下。無根樹子。常開四季花。",
    "X74n1494_001:0651b09": "　四句絕堪誇　　河沙數漸多　　算來無一法",
    "X74n1494_001:0651b10": "　淨處娑婆訶",
    "X74n1494_001:0651b11": "○無為福勝分第十一",
    "X74n1494_001:0651b12": "須菩提。如恒河中所有沙數。如是沙等恒河。於意云",
    "X74n1494_001:0651b13": "何。是諸恒河沙。寧為多不。須菩提言。甚多。世尊。但諸",
    "X74n1494_001:0651b14": "恒河尚多無數。何況其沙。須菩提。我今實言告汝。若",
    "X74n1494_001:0651b15": "有善男子。善女人。以七寶滿爾所恒河沙數。三千大",
    "X74n1494_001:0651b16": "千世界。以用布施。得福德多不。須菩提言。甚多。世尊。",
    "X74n1494_001:0651b17": "佛告須菩提。若善男子善女人。於此經中。乃至受持",
    "X74n1494_001:0651b18": "四句偈等。為他人說。而此福德。勝前福德。(白)滿積恒",
    "X74n1494_001:0651b19": "沙七寶。周回布施三千。福德分明。因果不昧。能宣四",
    "X74n1494_001:0651b20": "句之偈。勝前萬倍之功。用真智以照愚。如急流而勇",
    "X74n1494_001:0651b21": "退。(問)且道退後如何。",
    "X74n1494_001:0651b22": "(答)　象踏恒沙徹底過　　大千沙界百雜碎",
    "X74n1494_001:0651b23": "　重增七寶滿恒沙　　如棄甜瓜覔苦瓜",
    "X74n1494_001:0651b24": "　谿悟真空元不壞　　百千三昧總虗華",
    "X74n1494_001:0651c01": "　有歲光陰撚指間　　奔馳不定片時間",
    "X74n1494_001:0651c02": "　煩君檢點形骸看　　多少英雄去不還",
    "X74n1494_001:0651c03": "　勢至悲光絕點埃　　塵塵剎剎現如來",
    "X74n1494_001:0651c04": "　真心量與觀音等　　接引眾生歸去來",
    "X74n1494_001:0651c05": "尊重正教。誰敢輕慢。塔廟在身邊。人人本有箇箇",
    "X74n1494_001:0651c06": "皆然。金剛寶藏。體自周圓。若還信受。怗來自檢看。",
    "X74n1494_001:0651c07": "　起坐皆尊重　　常親塔廟前　　如如元不動",
    "X74n1494_001:0651c08": "　處處得安然",
    "X74n1494_001:0651c09": "○尊重正教分第十二",
    "X74n1494_001:0651c10": "復次須菩提。隨說是經。乃至四句偈等。當知此處一",
    "X74n1494_001:0651c11": "切世間。天。人。阿修羅。皆應供養。如佛塔廟。何況有人",
    "X74n1494_001:0651c12": "盡能受持讀誦。須菩提。當知是人。成就最上第一希",
    "X74n1494_001:0651c13": "有之法。若是經典所在之處。即為有佛。若尊重弟子。",
    "X74n1494_001:0651c14": "(白)慈愍三根。隨說乃人天敬仰。受持四句。皆應如塔",
    "X74n1494_001:0651c15": "廟尊崇。常行無念之心。實為希有之法。(問)如何是最",
    "X74n1494_001:0651c16": "上第一句。",
    "X74n1494_001:0651c17": "(答)　非但我今獨達了　　恒沙諸佛體皆同",
    "X74n1494_001:0651c18": "　說處隨宜不滯空　　勸持四句為流通",
    "X74n1494_001:0651c19": "　天龍覆護尊如塔　　功德無邊讚無窮",
    "X74n1494_001:0651c20": "　百歲光陰老盡人　　青山綠水至如今",
    "X74n1494_001:0651c21": "　開眸認取來生路　　莫學愚頑錯用心",
    "X74n1494_001:0651c22": "　念佛臨終見寶臺　　寶旛寶蓋滿空排",
    "X74n1494_001:0651c23": "　彌陀勢至觀音等　　合掌相隨歸去來",
    "X74n1494_001:0651c24": "如法受持。誰敢謾他。須菩提於意如何。我今為汝。",
    "X74n1494_001:0652a01": "一一言破。白雲散處。月照禪河。文殊不遠。休巡山",
    "X74n1494_001:0652a02": "禮土坡。",
    "X74n1494_001:0652a03": "　如法謹受持　　福勝等須彌　　白雲消散盡",
    "X74n1494_001:0652a04": "　明月始光輝",
    "X74n1494_001:0652a05": "○如法受持分第十三",
    "X74n1494_001:0652a06": "爾時須菩提。白佛言。世尊。當何名此何經。我等云何",
    "X74n1494_001:0652a07": "奉持。佛告須菩提。是經名為金剛般若波羅蜜。以是",
    "X74n1494_001:0652a08": "名字。汝當奉持。所以者何。須菩提。佛說般若波羅蜜。",
    "X74n1494_001:0652a09": "即非般若波羅蜜。是名般若波羅蜜。須菩提。於意云",
    "X74n1494_001:0652a10": "何。如來有所說法不。須菩提。白佛言。世尊。如來無所",
    "X74n1494_001:0652a11": "說。須菩提。於意云何。三千大千世界。所有微塵。是為",
    "X74n1494_001:0652a12": "多不。須菩提言。甚多。世尊。須菩提。諸微塵如來。說非",
    "X74n1494_001:0652a13": "微塵。是名微塵。如來說世界。非世界是名世界。須菩",
    "X74n1494_001:0652a14": "提。於意云何。可以三十二相。見如來不。不也。世尊。不",
    "X74n1494_001:0652a15": "可以三十二相。得見如來。何以故。如來說三十二相。",
    "X74n1494_001:0652a16": "即是非相。是名三十二相。須菩提。若有善男子。善女",
    "X74n1494_001:0652a17": "人。以恒河沙等身命布施。若復有人。於此經中。乃至",
    "X74n1494_001:0652a18": "受持四句偈等。為他人說。其福甚多。",
    "X74n1494_001:0652a19": "(白)大覺尊。本來不立一字。而直指人心。須菩提。無端",
    "X74n1494_001:0652a20": "特請標名。而強生枝節。縱使析微塵如世界。無相可",
    "X74n1494_001:0652a21": "求。施身命等河沙。無法可說。(問)且道奉持箇什麼。",
    "X74n1494_001:0652a22": "(答)　金剛寶劒倚天寒　　外道邪魔俱腦裂",
    "X74n1494_001:0652a23": "　箇裏本無元字脚　　空中誰敢強安名",
    "X74n1494_001:0652a24": "　等閑點出金剛眼　　照破魔王八萬城",
    "X74n1494_001:0652b01": "　百歲光陰不自驚　　老來何物作前程",
    "X74n1494_001:0652b02": "　只憑經卷三千歲　　莫把虗華過一生",
    "X74n1494_001:0652b03": "　般若現前無&#;礙　　橫身宇宙莫疑猜",
    "X74n1494_001:0652b04": "　虗空拶破難藏覆　　大道分明歸去來",
    "X74n1494_001:0652b05": "離相寂滅。誰為分別。有口也難說。五百世中。割截",
    "X74n1494_001:0652b06": "夫節。而無一念。妄生虗說。成道證果。雲散家家月。",
    "X74n1494_001:0652b07": "　離相即非說　　古今常寂滅　　而無一念心",
    "X74n1494_001:0652b08": "　任汝分支節",
    "X74n1494_001:0652b09": "○離相寂滅分第十四",
    "X74n1494_001:0652b10": "爾時須菩提。聞說是經。深解義趣。涕淚悲泣。而白佛。",
    "X74n1494_001:0652b11": "言。希有。世尊。佛說如是甚深經典。我從昔來。所得慧",
    "X74n1494_001:0652b12": "眼。未曾得聞如是之經。世尊。若復有人。得聞是經。信",
    "X74n1494_001:0652b13": "心清淨。即生實相。當知。是人成就第一希有功德。世",
    "X74n1494_001:0652b14": "尊。是實相者。即是非相。是故如來。說名實相。世尊。我",
    "X74n1494_001:0652b15": "今得聞如是經典。信解受持。不足為難。若當來世。後",
    "X74n1494_001:0652b16": "五百歲。其有眾生。得聞是經。信解受持。是人即為第",
    "X74n1494_001:0652b17": "一希有。何以故。此人無我相。無人相。無眾生相。無壽",
    "X74n1494_001:0652b18": "者相。所以者何。我相即是非相。人相。眾生相。壽者相。",
    "X74n1494_001:0652b19": "即是非相。何以故。離。一切諸相。即名諸佛。佛告須菩",
    "X74n1494_001:0652b20": "提。如是如是。若復有人。得聞是經。不驚不怖不畏。當",
    "X74n1494_001:0652b21": "知。是人甚為希有。何以故。須菩提。如來說第一波羅",
    "X74n1494_001:0652b22": "蜜。即非第一波羅蜜。是名第一波羅蜜。須菩提。忍辱",
    "X74n1494_001:0652b23": "波羅蜜。如來說非忍辱波羅蜜。是名忍辱波羅蜜。何",
    "X74n1494_001:0652b24": "以故。須菩提。如我昔為歌利王。割截身體。我於爾時。",
    "X74n1494_001:0652c01": "無我相。無人相。無眾生相。無壽者相。何以故。我於往",
    "X74n1494_001:0652c02": "昔節節支解時。若有我相。人相眾生相壽者相。應生",
    "X74n1494_001:0652c03": "瞋恨。須菩提。又念過去。於五百世。作忍辱仙人。於爾",
    "X74n1494_001:0652c04": "所世。無我相。無人相。無眾生相。無壽者相。是故須菩",
    "X74n1494_001:0652c05": "提。菩薩應離一切相。發阿耨多羅三藐三菩提心。不",
    "X74n1494_001:0652c06": "應住色生心。不應住聲香味觸法生心。應生無所住",
    "X74n1494_001:0652c07": "心。若心有住。即為非住。是故佛說菩薩心。不應住色。",
    "X74n1494_001:0652c08": "布施。須菩提。菩薩為利益一切眾生故。應如是布施。",
    "X74n1494_001:0652c09": "如來說一切諸相。即是非相。又說一切眾生即非眾",
    "X74n1494_001:0652c10": "生。須菩提。如來是真語者。實語者。如語者。不誑語者。",
    "X74n1494_001:0652c11": "不異語者。須菩提。如來所得法。此法無實無虗須菩",
    "X74n1494_001:0652c12": "提。若菩薩心住於法。而行布施。如人入闇。即無所見。",
    "X74n1494_001:0652c13": "若菩薩心不住法。而行布施。如人有目日光明照。見",
    "X74n1494_001:0652c14": "種種色。須菩提。當來之世。若有善男子。善女人。能於",
    "X74n1494_001:0652c15": "此經。受持讀誦。即為如來。以佛智慧悉知是人。悉見",
    "X74n1494_001:0652c16": "是人。皆得成就。無量無邊功德。",
    "X74n1494_001:0652c17": "(白)空生聞說是經。解義趣。而悲流兩淚。仙人垂慈。弘",
    "X74n1494_001:0652c18": "忍。笑雪刃。而謾斬虗空。如是印可。其詞能離一切諸",
    "X74n1494_001:0652c19": "相。(問)未審感悟處有何奇特(咦)。",
    "X74n1494_001:0652c20": "(答)　豁開慧眼明如日　　返照微塵世界空",
    "X74n1494_001:0652c21": "　善吉親聞徹見源　　悲欣交集讚慈尊",
    "X74n1494_001:0652c22": "　心空法朗超真際　　堪報從前不報恩",
    "X74n1494_001:0652c23": "　百歲光陰石火光　　回頭何不早思量",
    "X74n1494_001:0652c24": "　無常相請宜推托　　免向閻君論短長",
    "X74n1494_001:0653a01": "　真樂真常真淨土　　寶池實樹寶華開",
    "X74n1494_001:0653a02": "　無寒無暑無凋變　　歸去來分歸去來",
    "X74n1494_001:0653a03": "持經功德。福多難比。三時喻不齊。住相布施。終須",
    "X74n1494_001:0653a04": "有退。無漏智慧。頓證菩提。華開華謝。日東月落西。",
    "X74n1494_001:0653a05": "　此經功德勝　　誰人解受持　　寒山逢捨得",
    "X74n1494_001:0653a06": "　拍手笑微微",
    "X74n1494_001:0653a07": "○持經功德分第十五",
    "X74n1494_001:0653a08": "須菩提。若有善男子。善女人。初日分。以恒河沙等身",
    "X74n1494_001:0653a09": "布施。中日分。復以恒海沙等身布施。後日分。亦以恒",
    "X74n1494_001:0653a10": "海沙等身布施。如是無量百千萬億劫。以身布施。若",
    "X74n1494_001:0653a11": "復有人。聞此經典。信心不逆。其福勝彼。何況書寫。受",
    "X74n1494_001:0653a12": "持讀誦。為人解說。須菩提。以要言之。是經有不可思",
    "X74n1494_001:0653a13": "議。不可稱量。無邊功德。如來為發大乘者說。為發最",
    "X74n1494_001:0653a14": "上乘者說。若有人。能受持讀誦。廣為人說。如來悉知",
    "X74n1494_001:0653a15": "是人。悉見世人。皆得成就。不可量。不可稱。無有邊。不",
    "X74n1494_001:0653a16": "可思議功德如是人等。即為荷擔。如來。阿耨多羅三",
    "X74n1494_001:0653a17": "藐三菩提何以故。須菩提。若樂小法者。著我見。人見。",
    "X74n1494_001:0653a18": "眾生見。壽者見。則於此經不能聽受讀誦。為人解說。",
    "X74n1494_001:0653a19": "須菩提。在在處處若有此經。一切世間。天人阿修羅。",
    "X74n1494_001:0653a20": "所應供養。當知此處。即為是塔。皆應恭敬。作禮圍繞。",
    "X74n1494_001:0653a21": "以諸華香。而散其處。",
    "X74n1494_001:0653a22": "(白)布施千萬億劫之身。福深如海。為發最上乘者說。",
    "X74n1494_001:0653a23": "擔重如山慶快撩起便行。且請依前放下。(問)何故。",
    "X74n1494_001:0653a24": "(答)　大力量人元不動　　等閑抹過上頭關",
    "X74n1494_001:0653b01": "　倒握吹毛掃異蹤　　頓令心地盡開通",
    "X74n1494_001:0653b02": "　鋒鋩獨露毗盧頂　　凡聖齊教列下風",
    "X74n1494_001:0653b03": "　百歲光陰燭在風　　誰人心與佛心同",
    "X74n1494_001:0653b04": "　修行速往西方去　　足下蓮華步步生",
    "X74n1494_001:0653b05": "　十念圓成一念回　　三心果滿九蓮開",
    "X74n1494_001:0653b06": "　塵勞念佛同時去　　歸去來兮歸去來",
    "X74n1494_001:0653b07": "能淨業障。塵體雙亡。五百億難量。恒沙諸佛。承重",
    "X74n1494_001:0653b08": "供養。而今成道。萬法齊彰。圓明果滿。春來日漸長。",
    "X74n1494_001:0653b09": "　業障本來無　　心差轉見殊　　若悟三空理",
    "X74n1494_001:0653b10": "　何處不如如",
    "X74n1494_001:0653b11": "○能淨業障分第十六",
    "X74n1494_001:0653b12": "復次須菩提。若善男子。善女人。受持讀誦此經。若為",
    "X74n1494_001:0653b13": "人輕賤。是人先世罪業。應墮惡道。以今世人輕賤故。",
    "X74n1494_001:0653b14": "先世罪業。即為消滅。當得阿耨多羅三藐三菩提。須",
    "X74n1494_001:0653b15": "菩提。我念過去。無量阿僧祇劫。於然燈佛前。得值八",
    "X74n1494_001:0653b16": "百四千萬億那由他諸佛。悉皆供養。承事無空過者。",
    "X74n1494_001:0653b17": "若復有人。於後末世。能受持讀誦此經。所得功德。於",
    "X74n1494_001:0653b18": "我所供養諸佛功德。百分不及一千。萬億分。乃至算",
    "X74n1494_001:0653b19": "數。譬喻所不能及。須菩提。若善男子。善女人。於後末",
    "X74n1494_001:0653b20": "世。有受持讀誦此經。所得功德。我若具說者。或有人",
    "X74n1494_001:0653b21": "聞心即狂亂。狐疑不信。須菩提。當知。是經義不可思",
    "X74n1494_001:0653b22": "議。果報亦不可思議。",
    "X74n1494_001:0653b23": "(白)宿業緣。而墮惡道。今人賤而罪即消。供諸佛誦此",
    "X74n1494_001:0653b24": "經。功德勝。而喻莫及。(問)只如無著無相底。還有果",
    "X74n1494_001:0653c01": "報也無。",
    "X74n1494_001:0653c02": "(答)　妄心滅盡業還空　　直證菩提超等級",
    "X74n1494_001:0653c03": "　惡因誰作罪誰招　　真性如空不動搖",
    "X74n1494_001:0653c04": "　曠劫無明俱蕩盡　　先天後地寂寥寥",
    "X74n1494_001:0653c05": "　百歲光陰似水流　　無窮無盡幾時休",
    "X74n1494_001:0653c06": "　不如先證菩提路　　悉免輪迴得自由",
    "X74n1494_001:0653c07": "　歸去來兮歸去來　　一靈休更入脆胎",
    "X74n1494_001:0653c08": "　化身華上身金色　　目擊金容歸去來",
    "X74n1494_001:0653c09": "究竟無我。四大全空。五蘊假立。名通達萬法。處處",
    "X74n1494_001:0653c10": "皆空。青山綠水。雲起長空。諸人薦□。黃鸝啼曉風。",
    "X74n1494_001:0653c11": "　授記本無言　　真慈大覺宣　　四相非四相",
    "X74n1494_001:0653c12": "　菩提果自鮮",
    "X74n1494_001:0653c13": "○究竟無我分第十七",
    "X74n1494_001:0653c14": "爾時須菩提。白佛言。世尊。善男子善女人。發阿耨多",
    "X74n1494_001:0653c15": "羅三藐三菩提心。云何應住。云何降伏其心。佛告須",
    "X74n1494_001:0653c16": "菩提。善男子。善女人。發阿耨多羅三藐三菩提心者。",
    "X74n1494_001:0653c17": "當生如是心。我應滅度一切眾生。滅度一切眾生已。",
    "X74n1494_001:0653c18": "而無有一眾生。實滅度者。何以故。須菩提。若菩薩有",
    "X74n1494_001:0653c19": "我相。人相。眾生相。壽者相。即非菩薩。所以者何。須菩",
    "X74n1494_001:0653c20": "提實無有法。發阿耨多羅三藐三菩提心者。須菩提。",
    "X74n1494_001:0653c21": "於意云何。如來於然燈佛所。有法得阿耨多羅三藐",
    "X74n1494_001:0653c22": "三菩提不。不也。世尊。如我解佛所說義。佛於然燈佛",
    "X74n1494_001:0653c23": "所。無有法得阿耨多羅三藐三菩提。佛言。如是如是。",
    "X74n1494_001:0653c24": "須菩提實無有法。如來得阿耨多羅三藐三菩提。須",
    "X74n1494_001:0654a01": "菩提。若有法如來得阿耨多羅三藐三菩提者。然燈",
    "X74n1494_001:0654a02": "佛。即不與我授記。汝於來世。當得作佛號釋迦牟尼。",
    "X74n1494_001:0654a03": "以實無有法。得阿耨多羅三藐三菩提。是故然燈佛。",
    "X74n1494_001:0654a04": "與我授記。作是言。汝於來世當得作佛。號釋迦牟尼。",
    "X74n1494_001:0654a05": "何以故。如來者即諸法如義。若有人言。如來得阿耨",
    "X74n1494_001:0654a06": "多羅三藐三菩提。須菩提。實無有法。佛得阿耨多羅",
    "X74n1494_001:0654a07": "三藐三菩提。須菩提。如來所得阿耨多羅三藐三菩",
    "X74n1494_001:0654a08": "提。於是中。無實無虗。是故如來說一切法。皆是佛法。",
    "X74n1494_001:0654a09": "須菩提。所言一切法者。即非一切法。是故名一切法。",
    "X74n1494_001:0654a10": "須菩提。譬如人身長大。須菩提言。世尊。如來說人身",
    "X74n1494_001:0654a11": "長大。即為非大身。是名大身。須菩提。菩薩亦如是。若",
    "X74n1494_001:0654a12": "作是言。我當滅度無量眾生。即不名菩薩。何以故。須",
    "X74n1494_001:0654a13": "菩提。實無有法。名為菩薩。是故佛說一切法。無我。無",
    "X74n1494_001:0654a14": "人。無眾生。無壽者。須菩提。若菩薩作是言。我當莊嚴",
    "X74n1494_001:0654a15": "佛土。是不名菩薩。何以故。如來說莊嚴佛土者。即非",
    "X74n1494_001:0654a16": "莊嚴。是名莊嚴須菩提。若菩薩通達無我法者。如來",
    "X74n1494_001:0654a17": "說名真是菩薩。",
    "X74n1494_001:0654a18": "(白)妄盡還真。眾生何曾滅度。法空無我。菩提本自圓",
    "X74n1494_001:0654a19": "成。直饒遇然燈印證而不疑。已隔來世。況釋迦重審",
    "X74n1494_001:0654a20": "而方悟。轉涉途程。(問)且道不涉途程底人。脚跟還",
    "X74n1494_001:0654a21": "點地麼。",
    "X74n1494_001:0654a22": "(答)　丈夫自有衛天志　　不向如來行處行",
    "X74n1494_001:0654a23": "　直指單傳密意深　　本來非佛亦非心",
    "X74n1494_001:0654a24": "　分明不受然燈記　　自有靈光耀古今",
    "X74n1494_001:0654b01": "　百歲光陰一夢中　　老來不與舊時同",
    "X74n1494_001:0654b02": "　眾生好似風無定　　搖落桃華滿地紅",
    "X74n1494_001:0654b03": "　不知誰解巧安排　　揑聚依前又放開",
    "X74n1494_001:0654b04": "　莫謂如來成斷滅　　一聲還續一聲來",
    "X74n1494_001:0654b05": "一體同觀。萬法無差。凡聖共一家。如來五眼照耀",
    "X74n1494_001:0654b06": "塵沙三。心洞徹。本性無涯。春來日煖。無樹不放花。",
    "X74n1494_001:0654b07": "　如來具六通　　三心不可窮　　算沙無億數",
    "X74n1494_001:0654b08": "　到此體皆同",
    "X74n1494_001:0654b09": "○一體同觀分第十八",
    "X74n1494_001:0654b10": "如須菩提。於意云何。如來有肉眼不。如是世尊。如來",
    "X74n1494_001:0654b11": "有肉眼。須菩提。於意云何。如來有天眼。不如是世尊。",
    "X74n1494_001:0654b12": "如來有天眼。須菩提。於意云何。如來有慧眼不。如是",
    "X74n1494_001:0654b13": "世尊。如來有慧眼。須菩提。於意云何。如來有法眼。不",
    "X74n1494_001:0654b14": "如是世尊。如來有法眼。須菩提。於意云何。如來有佛",
    "X74n1494_001:0654b15": "眼不。如是世尊。如來有佛眼。須菩提。於意云何。如恒",
    "X74n1494_001:0654b16": "河中所有沙。佛說是沙不。如是世尊。如來說是沙。須",
    "X74n1494_001:0654b17": "菩提。於意云何。如一恒河中所有沙。有如是沙等恒",
    "X74n1494_001:0654b18": "河。是諸恒河。所有沙數佛世界。如是寧為多不。甚多。",
    "X74n1494_001:0654b19": "世尊佛告須菩提。爾所國土中。所有眾生。若干種心。",
    "X74n1494_001:0654b20": "如來悉知。何以故。如來說諸心。皆為非心。是名為心。",
    "X74n1494_001:0654b21": "所以者何。須菩提。過去心。不可得。現在心。不可得。未",
    "X74n1494_001:0654b22": "來心。不可得。",
    "X74n1494_001:0654b23": "(白)五眼悉圓明。如揭日曜。恒沙之世界。三心不可得。",
    "X74n1494_001:0654b24": "似發火覔滄海之浮漚。縱使窮諸玄辯。竭世樞機。到",
    "X74n1494_001:0654c01": "此總須茫然。(問)問且道是何標格。",
    "X74n1494_001:0654c02": "(答)　直饒講得千經論　　也落禪家第二籌",
    "X74n1494_001:0654c03": "　心眼俱通法界周　　恒沙玅用沒蹤由",
    "X74n1494_001:0654c04": "　雲收江湛天空濶　　明月蘆華一樣秋",
    "X74n1494_001:0654c05": "　荒郊日落草風悲　　試問骷髏儞是誰",
    "X74n1494_001:0654c06": "　或是英雄豪傑漢　　回頭能有幾人知",
    "X74n1494_001:0654c07": "　未法娑婆入苦灾　　互相食噉惡如豺",
    "X74n1494_001:0654c08": "　刀兵疫病遭饑饉　　厭離閻浮歸去來",
    "X74n1494_001:0654c09": "法界通化。似有還無。箇箇本無殊。圓明一點。無來",
    "X74n1494_001:0654c10": "無去。搬柴運水。好用工夫。松梢月朗。衣穿露寶",
    "X74n1494_001:0654c11": "珠。",
    "X74n1494_001:0654c12": "　珍寶滿盈剎　　福德等難量　　若到無福地",
    "X74n1494_001:0654c13": "　方知滋味長",
    "X74n1494_001:0654c14": "○法界通化第十九",
    "X74n1494_001:0654c15": "須菩提。於意云何。若有人滿三千大千世界。七寶以",
    "X74n1494_001:0654c16": "用布施。是人以是因緣。得福多不。如是世尊。此人以",
    "X74n1494_001:0654c17": "是因緣。得福甚多。須菩提。若福德有實。如來不說得",
    "X74n1494_001:0654c18": "福德多。以福德無故。如來說得福德多。",
    "X74n1494_001:0654c19": "(白)布施因緣。實人天有漏之果。無為福德。超凡聖通",
    "X74n1494_001:0654c20": "化之功。噫有為雖偽。棄之則功行不成。無為雖真。擬",
    "X74n1494_001:0654c21": "之則聖果難證。(問)且道不擬不棄時。如何是聖諦",
    "X74n1494_001:0654c22": "第一義。",
    "X74n1494_001:0654c23": "(答)　達摩當機會直指　　廓然元不識梁王",
    "X74n1494_001:0654c24": "　寶施寰中福倍常　　華開錦上最難量",
    "X74n1494_001:0655a01": "　就中拶倒空王殿　　露柱燈籠書放光",
    "X74n1494_001:0655a02": "　郊園又是一番春　　骷髏縱橫白似銀",
    "X74n1494_001:0655a03": "　日炙風吹休懊惱　　骷髏總是利名人",
    "X74n1494_001:0655a04": "　淨土永無三惡道　　寶方寂靜不輪迴",
    "X74n1494_001:0655a05": "　金繩界到經行處　　好念彌陀歸去來",
    "X74n1494_001:0655a06": "離色離相。無住無依。法界普光輝。無言無說。無是",
    "X74n1494_001:0655a07": "無非。無來無去。無相無為。澄潭月朗。石人帶帽歸。",
    "X74n1494_001:0655a08": "　知得如來意　　玄空不復尋　　具足非具足",
    "X74n1494_001:0655a09": "　聲色兩分明",
    "X74n1494_001:0655a10": "○離色離相分第二十",
    "X74n1494_001:0655a11": "須菩提。於意云何。佛可以具足色身見不。不也。世尊",
    "X74n1494_001:0655a12": "如來。不應以具足色身見。何以故。如來說具足色身。",
    "X74n1494_001:0655a13": "即非具足色身。是名具足色身。須菩提。於意云何。如",
    "X74n1494_001:0655a14": "來可以具足諸相見不。不也。世尊如來。不應以具足",
    "X74n1494_001:0655a15": "諸相見。何以故。如來說諸相具足。即非具足。是名諸",
    "X74n1494_001:0655a16": "相具足。",
    "X74n1494_001:0655a17": "(白)有相有身。如來莊嚴具足。分賓分主。空生解辯親",
    "X74n1494_001:0655a18": "疎。直得賓主兩忘。色相俱離。(問)如何是主中主。",
    "X74n1494_001:0655a19": "(答)　若臣道合無回互　　認得分明不是渠",
    "X74n1494_001:0655a20": "　端嚴相好紫金身　　正眼看來總不真",
    "X74n1494_001:0655a21": "　要會問酬親的意　　蘊空無我亦無人",
    "X74n1494_001:0655a22": "　圓音唱處響清淨　　試誦金剛一卷經",
    "X74n1494_001:0655a23": "　薦取眾生方外句　　稱鎚是鉄太分明",
    "X74n1494_001:0655a24": "　陌上桃華春又開　　風吹殘杏雪飛垓",
    "X74n1494_001:0655b01": "　紛紛落處誰人悟　　笑指靈雲歸去來",
    "X74n1494_001:0655b02": "非說所說。不在分別。本性離言說。潺潺綠水。出廣",
    "X74n1494_001:0655b03": "長舌。圓音落落。無間無歇。休將耳聽。紅爐飛片雪。",
    "X74n1494_001:0655b04": "　我心本非有　　無心說向誰　　所說非所說",
    "X74n1494_001:0655b05": "　為被上乘機",
    "X74n1494_001:0655b06": "○非說所說分第二十一",
    "X74n1494_001:0655b07": "須菩提。汝勿謂如來作是念。我當有所說法。莫作是",
    "X74n1494_001:0655b08": "念。何以故。若人言如來有所說法。即為謗佛。不能解",
    "X74n1494_001:0655b09": "我所說故。須菩提。說法者。無法可說。是名說法。爾時",
    "X74n1494_001:0655b10": "慧命須菩提。白佛言。世尊。頗有眾生。於未來世。間說",
    "X74n1494_001:0655b11": "是法。生信心不。佛言。須菩提彼非眾生。非不眾生。何",
    "X74n1494_001:0655b12": "以故。須菩提。眾生眾生者如來說非眾生。是名眾生。",
    "X74n1494_001:0655b13": "(白)如來無所說。慈雲甘露灑濛濛。慧命未甞聞。明月",
    "X74n1494_001:0655b14": "清風空寂寂。(問)正恁麼時。且道是何境界。",
    "X74n1494_001:0655b15": "(答)　欲得不招無間業　　莫謗如來正法輪",
    "X74n1494_001:0655b16": "　道本無言喚不醒　　藥因救病出金瓶",
    "X74n1494_001:0655b17": "　可憐萬億人天眾　　依舊獃獃側耳聽",
    "X74n1494_001:0655b18": "　鼓聲集眾下林泉　　莫學金剛問普賢",
    "X74n1494_001:0655b19": "　高坐猊臺傳秘要　　玅通一指老僧禪",
    "X74n1494_001:0655b20": "　有病有危終退墮　　不生不滅不輪迴",
    "X74n1494_001:0655b21": "　西方淨土常安樂　　無苦無憂歸去來",
    "X74n1494_001:0655b22": "無法可得。情識難量。本體露堂堂包含法相界與",
    "X74n1494_001:0655b23": "無相。行住坐臥。子細參詳。知音勘破。炎天。降雪霜。",
    "X74n1494_001:0655b24": "　無為所得法　　得法何所持　　無有少法故",
    "X74n1494_001:0655c01": "　三藐三菩提",
    "X74n1494_001:0655c02": "○無法可得分第二十二",
    "X74n1494_001:0655c03": "須菩提白佛言。世尊佛。得阿耨多羅三藐三菩提。焉",
    "X74n1494_001:0655c04": "無所得耶。佛言。如是如是。須菩提。我於阿耨多羅三",
    "X74n1494_001:0655c05": "藐三菩提。乃至無有少法可得。是名阿耨多羅三藐",
    "X74n1494_001:0655c06": "三菩提。",
    "X74n1494_001:0655c07": "(白)法無可得。是名阿耨菩提。道無可傳。直指涅槃正",
    "X74n1494_001:0655c08": "眼。(問)只如得。而無得。傳而不傳。畢竟是何宗旨。",
    "X74n1494_001:0655c09": "(答)　三賢尚未明斯旨　　十聖那能達此宗",
    "X74n1494_001:0655c10": "　從來無說亦無傳　　纔涉思惟便福關",
    "X74n1494_001:0655c11": "　語默離微俱埽盡　　寥寥獨坐古靈山",
    "X74n1494_001:0655c12": "　爐中裊裊試拈香　　普請天龍降道場",
    "X74n1494_001:0655c13": "　功德無邊應有報　　莊嚴淨土事難量",
    "X74n1494_001:0655c14": "　六欲諸天具五衰　　三禪尚自有風灾",
    "X74n1494_001:0655c15": "　直饒修到非非想　　也則不如歸去來",
    "X74n1494_001:0655c16": "淨心行善。休教點污。此法離凡愚。是法平等。萬法",
    "X74n1494_001:0655c17": "皆如青山。綠水與我何殊。金生麗水。蟾光滿太虗。",
    "X74n1494_001:0655c18": "　淨心平等行　　無下亦無高　　善法非善法",
    "X74n1494_001:0655c19": "　何須口叨叨",
    "X74n1494_001:0655c20": "○淨心行善分第二十三",
    "X74n1494_001:0655c21": "復次須菩提。是法平等。無有高下。是名阿耨多羅三",
    "X74n1494_001:0655c22": "藐三菩提。以無我。無人。無眾生。無壽者。修一切善法。",
    "X74n1494_001:0655c23": "即得阿耨多羅三藐三菩提。須菩提。所言善法者。如",
    "X74n1494_001:0655c24": "來說即非善法。是名善法。",
    "X74n1494_001:0656a01": "(白)法無高下。故諸佛心內眾生。時時。成道。相離我人。",
    "X74n1494_001:0656a02": "故諸眾心。生內諸佛。念念證真。所以道念佛。不礙參",
    "X74n1494_001:0656a03": "禪。參禪不礙念佛。至於念而無念。參而不參。洞明本",
    "X74n1494_001:0656a04": "地風光。了達惟心淨土。溪山雖異。雲月皆同。(問)那",
    "X74n1494_001:0656a05": "裏不是平等之法。要知縱橫不礙處麼。",
    "X74n1494_001:0656a06": "(答)　處處綠楊堪繫馬　　家家有路透長安",
    "X74n1494_001:0656a07": "　山華似錦水如藍　　莫問前三與後三",
    "X74n1494_001:0656a08": "　心境廓然忘彼此　　大千沙界總包含",
    "X74n1494_001:0656a09": "　口裏叨叨念彌陀　　心頭人我似于戈",
    "X74n1494_001:0656a10": "　其心若不從頭改　　磕破髑髏當得麼",
    "X74n1494_001:0656a11": "　世人愚上無智慧　　惟知愛欲及貪財",
    "X74n1494_001:0656a12": "　何如一筆都勾斷　　好念彌陀歸去來",
    "X74n1494_001:0656a13": "福智無比。二法周圓塵沙結良緣。功行累劫。果滿",
    "X74n1494_001:0656a14": "功緣。智燈普照。一月當天。圓明朗朗。無心鑒大千。",
    "X74n1494_001:0656a15": "　般若真空性　　福慧兩雙修　　四句無為法",
    "X74n1494_001:0656a16": "　持念片時周",
    "X74n1494_001:0656a17": "○福智無比分第二十四",
    "X74n1494_001:0656a18": "須菩提。若三千大千世界中。所有諸須彌山王。如是",
    "X74n1494_001:0656a19": "等七寶聚。有人持用布施。若人以此般若波羅蜜經。",
    "X74n1494_001:0656a20": "乃至四句偈等。受持讀誦。為他人說。於前福德。百分",
    "X74n1494_001:0656a21": "不及一。百千萬億分。乃至算數譬喻。所不能及。",
    "X74n1494_001:0656a22": "(白)福等三千。施須彌之七寶。經持四句。耀智海之明",
    "X74n1494_001:0656a23": "珠。能令識浪澄清。頓使義天開朗。弘慈普濟廣利無",
    "X74n1494_001:0656a24": "邊。(問)夜半正明。還在何處。",
    "X74n1494_001:0656b01": "(答)　三身四智體中圓　　八解六通心地印",
    "X74n1494_001:0656b02": "　寶聚山王算莫窮　　還如仰箭射虗空",
    "X74n1494_001:0656b03": "　洞明四句超三際　　絕勝僧祇萬倍功",
    "X74n1494_001:0656b04": "　一毛頭上為拈華　　笑倒傍邊老作家",
    "X74n1494_001:0656b05": "　要問相逢端的意　　摩尼達哩吽癹吒",
    "X74n1494_001:0656b06": "　我憶彌陀如父母　　彌陀觀我似嬰孩",
    "X74n1494_001:0656b07": "　心心念念常無間　　父子相隨歸去來",
    "X74n1494_001:0656b08": "化無所化。機分大小。空生莫疑猜。四生六道。去住",
    "X74n1494_001:0656b09": "還來。迴光返照。面目明白。疑心頓歇。紅霞遍九垓。",
    "X74n1494_001:0656b10": "　大乘深奧理　　解悟有多般　　實我實我無",
    "X74n1494_001:0656b11": "　子細好生觀",
    "X74n1494_001:0656b12": "○化無所化分第二十五",
    "X74n1494_001:0656b13": "須菩提。於意云何。汝等勿謂如來作是念。我當度眾",
    "X74n1494_001:0656b14": "生。須菩提。莫作是念。何以故。實無有眾生。如來度者。",
    "X74n1494_001:0656b15": "若有眾生。如來度者。如來即有我人眾生壽者。須菩",
    "X74n1494_001:0656b16": "提。如來說有我者。即非有我。而凡夫之人。以為有我。",
    "X74n1494_001:0656b17": "須菩提。凡夫者。如來說即非凡夫。是名凡夫。",
    "X74n1494_001:0656b18": "(白)無我無人。眾生自成正覺。不生不滅。如來說非凡",
    "X74n1494_001:0656b19": "夫。雖然箇事分明。爭奈當機蹉過。昔有僧。問翠巖云。",
    "X74n1494_001:0656b20": "還丹一粒點鐵成金。至理一言。轉凡成聖。(問)學人上",
    "X74n1494_001:0656b21": "來請師一點。答師云不點。(問)僧云。為什麼不點。",
    "X74n1494_001:0656b22": "(答)師云。恐汝落凡聖。(問)且道不落凡聖底人。具什麼",
    "X74n1494_001:0656b23": "眼。",
    "X74n1494_001:0656b24": "(答)　直饒聖解凡情盡　　開服依前在夢中",
    "X74n1494_001:0656c01": "　到岸從來不用船　　坦然大道透長安",
    "X74n1494_001:0656c02": "　了知元不因他悟　　面目分明總一般",
    "X74n1494_001:0656c03": "　前三三與後三三　　擬議商量總不堪",
    "X74n1494_001:0656c04": "　饒汝識情俱絕斷　　三生九劫更重參",
    "X74n1494_001:0656c05": "　白髮雙親齒漸衰　　勤供甘旨莫遲迴",
    "X74n1494_001:0656c06": "　試學昔日能仁氏　　奉事尊堂歸去來",
    "X74n1494_001:0656c07": "法身非相。不在心懷。絕中間與內外。聲色見我。未",
    "X74n1494_001:0656c08": "出輪胎。若離聲色。難見如來。徒勞遠覔。文殊在五",
    "X74n1494_001:0656c09": "臺。",
    "X74n1494_001:0656c10": "　有相即無相　　無相亦無真　　兩處俱不立",
    "X74n1494_001:0656c11": "　一體始方親",
    "X74n1494_001:0656c12": "○法身非相分第二十六",
    "X74n1494_001:0656c13": "須菩提。於意云何。可以三十二相觀如來不。須菩提",
    "X74n1494_001:0656c14": "言。如是如是。以三十二相觀如來。佛言須菩提。若以",
    "X74n1494_001:0656c15": "三十二相。觀如來者。轉輪聖王。即是如來。須菩提。白",
    "X74n1494_001:0656c16": "佛言。世尊。如我解佛所說義。不應以三十二相觀如",
    "X74n1494_001:0656c17": "來。爾時世尊。而說偈言。",
    "X74n1494_001:0656c18": "　若以色見我　　以音聲求我　　是人行邪道",
    "X74n1494_001:0656c19": "　不能見如來",
    "X74n1494_001:0656c20": "(白)玅相莊嚴。聖王相即如來相。法身週遍。如來身異",
    "X74n1494_001:0656c21": "聖王身。若向這裏。見得徹去。鷺倚雪巢。兔棲月殿。",
    "X74n1494_001:0656c22": "(問)其或未然。",
    "X74n1494_001:0656c23": "(答)　石火一揮天外去　　癡人猶看月邊星",
    "X74n1494_001:0656c24": "　公案現成重審問　　愛情翻疑錯承當",
    "X74n1494_001:0657a01": "　不應聲色行邪道　　結罪無因見法王",
    "X74n1494_001:0657a02": "　九年面壁自知非　　不若抽身隻履歸",
    "X74n1494_001:0657a03": "　莫道少林消息斷　　白雪依舊擁柴扆",
    "X74n1494_001:0657a04": "　三界忙忙何日省　　六塵擾擾幾時休",
    "X74n1494_001:0657a05": "　西方一路超生死　　齊念彌陀到地頭",
    "X74n1494_001:0657a06": "無斷無滅。自古長存。不滅更不生。山河成壞。這箇",
    "X74n1494_001:0657a07": "安寧。無來無去。耀古騰今。人人本具。鍮石不換金。",
    "X74n1494_001:0657a08": "　不生亦不滅　　無斷亦無常　　常樂併我淨",
    "X74n1494_001:0657a09": "　非不好商量",
    "X74n1494_001:0657a10": "○無斷無滅分第二十七",
    "X74n1494_001:0657a11": "須菩提。汝若作是念。如來不以具足相故。得阿耨多",
    "X74n1494_001:0657a12": "羅三藐三菩提。須菩提。莫作是念。如來不以具足",
    "X74n1494_001:0657a13": "相故。得阿耨多羅三藐三菩提。須菩提。汝若作是念。",
    "X74n1494_001:0657a14": "發阿耨多羅三藐三菩提心者。說諸法斷滅。莫作是",
    "X74n1494_001:0657a15": "念。何以故。發阿耨多羅三藐三菩提心者。於法不說",
    "X74n1494_001:0657a16": "斷滅相。",
    "X74n1494_001:0657a17": "(白)相非具而本具。常自莊嚴。法雖傳而不傳。何曾斷",
    "X74n1494_001:0657a18": "滅。昔世尊於靈山會上。人天眾前云。吾有清淨法眼",
    "X74n1494_001:0657a19": "涅槃玅心。付囑飯光。廣令傳化。(問)且道當時傳箇",
    "X74n1494_001:0657a20": "甚麼。",
    "X74n1494_001:0657a21": "(答)　青蓮目顧人天眾　　金色頭陀獨破顏",
    "X74n1494_001:0657a22": "　一燈能續百千燈　　心印光通法令行",
    "X74n1494_001:0657a23": "　千聖不傳吹不滅　　聯輝列焰轉分明",
    "X74n1494_001:0657a24": "　一點靈光塞太虗　　也非禪教也非儒",
    "X74n1494_001:0657b01": "　打成一片誰人會　　具眼還他大丈夫",
    "X74n1494_001:0657b02": "　天樂簫韶華雨飛　　他方遊歷聖初回",
    "X74n1494_001:0657b03": "　如雲海眾相迎接　　目擊金容歸去來",
    "X74n1494_001:0657b04": "不受不貪。知足常足。無罪亦無福。隨緣過日。且忌",
    "X74n1494_001:0657b05": "分訴。千家一鉢。衲子活路。雖無一物。與眾生贈福。",
    "X74n1494_001:0657b06": "　不覺塵緣起　　貪愛轉見深　　若得迴光照",
    "X74n1494_001:0657b07": "　當生即不生",
    "X74n1494_001:0657b08": "○不受不貪分第二十八",
    "X74n1494_001:0657b09": "須菩提。若菩薩以滿恒河沙等世界。七寶持用布施。",
    "X74n1494_001:0657b10": "若復有人。知一切法。無我得成於忍。此菩薩。勝前菩",
    "X74n1494_001:0657b11": "薩。所得功德。何以故。須菩提。以諸菩薩。不受福德故。",
    "X74n1494_001:0657b12": "須菩提。白佛言。世尊。云何菩薩不受福德。須菩提。菩",
    "X74n1494_001:0657b13": "薩所作福德。不應貪著。是故說不受福德。",
    "X74n1494_001:0657b14": "(白)有求有苦。八風五欲交煎。無著無貪。三明六通自",
    "X74n1494_001:0657b15": "在。(問)便恁麼去。(答)水邊林下。月冷風清。(問)不恁麼去。",
    "X74n1494_001:0657b16": "(答)橋斷路截。別通消息。(問)還委悉麼。",
    "X74n1494_001:0657b17": "(答)　老僧笑指猿啼處　　更有靈蹤在上方",
    "X74n1494_001:0657b18": "　數行梵字雲中雁　　一曲無生澗底琴",
    "X74n1494_001:0657b19": "　德勝河沙渾不用　　清風明月是知音",
    "X74n1494_001:0657b20": "　春來秋去幾時休　　堪嘆眾生又白頭",
    "X74n1494_001:0657b21": "　東廓郊中多古墓　　北邙山下有骷髏",
    "X74n1494_001:0657b22": "　白傳文章世間稀　　尚求兜率厭輪迴",
    "X74n1494_001:0657b23": "　我今奉勸文章士　　念佛西方歸去來",
    "X74n1494_001:0657b24": "威儀寂靜。塔大心路。不用巧分訴。行住坐臥。無盡",
    "X74n1494_001:0657c01": "無餘。無所從來。亦無所主。若人會得。全不費工夫。",
    "X74n1494_001:0657c02": "　人人具四大　　我見萬法空　　行住并坐臥",
    "X74n1494_001:0657c03": "　來去與真同",
    "X74n1494_001:0657c04": "○威儀寂靜分第二十九",
    "X74n1494_001:0657c05": "須菩提。若有人言。如來若來若去。若坐若臥。是人不",
    "X74n1494_001:0657c06": "解我所說義。何以故。如來者無所從來。亦無所去。故",
    "X74n1494_001:0657c07": "名如來。",
    "X74n1494_001:0657c08": "(白)坐臥經行。本自無來無去。威儀不動寂然。非靜非",
    "X74n1494_001:0657c09": "搖。(問)要解如來所說義否。",
    "X74n1494_001:0657c10": "(答)　隨緣赴感靡不周　　而常處此菩提座",
    "X74n1494_001:0657c11": "　巍巍不動法中王　　那有獼猴跳六窻",
    "X74n1494_001:0657c12": "　笑指真空無面目　　連雲推月下千江",
    "X74n1494_001:0657c13": "　蘆華影裏一骷髏　　半臥黃沙半土丘",
    "X74n1494_001:0657c14": "　骷髏但有心頭氣　　爭名奪利幾時休",
    "X74n1494_001:0657c15": "　漢末殘唐甚苦哉　　人心上下極相乖",
    "X74n1494_001:0657c16": "　貪婪虗偽那堪說　　亂世如麻歸去來",
    "X74n1494_001:0657c17": "一合相理。下住分別處處任宣說。九年面壁。斬釘",
    "X74n1494_001:0657c18": "截鐵。神光三拜。華開時節。分明點破。稱鎚原是鐵。",
    "X74n1494_001:0657c19": "　三千界微塵　　俱來一念心　　如來一合相",
    "X74n1494_001:0657c20": "　推倒大虗空",
    "X74n1494_001:0657c21": "○一合相理分第三十",
    "X74n1494_001:0657c22": "須菩提。若善男子善女人。以三千大千世界。碎為微",
    "X74n1494_001:0657c23": "塵。於意云何。是微塵眾。寧為多不。須菩提言。甚多。世",
    "X74n1494_001:0657c24": "尊。何以故。若是微塵眾。實有者。佛即不說是微塵眾。",
    "X74n1494_001:0658a01": "所以者何。佛說微塵眾。即非微塵眾。是名微塵眾。世",
    "X74n1494_001:0658a02": "尊。如來所說。三千大千世界。即非世界。是名世界。何",
    "X74n1494_001:0658a03": "以故。若世界實有者。即是一合相。如來說一合相。即",
    "X74n1494_001:0658a04": "非一合相。是名一合相。須菩提。一合相者。即是不可",
    "X74n1494_001:0658a05": "說。但凡夫之人。貪著其事。",
    "X74n1494_001:0658a06": "(白)以世界碎如微塵。慈尊喻巧於玄要。立權名。談其",
    "X74n1494_001:0658a07": "實相。凡夫意絕於貪求。(問)與麼會得。(答)返本還源背",
    "X74n1494_001:0658a08": "塵合覺。(問)不與麼會。(答)智同諸佛。悲合眾生。(問)總",
    "X74n1494_001:0658a09": "不與麼。",
    "X74n1494_001:0658a10": "(答)　巨靈擡手無多子　　分破華山千萬重",
    "X74n1494_001:0658a11": "　一段生涯六不收　　從前萬法盡非儔",
    "X74n1494_001:0658a12": "　輕輕擘破三千界　　直待恒河水逆流",
    "X74n1494_001:0658a13": "　九曲黃河直指君　　分明全不涉途程",
    "X74n1494_001:0658a14": "　不知白日青天裏　　開眼許多迷路人",
    "X74n1494_001:0658a15": "　東晉遠公曾結社　　遺民房翥總奇才",
    "X74n1494_001:0658a16": "　淵明入會多耽飲　　今晚休杯歸去來",
    "X74n1494_001:0658a17": "知見不生。返照還源。本性離言詮。見聞覺知。無正",
    "X74n1494_001:0658a18": "無偏。無垢無淨。無缺無圓靈光皎皎。杲日正當天。",
    "X74n1494_001:0658a19": "　知見度眾生　　眾生亦復盲　　如來非法相",
    "X74n1494_001:0658a20": "　方到涅槃城",
    "X74n1494_001:0658a21": "○知見不生分第三十一",
    "X74n1494_001:0658a22": "須菩提。若人言。佛說我見人見眾生見壽者見。須菩",
    "X74n1494_001:0658a23": "提。於意云何。是人解我所說義不。不也。世尊是人不",
    "X74n1494_001:0658a24": "解如來所說義。何以故。世尊說我見人見眾生見壽",
    "X74n1494_001:0658b01": "者見。即非我見人見眾生見壽者見。是名我見人見",
    "X74n1494_001:0658b02": "眾生見壽者見。須菩提。發阿耨多羅三藐三菩提心",
    "X74n1494_001:0658b03": "者。於一切法。應如是知。如是見。如是信解。不生法相。",
    "X74n1494_001:0658b04": "須菩提。所言法相者。如來說。即非法相。是名法相。",
    "X74n1494_001:0658b05": "(白)若著見聞覺知。不解如來妙義。悟無我人壽命。還",
    "X74n1494_001:0658b06": "同陽燄空華。楞嚴云。知見立知。即無明本。知見無見。",
    "X74n1494_001:0658b07": "斯即涅槃。(問)只如法相不生時。還信解麼。",
    "X74n1494_001:0658b08": "(答)　大千沙界海中漚　　一切聖賢如電拂",
    "X74n1494_001:0658b09": "　法空非我道非親　　樹倒藤枯笑轉新",
    "X74n1494_001:0658b10": "　風埽止啼黃葉盡　　千林全體露天真",
    "X74n1494_001:0658b11": "　朝日忙忙暮日忙　　眾生何不早思量",
    "X74n1494_001:0658b12": "　人如春夢終須短　　命若風燈豈久長",
    "X74n1494_001:0658b13": "　淨土緣生稱本懷　　一靈更不墮脆胎",
    "X74n1494_001:0658b14": "　法身解脫俱齊等　　瞥地回頭歸去來",
    "X74n1494_001:0658b15": "應化非真。如露如電。有為法不牢堅。住相布施。果",
    "X74n1494_001:0658b16": "報人天。持經四句。入聖超凡。頻頻轉念。金剛體最",
    "X74n1494_001:0658b17": "堅。",
    "X74n1494_001:0658b18": "　演說四句偈　　六度已為初　　縱橫無&#;礙",
    "X74n1494_001:0658b19": "　般若自如如",
    "X74n1494_001:0658b20": "○應化非真分第三十二",
    "X74n1494_001:0658b21": "須菩提。若有人。以滿無量阿僧祇世界。七寶持用布",
    "X74n1494_001:0658b22": "施。若有善男子善女人。發菩提心者。持於此經乃至",
    "X74n1494_001:0658b23": "四句偈等。受持讀誦。為人演說。其福勝彼。云何為人",
    "X74n1494_001:0658b24": "演說。不取於相。如如不動。何以故。",
    "X74n1494_001:0658c01": "　一切有為法　　如夢幻泡影　　如露亦如電",
    "X74n1494_001:0658c02": "　應作如是觀",
    "X74n1494_001:0658c03": "(白)施七寶滿僧祇福有求。而即妄持此經演四句。雖",
    "X74n1494_001:0658c04": "德勝而非真。宴坐水月。道場成就。空華佛事。度幻化",
    "X74n1494_001:0658c05": "之舍識。證寂滅之菩提。凡情聖解俱空。生死涅槃如",
    "X74n1494_001:0658c06": "夢。昔梁武帝。請傅大士講經。大士揮案。一聲便乃下",
    "X74n1494_001:0658c07": "座。如斯洪範。千古分明。不悋弘慈。當機辯著。噫大士",
    "X74n1494_001:0658c08": "揮尺請經。猶是曲埀方便。美則甚美。了則未了。若論",
    "X74n1494_001:0658c09": "最上頓宗。直是不通凡聖。以金剛王寶劒。盡情埽蕩",
    "X74n1494_001:0658c10": "無餘一任渠。明來暗來。四方八面。來普教他。休去歇",
    "X74n1494_001:0658c11": "去。一念萬年去。(問)雖然如是旦道末後一句。誰堪",
    "X74n1494_001:0658c12": "奉行(咄)。",
    "X74n1494_001:0658c13": "(答)　直得虗空悉消殞　　天龍八部遍流通",
    "X74n1494_001:0658c14": "　空生疊疊窮迷妄　　大覺重重說偈言",
    "X74n1494_001:0658c15": "　末後了然超百億　　明如杲日曜乾坤",
    "X74n1494_001:0658c16": "　直截根源說與君　　了無些子涉情塵",
    "X74n1494_001:0658c17": "　奈何蹉過西來意　　猶道休將景示人",
    "X74n1494_001:0658c18": "　極樂家鄉甚玅哉　　無諸憂苦樂常諧",
    "X74n1494_001:0658c19": "　因談果海圓音徹　　時禮金容歸去來",
    "X74n1494_001:0658c20": "金剛般若。六度根源。內外最牢堅。三千大千。萬古",
    "X74n1494_001:0658c21": "流傳。雙林默語。祖祖重宣。開示悟入。眾生大有緣。",
    "X74n1494_001:0658c22": "　說破無生話　　決定住西方　　彌陀極樂國",
    "X74n1494_001:0658c23": "　常聞般若香",
    "X74n1494_001:0658c24": "佛說是經已。長老須菩提。及諸比丘。比丘尼。優婆塞。",
    "X74n1494_001:0659a01": "優婆夷。一切世間天人。阿脩羅。聞佛所說。皆大歡喜。",
    "X74n1494_001:0659a02": "信受奉行。",
    "X74n1494_001:0659a03": "金剛般若波羅蜜經",
    "X74n1494_001:0659a04": "(白)觀之為言內心覺照。其在般若心經。則首云。觀自",
    "X74n1494_001:0659a05": "在菩薩。行深般若波羅蜜多時。照見五蘊皆空。在此",
    "X74n1494_001:0659a06": "經則終。以如是觀。如發菩提心者。印證諸法空義。學",
    "X74n1494_001:0659a07": "者勿以肉眼觀之。而會之則為親。參黃面矣。凡諸聞",
    "X74n1494_001:0659a08": "者。莫不頓然開悟。無量歡喜。信而受之。奉而行之。",
    "X74n1494_001:0659a09": "(問)且道信受奉行箇甚麼。",
    "X74n1494_001:0659a10": "(答)　觸目對陽真般若　　山河全露法王身",
    "X74n1494_001:0659a11": "　五千來字玅難量　　八百餘家解漫說",
    "X74n1494_001:0659a12": "　珍重諸人休外覔　　回光直下自承當",
    "X74n1494_001:0659a13": "　鬼神稽首聽經聲　　玅悟圓通萬法明",
    "X74n1494_001:0659a14": "　從此諸人如會得　　這回更不問前程",
    "X74n1494_001:0659a15": "　人身得處最為難　　莫把浮生過等閑",
    "X74n1494_001:0659a16": "　直須籍金剛三昧力　　直教打破死生關",
    "X74n1494_001:0659a17": "三十二分。分分全真言。下好惺惺。四流浪息。六國",
    "X74n1494_001:0659a18": "安寧。朝看暮轉。㧞屑抽釘。春雷震響推倒望舟亭。",
    "X74n1494_001:0659a19": "　龍樓鳳閣地　　鹿苑法王經　　二本皆相似",
    "X74n1494_001:0659a20": "　合掌志心聽",
    "X74n1494_001:0659a21": "補闕真言",
    "X74n1494_001:0659a22": "南謨喝囉怛那哆囉夜耶。佉囉佉囉。俱住俱住摩囉",
    "X74n1494_001:0659a23": "摩囉。虎囉吽。賀賀蘇怛拏吽潑沫拏娑婆阿",
    "X74n1494_001:0659a24": "(白)今同善眾。共閱最上乘經。慶幸。今(宵朝)佛事時。當滿",
    "X74n1494_001:0659b01": "散普集。良因莊嚴會首之福田。成就無窮之善果。",
    "X74n1494_001:0659b02": "(問)此事且止。試問諸人這一場會業作麼施行。還會",
    "X74n1494_001:0659b03": "得麼。",
    "X74n1494_001:0659b04": "(答)　拈起則佛覷不破　　展開則法界難藏",
    "X74n1494_001:0659b05": "若能直下承當。管取本來具足。雖然如是。猶涉途程。",
    "X74n1494_001:0659b06": "(問)且道如何。即今兩手分付。又作麼生道(咦)。",
    "X74n1494_001:0659b07": "(答)　言言見諦言非有　　句句超宗句本無",
    "X74n1494_001:0659b08": "　金剛本體湛然虗　　把斷牢關一物無",
    "X74n1494_001:0659b09": "　若要山僧通線路　　諸人收取護身符",
    "X74n1494_001:0659b10": "　閻王本是平等君　　不愛民財只取人",
    "X74n1494_001:0659b11": "　陰司若用錢打當　　貧者先亡富者存",
    "X74n1494_001:0659b12": "　西方極樂景幽深　　寶綱光騰百萬尋",
    "X74n1494_001:0659b13": "　菩薩為隣談玅旨　　聲聞作伴演圓音",
    "X74n1494_001:0659b14": "良緣眾等。略聽些箇般若大摩訶行住坐臥。不離",
    "X74n1494_001:0659b15": "這箇。人人本具。非我非他。諸人薦取。今生莫蹉過。",
    "X74n1494_001:0659b16": "　摩訶空最大　　最大是摩訶　　般若波羅蜜",
    "X74n1494_001:0659b17": "　撒手見彌陀",
    "X74n1494_001:0659b21": "摩訶般若波羅蜜多心經",
    "X74n1494_001:0659b22": "觀自在菩薩。行深般若波羅蜜多時照見。五蘊皆空。",
    "X74n1494_001:0659b23": "度一切苦厄。舍利子。色不異空。空不異色。色即是空。",
    "X74n1494_001:0659b24": "空即是色。受想行識。亦復如是。舍利子。是諸取法空",
    "X74n1494_001:0659c01": "相。不生不滅。不垢不淨。不增不減。是故空中無色。無",
    "X74n1494_001:0659c02": "受想行識。無眼耳鼻舌身意。無色聲香味觸法。無眼",
    "X74n1494_001:0659c03": "界乃至無意識界。無無明亦無無明盡。乃至無老死。",
    "X74n1494_001:0659c04": "亦無老死盡。無苦集滅道。無智亦無得。以無所得故。",
    "X74n1494_001:0659c05": "菩提薩埵。依般若波羅蜜多故。心無罣礙。無罣礙故。",
    "X74n1494_001:0659c06": "無有恐佈。遠離顛倒夢想。究竟涅槃。三世諸佛。依般",
    "X74n1494_001:0659c07": "若波羅蜜多故。得阿耨多羅三藐三菩提。故知般若",
    "X74n1494_001:0659c08": "波羅蜜多。是大神呪。是大明呪。是無人上呪。是無等",
    "X74n1494_001:0659c09": "等呪。能除一切苦。真實不虗。故說般若波羅蜜多呪",
    "X74n1494_001:0659c10": "即說呪曰。",
    "X74n1494_001:0659c11": "揭諦揭諦。波羅揭諦。波羅僧揭諦。菩提薩婆阿",
    "X74n1494_001:0659c12": "(白)夫欲了最上大乘。須具金剛正眼。看釋迦老。與須",
    "X74n1494_001:0659c13": "菩提。顯大機。施大用。聚須彌山王等七寶。碎大千沙",
    "X74n1494_001:0659c14": "界。若微塵盡僧祇劫。布施將來。獨最上乘。無法可得",
    "X74n1494_001:0659c15": "直得人天胆喪魔外心寒。俱能捨命。承當依舊。白雲",
    "X74n1494_001:0659c16": "萬里。所以解此經者。八百餘家。頌此經者。不滿屈指。",
    "X74n1494_001:0659c17": "蓋古人錯答一字尚墮野孤。謬誦此經。應入地獄。(宗",
    "X74n1494_001:0659c18": "鏡)自惟。不入地獄。何由極濟羣生。既能為法忘軀。豈",
    "X74n1494_001:0659c19": "避迷天逆罪。撗按寶釰。重說偈言。摧涅槃心。滅正法",
    "X74n1494_001:0659c20": "眼。埽除知見。截斷命根。堪報不報之恩。用酬難酬之",
    "X74n1494_001:0659c21": "德。",
    "X74n1494_001:0659c22": "　四十九年成露布　　五千餘卷盡言詮",
    "X74n1494_001:0659c23": "　玅明一句威音外　　折角泥牛雪裏眠",
    "X74n1494_001:0659c24": "　阿彌陀佛色光輝　　白毫宛轉五須彌",
    "X74n1494_001:0660a01": "　頂上旋螺青絲髮　　三十二種相巍巍",
    "X74n1494_001:0660a02": "　銷唱金經滿散緣　　四施今辰福無邊",
    "X74n1494_001:0660a03": "　合會眾等齊修證　　見聞薰種已周圓",
    "X74n1494_001:0660a04": "道場圓滿。不可思議。人人用心機。銷唱金經。佛聖",
    "X74n1494_001:0660a05": "徧知上祝",
    "X74n1494_001:0660a06": "皇帝聖壽萬歲法界有情同生",
    "X74n1494_001:0660a07": "極樂國",
    "X74n1494_001:0660a08": "南無一乘宗。無量義真空玅有金剛般若經。",
    "X74n1494_001:0660a09": "至此隨意回向",
    "X74n1494_001:0660a10": "伏願。經聲琅琅。上徹穹蒼。梵語玲玲。下通幽府。一願",
    "X74n1494_001:0660a11": "刀山落刀。二願劒樹摧鋒。三願爐炭收燄。四願河江",
    "X74n1494_001:0660a12": "浪息。鍼咽餓鬼。永絕饑虗。鱗角羽毛。莫相食噉。惡暈",
    "X74n1494_001:0660a13": "變怪。埽出天門。異獸靈魑。潛藏地穴。囚徒禁繫。願降",
    "X74n1494_001:0660a14": "天恩。疾病纏身。早逢良藥。盲者聾者。願見願聞。跛者",
    "X74n1494_001:0660a15": "啞者。能行能語。懷孕婦人。願子母團圓。征客遠行。早",
    "X74n1494_001:0660a16": "還家國。貧窮下賤惡業眾生。誤殺故傷一切冤尤。並",
    "X74n1494_001:0660a17": "皆消釋。金剛威力。洗滌身心。般若威光。照臨寶座。舉",
    "X74n1494_001:0660a18": "足下足。皆是佛地。更願。七祖先亡。離苦生天。地獄罪",
    "X74n1494_001:0660a19": "苦。悉皆解脫。以及此不盡功德。上報四思。下資三有",
    "X74n1494_001:0660a20": "法界有情。齊登正覺。川老頌云。如飢得食。渴得漿。病",
    "X74n1494_001:0660a21": "得瘥。熱得凉。貪人得寶。嬰兒見娘。飄舟到岸。孤客遠",
    "X74n1494_001:0660a22": "鄉。早逢甘澤。國有忠良。四夷拱手。八表來降。頭頭總",
    "X74n1494_001:0660a23": "是。物物全彰。古本凡聖。地獄天堂。東西南北。不用思",
    "X74n1494_001:0660a24": "量。利塵沙界諸群品。盡入金剛大道場。",
    "X74n1494_001:0660b01": "　三塗永息常時苦　　六趣休隨汩沒因",
    "X74n1494_001:0660b02": "　恒沙舍識悟真如　　一切有情登彼岸",
    "X74n1494_001:0660b03": "　乃至虗空世界盡　　眾生及業煩惱盡",
    "X74n1494_001:0660b04": "　如是四法廣無邊　　願今回向亦如是",
    "X74n1494_001:0660b05": "南無安養國極樂界(一真實際性識圓明)彌陀佛",
    "X74n1494_001:0660b06": "南無安養國極樂界(二空雙證法報化身)彌陀佛",
    "X74n1494_001:0660b07": "南無安養國極樂界(三根祇園演讚真誠)彌陀佛",
    "X74n1494_001:0660b08": "南無安養國極樂界(四華微妙香潔彩雲)彌陀佛",
    "X74n1494_001:0660b09": "南無安養國極樂界(五濁惡世離垢超昇)彌陀佛",
    "X74n1494_001:0660b10": "南無安養國極樂界(六聲佛號一念西生)彌陀佛",
    "X74n1494_001:0660b11": "南無安養國極樂界(七珍林內菩薩來迎)彌陀佛",
    "X74n1494_001:0660b12": "南無安養國極樂界(八功德水洗蕩根塵)彌陀佛",
    "X74n1494_001:0660b13": "南無安養國極樂界(九蓮臺畔次第化生)彌陀佛",
    "X74n1494_001:0660b14": "南無安養國極樂界(十聲佛號頓悟超昇)彌陀佛",
    "X74n1494_001:0660b15": "　宣卷功德已周圓　　曰向三寶眾龍天",
    "X74n1494_001:0660b16": "　見聞盡悟真空理　　大眾同歸般若船",
    "X74n1494_001:0660b17": "　十方三世一切佛　　文殊普賢觀自在",
    "X74n1494_001:0660b18": "　諸尊菩薩摩訶薩　　摩訶般若波羅蜜",
    "X74n1494_001:0660b20": "銷釋金剛經科儀(終)",
    "X74n1494_001:0660b22": "　唐僧取經往西天　　一去十萬零八千",
    "X74n1494_001:0660b23": "　昔日如來金口演　　至今拈起又重宣",
    "X74n1494_001:0660b24": "[言*奉]經已畢。禮當懺悔。眾等隨意[言*奉]",
    "X74n1494_001:0660c01": "十懺經文。",
    "X74n1494_001:0660c02": "懺悔已。畢禮當報",
    "X74n1494_001:0660c03": "佛祖洪恩　眾等隨意[言*奉]",
    "X74n1494_001:0660c04": "十報經文。",
    "X74n1494_001:0660c05": "報恩已畢。眾等隨意[言*奉]",
    "X74n1494_001:0660c06": "摩訶般若波羅蜜多心經結。",
    "X74n1494_001:0660c07": "結經偈。",
    "X74n1494_001:0660c08": "　願以此功德　　普及於一切　　我等與眾生",
    "X74n1494_001:0660c09": "　皆共成佛道",
    "X74n1494_001:0660c10": "道光乙未年孟夏奉",
    "X74n1494_001:0660c11": "佛弟子心僧談(建基)薰盥敬錄"
}