{
    "T24n1453_001:0455c05": "No. 1453",
    "T24n1453_001:0455c06": "根本說一切有部百一羯磨",
    "T24n1453_001:0455c07": "卷第一",
    "T24n1453_001:0455c09": "三藏法師義淨奉　制譯",
    "T24n1453_001:0455c10": "爾時薄伽梵在室羅伐城逝多林給孤獨園，",
    "T24n1453_001:0455c11": "告諸苾芻曰：「從今已去汝諸苾芻，凡有來求，",
    "T24n1453_001:0455c12": "善說法律、情樂出家及受近圓者，阿遮利耶、",
    "T24n1453_001:0455c13": "鄔波馱耶應與出家及受近圓。」時諸苾芻不",
    "T24n1453_001:0455c14": "知有幾阿遮利耶？幾鄔波馱耶？佛言：「有五種",
    "T24n1453_001:0455c15": "阿遮利耶，二種鄔波馱耶。云何五種阿遮利",
    "T24n1453_001:0455c16": "耶：一、十戒阿遮利耶，二、屏教阿遮利耶，三、羯",
    "T24n1453_001:0455c17": "磨阿遮利耶，四、依止阿遮利耶，五、教讀阿遮",
    "T24n1453_001:0455c18": "利耶。何謂十戒阿遮利耶？謂授三歸及十學",
    "T24n1453_001:0455c19": "處。何謂屏教阿遮利耶？謂於屏處撿問障法。",
    "T24n1453_001:0455c20": "何謂羯磨阿遮利耶？謂作白四羯磨。何謂依",
    "T24n1453_001:0455c21": "止阿遮利耶？謂下至一宿依止而住。何謂教",
    "T24n1453_001:0455c22": "讀阿遮利耶？謂教讀誦乃至四句伽他。何",
    "T24n1453_001:0455c23": "謂二種鄔波馱耶？一者與其剃髮出家受十",
    "T24n1453_001:0455c24": "學處，二者與受近圓。」如世尊言：「其親教師等",
    "T24n1453_001:0455c25": "當與出家受戒及受近圓。」者，諸苾芻不知云",
    "T24n1453_001:0455c26": "何當與出家近圓？佛言：「凡有欲求出家者，隨",
    "T24n1453_001:0455c27": "情詣一師處，師即應問所有障法。若遍淨者",
    "T24n1453_001:0455c28": "隨意攝受。既攝受已，授與三歸并五學處，成",
    "T24n1453_001:0455c29": "鄔波索迦律儀護此言護者，梵云三跋羅，譯為擁護。由受歸戒護，使不落三塗。舊云律",
    "T24n1453_001:0456a01": "儀，乃當義譯，云是律法儀式。若但云護，恐學者未詳，故兩俱存。《明了論》已譯為護，即是戒體無表色也，如是",
    "T24n1453_001:0456a02": "應授。先教求出家者令禮敬已，在本師前蹲",
    "T24n1453_001:0456a03": "踞合掌，教作是語：",
    "T24n1453_001:0456a04": "「『阿遮利耶存念！我某甲始從今日乃至命存，",
    "T24n1453_001:0456a05": "歸依佛陀兩足中尊、歸依達摩離欲中尊、歸",
    "T24n1453_001:0456a06": "依僧伽諸眾中尊。』如是三說。師云：『奧箄迦。』譯云好，或",
    "T24n1453_001:0456a07": "云爾。亦是方便義，由此聖教為善方便，能趣涅槃至安隱處答云：『娑度。』譯為善，凡是作法了時及隨時",
    "T24n1453_001:0456a08": "白事皆如是作。若不說者，得越法罪。梵漢任說，已下諸文但云好、善，皆可准此或云，後語同前次授五",
    "T24n1453_001:0456a09": "學處，教云：『汝隨我語。』准如聖教及以相承，並悉隨師說受戒語，無有師說，直問能不？",
    "T24n1453_001:0456a10": "戒事非輕，無容造次『阿遮利耶存念！如諸聖阿羅漢，乃至",
    "T24n1453_001:0456a11": "命存，不殺生、不偷盜、不欲邪行、不虛誑語、",
    "T24n1453_001:0456a12": "不飲諸酒。我某甲始從今日乃至命存，不殺",
    "T24n1453_001:0456a13": "生、不偷盜、不欲邪行、不虛誑語、不飲諸酒",
    "T24n1453_001:0456a14": "亦如是，此即是我五支學處，是諸聖阿羅漢",
    "T24n1453_001:0456a15": "之所學處，我當隨學隨作隨持。』如是三說。『願",
    "T24n1453_001:0456a16": "阿遮利耶證知，我是鄔波索迦歸依三寶受",
    "T24n1453_001:0456a17": "五學處。』師云：『好。』答云：『善。』次請鄔波馱耶譯為親教",
    "T24n1453_001:0456a18": "師，言和上者，乃是西方時俗語，非是典語。然諸經律梵本皆云鄔波馱耶也。教云：『阿遮利",
    "T24n1453_001:0456a19": "耶譯為軌範師存念！我某甲今請阿遮利耶為鄔",
    "T24n1453_001:0456a20": "波馱耶，願阿遮利耶為我作鄔波馱耶。由",
    "T24n1453_001:0456a21": "阿遮利耶為鄔波馱耶故，我當出家。』如是三",
    "T24n1453_001:0456a22": "說。後語同前，至第三番，應言：『由鄔波馱亭夜反",
    "T24n1453_001:0456a23": "耶為鄔波馱耶故由近師位，故重言耳。』次請一苾芻為白",
    "T24n1453_001:0456a24": "眾者，彼應問本師云：『所有障法並已問未？』答",
    "T24n1453_001:0456a25": "言：『已問。』若問者善；若不問而白者，得越法罪。",
    "T24n1453_001:0456a26": "次為白眾，一切僧伽當須盡集，或巡房告知。",
    "T24n1453_001:0456a27": "次將至眾中致禮敬已，在上座前蹲踞合掌，",
    "T24n1453_001:0456a28": "作如是語：",
    "T24n1453_001:0456a29": "「『大德僧伽聽！此某甲從苾芻某甲希求出家，",
    "T24n1453_001:0456b01": "在俗白衣未落鬢髮，願於善說法律出家",
    "T24n1453_001:0456b02": "近圓成苾芻性，此某甲若剃鬢髮披法服",
    "T24n1453_001:0456b03": "已，起正信心，捨家趣非家，某甲為鄔波馱耶，",
    "T24n1453_001:0456b04": "僧伽為與某甲出家不？』此乃但是以言白事，不是羯磨單白眾咸言：",
    "T24n1453_001:0456b05": "『若遍淨者，應與出家。』俱問者善；如不問者，得",
    "T24n1453_001:0456b06": "越法罪。",
    "T24n1453_001:0456b07": "「次為請苾芻看剃髮者，彼便盡剃，其人後悔。」",
    "T24n1453_001:0456b08": "佛言：「應留頂上少髮。問曰：『除爾頂髻不？』若",
    "T24n1453_001:0456b09": "言：『不。』者，應言：『隨汝意去。』若言：『除。』者，應可剃除。",
    "T24n1453_001:0456b10": "次與洗浴，若寒與湯、熱授冷水。次與著裙，當",
    "T24n1453_001:0456b11": "須撿察，恐是無根、二根及根不全等。」時有苾",
    "T24n1453_001:0456b12": "芻露形撿察，彼生愧恥，佛言：「不應露體而為",
    "T24n1453_001:0456b13": "撿察，為著裙時應可私視，勿令彼覺。次授縵",
    "T24n1453_001:0456b14": "條教其頂受，為著衣已，師應為請苾芻與",
    "T24n1453_001:0456b15": "受求寂律儀護者，教禮敬已，應在二師前，蹲",
    "T24n1453_001:0456b16": "踞合掌，教作是語：『二師可相近坐，令弟子執親教師袈裟角。親見西方，行法如是",
    "T24n1453_001:0456b17": "阿遮利耶存念！我某甲始從今日乃至命存，",
    "T24n1453_001:0456b18": "歸依佛陀兩足中尊、歸依達摩離欲中尊、歸",
    "T24n1453_001:0456b19": "依僧伽諸眾中尊。彼薄伽梵釋迦牟尼、釋迦",
    "T24n1453_001:0456b20": "師子、釋迦大王、如知應正等覺，彼既出家，我",
    "T24n1453_001:0456b21": "當隨出。在俗容儀我已棄捨，出家形相我今",
    "T24n1453_001:0456b22": "受持，我因事至說親教師名，親教師名某甲。』",
    "T24n1453_001:0456b23": "如是三說。師云：『好。』答云：『善。』次授十學處，教",
    "T24n1453_001:0456b24": "云：『汝隨我語。』",
    "T24n1453_001:0456b25": "「『阿遮利耶存念！如諸聖阿羅漢乃至命存，不",
    "T24n1453_001:0456b26": "殺生、不偷盜、不婬欲、不虛誑語、不飲諸酒、",
    "T24n1453_001:0456b27": "不歌舞作樂、不香鬘塗彩、不坐高床大床、不",
    "T24n1453_001:0456b28": "非時食、不受畜金銀。我某甲始從今日乃至",
    "T24n1453_001:0456b29": "命存，不殺生、不偷盜、不婬欲、不虛誑語、不",
    "T24n1453_001:0456c01": "飲諸酒、不歌舞作樂、不香鬘塗彩、不坐高床",
    "T24n1453_001:0456c02": "大床、不非時食、不受畜金銀亦如是。此即",
    "T24n1453_001:0456c03": "是我十支學處。是諸聖阿羅漢之所學處，我",
    "T24n1453_001:0456c04": "當隨學隨作隨持。』如是三說。『願阿遮利耶證",
    "T24n1453_001:0456c05": "知，我是求寂，我因事至說鄔波馱耶名，鄔波",
    "T24n1453_001:0456c06": "馱耶名某甲。』師云：『好。』答云：『善！』『汝已善受十學",
    "T24n1453_001:0456c07": "處竟，當供養三寶親近二師，學問誦經勤修",
    "T24n1453_001:0456c08": "三業，勿為放逸。』",
    "T24n1453_001:0456c09": "「若年滿二十可授近圓，師應為求三衣及鉢、",
    "T24n1453_001:0456c10": "濾水羅、臥敷具，為請羯磨師、屏教師，并入壇",
    "T24n1453_001:0456c11": "場。諸苾芻眾既和集已，或五眾或十眾，令受",
    "T24n1453_001:0456c12": "戒者偏露右肩脫革屣，一一皆須三遍禮敬。",
    "T24n1453_001:0456c13": "然敬有二種：一謂五輪至地謂是額輪、二手掌輪、二膝輪，二",
    "T24n1453_001:0456c14": "謂兩手執師腨足任行。於一既致敬已，應請",
    "T24n1453_001:0456c15": "鄔波馱耶。若先是鄔波馱耶或是阿遮利耶",
    "T24n1453_001:0456c16": "者，隨時稱說。若先非二師者，應云：『大德。』或",
    "T24n1453_001:0456c17": "云：『尊者。』若請軌範師者，類此應為。當具威儀，",
    "T24n1453_001:0456c18": "作如是語：『鄔波馱耶存念！我某甲今請鄔波",
    "T24n1453_001:0456c19": "馱耶為鄔波馱耶，願鄔波馱耶為我作鄔",
    "T24n1453_001:0456c20": "波馱耶。由鄔波馱耶為鄔波馱耶故，當受近",
    "T24n1453_001:0456c21": "圓此謂先是十戒親教師。』如是三說，後語同前。即於眾中",
    "T24n1453_001:0456c22": "在親教師前，師與守持三衣，應如是教：",
    "T24n1453_001:0456c23": "「『鄔波馱耶存念！我某甲，此僧伽胝譯為複衣，我今守",
    "T24n1453_001:0456c24": "持，已作成衣，是所受用。』如是三說，餘同前。『鄔",
    "T24n1453_001:0456c25": "波馱耶存念！我某甲，此嗢怛羅僧伽譯為上衣，我",
    "T24n1453_001:0456c26": "今守持，已作成衣，是所受用。』如是三說，後",
    "T24n1453_001:0456c27": "語同前。『鄔波馱耶存念！我某甲，此安怛婆",
    "T24n1453_001:0456c28": "娑譯為內衣，我今守持，已作成衣，是所受用。』如",
    "T24n1453_001:0456c29": "是三說，後語同前。若是未浣染，未割截物，",
    "T24n1453_001:0457a01": "若絹若布權充衣數者，應如是守持：",
    "T24n1453_001:0457a02": "「『鄔波馱耶存念！我某甲，此衣我今守持，當作",
    "T24n1453_001:0457a03": "九條僧伽胝衣兩長一短。若無障難，我當浣",
    "T24n1453_001:0457a04": "染割截縫刺，是所受用。』如是三說，後語同",
    "T24n1453_001:0457a05": "前，餘衣准此所有著衣法式，如下尼五衣中具註。次可擎鉢總呈",
    "T24n1453_001:0457a06": "大眾，恐太小、太大及白色等。若是好者，大",
    "T24n1453_001:0457a07": "眾咸云：『好鉢。』若不言者，得越法罪。然後守持",
    "T24n1453_001:0457a08": "應置左手，張右手掩鉢口上，教云：『鄔波馱耶",
    "T24n1453_001:0457a09": "存念！我某甲，此波怛羅是大仙器、是乞食器，",
    "T24n1453_001:0457a10": "我今守持，常用食故。』如是三說，後語同前。次",
    "T24n1453_001:0457a11": "應安在見處離聞處，教其一心合掌向眾虔",
    "T24n1453_001:0457a12": "誠而立。其羯磨師應問眾中：『誰先受請？當於",
    "T24n1453_001:0457a13": "屏處教示某甲。』彼受請者答云：『我某甲。』次",
    "T24n1453_001:0457a14": "問：『汝某甲，能於屏處教示某甲，某甲為鄔波",
    "T24n1453_001:0457a15": "馱耶不？』彼應答言：『我能。』",
    "T24n1453_001:0457a16": "「次羯磨。師應作單白：",
    "T24n1453_001:0457a17": "「『大德僧伽聽！此苾芻某甲，能於屏處教示某",
    "T24n1453_001:0457a18": "甲，某甲為鄔波馱耶。若僧伽時至聽者，僧伽",
    "T24n1453_001:0457a19": "應許僧伽今差苾芻某甲作屏教師，當於屏",
    "T24n1453_001:0457a20": "處教示某甲，某甲為鄔波馱耶。白如是。』次屏",
    "T24n1453_001:0457a21": "教師將至屏處，教禮敬已，蹲踞合掌，作如",
    "T24n1453_001:0457a22": "是語：『具壽！汝聽，此是汝真誠時、實語時，我",
    "T24n1453_001:0457a23": "今少有問汝，汝應以無畏心，若有言有、若無",
    "T24n1453_001:0457a24": "言無，不得虛誑語。汝是丈夫不？』答言：『是。』『汝年",
    "T24n1453_001:0457a25": "滿二十未？』答言：『滿。』『汝三衣鉢具不？』答言：『具。』『汝",
    "T24n1453_001:0457a26": "父母在不？』若言：『在。』者，『聽汝出家不？』答言：『聽。』",
    "T24n1453_001:0457a27": "若言：『死。』者，更不須問。『汝非奴不？』『汝非王臣不？』",
    "T24n1453_001:0457a28": "『汝非王家毒害人不？』『汝非賊不？』『汝非黃門不？』",
    "T24n1453_001:0457a29": "『汝非污苾芻尼不？』『汝非殺父不？』『汝非殺母不？』",
    "T24n1453_001:0457b01": "『汝非殺阿羅漢不？』『汝非破和合僧伽不？』『汝非",
    "T24n1453_001:0457b02": "惡心出佛身血不？』『汝非外道不？』現是外道『汝非趣",
    "T24n1453_001:0457b03": "外道不？』先已出家，還歸外道，更復重來『汝非賊住不？』『汝非別住",
    "T24n1453_001:0457b04": "不？』『汝非不共住不？』先犯重人『汝非化人不？』『汝非",
    "T24n1453_001:0457b05": "負債不？』若言：『有。』者，應可問言：『汝能受近圓已",
    "T24n1453_001:0457b06": "還彼債不？』言：『能。』者善。若言：『不能。』者，『汝可問彼，",
    "T24n1453_001:0457b07": "許者方來。』『汝非先出家不？』若言：『不。』者善。如言：",
    "T24n1453_001:0457b08": "『我曾出家。』者，『汝不於四他勝中隨有犯不？』『汝",
    "T24n1453_001:0457b09": "歸俗時善捨學處不？』答言：『犯重。』『隨汝意去。』",
    "T24n1453_001:0457b10": "若言：『無犯。』者善。問言：『汝名字何？』『我名某甲。』『汝",
    "T24n1453_001:0457b11": "鄔波馱耶字何？』答云：『我因事至說鄔波馱耶",
    "T24n1453_001:0457b12": "名，鄔波馱耶名某甲。』『又汝應聽！丈夫身中有",
    "T24n1453_001:0457b13": "如是病：謂癩病、癭病、癬疥、疱瘡、皮白、痶瘓、頭",
    "T24n1453_001:0457b14": "上無髮、惡瘡、下漏、諸塊、水腫、欬瘶、喘氣、咽喉",
    "T24n1453_001:0457b15": "乾燥、暗風、癲狂、形無血色、噎噦嘔逆、諸痔、",
    "T24n1453_001:0457b16": "痳癧、瘇脚、吐血、癰痤、下痢、壯熱、脇痛、骨節",
    "T24n1453_001:0457b17": "煩疼、及諸瘧病、風黃、痰癊、總集三病、常熱病、",
    "T24n1453_001:0457b18": "鬼病、聾盲、瘖瘂、短小、𤼣躄、支節不具，汝無",
    "T24n1453_001:0457b19": "如是諸病及餘病不？』答言：『無。』『汝某甲聽！如我",
    "T24n1453_001:0457b20": "今於屏處問汝，然諸苾芻於大眾中亦當問",
    "T24n1453_001:0457b21": "汝。汝於彼處以無畏心，若有言有、若無言無，",
    "T24n1453_001:0457b22": "還應實答。汝且住此，未喚莫來。』其師前行半",
    "T24n1453_001:0457b23": "路向眾而立，應作是語：『大德僧伽聽！彼某甲，",
    "T24n1453_001:0457b24": "我於屏處已正教示，問其障法，某甲為鄔波",
    "T24n1453_001:0457b25": "馱耶。為聽來不？』合眾咸言：『若遍淨者應可喚",
    "T24n1453_001:0457b26": "來。』咸言者善，如不言者，犯越法罪五天壇場安在寺中閑處，",
    "T24n1453_001:0457b27": "但唯方丈，四邊塼壘可高二尺，內邊基高五寸，僧於上坐，中有小制底高與人齊，傍開小門得容出入。其求受戒人立在",
    "T24n1453_001:0457b28": "壇外，其屏教師於屏處問不令眾見，不同此方皆在戒場內令眾共覩，此即全乖隱屏之義。既問障法已，可教其人別立",
    "T24n1453_001:0457b29": "壇外，師即前行半路遙白眾知，此是言白，元非羯磨，西方親見其事，聞者勿致疑情。應遙喚來。既",
    "T24n1453_001:0457c01": "至眾中，令於上座前蹲踞合掌。致禮敬已，",
    "T24n1453_001:0457c02": "乞受近圓，教作是語：『大德僧伽聽！我某甲今",
    "T24n1453_001:0457c03": "因事至說鄔波馱耶名，我從鄔波馱耶某甲，",
    "T24n1453_001:0457c04": "求受近圓。我某甲今從僧伽乞受近圓，我因",
    "T24n1453_001:0457c05": "事至說鄔波馱耶名，某甲為鄔波馱耶。願大",
    "T24n1453_001:0457c06": "德僧伽授我近圓，攝受拔濟我，教示哀愍我。",
    "T24n1453_001:0457c07": "是能愍者，願哀愍故。』如是三說。",
    "T24n1453_001:0457c08": "「次令至羯磨師前，若以甎或以物裹草稕支",
    "T24n1453_001:0457c09": "雙足跟，十指踞地，蹲踞合掌。其羯磨師應作",
    "T24n1453_001:0457c10": "單白，問其障法。",
    "T24n1453_001:0457c11": "「『大德僧伽聽！此某甲從鄔波馱耶某甲，求受",
    "T24n1453_001:0457c12": "近圓。此某甲今從僧伽乞受近圓，某甲為鄔",
    "T24n1453_001:0457c13": "波馱耶。若僧伽時至聽者，僧伽應許我於眾",
    "T24n1453_001:0457c14": "中撿問某甲所有障法，某甲為鄔波馱耶。白",
    "T24n1453_001:0457c15": "如是。』次問障法，如上應知。次作白四羯磨：『大",
    "T24n1453_001:0457c16": "德僧伽聽！此某甲從鄔波馱耶某甲，求受近",
    "T24n1453_001:0457c17": "圓。是丈夫年滿二十，三衣鉢具。某甲自言遍",
    "T24n1453_001:0457c18": "淨，無諸障法。此某甲今從僧伽乞受近圓，某",
    "T24n1453_001:0457c19": "甲為鄔波馱耶。若僧伽時至聽者，僧伽應許",
    "T24n1453_001:0457c20": "僧伽今與某甲受近圓，某甲為鄔波馱耶。白",
    "T24n1453_001:0457c21": "如是。』次作羯磨。",
    "T24n1453_001:0457c22": "「『大德僧伽聽！此某甲從鄔波馱耶某甲，求受",
    "T24n1453_001:0457c23": "近圓。是丈夫年滿二十，三衣鉢具，某甲自言",
    "T24n1453_001:0457c24": "遍淨，無諸障法。此某甲今從僧伽乞受近圓，",
    "T24n1453_001:0457c25": "某甲為鄔波馱耶。僧伽今與某甲受近圓，某",
    "T24n1453_001:0457c26": "甲為鄔波馱耶。若諸具壽聽與某甲受近圓",
    "T24n1453_001:0457c27": "某甲為鄔波馱耶者默然，若不許者說。此是",
    "T24n1453_001:0457c28": "初羯磨。』如是三說。『僧伽已與某甲受近圓，某",
    "T24n1453_001:0457c29": "甲為鄔波馱耶竟，僧伽已聽許，由其默然",
    "T24n1453_001:0458a01": "故，我今如是持。』作法了時，即應量影。」苾芻足",
    "T24n1453_001:0458a02": "度，其影便過，佛言：「應作商矩度之。」彼皆不",
    "T24n1453_001:0458a03": "解何謂商矩？佛言：「可取細籌長二尺許，折",
    "T24n1453_001:0458a04": "一頭四指，竪置日中度影長短，是謂商矩。一",
    "T24n1453_001:0458a05": "一商矩所量之影，皆悉名為一人，此影纔長",
    "T24n1453_001:0458a06": "齊四指時，看自身影與身相似。若有增減，准",
    "T24n1453_001:0458a07": "此應思故《僧祇律》云：一人、二人影者，比來人皆不識。量影訖時應告彼云：",
    "T24n1453_001:0458a08": "『汝在食前近圓，或在食後影長爾許。若一指、",
    "T24n1453_001:0458a09": "二指、一人半人、二人、三人等。』如其在夜，或是",
    "T24n1453_001:0458a10": "晝陰，即可准酌告之，謂是初更、夜半乃至天",
    "T24n1453_001:0458a11": "明等。次後宜應告知時節差別。」彼皆不知時",
    "T24n1453_001:0458a12": "節有幾？佛言：「有五時差別：一、冬時，二、春時，",
    "T24n1453_001:0458a13": "三、雨時，四、終時，五、長時。言冬時者，有四月，",
    "T24n1453_001:0458a14": "謂從九月十六日至正月十五日。言春時者，",
    "T24n1453_001:0458a15": "亦有四月，謂從正月十六日至五月十五日。",
    "T24n1453_001:0458a16": "言雨時者，有一月，謂從五月十六日至六月",
    "T24n1453_001:0458a17": "十五日。言終時者，謂六月十六日一日一夜",
    "T24n1453_001:0458a18": "是。言長時者，有三月欠一日一夜，謂從六月",
    "T24n1453_001:0458a19": "十七日至九月十五日此是西方眾僧要法，若不解者即非苾芻，但為比來未翻，",
    "T24n1453_001:0458a20": "致令聞者不悟。此謂佛家密教與俗有殊，若至西國，他問不知，人皆見笑，不同支那記月而已。",
    "T24n1453_001:0458a21": "「次當為說四依法。",
    "T24n1453_001:0458a22": "「『汝某甲聽！此四依法是諸世尊如知應正等",
    "T24n1453_001:0458a23": "覺所知所見，為諸苾芻受近圓者說是依法，",
    "T24n1453_001:0458a24": "所謂依此善說法律出家近圓成苾芻性。云",
    "T24n1453_001:0458a25": "何為四？",
    "T24n1453_001:0458a26": "「『汝某甲聽！一、糞掃衣，是清淨物易可求得。苾",
    "T24n1453_001:0458a27": "芻依此，於善法律出家近圓成苾芻性。汝某",
    "T24n1453_001:0458a28": "甲始從今日乃至命存，用糞掃衣而自支濟，",
    "T24n1453_001:0458a29": "生欣樂不？』答言：『欣樂。』『若得長利絁絹縵條，小",
    "T24n1453_001:0458b01": "帔大帔輕紗紵布或諸雜物，若更得清淨衣，",
    "T24n1453_001:0458b02": "若從眾得、若從別人得，汝於斯等隨可受之，",
    "T24n1453_001:0458b03": "知量受用不？』答言：『受用。』",
    "T24n1453_001:0458b04": "「『汝某甲聽！二、常乞食，是清淨食易可求得。",
    "T24n1453_001:0458b05": "苾芻依此，於善法律出家近圓成苾芻性。汝",
    "T24n1453_001:0458b06": "某甲始從今日乃至命存，以常乞食而自支",
    "T24n1453_001:0458b07": "濟，生欣樂不？』答言：『欣樂。』『若得長利飯粥飲",
    "T24n1453_001:0458b08": "等，若僧次請食、若別請食、若僧常食、若常",
    "T24n1453_001:0458b09": "別施食梵云泥得，譯為常施，有別施主，施僧錢物作無盡食，每日次第令僧家作好食以供一人，乃至有日",
    "T24n1453_001:0458b10": "月來不許斷絕。西方在寺多有，此地人不知聞，若不能作食供乳亦好、八日十四日十",
    "T24n1453_001:0458b11": "五日食，若更得清淨食，若從眾得、若從別",
    "T24n1453_001:0458b12": "人得，汝於斯等隨可受之，知量受用不？』答言：",
    "T24n1453_001:0458b13": "『受用。』",
    "T24n1453_001:0458b14": "「『汝某甲聽！三、樹下敷具，是清淨物易可求",
    "T24n1453_001:0458b15": "得。苾芻依此，於善法律出家近圓成苾芻",
    "T24n1453_001:0458b16": "性。汝某甲始從今日乃至命存，於樹下敷具",
    "T24n1453_001:0458b17": "而自支濟，生欣樂不？』答言：『欣樂。』『若得長利房",
    "T24n1453_001:0458b18": "舍、樓閣、或居坎窟、草苫、板覆，堪得經行。若更",
    "T24n1453_001:0458b19": "得清淨處所、若從眾得、若從別人得，汝於斯",
    "T24n1453_001:0458b20": "等隨可受之，知量受用不？』答言：『受用。』",
    "T24n1453_001:0458b21": "「『汝某甲聽！四、陳棄藥，是清淨物易可求得。苾",
    "T24n1453_001:0458b22": "芻依此，於善法律出家近圓成苾芻性。汝某",
    "T24n1453_001:0458b23": "甲始從今日乃至命存，用陳棄藥而自支濟，",
    "T24n1453_001:0458b24": "生欣樂不？』答言：『欣樂。』『若得長利酥油、糖蜜、",
    "T24n1453_001:0458b25": "根莖、枝葉、花果等藥時及更藥、七日盡壽。若",
    "T24n1453_001:0458b26": "更得清淨藥、若從眾得、若從別人得，汝於斯",
    "T24n1453_001:0458b27": "等隨可受之，知量受用不？』答言：『受用。』",
    "T24n1453_001:0458b28": "「次說四墮落法：『汝某甲聽！有此四法，是諸世",
    "T24n1453_001:0458b29": "尊如知應正等覺所知所見，為諸苾芻受近",
    "T24n1453_001:0458c01": "圓者說墮落法。苾芻於此四中，隨一一事",
    "T24n1453_001:0458c02": "若有犯者，隨當犯時，便非苾芻、非沙門、非釋",
    "T24n1453_001:0458c03": "迦子，失苾芻性。此便墮落斷沒輪迴，為他所",
    "T24n1453_001:0458c04": "勝不可重收。譬如斬截多羅樹頭，更不能生",
    "T24n1453_001:0458c05": "增長高大，苾芻亦爾。云何為四？汝某甲聽！是",
    "T24n1453_001:0458c06": "諸世尊如知應正等覺所知所見，以無量門",
    "T24n1453_001:0458c07": "毀諸欲法，說欲是染、欲是潤澤、欲是愛著、",
    "T24n1453_001:0458c08": "欲是居家、欲是羈絆、欲是耽樂，是可斷除、是",
    "T24n1453_001:0458c09": "可吐盡、可厭息滅、是冥闇事。汝某甲始從",
    "T24n1453_001:0458c10": "今日，不應輒以染心視諸女人，何況共行不",
    "T24n1453_001:0458c11": "淨行事。具壽！如世尊說：「若復苾芻與諸苾芻",
    "T24n1453_001:0458c12": "同得學處，不捨學處，學羸不自說，作不淨行",
    "T24n1453_001:0458c13": "兩交會法，乃至共傍生，於如是事苾芻犯者，",
    "T24n1453_001:0458c14": "隨當作時，便非苾芻、非沙門、非釋迦子、失",
    "T24n1453_001:0458c15": "苾芻性。此便墮落斷沒輪迴，為他所勝不可",
    "T24n1453_001:0458c16": "重收。」汝從今日於此欲法，不應故犯，當生厭",
    "T24n1453_001:0458c17": "離慇重防護，起怖畏心諦察勤修，作不放",
    "T24n1453_001:0458c18": "逸。汝於是事能不作不？』答言：『不作。』",
    "T24n1453_001:0458c19": "「『汝某甲聽！是諸世尊如知應正等覺所知所",
    "T24n1453_001:0458c20": "見，以無量門毀不與取，離不與取稱揚讚歎",
    "T24n1453_001:0458c21": "是勝妙事。汝某甲始從今日，乃至麻糠他",
    "T24n1453_001:0458c22": "不與物，不以賊心而故竊取，何況五磨灑若",
    "T24n1453_001:0458c23": "過五磨灑西方撿問諸部律中皆同此名，斷其重罪，不云五錢。此是貝齒，計八十箇名一磨灑，",
    "T24n1453_001:0458c24": "大數總有四百貝齒，一時離處方是犯盜，元不據錢。若譯為五錢者，全乖本文。故存梵語，通塞廣如餘說。",
    "T24n1453_001:0458c25": "具壽！如世尊說：「若復苾芻若在聚落、若空閑",
    "T24n1453_001:0458c26": "處，他不與物以盜心取，如是盜時，若王、若大",
    "T24n1453_001:0458c27": "臣，若捉、若殺、若縛驅擯、若訶責言：『咄男子！",
    "T24n1453_001:0458c28": "汝是賊，癡、無所知，作如是盜。』於如是事苾芻",
    "T24n1453_001:0458c29": "犯者，隨當作時，便非苾芻、非沙門、非釋迦",
    "T24n1453_001:0459a01": "子，失苾芻性，此便墮落斷沒輪迴，為他所勝",
    "T24n1453_001:0459a02": "不可重收。」汝從今日於此盜法不得故犯，當",
    "T24n1453_001:0459a03": "生厭離，慇重防護起怖畏心，諦察勤修作不",
    "T24n1453_001:0459a04": "放逸。汝於是事能不作不？』答言：『不作。』",
    "T24n1453_001:0459a05": "「『汝某甲聽！是諸世尊如知應正等覺所知所",
    "T24n1453_001:0459a06": "見，以無量門毀於害命，於離害命稱揚讚",
    "T24n1453_001:0459a07": "歎是勝妙事。汝某甲始從今日，乃至蚊蟻不",
    "T24n1453_001:0459a08": "應故心而斷其命，何況於人若人胎。具壽！如",
    "T24n1453_001:0459a09": "世尊說：「若復苾芻，若人、若人胎，故自手斷其",
    "T24n1453_001:0459a10": "命、或持刀授與、或自持刀、或求持刀者，若勸",
    "T24n1453_001:0459a11": "死、讚死，語言：『咄男子！何用此罪累不淨惡活",
    "T24n1453_001:0459a12": "為？汝今寧死，死勝生。』隨自心念，以餘言說勸",
    "T24n1453_001:0459a13": "讚令死，彼因死者，於如是事苾芻犯者，隨當",
    "T24n1453_001:0459a14": "作時，便非苾芻、非沙門、非釋迦子，失苾芻",
    "T24n1453_001:0459a15": "性，此便墮落斷沒輪迴，為他所勝不可重收。」",
    "T24n1453_001:0459a16": "汝從今日於此殺法不得故犯，當生厭離，慇",
    "T24n1453_001:0459a17": "重防護，諦察勤修作不放逸。汝於是事能不",
    "T24n1453_001:0459a18": "作不？』答言：『不作。』「『汝某甲聽！是諸世尊如知應",
    "T24n1453_001:0459a19": "正等覺所知所見，以無量門毀於妄語，於離",
    "T24n1453_001:0459a20": "妄語稱揚讚歎是勝妙事。汝某甲始從今日，",
    "T24n1453_001:0459a21": "乃至戲笑不應故心而為妄語，何況實無上",
    "T24n1453_001:0459a22": "人法說言已有。具壽！如世尊說：「若復苾芻，",
    "T24n1453_001:0459a23": "實無知、無遍知，自知不得上人法、寂靜聖者",
    "T24n1453_001:0459a24": "殊勝證悟智見安樂住，而言我知、我見。彼於",
    "T24n1453_001:0459a25": "異時，若問、若不問，欲自清淨故，作如是說：",
    "T24n1453_001:0459a26": "『我實不知不見言知言見，虛誑妄語。』除增上",
    "T24n1453_001:0459a27": "慢，或言：『我證四諦理。』或言：『天龍鬼神來共我",
    "T24n1453_001:0459a28": "語、得無常等想、得四禪四空六神通八解脫。",
    "T24n1453_001:0459a29": "證四聖果。』於如是事苾芻犯者，隨當作時，便",
    "T24n1453_001:0459b01": "非苾芻、非沙門、非釋迦子，失苾芻性，此便",
    "T24n1453_001:0459b02": "墮落斷沒輪迴，為他所勝不可重收。」汝從今",
    "T24n1453_001:0459b03": "日於妄語法不得故犯，當生厭離，慇重防護",
    "T24n1453_001:0459b04": "諦察勤修，作不放逸。汝於是事能不作不？』答",
    "T24n1453_001:0459b05": "言：『不作。』「次說沙門四種所應作法。『汝某甲聽！",
    "T24n1453_001:0459b06": "是諸世尊如知應正等覺所知所見，為諸苾芻",
    "T24n1453_001:0459b07": "受近圓者說沙門四種所應作法。云何為四？",
    "T24n1453_001:0459b08": "汝某甲聽！始從今日若他罵不應返罵，他瞋",
    "T24n1453_001:0459b09": "不應返瞋，他調不應返調，他打不應返打，有",
    "T24n1453_001:0459b10": "如是等惱亂起時，汝能攝心不返報不？』答言：",
    "T24n1453_001:0459b11": "『不報。』『汝某甲聽！汝先摽心有所希望，作如是",
    "T24n1453_001:0459b12": "念：「我當何時得於世尊善說法律出家近圓",
    "T24n1453_001:0459b13": "成苾芻性？」汝已出家，今受近圓，得好如法",
    "T24n1453_001:0459b14": "親教師及軌範師等，和合僧伽秉白四羯磨，",
    "T24n1453_001:0459b15": "文無差舛，極善安住。如餘苾芻，雖滿百夏",
    "T24n1453_001:0459b16": "所應學者，汝亦修學；汝所學者，彼亦同然，同",
    "T24n1453_001:0459b17": "得學處，同說戒經。汝從今日當於是處起敬",
    "T24n1453_001:0459b18": "奉心，不應厭離，於親教師應生父想，師於汝",
    "T24n1453_001:0459b19": "處亦生子想，乃至命存侍養瞻病，共相看問，",
    "T24n1453_001:0459b20": "起慈愍心至老至死。又於同梵行所上中下",
    "T24n1453_001:0459b21": "座，常生敬重隨順恭勤，而為共住讀誦禪",
    "T24n1453_001:0459b22": "思，修諸善業；於蘊處界、十二緣生、十力等法，",
    "T24n1453_001:0459b23": "應求解了，勿捨善軛，離諸懈怠，未得求得、未",
    "T24n1453_001:0459b24": "解求解、未證求證，乃至獲得阿羅漢果究竟",
    "T24n1453_001:0459b25": "涅槃。我今為汝於要略事舉其大綱，餘未知",
    "T24n1453_001:0459b26": "者，當於二師及同學親友善應諮問。又於半",
    "T24n1453_001:0459b27": "月說戒經時，自當聽受。准教勤修。』為說頌",
    "T24n1453_001:0459b28": "曰：",
    "T24n1453_001:0459b29": "「『汝於最勝教，　　具足受尸羅；",
    "T24n1453_001:0459c01": "至心當奉持，　　無障身難得。",
    "T24n1453_001:0459c02": "端正者出家，　　清淨者圓具；",
    "T24n1453_001:0459c03": "實語者所說，　　正覺之所知。』",
    "T24n1453_001:0459c04": "「『汝某甲已受近圓竟，勿為放逸，當謹奉行。』令",
    "T24n1453_001:0459c05": "在前而去。」",
    "T24n1453_001:0459c06": "根本說一切有部百一羯磨卷第一"
}