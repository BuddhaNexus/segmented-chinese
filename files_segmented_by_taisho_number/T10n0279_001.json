{
    "T10n0279_001:0001a03": "大周新譯大方廣佛華嚴經序",
    "T10n0279_001:0001a05": "天冊金輪聖神皇帝製",
    "T10n0279_001:0001a06": "蓋聞：「造化權輿之首，天道未分；龜龍繫象之",
    "T10n0279_001:0001a07": "初，人文始著。雖萬八千歲，同臨有截之區；七",
    "T10n0279_001:0001a08": "十二君，詎識無邊之義。」由是人迷四忍，輪迴",
    "T10n0279_001:0001a09": "於六趣之中；家纏五蓋，沒溺於三塗之下。及",
    "T10n0279_001:0001a10": "夫鷲巖西峙，象駕東驅，慧日法王超四大",
    "T10n0279_001:0001a11": "而高視，中天調御越十地以居尊，包括鐵",
    "T10n0279_001:0001a12": "圍，延促沙劫。其為體也，則不生不滅；其為相",
    "T10n0279_001:0001a13": "也，則無去無來。念處、正勤，三十七品為其",
    "T10n0279_001:0001a14": "行；慈、悲、喜、捨，四無量法運其心。方便之力難",
    "T10n0279_001:0001a15": "思，圓對之機多緒，混大空而為量，豈算數之",
    "T10n0279_001:0001a16": "能窮？入纖芥之微區，匪名言之可述，無得而",
    "T10n0279_001:0001a17": "稱者，其唯大覺歟！朕曩劫植因，叨承",
    "T10n0279_001:0001a18": "佛記。金仙降旨，大雲之偈先彰；玉扆披祥，",
    "T10n0279_001:0001a19": "寶雨之文後及。加以積善餘慶，俯集微躬，",
    "T10n0279_001:0001a20": "遂得地平天成，河清海晏。殊禎絕瑞，既日至",
    "T10n0279_001:0001a21": "而月書；貝牒靈文，亦時臻而歲洽。逾海越",
    "T10n0279_001:0001a22": "漠，獻賝之禮備焉；架險航深，重譯之辭",
    "T10n0279_001:0001a23": "罄矣。",
    "T10n0279_001:0001a24": "《大方廣佛華嚴經》者，斯乃",
    "T10n0279_001:0001a25": "諸佛之密藏，如來之性海。視之者，莫識其指",
    "T10n0279_001:0001a26": "歸；挹之者，罕測其涯際。有學、無學，志絕窺",
    "T10n0279_001:0001a27": "覦；二乘、三乘，寧希聽受。最勝種智，莊嚴之迹",
    "T10n0279_001:0001a28": "既隆；普賢、文殊，願行之因斯滿。一句之內，",
    "T10n0279_001:0001a29": "包法界之無邊；一毫之中，置剎土而非隘。摩",
    "T10n0279_001:0001b01": "竭陀國，肇興妙會之緣；普光法堂，爰敷寂滅",
    "T10n0279_001:0001b02": "之理。緬惟奧義，譯在晉朝；時逾六代，年將",
    "T10n0279_001:0001b03": "四百。然圓一部之典，纔獲三萬餘言，唯啟半",
    "T10n0279_001:0001b04": "珠，未窺全寶。朕聞其梵本，先在于闐國中，遣",
    "T10n0279_001:0001b05": "使奉迎，近方至此。既覩百千之妙頌，乃披十",
    "T10n0279_001:0001b06": "萬之正文。粵以證聖元年，歲次乙未，月旅沽",
    "T10n0279_001:0001b07": "洗，朔惟戊申，以其十四日辛酉，於大遍空寺，",
    "T10n0279_001:0001b08": "親受筆削，敬譯斯經。遂得甘露流津，預夢庚",
    "T10n0279_001:0001b09": "申之夕；膏雨灑潤，後覃壬戌之辰。式開實",
    "T10n0279_001:0001b10": "相之門，還符一味之澤。以聖曆二年，歲次",
    "T10n0279_001:0001b11": "己亥，十月壬午朔，八日己丑，繕寫畢功；添性",
    "T10n0279_001:0001b12": "海之波瀾，廓法界之疆域。大乘頓教，普被於",
    "T10n0279_001:0001b13": "無窮；方廣真筌，遐該於有識。豈謂後五百",
    "T10n0279_001:0001b14": "歲，忽奉金口之言；娑婆境中，俄啟珠函之祕。",
    "T10n0279_001:0001b15": "所冀：闡揚沙界，宣暢塵區；並兩曜而長懸，彌",
    "T10n0279_001:0001b16": "十方而永布。一窺寶偈，慶溢心靈；三復幽宗，",
    "T10n0279_001:0001b17": "喜盈身意。雖則無說無示，理符不二之門；",
    "T10n0279_001:0001b18": "然而因言顯言，方闡大千之義。輒申鄙作，爰",
    "T10n0279_001:0001b19": "題序云。",
    "T10n0279_001:0001b22": "大方廣佛華嚴經卷第一",
    "T10n0279_001:0001b24": "于闐國三藏實叉難陀奉　制譯",
    "T10n0279_001:0001b25": "世主妙嚴品第一之一",
    "T10n0279_001:0001b26": "如是我聞：一時，佛在摩竭提國阿蘭若法菩",
    "T10n0279_001:0001b27": "提場中，始成正覺。其地堅固，金剛所成；上妙",
    "T10n0279_001:0001b28": "寶輪，及眾寶華、清淨摩尼，以為嚴飾；諸色相",
    "T10n0279_001:0001b29": "海，無邊顯現；摩尼為幢，常放光明，恒出妙",
    "T10n0279_001:0001c01": "音，眾寶羅網，妙香華纓，周匝垂布；摩尼寶",
    "T10n0279_001:0001c02": "王，變現自在，雨無盡寶及眾妙華分散於地；",
    "T10n0279_001:0001c03": "寶樹行列，枝葉光茂。佛神力故，令此道場一",
    "T10n0279_001:0001c04": "切莊嚴於中影現。其菩提樹高顯殊特：金剛",
    "T10n0279_001:0001c05": "為身，瑠璃為幹；眾雜妙寶以為枝條；寶葉扶",
    "T10n0279_001:0001c06": "踈，垂蔭如雲；寶華雜色，分枝布影，復以摩",
    "T10n0279_001:0001c07": "尼而為其果，含輝發焰，與華間列。其樹周",
    "T10n0279_001:0001c08": "圍咸放光明，於光明中雨摩尼寶，摩尼寶",
    "T10n0279_001:0001c09": "內，有諸菩薩，其眾如雲，俱時出現。又以如",
    "T10n0279_001:0001c10": "來威神力故，其菩提樹恒出妙音，說種種",
    "T10n0279_001:0001c11": "法，無有盡極。如來所處宮殿樓閣，廣博嚴",
    "T10n0279_001:0001c12": "麗充遍十方，眾色摩尼之所集成，種種寶華",
    "T10n0279_001:0001c13": "以為莊校；諸莊嚴具流光如雲，從宮殿間萃",
    "T10n0279_001:0001c14": "影成幢。無邊菩薩道場眾會咸集其所，以能",
    "T10n0279_001:0001c15": "出現諸佛光明不思議音。摩尼寶王而為其",
    "T10n0279_001:0001c16": "網，如來自在神通之力所有境界皆從中",
    "T10n0279_001:0001c17": "出；一切眾生居處屋宅，皆於此中現其影像。",
    "T10n0279_001:0001c18": "又以諸佛神力所加，一念之間，悉包法界。",
    "T10n0279_001:0001c19": "其師子座，高廣妙好：摩尼為臺，蓮華為網，清",
    "T10n0279_001:0001c20": "淨妙寶以為其輪，眾色雜華而作瓔珞。堂榭、",
    "T10n0279_001:0001c21": "樓閣、階砌、戶牖，凡諸物像，備體莊嚴；寶樹",
    "T10n0279_001:0001c22": "枝果，周迴間列。摩尼光雲，互相照耀；十方諸",
    "T10n0279_001:0001c23": "佛，化現珠玉；一切菩薩髻中妙寶，悉放光",
    "T10n0279_001:0001c24": "明而來瑩燭。復以諸佛威神所持，演說如來",
    "T10n0279_001:0001c25": "廣大境界，妙音遐暢，無處不及。爾時，世尊",
    "T10n0279_001:0001c26": "處于此座，於一切法成最正覺，智入三世悉",
    "T10n0279_001:0001c27": "皆平等，其身充滿一切世間，其音普順十",
    "T10n0279_001:0001c28": "方國土。譬如虛空具含眾像，於諸境界無所",
    "T10n0279_001:0001c29": "分別；又如虛空普遍一切，於諸國土平等",
    "T10n0279_001:0002a01": "隨入。身恒遍坐一切道場，菩薩眾中威光赫",
    "T10n0279_001:0002a02": "奕，如日輪出，照明世界。三世所行，眾福大",
    "T10n0279_001:0002a03": "海，悉已清淨，而恒示生諸佛國土。無邊色",
    "T10n0279_001:0002a04": "相，圓滿光明，遍周法界，等無差別；演一切",
    "T10n0279_001:0002a05": "法，如布大雲。一一毛端，悉能容受一切世界",
    "T10n0279_001:0002a06": "而無障礙，各現無量神通之力，教化調伏一",
    "T10n0279_001:0002a07": "切眾生；身遍十方而無來往，智入諸相，了法",
    "T10n0279_001:0002a08": "空寂。三世諸佛所有神變，於光明中靡不咸",
    "T10n0279_001:0002a09": "覩；一切佛土不思議劫所有莊嚴，悉令顯",
    "T10n0279_001:0002a10": "現。",
    "T10n0279_001:0002a11": "有十佛世界微塵數菩薩摩訶薩所共圍遶，",
    "T10n0279_001:0002a12": "其名曰：普賢菩薩摩訶薩、普德最勝燈光照",
    "T10n0279_001:0002a13": "菩薩摩訶薩、普光師子幢菩薩摩訶薩、普寶",
    "T10n0279_001:0002a14": "焰妙光菩薩摩訶薩、普音功德海幢菩薩摩",
    "T10n0279_001:0002a15": "訶薩、普智光照如來境菩薩摩訶薩、普寶髻",
    "T10n0279_001:0002a16": "華幢菩薩摩訶薩、普覺悅意聲菩薩摩訶薩、",
    "T10n0279_001:0002a17": "普清淨無盡福光菩薩摩訶薩、普光明相菩",
    "T10n0279_001:0002a18": "薩摩訶薩、海月光大明菩薩摩訶薩、雲音海",
    "T10n0279_001:0002a19": "光無垢藏菩薩摩訶薩、功德寶髻智生菩薩",
    "T10n0279_001:0002a20": "摩訶薩、功德自在王大光菩薩摩訶薩、善勇",
    "T10n0279_001:0002a21": "猛蓮華髻菩薩摩訶薩、普智雲日幢菩薩摩",
    "T10n0279_001:0002a22": "訶薩、大精進金剛臍菩薩摩訶薩、香焰光",
    "T10n0279_001:0002a23": "幢菩薩摩訶薩、大明德深美音菩薩摩訶薩、",
    "T10n0279_001:0002a24": "大福光智生菩薩摩訶薩……。如是等而為上首，",
    "T10n0279_001:0002a25": "有十佛世界微塵數。此諸菩薩，往昔皆與毘",
    "T10n0279_001:0002a26": "盧遮那如來共集善根，修菩薩行；皆從如來",
    "T10n0279_001:0002a27": "善根海生，諸波羅蜜悉已圓滿；慧眼明徹，",
    "T10n0279_001:0002a28": "等觀三世；於諸三昧，具足清淨；辯才如海，廣",
    "T10n0279_001:0002a29": "大無盡；具佛功德，尊嚴可敬；知眾生根，如應",
    "T10n0279_001:0002b01": "化伏；入法界藏，智無差別；證佛解脫，甚深廣",
    "T10n0279_001:0002b02": "大；能隨方便，入於一地，而以一切願海所持，",
    "T10n0279_001:0002b03": "恒與智俱盡未來際；了達諸佛希有廣大祕",
    "T10n0279_001:0002b04": "密之境，善知一切佛平等法，已踐如來普",
    "T10n0279_001:0002b05": "光明地，入於無量三昧海門；於一切處，皆隨",
    "T10n0279_001:0002b06": "現身；世法所行，悉同其事；總持廣大，集眾法",
    "T10n0279_001:0002b07": "海；辯才善巧，轉不退輪；一切如來功德大",
    "T10n0279_001:0002b08": "海，咸入其身；一切諸佛所在國土，皆隨願往；",
    "T10n0279_001:0002b09": "已曾供養一切諸佛，無邊際劫，歡喜無倦；一",
    "T10n0279_001:0002b10": "切如來得菩提處，常在其中，親近不捨；恒以",
    "T10n0279_001:0002b11": "所得普賢願海，令一切眾生智身具足。成就",
    "T10n0279_001:0002b12": "如是無量功德。",
    "T10n0279_001:0002b13": "復有佛世界微塵數執金剛神，所謂：妙色那",
    "T10n0279_001:0002b14": "羅延執金剛神、日輪速疾幢執金剛神、須彌",
    "T10n0279_001:0002b15": "華光執金剛神、清淨雲音執金剛神、諸根美",
    "T10n0279_001:0002b16": "妙執金剛神、可愛樂光明執金剛神、大樹雷",
    "T10n0279_001:0002b17": "音執金剛神、師子王光明執金剛神、密焰勝",
    "T10n0279_001:0002b18": "目執金剛神、蓮華光摩尼髻執金剛神……。如是",
    "T10n0279_001:0002b19": "等而為上首，有佛世界微塵數，皆於往昔無",
    "T10n0279_001:0002b20": "量劫中恒發大願，願常親近供養諸佛；隨",
    "T10n0279_001:0002b21": "願所行，已得圓滿，到於彼岸；積集無邊清淨",
    "T10n0279_001:0002b22": "福業，於諸三昧所行之境悉已明達；獲神",
    "T10n0279_001:0002b23": "通力，隨如來住，入不思議解脫境界；處於眾",
    "T10n0279_001:0002b24": "會，威光特達，隨諸眾生所應現身而示調伏；",
    "T10n0279_001:0002b25": "一切諸佛化形所在，皆隨化往；一切如來所",
    "T10n0279_001:0002b26": "住之處，常勤守護。",
    "T10n0279_001:0002b27": "復有佛世界微塵數身眾神，所謂：華髻莊嚴",
    "T10n0279_001:0002b28": "身眾神、光照十方身眾神、海音調伏身眾",
    "T10n0279_001:0002b29": "神、淨華嚴髻身眾神、無量威儀身眾神、最上",
    "T10n0279_001:0002c01": "光嚴身眾神、淨光香雲身眾神、守護攝持身",
    "T10n0279_001:0002c02": "眾神、普現攝取身眾神、不動光明身眾神……。如",
    "T10n0279_001:0002c03": "是等而為上首，有佛世界微塵數，皆於往昔",
    "T10n0279_001:0002c04": "成就大願，供養承事一切諸佛。",
    "T10n0279_001:0002c05": "復有佛世界微塵數足行神，所謂；寶印手足",
    "T10n0279_001:0002c06": "行神、蓮華光足行神、清淨華髻足行神、攝諸",
    "T10n0279_001:0002c07": "善見足行神、妙寶星幢足行神、樂吐妙音足",
    "T10n0279_001:0002c08": "行神、栴檀樹光足行神、蓮華光明足行神、微",
    "T10n0279_001:0002c09": "妙光明足行神、積集妙華足行神……。如是等而",
    "T10n0279_001:0002c10": "為上首，有佛世界微塵數，皆於過去無量劫",
    "T10n0279_001:0002c11": "中，親近如來，隨逐不捨。",
    "T10n0279_001:0002c12": "復有佛世界微塵數道場神，所謂：淨莊嚴幢",
    "T10n0279_001:0002c13": "道場神、須彌寶光道場神、雷音幢相道場神、",
    "T10n0279_001:0002c14": "雨華妙眼道場神、華纓光髻道場神、雨寶莊",
    "T10n0279_001:0002c15": "嚴道場神、勇猛香眼道場神、金剛彩雲道場",
    "T10n0279_001:0002c16": "神、蓮華光明道場神、妙光照耀道場神……。如",
    "T10n0279_001:0002c17": "是等而為上首，有佛世界微塵數，皆於過去",
    "T10n0279_001:0002c18": "值無量佛，成就願力，廣興供養。",
    "T10n0279_001:0002c19": "復有佛世界微塵數主城神，所謂：寶峯光耀",
    "T10n0279_001:0002c20": "主城神、妙嚴宮殿主城神、清淨喜寶主城神、",
    "T10n0279_001:0002c21": "離憂清淨主城神、華燈焰眼主城神、焰幢明",
    "T10n0279_001:0002c22": "現主城神、盛福光明主城神、清淨光明主城",
    "T10n0279_001:0002c23": "神、香髻莊嚴主城神、妙寶光明主城神……。如是",
    "T10n0279_001:0002c24": "等而為上首，有佛世界微塵數，皆於無量不",
    "T10n0279_001:0002c25": "思議劫，嚴淨如來所居宮殿。",
    "T10n0279_001:0002c26": "復有佛世界微塵數主地神，所謂：普德淨華",
    "T10n0279_001:0002c27": "主地神、堅福莊嚴主地神、妙華嚴樹主地神、",
    "T10n0279_001:0002c28": "普散眾寶主地神、淨目觀時主地神、妙色勝",
    "T10n0279_001:0002c29": "眼主地神、香毛發光主地神、悅意音聲主地",
    "T10n0279_001:0003a01": "神、妙華旋髻主地神、金剛嚴體主地神……。如是",
    "T10n0279_001:0003a02": "等而為上首，有佛世界微塵數，皆於往昔發",
    "T10n0279_001:0003a03": "深重願，願常親近諸佛如來，同修福業。",
    "T10n0279_001:0003a04": "復有無量主山神，所謂：寶峯開華主山神，",
    "T10n0279_001:0003a05": "華林妙髻主山神、高幢普照主山神、離塵淨",
    "T10n0279_001:0003a06": "髻主山神、光照十方主山神、大力光明主山",
    "T10n0279_001:0003a07": "神、威光普勝主山神、微密光輪主山神、普",
    "T10n0279_001:0003a08": "眼現見主山神、金剛密眼主山神……。如是等而",
    "T10n0279_001:0003a09": "為上首，其數無量，皆於諸法得清淨眼。",
    "T10n0279_001:0003a10": "復有不可思議數主林神，所謂：布華如雲主",
    "T10n0279_001:0003a11": "林神、擢幹舒光主林神、生芽發耀主林神、",
    "T10n0279_001:0003a12": "吉祥淨葉主林神、垂布焰藏主林神、清淨光",
    "T10n0279_001:0003a13": "明主林神、可意雷音主林神、光香普遍主林",
    "T10n0279_001:0003a14": "神、妙光迴耀主林神、華果光味主林神……。如",
    "T10n0279_001:0003a15": "是等而為上首，不思議數，皆有無量可愛光",
    "T10n0279_001:0003a16": "明。",
    "T10n0279_001:0003a17": "復有無量主藥神，所謂：吉祥主藥神、栴檀",
    "T10n0279_001:0003a18": "林主藥神、清淨光明主藥神、名稱普聞主藥",
    "T10n0279_001:0003a19": "神、毛孔光明主藥神、普治清淨主藥神、大",
    "T10n0279_001:0003a20": "發吼聲主藥神、蔽日光幢主藥神、明見十方",
    "T10n0279_001:0003a21": "主藥神、益氣明目主藥神……。如是等而為上首，",
    "T10n0279_001:0003a22": "其數無量，性皆離垢，仁慈祐物。",
    "T10n0279_001:0003a23": "復有無量主稼神，所謂：柔軟勝味主稼神、",
    "T10n0279_001:0003a24": "時華淨光主稼神、色力勇健主稼神、增長精",
    "T10n0279_001:0003a25": "氣主稼神、普生根果主稼神、妙嚴環髻主稼",
    "T10n0279_001:0003a26": "神、潤澤淨華主稼神、成就妙香主稼神、見",
    "T10n0279_001:0003a27": "者愛樂主稼神、離垢淨光主稼神……。如是等而",
    "T10n0279_001:0003a28": "為上首，其數無量，莫不皆得大喜成就。",
    "T10n0279_001:0003a29": "復有無量主河神，所謂：普發迅流主河神、",
    "T10n0279_001:0003b01": "普潔泉澗主河神、離塵淨眼主河神、十方遍",
    "T10n0279_001:0003b02": "吼主河神、救護眾生主河神、無熱淨光主河",
    "T10n0279_001:0003b03": "神、普生歡喜主河神、廣德勝幢主河神、光",
    "T10n0279_001:0003b04": "照普世主河神、海德光明主河神……。如是等而",
    "T10n0279_001:0003b05": "為上首，有無量數，皆勤作意利益眾生。",
    "T10n0279_001:0003b06": "復有無量主海神，所謂：出現寶光主海神、",
    "T10n0279_001:0003b07": "成金剛幢主海神、遠塵離垢主海神、普水",
    "T10n0279_001:0003b08": "宮殿主海神、吉祥寶月主海神、妙華龍髻主",
    "T10n0279_001:0003b09": "海神、普持光味主海神、寶焰華光主海神、",
    "T10n0279_001:0003b10": "金剛妙髻主海神、海潮雷聲主海神……。如是",
    "T10n0279_001:0003b11": "等而為上首，其數無量，悉以如來功德大海",
    "T10n0279_001:0003b12": "充滿其身。復有無量主水神，所謂：普興雲",
    "T10n0279_001:0003b13": "幢主水神、海潮雲音主水神、妙色輪髻主水",
    "T10n0279_001:0003b14": "神、善巧漩澓主水神、離垢香積主水神、福",
    "T10n0279_001:0003b15": "橋光音主水神、知足自在主水神、淨喜善音",
    "T10n0279_001:0003b16": "主水神、普現威光主水神、吼音遍海主水",
    "T10n0279_001:0003b17": "神……。如是等而為上首，其數無量，常勤救護",
    "T10n0279_001:0003b18": "一切眾生而為利益。復有無數主火神，所",
    "T10n0279_001:0003b19": "謂：普光焰藏主火神、普集光幢主火神、大",
    "T10n0279_001:0003b20": "光普照主火神、眾妙宮殿主火神、無盡光",
    "T10n0279_001:0003b21": "髻主火神、種種焰眼主火神、十方宮殿如須",
    "T10n0279_001:0003b22": "彌山主火神、威光自在主火神、光明破暗主",
    "T10n0279_001:0003b23": "火神、雷音電光主火神……。如是等而為上首，不",
    "T10n0279_001:0003b24": "可稱數，皆能示現種種光明，令諸眾生熱惱",
    "T10n0279_001:0003b25": "除滅。",
    "T10n0279_001:0003b26": "復有無量主風神，所謂：無礙光明主風神、",
    "T10n0279_001:0003b27": "普現勇業主風神、飄擊雲幢主風神、淨光莊",
    "T10n0279_001:0003b28": "嚴主風神、力能竭水主風神、大聲遍吼主風",
    "T10n0279_001:0003b29": "神、樹杪垂髻主風神、所行無礙主風神、種",
    "T10n0279_001:0003c01": "種宮殿主風神、大光普照主風神……。如是等而",
    "T10n0279_001:0003c02": "為上首，其數無量，皆勤散滅我慢之心。",
    "T10n0279_001:0003c03": "復有無量主空神，所謂：淨光普照主空神、",
    "T10n0279_001:0003c04": "普遊深廣主空神、生吉祥風主空神、離障安",
    "T10n0279_001:0003c05": "住主空神、廣步妙髻主空神、無礙光焰主空",
    "T10n0279_001:0003c06": "神、無礙勝力主空神、離垢光明主空神、深",
    "T10n0279_001:0003c07": "遠妙音主空神、光遍十方主空神……。如是等而",
    "T10n0279_001:0003c08": "為上首，其數無量，心皆離垢，廣大明潔。",
    "T10n0279_001:0003c09": "復有無量主方神，所謂：遍住一切主方神、",
    "T10n0279_001:0003c10": "普現光明主方神、光行莊嚴主方神、周行不",
    "T10n0279_001:0003c11": "礙主方神、永斷迷惑主方神、普遊淨空主方",
    "T10n0279_001:0003c12": "神、大雲幢音主方神、髻目無亂主方神、普觀",
    "T10n0279_001:0003c13": "世業主方神、周遍遊覽主方神……。如是等而為",
    "T10n0279_001:0003c14": "上首，其數無量，能以方便，普放光明，恒照十",
    "T10n0279_001:0003c15": "方，相續不絕。",
    "T10n0279_001:0003c16": "復有無量主夜神，所謂：普德淨光主夜神、喜",
    "T10n0279_001:0003c17": "眼觀世主夜神、護世精氣主夜神、寂靜海音",
    "T10n0279_001:0003c18": "主夜神、普現吉祥主夜神、普發樹華主夜神、",
    "T10n0279_001:0003c19": "平等護育主夜神、遊戲快樂主夜神、諸根常",
    "T10n0279_001:0003c20": "喜主夜神、出生淨福主夜神……。如是等而為上",
    "T10n0279_001:0003c21": "首，其數無量，皆勤修習，以法為樂。",
    "T10n0279_001:0003c22": "復有無量主晝神，所謂：示現宮殿主晝神、發",
    "T10n0279_001:0003c23": "起慧香主晝神、樂勝莊嚴主晝神、香華妙光",
    "T10n0279_001:0003c24": "主晝神、普集妙藥主晝神、樂作喜目主晝神、",
    "T10n0279_001:0003c25": "普現諸方主晝神、大悲光明主晝神、善根光",
    "T10n0279_001:0003c26": "照主晝神、妙華瓔珞主晝神……。如是等而為上",
    "T10n0279_001:0003c27": "首，其數無量，皆於妙法能生信解，恒共精",
    "T10n0279_001:0003c28": "勤嚴飾宮殿。",
    "T10n0279_001:0003c29": "復有無量阿脩羅王，所謂：羅睺阿脩羅王、",
    "T10n0279_001:0004a01": "毘摩質多羅阿脩羅王、巧幻術阿脩羅王、大",
    "T10n0279_001:0004a02": "眷屬阿脩羅王、大力阿脩羅王、遍照阿脩羅",
    "T10n0279_001:0004a03": "王、堅固行妙莊嚴阿脩羅王、廣大因慧阿脩",
    "T10n0279_001:0004a04": "羅王、出現勝德阿脩羅王、妙好音聲阿脩羅",
    "T10n0279_001:0004a05": "王……。如是等而為上首，",
    "T10n0279_001:0004a06": "其數無量，悉已精勤摧伏我慢及諸煩惱。",
    "T10n0279_001:0004a07": "復有不可思議數迦樓羅王，所謂：大速疾力",
    "T10n0279_001:0004a08": "迦樓羅王、無能壞寶髻迦樓羅王、清淨速疾",
    "T10n0279_001:0004a09": "迦樓羅王、心不退轉迦樓羅王、大海處攝持",
    "T10n0279_001:0004a10": "力迦樓羅王、堅固淨光迦樓羅王、巧嚴冠髻",
    "T10n0279_001:0004a11": "迦樓羅王、普捷示現迦樓羅王、普觀海迦樓",
    "T10n0279_001:0004a12": "羅王、普音廣目迦樓羅王……。如是等而為上首，",
    "T10n0279_001:0004a13": "不思議數，悉已成就大方便力，善能救攝一",
    "T10n0279_001:0004a14": "切眾生。",
    "T10n0279_001:0004a15": "復有無量緊那羅王，所謂：善慧光明天緊那",
    "T10n0279_001:0004a16": "羅王、妙華幢緊那羅王、種種莊嚴緊那羅王、",
    "T10n0279_001:0004a17": "悅意吼聲緊那羅王、寶樹光明緊那羅王、見",
    "T10n0279_001:0004a18": "者欣樂緊那羅王、最勝光莊嚴緊那羅王、微",
    "T10n0279_001:0004a19": "妙華幢緊那羅王、動地力緊那羅王、攝伏惡",
    "T10n0279_001:0004a20": "眾緊那羅王……。如是等而為上首，其數無量，皆",
    "T10n0279_001:0004a21": "勤精進，觀一切法，心恒快樂，自在遊戲。",
    "T10n0279_001:0004a22": "復有無量摩睺羅伽王，所謂：善慧摩睺羅伽",
    "T10n0279_001:0004a23": "王、清淨威音摩睺羅伽王、勝慧莊嚴髻摩睺",
    "T10n0279_001:0004a24": "羅伽王、妙目主摩睺羅伽王、如燈幢為眾所",
    "T10n0279_001:0004a25": "歸摩睺羅伽王、最勝光明幢摩睺羅伽王、師",
    "T10n0279_001:0004a26": "子臆摩睺羅伽王、眾妙莊嚴音摩睺羅伽王、",
    "T10n0279_001:0004a27": "須彌堅固摩睺羅伽王、可愛樂光明摩睺羅",
    "T10n0279_001:0004a28": "伽王……。如是等而為上首，其數無量，皆勤修習",
    "T10n0279_001:0004a29": "廣大方便，令諸眾生永割癡網。",
    "T10n0279_001:0004b01": "復有無量夜叉王，所謂：毘沙門夜叉王、自在",
    "T10n0279_001:0004b02": "音夜叉王、嚴持器仗夜叉王、大智慧夜叉王、",
    "T10n0279_001:0004b03": "焰眼主夜叉王、金剛眼夜叉王、勇健臂夜叉",
    "T10n0279_001:0004b04": "王、勇敵大軍夜叉王、富資財夜叉王、力壞",
    "T10n0279_001:0004b05": "高山夜叉王……。如是等而為上首，其數無量，皆",
    "T10n0279_001:0004b06": "勤守護一切眾生。",
    "T10n0279_001:0004b07": "復有無量諸大龍王，所謂：毘樓博叉龍王、娑",
    "T10n0279_001:0004b08": "竭羅龍王、雲音妙幢龍王、焰口海光龍王、普",
    "T10n0279_001:0004b09": "高雲幢龍王、德叉迦龍王、無邊步龍王、清淨",
    "T10n0279_001:0004b10": "色龍王、普運大聲龍王、無熱惱龍王……。如是",
    "T10n0279_001:0004b11": "等而為上首，其數無量，莫不勤力興雲布雨，",
    "T10n0279_001:0004b12": "令諸眾生熱惱消滅。",
    "T10n0279_001:0004b13": "復有無量鳩槃荼王，所謂：增長鳩槃荼王、",
    "T10n0279_001:0004b14": "龍主鳩槃荼王、善莊嚴幢鳩槃荼王、普饒",
    "T10n0279_001:0004b15": "益行鳩槃荼王、甚可怖畏鳩槃荼王、美目",
    "T10n0279_001:0004b16": "端嚴鳩槃荼王、高峯慧鳩槃荼王、勇健臂",
    "T10n0279_001:0004b17": "鳩槃荼王、無邊淨華眼鳩槃荼王、廣大",
    "T10n0279_001:0004b18": "天面阿脩羅眼鳩槃荼王……。如是等而為上",
    "T10n0279_001:0004b19": "首，其數無量，皆勤修學無礙法門，放大光",
    "T10n0279_001:0004b20": "明。",
    "T10n0279_001:0004b21": "復有無量乾闥婆王，所謂：持國乾闥婆王、樹",
    "T10n0279_001:0004b22": "光乾闥婆王、淨目乾闥婆王、華冠乾闥婆王、",
    "T10n0279_001:0004b23": "普音乾闥婆王、樂搖動妙目乾闥婆王、妙音",
    "T10n0279_001:0004b24": "師子幢乾闥婆王、普放寶光明乾闥婆王、金",
    "T10n0279_001:0004b25": "剛樹華幢乾闥婆王、樂普現莊嚴乾闥婆王……。",
    "T10n0279_001:0004b26": "如是等而為上首，其數無量，皆於大法深生",
    "T10n0279_001:0004b27": "信解，歡喜愛重，勤修不倦。",
    "T10n0279_001:0004b28": "復有無量月天子，所謂月天子：華王髻光明",
    "T10n0279_001:0004b29": "天子、眾妙淨光明天子、安樂世間心天子、樹",
    "T10n0279_001:0004c01": "王眼光明天子、示現清淨光天子、普遊不動",
    "T10n0279_001:0004c02": "光天子、星宿王自在天子、淨覺月天子、大威",
    "T10n0279_001:0004c03": "德光明天子……。如是等而為上首，其數無量，皆",
    "T10n0279_001:0004c04": "勤顯發眾生心寶。",
    "T10n0279_001:0004c05": "復有無量日天子，所謂日天子：光焰眼天子、",
    "T10n0279_001:0004c06": "須彌光可畏敬幢天子、離垢寶莊嚴天子、勇",
    "T10n0279_001:0004c07": "猛不退轉天子、妙華纓光明天子、最勝幢",
    "T10n0279_001:0004c08": "光明天子、寶髻普光明天子、光明眼天子、",
    "T10n0279_001:0004c09": "持勝德天子、普光明天子……。如是等而為上",
    "T10n0279_001:0004c10": "首，其數無量，皆勤修習，利益眾生，增其善",
    "T10n0279_001:0004c11": "根。",
    "T10n0279_001:0004c12": "復有無量三十三天王，所謂：釋迦因陀羅天",
    "T10n0279_001:0004c13": "王、普稱滿音天王、慈目寶髻天王、寶光幢名",
    "T10n0279_001:0004c14": "稱天王、發生喜樂髻天王、可愛樂正念天王、",
    "T10n0279_001:0004c15": "須彌勝音天王、成就念天王、可愛樂淨華光",
    "T10n0279_001:0004c16": "天王、智日眼天王、自在光明能覺悟天王……。如",
    "T10n0279_001:0004c17": "是等而為上首，其數無量，皆勤發起一切世",
    "T10n0279_001:0004c18": "間廣大之業。",
    "T10n0279_001:0004c19": "復有無量須夜摩天王，所謂：善時分天王、可",
    "T10n0279_001:0004c20": "愛樂光明天王、無盡慧功德幢天王、善變化",
    "T10n0279_001:0004c21": "端嚴天王、總持大光明天王、不思議智慧天",
    "T10n0279_001:0004c22": "王、輪臍天王、光焰天王、光照天王、普觀察",
    "T10n0279_001:0004c23": "大名稱天王……。如是等而為上首，其數無量，皆",
    "T10n0279_001:0004c24": "勤修習廣大善根，心常喜足。",
    "T10n0279_001:0004c25": "復有不可思議數兜率陀天王，所謂：知足天",
    "T10n0279_001:0004c26": "王、喜樂海髻天王、最勝功德幢天王、寂靜光",
    "T10n0279_001:0004c27": "天王、可愛樂妙目天王、寶峯淨月天王、最勝",
    "T10n0279_001:0004c28": "勇健力天王、金剛妙光明天王、星宿莊嚴幢",
    "T10n0279_001:0004c29": "天王、可愛樂莊嚴天王……。如是等而為上首，",
    "T10n0279_001:0005a01": "不思議數，皆勤念持一切諸佛所有名號。",
    "T10n0279_001:0005a02": "復有無量化樂天王，所謂：善變化天王、寂",
    "T10n0279_001:0005a03": "靜音光明天王、變化力光明天王、莊嚴主天",
    "T10n0279_001:0005a04": "王、念光天王、最上雲音天王、眾妙最勝光天",
    "T10n0279_001:0005a05": "王、妙髻光明天王、成就喜慧天王、華光髻天",
    "T10n0279_001:0005a06": "王、普見十方天王……。如是等而為上首，其數無",
    "T10n0279_001:0005a07": "量，皆勤調伏一切眾生，令得解脫。",
    "T10n0279_001:0005a08": "復有無數他化自在天王，所謂：得自在天王、",
    "T10n0279_001:0005a09": "妙目主天王、妙冠幢天王、勇猛慧天王、妙音",
    "T10n0279_001:0005a10": "句天王、妙光幢天王、寂靜境界門天王、妙輪",
    "T10n0279_001:0005a11": "莊嚴幢天王、華蘂慧自在天王、因陀羅力妙",
    "T10n0279_001:0005a12": "莊嚴光明天王……。如是等而為上首，其數無",
    "T10n0279_001:0005a13": "量，皆勤修習自在方便廣大法門。",
    "T10n0279_001:0005a14": "復有不可數大梵天王，所謂：尸棄天王、慧光",
    "T10n0279_001:0005a15": "天王、善慧光明天王、普雲音天王、觀世言音",
    "T10n0279_001:0005a16": "自在天王、寂靜光明眼天王、光遍十方天王、",
    "T10n0279_001:0005a17": "變化音天王、光明照耀眼天王、悅意海音天",
    "T10n0279_001:0005a18": "王……。如是等而為上首，不可稱數，皆具大慈，",
    "T10n0279_001:0005a19": "憐愍眾生，舒光普照，令其快樂。",
    "T10n0279_001:0005a20": "復有無量光音天王，所謂：可愛樂光明天王、",
    "T10n0279_001:0005a21": "清淨妙光天王、能自在音天王、最勝念智天",
    "T10n0279_001:0005a22": "王、可愛樂清淨妙音天王、善思惟音天王、普",
    "T10n0279_001:0005a23": "音遍照天王、甚深光音天王、無垢稱光明天",
    "T10n0279_001:0005a24": "王、最勝淨光天王……。如是等而為上首，其數",
    "T10n0279_001:0005a25": "無量，皆住廣大寂靜喜樂無礙法門。",
    "T10n0279_001:0005a26": "復有無量遍淨天王，所謂：清淨名稱天王、",
    "T10n0279_001:0005a27": "最勝見天王、寂靜德天王、須彌音天王、淨",
    "T10n0279_001:0005a28": "念眼天王、可愛樂最勝光照天王、世間自在",
    "T10n0279_001:0005a29": "主天王、光焰自在天王、樂思惟法變化天",
    "T10n0279_001:0005b01": "王、變化幢天王、星宿音妙莊嚴天王……。如是等",
    "T10n0279_001:0005b02": "而為上首，其數無量，悉已安住廣大法門，於",
    "T10n0279_001:0005b03": "諸世間勤作利益。",
    "T10n0279_001:0005b04": "復有無量廣果天王，所謂：愛樂法光明幢天",
    "T10n0279_001:0005b05": "王、清淨莊嚴海天王、最勝慧光明天王、自在",
    "T10n0279_001:0005b06": "智慧幢天王、樂寂靜天王、普智眼天王、樂旋",
    "T10n0279_001:0005b07": "慧天王、善種慧光明天王、無垢寂靜光天王、",
    "T10n0279_001:0005b08": "廣大清淨光天王……。如是等而為上首，其數無",
    "T10n0279_001:0005b09": "量，莫不皆以寂靜之法而為宮殿安住其中。",
    "T10n0279_001:0005b10": "復有無數大自在天王，所謂：妙焰海天王、",
    "T10n0279_001:0005b11": "自在名稱光天王、清淨功德眼天王、可愛樂",
    "T10n0279_001:0005b12": "大慧天王、不動光自在天王、妙莊嚴眼天王、",
    "T10n0279_001:0005b13": "善思惟光明天王、可愛樂大智天王、普音莊",
    "T10n0279_001:0005b14": "嚴幢天王、極精進名稱光天王……。如是等而為",
    "T10n0279_001:0005b15": "上首，不可稱數，皆勤觀察無相之法，所行平",
    "T10n0279_001:0005b16": "等。",
    "T10n0279_001:0005b17": "大方廣佛華嚴經卷第一"
}