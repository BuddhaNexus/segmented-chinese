{
    "T49n2036_014:0600a02": "佛祖歷代通載卷第十四",
    "T49n2036_014:0600a04": "嘉興路大中祥符禪寺",
    "T49n2036_014:0600a05": "住持華亭念常集",
    "T49n2036_014:0600a06": "唐",
    "T49n2036_014:0600a07": "一　癸卯　代宗豫改年廣德肅宗長子。玄皇諸孫百餘人代居長為嫡孫即位。後用元",
    "T49n2036_014:0600a08": "載為相。而黜李泌。及誅元載復用楊綰。年五十三崩紫宸內殿。葬元陵。在位十七年。",
    "T49n2036_014:0600a09": "乙巳　改年永泰○九月鑄金銅佛像於光順",
    "T49n2036_014:0600a10": "門。率百僚拜祀之。十月吐蕃寇逼京師。內",
    "T49n2036_014:0600a11": "出仁王經。輦送西明諸寺。置百尺高座講",
    "T49n2036_014:0600a12": "之。寇平○帝夢六祖惠能大師請衣鉢歸",
    "T49n2036_014:0600a13": "于曹溪。翌日遣中使送還。是時寇難屢逼。",
    "T49n2036_014:0600a14": "帝寖以為憂。宰相王縉曰。國家慶祚靈長",
    "T49n2036_014:0600a15": "福報所憑。雖多難無足道者。祿山思明毒",
    "T49n2036_014:0600a16": "流方煽而皆有子禍。僕固懷恩臨敵而踣。",
    "T49n2036_014:0600a17": "群戎來寇未及戰輒去。非人事也。帝由是",
    "T49n2036_014:0600a18": "篤意佛道修祠祀。詔天下官司無箠辱僧",
    "T49n2036_014:0600a19": "尼。禁中講誦仁王護國經。詔命不空三藏。",
    "T49n2036_014:0600a20": "二　重譯舊本。帝親為之序。官不空特進鴻",
    "T49n2036_014:0600a21": "臚卿。是年詔法師良賁。於大明宮之桃園。",
    "T49n2036_014:0600a22": "造新仁王經疏成。賁以表進呈。略曰。洗心",
    "T49n2036_014:0600a23": "滌慮扣寂求音。發明啟自天宮。加被仰憑",
    "T49n2036_014:0600a24": "佛力。咸約經論演暢真宗。亦猶集群玉於",
    "T49n2036_014:0600a25": "荊山。約百川於溟海。火生於木。並兩曜",
    "T49n2036_014:0600a26": "而俱明。識轉於如。體一相而等照。成道者",
    "T49n2036_014:0600a27": "法也。載法者經也。廣度群有同於大通。足",
    "T49n2036_014:0600a28": "菩提心如陛下意。帝覽之稱善。改大曆元",
    "T49n2036_014:0600a29": "年。",
    "T49n2036_014:0600b01": "三　丙午　道義禪師。是年建金閣寺。勅十節使助",
    "T49n2036_014:0600b02": "之以二稅。七月。始作盂蘭盆會于禁中。",
    "T49n2036_014:0600b03": "設高祖太宗已下七聖位。備鑾輿建巨旛。",
    "T49n2036_014:0600b04": "各以帝號標其上。自太廟迎入內道場。鐃",
    "T49n2036_014:0600b05": "吹鼓舞旌幢燭天。是日立仗百僚於光順",
    "T49n2036_014:0600b06": "門迎拜導從。自是歲以為常癸未太廟二",
    "T49n2036_014:0600b07": "宮生靈芝。帝賦詩美之。百僚皆屬和。",
    "T49n2036_014:0600b08": "四　丁未　○大教東被七百年矣。",
    "T49n2036_014:0600b09": "七月。宰相杜鴻漸。出撫巴蜀。至益州遣",
    "T49n2036_014:0600b10": "使詣白崖山請禪師無住入城問法曰。弟",
    "T49n2036_014:0600b11": "子聞今和上說無憶無念莫妄三句法門。",
    "T49n2036_014:0600b12": "未審此三句是一是三。無住曰。無憶名戒。",
    "T49n2036_014:0600b13": "無念名定。無妄名慧。然一心不生則具戒",
    "T49n2036_014:0600b14": "定惠。非一非三也。曰後句妄字莫非從心",
    "T49n2036_014:0600b15": "否。無住曰。從女者是。曰有據否。無住曰。",
    "T49n2036_014:0600b16": "法句經云。若起精進心是妄非精進。若能",
    "T49n2036_014:0600b17": "心不妄精進無有涯。又問。師還以三句接",
    "T49n2036_014:0600b18": "人否。對曰。初心學人還令息念澄停識浪",
    "T49n2036_014:0600b19": "清水影現。悟無念體寂滅現前。無念亦不",
    "T49n2036_014:0600b20": "立也。時庭樹鵶鳴。公曰。師還聞否。曰聞。",
    "T49n2036_014:0600b21": "鵶去矣。又問。師今聞否。曰聞。公曰。鵶去",
    "T49n2036_014:0600b22": "無聲。云何言聞。無住顧四眾曰。正法難",
    "T49n2036_014:0600b23": "聞。各宜諦聽。聞與不聞非關聞性。本來",
    "T49n2036_014:0600b24": "不生今亦不滅。有聲之時。是聲塵自生。無",
    "T49n2036_014:0600b25": "聲之時。是聲塵自滅。而此聞性不隨聲生",
    "T49n2036_014:0600b26": "不隨聲滅。悟此聞性則免聲塵流轉。乃至",
    "T49n2036_014:0600b27": "色香味觸亦復如之。當知聞無生滅聞無",
    "T49n2036_014:0600b28": "去來。公與僚屬喜躍稱善。又問。弟子頃",
    "T49n2036_014:0600b29": "著起信論疏二卷。得名解佛法否。曰夫造",
    "T49n2036_014:0600c01": "疏皆用心思量分別。但可著成傳益初學。",
    "T49n2036_014:0600c02": "據論云。知一切法從本以來離言說相離",
    "T49n2036_014:0600c03": "文字相離心緣相畢竟平等無有變異。唯",
    "T49n2036_014:0600c04": "是一心故名真如。今相公著言說相著名",
    "T49n2036_014:0600c05": "字相著心緣相。既著種種相。何由體解佛",
    "T49n2036_014:0600c06": "法。公稽首曰。師今從理確論。合心地法門",
    "T49n2036_014:0600c07": "實不思議。然何由得不生不滅契解脫去",
    "T49n2036_014:0600c08": "答曰。見境心不起名不生。不生即不滅。既",
    "T49n2036_014:0600c09": "無生滅即不被前塵所縛。當處解脫。公曰。",
    "T49n2036_014:0600c10": "何謂識心見性。答曰。一切學道人隨念流",
    "T49n2036_014:0600c11": "浪。蓋為不識真心不見本性。真心者。念生",
    "T49n2036_014:0600c12": "亦不順生。念滅亦不依寂。不來不去不定",
    "T49n2036_014:0600c13": "不亂。不取不舍不沈不浮。無為無相活鱍",
    "T49n2036_014:0600c14": "鱍平常自在。此心體畢竟不可得。無可知",
    "T49n2036_014:0600c15": "覺。觸目皆如。無非見性也。鴻漸由是棲心",
    "T49n2036_014:0600c16": "禪悅。嘗有詩云。長願追禪理安能揖化源。",
    "T49n2036_014:0600c17": "晚以疾辭宰相。釋位三日而薨。臨終沐浴",
    "T49n2036_014:0600c18": "儼朝服加僧伽黎剃鬚髮而逝。遺命依沙",
    "T49n2036_014:0600c19": "門法葬。",
    "T49n2036_014:0600c20": "論曰。無住說法簡當明妙。雅合首楞嚴所",
    "T49n2036_014:0600c21": "謂聞無生滅之旨。宜乎聞者悟悅而信解",
    "T49n2036_014:0600c22": "也。鴻漸靈武策立功臣。家世奉佛。其臨",
    "T49n2036_014:0600c23": "終剔髮鬚服僧衣。遂與宋朝王文王公旦",
    "T49n2036_014:0600c24": "肖焉。雖文正公巨德元勳完名高節卓冠",
    "T49n2036_014:0600c25": "名臣之表非鴻漸所能彷彿。然暮年付囑",
    "T49n2036_014:0600c26": "諸子及其友楊文公大年。丁寧曲折。文公",
    "T49n2036_014:0600c27": "談苑著之甚詳。茲可想見知佛之深而見",
    "T49n2036_014:0600c28": "道之明也。嗚呼吾宗直指當人見聞覺知。",
    "T49n2036_014:0600c29": "一段大事本爾現成。柰何人自棄昧往往",
    "T49n2036_014:0601a01": "終身役役為他間事長無明者。天下碌碌",
    "T49n2036_014:0601a02": "皆是。若二公能自回頭存心後世打徹大",
    "T49n2036_014:0601a03": "事。夫豈易得也哉。",
    "T49n2036_014:0601a04": "五　戊申　清涼國師澄觀。字大休。會稽人。姓夏侯",
    "T49n2036_014:0601a05": "氏。生於開元戊寅。身長九尺四寸。垂手過",
    "T49n2036_014:0601a06": "膝。口四十齒。目光夜發。晝乃不眴。天寶",
    "T49n2036_014:0601a07": "七年出家。至肅宗二年丁酉受具。是年奉",
    "T49n2036_014:0601a08": "詔入內勅譯華嚴。初至德中即以十事自",
    "T49n2036_014:0601a09": "勵曰。體不捐沙門之表。心不違如來之制。",
    "T49n2036_014:0601a10": "坐不背法界之經。性不染情礙之境。足不",
    "T49n2036_014:0601a11": "履尼寺之塵。脇不觸居士之榻。目不視非",
    "T49n2036_014:0601a12": "儀之綵。舌不味過午之餚。手不釋圓明之",
    "T49n2036_014:0601a13": "珠。宿不離衣鉢之側。從牛頭忠徑山欽。問",
    "T49n2036_014:0601a14": "西來宗旨。授華嚴圓教於京都詵禪師。至",
    "T49n2036_014:0601a15": "是大曆三年代宗詔入內。與大辯正三藏",
    "T49n2036_014:0601a16": "譯經。為潤文大德。既而辭入五臺大華嚴",
    "T49n2036_014:0601a17": "寺覃思華嚴。以五地聖人栖身佛境心體",
    "T49n2036_014:0601a18": "真如。猶於後得智起世俗心學世間解。繇",
    "T49n2036_014:0601a19": "是博覽六藝圖史九流異學華夏訓詁竺經",
    "T49n2036_014:0601a20": "梵字及四圍五明聖教世典等書。靡不該",
    "T49n2036_014:0601a21": "洽。至建中四年下筆著疏。先求瑞應。一夕",
    "T49n2036_014:0601a22": "夢金容當陽山峙。光相顒顒。因以手捧咽",
    "T49n2036_014:0601a23": "面門。既覺而喜以謂獲光明遍照之徵。自",
    "T49n2036_014:0601a24": "是落筆無停思。乃以信解行證。分華嚴為",
    "T49n2036_014:0601a25": "四科。理無不包。觀每慨舊疏未盡經旨。唯",
    "T49n2036_014:0601a26": "賢首國師頗涉淵源。遂宗承之製疏。凡歷",
    "T49n2036_014:0601a27": "四年而文成。又夢身為龍。矯首南臺尾",
    "T49n2036_014:0601a28": "蟠北臺。宛轉凌虛鱗鬣耀日。須臾變百千",
    "T49n2036_014:0601a29": "數蜿蜓青冥。分散四方而去。識者以為流",
    "T49n2036_014:0601b01": "通之像也。初為眾講之。感景雲凝停講堂",
    "T49n2036_014:0601b02": "庭前之空中。又為僧叡等著隨疏演義四",
    "T49n2036_014:0601b03": "十卷隨文手鏡一百卷云。",
    "T49n2036_014:0601b04": "六　是年帝召國師惠忠入內。引太白山人見",
    "T49n2036_014:0601b05": "之。帝曰。此人頗有見解。請師驗之。忠曰。汝",
    "T49n2036_014:0601b06": "蘊何能。山人曰。忝識山識地識字善算。曰",
    "T49n2036_014:0601b07": "山人所居之山。是雄山是雌山。山人茫然",
    "T49n2036_014:0601b08": "不能對。忠曰。識地否。曰識。忠指殿上地問",
    "T49n2036_014:0601b09": "曰。此是何地。答曰。容弟子算方知。忠",
    "T49n2036_014:0601b10": "曰。識字否。曰識。忠於地上畫一畫曰。此甚",
    "T49n2036_014:0601b11": "字。山人曰。是一字。忠曰。土上一畫是王",
    "T49n2036_014:0601b12": "字。何謂一字耶。又問。能算否。曰能。忠曰。",
    "T49n2036_014:0601b13": "三七是多少。山人曰。國師琉弟子。三七豈",
    "T49n2036_014:0601b14": "非二十一。忠曰。却是山人算貧道。三七",
    "T49n2036_014:0601b15": "是十。何謂二十一。復問。更有何能。答曰。",
    "T49n2036_014:0601b16": "弟子縱有亦不敢向國師開口。忠曰。縱汝",
    "T49n2036_014:0601b17": "有能。亦俱未是。師却謂帝曰。問山不識山。",
    "T49n2036_014:0601b18": "問地不識地。問字不識字。問算不解算。陛",
    "T49n2036_014:0601b19": "下何處得此懵漢來。帝謂山人曰。朕有",
    "T49n2036_014:0601b20": "國位不足為寶。師乃國寶也。山人曰。陛下",
    "T49n2036_014:0601b21": "真識寶者矣。",
    "T49n2036_014:0601b22": "七　是歲詔徑山道欽禪師至闕下。帝親加瞻",
    "T49n2036_014:0601b23": "禮。一日師在內庭。見帝起立。帝曰。師何以",
    "T49n2036_014:0601b24": "起。欽曰。檀越何得向四威儀中見貧道。帝",
    "T49n2036_014:0601b25": "悅謂忠國師曰。朕欲賜欽師一名。忠欣然",
    "T49n2036_014:0601b26": "奉詔。遂賜號國一禪師。後辭歸本山。馬祖",
    "T49n2036_014:0601b27": "大師令門人智藏問十二時中以何為境。",
    "T49n2036_014:0601b28": "師曰。待汝回去時有信。藏曰。只今便回。",
    "T49n2036_014:0601b29": "師曰。傳語却須問取曹溪。又僧問。如何是",
    "T49n2036_014:0601c01": "祖師西來意。師曰。汝問不當。曰如何得",
    "T49n2036_014:0601c02": "當。師曰。待吾滅後却向汝說。至貞元八年",
    "T49n2036_014:0601c03": "示寂。賜諡大覺禪師。",
    "T49n2036_014:0601c04": "八　己酉　牛頭惠忠禪師示寂。師得法於威師。為",
    "T49n2036_014:0601c05": "牛頭宗第六祖。平生一衲不易器用唯一",
    "T49n2036_014:0601c06": "鐺。嘗有供僧穀二廩。盜者窺伺虎為守。縣",
    "T49n2036_014:0601c07": "令張遜者入山頂謁。問師有何徒弟。曰有",
    "T49n2036_014:0601c08": "三五人。遜曰。可得見否。師敲床三下有三",
    "T49n2036_014:0601c09": "虎哮吼而出。遜驚怖而退。及移居莊嚴寺",
    "T49n2036_014:0601c10": "將建法堂。有古樹群鵲巢其上。師謂巢曰。",
    "T49n2036_014:0601c11": "此地建堂女可速去。言訖群鵲遷巢他樹。",
    "T49n2036_014:0601c12": "及築基有二神人定其四角。潛資夜役不",
    "T49n2036_014:0601c13": "日而成。由是學徒雲集。師有安心偈曰。人",
    "T49n2036_014:0601c14": "法雙淨。善惡兩妄。直心真實。菩提道場。",
    "T49n2036_014:0601c15": "至是將終。石室前掛鐺樹掛衣藤無故枯",
    "T49n2036_014:0601c16": "死。師集眾布薩訖淨髮浴身。是夕有瑞",
    "T49n2036_014:0601c17": "雲覆其院。空中復有天樂之聲。詰旦怡然",
    "T49n2036_014:0601c18": "坐化。俄頃風雨暴作震折林木。有白虹貫",
    "T49n2036_014:0601c19": "于岩󱐙云。",
    "T49n2036_014:0601c20": "九　庚戌　西域大耳三藏至京師。自云得他心慧眼。帝令入光宅寺。請",
    "T49n2036_014:0601c21": "國師惠忠試驗。忠問。汝得他心通耶。對曰。",
    "T49n2036_014:0601c22": "不敢。忠曰。汝道老僧即今在什麼處。三",
    "T49n2036_014:0601c23": "藏云。和上是一國之師。何得往天津橋看",
    "T49n2036_014:0601c24": "弄猢孫。又問。老僧即今在什麼處。三藏曰。",
    "T49n2036_014:0601c25": "和上是一國之師。何得去西川看競渡。忠",
    "T49n2036_014:0601c26": "第三問語亦如前三藏良久罔知去處。忠",
    "T49n2036_014:0601c27": "叱曰。這野狐精。他心通在什麼處。三藏",
    "T49n2036_014:0601c28": "無對。",
    "T49n2036_014:0601c29": "論曰。四祖下融大師橫說竪說。猶未知向",
    "T49n2036_014:0602a01": "上關棙子。此黃蘗運公語也。以黃蘗大機",
    "T49n2036_014:0602a02": "大用逸格手段。作如是說則其然矣異時",
    "T49n2036_014:0602a03": "學人相似語言以為禪道者。凡貶剝諸方",
    "T49n2036_014:0602a04": "往往猶不止於此。嗚呼世謂學不躐等。矧",
    "T49n2036_014:0602a05": "吾宗單傳心印用以了生死者。其可以躐",
    "T49n2036_014:0602a06": "等乎。觀牛頭諸祖道盛一時。於死生之際",
    "T49n2036_014:0602a07": "感驗昭著。有生而百鳥䘖花虎狼給侍者。",
    "T49n2036_014:0602a08": "有滅而鳥獸哀鳴逾月乃止者。有異香經",
    "T49n2036_014:0602a09": "旬而歇者。有山林變白溪㵎絕流者。有空",
    "T49n2036_014:0602a10": "中神旛從西而來遶山數匝者。有所居舊",
    "T49n2036_014:0602a11": "院林木變白七日而復者。及是忠禪師所",
    "T49n2036_014:0602a12": "感。皆不思議事。出於造化之表。自非神德",
    "T49n2036_014:0602a13": "妙行蔽天地而不恥關百聖而不慚者曷以",
    "T49n2036_014:0602a14": "臻此邪。如大耳三藏。分證小果得五神通。",
    "T49n2036_014:0602a15": "及見國師初二度國師以有所緣心則灼見",
    "T49n2036_014:0602a16": "其處。及第三度國師入甚深祕密大寂定",
    "T49n2036_014:0602a17": "門。大耳於是茫然不知。然則證果有階級。",
    "T49n2036_014:0602a18": "大道有淺深。端不誣矣。或謂巫咸相壺子",
    "T49n2036_014:0602a19": "揕擬國師者。自性圓通與夫區區術數。烏",
    "T49n2036_014:0602a20": "可同年而語哉。",
    "T49n2036_014:0602a21": "十　是年大廣智三藏不空示疾。誡門人曰。普",
    "T49n2036_014:0602a22": "賢行願出無邊法門。汝等勤而行之。宜觀",
    "T49n2036_014:0602a23": "菩提心本尊大印直詮阿字。了法無生證",
    "T49n2036_014:0602a24": "大覺身。又命弟子趙遷執筆。授所撰涅槃",
    "T49n2036_014:0602a25": "軌範以貽後世。使準此送終。以表辭帝。詔",
    "T49n2036_014:0602a26": "遣內使賜。湯藥勞問。就加開府儀同三司",
    "T49n2036_014:0602a27": "肅國公食邑三千戶。辭讓數四不允。不空",
    "T49n2036_014:0602a28": "歎曰。吾以法濟世。不意垂死濫污封爵。乃",
    "T49n2036_014:0602a29": "以先師金剛智所付法物。因中使李憲誠",
    "T49n2036_014:0602b01": "進之。遂沐浴更衣。吉祥安臥而寂。闍維頂",
    "T49n2036_014:0602b02": "骨不壞。中含舍利光彩奪目。御史嚴郢撰",
    "T49n2036_014:0602b03": "紀德碑。太常徐浩書之于石。其辭曰。",
    "T49n2036_014:0602b04": "和上諱不空。西域人也。氏族不聞於中夏。",
    "T49n2036_014:0602b05": "故不書。玄宗燭知至道。特見高仰。迄肅",
    "T49n2036_014:0602b06": "宗代宗三朝。皆為灌頂國師。以玄言德",
    "T49n2036_014:0602b07": "祥開佑至尊。代宗初以特進大鴻臚褒表",
    "T49n2036_014:0602b08": "之。及示疾不起。又就臥內加開府儀同三",
    "T49n2036_014:0602b09": "司肅國公。皆牢讓不允。特賜法號曰大廣",
    "T49n2036_014:0602b10": "智三藏。大曆五年夏六月癸未。滅度于京",
    "T49n2036_014:0602b11": "師大興善寺。代宗為之廢朝三日。贈司空",
    "T49n2036_014:0602b12": "追諡大辯正廣智三藏。和上荼毘日。詔遣",
    "T49n2036_014:0602b13": "中謁者齎祝文祖祭。申如在之敬。睿詞深",
    "T49n2036_014:0602b14": "切加薦令芳。禮冠群倫舉無與比。明年九",
    "T49n2036_014:0602b15": "月。詔以舍利起塔于舊居寺院。和上性聰",
    "T49n2036_014:0602b16": "朗博觀前佛法藏要旨。緇門獨立邈蕩蕩",
    "T49n2036_014:0602b17": "其無雙。稽夫真言字儀之憲度。灌頂升壇",
    "T49n2036_014:0602b18": "之軌迹。即時成佛之速。應聲儲祉之妙。天",
    "T49n2036_014:0602b19": "麗且彌地普而深。固非未學所能詳也。敢",
    "T49n2036_014:0602b20": "不概見序其大歸。昔金剛薩埵親於毘盧",
    "T49n2036_014:0602b21": "遮那佛前受瑜伽最上乘義。後數百年傳",
    "T49n2036_014:0602b22": "於龍猛菩薩。龍猛又數百年傳於龍智阿",
    "T49n2036_014:0602b23": "闍黎。龍智傳金剛智阿闍黎。金剛智東來",
    "T49n2036_014:0602b24": "傳於和上。和上又西遊天竺師子等國。詣",
    "T49n2036_014:0602b25": "龍智阿闍黎。揚搉十八會法。法化相承",
    "T49n2036_014:0602b26": "自毘盧遮那如來至於和上。凡六棄矣。每",
    "T49n2036_014:0602b27": "齋戒留中導迎善氣。登禮皆答福應較然。",
    "T49n2036_014:0602b28": "溫樹不言莫可紀已。西域隘巷狂象奔突。",
    "T49n2036_014:0602b29": "以慈眼視之。不旋踵而象伏不起。南海半",
    "T49n2036_014:0602c01": "渡天吳鼓駭。以定力對之。未移晷而海靜",
    "T49n2036_014:0602c02": "無浪。其生也。母氏有毫光照燭之瑞。其沒",
    "T49n2036_014:0602c03": "也。精舍有池水竭涸之異。凡僧夏五十享",
    "T49n2036_014:0602c04": "年七十。自成童至于晚暮。常飾供具坐道",
    "T49n2036_014:0602c05": "場浴蘭焚香入佛知見。五十餘年晨夜寒",
    "T49n2036_014:0602c06": "暑未嘗有傾欹懈倦之色。過人絕遠乃如",
    "T49n2036_014:0602c07": "是者後學陞堂誦說。有師法者非一。而沙",
    "T49n2036_014:0602c08": "門惠朗受補處之記。得傳燈之旨。繼明佛",
    "T49n2036_014:0602c09": "日紹六為七。至矣哉。於戲。法子永懷梁木",
    "T49n2036_014:0602c10": "將絕本行。託予勒崇。昔承微言今見几杖。",
    "T49n2036_014:0602c11": "光儀眇漢壇宇清愴。綦書昭銘小子何讓。",
    "T49n2036_014:0602c12": "銘曰。嗚呼大士。起我三宗。道為帝師。秩",
    "T49n2036_014:0602c13": "為儀同。昔在廣成軒后順風。歲逾三千。復",
    "T49n2036_014:0602c14": "有肅公。瑜伽上乘。真語密契。六葉授受。傳",
    "T49n2036_014:0602c15": "燈相繼。述者牒之。爛然有第。陸伏狂象。水",
    "T49n2036_014:0602c16": "息天吳。慈心制暴。慧力降愚。寂然感通。其",
    "T49n2036_014:0602c17": "可測乎。兩楹夢奠。雙樹變色。司空寵終。辨",
    "T49n2036_014:0602c18": "正旌德。天使祖祭。宸衷悽惻。詔起寶塔。舊",
    "T49n2036_014:0602c19": "庭之隅。下藏舍利。上飾浮圖。跡殊生滅。法",
    "T49n2036_014:0602c20": "離有無。刊石為碣。傳之大都。",
    "T49n2036_014:0602c21": "十一　辛亥　越州律師曇一卒。補𨵈梁肅製其碑曰。",
    "T49n2036_014:0602c22": "釋氏先律師。諱曇一字覺胤。報年八十。僧",
    "T49n2036_014:0602c23": "夏六十一。以大曆六年十二月七日。滅度",
    "T49n2036_014:0602c24": "于越州開元寺。遷座起塔于秦望山之陽。",
    "T49n2036_014:0602c25": "製縗會葬者以千百數。大師南陽張氏。曾",
    "T49n2036_014:0602c26": "祖隋太常恒。始家會稽之山陰。大師誕鍾",
    "T49n2036_014:0602c27": "粹氣聰悟夙發。幼學五經因探禹穴。至雲",
    "T49n2036_014:0602c28": "門寺遂依沙門諒公出家。景龍中剃度。尋",
    "T49n2036_014:0602c29": "受具戒。天縱辯慧益以軌儀。翕然已為人",
    "T49n2036_014:0603a01": "望矣。開元初西遊長安。觀音亮律師見而",
    "T49n2036_014:0603a02": "奇之。授以毘尼之學。又依崇聖寺壇子法",
    "T49n2036_014:0603a03": "師。學俱舍唯識。從印度大沙門無畏。受菩",
    "T49n2036_014:0603a04": "薩戒。探道覩奧出類拔萃。期月之間名動",
    "T49n2036_014:0603a05": "京師。大師崖岸峻峙機神坦邁。體識詳雅",
    "T49n2036_014:0603a06": "應用虛明。得三藏之隱賾。究諸宗之源底。",
    "T49n2036_014:0603a07": "加以素解玄儒旁總曆緯。長老聞風而悅",
    "T49n2036_014:0603a08": "服。公卿下榻以賓禮。由是與少保兗國",
    "T49n2036_014:0603a09": "公陸公象先賀賓客知章李北海邕徐中書",
    "T49n2036_014:0603a10": "安貞褚諫議庭誨。為儒釋之遊莫逆之友。",
    "T49n2036_014:0603a11": "其導世皆先之以文行。弘之以戒定。入蘭",
    "T49n2036_014:0603a12": "室而馨香自發。臨水鏡而毫髮必鑑。不知",
    "T49n2036_014:0603a13": "其所由然矣。開元二十六年。復歸會稽。謂",
    "T49n2036_014:0603a14": "人曰。三世佛法戒為根本。本之不修道遠",
    "T49n2036_014:0603a15": "乎哉。故設教以尸羅為主。取鄴郡律疏。合",
    "T49n2036_014:0603a16": "終南事鈔。括其同異詳發正義。學徒賴焉。",
    "T49n2036_014:0603a17": "大凡北際河朔南越荊閩。四分之宗自我",
    "T49n2036_014:0603a18": "而盛。烈炬之破昏黑。群流之赴㵎澤。適來",
    "T49n2036_014:0603a19": "之時行化也如彼。有為而生乘化而息。草",
    "T49n2036_014:0603a20": "木潛潤慈雲無心。適去之時處順也如此。",
    "T49n2036_014:0603a21": "人世遷轉道存運往。瞻望不見寂寥空山。",
    "T49n2036_014:0603a22": "哀哉。銘曰。越水漫漫。崇山回合。大師化",
    "T49n2036_014:0603a23": "滅。式建靈塔。緬慕上士。誕修淨法。有威有",
    "T49n2036_014:0603a24": "儀。不窪不雜。德溥化洽。雲從海納。勒銘",
    "T49n2036_014:0603a25": "垂後。千萬億劫。",
    "T49n2036_014:0603a26": "十二　是歲淮南節度使楊州牧御史大夫張延",
    "T49n2036_014:0603a27": "賞狀舒州三祖行實。請諡于朝。夏四月。天",
    "T49n2036_014:0603a28": "子賜諡曰鏡智禪師。刺史獨孤及製賜諡",
    "T49n2036_014:0603a29": "碑曰。按前志。禪師號僧粲。不知何許人。",
    "T49n2036_014:0603b01": "出見于周隋間。傳教於惠可大師。摳衣鄴",
    "T49n2036_014:0603b02": "中。得道於司空山。謂身相非真。故示有",
    "T49n2036_014:0603b03": "瘡疾。謂法無我。故居不擇地。以眾生病為",
    "T49n2036_014:0603b04": "病。故所至必說法。度人以一相。不在內外",
    "T49n2036_014:0603b05": "中間。故必言不以文字。其教大略以寂照",
    "T49n2036_014:0603b06": "妙用。攝群品流注生滅。觀四維上下。不見",
    "T49n2036_014:0603b07": "法不見身不見心。乃至心離名字身等空",
    "T49n2036_014:0603b08": "界。法同夢幻無得無證。然後謂之解脫。禪",
    "T49n2036_014:0603b09": "師率是道也。上膺付屬下拯昏疑。大雲垂",
    "T49n2036_014:0603b10": "廕國土皆化。謂南方教所未至。我是以有",
    "T49n2036_014:0603b11": "羅浮之行。其來不來也。其去無去也。既而",
    "T49n2036_014:0603b12": "以袈裟與法。俱付悟者。道存影謝遺骨此",
    "T49n2036_014:0603b13": "山。今二百歲矣。皇帝即位後五年。歲次庚",
    "T49n2036_014:0603b14": "戌。某剖符是州登禪師遺居。周覽塵跡明",
    "T49n2036_014:0603b15": "徵故事。其荼毘起塔之制。實天寶景戌中。",
    "T49n2036_014:0603b16": "別駕前河南尹趙郡李公常經始之。碑版",
    "T49n2036_014:0603b17": "之文隋內史侍郎河東薛公道衡唐相國河",
    "T49n2036_014:0603b18": "南房公琯繼論撰之。而尊道之典易名之",
    "T49n2036_014:0603b19": "禮。則朝廷方以多故而未遑也。長老比丘",
    "T49n2036_014:0603b20": "釋湛然。誦經於靈塔之下。與㵎松俱老。痛",
    "T49n2036_014:0603b21": "先師名氏未經邦國焉。與禪眾寺大律師",
    "T49n2036_014:0603b22": "澄俊。同寅叶恭亟以為請。會是歲嵩山大",
    "T49n2036_014:0603b23": "比丘釋惠融至自廣陵。勝業寺大比丘釋",
    "T49n2036_014:0603b24": "開悟至自廬江。俱慕我禪師後七葉之遺",
    "T49n2036_014:0603b25": "訓。日相與歎塔之不命號之不崇。懼象法",
    "T49n2036_014:0603b26": "之根本墜于地也。願申無邊眾生之弘。誓",
    "T49n2036_014:0603b27": "以紓罔極楊。州牧御史大夫張公延賞以",
    "T49n2036_014:0603b28": "狀聞。於是六年夏四月。上霈然降興廢繼",
    "T49n2036_014:0603b29": "絕之詔。冊諡禪師曰鏡智。塔曰覺寂。以大",
    "T49n2036_014:0603c01": "德僧七人掃灑供養。天書錫命煇煥崖谷。",
    "T49n2036_014:0603c02": "眾庶踴躍謂大乘中興。是以大比丘眾議",
    "T49n2036_014:0603c03": "立石于塔東南隅。紀心法興廢之所以然。",
    "T49n2036_014:0603c04": "某以謂初中國之有佛教。自漢孝明始也。",
    "T49n2036_014:0603c05": "歷魏晉宋齊及梁武。言第一義諦者不過",
    "T49n2036_014:0603c06": "布施持戒。天下惑於報應而人未知禪。世",
    "T49n2036_014:0603c07": "與道交相喪。至菩提達磨大師。始示人以",
    "T49n2036_014:0603c08": "諸佛心要。人疑而未思。惠可大師傳而持",
    "T49n2036_014:0603c09": "之。人思而未修。迨禪師三葉其風寖廣。真",
    "T49n2036_014:0603c10": "如法味日漸月漬。萬木之根莖枝葉悉沐",
    "T49n2036_014:0603c11": "我雨。然後空王之密藏。二祖之微言。始行",
    "T49n2036_014:0603c12": "於世間浹於人心。當時聞道於禪師者。其",
    "T49n2036_014:0603c13": "淺者知有為無非妄想。深者見佛性於言",
    "T49n2036_014:0603c14": "下。如燈照物。朝為凡夫夕為聖賢。雙峯大",
    "T49n2036_014:0603c15": "師道信其人道。其後信公以傳弘忍。忍傳",
    "T49n2036_014:0603c16": "惠能神秀。秀公傳普寂。寂公之門徒萬人。",
    "T49n2036_014:0603c17": "陞堂者六十有三。得自在惠者一。曰弘正。",
    "T49n2036_014:0603c18": "正公之廊廡。龍象又倍焉。或化嵩洛。或之",
    "T49n2036_014:0603c19": "荊吳。自是心教之被於世也。與六籍侔盛。",
    "T49n2036_014:0603c20": "於戲微禪師吾其二乘矣。後代何迷焉。庸",
    "T49n2036_014:0603c21": "詎知禪師之下生不為諸佛故現比丘身以",
    "T49n2036_014:0603c22": "救濁劫乎。亦猶堯舜既往周公制禮。仲尼",
    "T49n2036_014:0603c23": "述之游夏弘之。使高堂后蒼徐孟戴慶之",
    "T49n2036_014:0603c24": "徒可得而祖焉。夫以聖賢所振為木鐸。其",
    "T49n2036_014:0603c25": "揆一也。諸公以為司馬子長立夫子世家。",
    "T49n2036_014:0603c26": "謝臨川撰惠遠法師碑銘。今將令千載之",
    "T49n2036_014:0603c27": "後知先師之全身禪門之權輿王命之追崇",
    "T49n2036_014:0603c28": "在此山也。則揚其風紀其時宜在法流。某",
    "T49n2036_014:0603c29": "嘗味禪師之道也久。故不讓。其銘曰。人之",
    "T49n2036_014:0604a01": "靜性。與生偕植。智誘於外。染為妄識。如",
    "T49n2036_014:0604a02": "浪斯鼓。與風動息。淫駭貪怒。為刃為賊。生",
    "T49n2036_014:0604a03": "死有涯。緣起無極。如來憫之。為闢度門。即",
    "T49n2036_014:0604a04": "妄了真。以證覺源。啟迪心印。貽我後昆。間",
    "T49n2036_014:0604a05": "生禪師。俾以教尊。二十八世。迭付微言。如",
    "T49n2036_014:0604a06": "如禪師。應期弘宣。世溷法滅。獨與道全。童",
    "T49n2036_014:0604a07": "蒙來求。我以意傳。攝相歸性。法身乃圓。性",
    "T49n2036_014:0604a08": "身本空我為說焉。如如禪師。道既棄世。將",
    "T49n2036_014:0604a09": "二十紀。朝經乃屆。皇明昭賁。億兆摸拜。凡",
    "T49n2036_014:0604a10": "今後學。入佛境界。於取非取。誰縛誰解。萬",
    "T49n2036_014:0604a11": "有千歲。此法無壞。",
    "T49n2036_014:0604a12": "十三　壬子　魯郡公顏真卿。撰撫州寶應寺律藏院",
    "T49n2036_014:0604a13": "戒壇記曰。如來以身口意業難調伏也。淨",
    "T49n2036_014:0604a14": "尸羅以息其內。行住坐臥四威儀攝善心",
    "T49n2036_014:0604a15": "也。明布薩以昭其外。故曰。波羅提木叉是",
    "T49n2036_014:0604a16": "汝之師。則憍陳如之善來。迦葉波之尚法。",
    "T49n2036_014:0604a17": "諸聲聞三歸約眾。十四年以八敬度尼羯",
    "T49n2036_014:0604a18": "磨相承。其致一也。漢靈帝建寧元年。有北",
    "T49n2036_014:0604a19": "天竺五葉門支法領等。始於長安譯出四",
    "T49n2036_014:0604a20": "分戒本兼羯磨。與大僧受戒。至曹魏有天",
    "T49n2036_014:0604a21": "竺十尼自遠而來為尼受具。後秦姚興弘",
    "T49n2036_014:0604a22": "始十一年。有梵僧佛陀耶舍。釋出四分律",
    "T49n2036_014:0604a23": "本。而關中先行僧祇。江南盛行十誦。至元",
    "T49n2036_014:0604a24": "魏法聰律師。始闡四分之宗。聰傳道覆。覆",
    "T49n2036_014:0604a25": "傳惠光。光傳雲暉願。願傳隱樂洪雲。雲傳",
    "T49n2036_014:0604a26": "遵。遵傳知首。首傳道宣。宣傳法勵滿意。意",
    "T49n2036_014:0604a27": "傳法成。成傳大亮道省。亮傳雲一道岸超",
    "T49n2036_014:0604a28": "惠澄。澄傳惠欽。皆口相授受臻於壼奧。",
    "T49n2036_014:0604a29": "欽俗姓徐。洪州建昌人也。蓋漢孺子之後。",
    "T49n2036_014:0604b01": "年二十二尋師於臨川楮山。後五歲削髮",
    "T49n2036_014:0604b02": "隸于高安龍崗寺。遂受戒有唐義淨。則譯",
    "T49n2036_014:0604b03": "經上足曰洪州之靈傑。其秉宣羯磨者曰",
    "T49n2036_014:0604b04": "兩京滌法銳欽。智度冲深神用高爽。行",
    "T49n2036_014:0604b05": "無權實身絕開遮。闡律藏而日月光明。騁",
    "T49n2036_014:0604b06": "辯才而龍象蹴踏。江嶺之外凜然風生。開",
    "T49n2036_014:0604b07": "元末北游京師。充福先大德。常誦涅槃經",
    "T49n2036_014:0604b08": "而講之。兼明俱舍論維摩金剛經。又登講",
    "T49n2036_014:0604b09": "座。其下日有二三千人。由是名動輦轂。屬",
    "T49n2036_014:0604b10": "祿山作亂杖錫南歸。居于西山洪井雙嶺",
    "T49n2036_014:0604b11": "之間。慕高僧觀顯之遺蹤。於寺比剏置蘭",
    "T49n2036_014:0604b12": "若。山泉之美頗極幽絕。欽雖堅持律儀而",
    "T49n2036_014:0604b13": "志在弘濟。好讀周易左傳下筆成章。著律",
    "T49n2036_014:0604b14": "儀輔演十卷。甞撰本州龍興寺戒壇碑。頗",
    "T49n2036_014:0604b15": "見稱於作者。三年真卿添刺撫州。東南四",
    "T49n2036_014:0604b16": "里有宋侍中臨川內史謝靈運翻涅槃經古",
    "T49n2036_014:0604b17": "臺。基局儼然軒陛摧圮。高行頭陀僧智清",
    "T49n2036_014:0604b18": "者。首事修葺安居住持。明年秋七月。真卿",
    "T49n2036_014:0604b19": "績秩將滿。有觀察使尚書御史大夫趙國",
    "T49n2036_014:0604b20": "魏公。願以我皇帝降誕之辰奏為寶應寺。",
    "T49n2036_014:0604b21": "仍請山林高行僧三七人。冬十月二十三",
    "T49n2036_014:0604b22": "日。聖恩允許。於是鼎新輪奐。其興也勃",
    "T49n2036_014:0604b23": "焉。乃請止觀大師法源法泉襄陽乘覺清",
    "T49n2036_014:0604b24": "涼善弘羅浮圓覺佛跡本喻餘杭惠達洎常",
    "T49n2036_014:0604b25": "州海通海岸等。同住熏修以資景福。僉以",
    "T49n2036_014:0604b26": "為學徒雖增毘尼未立。明年三月乃請欽",
    "T49n2036_014:0604b27": "登壇而董木鐸焉。仍俾龍崗道𠏉天台法",
    "T49n2036_014:0604b28": "裔招提智融白馬法胤衡嶽智覺同德義盈",
    "T49n2036_014:0604b29": "香城藏選龍興藏智開元明徹等同秉法",
    "T49n2036_014:0604c01": "事。於是遠近駿奔。道場側塞。聖像放光。而",
    "T49n2036_014:0604c02": "龍王不雨者四旬。僧尼等三百五十七人。",
    "T49n2036_014:0604c03": "而文士正議大夫前衛尉少卿張延臯脫俗",
    "T49n2036_014:0604c04": "歸真。其法名曰壞網。為稱首焉。又欽此年",
    "T49n2036_014:0604c05": "已來為受具者凡一萬餘人。江嶺湖海之",
    "T49n2036_014:0604c06": "間幅員千里。像法於變。皆欽化道之力",
    "T49n2036_014:0604c07": "焉。臨川在嶺隅。未嘗弘律。於是二眾三百",
    "T49n2036_014:0604c08": "餘人。請法裔敷演而依止之。後有上都資",
    "T49n2036_014:0604c09": "聖寺高德。曰還本律主。偉茲能辯深嗟嘆",
    "T49n2036_014:0604c10": "而讚美之。謂於寺東南置普通無礙禪院。",
    "T49n2036_014:0604c11": "內立鎮國觀音道場。請善弘居之。以開悟",
    "T49n2036_014:0604c12": "心要。雲一上足曰。智融精持本事如會尊",
    "T49n2036_014:0604c13": "眾。乃命智晃等。於普通道場東置律藏院",
    "T49n2036_014:0604c14": "剏立戒壇。以行欽公之來儀。且施肇紀之",
    "T49n2036_014:0604c15": "不朽。經營未幾。壇殿欝興肅乎。渡海浮囊。",
    "T49n2036_014:0604c16": "分毫絕羅剎之請。嚴身瓔珞照耀有摩尼",
    "T49n2036_014:0604c17": "之光。則入佛位而披伽黎者。名香普熏神",
    "T49n2036_014:0604c18": "足無極。半月可勝紀而無絕乎。有唐大曆",
    "T49n2036_014:0604c19": "辛亥歲。行撫州刺史魯郡開國公顏真卿",
    "T49n2036_014:0604c20": "書而志之。",
    "T49n2036_014:0604c21": "十四　十五　甲寅　九年。道士史華以術得幸。因請立刃梯",
    "T49n2036_014:0604c22": "與沙門角法。有旨兩街選僧剋日校勝負。",
    "T49n2036_014:0604c23": "沙門崇惠者。不知何許人。常誦首楞嚴呪。",
    "T49n2036_014:0604c24": "表請挫之。帝率百僚臨觀。史華履刃梯而",
    "T49n2036_014:0604c25": "上。命惠登之。惠躡刃而昇。往復無傷。惠",
    "T49n2036_014:0604c26": "承勝命聚薪于庭舉烈焰。惠入火聚呼史",
    "T49n2036_014:0604c27": "華令入。華漸汗不敢正視。帝大悅而罷。賜",
    "T49n2036_014:0604c28": "崇惠號護國三藏。後不知終。沙門圓澤者。",
    "T49n2036_014:0604c29": "寓東都惠林寺。與隱士李源厚善。惠林",
    "T49n2036_014:0605a01": "即源舊第也。父憕守東都。為祿山所害。",
    "T49n2036_014:0605a02": "源以故不仕常居寺中與澤談噱終日。偶",
    "T49n2036_014:0605a03": "相率游峨嵋山。源欲自荊州泝峽以往。澤",
    "T49n2036_014:0605a04": "欲由長安斜谷。源以為久絕人事。不欲",
    "T49n2036_014:0605a05": "復入京師。澤不能強。遂自荊州舟次南浦。",
    "T49n2036_014:0605a06": "見婦人錦襠負甖而汲者。澤望而泣曰所",
    "T49n2036_014:0605a07": "不欲由此者為是。源驚問故。澤曰。婦人孕",
    "T49n2036_014:0605a08": "三稔矣。遲吾為之子。不逢則已。今既見",
    "T49n2036_014:0605a09": "之。無可逃者。公當以符呪助我令速生。三",
    "T49n2036_014:0605a10": "日浴見願公臨顧以一笑為信。後十三年。",
    "T49n2036_014:0605a11": "於杭州天竺寺外。當與公相見。源悲哀具",
    "T49n2036_014:0605a12": "浴。至暮而澤亡。婦乳三日。源往視之。兒見",
    "T49n2036_014:0605a13": "源果軒渠而笑。即具以語其家。葬訖源返",
    "T49n2036_014:0605a14": "寺中。後如期自洛之吳赴其約。至期於葛",
    "T49n2036_014:0605a15": "洪井畔聞有牧童扣牛角而歌曰。三生石",
    "T49n2036_014:0605a16": "上舊精魂。賞月吟風莫要論。慚愧情人遠",
    "T49n2036_014:0605a17": "相訪。此身雖異性常存。源曰。澤公健否。答",
    "T49n2036_014:0605a18": "曰。李君真信。士然世緣未盡。且勿相近。惟",
    "T49n2036_014:0605a19": "勤修不惰乃復相見。又歌曰。身前身後事",
    "T49n2036_014:0605a20": "茫茫。欲話因緣恐斷腸。吳越江山尋已遍。",
    "T49n2036_014:0605a21": "却回煙棹上瞿塘。遂隱不見。源復歸惠林。",
    "T49n2036_014:0605a22": "至長慶初年八十矣。御史中丞李德裕表",
    "T49n2036_014:0605a23": "薦曰。源天與至孝絕心祿仕。五十餘年常",
    "T49n2036_014:0605a24": "守沈默理契深要。一辭開析百慮洗然。抱",
    "T49n2036_014:0605a25": "此真節棄於清世。臣竊為陛下惜之。穆宗",
    "T49n2036_014:0605a26": "下詔以源守諫議大夫。不赴尋以壽終。",
    "T49n2036_014:0605a27": "十六　乙卯　國師惠忠將終。耽源問。百年後有人問",
    "T49n2036_014:0605a28": "極則事作麼生。忠曰。幸自可憐生須要護",
    "T49n2036_014:0605a29": "身符子作麼。乃入辭代宗。代宗曰。師滅度",
    "T49n2036_014:0605b01": "後。弟子將何所記。忠曰。告檀越造取一所",
    "T49n2036_014:0605b02": "無縫塔。帝曰。請師塔樣。忠良久曰。會麼。",
    "T49n2036_014:0605b03": "帝曰。不會。忠曰。貧道去後有侍者應真。却",
    "T49n2036_014:0605b04": "知此事。以十二月九日右脇而寂。門弟子",
    "T49n2036_014:0605b05": "奉全身於黨子谷建塔。賜諡大證禪師。帝",
    "T49n2036_014:0605b06": "尋召應真入內。舉前語問之。真良久曰。聖",
    "T49n2036_014:0605b07": "上會麼。帝曰。不會。真述偈曰。湘之南潭之",
    "T49n2036_014:0605b08": "北。中有黃金充一國。無影樹下合同船。瑠",
    "T49n2036_014:0605b09": "璃殿上無知識。代宗嘗在便殿。指天下觀",
    "T49n2036_014:0605b10": "軍容使魚朝恩。謂忠曰。朝恩亦解些子佛",
    "T49n2036_014:0605b11": "法朝恩即問忠曰。何者是無明。無明從何",
    "T49n2036_014:0605b12": "而起。忠曰。佛法衰相今現。帝曰。何也。忠",
    "T49n2036_014:0605b13": "曰。奴也解問佛法。豈非衰相今現。朝恩",
    "T49n2036_014:0605b14": "色大怒。忠曰。即此是無明。無明從此起。朝",
    "T49n2036_014:0605b15": "恩復抗聲曰。有人言師今是佛得否。忠曰。",
    "T49n2036_014:0605b16": "朝廷有人言汝是天子果否。朝恩伏地曰。",
    "T49n2036_014:0605b17": "死罪死罪。朝恩實非天子。忠曰。我不是",
    "T49n2036_014:0605b18": "佛。所以二尊不並化。朝恩曰。師長作凡夫",
    "T49n2036_014:0605b19": "無成佛時耶。恩曰。我向後必當作佛。汝",
    "T49n2036_014:0605b20": "姓什麼。朝恩曰。姓魚。忠曰。我向後作佛不",
    "T49n2036_014:0605b21": "名惠忠。汝向後若作天子。改却姓莫不姓",
    "T49n2036_014:0605b22": "魚否。朝恩伏地曰。死罪死罪。朝恩此去實",
    "T49n2036_014:0605b23": "不敢向師論佛法。忠謂帝曰。幾帕殺此奴。",
    "T49n2036_014:0605b24": "丁巳　十二年。宰相元載王縉有罪。載伏誅。籍",
    "T49n2036_014:0605b25": "其家鍾乳五百兩。胡椒八百斛。他物稱是。",
    "T49n2036_014:0605b26": "縉貶括州刺史。縉素奉佛不茹葷。晚節尤",
    "T49n2036_014:0605b27": "謹。妻死以第為佛祠。初帝未知重佛。每從",
    "T49n2036_014:0605b28": "容問縉所以然。縉必開陳福業報應。帝意",
    "T49n2036_014:0605b29": "向之。由是宮中祀佛。梵唄齋熏無少懈。群",
    "T49n2036_014:0605c01": "臣承風旨言死生報應。故人事置而不修。",
    "T49n2036_014:0605c02": "議者以縉與杜鴻漸泥佛太過云。",
    "T49n2036_014:0605c03": "戊午　○米斗三文○猫鼠同乳。",
    "T49n2036_014:0605c04": "十七　己未　三月上崩太子即位。",
    "T49n2036_014:0605c05": "十四年。天柱山崇惠禪師示寂。師彭州人。",
    "T49n2036_014:0605c06": "得法於牛頭威禪師。後居天柱寺。僧問達",
    "T49n2036_014:0605c07": "磨未來此土。還有佛法也無。師曰。未來時",
    "T49n2036_014:0605c08": "且置。即今事作麼生。曰某甲不會。師曰。",
    "T49n2036_014:0605c09": "萬古長空。一朝風月。良久又曰。闍黎會",
    "T49n2036_014:0605c10": "麼。自己分上作麼生。干他達磨來與未來",
    "T49n2036_014:0605c11": "作麼。他家來太似賣卜漢相似。見汝不會",
    "T49n2036_014:0605c12": "為汝錐破。卦文才生吉凶在汝分上一切",
    "T49n2036_014:0605c13": "自看。僧問。如何是解卜底人。曰汝才出門",
    "T49n2036_014:0605c14": "時便不中也。問宗門中請師舉唱。答曰。石",
    "T49n2036_014:0605c15": "牛長吼真空外。木馬嘶時月隱山。問如何",
    "T49n2036_014:0605c16": "是西來意。曰白猿抱子歸青嶂。蜂蝶䘖花",
    "T49n2036_014:0605c17": "綠蘂間。及是遷化。肉身不壞。數百年猶",
    "T49n2036_014:0605c18": "在。",
    "T49n2036_014:0605c19": "十八　庚申　德宗适改年建中代宗長子。詔天下勿上祥瑞。放馴象出宮女。用盧杞",
    "T49n2036_014:0605c20": "為相。致朱泚之亂。幸奉天。壽六十四崩。葬崇陵。在位二十五年○立誦為皇太子○始定秋夏二稅。",
    "T49n2036_014:0605c21": "十九　沙門惠超。於五臺乾明寺錄出大廣智",
    "T49n2036_014:0605c22": "三藏不空所譯大乘瑜伽金剛性海曼殊",
    "T49n2036_014:0605c23": "室利千臂千鉢大教王。經其序文。曰。大唐",
    "T49n2036_014:0605c24": "開元二十一年歲次癸酉正月一日。於薦",
    "T49n2036_014:0605c25": "福寺道場內。金剛三藏與僧惠超授大乘",
    "T49n2036_014:0605c26": "瑜伽金剛五頂五智尊千臂千手千鉢千佛",
    "T49n2036_014:0605c27": "釋迦曼殊室利菩薩祕密菩提三摩地法。",
    "T49n2036_014:0605c28": "遂於其後受是法已。不空三藏奉事經于",
    "T49n2036_014:0605c29": "八載。至開元二十八載歲次庚辰四月十",
    "T49n2036_014:0606a01": "五日。聞奏開元聖上皇於薦福御道場內。",
    "T49n2036_014:0606a02": "至五月五日。奉詔譯經。即時焚燒香火起",
    "T49n2036_014:0606a03": "首飜譯。三藏演梵本惠超筆授。大乘瑜伽",
    "T49n2036_014:0606a04": "千臂千鉢曼殊室利經法教。十二月十五",
    "T49n2036_014:0606a05": "日才訖。天寶元年二月十九日。三藏將",
    "T49n2036_014:0606a06": "此梵本及五天竺阿闍黎書。並付與梵僧",
    "T49n2036_014:0606a07": "目叉難陀婆伽。令送此經梵本并書。將與",
    "T49n2036_014:0606a08": "五印土南天竺國師子國本師寶覺阿闍",
    "T49n2036_014:0606a09": "黎。經今不回。後於大曆九年十月再至大",
    "T49n2036_014:0606a10": "興善寺大師大廣智三藏和上邊。復伸咨",
    "T49n2036_014:0606a11": "決大教瑜伽心地祕密法門。復將千鉢曼",
    "T49n2036_014:0606a12": "殊經本。至建中元年四月十五日。到五臺",
    "T49n2036_014:0606a13": "山乾元菩提寺。遂將舊飜唐言梵音經本。",
    "T49n2036_014:0606a14": "於寺校證。至五月五日惠超重與抄寫出。",
    "T49n2036_014:0606a15": "一切如來大教王經瑜伽祕密金剛三摩地",
    "T49n2036_014:0606a16": "三密聖教法門述經祕義諸佛出世應物。",
    "T49n2036_014:0606a17": "隨意志求者智鏡玄通。念之者無憂不入。",
    "T49n2036_014:0606a18": "根緣感赴必籍此經。登菩提山除去邪執。",
    "T49n2036_014:0606a19": "契傳二密得究瑜伽要祕法門窮理微妙。",
    "T49n2036_014:0606a20": "身口意業用智修持。戒定慧學顯現通達。",
    "T49n2036_014:0606a21": "證如來地以信為首。乘般若舟速超彼岸。",
    "T49n2036_014:0606a22": "今述曼殊之德。靈迹殑伽聖覺無方。神力",
    "T49n2036_014:0606a23": "潛運以多塵劫。悲願不住菩提。一主無二",
    "T49n2036_014:0606a24": "尊現為菩薩。自茲金色世界。來其忍士清",
    "T49n2036_014:0606a25": "涼之山。導引群品而即現燈現雲。及萬菩",
    "T49n2036_014:0606a26": "薩信生奇特。現光現相人皆發明正智。為",
    "T49n2036_014:0606a27": "利益三世蒼生有趣。悉證菩提也。",
    "T49n2036_014:0606a28": "壬戌　○括富商錢出萬緡者官借其餘以供軍。",
    "T49n2036_014:0606a29": "癸亥　○稅閒架。",
    "T49n2036_014:0606b01": "二十　甲子　五八　改興元○是年壽州毛罕妻生子毛",
    "T49n2036_014:0606b02": "債。猪頭象耳騾足魚腮人身。鐵杖自鞭金",
    "T49n2036_014:0606b03": "田掃地。償盜常住錢債也。",
    "T49n2036_014:0606b04": "南嶽明瓚禪師者。不知何許人也。初宰相",
    "T49n2036_014:0606b05": "李泌。乾元中辭入衡嶽。瓚隱居上封。泌往",
    "T49n2036_014:0606b06": "謁之。瓚誦經其聲先悲悽而後悅豫。泌隱",
    "T49n2036_014:0606b07": "知音。因謂曰。將非避隱者有雲霄意乎。瓚",
    "T49n2036_014:0606b08": "唾之曰。莫相賊莫相賊。泌色不為動。瓚久",
    "T49n2036_014:0606b09": "之。見泌立候不懈。乃曰。飯未。泌曰。未也。",
    "T49n2036_014:0606b10": "瓚撥火出芋食與語。久之辭去。瓚撫其背",
    "T49n2036_014:0606b11": "曰。好做十年宰相。至是泌感事為帝言其",
    "T49n2036_014:0606b12": "高行。有詔徵之。使者至石窟宣麻命曰。尊",
    "T49n2036_014:0606b13": "者起謝恩。瓚寒涕垂頤凝坐略不以介意。",
    "T49n2036_014:0606b14": "使者歎其淳正不之迫。回奏其事。帝咨美",
    "T49n2036_014:0606b15": "之數四不已。瓚著歌一篇。其辭曰。兀然無",
    "T49n2036_014:0606b16": "事無改換。無事何須論一段。直心無散",
    "T49n2036_014:0606b17": "亂。他事不須斷。過去已過去。未來猶莫算",
    "T49n2036_014:0606b18": "兀然無事坐。何曾有人喚。內外覓功夫。總",
    "T49n2036_014:0606b19": "是癡頑漢。糧不蓄一粒。逢飯但知𡁉。世",
    "T49n2036_014:0606b20": "間多事人。相趁渾不及。我不樂生天。亦不",
    "T49n2036_014:0606b21": "愛福田。饑來喫飯。困來即眠。愚人笑我。智",
    "T49n2036_014:0606b22": "乃知焉。不是癡鈍本體如然。要去即去要",
    "T49n2036_014:0606b23": "住即住。身披一破衲。脚著娘生袴。多言復",
    "T49n2036_014:0606b24": "多語。由來轉相誤。若欲度眾生。無過且自",
    "T49n2036_014:0606b25": "度。莫謗天真佛。真佛不可見。妙性及靈臺。",
    "T49n2036_014:0606b26": "何曾受熏鍊。心是無事心。面是娘生面。劫",
    "T49n2036_014:0606b27": "石可移動。箇中無改變。無事本無事。何",
    "T49n2036_014:0606b28": "須讀文字。削除人我本。冥合箇中意。種種",
    "T49n2036_014:0606b29": "勞筋骨。不如林下睡兀兀。舉頭見日高。乞",
    "T49n2036_014:0606c01": "飯從頭𢫫。將功用功展轉昏蒙。取即不",
    "T49n2036_014:0606c02": "得不取自通。吾有一言絕慮忘緣。巧說不",
    "T49n2036_014:0606c03": "得只用心傳。更有一語無過真與。細如毫",
    "T49n2036_014:0606c04": "末大無方所。本自圓成不勞機杼。世事悠",
    "T49n2036_014:0606c05": "悠不如山丘。青松蔽日碧㵎長流。山雲當",
    "T49n2036_014:0606c06": "幙夜月為鉤。臥藤蘿下塊石枕頭。不奉天",
    "T49n2036_014:0606c07": "子豈羨王侯。生死無慮更復何憂。水月無",
    "T49n2036_014:0606c08": "形我常只寧。萬法皆爾本自無生。兀然無",
    "T49n2036_014:0606c09": "事坐。春來草自青。",
    "T49n2036_014:0606c10": "二十一　荊溪湛然禪師。臨終告其徒曰。大道",
    "T49n2036_014:0606c11": "無方無體。生歟死歟。其旨一貫。吾歸骨此",
    "T49n2036_014:0606c12": "山。報盡今夕。聊與汝等談道而決。夫一念",
    "T49n2036_014:0606c13": "無相謂之空。無法不備謂之假。不一不異",
    "T49n2036_014:0606c14": "謂之中。在凡為三因。在聖為三德。爇炷則",
    "T49n2036_014:0606c15": "初後同相。涉海則淺深異流。自利利人在",
    "T49n2036_014:0606c16": "斯而已。爾其志之。言訖而化。翰林梁肅題",
    "T49n2036_014:0606c17": "其碑陰曰。聖人不興。必有命世者出焉。自",
    "T49n2036_014:0606c18": "智者以法付灌頂。頂再世而至左溪朗。道",
    "T49n2036_014:0606c19": "若昧待公而發。乘此寶乘煥然中興。其受",
    "T49n2036_014:0606c20": "業身通者三十有九人。而縉紳先生高位",
    "T49n2036_014:0606c21": "崇名屈體受教者數十。師嚴道尊遐邇歸",
    "T49n2036_014:0606c22": "仁。自非命世亞聖。曷以臻此。",
    "T49n2036_014:0606c23": "乙丑　改貞元。",
    "T49n2036_014:0606c24": "二十二　丙寅　二年翰林梁肅。修天台止觀論成。著",
    "T49n2036_014:0606c25": "止觀統例曰。夫止觀何為也。導萬化之理",
    "T49n2036_014:0606c26": "而復於實際者也。實際者何也。性之本也。",
    "T49n2036_014:0606c27": "物之所以不能復者。昏與動使之然也。照",
    "T49n2036_014:0606c28": "昏者謂之明。駐動者謂之靜。明與靜止觀",
    "T49n2036_014:0606c29": "之體也。在因謂之止觀。在果謂之智定。因",
    "T49n2036_014:0607a01": "謂之行。果謂之成。行者行此者也。成者證",
    "T49n2036_014:0607a02": "此者也。原夫聖人有以見惑足以喪志。動",
    "T49n2036_014:0607a03": "足以失方。於是乎止而觀之靜而明之。使",
    "T49n2036_014:0607a04": "其動而能靜。靜而能明。因相待以成法。即",
    "T49n2036_014:0607a05": "絕待以照本。御大車以禦正。乘大事而總",
    "T49n2036_014:0607a06": "權。消息乎不二之場。鼓舞於說三之域。至",
    "T49n2036_014:0607a07": "微以盡性。至頤而體神。語其近則一毫之",
    "T49n2036_014:0607a08": "善可通也。語其遠則重玄之門可𨶳也。用",
    "T49n2036_014:0607a09": "至圓以圓之。物無偏也。用至實以實之。物",
    "T49n2036_014:0607a10": "無妄也。聖人舉其言所以示也。廣其目所",
    "T49n2036_014:0607a11": "以告也。優而柔之使自求之。擬而議之使",
    "T49n2036_014:0607a12": "自至之。此止觀所由作也。夫三諦者何也。",
    "T49n2036_014:0607a13": "一之謂也。空假中者何也。一之目也。空假",
    "T49n2036_014:0607a14": "也者相對之義。中道也者得一之名。此思",
    "T49n2036_014:0607a15": "議之說。非至一之旨也。至一即三至三即",
    "T49n2036_014:0607a16": "一。非相含而然也。非相生而然也。非數義",
    "T49n2036_014:0607a17": "也。非強名也。自然之理也。言而傳之者迹",
    "T49n2036_014:0607a18": "也。理謂之本。迹謂之末。本也者聖人所至",
    "T49n2036_014:0607a19": "之地也。末也者聖人所示之教也。由本以",
    "T49n2036_014:0607a20": "垂迹。則為小為大。為通為別。為頓為漸。",
    "T49n2036_014:0607a21": "為顯為祕。為權為實。為定為不定。循迹以",
    "T49n2036_014:0607a22": "返本。則為一為大。為圓為實。為無住為中。",
    "T49n2036_014:0607a23": "為妙為第一義。是一三之蘊也。所謂空也",
    "T49n2036_014:0607a24": "者通萬法而為言者也。假也者立萬法而",
    "T49n2036_014:0607a25": "為言者也。中也者妙萬法而為言者也。破",
    "T49n2036_014:0607a26": "一切惑莫盛乎空。建一切法莫盛乎假。究",
    "T49n2036_014:0607a27": "竟一切性莫大乎中。舉中則無法非中自假",
    "T49n2036_014:0607a28": "則何法非假。舉空則無法不空。成之謂之",
    "T49n2036_014:0607a29": "三德。修之謂之三觀。舉其要則聖人極深",
    "T49n2036_014:0607b01": "研幾窮理盡性之說乎。昧者使明。塞者使",
    "T49n2036_014:0607b02": "通。通則悟。悟則至。至則常。常則盡矣。明",
    "T49n2036_014:0607b03": "則照。照則化。化則成。成則一矣。聖人有以",
    "T49n2036_014:0607b04": "彌綸萬法而不差。旁礴萬劫而不違。燾",
    "T49n2036_014:0607b05": "載恒沙而不有。復歸無物而不無。寓名之",
    "T49n2036_014:0607b06": "曰佛。強號之曰覺。究其旨解脫自在。莫大",
    "T49n2036_014:0607b07": "極妙之德乎。夫三觀成功者如此。所謂圓",
    "T49n2036_014:0607b08": "頓者。非漸次非不定。指論十章之義也。十",
    "T49n2036_014:0607b09": "章者恢演始末通道之關也。五略者舉其",
    "T49n2036_014:0607b10": "弘綱截流之津也。十境者發動之機立觀",
    "T49n2036_014:0607b11": "之諦也。十乘者妙用所修發行之門也。始",
    "T49n2036_014:0607b12": "於正觀而終於見境者。義備故也。闕其餘",
    "T49n2036_014:0607b13": "者。非修之要也。乘者何也。載物運者也。十",
    "T49n2036_014:0607b14": "者何也。成載之事也。知其境之妙。不行",
    "T49n2036_014:0607b15": "而至者德之上也。乘一而已。豈藉夫九哉。",
    "T49n2036_014:0607b16": "九者非他相生之說。未至者之所踐也。故",
    "T49n2036_014:0607b17": "發心者發無所發。安心者安無所安。遍破",
    "T49n2036_014:0607b18": "者遍無所破。爰至餘乘皆不得已而說也。",
    "T49n2036_014:0607b19": "至於別其義例判為章目。推而廣之不為",
    "T49n2036_014:0607b20": "繁。統而簡之不為少。如連環不可解也。如",
    "T49n2036_014:0607b21": "貫珠不可雜也。如懸鏡不可揜也。如通川",
    "T49n2036_014:0607b22": "不可遏也。議家多門非諍論也。按經正義",
    "T49n2036_014:0607b23": "非虛說也。辯四教淺深事有源也。成一事",
    "T49n2036_014:0607b24": "因緣理無遺也。噫止觀其救世明道之書",
    "T49n2036_014:0607b25": "乎。非夫聖智超絕卓爾獨立。其孰能為乎",
    "T49n2036_014:0607b26": "非夫聰明深達得意思象。其孰能知乎。今",
    "T49n2036_014:0607b27": "之人乃專用章句文字。從而釋之。又何疎",
    "T49n2036_014:0607b28": "漏耶。或稱不思議境與不思。議事皆極聖",
    "T49n2036_014:0607b29": "之域。等覺至人猶所未盡。若凡夫生滅心",
    "T49n2036_014:0607c01": "行三惑浩然。於言說之中推上妙之理。是",
    "T49n2036_014:0607c02": "猶醯雞而說大鵬。夏虫之議層氷。其不",
    "T49n2036_014:0607c03": "可見明矣。今止觀之說文字萬數。廣尋果",
    "T49n2036_014:0607c04": "地無益初學。豈如暗然自修功至自至。何",
    "T49n2036_014:0607c05": "必以早計為事乎。是大不然。凡所謂上聖",
    "T49n2036_014:0607c06": "之域。豈隔闊遼敻與凡境杳絕與。是惟一",
    "T49n2036_014:0607c07": "性而已。得之謂悟。失之謂迷。一理而已。迷",
    "T49n2036_014:0607c08": "而為凡。悟而為聖。迷者自隔理不隔也。失",
    "T49n2036_014:0607c09": "者自失性不失也。止觀之作所以離異同",
    "T49n2036_014:0607c10": "而究聖神。使群生正性而順理者也。正性",
    "T49n2036_014:0607c11": "順理所以行覺路而至妙境也。不知此教",
    "T49n2036_014:0607c12": "者。則學何所入。功何所施。智何所發。譬",
    "T49n2036_014:0607c13": "如無目昧于日月之光行於重險之處顛踣",
    "T49n2036_014:0607c14": "墮落可勝己乎。噫去聖久遠賢人不出。庸",
    "T49n2036_014:0607c15": "昏之徒含識而已。致使魔邪詭惑諸黨並",
    "T49n2036_014:0607c16": "熾。空有云云為坑為阱。有膠於文句不敢",
    "T49n2036_014:0607c17": "動者。有流於漭浪不能住者有。太遠而",
    "T49n2036_014:0607c18": "甘心不至者有。太近而我身即是者。有枯",
    "T49n2036_014:0607c19": "木而稱定者。有竅號而稱慧者。有奔走非",
    "T49n2036_014:0607c20": "道而言權者。有假於鬼神而言通者。有放",
    "T49n2036_014:0607c21": "心而言廣者。有罕言而為密者。有齒舌潛",
    "T49n2036_014:0607c22": "傳而為口訣者。凡此之類自立為祖。繼祖",
    "T49n2036_014:0607c23": "為家。反經非聖。昧者不覺。仲尼有言。道",
    "T49n2036_014:0607c24": "之不明也。我知之矣。由物累也。悲夫。隋",
    "T49n2036_014:0607c25": "開皇十八年智者去世。至皇朝建中垂二",
    "T49n2036_014:0607c26": "百載。以斯文相傳凡五家師。其始曰灌頂。",
    "T49n2036_014:0607c27": "其次曰縉雲威。又其次曰東陽小威。又其",
    "T49n2036_014:0607c28": "次曰左溪朗公。其五曰荊溪然公。須於同",
    "T49n2036_014:0607c29": "門中慧解第一。能奉師訓集成此書。蓋不",
    "T49n2036_014:0608a01": "以文辭為本故也。或失則繁。或得則野。當",
    "T49n2036_014:0608a02": "二威之際緘授而已。其道不行。天寶中左",
    "T49n2036_014:0608a03": "溪始弘解說。而知者蓋寡。荊溪廣以傳記",
    "T49n2036_014:0608a04": "數十萬言網羅遺法。勤矣備矣。荊溪滅後",
    "T49n2036_014:0608a05": "知其說者適三四人。古人云。生而知之者",
    "T49n2036_014:0608a06": "上也。學而知之者次也。困而不學又其次",
    "T49n2036_014:0608a07": "也。夫生而知之者。蓋性德者也學而知之",
    "T49n2036_014:0608a08": "者。天機深者也。若其嗜欲深耳目塞。雖",
    "T49n2036_014:0608a09": "學而不知。斯為下矣。今夫學者內病於蔽",
    "T49n2036_014:0608a10": "外役於煩。沒世不能通其文。數年不能得",
    "T49n2036_014:0608a11": "其益。是則業文為之屨校梏足也。棼句",
    "T49n2036_014:0608a12": "為之簸糠眯目也。以不能之師。教不領之",
    "T49n2036_014:0608a13": "弟子。止觀所以未光大於時也。予常戚戚。",
    "T49n2036_014:0608a14": "於是整其宏綱撮其機要。其理之所存教",
    "T49n2036_014:0608a15": "之所急。或易置之或引伸之。其義之迂其",
    "T49n2036_014:0608a16": "辭之鄙。或薙除之或潤色之。大凡浮疎之",
    "T49n2036_014:0608a17": "患。十愈其九。廣略之宜三存其一。於是",
    "T49n2036_014:0608a18": "祛鄙滯導蒙童。貽諸他人則吾豈敢。若同",
    "T49n2036_014:0608a19": "見同行且不以止觀罪我。亦無隱乎爾。建",
    "T49n2036_014:0608a20": "中上元甲子首事筆削。三年歲在析木之",
    "T49n2036_014:0608a21": "津功畢云爾。",
    "T49n2036_014:0608a22": "二十三　戊辰　般若三藏新譯大乘理趣六波羅蜜經",
    "T49n2036_014:0608a23": "成。代宗皇帝親製敘文曰。大朴既散有為",
    "T49n2036_014:0608a24": "遂作。名利牽乎德。巧智喪乎真。愛惡攻乎",
    "T49n2036_014:0608a25": "性情。因緣堅其染習。內則百慮無節。外",
    "T49n2036_014:0608a26": "則六根競誘。天理滅而莫知。道源迷而忘",
    "T49n2036_014:0608a27": "返。淪溺苦海劫盡還初。惟至人了萬物之",
    "T49n2036_014:0608a28": "宗。越三界之表。廓獨立而不改。遍諸有而",
    "T49n2036_014:0608a29": "常然。故能開導群迷濟拔流品。六波羅蜜",
    "T49n2036_014:0608b01": "經者。眾法之津梁度門之圓極也。昔日月",
    "T49n2036_014:0608b02": "燈明如來為菩薩說。歷劫曠遠真偈寂寥。",
    "T49n2036_014:0608b03": "文殊師利於耆闍會中與彌勒菩薩語及其",
    "T49n2036_014:0608b04": "事。成一切種智會無量義因。唯佛能知。唯",
    "T49n2036_014:0608b05": "佛能說。教必有主。其在茲乎。是以釋迦",
    "T49n2036_014:0608b06": "如來為法而生俟時而現。三身不異。故處",
    "T49n2036_014:0608b07": "代而常離。萬行無修。故隨方而自在。運慈",
    "T49n2036_014:0608b08": "悲之力。開攝護之門。因其六塵示之六度。",
    "T49n2036_014:0608b09": "導於法分全證法身。結習紛綸乘理而悟。",
    "T49n2036_014:0608b10": "是真般若之旨也。故有慈氏善問大音讚",
    "T49n2036_014:0608b11": "言。天垂寶華雲集仙蓋。甘露流液光明",
    "T49n2036_014:0608b12": "燭幽。使迷方淺深皆得自然之慧。恒沙億",
    "T49n2036_014:0608b13": "眾能通般若之知。嘗試論之。先儒有言。誠",
    "T49n2036_014:0608b14": "者自成而道自導也。夫誠己於內。則不勉",
    "T49n2036_014:0608b15": "而中不思而得。誠物於外。則不言而應不",
    "T49n2036_014:0608b16": "為而成。其內者證法之身。其外者大悲之",
    "T49n2036_014:0608b17": "力。德產之致密化育之功也。夫春風吹發",
    "T49n2036_014:0608b18": "萬類咸滋。旭日升畫群陰盡釋。乾坤易簡",
    "T49n2036_014:0608b19": "之道。是則大同神明幽贊之情。孰云區別。",
    "T49n2036_014:0608b20": "殊途一致其理固然。朕虔奉丕圖保又烝",
    "T49n2036_014:0608b21": "庶。思建皇極以升。大猷遐想靈蹤期於叶",
    "T49n2036_014:0608b22": "契。舍城妙說久祕梵文。徒懷瀉瓶未啟遺",
    "T49n2036_014:0608b23": "夾。微言不昧將或起予。於是罽賓沙門般",
    "T49n2036_014:0608b24": "若受旨宣揚。光宅沙門利言為之飜譯。時",
    "T49n2036_014:0608b25": "大德則資聖寺道液。醴泉寺超悟。慈恩寺",
    "T49n2036_014:0608b26": "應真。莊嚴寺圓照。光宅寺道岸等。法門",
    "T49n2036_014:0608b27": "領袖人中龍象。證明正義輝潤玄文。知釋",
    "T49n2036_014:0608b28": "迦之寶城。識眾尊之滿字。以貞元四年歲",
    "T49n2036_014:0608b29": "次戊辰十二月二十八日。於西明寺譯成",
    "T49n2036_014:0608c01": "上進。凡一部十卷。神龍翊衛。如從金口",
    "T49n2036_014:0608c02": "之傳。梵眾護持。無異毫光之現。朕齋心",
    "T49n2036_014:0608c03": "滌慮仰味宗源。聞所未聞寔為希有。聊因",
    "T49n2036_014:0608c04": "暇日三復斯經。雖法海甚深波流不讓。舉",
    "T49n2036_014:0608c05": "其梗概昭悟將來。",
    "T49n2036_014:0608c06": "二十四　二月江西馬祖大師道一示寂。師漢州",
    "T49n2036_014:0608c07": "什邡人。姓馬氏。容貌豐偉。牛行虎視。引",
    "T49n2036_014:0608c08": "舌過準。足有二輪文。遇懷讓禪師密契心",
    "T49n2036_014:0608c09": "法。始自建陽遷臨川次南康。所至聚徒說",
    "T49n2036_014:0608c10": "法剏建禪林。大曆中始居豫章開元寺。嘗",
    "T49n2036_014:0608c11": "示眾曰。汝等諸人各信。自心是佛此心即",
    "T49n2036_014:0608c12": "佛。達磨大師自南天竺國來此中華。傳上",
    "T49n2036_014:0608c13": "乘一心之法。令汝等開悟。又引楞伽經文",
    "T49n2036_014:0608c14": "以印眾生心地。恐汝顛倒不自信。此一心",
    "T49n2036_014:0608c15": "之法各各有之。故楞伽經云。佛語心為宗。",
    "T49n2036_014:0608c16": "無門為法門。又云。夫求法者應無所求。心",
    "T49n2036_014:0608c17": "外無別佛。佛外無別心。不取善不取惡。淨",
    "T49n2036_014:0608c18": "穢兩邊都不依怙。達罪性空念念不可得。",
    "T49n2036_014:0608c19": "無自性故。故云。三界唯心森羅及萬像一",
    "T49n2036_014:0608c20": "法之所印。凡所見色即是見心。心不自心。",
    "T49n2036_014:0608c21": "因色故有。但隨時言說即事即理都無所",
    "T49n2036_014:0608c22": "礙。菩提道果亦復如是。於心所生即名為",
    "T49n2036_014:0608c23": "色。知色空故生即無生。若了此意。乃可",
    "T49n2036_014:0608c24": "隨時著衣喫飯長養聖胎任運過時。復有",
    "T49n2036_014:0608c25": "何事。汝受吾教聽吾偈曰。心地隨時說。菩",
    "T49n2036_014:0608c26": "提亦只寧。事理俱無礙。當生即不生。師於",
    "T49n2036_014:0608c27": "開元示寂。先是師甞經由豫章泐潭之石",
    "T49n2036_014:0608c28": "門。愛其山水奇勝洞壑平坦。顧謂其從曰。",
    "T49n2036_014:0608c29": "吾朽質之日歸骨于此。至是門弟子奉靈",
    "T49n2036_014:0609a01": "骨舍利。建道場于石門。相國權德輿為之",
    "T49n2036_014:0609a02": "碑。宣宗賜諡大寂禪師。得法弟子凡百三",
    "T49n2036_014:0609a03": "十有九人。一為一方宗主轉化無窮。禪",
    "T49n2036_014:0609a04": "宗至此大盛于世。",
    "T49n2036_014:0609a05": "二十五　大珠惠海禪師者。建州人。初參馬祖。",
    "T49n2036_014:0609a06": "祖問。從何處來。曰越州大雲寺來。祖曰。來",
    "T49n2036_014:0609a07": "此擬須何事。曰來求佛法。祖曰。自家寶藏",
    "T49n2036_014:0609a08": "不顧。拋家散走作什麼。我這裏一物也無。",
    "T49n2036_014:0609a09": "求什麼佛法。師遂禮拜問。那箇是惠海自",
    "T49n2036_014:0609a10": "家寶藏。祖曰。即今問我者是汝寶藏。一切",
    "T49n2036_014:0609a11": "具足更無欠少。使用自在何假向外求覓。",
    "T49n2036_014:0609a12": "師於言下自識本心不由知覺。禮謝畢服",
    "T49n2036_014:0609a13": "勞。久之後以受業師年老歸奉養。乃晦迹",
    "T49n2036_014:0609a14": "藏用外現癡訥。撰頓悟入道要門一卷。為",
    "T49n2036_014:0609a15": "好事竊出。及馬祖見之。即告眾曰。越州有",
    "T49n2036_014:0609a16": "大珠。圓明光透自在。無遮障處也。眾中",
    "T49n2036_014:0609a17": "有知師本姓朱者。遂共尋訪。師由是道望",
    "T49n2036_014:0609a18": "顯著。說法彼翻海湧浩然無礙。有頓悟門",
    "T49n2036_014:0609a19": "及廣語。行于世。",
    "T49n2036_014:0609a20": "二十六　庚午　○迎佛骨。",
    "T49n2036_014:0609a21": "六年石頭希遷禪師示寂。師得法於清原。",
    "T49n2036_014:0609a22": "天寶中居衡山南寺。寺東有石其狀如臺。",
    "T49n2036_014:0609a23": "乃結菴其上。時號石頭和尚。南嶽鬼神多",
    "T49n2036_014:0609a24": "見身聽法。師皆與之授戒。大曆中江西主",
    "T49n2036_014:0609a25": "大寂。湖南主石頭。往來憧憧並湊二大士",
    "T49n2036_014:0609a26": "之門。嘗示眾曰。吾之法門先佛傳授。不",
    "T49n2036_014:0609a27": "論禪定精進。唯達佛之知見。即心即佛心",
    "T49n2036_014:0609a28": "佛眾生菩提煩惱名異體一。汝等當知自",
    "T49n2036_014:0609a29": "己心靈。體離斷常性非垢淨。湛然圓滿凡",
    "T49n2036_014:0609b01": "聖齊同。應用無方離心意識。三界六道唯",
    "T49n2036_014:0609b02": "自心現。水月鏡像豈有生滅。汝等知之無",
    "T49n2036_014:0609b03": "所不備。師初閱肇論云。會萬物為己者。其",
    "T49n2036_014:0609b04": "唯聖人乎。遂豁然曰。聖人無已靡所不已。",
    "T49n2036_014:0609b05": "因著參同契。其辭曰。竺土大仙心。東西",
    "T49n2036_014:0609b06": "密相付。人根有利鈍。道無南北祖。靈源明",
    "T49n2036_014:0609b07": "皎潔。枝派暗流注。執事元是迷。契理亦非",
    "T49n2036_014:0609b08": "悟。門門一切境。回互不回互。回而更相",
    "T49n2036_014:0609b09": "涉。不爾依位住。色本殊質像。聲元無樂",
    "T49n2036_014:0609b10": "苦。暗合上中言。明明清濁句。四大性自",
    "T49n2036_014:0609b11": "復。如子得其母。火熱風動搖。水濕地堅固。",
    "T49n2036_014:0609b12": "眼色耳音聲。鼻香舌醎醋。然依一一法。依",
    "T49n2036_014:0609b13": "根葉分布。本末須歸宗。尊卑用其語。當明",
    "T49n2036_014:0609b14": "中有暗。勿以暗相遇。當暗中有明。勿以明",
    "T49n2036_014:0609b15": "相覩。明暗各相對。比如前後步。萬物自有",
    "T49n2036_014:0609b16": "功。當言用及處。事存函蓋合。理應箭鋒",
    "T49n2036_014:0609b17": "拄。承言須會宗。勿自立規矩。觸目不會道。",
    "T49n2036_014:0609b18": "運足焉知路。進步非遠近。迷隔山河固。謹",
    "T49n2036_014:0609b19": "白參玄人。光陰莫虛度。",
    "T49n2036_014:0609b20": "癸酉　○張滂請稅茶。得錢四十萬緡。茶稅之",
    "T49n2036_014:0609b21": "始也。",
    "T49n2036_014:0609b22": "二十七　丙子　十二年。宣河東節度使禮部尚書李",
    "T49n2036_014:0609b23": "詵。備禮迎法師澄觀入京。觀至。有旨命同",
    "T49n2036_014:0609b24": "罽賓三藏般若。翻譯烏茶國所進華嚴後",
    "T49n2036_014:0609b25": "分梵夾。帝親預譯場一日不至。即差僧寂",
    "T49n2036_014:0609b26": "光依僧欲云。皇帝國事因緣如法僧事與",
    "T49n2036_014:0609b27": "欲清淨。觀承叡旨。翻宣既就進之帝命開",
    "T49n2036_014:0609b28": "示華嚴宗旨。群臣大集。觀陞高座曰。我皇",
    "T49n2036_014:0609b29": "御宇德合乾坤。光宅萬方重譯來貢。東風",
    "T49n2036_014:0609c01": "入律。西天輸越海之誠。南印御書。北闕獻",
    "T49n2036_014:0609c02": "朝宗之敬。特回明詔再譯真詮。光闡大猷",
    "T49n2036_014:0609c03": "增輝新理。澄觀顧多天幸。欽屬盛明。奉詔",
    "T49n2036_014:0609c04": "譯場。承旨幽贊。抃躍競惕三復竭愚。露",
    "T49n2036_014:0609c05": "滴天池。喜含百川之味。塵培華岳。無增萬",
    "T49n2036_014:0609c06": "仞之高。極虛空之可度。體無邊涯大也。竭",
    "T49n2036_014:0609c07": "滄溟而可飲。法門無盡方也。碎塵剎而可",
    "T49n2036_014:0609c08": "數。用無能測廣也。離覺所覺朗萬法之幽",
    "T49n2036_014:0609c09": "邃佛也。芬敷萬行榮耀眾德華也。圓茲行",
    "T49n2036_014:0609c10": "德飾彼十身嚴也。貫攝玄微以成真光之",
    "T49n2036_014:0609c11": "彩經也。總斯七字為一部之宏綱。將契本",
    "T49n2036_014:0609c12": "性非行莫階。故說普賢無邊勝行。行起解",
    "T49n2036_014:0609c13": "絕智證圓明。無礙融通現前受用。帝大悅。",
    "T49n2036_014:0609c14": "賜觀紫方袍。號教授和尚。其後相國齊抗",
    "T49n2036_014:0609c15": "鄭餘慶高郢。請撰華嚴綱要三卷。相國",
    "T49n2036_014:0609c16": "李吉甫侍郎歸登駙馬杜琮。請述正要一",
    "T49n2036_014:0609c17": "卷。又為南康王韋皐相國武元衡。著法界",
    "T49n2036_014:0609c18": "觀玄鏡一卷。僕射高崇文。請著鏡燈說文",
    "T49n2036_014:0609c19": "一卷。司徒嚴綬司空鄭元刺史陸長源。請",
    "T49n2036_014:0609c20": "撰三聖圓融觀一卷。節度使薛華觀察使",
    "T49n2036_014:0609c21": "孟簡中書錢徽拾遺白居易給事杜羔等。",
    "T49n2036_014:0609c22": "請製七處九會華藏界圖心鏡說文十卷。",
    "T49n2036_014:0609c23": "又與僧錄靈邃大師十八首座十寺三學上",
    "T49n2036_014:0609c24": "流。製華嚴圓覺四分中觀等經律論關脈",
    "T49n2036_014:0609c25": "三十餘部。皆古錦純金隨器任用云。",
    "T49n2036_014:0609c26": "二十八　己卯　十五年。清涼受鎮國大師號。進加天",
    "T49n2036_014:0609c27": "下大僧錄。四月帝誕節。勅有司備儀贊迎",
    "T49n2036_014:0609c28": "教授和上澄觀。入內殿闡揚華嚴宗旨。觀",
    "T49n2036_014:0609c29": "陞高座曰。大哉真界萬法資始。包空有而",
    "T49n2036_014:0610a01": "絕相。入言象而無迹。妙有得之而不有。真",
    "T49n2036_014:0610a02": "空得之而不空。生滅得之而真常。緣起得",
    "T49n2036_014:0610a03": "之而交映。我佛得之妙踐真覺廓淨塵習。",
    "T49n2036_014:0610a04": "寂寥於萬化之域。動用於一虛之中。融身",
    "T49n2036_014:0610a05": "剎以相含。流聲光而遐燭。我皇得之靈鑒",
    "T49n2036_014:0610a06": "虛極保合大和。聖文掩於百王。淳風扇於",
    "T49n2036_014:0610a07": "萬國。敷玄化以覺夢。垂天真以性情。是",
    "T49n2036_014:0610a08": "知不有太虛。曷展無涯之照。不有真界。豈",
    "T49n2036_014:0610a09": "淨等空之心。華嚴教者。即窮斯旨趣盡其",
    "T49n2036_014:0610a10": "源流。故恢廓宏遠包納冲邃。不可得而思",
    "T49n2036_014:0610a11": "議矣。指其源也。情塵有經智海無外。妄",
    "T49n2036_014:0610a12": "惑非取重玄不空。四句之火莫焚。萬法之",
    "T49n2036_014:0610a13": "門皆入。冥二際於不一。動千變而非多。事",
    "T49n2036_014:0610a14": "理交涉而兩忘。性相融通而無盡。若秦鏡",
    "T49n2036_014:0610a15": "之互照。猶帝珠之相含。重重交光歷歷齊",
    "T49n2036_014:0610a16": "現。故得圓至功於頃刻。見佛境於塵毛。諸",
    "T49n2036_014:0610a17": "佛心內眾生新新作佛。眾生心中諸佛念",
    "T49n2036_014:0610a18": "念證真。一字法門。海墨書而不盡。一毫之",
    "T49n2036_014:0610a19": "善。空界盡而無窮。語其定也。冥一心於無",
    "T49n2036_014:0610a20": "心。即萬動而常寂。海湛真智光含性空。星",
    "T49n2036_014:0610a21": "羅法身影落心水。圓音非叩而長演。果海",
    "T49n2036_014:0610a22": "離念而心傳。萬行忘照而齊修。漸頓無得",
    "T49n2036_014:0610a23": "而雙入。雖四心廣被八難頓超。而一極唱",
    "T49n2036_014:0610a24": "高二乘絕聽。當其器也。百城詢友一道棲",
    "T49n2036_014:0610a25": "神。明正為南方盡南矣。益我為友人皆友",
    "T49n2036_014:0610a26": "焉遇三毒而三德圓。入一塵而一心淨。千",
    "T49n2036_014:0610a27": "化不變其慮。萬境順通于道。契文殊之妙",
    "T49n2036_014:0610a28": "智。宛是初心入普賢之玄門曾無別體。失",
    "T49n2036_014:0610a29": "其旨也。徒修因於曠劫。得其門也。等諸佛",
    "T49n2036_014:0610b01": "於一朝。諦觀一塵法界在掌。理深智遠識",
    "T49n2036_014:0610b02": "昧辭單。塵黷聖聰退座而已。帝時默湛",
    "T49n2036_014:0610b03": "海印朗然大覺。顧謂群臣曰。朕之師言雅",
    "T49n2036_014:0610b04": "而簡。辭典而富。扇真風於第一義天。能",
    "T49n2036_014:0610b05": "以聖法清涼朕心。仍以清涼賜為國師之",
    "T49n2036_014:0610b06": "號。朕思從來。執身心我人及諸法定相斯",
    "T49n2036_014:0610b07": "為甚倒。群臣再拜稽首頂奉明命。由是中",
    "T49n2036_014:0610b08": "外台輔重臣。咸以八戒禮而師之。",
    "T49n2036_014:0610b09": "二十九　是歲廬山東林律大德熙怡卒。許堯",
    "T49n2036_014:0610b10": "佐製其碑曰。大師熙姓曹氏。桂陽人也。舊",
    "T49n2036_014:0610b11": "勳前烈垂休積慶。史氏詳之矣。夫真如不",
    "T49n2036_014:0610b12": "遠。其要在乎無垢。妙理不深。其要在乎",
    "T49n2036_014:0610b13": "見性。本於真實暢其虛無。俾聆芳咀潤孜",
    "T49n2036_014:0610b14": "孜請益。則大師之教也。大師體識深靜風",
    "T49n2036_014:0610b15": "度端敏。受具戒於南嶽。修律儀於東林。常",
    "T49n2036_014:0610b16": "趺坐一室。而四方學者差肩繼踵。發此柔",
    "T49n2036_014:0610b17": "軟納其歸依。堯言玉振微文氷釋。故崇德",
    "T49n2036_014:0610b18": "雅美臨壇持法垂五十年。嘗以至德初隷",
    "T49n2036_014:0610b19": "東林寺居耶舍塔院。數逾二紀而信心長",
    "T49n2036_014:0610b20": "者懷甘奉贄紛然並進。監厨守藏不遑祇",
    "T49n2036_014:0610b21": "受。既而悉歸精舍頒于眾僧。大師率同門",
    "T49n2036_014:0610b22": "人布衣糲食而已。故推己以見相。因相而",
    "T49n2036_014:0610b23": "歸空。搜閱精微鑽研旨要。甞苦背悶。而針",
    "T49n2036_014:0610b24": "石不能及也。故於中夜累歎。有神人撫背。",
    "T49n2036_014:0610b25": "殊形駭物。斯須乃去。自茲窮討經論切磋",
    "T49n2036_014:0610b26": "心要。加以律儀。端靜受持勤至。感通之應",
    "T49n2036_014:0610b27": "故難盡書。至於山鹿歸仁林鳥効祉。大師",
    "T49n2036_014:0610b28": "之室不足駭也。大曆五年躋五老峯望彭",
    "T49n2036_014:0610b29": "蠡臨瀑布。乃剏凌雲精舍。為經行之地。",
    "T49n2036_014:0610c01": "旁引泉竇以滌塵迷。近躡松󱐙以求清涼。",
    "T49n2036_014:0610c02": "丹崖雲岫勢若屏牖。然趨風望景攀危輦",
    "T49n2036_014:0610c03": "重。翼如而至者難以數記。積十餘年乃至",
    "T49n2036_014:0610c04": "大林精廬。淬法刃然惠炬。俾夫恂恂圍",
    "T49n2036_014:0610c05": "繞者割其縛導其迷洗然而自得。貞元中",
    "T49n2036_014:0610c06": "歸東林戒壇院。以吾道已成吾教已行。十",
    "T49n2036_014:0610c07": "五年秋七月召門弟子曰。吾隨化還。須",
    "T49n2036_014:0610c08": "臾寂滅。僧臘五十。報齡七十一。大師精貫",
    "T49n2036_014:0610c09": "六藝旁達百氏。甞與故太師魯國公顏真",
    "T49n2036_014:0610c10": "卿。故丞相趙公憬。故御史大夫盧公群。今",
    "T49n2036_014:0610c11": "吏部侍郎楊公於陵。為參禪之侶。幽鍵洞",
    "T49n2036_014:0610c12": "發玄言兩得。門人法粲等十餘人傳其教",
    "T49n2036_014:0610c13": "焉。高僧傳誌熙怡異迹尤多。而堯佐之文",
    "T49n2036_014:0610c14": "美雅。故錄其文而不載其傳。",
    "T49n2036_014:0610c15": "三十　庚辰　十六年逸士劉軻。游廬山之黃石岩。遇",
    "T49n2036_014:0610c16": "高僧異之。因為記曰。古老有言。太極之",
    "T49n2036_014:0610c17": "氣積成山嶽洩為川瀆。然則匡阜之境。其",
    "T49n2036_014:0610c18": "大者乎。庚辰歲山客劉軻來拾怪異。自麓",
    "T49n2036_014:0610c19": "至頂却下半里餘。次于黃石岩。岩中有棲",
    "T49n2036_014:0610c20": "禪子。不知其幾臘。乃蹟其輕重頗見其宅",
    "T49n2036_014:0610c21": "心之地。及問其住年。但以手指松桂曰。毫",
    "T49n2036_014:0610c22": "髮我植今環人臂。烏飛兔走吾復何齒。矧",
    "T49n2036_014:0610c23": "卯戌之昏旦。霜炎之凍灰。生落之榮顇。去",
    "T49n2036_014:0610c24": "留之沿泝。雖云云自彼。而於我蔑如也。於",
    "T49n2036_014:0610c25": "戲句非岩房峭絕僧行孤峙。則人境兩失",
    "T49n2036_014:0610c26": "其宜也。復何言哉。觀夫雲煙雜乎履舄。嵐",
    "T49n2036_014:0610c27": "靄生於襟袖。群形浩擾併人眸子。每煙雨",
    "T49n2036_014:0610c28": "初霽山光澄練。泠泠仙語如在耳右。況又",
    "T49n2036_014:0610c29": "聳凌競上冥冥。焉知不能與洪崖接袂浮",
    "T49n2036_014:0611a01": "丘連駕。盈縮造化吐納顥氣。絕慚顏於厚",
    "T49n2036_014:0611a02": "面。遠喧卑於臊穢乎。不得而然者蓋鉤",
    "T49n2036_014:0611a03": "也餌也。名為利鉤。利為名餌。吞鉤食餌手",
    "T49n2036_014:0611a04": "足羈鎖。彼焉得跳躍於此乎。夫禪子脫去",
    "T49n2036_014:0611a05": "桎梏四支宣展。動與雲無心。靜將石何機。",
    "T49n2036_014:0611a06": "物我一致端邪徑塞。僕所謂非斯人不能",
    "T49n2036_014:0611a07": "住斯境也。禪師生宜春。姓黃氏名常進。以",
    "T49n2036_014:0611a08": "師久住。遂以其姓易其岩名焉。",
    "T49n2036_014:0611a09": "三十一　辛巳　南嶽雲峯律師法證示寂。師族郭氏。",
    "T49n2036_014:0611a10": "色厲而仁。行峻而周。道廣而不尤。功高而",
    "T49n2036_014:0611a11": "不有。毅然居山之北峯。以為儀表。世之所",
    "T49n2036_014:0611a12": "謂賢人大臣者。至南方咸用嚴事。由其內",
    "T49n2036_014:0611a13": "者。聞大師之言律儀。莫不震動悼懼如聽",
    "T49n2036_014:0611a14": "誓命。由其外者。聞大師之稱道要。莫不",
    "T49n2036_014:0611a15": "悽欷忻踴如獲肆宥。故時推人師則專其",
    "T49n2036_014:0611a16": "首。詔求教宗則冠其位。凡度學者五萬人。",
    "T49n2036_014:0611a17": "壽七十有八。僧臘五十七。河東柳子厚銘",
    "T49n2036_014:0611a18": "其塔。復為之碑曰。乾元元年某月日。皇帝",
    "T49n2036_014:0611a19": "曰。予欲俾慈仁怡愈洽于生人。惟浮圖道",
    "T49n2036_014:0611a20": "允迪。乃命五嶽求厥元德以儀于下。惟茲",
    "T49n2036_014:0611a21": "嶽上于尚書。其首曰。雲峯大師法證。凡蒞",
    "T49n2036_014:0611a22": "事五十年。貞元十七年乃沒。其徒曰詮。曰",
    "T49n2036_014:0611a23": "遠。曰振。曰巽。曰素。凡三千餘人。其長老",
    "T49n2036_014:0611a24": "咸來言曰。吾師軌行峻特器宇弘大。有來",
    "T49n2036_014:0611a25": "受律者。吾師示以尊嚴整齊。明列義類。而",
    "T49n2036_014:0611a26": "人知其所不為。有來求道者。吾師示以高",
    "T49n2036_014:0611a27": "廣通達一其空有。而人知其所必至。元臣",
    "T49n2036_014:0611a28": "碩老稽首受教。髫童毀齒踴躍執役。故",
    "T49n2036_014:0611a29": "從吾師之命而度者凡五萬人。吾師冬不",
    "T49n2036_014:0611b01": "燠裘飢不豐食。每歲會其類讀群經。俾聖",
    "T49n2036_014:0611b02": "言必出。有以見其大。又率其伍伐木輦土。",
    "T49n2036_014:0611b03": "作佛塔廟洎經典。俾像法益廣。有以見其",
    "T49n2036_014:0611b04": "用。將沒告門人曰。吾自始學至去世。未",
    "T49n2036_014:0611b05": "嘗有作焉。然後知其動無不虛靜無不為。",
    "T49n2036_014:0611b06": "生而知未始來。沒而知未始往也。其道備",
    "T49n2036_014:0611b07": "矣。願刻山石知教之所以大。其詞曰。師之",
    "T49n2036_014:0611b08": "教尊嚴有耀。恭夫子之詔。維大中以告後",
    "T49n2036_014:0611b09": "學是効。師之德簡峻淵默柔惠以直。渙焉",
    "T49n2036_014:0611b10": "而不積。同焉而皆得。茲道惟則。師之功勤",
    "T49n2036_014:0611b11": "勞以庸。維奧祕必通。以興祠宮。遐邇攸從。",
    "T49n2036_014:0611b12": "師之族由號而郭。世德有奕。從佛於釋。師",
    "T49n2036_014:0611b13": "之壽七十有八。惟終始罔闕。丕冐遺烈。厥",
    "T49n2036_014:0611b14": "徒蒸蒸。惟大教是膺。惟憲言是懲。愽愽",
    "T49n2036_014:0611b15": "恢弘。如川之增。如雲之興。如嶽之不崩。",
    "T49n2036_014:0611b16": "終古其承之。",
    "T49n2036_014:0611b17": "三十二　壬午　○雪下一丈○丹霞出家。年六十四矣。",
    "T49n2036_014:0611b18": "癸未　隱士陸羽卒。羽字鴻漸。初為沙門得之",
    "T49n2036_014:0611b19": "水濱畜之。既長以易自筮得蹇之漸。曰鴻",
    "T49n2036_014:0611b20": "漸于陸。其羽可用以為儀。乃以陸為姓氏。",
    "T49n2036_014:0611b21": "名而字之。師教以旁行書。答曰。終鮮兄弟",
    "T49n2036_014:0611b22": "而絕後嗣。得為孝乎。逃去為優人。天寶",
    "T49n2036_014:0611b23": "中。太守李齊物異之授以書。貌侻陋口",
    "T49n2036_014:0611b24": "吃而辨。上元中隱苕溪。與沙門道標皎然",
    "T49n2036_014:0611b25": "善。自號桑苧翁。闔門著書。召拜太子文",
    "T49n2036_014:0611b26": "學。不就。嗜茶著茶經三卷。言茶之原之法",
    "T49n2036_014:0611b27": "之具尤備。天下益知飲茶矣。時鬻茶者至",
    "T49n2036_014:0611b28": "陶羽形置突間祀之為茶神。初開元中有",
    "T49n2036_014:0611b29": "逸人王休者。居太白山。每至冬取溪氷敲",
    "T49n2036_014:0611c01": "其精瑩者煮。茗共客飲之。時覺林寺僧志",
    "T49n2036_014:0611c02": "崇取茶三等。以驚雷笑自奉。以萱草帶供",
    "T49n2036_014:0611c03": "佛。以紫茸香待客。赴茶者至以油囊盛餘",
    "T49n2036_014:0611c04": "滴以歸。復有常伯熊者。因慮仝茶詩。深",
    "T49n2036_014:0611c05": "信飲茶之益。乃取羽之論。復廣著茶功。御",
    "T49n2036_014:0611c06": "史李季卿宣慰江南。知伯熊善煮茶召之。",
    "T49n2036_014:0611c07": "伯熊執器而前。季卿為再舉杯。時又有舉",
    "T49n2036_014:0611c08": "羽者召之。羽野服挈具而入。季卿不為禮。",
    "T49n2036_014:0611c09": "羽愧之更著毀茶論。其後尚茶成風。致回",
    "T49n2036_014:0611c10": "紇入朝驅馬市茶焉。",
    "T49n2036_014:0611c11": "三十三　是歲東都聖善寺大師凝公卒。翰林",
    "T49n2036_014:0611c12": "白居易作八漸偈弔之。其序曰。居易甞求",
    "T49n2036_014:0611c13": "心要於師。師賜教焉。曰觀。曰覺。曰定。曰",
    "T49n2036_014:0611c14": "慧。曰明。曰通。曰濟。曰捨。由是入於耳貫",
    "T49n2036_014:0611c15": "於心。嗚呼今師之報身則化。師之八言不",
    "T49n2036_014:0611c16": "化。至哉八言。實無生忍觀之漸門也。故",
    "T49n2036_014:0611c17": "自觀至捨次而贊之。廣一言為一偈。謂之",
    "T49n2036_014:0611c18": "八漸偈。蓋欲以發揮師之心教。且明居易",
    "T49n2036_014:0611c19": "不敢失墜也。既而升于堂禮于床。跪而唱",
    "T49n2036_014:0611c20": "泣而去。偈曰　觀　以心中眼。觀心外相。",
    "T49n2036_014:0611c21": "從何而有。從何而喪。觀之又觀。則辨真",
    "T49n2036_014:0611c22": "妄　覺　惟真常在。為妄所蒙。真妄苟辨。",
    "T49n2036_014:0611c23": "覺生其中。不離妄有。而得真空　定　真",
    "T49n2036_014:0611c24": "若不滅。妄即不起。六根之源。湛如止水。",
    "T49n2036_014:0611c25": "是為禪定。乃脫生死　慧　專之以定。定",
    "T49n2036_014:0611c26": "猶有繫。濟之以慧。慧則無滯。如珠在盤。",
    "T49n2036_014:0611c27": "盤走珠慧　明　定慧相合。合而後明。照",
    "T49n2036_014:0611c28": "彼萬物。物無遺形。如大圓鏡。有應無情",
    "T49n2036_014:0611c29": "　通　慧至乃明。明則不昧。明至乃通。通",
    "T49n2036_014:0612a01": "則無礙。無礙者何。變化自在　濟　通力",
    "T49n2036_014:0612a02": "不常。應念而變。二相非有。隨求而見。是",
    "T49n2036_014:0612a03": "大慈悲。以一濟萬　捨　眾苦既濟。大悲",
    "T49n2036_014:0612a04": "亦捨。苦既非真。悲亦是假。是故眾生。實無",
    "T49n2036_014:0612a05": "度者。",
    "T49n2036_014:0612a06": "三十四　幽州盤山寶積禪師。僧問。如何是道。",
    "T49n2036_014:0612a07": "師曰出。僧曰。學人未領旨在。師曰去。師上",
    "T49n2036_014:0612a08": "堂示眾曰。心若無事萬象不生。意絕玄機",
    "T49n2036_014:0612a09": "纖塵何立。道本無體。因道而立名。道本",
    "T49n2036_014:0612a10": "無名。因名而得號。若言即心即佛。今時未",
    "T49n2036_014:0612a11": "入玄微。若言非心非佛。猶是指蹤之極則",
    "T49n2036_014:0612a12": "向上一路千聖不傳。學者勞形如猿捉影。",
    "T49n2036_014:0612a13": "夫大道無中復誰先後。長空絕際何用稱",
    "T49n2036_014:0612a14": "量。空既如斯道復何說。夫心月孤圓光吞",
    "T49n2036_014:0612a15": "萬象。光非照境境亦非存。光境俱亡復是",
    "T49n2036_014:0612a16": "何物。禪德譬如擲劍揮空。莫論及之不及。",
    "T49n2036_014:0612a17": "斯乃空輪無迹劍刃無虧。若能如是。心心",
    "T49n2036_014:0612a18": "無知。全心即佛。全佛即人。人佛無異。始",
    "T49n2036_014:0612a19": "為道矣。禪德。可中學道似地擎山不知山",
    "T49n2036_014:0612a20": "之孤峻。如石含玉不知玉之無瑕。若如此",
    "T49n2036_014:0612a21": "者。是名出家。故導師云。法本不相礙。三",
    "T49n2036_014:0612a22": "際亦復然。無為無事人。猶是金鎖難。所以",
    "T49n2036_014:0612a23": "靈源獨耀道絕無生。大智非明真空無迹。",
    "T49n2036_014:0612a24": "真如凡聖皆是夢言。佛及涅槃並為增語。",
    "T49n2036_014:0612a25": "禪德。且須自看無人替代。三界無法何處",
    "T49n2036_014:0612a26": "求心。四大本空佛依何住。󱈜機不動寂爾",
    "T49n2036_014:0612a27": "無言。覿面相呈更無餘事。珍重。師將順",
    "T49n2036_014:0612a28": "世。告眾曰。有人貌得吾真否。眾皆將寫得",
    "T49n2036_014:0612a29": "真呈師。師皆打之。弟子普化出曰。某甲",
    "T49n2036_014:0612b01": "貌得。師曰。何不呈似老僧。普化乃打筋",
    "T49n2036_014:0612b02": "斗而出。師曰。這漢向後如風狂接人去在。",
    "T49n2036_014:0612b03": "師既奄化。勅諡凝寂大師真際之塔。",
    "T49n2036_014:0612b04": "三十五　是歲監察御史柳宗元送𤀹上人歸",
    "T49n2036_014:0612b05": "淮南。序曰。金仙氏之道蓋本於孝敬。而",
    "T49n2036_014:0612b06": "後積以眾德歸於空無。其敷演教戒於中",
    "T49n2036_014:0612b07": "國者離為異門。曰禪。曰法。曰律。以誘掖",
    "T49n2036_014:0612b08": "迷濁。世用宗奉。其有修整觀行尊嚴法容",
    "T49n2036_014:0612b09": "以儀範於後學者。以為持律之宗焉。上人",
    "T49n2036_014:0612b10": "窮討祕義發明上乘。奉威儀三千。雖造次",
    "T49n2036_014:0612b11": "必備。甞以此道宣於江湖之人。江湖之人",
    "T49n2036_014:0612b12": "悅其風而受賜。攀慈航望彼岸者蓋千百",
    "T49n2036_014:0612b13": "計。天子聞之。徵至闕下。御大明祕殿以問",
    "T49n2036_014:0612b14": "焉。道揚本教頗甚稱旨。京師士眾方且翹",
    "T49n2036_014:0612b15": "然。仰大雲之澤以植德本。而上人不勝顧",
    "T49n2036_014:0612b16": "復之恩。退懷省侍之禮。懇迫上乞。遂無",
    "T49n2036_014:0612b17": "以奪。由是杖錫東顧振衣晨往。右司員外",
    "T49n2036_014:0612b18": "郎劉公。深明世典通達釋教。與上人為方",
    "T49n2036_014:0612b19": "外游。始榮其至今惜其去。於是合郎署之",
    "T49n2036_014:0612b20": "友。詩以貺之。退使孺子執簡而序之。因繫",
    "T49n2036_014:0612b21": "其詞曰。上人專於律行。恒久彌固。其儀形",
    "T49n2036_014:0612b22": "後學者歟。誨於生靈觸類蒙福。其積眾德",
    "T49n2036_014:0612b23": "者歟。覲于高堂視遠如邇。其本孝敬者歟。",
    "T49n2036_014:0612b24": "若然者是將心歸空無捨筏登地。固何從",
    "T49n2036_014:0612b25": "而識之乎。古之贈禮必以輕先重。故鄭商",
    "T49n2036_014:0612b26": "之犒先乘韋。魯侯之贈後吳鼎。今餞詩之",
    "T49n2036_014:0612b27": "重皆眾吳鼎也。故乘韋之比得序而先之。",
    "T49n2036_014:0612b28": "且曰。由禮而不敢讓焉。",
    "T49n2036_014:0612b29": "三十六　甲申　南嶽般舟和上卒。柳子厚作第二碑。",
    "T49n2036_014:0612c01": "其詞曰。佛法至于衡山。及津大師始修起",
    "T49n2036_014:0612c02": "律教。由其壇場而出者為得正法。其大弟",
    "T49n2036_014:0612c03": "子曰日悟和上。盡得師之道以補其處。為",
    "T49n2036_014:0612c04": "浮圖者宗。世家于零陵。蔣姓也。和上心",
    "T49n2036_014:0612c05": "大而行密。體卑而道尊。以為由定發慧。必",
    "T49n2036_014:0612c06": "用毘尼為之室字。遂執業於東林恩大師。",
    "T49n2036_014:0612c07": "究觀祕義。乃歸傳教。不覩文字。懸判深",
    "T49n2036_014:0612c08": "微登壇蒞事度比丘眾歲凡千人者。三十",
    "T49n2036_014:0612c09": "有七而道不慁。以為去凡即聖必以三昧",
    "T49n2036_014:0612c10": "為之軌道。遂服勤於紫霄遠大師。修明要",
    "T49n2036_014:0612c11": "奧得以觀佛。活入性海洞開真源。道場專",
    "T49n2036_014:0612c12": "精長跪右遶。不衡不倚凡七日者。百有二",
    "T49n2036_014:0612c13": "十而志不衰。初開元中詔定制度。師乃居",
    "T49n2036_014:0612c14": "本郡龍興寺。肅宗制天下名山。置大德七",
    "T49n2036_014:0612c15": "人。茲嶽尤重。推擇居首。師乃即崇嶺是作",
    "T49n2036_014:0612c16": "精室。闢林莽刳岩巒。殿舍宏大廊廡修直。",
    "T49n2036_014:0612c17": "不命而𢼹力。不祈而薦貨。凡南方人顓念",
    "T49n2036_014:0612c18": "佛三昧者。必由於是。命曰般舟臺焉。和上",
    "T49n2036_014:0612c19": "生十三年而始出家。又九年而受具戒。又",
    "T49n2036_014:0612c20": "十年而處壇場。又三十七年而當貞元二",
    "T49n2036_014:0612c21": "十年正月二十七日化于茲室。嗚呼無得",
    "T49n2036_014:0612c22": "而修。故念為實相。不取於法。故律為大",
    "T49n2036_014:0612c23": "乘。壞衣不飾。揣食不味。覆薦服役。凡出於",
    "T49n2036_014:0612c24": "生物者擯而勿用。不自知其慈。攝取調御。",
    "T49n2036_014:0612c25": "凡歸於正真者動而成群。不自知其教。萬",
    "T49n2036_014:0612c26": "行方厲一性恒如。寂用之涯不可得也。有",
    "T49n2036_014:0612c27": "弟子曰景秀。嗣居法會。欲廣其師之德延",
    "T49n2036_014:0612c28": "于罔極。故申明陳辭俾刊之茲碑。銘曰。像",
    "T49n2036_014:0612c29": "教南被。及津而尊。威儀有嚴。載闢其門。",
    "T49n2036_014:0613a01": "吾師是嗣。增𤀹道源。度眾逾廣。大明群昏。",
    "T49n2036_014:0613a02": "乃興毘尼。微密是論。八萬總結。彰於一言。",
    "T49n2036_014:0613a03": "聲聞熙熙。遐邇來奔。如木既拔。有植其根。",
    "T49n2036_014:0613a04": "乃法般舟。奧妙斯存。百億冥會。觀于化元。",
    "T49n2036_014:0613a05": "同道祈祈。功庸以敦。如水期壅。流之無垠。",
    "T49n2036_014:0613a06": "帝求人師。登我先覺。赫矣明命。表茲靈嶽。",
    "T49n2036_014:0613a07": "于彼南阜。齋宮爰作。負揭致貨。時靡要約。",
    "T49n2036_014:0613a08": "袒奮程力。不呼而諾。是刈是鑿。既塗既",
    "T49n2036_014:0613a09": "斲。層架孔碩。以延後學。出不牛馬。服不",
    "T49n2036_014:0613a10": "絮帛。匪安其躬。亦菲其食。勤而不勞。在",
    "T49n2036_014:0613a11": "用恒寂。縱而不傲。在捨恒得。洪融混合。孰",
    "T49n2036_014:0613a12": "究其跡。懿茲遺光。式是嘉則。容貌往矣。軌",
    "T49n2036_014:0613a13": "儀無極。其徒追思。賡薦茲石。",
    "T49n2036_014:0613a14": "三十七　己酉　順宗誦改永貞德宗長子。好浮圖教。禮清涼為國師。性寬仁愛。尤善文",
    "T49n2036_014:0613a15": "隸。壽四十六崩咸寧殿。葬豊陵。居攝一年。",
    "T49n2036_014:0613a16": "三十八　是歲九月太尉中書令韋臯薨。臯初",
    "T49n2036_014:0613a17": "生。厥父飯僧祈福。忽有應真尊者至。齋畢",
    "T49n2036_014:0613a18": "乳媼抱兒求呪願。尊者起謂眾曰。此兒諸",
    "T49n2036_014:0613a19": "葛武侯也。他日有美政於蜀。宜以武字之。",
    "T49n2036_014:0613a20": "言訖恍然不見。其後臯游官出處節義功",
    "T49n2036_014:0613a21": "名。大概與武侯相類。治蜀二十有一年。封",
    "T49n2036_014:0613a22": "南康群王。有德在民。四川至今奉祀之。雅",
    "T49n2036_014:0613a23": "好釋氏法。嘉州石像初成。臯為之記。略",
    "T49n2036_014:0613a24": "曰。頭圍千尺目廣二丈。其餘相好一一稱",
    "T49n2036_014:0613a25": "是。世美其簡而雅。又甞訓鸚鵡念佛。鸚",
    "T49n2036_014:0613a26": "鵡斃以桑門故事闍維之。得舍利。臯為之",
    "T49n2036_014:0613a27": "記曰。元精以五氣授萬類。雖鱗介毛羽必",
    "T49n2036_014:0613a28": "有感清英純粹者矣。或炳耀離火。或稟其",
    "T49n2036_014:0613a29": "蒼精。皆應乎人文以奉若時政。則有革彼",
    "T49n2036_014:0613b01": "禽類習乎能言。了空相於不念。留真骨於",
    "T49n2036_014:0613b02": "已斃。殆非元聖示現感於人心。同夫異緣",
    "T49n2036_014:0613b03": "用一真化。前歲有獻鸚鵡鳥者曰。此鳥聲",
    "T49n2036_014:0613b04": "容可觀。音中華夏。有河東裴氏者。志樂金",
    "T49n2036_014:0613b05": "仙之道。聞西方有珍禽。群嬉和鳴演暢法",
    "T49n2036_014:0613b06": "音。以此鳥名載梵經智殊常類。意佛身所",
    "T49n2036_014:0613b07": "化。常狎而敬之。始告以六齋之禁。比及辰",
    "T49n2036_014:0613b08": "後非時之食。終夕不視。固可以矯激流俗",
    "T49n2036_014:0613b09": "端嚴梵倫。或教持佛名號曰。當由有念",
    "T49n2036_014:0613b10": "以至無念。則仰首奮翅若承善聽。其後或",
    "T49n2036_014:0613b11": "俾之念佛。則默然而不答。或謂之不念。即",
    "T49n2036_014:0613b12": "唱言阿彌陀。歷試如一曾無爽異。余謂其",
    "T49n2036_014:0613b13": "以有念為緣生。無念為真際。緣生不答以",
    "T49n2036_014:0613b14": "為緣起也。真際雖言言本空也。每虛室戒",
    "T49n2036_014:0613b15": "曙發和雅音。穆如笙篁靜鼓天風。下上",
    "T49n2036_014:0613b16": "其音念念相續。聞之者莫不洗然而嘉善",
    "T49n2036_014:0613b17": "矣。嗚呼生有辰乎。緣其盡乎。以今年七月",
    "T49n2036_014:0613b18": "悴爾不懌。七日而甚。馴養者知將盡。乃鳴",
    "T49n2036_014:0613b19": "磬而告曰。將西歸乎。為爾擊磬。爾其存",
    "T49n2036_014:0613b20": "念。每一擊磬一稱彌陀佛。洎十擊磬而十",
    "T49n2036_014:0613b21": "念成。斂翼委足不震不仆。揜然而絕。按釋",
    "T49n2036_014:0613b22": "典。十念成往生西方。又云。得佛惠者歿有",
    "T49n2036_014:0613b23": "舍利。知其說者固不隔殊類哉。遂命以闍",
    "T49n2036_014:0613b24": "維之法焚之。餘燼之末果有舍利十餘粒。",
    "T49n2036_014:0613b25": "炯爾耀目瑩然在掌。識者驚視聞者駭聽。",
    "T49n2036_014:0613b26": "咸曰。苟可以誘迷利世。安往而非菩薩之",
    "T49n2036_014:0613b27": "化歟。時有高僧惠觀。甞詣三學山巡禮聖",
    "T49n2036_014:0613b28": "迹。聞說此鳥涕淚悲泣。請以舍利於靈山",
    "T49n2036_014:0613b29": "用陶甓建塔旌異之。余謂此禽存而有道",
    "T49n2036_014:0613c01": "歿而有徵。古之所以通聖賢階至化者。女",
    "T49n2036_014:0613c02": "媧蛇軀以嗣帝中。衍鳥身而建侯。紀乎冊",
    "T49n2036_014:0613c03": "書。其誰曰語怪。而況此鳥有弘於道流聖",
    "T49n2036_014:0613c04": "證昭昭。胡可默已。是用不愧。直書于辭。",
    "T49n2036_014:0613c05": "是歲八月。順宗遜于位。皇太子立。是為憲",
    "T49n2036_014:0613c06": "宗。初順宗甞在東宮。問佛光如滿禪師",
    "T49n2036_014:0613c07": "曰。佛從何方來。滅向何方去。既言常住世。",
    "T49n2036_014:0613c08": "今佛在何處。答曰。佛從無為來。滅向無為",
    "T49n2036_014:0613c09": "去。法身等虛空。常住無心處。有念歸無",
    "T49n2036_014:0613c10": "念。有住歸無住。來為眾生來。去為眾生",
    "T49n2036_014:0613c11": "去。清淨真如海。湛然體常住。智者善思惟。",
    "T49n2036_014:0613c12": "更勿生疑慮。帝又問曰。佛向王宮生。滅向",
    "T49n2036_014:0613c13": "雙林滅。住世四十九。又言無法說。山河及",
    "T49n2036_014:0613c14": "大海。天地及日月。時至皆歸盡。誰言不生",
    "T49n2036_014:0613c15": "滅。疑情猶若斯。智者善分別。滿復答曰。佛",
    "T49n2036_014:0613c16": "體本無為。迷情妄分別。法身等虛空。未曾",
    "T49n2036_014:0613c17": "有生滅。有緣佛出世。無緣佛入滅。處處化",
    "T49n2036_014:0613c18": "眾生。猶如水中月。非常亦非斷。非生亦非",
    "T49n2036_014:0613c19": "滅。生亦未曾生。滅亦未曾滅。了見無心",
    "T49n2036_014:0613c20": "處。自然無法說。帝聞大悅。又甞問心要",
    "T49n2036_014:0613c21": "於清涼國師。國師答之。其略曰。至道本乎",
    "T49n2036_014:0613c22": "其心。心法本乎無住。無住心體靈知不昧。",
    "T49n2036_014:0613c23": "性相寂然包含德用。該攝內外能深能廣。",
    "T49n2036_014:0613c24": "非有非空。不生不滅。無終無始。求之而不",
    "T49n2036_014:0613c25": "得。棄之而不離。迷現量則惑苦紛然。悟",
    "T49n2036_014:0613c26": "真性則空明廓徹。雖即心即佛。唯證者方",
    "T49n2036_014:0613c27": "知。然有證有知。則慧日沈沒於有地。若",
    "T49n2036_014:0613c28": "無照無悟。則昏雲掩蔽於空門。若一念不",
    "T49n2036_014:0613c29": "生。則前後際斷照體獨立。物我皆如直造",
    "T49n2036_014:0614a01": "心源。無智無得。不取不捨。無對無修。然迷",
    "T49n2036_014:0614a02": "悟相依真妄相待。若求真去妄。如棄影勞",
    "T49n2036_014:0614a03": "形。若體妄即真。似處陰影滅。若無心妄",
    "T49n2036_014:0614a04": "照。則萬慮都捐。若任運寂知。則眾行爰",
    "T49n2036_014:0614a05": "啟。放曠任其去住。靜鑑覺其源流。語默不",
    "T49n2036_014:0614a06": "失玄微。動靜未離法界。言止則雙亡知寂。",
    "T49n2036_014:0614a07": "論觀則雙照寂知。語證則不可示人。說理",
    "T49n2036_014:0614a08": "則非證不了。是以悟寂無寂真知無知。以",
    "T49n2036_014:0614a09": "知寂不二之一心。契空有雙亡之中道。",
    "T49n2036_014:0614a10": "佛祖歷代通載卷第十四"
}