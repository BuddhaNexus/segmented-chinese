{
    "T10n0279_065:0348a22": "大方廣佛華嚴經卷第六十五",
    "T10n0279_065:0348a24": "于闐國三藏實叉難陀奉　制譯",
    "T10n0279_065:0348a25": "之六入法界品第三十九之六",
    "T10n0279_065:0348a26": "爾時，善財童子於善知識所，起最極尊重心，",
    "T10n0279_065:0348a27": "生廣大清淨解，常念大乘，專求佛智，願見諸",
    "T10n0279_065:0348a28": "佛，觀法境界，無障礙智常現在前，決定了知",
    "T10n0279_065:0348a29": "諸法實際、常住際、一切三世諸剎那際、如虛",
    "T10n0279_065:0348b01": "空際、無二際、一切法無分別際、一切義無障",
    "T10n0279_065:0348b02": "礙際、一切劫無失壞際、一切如來無際之際；",
    "T10n0279_065:0348b03": "於一切佛心無分別，破眾想網，離諸執著，不",
    "T10n0279_065:0348b04": "取諸佛眾會道場，亦不取佛清淨國土；知諸",
    "T10n0279_065:0348b05": "眾生皆無有我，知一切聲悉皆如響，知一切",
    "T10n0279_065:0348b06": "色悉皆如影。漸次南行，至師子奮迅城，周遍",
    "T10n0279_065:0348b07": "推求慈行童女。聞此童女是師子幢王女，五",
    "T10n0279_065:0348b08": "百童女以為侍從，住毘盧遮那藏殿，於龍勝",
    "T10n0279_065:0348b09": "栴檀足金線網天衣座上而說妙法。善財聞",
    "T10n0279_065:0348b10": "已，詣王宮門，求見彼女。見無量眾來入宮",
    "T10n0279_065:0348b11": "中，善財問言：「諸人今者何所往詣？」咸報之言：",
    "T10n0279_065:0348b12": "「我等欲詣慈行童女聽受妙法。」善財童子即",
    "T10n0279_065:0348b13": "作是念：「此王宮門既無限礙，我亦應入。」善",
    "T10n0279_065:0348b14": "財入已，見毘盧遮那藏殿，玻瓈為地，瑠璃",
    "T10n0279_065:0348b15": "為柱，金剛為壁，閻浮檀金以為垣牆，百千光",
    "T10n0279_065:0348b16": "明而為窓牖，阿僧祇摩尼寶而莊校之，寶藏",
    "T10n0279_065:0348b17": "摩尼鏡周匝莊嚴，以世間最上摩尼寶而為",
    "T10n0279_065:0348b18": "莊飾，無數寶網羅覆其上，百千金鈴出妙音",
    "T10n0279_065:0348b19": "聲，有如是等不可思議眾寶嚴飾。其慈行童",
    "T10n0279_065:0348b20": "女，皮膚金色，眼紺紫色，髮紺青色，以梵音",
    "T10n0279_065:0348b21": "聲而演說法。善財見已，頂禮其足，遶無數",
    "T10n0279_065:0348b22": "匝，合掌前住，作如是言：「聖者！我已先發阿耨",
    "T10n0279_065:0348b23": "多羅三藐三菩提心，而未知菩薩云何學菩",
    "T10n0279_065:0348b24": "薩行？云何修菩薩道？我聞聖者善能誘誨，願",
    "T10n0279_065:0348b25": "為我說！」時，慈行童女告善財言：「善男子！汝應",
    "T10n0279_065:0348b26": "觀我宮殿莊嚴。」善財頂禮，周遍觀察，見一一",
    "T10n0279_065:0348b27": "壁中、一一柱中、一一鏡中、一一相中、一一形",
    "T10n0279_065:0348b28": "中、一一摩尼寶中、一一莊嚴具中、一一金鈴",
    "T10n0279_065:0348b29": "中、一一寶樹中、一一寶形像中、一一寶瓔珞",
    "T10n0279_065:0348c01": "中，悉見法界一切如來，從初發心，修菩薩行，",
    "T10n0279_065:0348c02": "成滿大願，具足功德，成等正覺，轉妙法輪，乃",
    "T10n0279_065:0348c03": "至示現入於涅槃；如是影像靡不皆現，如",
    "T10n0279_065:0348c04": "淨水中普見虛空日月星宿所有眾像，如此",
    "T10n0279_065:0348c05": "皆是慈行童女過去世中善根之力。爾時，善",
    "T10n0279_065:0348c06": "財童子憶念所見諸佛之相，合掌瞻仰慈行",
    "T10n0279_065:0348c07": "童女。爾時，童女告善財言：「善男子！此是般若",
    "T10n0279_065:0348c08": "波羅蜜普莊嚴門，我於三十六恒河沙佛所",
    "T10n0279_065:0348c09": "求得此法。彼諸如來各以異門，令我入此般",
    "T10n0279_065:0348c10": "若波羅蜜普莊嚴門；一佛所演，餘不重說。」善",
    "T10n0279_065:0348c11": "財白言：「聖者！此般若波羅蜜普莊嚴門境界",
    "T10n0279_065:0348c12": "云何？」童女答言：「善男子！我入此般若波羅蜜",
    "T10n0279_065:0348c13": "普莊嚴門，隨順趣向，思惟觀察，憶持分別時",
    "T10n0279_065:0348c14": "得普門陀羅尼，百萬阿僧祇陀羅尼門皆悉",
    "T10n0279_065:0348c15": "現前。所謂：佛剎陀羅尼門、佛陀羅尼門、法",
    "T10n0279_065:0348c16": "陀羅尼門、眾生陀羅尼門、過去陀羅尼門、未",
    "T10n0279_065:0348c17": "來陀羅尼門、現在陀羅尼門、常住際陀羅尼",
    "T10n0279_065:0348c18": "門、福德陀羅尼門、福德助道具陀羅尼門、智",
    "T10n0279_065:0348c19": "慧陀羅尼門、智慧助道具陀羅尼門、諸願陀",
    "T10n0279_065:0348c20": "羅尼門、分別諸願陀羅尼門、集諸行陀羅尼",
    "T10n0279_065:0348c21": "門、清淨行陀羅尼門、圓滿行陀羅尼門、業",
    "T10n0279_065:0348c22": "陀羅尼門、業不失壞陀羅尼門、業流注陀羅",
    "T10n0279_065:0348c23": "尼門、業所作陀羅尼門、捨離惡業陀羅尼門、",
    "T10n0279_065:0348c24": "修習正業陀羅尼門、業自在陀羅尼門、善行",
    "T10n0279_065:0348c25": "陀羅尼門、持善行陀羅尼門、三昧陀羅尼門、",
    "T10n0279_065:0348c26": "隨順三昧陀羅尼門、觀察三昧陀羅尼門、三",
    "T10n0279_065:0348c27": "昧境界陀羅尼門、從三昧起陀羅尼門、神通",
    "T10n0279_065:0348c28": "陀羅尼門、心海陀羅尼門、種種心陀羅尼門、",
    "T10n0279_065:0348c29": "直心陀羅尼門、照心稠林陀羅尼門、調心清",
    "T10n0279_065:0349a01": "淨陀羅尼門、知眾生所從生陀羅尼門、知眾",
    "T10n0279_065:0349a02": "生煩惱行陀羅尼門、知煩惱習氣陀羅尼門、",
    "T10n0279_065:0349a03": "知煩惱方便陀羅尼門、知眾生解陀羅尼門、",
    "T10n0279_065:0349a04": "知眾生行陀羅尼門、知眾生行不同陀羅尼",
    "T10n0279_065:0349a05": "門、知眾生性陀羅尼門、知眾生欲陀羅尼門、",
    "T10n0279_065:0349a06": "知眾生想陀羅尼門、普見十方陀羅尼門、說",
    "T10n0279_065:0349a07": "法陀羅尼門、大悲陀羅尼門、大慈陀羅尼門、",
    "T10n0279_065:0349a08": "寂靜陀羅尼門、言語道陀羅尼門、方便非方",
    "T10n0279_065:0349a09": "便陀羅尼門、隨順陀羅尼門、差別陀羅尼門、",
    "T10n0279_065:0349a10": "普入陀羅尼門、無礙際陀羅尼門、普遍陀羅",
    "T10n0279_065:0349a11": "尼門、佛法陀羅尼門、菩薩法陀羅尼門、聲",
    "T10n0279_065:0349a12": "聞法陀羅尼門、獨覺法陀羅尼門、世間法陀",
    "T10n0279_065:0349a13": "羅尼門、世界成陀羅尼門、世界壞陀羅尼門、",
    "T10n0279_065:0349a14": "世界住陀羅尼門、淨世界陀羅尼門、垢世界",
    "T10n0279_065:0349a15": "陀羅尼門、於垢世界現淨陀羅尼門、於淨世",
    "T10n0279_065:0349a16": "界現垢陀羅尼門、純垢世界陀羅尼門、純淨",
    "T10n0279_065:0349a17": "世界陀羅尼門、平坦世界陀羅尼門、不平坦",
    "T10n0279_065:0349a18": "世界陀羅尼門、覆世界陀羅尼門、因陀羅網",
    "T10n0279_065:0349a19": "世界陀羅尼門、世界轉陀羅尼門、知依想住",
    "T10n0279_065:0349a20": "陀羅尼門、細入麁陀羅尼門、麁入細陀羅尼",
    "T10n0279_065:0349a21": "門、見諸佛陀羅尼門、分別佛身陀羅尼門、佛",
    "T10n0279_065:0349a22": "光明莊嚴網陀羅尼門、佛圓滿音陀羅尼門、",
    "T10n0279_065:0349a23": "佛法輪陀羅尼門、成就佛法輪陀羅尼門、差",
    "T10n0279_065:0349a24": "別佛法輪陀羅尼門、無差別佛法輪陀羅尼",
    "T10n0279_065:0349a25": "門、解釋佛法輪陀羅尼門、轉佛法輪陀羅尼",
    "T10n0279_065:0349a26": "門、能作佛事陀羅尼門、分別佛眾會陀羅尼",
    "T10n0279_065:0349a27": "門、入佛眾會海陀羅尼門、普照佛力陀羅尼",
    "T10n0279_065:0349a28": "門、諸佛三昧陀羅尼門、諸佛三昧自在用陀",
    "T10n0279_065:0349a29": "羅尼門、諸佛所住陀羅尼門、諸佛所持陀羅",
    "T10n0279_065:0349b01": "尼門、諸佛變化陀羅尼門、佛知眾生心行陀",
    "T10n0279_065:0349b02": "羅尼門、諸佛神通變現陀羅尼門、住兜率天",
    "T10n0279_065:0349b03": "宮乃至示現入于涅槃陀羅尼門、利益無量",
    "T10n0279_065:0349b04": "眾生陀羅尼門、入甚深法陀羅尼門、入微妙",
    "T10n0279_065:0349b05": "法陀羅尼門、菩提心陀羅尼門、起菩提心陀",
    "T10n0279_065:0349b06": "羅尼門、助菩提心陀羅尼門、諸願陀羅尼門、",
    "T10n0279_065:0349b07": "諸行陀羅尼門、神通陀羅尼門、出離陀羅尼",
    "T10n0279_065:0349b08": "門、總持清淨陀羅尼門、智輪清淨陀羅尼門、",
    "T10n0279_065:0349b09": "智慧清淨陀羅尼門、菩提無量陀羅尼門、自",
    "T10n0279_065:0349b10": "心清淨陀羅尼門。「善男子！我唯知此般若波",
    "T10n0279_065:0349b11": "羅蜜普莊嚴門。如諸菩薩摩訶薩，其心廣大，",
    "T10n0279_065:0349b12": "等虛空界，入於法界，福德成滿，住出世法，遠",
    "T10n0279_065:0349b13": "世間行，智眼無瞖，普觀法界，慧心廣大猶",
    "T10n0279_065:0349b14": "如虛空，一切境界悉皆明見，獲無礙地大光",
    "T10n0279_065:0349b15": "明藏，善能分別一切法義，行於世行不染世",
    "T10n0279_065:0349b16": "法，能益於世非世所壞，普作一切世間依止，",
    "T10n0279_065:0349b17": "普知一切眾生心行，隨其所應而為說法，於",
    "T10n0279_065:0349b18": "一切時恒得自在；而我云何能知能說彼功",
    "T10n0279_065:0349b19": "德行？「善男子！於此南方，有一國土，名為：三",
    "T10n0279_065:0349b20": "眼；彼有比丘，名曰：善見。汝詣彼問：菩薩云何",
    "T10n0279_065:0349b21": "學菩薩行、修菩薩道？」時，善財童子頂禮其足，",
    "T10n0279_065:0349b22": "遶無數匝，戀慕瞻仰，辭退而行。",
    "T10n0279_065:0349b23": "爾時，善財童子思惟菩薩所住行甚深，思惟",
    "T10n0279_065:0349b24": "菩薩所證法甚深，思惟菩薩所入處甚深，思",
    "T10n0279_065:0349b25": "惟眾生微細智甚深，思惟世間依想住甚深，",
    "T10n0279_065:0349b26": "思惟眾生所作行甚深，思惟眾生心流注甚",
    "T10n0279_065:0349b27": "深，思惟眾生如光影甚深，思惟眾生名號甚",
    "T10n0279_065:0349b28": "深，思惟眾生言說甚深，思惟莊嚴法界甚深，",
    "T10n0279_065:0349b29": "思惟種植業行甚深，思惟業莊飾世間甚深。",
    "T10n0279_065:0349c01": "漸次遊行，至三眼國，於城邑聚落、村隣市肆、",
    "T10n0279_065:0349c02": "川原山谷、一切諸處，周遍求覓善見比丘。見",
    "T10n0279_065:0349c03": "在林中，經行往返，壯年美貌，端正可喜。其髮",
    "T10n0279_065:0349c04": "紺青右旋不亂，頂有肉髻，皮膚金色，頸文三",
    "T10n0279_065:0349c05": "道，額廣平正，眼目修廣如青蓮華，脣口丹潔",
    "T10n0279_065:0349c06": "如頻婆果，胸標卍字，七處平滿，其臂纖長，其",
    "T10n0279_065:0349c07": "指網縵，手足掌中有金剛輪。其身殊妙如淨",
    "T10n0279_065:0349c08": "居天，上下端直如尼拘陀樹，諸相隨好，悉皆",
    "T10n0279_065:0349c09": "圓滿，如雪山王種種嚴飾，目視不瞬，圓光一",
    "T10n0279_065:0349c10": "尋。智慧廣博猶如大海，於諸境界心無所",
    "T10n0279_065:0349c11": "動，若沈若舉，若智非智，動轉戲論，一切皆",
    "T10n0279_065:0349c12": "息。得佛所行平等境界，大悲教化一切眾生，",
    "T10n0279_065:0349c13": "心無暫捨。為欲利樂一切眾生，為欲開示如",
    "T10n0279_065:0349c14": "來法眼，為踐如來所行之道，不遲不速，審",
    "T10n0279_065:0349c15": "諦經行。無量天、龍、夜叉、乾闥婆、阿脩羅、迦樓",
    "T10n0279_065:0349c16": "羅、緊那羅、摩睺羅伽、釋、梵、護世、人與非人前",
    "T10n0279_065:0349c17": "後圍遶，主方之神隨方迴轉引導其前，足行",
    "T10n0279_065:0349c18": "諸神持寶蓮華以承其足，無盡光神舒光破",
    "T10n0279_065:0349c19": "闇，閻浮幢林神雨眾雜華，不動藏地神現諸",
    "T10n0279_065:0349c20": "寶藏，普光明虛空神莊嚴虛空，成就德海神",
    "T10n0279_065:0349c21": "雨摩尼寶，無垢藏須彌山神頭頂禮敬曲躬",
    "T10n0279_065:0349c22": "合掌，無礙力風神雨妙香華，春和主夜神莊",
    "T10n0279_065:0349c23": "嚴其身舉體投地，常覺主晝神執普照諸方",
    "T10n0279_065:0349c24": "摩尼幢住在虛空放大光明。時，善財童子詣",
    "T10n0279_065:0349c25": "比丘所，頂禮其足，曲躬合掌，白言：「聖者！我",
    "T10n0279_065:0349c26": "已先發阿耨多羅三藐三菩提心，求菩薩行。",
    "T10n0279_065:0349c27": "我聞聖者善能開示諸菩薩道，願為我說：菩",
    "T10n0279_065:0349c28": "薩云何學菩薩行？云何修菩薩道？」善見答言：",
    "T10n0279_065:0349c29": "「善男子！我年既少，出家又近。我此生中，於三",
    "T10n0279_065:0350a01": "十八恒河沙佛所淨修梵行，或有佛所一日",
    "T10n0279_065:0350a02": "一夜淨修梵行，或有佛所七日七夜淨修梵",
    "T10n0279_065:0350a03": "行，或有佛所半月、一月、一歲、百歲、萬歲、億歲、",
    "T10n0279_065:0350a04": "那由他歲，乃至不可說不可說歲，或一小劫、",
    "T10n0279_065:0350a05": "或半大劫、或一大劫、或百大劫，乃至不可說",
    "T10n0279_065:0350a06": "不可說大劫，聽聞妙法，受行其教，莊嚴諸願，",
    "T10n0279_065:0350a07": "入所證處，淨修諸行，滿足六種波羅蜜海。亦",
    "T10n0279_065:0350a08": "見彼佛成道說法，各各差別，無有雜亂，住持",
    "T10n0279_065:0350a09": "遺教，乃至滅盡。亦知彼佛本所興願，以三",
    "T10n0279_065:0350a10": "昧願力嚴淨一切諸佛國土，以入一切行",
    "T10n0279_065:0350a11": "三昧力淨修一切諸菩薩行，以普賢乘出離",
    "T10n0279_065:0350a12": "力清淨一切佛波羅蜜。「又，善男子！我經行時，",
    "T10n0279_065:0350a13": "一念中，一切十方皆悉現前，智慧清淨故；一",
    "T10n0279_065:0350a14": "念中，一切世界皆悉現前，經過不可說不可",
    "T10n0279_065:0350a15": "說世界故；一念中，不可說不可說佛剎皆悉",
    "T10n0279_065:0350a16": "嚴淨，成就大願力故；一念中，不可說不可說",
    "T10n0279_065:0350a17": "眾生差別行皆悉現前，滿足十力智故；一",
    "T10n0279_065:0350a18": "念中，不可說不可說諸佛清淨身皆悉現前，",
    "T10n0279_065:0350a19": "成就普賢行願力故；一念中，恭敬供養不可",
    "T10n0279_065:0350a20": "說不可說佛剎微塵數如來，成就柔軟心供",
    "T10n0279_065:0350a21": "養如來願力故；一念中，領受不可說不可說",
    "T10n0279_065:0350a22": "如來法，得證阿僧祇差別法住持法輪陀羅",
    "T10n0279_065:0350a23": "尼力故；一念中，不可說不可說菩薩行海皆",
    "T10n0279_065:0350a24": "悉現前，得能淨一切行如因陀羅網願力故；",
    "T10n0279_065:0350a25": "一念中，不可說不可說諸三昧海皆悉現前，",
    "T10n0279_065:0350a26": "得於一三昧門入一切三昧門皆令清淨願",
    "T10n0279_065:0350a27": "力故；一念中，不可說不可說諸根海皆悉",
    "T10n0279_065:0350a28": "現前，得了知諸根際於一根中見一切根願",
    "T10n0279_065:0350a29": "力故；一念中，不可說不可說佛剎微塵數時",
    "T10n0279_065:0350b01": "皆悉現前，得於一切時轉法輪眾生界盡法",
    "T10n0279_065:0350b02": "輪無盡願力故；一念中，不可說不可說一切",
    "T10n0279_065:0350b03": "三世海皆悉現前，得了知一切世界中一切",
    "T10n0279_065:0350b04": "三世分位智光明願力故。「善男子！我唯知",
    "T10n0279_065:0350b05": "此菩薩隨順燈解脫門。如諸菩薩摩訶薩如",
    "T10n0279_065:0350b06": "金剛燈，於如來家真正受生，具足成就不死",
    "T10n0279_065:0350b07": "命根，常然智燈無有盡滅，其身堅固不可沮",
    "T10n0279_065:0350b08": "壞，現於如幻色相之身，如緣起法無量差",
    "T10n0279_065:0350b09": "別，隨眾生心各各示現，形貌色相世無倫",
    "T10n0279_065:0350b10": "匹，毒刃火災所不能害，如金剛山無能壞者，",
    "T10n0279_065:0350b11": "降伏一切諸魔外道；其身妙好如真金山，於",
    "T10n0279_065:0350b12": "天人中最為殊特，名稱廣大靡不聞知，觀諸",
    "T10n0279_065:0350b13": "世間咸對目前，演深法藏如海無盡，放大光",
    "T10n0279_065:0350b14": "明普照十方。若有見者，必破一切障礙大山，",
    "T10n0279_065:0350b15": "必拔一切不善根本，必令種植廣大善根。如",
    "T10n0279_065:0350b16": "是之人，難可得見，難可出世；而我云何能知",
    "T10n0279_065:0350b17": "能說彼功德行？「善男子！於此南方，有一國土，",
    "T10n0279_065:0350b18": "名曰：名聞；於河渚中，有一童子，名：自在主。汝",
    "T10n0279_065:0350b19": "詣彼問：菩薩云何學菩薩行、修菩薩道？」時，",
    "T10n0279_065:0350b20": "善財童子為欲究竟菩薩勇猛清淨之行，欲",
    "T10n0279_065:0350b21": "得菩薩大力光明，欲修菩薩無勝無盡諸功",
    "T10n0279_065:0350b22": "德行，欲滿菩薩堅固大願，欲成菩薩廣大深",
    "T10n0279_065:0350b23": "心，欲持菩薩無量勝行，於菩薩法心無厭足，",
    "T10n0279_065:0350b24": "願入一切菩薩功德，欲常攝御一切眾生，欲",
    "T10n0279_065:0350b25": "超生死稠林曠野，於善知識常樂見聞，承事",
    "T10n0279_065:0350b26": "供養無有厭倦；頂禮其足，遶無量匝，慇懃瞻",
    "T10n0279_065:0350b27": "仰，辭退而去。",
    "T10n0279_065:0350b28": "爾時，善財童子受善見比丘教已，憶念誦持，",
    "T10n0279_065:0350b29": "思惟修習，明了決定，於彼法門而得悟入。天、",
    "T10n0279_065:0350c01": "龍、夜叉、乾闥婆眾前後圍遶，向名聞國，周遍",
    "T10n0279_065:0350c02": "求覓自在主童子。時，有天、龍、乾闥婆等，於虛",
    "T10n0279_065:0350c03": "空中告善財言：「善男子！今此童子在河渚",
    "T10n0279_065:0350c04": "上。」爾時，善財即詣其所，見此童子，十千童",
    "T10n0279_065:0350c05": "子所共圍遶，聚沙為戲。善財見已，頂禮其",
    "T10n0279_065:0350c06": "足，遶無量匝，合掌恭敬，却住一面，白言：「聖",
    "T10n0279_065:0350c07": "者！我已先發阿耨多羅三藐三菩提心，而未",
    "T10n0279_065:0350c08": "知菩薩云何學菩薩行？云何修菩薩道？願為",
    "T10n0279_065:0350c09": "解說！」自在主言：「善男子！我昔曾於文殊師利",
    "T10n0279_065:0350c10": "童子所，修學書、數、算、印等法，即得悟入一切",
    "T10n0279_065:0350c11": "工巧神通智法門。善男子！我因此法門故，得",
    "T10n0279_065:0350c12": "知世間書、數、算、印界處等法，亦能療治風癇、",
    "T10n0279_065:0350c13": "消瘦、鬼魅所著——如是所有一切諸病，亦能",
    "T10n0279_065:0350c14": "造立城邑聚落、園林臺觀、宮殿屋宅種種諸",
    "T10n0279_065:0350c15": "處，亦善調鍊種種仙藥，亦善營理田農商估",
    "T10n0279_065:0350c16": "一切諸業，取捨進退咸得其所；又善別知眾",
    "T10n0279_065:0350c17": "生身相，作善作惡，當生善趣，當生惡趣，此人",
    "T10n0279_065:0350c18": "應得聲聞乘道，此人應得緣覺乘道，此人應",
    "T10n0279_065:0350c19": "入一切智地，如是等事皆悉能知。亦令眾",
    "T10n0279_065:0350c20": "生學習此法，增長決定究竟清淨。「善男子！我",
    "T10n0279_065:0350c21": "亦能知菩薩算法。所謂：一百洛叉為一俱胝，",
    "T10n0279_065:0350c22": "俱胝俱胝為一阿庾多，阿庾多阿庾多為一",
    "T10n0279_065:0350c23": "那由他，那由他那由他為一頻婆羅，頻婆羅",
    "T10n0279_065:0350c24": "頻婆羅為一矜羯羅；廣說乃至，優鉢羅優鉢",
    "T10n0279_065:0350c25": "羅為一波頭摩，波頭摩波頭摩為一僧祇，僧",
    "T10n0279_065:0350c26": "祇僧祇為一趣，趣趣為一諭，諭諭為一無",
    "T10n0279_065:0350c27": "數，無數無數為一無數轉，無數轉無數轉為",
    "T10n0279_065:0350c28": "一無量，無量無量為一無量轉，無量轉無量",
    "T10n0279_065:0350c29": "轉為一無邊，無邊無邊為一無邊轉，無邊轉",
    "T10n0279_065:0351a01": "無邊轉為一無等，無等無等為一無等轉，無",
    "T10n0279_065:0351a02": "等轉無等轉為一不可數，不可數不可數為",
    "T10n0279_065:0351a03": "一不可數轉，不可數轉不可數轉為一不可",
    "T10n0279_065:0351a04": "稱，不可稱不可稱為一不可稱轉，不可稱轉",
    "T10n0279_065:0351a05": "不可稱轉為一不可思，不可思不可思為一",
    "T10n0279_065:0351a06": "不可思轉，不可思轉不可思轉為一不可量，",
    "T10n0279_065:0351a07": "不可量不可量為一不可量轉，不可量轉不",
    "T10n0279_065:0351a08": "可量轉為一不可說，不可說不可說為一不",
    "T10n0279_065:0351a09": "可說轉，不可說轉不可說轉為一不可說不",
    "T10n0279_065:0351a10": "可說，此又不可說不可說為一不可說不可",
    "T10n0279_065:0351a11": "說轉。「善男子！我以此菩薩算法，算無量由旬",
    "T10n0279_065:0351a12": "廣大沙聚，悉知其內顆粒多少；亦能算知東",
    "T10n0279_065:0351a13": "方所有一切世界種種差別次第安住，南西",
    "T10n0279_065:0351a14": "北方、四維上下亦復如是；亦能算知十方",
    "T10n0279_065:0351a15": "所有一切世界廣狹大小及以名字，其中所",
    "T10n0279_065:0351a16": "有一切劫名、一切佛名、一切法名、一切眾生",
    "T10n0279_065:0351a17": "名、一切業名、一切菩薩名、一切諦名，皆悉了",
    "T10n0279_065:0351a18": "知。「善男子！我唯知此一切工巧大神通智光",
    "T10n0279_065:0351a19": "明法門。如諸菩薩摩訶薩，能知一切諸眾生",
    "T10n0279_065:0351a20": "數，能知一切諸法品類數，能知一切諸法差",
    "T10n0279_065:0351a21": "別數，能知一切三世數，能知一切眾生名數，",
    "T10n0279_065:0351a22": "能知一切諸法名數，能知一切諸如來數，能",
    "T10n0279_065:0351a23": "知一切諸佛名數，能知一切諸菩薩數，能知",
    "T10n0279_065:0351a24": "一切菩薩名數；而我何能說其功德，示其",
    "T10n0279_065:0351a25": "所行，顯其境界，讚其勝力，辨其樂欲，宣其",
    "T10n0279_065:0351a26": "助道，彰其大願，歎其妙行，闡其諸度，演其清",
    "T10n0279_065:0351a27": "淨，發其殊勝智慧光明？「善男子！於此南方，",
    "T10n0279_065:0351a28": "有一大城，名曰：海住；有優婆夷，名為：具足。汝",
    "T10n0279_065:0351a29": "詣彼問：菩薩云何學菩薩行、修菩薩道？」時，善",
    "T10n0279_065:0351b01": "財童子聞是語已，舉身毛豎，歡喜踊躍，獲得",
    "T10n0279_065:0351b02": "希有信樂寶心，成就廣大利眾生心，悉能明",
    "T10n0279_065:0351b03": "見一切諸佛出興次第，悉能通達甚深智慧",
    "T10n0279_065:0351b04": "清淨法輪，於一切趣皆隨現身，了知三世平",
    "T10n0279_065:0351b05": "等境界，出生無盡功德大海，放大智慧自在",
    "T10n0279_065:0351b06": "光明，開三有城所有關鑰；頂禮其足，遶無量",
    "T10n0279_065:0351b07": "匝，慇懃瞻仰，辭退而去。",
    "T10n0279_065:0351b08": "爾時，善財童子觀察思惟善知識教，猶如巨",
    "T10n0279_065:0351b09": "海受大雲雨無有厭足，作是念言：「善知識教，",
    "T10n0279_065:0351b10": "猶如春日，生長一切善法根苗；善知識教，猶",
    "T10n0279_065:0351b11": "如滿月，凡所照及皆使清涼；善知識教，如夏",
    "T10n0279_065:0351b12": "雪山，能除一切諸獸熱渴；善知識教，如芳池",
    "T10n0279_065:0351b13": "日，能開一切善心蓮華；善知識教，如大寶洲，",
    "T10n0279_065:0351b14": "種種法寶充滿其心；善知識教，如閻浮樹，積",
    "T10n0279_065:0351b15": "集一切福智華果；善知識教，如大龍王，於虛",
    "T10n0279_065:0351b16": "空中遊戲自在；善知識教，如須彌山無量善",
    "T10n0279_065:0351b17": "法，三十三天於中止住；善知識教，猶如帝",
    "T10n0279_065:0351b18": "釋，眾會圍遶，無能映蔽，能伏異道、脩羅軍眾。」",
    "T10n0279_065:0351b19": "如是思惟。漸次遊行，至海住城，處處尋覓此",
    "T10n0279_065:0351b20": "優婆夷。時，彼眾人咸告之言：「善男子！此優婆",
    "T10n0279_065:0351b21": "夷在此城中所住宅內。」善財聞已，即詣其門，",
    "T10n0279_065:0351b22": "合掌而立。其宅廣博，種種莊嚴，眾寶垣牆周",
    "T10n0279_065:0351b23": "匝圍遶，四面皆有寶莊嚴門。善財入已，見",
    "T10n0279_065:0351b24": "優婆夷處於寶座，盛年好色，端正可喜，素服",
    "T10n0279_065:0351b25": "垂髮，身無瓔珞，其身色相威德光明，除佛菩",
    "T10n0279_065:0351b26": "薩餘無能及。於其宅內，敷十億座，超出人、天",
    "T10n0279_065:0351b27": "一切所有，皆是菩薩業力成就。宅中無有衣",
    "T10n0279_065:0351b28": "服、飲食及餘一切資生之物，但於其前置一",
    "T10n0279_065:0351b29": "小器。復有一萬童女圍遶，威儀色相如天",
    "T10n0279_065:0351c01": "采女，妙寶嚴具莊飾其身，言音美妙，聞者喜",
    "T10n0279_065:0351c02": "悅，常在左右，親近瞻仰，思惟觀察，曲躬低",
    "T10n0279_065:0351c03": "首，應其教命。彼諸童女，身出妙香，普熏一",
    "T10n0279_065:0351c04": "切；若有眾生遇斯香者，皆不退轉，無怒害",
    "T10n0279_065:0351c05": "心，無怨結心，無慳嫉心，無諂誑心，無險曲",
    "T10n0279_065:0351c06": "心，無憎愛心，無瞋恚心，無下劣心，無高慢",
    "T10n0279_065:0351c07": "心，生平等心，起大慈心，發利益心，住律儀",
    "T10n0279_065:0351c08": "心，離貪求心。聞其音者，歡喜踊躍；見其身",
    "T10n0279_065:0351c09": "者，悉離貪染。爾時，善財既見具足優婆夷已，",
    "T10n0279_065:0351c10": "頂禮其足，恭敬圍遶，合掌而立，白言：「聖者！",
    "T10n0279_065:0351c11": "我已先發阿耨多羅三藐三菩提心，而未知",
    "T10n0279_065:0351c12": "菩薩云何學菩薩行？云何修菩薩道？我聞聖",
    "T10n0279_065:0351c13": "者善能誘誨，願為我說！」彼即告言：「善男子！",
    "T10n0279_065:0351c14": "我得菩薩無盡福德藏解脫門，能於如是一",
    "T10n0279_065:0351c15": "小器中，隨諸眾生種種欲樂，出生種種美味",
    "T10n0279_065:0351c16": "飲食，悉令充滿。假使百眾生、千眾生、百千眾",
    "T10n0279_065:0351c17": "生、億眾生、百億眾生、千億眾生、百千億那由",
    "T10n0279_065:0351c18": "他眾生，乃至不可說不可說眾生；假使閻浮",
    "T10n0279_065:0351c19": "提微塵數眾生、一四天下微塵數眾生，小千",
    "T10n0279_065:0351c20": "世界、中千世界、大千世界，乃至不可說不可",
    "T10n0279_065:0351c21": "說佛剎微塵數眾生；假使十方世界一切眾",
    "T10n0279_065:0351c22": "生，隨其欲樂悉令充滿，而其飲食無有窮盡",
    "T10n0279_065:0351c23": "亦不減少。如是飲食，如是種種上味、種種床",
    "T10n0279_065:0351c24": "座、種種衣服、種種臥具、種種車乘、種種華、",
    "T10n0279_065:0351c25": "種種鬘、種種香、種種塗香、種種燒香、種種末",
    "T10n0279_065:0351c26": "香、種種珍寶、種種瓔珞、種種幢、種種幡、種",
    "T10n0279_065:0351c27": "種蓋、種種上妙資生之具，隨意所樂悉令充",
    "T10n0279_065:0351c28": "足。「又，善男子！假使東方一世界中，聲聞、獨",
    "T10n0279_065:0351c29": "覺食我食已，皆證聲聞、辟支佛果，住最後",
    "T10n0279_065:0352a01": "身；如一世界中，如是百世界、千世界、百千世",
    "T10n0279_065:0352a02": "界、億世界、百億世界、千億世界、百千億世",
    "T10n0279_065:0352a03": "界、百千億那由他世界、閻浮提微塵數世界、",
    "T10n0279_065:0352a04": "一四天下微塵數世界、小千國土微塵數世",
    "T10n0279_065:0352a05": "界、中千國土微塵數世界、三千大千國土微",
    "T10n0279_065:0352a06": "塵數世界，乃至不可說不可說佛剎微塵數",
    "T10n0279_065:0352a07": "世界中，所有一切聲聞、獨覺食我食已，皆證",
    "T10n0279_065:0352a08": "聲聞、辟支佛果，住最後身。如於東方，南、西、",
    "T10n0279_065:0352a09": "北方，四維、上、下，亦復如是。「又，善男子！東方一",
    "T10n0279_065:0352a10": "世界，乃至不可說不可說佛剎微塵數世界",
    "T10n0279_065:0352a11": "中，所有一生所繫菩薩食我食已，皆菩提樹",
    "T10n0279_065:0352a12": "下坐於道場，降伏魔軍，成阿耨多羅三藐三",
    "T10n0279_065:0352a13": "菩提；如東方，南、西、北方，四維、上、下，亦復如",
    "T10n0279_065:0352a14": "是。「善男子！汝見我此十千童女眷屬以不？」",
    "T10n0279_065:0352a15": "答言：「已見。」優婆夷言：「善男子！此十千童女而",
    "T10n0279_065:0352a16": "為上首，如是眷屬百萬阿僧祇，皆悉與我同",
    "T10n0279_065:0352a17": "行、同願、同善根、同出離道、同清淨解、同清淨",
    "T10n0279_065:0352a18": "念、同清淨趣、同無量覺、同得諸根、同廣大",
    "T10n0279_065:0352a19": "心、同所行境、同理、同義、同明了法、同淨色",
    "T10n0279_065:0352a20": "相、同無量力、同最精進、同正法音、同隨類",
    "T10n0279_065:0352a21": "音、同清淨第一音、同讚無量清淨功德、同清",
    "T10n0279_065:0352a22": "淨業、同清淨報、同大慈周普救護一切、同大",
    "T10n0279_065:0352a23": "悲周普成熟眾生、同清淨身業隨緣集起令",
    "T10n0279_065:0352a24": "見者欣悅、同清淨口業隨世語言宣布法化、",
    "T10n0279_065:0352a25": "同往詣一切諸佛眾會道場、同往詣一切佛",
    "T10n0279_065:0352a26": "剎供養諸佛、同能現見一切法門、同住菩薩",
    "T10n0279_065:0352a27": "清淨行地。「善男子！是十千童女，能於此器取",
    "T10n0279_065:0352a28": "上飲食，一剎那頃遍至十方，供養一切後",
    "T10n0279_065:0352a29": "身菩薩、聲聞、獨覺，乃至遍及諸餓鬼趣，皆令",
    "T10n0279_065:0352b01": "充足。善男子！此十千女以我此器，能於天中",
    "T10n0279_065:0352b02": "充足天食，乃至人中充足人食。善男子！且待",
    "T10n0279_065:0352b03": "須臾，汝當自見。」說是語時，善財則見無量眾",
    "T10n0279_065:0352b04": "生從四門入，皆優婆夷本願所請。既來集已，",
    "T10n0279_065:0352b05": "敷座令坐，隨其所須，給施飲食，悉使充足。告",
    "T10n0279_065:0352b06": "善財言：「善男子！我唯知此無盡福德藏解脫",
    "T10n0279_065:0352b07": "門。如諸菩薩摩訶薩一切功德，猶如大海甚",
    "T10n0279_065:0352b08": "深無盡，猶如虛空廣大無際，如如意珠滿眾",
    "T10n0279_065:0352b09": "生願，如大聚落所求皆得，如須彌山普集眾",
    "T10n0279_065:0352b10": "寶，猶如奧藏常貯法財，猶如明燈破諸黑闇，",
    "T10n0279_065:0352b11": "猶如高蓋普蔭群生；而我云何能知能說彼",
    "T10n0279_065:0352b12": "功德行？「善男子！南方有城，名曰：大興；彼有居",
    "T10n0279_065:0352b13": "士，名曰：明智。汝詣彼問：菩薩云何學菩薩行、",
    "T10n0279_065:0352b14": "修菩薩道？」時，善財童子頂禮其足，遶無量匝，",
    "T10n0279_065:0352b15": "瞻仰無厭，辭退而去。爾時，善財童子得無盡",
    "T10n0279_065:0352b16": "莊嚴福德藏解脫光明已，思惟彼福德大海，",
    "T10n0279_065:0352b17": "觀察彼福德虛空，趣彼福德聚，登彼福德山，",
    "T10n0279_065:0352b18": "攝彼福德藏，入彼福德淵，游彼福德池，淨",
    "T10n0279_065:0352b19": "彼福德輪，見彼福德藏，入彼福德門，行彼福",
    "T10n0279_065:0352b20": "德道，修彼福德種。漸次而行，至大興城，周遍",
    "T10n0279_065:0352b21": "推求明智居士。於善知識心生渴仰，以善",
    "T10n0279_065:0352b22": "知識熏習其心，於善知識志欲堅固，方便求",
    "T10n0279_065:0352b23": "見諸善知識心不退轉，願得承事諸善知識",
    "T10n0279_065:0352b24": "心無懈倦；知由依止善知識故，能滿眾善；知",
    "T10n0279_065:0352b25": "由依止善知識故，能生眾福；知由依止善知",
    "T10n0279_065:0352b26": "識故，能長眾行；知由依止善知識故，不由他",
    "T10n0279_065:0352b27": "教，自能承事一切善友。如是思惟時，長其",
    "T10n0279_065:0352b28": "善根，淨其深心，增其根性，益其德本，加其大",
    "T10n0279_065:0352b29": "願，廣其大悲，近一切智，具普賢道，照明一切",
    "T10n0279_065:0352c01": "諸佛正法，增長如來十力光明。爾時，善財見",
    "T10n0279_065:0352c02": "彼居士在其城內市四衢道七寶臺上，處無",
    "T10n0279_065:0352c03": "數寶莊嚴之座。其座妙好，清淨摩尼以為",
    "T10n0279_065:0352c04": "其身，金剛帝青以為其足，寶繩交絡，五百妙",
    "T10n0279_065:0352c05": "寶而為校飾；敷天寶衣，建天幢幡，張大寶",
    "T10n0279_065:0352c06": "網，施大寶帳；閻浮檀金以為其蓋，毘瑠璃",
    "T10n0279_065:0352c07": "寶以為其竿，令人執持以覆其上；鵝王羽",
    "T10n0279_065:0352c08": "翮清淨嚴潔以為其扇；熏眾妙香，雨眾天",
    "T10n0279_065:0352c09": "華；左右常奏五百樂音，其音美妙過於天樂，",
    "T10n0279_065:0352c10": "眾生聞者無不悅豫。十千眷屬前後圍遶，色",
    "T10n0279_065:0352c11": "相端嚴，人所喜見，天莊嚴具以為嚴飾，於天",
    "T10n0279_065:0352c12": "人中最勝無比，悉已成就菩薩志欲，皆與",
    "T10n0279_065:0352c13": "居士同昔善根，侍立瞻對，承其教命。爾時，善",
    "T10n0279_065:0352c14": "財頂禮其足，遶無量匝，合掌而立，白言：「聖",
    "T10n0279_065:0352c15": "者！我為利益一切眾生故，為令一切眾生出",
    "T10n0279_065:0352c16": "諸苦難故，為令一切眾生究竟安樂故，為令",
    "T10n0279_065:0352c17": "一切眾生出生死海故，為令一切眾生住法",
    "T10n0279_065:0352c18": "寶洲故，為令一切眾生枯竭愛河故，為令一",
    "T10n0279_065:0352c19": "切眾生起大慈悲故，為令一切眾生捨離欲",
    "T10n0279_065:0352c20": "愛故，為令一切眾生渴仰佛智故，為令一切",
    "T10n0279_065:0352c21": "眾生出生死曠野故，為令一切眾生樂諸佛",
    "T10n0279_065:0352c22": "功德故，為令一切眾生出三界城故，為令一",
    "T10n0279_065:0352c23": "切眾生入一切智城故，發阿耨多羅三藐三",
    "T10n0279_065:0352c24": "菩提心，而未知菩薩云何學菩薩行，云何修",
    "T10n0279_065:0352c25": "菩薩道，能為一切眾生作依止處？」居士告言：",
    "T10n0279_065:0352c26": "「善哉善哉！善男子！汝乃能發阿耨多羅三藐",
    "T10n0279_065:0352c27": "三菩提心。「善男子！發阿耨多羅三藐三菩提",
    "T10n0279_065:0352c28": "心，是人難得。若能發心，是人則能求菩薩行，",
    "T10n0279_065:0352c29": "值遇善知識恒無厭足，親近善知識恒無勞",
    "T10n0279_065:0353a01": "倦，供養善知識恒不疲懈，給侍善知識不生",
    "T10n0279_065:0353a02": "憂慼，求覓善知識終不退轉，愛念善知識終",
    "T10n0279_065:0353a03": "不放捨，承事善知識無暫休息，瞻仰善知識",
    "T10n0279_065:0353a04": "無時憩止，行善知識教未曾怠惰，稟善知識",
    "T10n0279_065:0353a05": "心無有誤失。「善男子！汝見我此眾會人不？」善",
    "T10n0279_065:0353a06": "財答言：「唯然！已見。」居士言：「善男子！我已令其",
    "T10n0279_065:0353a07": "發阿耨多羅三藐三菩提心，生如來家，增長",
    "T10n0279_065:0353a08": "白法，安住無量諸波羅蜜，學佛十力，離世",
    "T10n0279_065:0353a09": "間種，住如來種，棄生死輪，轉正法輪，滅三惡",
    "T10n0279_065:0353a10": "趣，住正法趣，如諸菩薩悉能救護一切眾生。",
    "T10n0279_065:0353a11": "「善男子！我得隨意出生福德藏解脫門，凡有",
    "T10n0279_065:0353a12": "所須悉滿其願。所謂：衣服、瓔珞、象馬、車乘、華",
    "T10n0279_065:0353a13": "香、幢蓋、飲食、湯藥、房舍、屋宅、床座、燈炬、奴婢、",
    "T10n0279_065:0353a14": "牛羊及諸侍使，如是一切資生之物，諸有所",
    "T10n0279_065:0353a15": "須悉令充滿，乃至為說真實妙法。善男子！且",
    "T10n0279_065:0353a16": "待須臾，汝當自見。」說是語時，無量眾生從種",
    "T10n0279_065:0353a17": "種方所、種種世界、種種國土、種種城邑，形類",
    "T10n0279_065:0353a18": "各別，愛欲不同，皆以菩薩往昔願力，其數無",
    "T10n0279_065:0353a19": "邊俱來集會，各隨所欲而有求請。爾時，居",
    "T10n0279_065:0353a20": "士知眾普集，須臾繫念，仰視虛空；如其所",
    "T10n0279_065:0353a21": "須，悉從空下，一切眾會普皆滿足。然後復為",
    "T10n0279_065:0353a22": "說種種法。所謂：為得美食而充足者，與說種",
    "T10n0279_065:0353a23": "種集福德行、離貧窮行、知諸法行、成就法喜",
    "T10n0279_065:0353a24": "禪悅食行、修習具足諸相好行、增長成就難",
    "T10n0279_065:0353a25": "屈伏行、善能了達無上食行、成就無盡大威",
    "T10n0279_065:0353a26": "德力降魔怨行；為得好飲而充足者，與其說",
    "T10n0279_065:0353a27": "法，令於生死，捨離愛著，入佛法味；為得種種",
    "T10n0279_065:0353a28": "諸上味者，與其說法，皆令獲得諸佛如來上",
    "T10n0279_065:0353a29": "味之相；為得車乘而充足者，與其宣說種種",
    "T10n0279_065:0353b01": "法門，皆令得載摩訶衍乘；為得衣服而充足",
    "T10n0279_065:0353b02": "者，與其說法，令得清淨慚愧之衣，乃至如來",
    "T10n0279_065:0353b03": "清淨妙色。如是一切靡不周贍，然後悉為如",
    "T10n0279_065:0353b04": "應說法。既聞法已，還歸本處。爾時，居士為善",
    "T10n0279_065:0353b05": "財童子示現菩薩不可思議解脫境界已，告",
    "T10n0279_065:0353b06": "言：「善男子！我唯知此隨意出生福德藏解脫",
    "T10n0279_065:0353b07": "門。如諸菩薩摩訶薩成就寶手，遍覆一切十",
    "T10n0279_065:0353b08": "方國土，以自在力普雨一切資生之具，所謂：",
    "T10n0279_065:0353b09": "雨種種色寶、種種色瓔珞、種種色寶冠、種種",
    "T10n0279_065:0353b10": "色衣服、種種色音樂、種種色華、種種色香、種",
    "T10n0279_065:0353b11": "種色末香、種種色燒香、種種色寶蓋、種種色",
    "T10n0279_065:0353b12": "幢幡，遍滿一切眾生住處，及諸如來眾會道",
    "T10n0279_065:0353b13": "場，或以成熟一切眾生，或以供養一切諸佛；",
    "T10n0279_065:0353b14": "而我云何能知能說彼諸功德自在神力？「善",
    "T10n0279_065:0353b15": "男子！於此南方，有一大城，名：師子宮；彼有長",
    "T10n0279_065:0353b16": "者，名：法寶髻。汝可往問：菩薩云何學菩薩行、",
    "T10n0279_065:0353b17": "修菩薩道？」時，善財童子歡喜踊躍，恭敬尊重，",
    "T10n0279_065:0353b18": "如弟子禮，作如是念：「由此居士護念於我，令",
    "T10n0279_065:0353b19": "我得見一切智道，不斷愛念善知識見，不壞",
    "T10n0279_065:0353b20": "尊重善知識心，常能隨順善知識教，決定深",
    "T10n0279_065:0353b21": "信善知識語，恒發深心事善知識。」頂禮其足，",
    "T10n0279_065:0353b22": "遶無量匝，慇懃瞻仰，辭退而去。",
    "T10n0279_065:0353b23": "大方廣佛華嚴經卷第六十五"
}