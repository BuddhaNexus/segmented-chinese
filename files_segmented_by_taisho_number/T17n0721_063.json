{
    "T17n0721_063:0373a16": "正法念處經卷第六十三",
    "T17n0721_063:0373a18": "元魏婆羅門瞿曇般若流支譯",
    "T17n0721_063:0373a19": "觀天品之四十二(夜摩天之二十八)",
    "T17n0721_063:0373a20": "「爾時，鵝王告諸天眾：『常當聽法，勿行放逸，當",
    "T17n0721_063:0373a21": "近善友能利他者，詣之聽法。聞正法已，以敬",
    "T17n0721_063:0373a22": "重故，是人善心乃至涅槃漏盡大樂。有二種",
    "T17n0721_063:0373a23": "人生於梵福：一者善觀察持；二者求漏盡。",
    "T17n0721_063:0373a24": "復有二種：一者常說法；二者常聽法。如是法",
    "T17n0721_063:0373a25": "師，猶如父母，為人說法，能出生死，得究竟",
    "T17n0721_063:0373a26": "善法。如是法師，猶如父母，說法之人以法布",
    "T17n0721_063:0373a27": "施。法之施主，令他聞法，既聞法已，心得清",
    "T17n0721_063:0373a28": "淨，直心敬重。聽法之人得三十二功德。何",
    "T17n0721_063:0373a29": "等三十二？法師說法，於聽法人猶如父母，",
    "T17n0721_063:0373b01": "於生死中猶如橋梁，所謂聞所未聞，聞已覺",
    "T17n0721_063:0373b02": "知，知已思惟，既思惟已，則修行入；既修行",
    "T17n0721_063:0373b03": "已，則能安住，安立他人，共彼思量，若得衰",
    "T17n0721_063:0373b04": "惱，其心不動；未種善根，能種善根，思量增",
    "T17n0721_063:0373b05": "上；令根熟者而得解脫，令邪見者入於正見；",
    "T17n0721_063:0373b06": "若不善念生，能令斷滅，增長善心，斷不善因",
    "T17n0721_063:0373b07": "緣、不放逸行；親近善人，離慳諂曲；供養父",
    "T17n0721_063:0373b08": "母，信業果報，集長壽業；世人稱歎，諸天所",
    "T17n0721_063:0373b09": "護，所念成就，得如法樂；離於懈怠，發勤精",
    "T17n0721_063:0373b10": "進；知恩報恩；常修念死；於命終時，心不悔",
    "T17n0721_063:0373b11": "恨，終得涅槃。如是聽法三十二功德。說法之",
    "T17n0721_063:0373b12": "師猶如父母，說法示人畢竟利益，不濁心",
    "T17n0721_063:0373b13": "說，以清淨心利益眾生通達智慧。聞是法",
    "T17n0721_063:0373b14": "已，如佛利益，於生死中而得解脫。是聞法",
    "T17n0721_063:0373b15": "者於無始來流轉生死，未曾聞法，於法師所，",
    "T17n0721_063:0373b16": "初得聞已，發希有心，如生盲人，良醫決膜，",
    "T17n0721_063:0373b17": "得見世間種種色像，本所不見種種妙色，見",
    "T17n0721_063:0373b18": "已歡喜。如是眾生於無始來流轉生死，癡力",
    "T17n0721_063:0373b19": "所盲，得聞正法，於覺分地種種善根、可愛",
    "T17n0721_063:0373b20": "四聖諦，本未曾聞經義光明，見之歡喜，如生",
    "T17n0721_063:0373b21": "盲人見色歡喜，見覺分地，心生歡喜，亦復如",
    "T17n0721_063:0373b22": "是。是名聞法第一功德。",
    "T17n0721_063:0373b23": "「『復次，第二聞法功德。以聞法故，內心思惟：「法",
    "T17n0721_063:0373b24": "有何義？」若自不解，從他諮問：「如是法者，有何",
    "T17n0721_063:0373b25": "等義？」是聞法者從他聞法，復自思惟，以思",
    "T17n0721_063:0373b26": "惟故，修習增長。說法義故，前後相應，至心",
    "T17n0721_063:0373b27": "受持，數數觀義，以觀察故，心則歡喜。如是如",
    "T17n0721_063:0373b28": "是隨所思惟，憶念觀察，通達深義。是為聞",
    "T17n0721_063:0373b29": "法第二功德。",
    "T17n0721_063:0373c01": "「『復次，第三聞法功德。隨所聞法，聞已思惟：「如",
    "T17n0721_063:0373c02": "此之義，為何意說？如此之義，何因緣說？如是",
    "T17n0721_063:0373c03": "之義，為調伏眾生是故宣說。」復與同心同行",
    "T17n0721_063:0373c04": "之人而共思量，思惟前後，得大利益，終得涅",
    "T17n0721_063:0373c05": "槃。是名第三聞法功德。",
    "T17n0721_063:0373c06": "「『復次，第四聞法功德。思量前後說法之義，了",
    "T17n0721_063:0373c07": "知而受。了知受者，名曰如所說義。身口意業",
    "T17n0721_063:0373c08": "攝受修行，作三善業，修習增長，攝取說法。以",
    "T17n0721_063:0373c09": "清淨心，既受持已，句句思量，尋其因緣，隨其",
    "T17n0721_063:0373c10": "所思，隨思則得未曾有義。以得義故，則能滅",
    "T17n0721_063:0373c11": "諸煩惱結使，悉能攝受無量功德、戒施智慧，",
    "T17n0721_063:0373c12": "深心勝故、戒施智故。是名第四聞法功德，當",
    "T17n0721_063:0373c13": "樂習行，修習增廣。",
    "T17n0721_063:0373c14": "「『復次，第五聞法功德。善聞善攝三種之業，自",
    "T17n0721_063:0373c15": "修堅固，聞法安住。若沙門、婆羅門、若在家",
    "T17n0721_063:0373c16": "人說某善男子安住正法，如說修行。如是修",
    "T17n0721_063:0373c17": "行，能知自住，又攝受法，隨其所住，能滅百",
    "T17n0721_063:0373c18": "千億那由他劫百千萬億億億生死，能滅無",
    "T17n0721_063:0373c19": "量百千萬億地獄、餓鬼、畜生之苦。是名聞法",
    "T17n0721_063:0373c20": "大功德聚，修習親近得多利益。說法之人，示",
    "T17n0721_063:0373c21": "人涅槃，如佛世尊，令住法中。是為聞法第五",
    "T17n0721_063:0373c22": "功德，聽正法故。",
    "T17n0721_063:0373c23": "「『復次，第六聞法功德，何等功德？所謂自住法",
    "T17n0721_063:0373c24": "中，建立他人令成法器、令厭生死，示安隱",
    "T17n0721_063:0373c25": "處，說苦、集、滅，自他二身俱生福德，利益他",
    "T17n0721_063:0373c26": "故，得大功德，隨所聞法轉轉增長，隨滅煩",
    "T17n0721_063:0373c27": "惱亦復如是，煩惱滅故，而得涅槃。以聞正",
    "T17n0721_063:0373c28": "法，得此功德，是名第六聞法功德。",
    "T17n0721_063:0373c29": "「『復次，第七聞法功德，修習增廣，何等功德？所",
    "T17n0721_063:0374a01": "謂若逢衰惱，其心不退。聞業報故，雖逢衰惱，",
    "T17n0721_063:0374a02": "心不退沒，不作惡業、不作惡口，不惡思惟，不",
    "T17n0721_063:0374a03": "壞勇猛。是名第七聞法功德。",
    "T17n0721_063:0374a04": "「『復次，第八聞法功德，云何功德？或見他人或",
    "T17n0721_063:0374a05": "知他人來從求法，或求聞法，或從求戒，或求",
    "T17n0721_063:0374a06": "智慧，離於憍慢為之解釋，隨其所說種種",
    "T17n0721_063:0374a07": "分別，令其淺易。是名第八聞法功德。",
    "T17n0721_063:0374a08": "「『復次，第九聞法功德。聞正法者，種善根子，譬",
    "T17n0721_063:0374a09": "如稻田，封畔不壞，放以清流，下種芽生；往",
    "T17n0721_063:0374a10": "法師所聽聞正法，以善種子種於耳田心之",
    "T17n0721_063:0374a11": "封畔，亦復如是。至於熟時，多收果實，救於地",
    "T17n0721_063:0374a12": "獄、餓鬼、畜生飢儉惡怖。救三惡故，一切眾苦",
    "T17n0721_063:0374a13": "皆得斷滅。住於曠野，解脫一切怖畏處故，得",
    "T17n0721_063:0374a14": "入無上寂滅之處。因說法故，得入涅槃。說法",
    "T17n0721_063:0374a15": "之人猶如世尊，是故聽法功德，出生死中",
    "T17n0721_063:0374a16": "最為第一，常當親近，專心聽法，聞已修行。是",
    "T17n0721_063:0374a17": "名第九聞法功德。",
    "T17n0721_063:0374a18": "「『復次，第十聞法功德，云何功德？既已種於聞",
    "T17n0721_063:0374a19": "法種子，當善護持，令其成熟。若人聞法，善",
    "T17n0721_063:0374a20": "根種子常習行故，則得成就。譬如稻田以時",
    "T17n0721_063:0374a21": "下種，以日光照，時至則熟。聽法之人種諸善",
    "T17n0721_063:0374a22": "根，以智慧日令得成就，亦復如是。以是因",
    "T17n0721_063:0374a23": "緣，常應詣於說法之處，聽受正法。是名第",
    "T17n0721_063:0374a24": "十聞法功德。",
    "T17n0721_063:0374a25": "「『復次，第十一聞法功德，何等功德如是成就？",
    "T17n0721_063:0374a26": "以心善根常詣法會聽聞正法，聞法受持，思",
    "T17n0721_063:0374a27": "惟攝受。以是因緣，令心調伏，能滅煩惱，煩惱",
    "T17n0721_063:0374a28": "盡故，則得解脫。以解脫故，厭有為法，應作是",
    "T17n0721_063:0374a29": "念：「我生已盡，梵行已立，所作已辦，不受後",
    "T17n0721_063:0374b01": "有。」一切皆由聞法功德，是故應當常聽正法。",
    "T17n0721_063:0374b02": "是名第十一聞法功德。",
    "T17n0721_063:0374b03": "「『復次，第十二聞法功德有異方便，是大功德、",
    "T17n0721_063:0374b04": "解脫之因。何等功德？所謂令邪見者入於正",
    "T17n0721_063:0374b05": "見。無始流轉在生死中，聞於惡法，攝受邪",
    "T17n0721_063:0374b06": "見，以邪見故，墮於地獄、餓鬼、畜生。若聞正法，",
    "T17n0721_063:0374b07": "樂習親近，修令增廣，能捨邪見，修行正法，增",
    "T17n0721_063:0374b08": "長正智，得第一樂——無誑之樂。以聽法故，修習",
    "T17n0721_063:0374b09": "增長。是名第十二聞法功德。",
    "T17n0721_063:0374b10": "「『復次，第十三聞法功德，何等功德習修增",
    "T17n0721_063:0374b11": "廣？所謂若生微少不善念心，即能除斷。若生",
    "T17n0721_063:0374b12": "欲覺，修不淨觀而斷滅之。若生瞋恚，修慈心",
    "T17n0721_063:0374b13": "觀。若愚癡覺，應當觀察十二因緣對治斷滅。",
    "T17n0721_063:0374b14": "以聞法故，知對治法，非不聞法。以聞法故，尚",
    "T17n0721_063:0374b15": "滅如是三不善根微細覺觀，況隨煩惱，是故",
    "T17n0721_063:0374b16": "聞法是大功德。是名第十三聞法功德。",
    "T17n0721_063:0374b17": "「『復次，第十四聞法功德。以聞法故，滅於不善",
    "T17n0721_063:0374b18": "覺觀之心，猶如日光滅於闇冥。智亦如是，能",
    "T17n0721_063:0374b19": "滅一切不善之闇，令法增長，煩惱損減。離聞",
    "T17n0721_063:0374b20": "正法，則不能滅。是為第十四聞法功德。",
    "T17n0721_063:0374b21": "「『復次，第十五聞法功德，所謂能令善心增長。",
    "T17n0721_063:0374b22": "以此聞法功德力故，非唯滅於不善覺觀，復",
    "T17n0721_063:0374b23": "增善觀，善觀增故，則得智慧。譬如少火置草",
    "T17n0721_063:0374b24": "木中，以風吹故，火則增長。少善根生亦復",
    "T17n0721_063:0374b25": "如是，以智慧故，而得增長。若聞正法，聽受其",
    "T17n0721_063:0374b26": "義，生一念善，能滅無量百千劫生死，令不復",
    "T17n0721_063:0374b27": "生。既知如是聞法功德，當勤聽法，無有異法",
    "T17n0721_063:0374b28": "能作此護。以聞法故，作大施主，行於布施。",
    "T17n0721_063:0374b29": "以聞法故，捨離非法。以聞法故，而得智慧。既",
    "T17n0721_063:0374c01": "觀如是聽法功德能出生死，應當精勤，乃至",
    "T17n0721_063:0374c02": "盡壽勤聽正法。如是聽法，第一救護、第一歸",
    "T17n0721_063:0374c03": "依，能出有海。是名第十五聞法功德。",
    "T17n0721_063:0374c04": "「『復次，第十六聞法功德，何等功德？所謂能避",
    "T17n0721_063:0374c05": "不善因緣。若不善緣生，觀惡道畏。智慧之人",
    "T17n0721_063:0374c06": "觀已捨離，怖畏生死。若不善緣生，避而不行；",
    "T17n0721_063:0374c07": "為不生故，勤行精進，持戒智慧。若生貪心，應",
    "T17n0721_063:0374c08": "行布施。若生慳心，不貪滅之。以智慧心，破壞",
    "T17n0721_063:0374c09": "愚癡。以如實見，滅不善觀。以正見心，斷於",
    "T17n0721_063:0374c10": "邪見。以正覺觀，斷妄分別。若起樂覺，當觀",
    "T17n0721_063:0374c11": "眾苦。若起實覺，當修空觀。若起我覺，當觀無",
    "T17n0721_063:0374c12": "我。是為如實對治覺觀，若因緣生，當遠離之；",
    "T17n0721_063:0374c13": "若細、若麁、若中，當斷滅之。一切不善因緣生",
    "T17n0721_063:0374c14": "者，聞正法故能遠避之，若不聞法則不能",
    "T17n0721_063:0374c15": "避。一切聞法，如安隱藏。是名第十六聞法",
    "T17n0721_063:0374c16": "功德。",
    "T17n0721_063:0374c17": "「『復次，第十七聞法功德，何等功德？所謂放逸",
    "T17n0721_063:0374c18": "之人以聞法故，滅惡覺觀，行不放逸。不放逸",
    "T17n0721_063:0374c19": "人能攝諸根，一切善法皆得增長。不放逸人",
    "T17n0721_063:0374c20": "能斷一切不善之法，其人則去涅槃不遠，得",
    "T17n0721_063:0374c21": "一切安樂。以何因緣斷於放逸？謂聞正法。",
    "T17n0721_063:0374c22": "聞正法故，知放逸過，則能遠避。聞正法故，",
    "T17n0721_063:0374c23": "能調諸根，調五根故，則能攝心，善念增長，滅",
    "T17n0721_063:0374c24": "惡覺觀，以善觀故得第一樂。一切煩惱，放逸",
    "T17n0721_063:0374c25": "為本，亦如一切善法之中，不放逸心以為根",
    "T17n0721_063:0374c26": "本。聞正法故，斷除放逸，是故眾生常應一心",
    "T17n0721_063:0374c27": "聽受正法，聞已修行，修習增長。是名第十七",
    "T17n0721_063:0374c28": "聞法功德。",
    "T17n0721_063:0374c29": "「『復次，第十八聞法功德，何等功德？所謂聞",
    "T17n0721_063:0375a01": "正法故，親近善友，供養善人，愛重尊敬，思",
    "T17n0721_063:0375a02": "惟籌量。近善友故，得大功德，若近惡友，多招",
    "T17n0721_063:0375a03": "過咎。無有餘法得近善友如聞正法，聞正法",
    "T17n0721_063:0375a04": "故得近善友，是故第一梵行謂近善友。是",
    "T17n0721_063:0375a05": "名第十八聞法功德。",
    "T17n0721_063:0375a06": "「『復次，第十九聞法功德，何等功德？所謂聞正",
    "T17n0721_063:0375a07": "法故，能斷姦詐慳嫉之心。若近善友，得何功",
    "T17n0721_063:0375a08": "德？近善友故，得勝功德，所謂能斷姦詐慳嫉。",
    "T17n0721_063:0375a09": "以聞法故，能如實信業及果報。若有眾生姦",
    "T17n0721_063:0375a10": "詐慳嫉，身壞命終墮於惡道或墮餓鬼或墮",
    "T17n0721_063:0375a11": "地獄。若本多行姦詐慳嫉，以聞正法，即能捨",
    "T17n0721_063:0375a12": "離，毀之不行，於先所作，厭離悔過；見他姦",
    "T17n0721_063:0375a13": "詐，勸令不作，令他厭離，悔本所作，令住善",
    "T17n0721_063:0375a14": "道。以聞正法，得此功德，於人天中第一堅",
    "T17n0721_063:0375a15": "固，謂聞正法。是為第十九聞法功德。",
    "T17n0721_063:0375a16": "「『復次，第二十聞法功德，何等功德？所謂得聞",
    "T17n0721_063:0375a17": "法已，供養父母，知業果報，知於福田，是上功",
    "T17n0721_063:0375a18": "德。第一福田所謂父母，以是知業果報因緣，",
    "T17n0721_063:0375a19": "能為種種供養父母，多設敷具、病瘦醫藥所",
    "T17n0721_063:0375a20": "須之具，隨其所作供養父母，能生梵福。以福",
    "T17n0721_063:0375a21": "德故，後得涅槃。又以聞法供養父母，眾人所",
    "T17n0721_063:0375a22": "愛，於現在世為一切人之所讚歎，命終之後，",
    "T17n0721_063:0375a23": "生於善道，受諸天身，聞法力故，終得涅槃。是",
    "T17n0721_063:0375a24": "故智者知此功德，乃至失命，常當供養父母",
    "T17n0721_063:0375a25": "福田，正行正意，一心敬重。是名第二十聞法",
    "T17n0721_063:0375a26": "功德。",
    "T17n0721_063:0375a27": "「『復次，第二十一聞法功德，所謂知業果報。知",
    "T17n0721_063:0375a28": "業報故，不樂異法，以聞正法能知業果。若念",
    "T17n0721_063:0375a29": "不善，知不善念，若心念善，知心念善，如實",
    "T17n0721_063:0375b01": "知於業之果報。若心緣念不善之法，知不善",
    "T17n0721_063:0375b02": "念後得不善不愛果報，墮於地獄、餓鬼、畜生，",
    "T17n0721_063:0375b03": "以是知故，不復生於不善之心。以此不善，定",
    "T17n0721_063:0375b04": "知當得不愛果報，墮於地獄、餓鬼、畜生。「以作",
    "T17n0721_063:0375b05": "如是惡業緣故，我身必當墮於地獄、餓鬼、畜",
    "T17n0721_063:0375b06": "生。」此三種業，以聞正法而得了知，離聞法已",
    "T17n0721_063:0375b07": "餘無能知。是故智者，乃至失命，常應聽法。若",
    "T17n0721_063:0375b08": "常聞法，修習善業，則不造作不善之業。是名",
    "T17n0721_063:0375b09": "第二十一聞法功德。",
    "T17n0721_063:0375b10": "「『復次，第二十二聞法功德，何等功德？所謂能",
    "T17n0721_063:0375b11": "集增長長命之業。聞正法故，信業果報，不作",
    "T17n0721_063:0375b12": "殺生、偷盜等業，隨何善業樂修增廣，生天人",
    "T17n0721_063:0375b13": "中，壽命延長。以聞正法，樂修增廣，是故復",
    "T17n0721_063:0375b14": "得如此功德，壽命延長。以此聞法因緣，生天",
    "T17n0721_063:0375b15": "人中。若生天上，於餘天眾最為長壽，飲食遊",
    "T17n0721_063:0375b16": "戲受第一樂。以聞法故，若生人中，種種色",
    "T17n0721_063:0375b17": "力、財富長壽，生好國土，常習正見，以聞正",
    "T17n0721_063:0375b18": "法，樂習增廣，必得出苦。若人能以善心聽",
    "T17n0721_063:0375b19": "法，第一福德。為聽法故，若行一步，皆生梵",
    "T17n0721_063:0375b20": "福。聽正法者，常行聽法，得善身業；聞已讀",
    "T17n0721_063:0375b21": "誦，得善口業；聞已心淨，得意善業。是聽法",
    "T17n0721_063:0375b22": "者三業善故，生天人中，受於第一最勝富",
    "T17n0721_063:0375b23": "樂，壽命長遠，終得涅槃。如是一切諸大功德，",
    "T17n0721_063:0375b24": "皆由聽法，非餘能得，是故聞法第一安隱。是",
    "T17n0721_063:0375b25": "名第二十二聞法功德。",
    "T17n0721_063:0375b26": "「『復次，第二十三聞法功德，何等功德？謂聞法",
    "T17n0721_063:0375b27": "者，一切眾人之所稱歎，持戒功德及以多聞",
    "T17n0721_063:0375b28": "調伏勝慧，一切世人皆共恭敬禮拜問訊，於",
    "T17n0721_063:0375b29": "一切人美言直心。如是之人，功德相應，於",
    "T17n0721_063:0375c01": "微塵惡常生怖畏；眾所知識，一切讚歎，若得",
    "T17n0721_063:0375c02": "惱亂，眾人救護。是聞法者，世所讚歎。是名第",
    "T17n0721_063:0375c03": "二十三聞法功德。",
    "T17n0721_063:0375c04": "「『復次，第二十四聞法功德，何等功德？所謂諸",
    "T17n0721_063:0375c05": "天之所護念。聞法之人善業相應，身行善業、",
    "T17n0721_063:0375c06": "口行善業、意行善業，以此功德，諸天所護。以",
    "T17n0721_063:0375c07": "此人故，眾人安隱；此人命終，無量人眾不",
    "T17n0721_063:0375c08": "得利益。護此人故，魔眾損減，正法增長。見此",
    "T17n0721_063:0375c09": "因緣，是故諸天晝夜守護，常隨其後，隨其所",
    "T17n0721_063:0375c10": "作，一切成就。天恩力故，以善業故，互相為",
    "T17n0721_063:0375c11": "因。彼所作業，既得成就，隨所作業轉修增廣，",
    "T17n0721_063:0375c12": "一切善業皆得成就。如是次第，二世利益。如",
    "T17n0721_063:0375c13": "是聞法功德，即是第一安隱之藏。是名第二",
    "T17n0721_063:0375c14": "十四聞法功德。",
    "T17n0721_063:0375c15": "「『復次，第二十五聞法功德，何等功德？所謂一",
    "T17n0721_063:0375c16": "切憶念皆得成就。是順法行智慧之人，持戒",
    "T17n0721_063:0375c17": "布施現前業報，一切憶念皆得成就，隨其所",
    "T17n0721_063:0375c18": "作皆得成就，無能劫奪。若其所作，易得成就，",
    "T17n0721_063:0375c19": "如法受用，離五種難，正命清淨，不為他攝，身",
    "T17n0721_063:0375c20": "壞命終生於善道，受諸天身。是名第二十五",
    "T17n0721_063:0375c21": "聞法功德。",
    "T17n0721_063:0375c22": "「『復次，第二十六聞法功德，何等功德？所謂如",
    "T17n0721_063:0375c23": "法富樂。同持戒者，豪富之人悉來親近，同持",
    "T17n0721_063:0375c24": "戒故，迭相齎遺所得財物，非害人得，非壓",
    "T17n0721_063:0375c25": "他人，順法得財，施法行人。其人布施功德上",
    "T17n0721_063:0375c26": "上增長，二世利益、二世安樂。以聞法故，得此",
    "T17n0721_063:0375c27": "功德。是名第二十六聞法功德。",
    "T17n0721_063:0375c28": "「『復次，第二十七聞法功德，何等功德？所謂智",
    "T17n0721_063:0375c29": "慧遠離懈怠，以聽正法，聞懈怠過。以懈怠",
    "T17n0721_063:0376a01": "故，於諸世間、出世間法義不得成就。以聞法",
    "T17n0721_063:0376a02": "故，捨離懈怠，一切所作常勤精進，正念不",
    "T17n0721_063:0376a03": "亂，離懈怠人，一切所作方便疾成，如時所",
    "T17n0721_063:0376a04": "作，如法所作，一切成就二世利益。若離懈",
    "T17n0721_063:0376a05": "怠，常勤精進，一切所作皆悉究竟，一切發",
    "T17n0721_063:0376a06": "心，無不成辦。若本懈怠，聞正法故，知懈怠",
    "T17n0721_063:0376a07": "過，速捨離之，如捨刀火。以懈怠故，能壞一",
    "T17n0721_063:0376a08": "切世間作業。聞懈怠過，一切義利皆得成就，",
    "T17n0721_063:0376a09": "以聞正法功德力故。是名第二十七聞法功",
    "T17n0721_063:0376a10": "德。",
    "T17n0721_063:0376a11": "「『復次，第二十八聞法功德，何等功德？所謂次",
    "T17n0721_063:0376a12": "第聞法，起報恩心，知他恩分。聞正法中說報",
    "T17n0721_063:0376a13": "恩故，思念報恩，知恩報故，一切親友悉皆堅",
    "T17n0721_063:0376a14": "固。以功德故，一切怨家猶如親友。若人少",
    "T17n0721_063:0376a15": "恩，常念不忘，知恩報恩，得大功德。是名第二",
    "T17n0721_063:0376a16": "十八聞法功德。",
    "T17n0721_063:0376a17": "「『復次，第二十九聞法功德，何等功德？所謂修",
    "T17n0721_063:0376a18": "行念死。第一勝念，所謂念死，以常念死，則",
    "T17n0721_063:0376a19": "懷怖畏，以怖畏故，不造惡業。設見美色，不念",
    "T17n0721_063:0376a20": "分別；聞諸樂音，亦不憶念；若聞眾香，不貪不",
    "T17n0721_063:0376a21": "樂亦不憶念；若舌得味，不貪不樂亦不憶",
    "T17n0721_063:0376a22": "念；若身得觸，不貪不樂亦不憶念；意思惟",
    "T17n0721_063:0376a23": "法，不貪不樂亦不憶念，斷離如是一切有",
    "T17n0721_063:0376a24": "網。如是之人怖畏死故，觀諸世間悉無堅固，",
    "T17n0721_063:0376a25": "一切皆苦，一切無我，一切皆空。實見之人於",
    "T17n0721_063:0376a26": "一切處——若天、若人——無有著心，何況地獄、餓鬼、",
    "T17n0721_063:0376a27": "畜生，於五道中悉斷悕望，而得解脫。於一切",
    "T17n0721_063:0376a28": "生死苦中不復欣樂，怖畏厭離。以厭離故，而",
    "T17n0721_063:0376a29": "得解脫，得解脫智：「我生已盡，梵行已立，所作",
    "T17n0721_063:0376b01": "已辦，不受後有。」若離聞法，不得如是梵行立",
    "T17n0721_063:0376b02": "等厭離功德，是故應勤聽受正法，親近師長，",
    "T17n0721_063:0376b03": "供養聽法，現在、未來二世利益，所謂近善知",
    "T17n0721_063:0376b04": "識、聽聞正法，以此二法而得安隱。是名第",
    "T17n0721_063:0376b05": "二十九聞法功德。",
    "T17n0721_063:0376b06": "「『復次，第三十聞正法功德，何等功德？所謂以",
    "T17n0721_063:0376b07": "聞法故，死時不悔。修念死者，若有過起，則",
    "T17n0721_063:0376b08": "能速斷。若三種垢——貪、瞋、癡起生死因緣，以",
    "T17n0721_063:0376b09": "念死故，則能斷除。以斷三垢，不生不死、不退",
    "T17n0721_063:0376b10": "不出，無有異法能斷此法，以得聞法功德力",
    "T17n0721_063:0376b11": "故，得如是法。一切安隱功德之中，聞法功德",
    "T17n0721_063:0376b12": "第一根本。』「爾時，鵝王菩薩說迦那迦牟尼所",
    "T17n0721_063:0376b13": "說經法，為天眾說，正法相應，是為第三十聞",
    "T17n0721_063:0376b14": "法功德。",
    "T17n0721_063:0376b15": "「『復次，第三十一聞法功德，何等功德？所謂死",
    "T17n0721_063:0376b16": "時，心不悔恨。若得聞於正法之義，行善業故，",
    "T17n0721_063:0376b17": "於命終時心不生悔，隨所聞義既得聞已，憶",
    "T17n0721_063:0376b18": "念思惟。既思惟已，於佛法僧增長淨心。以",
    "T17n0721_063:0376b19": "心淨故，血則清淨，血清淨故，顏色清淨，身",
    "T17n0721_063:0376b20": "心淨故，臨命終時，見於善道，有白光明可愛",
    "T17n0721_063:0376b21": "天處。見生處故，轉增淨心，隨其淨心，信佛法",
    "T17n0721_063:0376b22": "僧，轉生勝處。若作四天王業，心淨信故，生",
    "T17n0721_063:0376b23": "第二天；若有三十三天之業，生夜摩天；若有",
    "T17n0721_063:0376b24": "夜摩天業，生兜率陀天。如是展轉，乃至第六",
    "T17n0721_063:0376b25": "他化自在天，以心淨力故，得增勝處。如是一",
    "T17n0721_063:0376b26": "切皆由聞法，若離聞法，終不能得。若聽正",
    "T17n0721_063:0376b27": "法，於命終時，為救為歸。是名第三十一聞法",
    "T17n0721_063:0376b28": "功德。",
    "T17n0721_063:0376b29": "「『復次，第三十二聞法功德，何等功德？以聞法",
    "T17n0721_063:0376c01": "故，終得涅槃。聽法功德，於一切功德最勝最",
    "T17n0721_063:0376c02": "上。何等勝上？所謂涅槃。以聽正法，修習增",
    "T17n0721_063:0376c03": "長，如說修行，如實成就，其人決定能斷煩惱，",
    "T17n0721_063:0376c04": "到於涅槃。』「如是善時鵝王菩薩為斷夜摩天",
    "T17n0721_063:0376c05": "眾放逸行故，以無等音說於真法，天眾皆生",
    "T17n0721_063:0376c06": "希有之心。爾時，天眾聞佛法故，心得清淨。一",
    "T17n0721_063:0376c07": "切天眾白鵝王言：『於此天中，汝是天主，以有",
    "T17n0721_063:0376c08": "智慧辯才力故。我等天眾猶如畜生，以放逸",
    "T17n0721_063:0376c09": "故，樂於境界，常為欲愛，自害心故。鵝王音聲，",
    "T17n0721_063:0376c10": "我等歌音所不能及。』「爾時，鵝王菩薩說於正",
    "T17n0721_063:0376c11": "法相應頌曰：",
    "T17n0721_063:0376c12": "「『以聞正法故，　　能止於惡法；",
    "T17n0721_063:0376c13": "　　以離惡法故，　　常得安隱處。",
    "T17n0721_063:0376c14": "　　以聞正法故，　　其心得清淨，",
    "T17n0721_063:0376c15": "　　能令心安住，　　不作眾惡業。",
    "T17n0721_063:0376c16": "　　聞法能總持，　　聞法不造惡，",
    "T17n0721_063:0376c17": "　　聞法知業果，　　後得於涅槃。",
    "T17n0721_063:0376c18": "　　聞法故知法，　　聞法故信佛，",
    "T17n0721_063:0376c19": "　　智者聞法故，　　能解脫眾苦。",
    "T17n0721_063:0376c20": "　　以聞正法故，　　能知真法相，",
    "T17n0721_063:0376c21": "　　是故有智者，　　當勤聽正法。",
    "T17n0721_063:0376c22": "　　聞如來說法，　　能離於生死，",
    "T17n0721_063:0376c23": "　　斷離三種愛，　　得至無盡處。",
    "T17n0721_063:0376c24": "　　以聞正法故，　　知四法因緣，",
    "T17n0721_063:0376c25": "　　及諸法生滅，　　聞法皆能知。",
    "T17n0721_063:0376c26": "　　以聞正法故，　　了知陰界入，",
    "T17n0721_063:0376c27": "　　如是二種相，　　智者應修行。",
    "T17n0721_063:0376c28": "　　第一大力過，　　縛一切生死，",
    "T17n0721_063:0376c29": "　　以聞正法故，　　一切皆能知。",
    "T17n0721_063:0377a01": "　　以惡大力故，　　縛一切生死，",
    "T17n0721_063:0377a02": "　　以聞正法故，　　一切皆能滅。",
    "T17n0721_063:0377a03": "　　於一切轉相、　　一切不轉相，",
    "T17n0721_063:0377a04": "　　以聞勝法故，　　一切皆能知。",
    "T17n0721_063:0377a05": "　　若死時欲至，　　則受大苦惱，",
    "T17n0721_063:0377a06": "　　以念聞法故，　　死苦不能亂。",
    "T17n0721_063:0377a07": "　　以聞智慧故，　　燒諸煩惱樹，",
    "T17n0721_063:0377a08": "　　以智火燒故，　　滅已不復生。",
    "T17n0721_063:0377a09": "　　聞法不放逸，　　則得一切樂，",
    "T17n0721_063:0377a10": "　　聞法故安隱，　　是故應聽法。",
    "T17n0721_063:0377a11": "　　得聞正法已，　　近智及耆老，",
    "T17n0721_063:0377a12": "　　能到無上處，　　永離老病死。",
    "T17n0721_063:0377a13": "　　聞故不造惡，　　聞故順法行，",
    "T17n0721_063:0377a14": "　　聞法故離苦，　　聞法最第一。",
    "T17n0721_063:0377a15": "　　以聞正法故，　　得三業清淨，",
    "T17n0721_063:0377a16": "　　若求清淨者，　　當勤聽正法。",
    "T17n0721_063:0377a17": "　　以依聞法故，　　堅固勤精進，",
    "T17n0721_063:0377a18": "　　是則能速度，　　廣大三界海。",
    "T17n0721_063:0377a19": "　　聞法之財富，　　世間最第一，",
    "T17n0721_063:0377a20": "　　多財不知義，　　智者說貧窮。",
    "T17n0721_063:0377a21": "　　遠離於師長，　　失聞正法財，",
    "T17n0721_063:0377a22": "　　是人無命果，　　為惡所破壞。",
    "T17n0721_063:0377a23": "　　放逸懈怠人，　　親近惡知識，",
    "T17n0721_063:0377a24": "　　是人無命果，　　如殖種沙鹵。",
    "T17n0721_063:0377a25": "　　遠離見聞法，　　是則為盲人，",
    "T17n0721_063:0377a26": "　　若人遠離法，　　而行於非法，",
    "T17n0721_063:0377a27": "　　是人捨離藥，　　攝取於疾病。",
    "T17n0721_063:0377a28": "　　若人近善友，　　增長無量法，",
    "T17n0721_063:0377a29": "　　猶如注大雨，　　河流皆增長。",
    "T17n0721_063:0377b01": "　　順法寂靜行，　　夙興念正法，",
    "T17n0721_063:0377b02": "　　必定得安樂，　　不為放逸誑。",
    "T17n0721_063:0377b03": "　　既知智功德，　　智者應修行，",
    "T17n0721_063:0377b04": "　　非是無智者，　　而得受安樂。』",
    "T17n0721_063:0377b05": "「如是善時鵝王為諸天眾種善根故，數數為",
    "T17n0721_063:0377b06": "說利益之法，斷無利益，說佛經法。爾時，天眾",
    "T17n0721_063:0377b07": "既聞法已，生敬重心，生歡喜心，放逸薄少。天",
    "T17n0721_063:0377b08": "同業故，復詣異處而受天樂。「善時鵝王既",
    "T17n0721_063:0377b09": "以迦那迦牟尼所說經，名『集無量功德聞法",
    "T17n0721_063:0377b10": "堅固經』，為諸天眾具演說已，復詣異處，思",
    "T17n0721_063:0377b11": "惟念法。「樂行地天，五樂音聲受五欲樂，乃",
    "T17n0721_063:0377b12": "至愛善業盡，以惡業故，墮於地獄、餓鬼、畜",
    "T17n0721_063:0377b13": "生；若有餘業與人同業，生於人中，大富安樂，",
    "T17n0721_063:0377b14": "善持禁戒，常樂聞法，第一順法，聰慧正見，",
    "T17n0721_063:0377b15": "或為王者或為大臣。以餘業故。",
    "T17n0721_063:0377b16": "「復次，比丘知業果報，觀夜摩天所住之地，彼",
    "T17n0721_063:0377b17": "以聞慧見夜摩天名種種雜地，眾生何業生",
    "T17n0721_063:0377b18": "此地處？彼見：有人造作善業——身口意善，正見",
    "T17n0721_063:0377b19": "正命，遍行善行，直心樂實，不殺不盜，遠離邪",
    "T17n0721_063:0377b20": "婬。若在夢中見於女人，心不親近，晝亦不",
    "T17n0721_063:0377b21": "念，濁心覺觀：『如我此身以捨邪婬，得善果",
    "T17n0721_063:0377b22": "報。離邪婬故，得生天上，與諸天女圍遶受樂。』",
    "T17n0721_063:0377b23": "捨離女人，悕望天女，以求天女，名濁梵行。望",
    "T17n0721_063:0377b24": "生天故，捨離邪婬。『我先與女人歌笑舞戲，是",
    "T17n0721_063:0377b25": "為不善，當墮惡道。』以是義故，於本所習，不生",
    "T17n0721_063:0377b26": "貪欲。覺觀之心，不念本習歌舞戲笑，若心",
    "T17n0721_063:0377b27": "生念，尋即斷除。以是因緣，命終生於種種雜",
    "T17n0721_063:0377b28": "地。既生此地，善業果成，五欲和合。「天子生",
    "T17n0721_063:0377b29": "已，以善業故，一切天處雜寶光明自然而",
    "T17n0721_063:0377c01": "生，所謂無量金剛種種山峯、種種光色，如毘",
    "T17n0721_063:0377c02": "琉璃、因陀青寶、大青寶王、車璩頗梨、赤蓮花",
    "T17n0721_063:0377c03": "寶，及餘種種百千光明周遍天處。初見如",
    "T17n0721_063:0377c04": "是種種光明，眼識樂著，本未曾見，見之樂著，",
    "T17n0721_063:0377c05": "種種音聲歌眾樂音，不可譬喻，復聞種種天",
    "T17n0721_063:0377c06": "之妙香。新生天子初為如是三種境界無",
    "T17n0721_063:0377c07": "等無比心生樂著，退光明林。諸天女眾見新",
    "T17n0721_063:0377c08": "生天子從林中出，其林種種光明莊嚴如是。",
    "T17n0721_063:0377c09": "天子以善業價，貿得天女。時，諸天女種種莊",
    "T17n0721_063:0377c10": "嚴皆悉端正，種種妙色、種種歌詠天樂音",
    "T17n0721_063:0377c11": "聲。爾時，天子為諸天女無始愛欲引其心",
    "T17n0721_063:0377c12": "故，以歡喜心近諸天女。或有天女手執樂",
    "T17n0721_063:0377c13": "器作眾妓樂，歌眾妙音。復有天女聞妙花香，",
    "T17n0721_063:0377c14": "愛眼含笑以視天子。復有天女在於地上，手",
    "T17n0721_063:0377c15": "執樂器出妙音聲。復有天女手執妙花，馳",
    "T17n0721_063:0377c16": "赴天子。復有天女手擎種種上味天飲，色香",
    "T17n0721_063:0377c17": "味具，離於醉過，到天子所，以蓮花葉盛天上",
    "T17n0721_063:0377c18": "味色香味具飲已，增悅過踰十倍。是為心著",
    "T17n0721_063:0377c19": "第四境界，先著妙色，次聲香味，又復身受種",
    "T17n0721_063:0377c20": "種樂觸，隨意所念，念之即得，是名新生天子",
    "T17n0721_063:0377c21": "著五欲樂。「爾時，新生天子共諸天女往詣一",
    "T17n0721_063:0377c22": "切隨順欲林，受五欲樂。爾時新生天子，天女",
    "T17n0721_063:0377c23": "圍遶，觀諸天眾種種遊戲。或有遊戲在於榛",
    "T17n0721_063:0377c24": "林，或有在於山峯遊戲，或有遊戲作五樂音，",
    "T17n0721_063:0377c25": "或有天子共諸天女種種莊嚴，在虛空殿遊",
    "T17n0721_063:0377c26": "戲娛樂，或有天子手攀樹枝歌舞戲笑，五樂",
    "T17n0721_063:0377c27": "音聲。爾時，新生天子見諸天眾如斯遊戲，心",
    "T17n0721_063:0377c28": "生歡喜，天女圍遶，共入天眾，和合遊戲。新生",
    "T17n0721_063:0377c29": "天子共諸天女遊戲受樂，自業相似，受五欲",
    "T17n0721_063:0378a01": "樂。久受樂已，從林中出，復昇種種寶莊嚴山，",
    "T17n0721_063:0378a02": "共相娛樂遊戲受樂，或在流泉，或在園林種",
    "T17n0721_063:0378a03": "種寶石莊嚴之山，清涼泉水以為莊嚴，遊戲",
    "T17n0721_063:0378a04": "其中。「時，諸天眾心行放逸，爾時有一天遊戲",
    "T17n0721_063:0378a05": "鳥，名流水行，為放逸天以偈頌曰：",
    "T17n0721_063:0378a06": "「『以種種業故，　　而受樂果報，",
    "T17n0721_063:0378a07": "　　天中受報已，　　業盡當還退。",
    "T17n0721_063:0378a08": "　　愚人現得樂，　　而不觀怖畏，",
    "T17n0721_063:0378a09": "　　後得衰惱至，　　爾時乃知業。",
    "T17n0721_063:0378a10": "　　放逸之所縛，　　苦樂等無異，",
    "T17n0721_063:0378a11": "　　以天業盡故，　　後生大悔心。",
    "T17n0721_063:0378a12": "　　放逸如毒害，　　是故應捨離，",
    "T17n0721_063:0378a13": "　　放逸害諸天，　　將入於地獄。",
    "T17n0721_063:0378a14": "　　和合生欣慶，　　離別則大苦，",
    "T17n0721_063:0378a15": "　　和合必有離，　　一切法如是。",
    "T17n0721_063:0378a16": "　　世無有一法，　　有生而不壞，",
    "T17n0721_063:0378a17": "　　一切生滅法，　　出沒法如是。",
    "T17n0721_063:0378a18": "　　隨所見諸天，　　而受於天樂，",
    "T17n0721_063:0378a19": "　　放逸毒所迷，　　一切皆歸滅。",
    "T17n0721_063:0378a20": "　　一切放逸樂，　　初謂為可愛，",
    "T17n0721_063:0378a21": "　　後得衰惱至，　　乃知為大怨。",
    "T17n0721_063:0378a22": "　　放逸著女色，　　智者說大怨，",
    "T17n0721_063:0378a23": "　　著色喪身命，　　修羅龍亦然。",
    "T17n0721_063:0378a24": "　　嗜酒著女色，　　貪於諸境界，",
    "T17n0721_063:0378a25": "　　躁擾懈怠心，　　是放逸根芽。』",
    "T17n0721_063:0378a26": "「如是流水行鳥為放逸天說如是偈。爾時天",
    "T17n0721_063:0378a27": "眾雖聞此偈而不覺知，境界所害，歌笑遊",
    "T17n0721_063:0378a28": "戲入光明林。其林可愛，枝葉遍覆，多有種",
    "T17n0721_063:0378a29": "種樹林欝茂，甚可愛樂。時，諸天眾共新生天",
    "T17n0721_063:0378b01": "子五樂音聲遊戲受樂。於園林中及笐[竺-二+列]",
    "T17n0721_063:0378b02": "樹，種種流水、蓮花林池，種種地處樹枝蔭覆",
    "T17n0721_063:0378b03": "猶如宮室，種種林中種種意樹、種種山谷七",
    "T17n0721_063:0378b04": "寶光明、種種莊嚴殊勝宮殿昔所未見，天眾",
    "T17n0721_063:0378b05": "見之，生希有心，況新生天子。如是新生天子",
    "T17n0721_063:0378b06": "皆悉遍觀，與天女眾遊於林間，於新境界極",
    "T17n0721_063:0378b07": "生渴愛，欲火所燒。放逸為煙，天女圍繞，燒已",
    "T17n0721_063:0378b08": "復燒。於園林中處處遊行，無量愛力境界所",
    "T17n0721_063:0378b09": "燒，久與天女圍繞受樂，復向種種雜蓮花池。",
    "T17n0721_063:0378b10": "其蓮花池可愛無比，所謂種種雜色鉢頭摩",
    "T17n0721_063:0378b11": "花，毘琉璃葉，真金為莖，赤蓮花寶以為其",
    "T17n0721_063:0378b12": "臺，白銀為鬚，青因陀寶以為眾蜂莊嚴花",
    "T17n0721_063:0378b13": "池。復有蓮花，白銀為莖，青因陀寶以為其",
    "T17n0721_063:0378b14": "葉，真金為莖，青因陀寶以為其葉，赤蓮花寶",
    "T17n0721_063:0378b15": "以為其鬚，白銀為臺，赤蓮寶蜂以為莊嚴。",
    "T17n0721_063:0378b16": "復有蓮花莖葉鬚臺，一切皆赤，赤蜂莊嚴。",
    "T17n0721_063:0378b17": "復有蓮花銀莖、銀葉、銀鬚、銀臺、銀蜂莊嚴。復",
    "T17n0721_063:0378b18": "有蓮花一切青色如青蓮花，青葉、青莖、青鬚",
    "T17n0721_063:0378b19": "青臺、青蜂莊嚴。",
    "T17n0721_063:0378b20": "復有蓮花種種雜色，一一蓮花七寶間錯，",
    "T17n0721_063:0378b21": "種種相貌、種種妙香、種種色葉而以莊嚴，所",
    "T17n0721_063:0378b22": "謂青黃赤白紺色莊嚴，種種眾葉、眾蜂莊嚴。",
    "T17n0721_063:0378b23": "如是種種雜蓮花池，其水清涼，其味甘美，甚",
    "T17n0721_063:0378b24": "可愛樂。多有蓮花，天色妙香眾相具足。新生",
    "T17n0721_063:0378b25": "天子共天女眾，五樂音聲受五欲樂。種種雜",
    "T17n0721_063:0378b26": "色蓮花池岸有諸林樹圍繞花池，以樹莊嚴，",
    "T17n0721_063:0378b27": "百倍殊勝。其樹具足雜花莊嚴，其一切花從",
    "T17n0721_063:0378b28": "根至條，青黃赤白紺色眾花皆悉具足。其",
    "T17n0721_063:0378b29": "蓮花池出大光明，滿十由旬，多有眾鳥出美",
    "T17n0721_063:0378c01": "妙音。「蓮花池岸復有林樹，名日宮殿，天善",
    "T17n0721_063:0378c02": "業故，有大勢力。若天昇樹，念生宮殿，隨念即",
    "T17n0721_063:0378c03": "成。以善業故，七寶花葉化為宮殿，七寶莊",
    "T17n0721_063:0378c04": "嚴，多有河池園林山嶽，處處多有嚴飾宮",
    "T17n0721_063:0378c05": "殿。昇此宮殿，眾寶嚴身，共諸天女歌舞遊戲。",
    "T17n0721_063:0378c06": "或飛虛空觀夜摩天，所住諸地隨意遍觀如",
    "T17n0721_063:0378c07": "是等花，岸樹力故。復有種種雜色花池，於池",
    "T17n0721_063:0378c08": "岸上復有異樹，名摩尼音，種種眾鳥以為",
    "T17n0721_063:0378c09": "莊嚴。以樹勢力，若諸天眾遊戲花池，微風",
    "T17n0721_063:0378c10": "吹動互相掁觸，出妙音聲，寶珠如花，從樹",
    "T17n0721_063:0378c11": "而墮，光遍虛空，如閻浮提日月光明，於虛",
    "T17n0721_063:0378c12": "空中寶珠光明亦復如是。",
    "T17n0721_063:0378c13": "「蓮花池岸復有異樹，名授飲食。若諸天眾遊",
    "T17n0721_063:0378c14": "戲花池，以天善業，從樹果中出天美飲，色",
    "T17n0721_063:0378c15": "香味具，天子飲之，十倍增悅，無有醉亂，共",
    "T17n0721_063:0378c16": "諸天女歌舞遊戲。復有林樹出須陀食，如",
    "T17n0721_063:0378c17": "業所得。於池岸邊復有異樹，名葉歌音，若",
    "T17n0721_063:0378c18": "諸天眾遊戲此池，以善業故，微風來吹，而",
    "T17n0721_063:0378c19": "受快樂。風吹樹葉互相掁觸出妙音聲，",
    "T17n0721_063:0378c20": "如天女音，不可分別，一切諸樹所出音聲",
    "T17n0721_063:0378c21": "亦復如是。",
    "T17n0721_063:0378c22": "「於蓮花池岸復有異樹，名曰鳥樂，以樹勢力，",
    "T17n0721_063:0378c23": "鳥在樹上。若天入池遊戲受樂，五樂音聲互",
    "T17n0721_063:0378c24": "相娛樂，或昇寶樹或乘天鳥，為觀天眾可愛",
    "T17n0721_063:0378c25": "之處，隨其所念，鳥在其前。即於鳥上有大宮",
    "T17n0721_063:0378c26": "殿，多有流泉、眾蓮花池、枝蔭宮室皆悉具足。",
    "T17n0721_063:0378c27": "「復有異鳥為諸天眾以偈頌曰：",
    "T17n0721_063:0378c28": "「『持戒人安隱，　　破戒勿久壽，",
    "T17n0721_063:0378c29": "　　寧受下賤身，　　不欲入地獄。",
    "T17n0721_063:0379a01": "　　智者次第行，　　漸漸念念修，",
    "T17n0721_063:0379a02": "　　淨治我見垢，　　如工匠鍊金。』」",
    "T17n0721_063:0379a03": "正法念處經卷第六十三"
}