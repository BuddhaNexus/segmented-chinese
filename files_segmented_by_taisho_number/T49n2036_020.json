{
    "T49n2036_020:0685a21": "佛祖歷代通載卷第二十",
    "T49n2036_020:0685a23": "嘉興路大中祥符禪寺",
    "T49n2036_020:0685a24": "住持華亭念常集",
    "T49n2036_020:0685a25": "南宋(姓趙氏都杭州)○不輕曰(南渡高孝光寧理度幼主。七宗百三十四)。",
    "T49n2036_020:0685a26": "(一　丁未)　高宗構(母韋妃。徽宗夢吳越武肅錢王入室。已而生帝。封康王。靖康初甞出使斡離不軍。",
    "T49n2036_020:0685a27": "是冬斡離不再來。奉詔再使耿南仲偕行。至相州民遮道請無往。至磁州守臣宗澤。及磁人亦止之。相州守",
    "T49n2036_020:0685a28": "亦以蠟書言。金人方遣騎。物色康王所在。乃回相州。揭榜召兵勤王。有詔以康王為大元帥。江伯彥宗澤",
    "T49n2036_020:0685a29": "為副。速領兵入衛。王從伯彥議。出相州北門。渡河至大名。聞京城陷。請進兵向京城。伯彥不可。請王移",
    "T49n2036_020:0685b01": "兵東平措身安地。南仲亦以為然。遂東。河間守黃潛善亦領兵至。進屯濟州。探報張邦昌為金所立。二帝",
    "T49n2036_020:0685b02": "北行。邦昌迎元祐孟后聽政。文武官吏皆勸進邦昌。下手書以迎立康王。告中外有曰。漢家之厄十世。",
    "T49n2036_020:0685b03": "宜光武之中興。獻公之子九人。唯重耳之尚在。遣使奉表。及以孟后書來。邦昌繼至伏地。慟哭請死。",
    "T49n2036_020:0685b04": "使人自河北竄來。進道君手禮曰。便可即真來救父母。王慟哭拜受。遂趨應天即位)。",
    "T49n2036_020:0685b05": "改建炎元年。",
    "T49n2036_020:0685b06": "金國天會五年。",
    "T49n2036_020:0685b07": "(庚戌)　上自正月至溫之江心。改額曰龍翔。東",
    "T49n2036_020:0685b08": "軒曰浴日。宸翰輝映○革林靈素故居為",
    "T49n2036_020:0685b09": "資福教寺○秦檜歸自金受撻辣意專主和",
    "T49n2036_020:0685b10": "議○十二月金人冊劉豫為帝國號齊。年",
    "T49n2036_020:0685b11": "改阜昌。",
    "T49n2036_020:0685b12": "(辛亥)　紹興元年○張浚妬能殺曲端盡失陝西",
    "T49n2036_020:0685b13": "地。",
    "T49n2036_020:0685b14": "金國迎請栴檀瑞像到燕京建水陸會七",
    "T49n2036_020:0685b15": "晝夜安奉於閔忠寺供養凡住十二年。",
    "T49n2036_020:0685b16": "(乙卯)　金熙宗立(名亶。元名曷刺。馬太祖嫡孫。宗浚之子。治十四年。完顏亮弑之)。",
    "T49n2036_020:0685b17": "(二)　西夏大德元年。",
    "T49n2036_020:0685b18": "法師蘇陀室利。西竺人也。特禮文殊于五",
    "T49n2036_020:0685b19": "臺。善閒呪術能通利。神異頗多。帝彌加",
    "T49n2036_020:0685b20": "重。時羽士蕭真人亦高士也。技術難問。皆",
    "T49n2036_020:0685b21": "為師伏。於是稽首後違世已。金國唐括相",
    "T49n2036_020:0685b22": "公讚其真曰。似似是是(或云奇哉師子)蘇陀室利西",
    "T49n2036_020:0685b23": "竺來遊一百八歲。雪色連腮碧光溢臂。內",
    "T49n2036_020:0685b24": "蘊真慈外現可畏。在閔宗朝連陰不霽。特",
    "T49n2036_020:0685b25": "詔登壇呪龍落地。赭色伽黎后妃親製。施",
    "T49n2036_020:0685b26": "內藏財度僧起寺。人半信疑。佛陀波利借",
    "T49n2036_020:0685b27": "路重來五峰遊禮。峨五佛冠。曼殊何異。圓",
    "T49n2036_020:0685b28": "滿月面色非紅粹。真人蕭生遙瞻拜跪。",
    "T49n2036_020:0685c01": "(三)　紹興五年八月五日。圓悟禪師示寂。諱",
    "T49n2036_020:0685c02": "克勤。字無著。彭州崇寧駱氏子。依妙寂院",
    "T49n2036_020:0685c03": "自省落髮受具。游成都從圓明敏行大師",
    "T49n2036_020:0685c04": "學經論窺其奧。以為不足恃。謁昭覺勝",
    "T49n2036_020:0685c05": "公問心法。久之出關。見真如哲公。頗有省。",
    "T49n2036_020:0685c06": "時慶藏主眾推飽參。尤善洞下宗旨。師從",
    "T49n2036_020:0685c07": "之盡其要。甞謁東林照覺。頃之謂慶曰。東",
    "T49n2036_020:0685c08": "林平實而已。往見太平演道者。師恃豪辨",
    "T49n2036_020:0685c09": "與之爭鋒。演曰。是可以敵生死乎。他日涅",
    "T49n2036_020:0685c10": "槃堂孤光獨照時。自驗看。以不合辭去。抵",
    "T49n2036_020:0685c11": "蘇州定惠。疾病幾死。因念疇昔所參俱無",
    "T49n2036_020:0685c12": "驗。獨老演不吾欺。會病間即日束包而返。",
    "T49n2036_020:0685c13": "演喜其再來。容為侍者。值漕使陳君入山",
    "T49n2036_020:0685c14": "問法。演誦小艶詩云。頻呼小玉元無事。只",
    "T49n2036_020:0685c15": "要檀郎認得聲。師侍側忽大悟。即以告演。",
    "T49n2036_020:0685c16": "演詰之。師曰。今日真喪目前機也。演喜曰。",
    "T49n2036_020:0685c17": "吾宗有汝。自茲高枕矣。師因以是事語佛",
    "T49n2036_020:0685c18": "鑑懃。懃未之信。師曰。昔云。高麗打鐵火星",
    "T49n2036_020:0685c19": "爆。吾指頭初謂建立語。今乃果然。懃愕",
    "T49n2036_020:0685c20": "然無對。時佛眼禪師尚少。師每事必旁發",
    "T49n2036_020:0685c21": "之。二公後皆大徹。由是演門二勤一遠。聲",
    "T49n2036_020:0685c22": "價籍甚。叢林謂之三傑。演遷五祖師執寺",
    "T49n2036_020:0685c23": "務方建東厨當庭有嘉樹。演曰。樹子縱礙",
    "T49n2036_020:0685c24": "不可伐。師伐之。演震怒舉杖逐師。師走",
    "T49n2036_020:0685c25": "辟。忽猛省曰。此臨濟用處耳。遂接其杖曰。",
    "T49n2036_020:0685c26": "老賊我識得儞也。演大笑而去。自爾命分",
    "T49n2036_020:0685c27": "座說法。崇寧初以母老歸蜀。出世昭覺。久",
    "T49n2036_020:0685c28": "之謝去。於荊州見丞相張無盡談華嚴要",
    "T49n2036_020:0685c29": "妙。逞辭婉雅玄旨通貫。無盡不覺前席。師",
    "T49n2036_020:0686a01": "曰。此真境與宗門旨趣何如。無盡曰。當不",
    "T49n2036_020:0686a02": "別。師曰。有甚交涉。無盡意不平。師徐曰。",
    "T49n2036_020:0686a03": "古云。不見一色始是半提。更知有全提時",
    "T49n2036_020:0686a04": "節。若透徹方見德山臨濟用處。無盡翻然",
    "T49n2036_020:0686a05": "悟曰。固甞疑雪竇大冶精金之語。今方",
    "T49n2036_020:0686a06": "知渠無摸索處。師甞有頌云。頂門直下轟",
    "T49n2036_020:0686a07": "霹靂。針出膏肓必死疾。偶與丞相意會。無",
    "T49n2036_020:0686a08": "盡喜曰。每懼祖道寖微。今所謂見方袍",
    "T49n2036_020:0686a09": "管夷吾也。澧州刺史請住夾山。未幾遷湘",
    "T49n2036_020:0686a10": "西道林初潭師周公因提舉劉直孺願見師",
    "T49n2036_020:0686a11": "至是皮相之不甚為禮。及見開堂提唱妙",
    "T49n2036_020:0686a12": "絕意表。始增敬焉。政和末有。",
    "T49n2036_020:0686a13": "旨移金陵蔣山。法道大振。僧問。如何是實",
    "T49n2036_020:0686a14": "際理地。曰何不向未問已前薦取。僧曰。未",
    "T49n2036_020:0686a15": "問已前如何薦。師曰。相隨來也。進云。快便",
    "T49n2036_020:0686a16": "難逢。更借一問。曰。忘前失後。進云。若論",
    "T49n2036_020:0686a17": "此事如擊石火。只如未相見時如何。師曰。",
    "T49n2036_020:0686a18": "三千里外亦逢渠。曰。恁麼則聲色外與師",
    "T49n2036_020:0686a19": "相見。答曰。穿却鼻孔。問。忠臣不畏死。故",
    "T49n2036_020:0686a20": "能立天下之大名。勇士不顧生。故能立天",
    "T49n2036_020:0686a21": "下之大事。未審衲僧家又作麼生。師曰。威",
    "T49n2036_020:0686a22": "震寰區未為分外。曰。恁麼則坐斷十方壁",
    "T49n2036_020:0686a23": "立千仞。師曰。看箭。問。不落因果不昧因",
    "T49n2036_020:0686a24": "果。是同是別。師曰。兩箇金剛圈。曰。溈山",
    "T49n2036_020:0686a25": "撼門三下又作麼生。師曰。不是同途者。",
    "T49n2036_020:0686a26": "知音不舉來。甞示眾云。恁麼恁麼雙明。不",
    "T49n2036_020:0686a27": "恁麼不恁麼雙暗。不恁麼中却恁麼。暗裏",
    "T49n2036_020:0686a28": "隱明。恁麼中却不恁麼。明中隱暗。只如和",
    "T49n2036_020:0686a29": "座子掇却許多建立恁麼犯手傷鋒。且道",
    "T49n2036_020:0686b01": "喚作什麼。到這裏。高而無上。深而無底。旁",
    "T49n2036_020:0686b02": "盡虛空際。中極隣虛塵。淨裸裸赤洒洒。",
    "T49n2036_020:0686b03": "是箇無底鉢盂無影杖子。熊耳山前少林",
    "T49n2036_020:0686b04": "峯下。老胡九年冷湫湫地守這閒家具。深",
    "T49n2036_020:0686b05": "雪之中直得情忘意遣理盡見除。方有一",
    "T49n2036_020:0686b06": "箇承當。且道雙明雙暗雙放雙收。是建立",
    "T49n2036_020:0686b07": "是平常。總不與麼也未。是極則處。且作麼",
    "T49n2036_020:0686b08": "生是極則處。擘開華嶽連天秀。放出黃河",
    "T49n2036_020:0686b09": "輥底流。宣和中詔住東都天寧　太上",
    "T49n2036_020:0686b10": "在康邸。屢請宣揚。有偈云。至簡至易。至",
    "T49n2036_020:0686b11": "尊至貴。往來千聖頂[寧*頁]頭。世出世間不思",
    "T49n2036_020:0686b12": "議。然是時欽宗在東宮。師對太上預",
    "T49n2036_020:0686b13": "有至尊之讖。建炎改元。宰相李伯紀表住",
    "T49n2036_020:0686b14": "金山駕幸維揚。有詔徵見顧問西竺道",
    "T49n2036_020:0686b15": "要。對曰。陛下以孝心理天下。西竺法以一",
    "T49n2036_020:0686b16": "心統萬殊。真俗雖異一心初無間然。太",
    "T49n2036_020:0686b17": "上大悅。賜號圜悟禪師。乞雲居山歸老。",
    "T49n2036_020:0686b18": "朝廷厚贐其行。至雲居之明年。復歸于蜀。",
    "T49n2036_020:0686b19": "太師王伯紹迎居昭覺。紹興五年八月五",
    "T49n2036_020:0686b20": "日示疾。將終。侍者持筆求頌。書曰。已徹無",
    "T49n2036_020:0686b21": "功。不必留頌。聊示應緣。珍重珍重。擲筆而",
    "T49n2036_020:0686b22": "化。春秋七十有三。坐五十五夏。諡真覺禪",
    "T49n2036_020:0686b23": "師。塔曰寂照。",
    "T49n2036_020:0686b24": "(丙辰)　五月收免丁錢○(徽宗凶聞至。以乙卯四月崩)。",
    "T49n2036_020:0686b25": "(四)　平江虎丘隆禪師入寂。諱紹隆。和州含山",
    "T49n2036_020:0686b26": "縣人。生時歧嶷。九歲出家依縣之佛惠院。",
    "T49n2036_020:0686b27": "又六歲削髮受具。又五歲而束包曳杖。飄",
    "T49n2036_020:0686b28": "然有四方之志。首謁長蘆淨照禪師。參扣",
    "T49n2036_020:0686b29": "之間景響有得。因閱圓悟勤禪師語。撫卷",
    "T49n2036_020:0686c01": "歎曰。想酢生液。雖未能澆腸沃胃。要且使",
    "T49n2036_020:0686c02": "人慶快。第恨未親聆謦欬爾。於是欲訪之。",
    "T49n2036_020:0686c03": "至寶峯謁湛堂準禪師。準曰。如何是行脚",
    "T49n2036_020:0686c04": "事。師露胸示之曰。和上驗看。準即打。師",
    "T49n2036_020:0686c05": "約住曰。且莫盲枷瞎棒。準大笑。因留年",
    "T49n2036_020:0686c06": "餘。乃謁死心於黃龍。心問曰。是什麼僧。",
    "T49n2036_020:0686c07": "師曰。行脚僧。心曰。是何村僧行甚驢脚馬",
    "T49n2036_020:0686c08": "脚。師曰。廣南蠻道什麼何不高聲道。心",
    "T49n2036_020:0686c09": "喜曰。却有衲僧氣息。師乃喝。退而參堂",
    "T49n2036_020:0686c10": "度一夏。心甚器之。每歎曰。再來人也。死心",
    "T49n2036_020:0686c11": "機鋒橫出。諸方吞焰。非上上根莫能當。而",
    "T49n2036_020:0686c12": "於師重稱賞。眾皆側目。已而趨夾山見圓",
    "T49n2036_020:0686c13": "悟道龍牙山遇泐潭乾之法子蜜禪師。相",
    "T49n2036_020:0686c14": "與甚厚每研推古今。至投合處撫掌軒渠。",
    "T49n2036_020:0686c15": "或若佯狂。議者謂今之溈仰寒拾也。久之",
    "T49n2036_020:0686c16": "辭去。遂至夾山會圓悟移道林。師從焉。一",
    "T49n2036_020:0686c17": "日入室。圓悟引教云。見見之時見非是見。",
    "T49n2036_020:0686c18": "見猶離見見不能及。竪拳曰。還見麼。師曰。",
    "T49n2036_020:0686c19": "見。悟曰。頭上安頭。師於此有省悟。復曰。",
    "T49n2036_020:0686c20": "見箇什麼。曰。竹密不妨流水過。悟肯之。",
    "T49n2036_020:0686c21": "自此與圓悟形景上下。又二十年。斧搜鑿",
    "T49n2036_020:0686c22": "索盡得圓悟之祕。師以二親垂白。歸寓鄉",
    "T49n2036_020:0686c23": "郡褒禪寺。蓋修摩耶忉利故事也。繼受請",
    "T49n2036_020:0686c24": "住城西之開聖寺。四眾翕然歸仰。建炎之",
    "T49n2036_020:0686c25": "亂盜起淮上。乃南渡。宣城士庶素欽師名",
    "T49n2036_020:0686c26": "為結廬銅峯下適彰教虛席。郡守李尚書",
    "T49n2036_020:0686c27": "光延師居之。道化益振四年而遷虎丘。時",
    "T49n2036_020:0686c28": "圓悟以時未平。泛峽歸蜀。曩之同參輻輳",
    "T49n2036_020:0686c29": "川犇。一時後生望山而趨。師每登座。從",
    "T49n2036_020:0687a01": "容示露。一味平等。隨根所應皆愜其欲。",
    "T49n2036_020:0687a02": "故圓悟之道復大播東南。諸方謂圓悟如",
    "T49n2036_020:0687a03": "在也。居三年。感微疾。白眾曰。當以第一座",
    "T49n2036_020:0687a04": "宗達承院事。眾請於郡從之事。既索筆大",
    "T49n2036_020:0687a05": "書伽陀曰。無法可說。是名說法。所以佛",
    "T49n2036_020:0687a06": "法。無有剩語。珍重。擲筆坐逝。實紹興六年",
    "T49n2036_020:0687a07": "丙辰歲五月甲午八日乙亥也。建塔于山",
    "T49n2036_020:0687a08": "之陽。凡住世六十年。坐四十五夏。",
    "T49n2036_020:0687a09": "(丁巳)　金廢劉豫齊滅。",
    "T49n2036_020:0687a10": "(戊午)　(秦檜為右相。晏敦復退而有憂色。曰奸人相矣)○金天眷元年。",
    "T49n2036_020:0687a11": "(己未)　詔諸軍州建報恩光孝奉徽宗香火。",
    "T49n2036_020:0687a12": "(庚申)　西夏(仁宗拓跋仁孝立乾順子。改年大慶)。",
    "T49n2036_020:0687a13": "(辛酉)　是年秦檜張浚謀殺岳飛岳雲○(張九成登徑山適大",
    "T49n2036_020:0687a14": "惠升座。有神臂弓之語。秦檜秉國。謂譏朝廷。竄師衡陽)○金改皇統。",
    "T49n2036_020:0687a15": "(壬戌)　行經界田糧○韋太后歸自金○停給僧",
    "T49n2036_020:0687a16": "道度牒。",
    "T49n2036_020:0687a17": "金國。英悼太子生日詔海惠大師于上京",
    "T49n2036_020:0687a18": "宮側剏造大儲慶寺普度僧尼百萬大赦天",
    "T49n2036_020:0687a19": "下。",
    "T49n2036_020:0687a20": "(癸亥)　金詔海惠清慧二禪師住儲慶寺迎瑞像",
    "T49n2036_020:0687a21": "於本寺積慶閣中供養。",
    "T49n2036_020:0687a22": "翻譯名義平江景德法雲編次荊溪周敦義",
    "T49n2036_020:0687a23": "作序。",
    "T49n2036_020:0687a24": "(甲子　六四)　西夏元慶元年。",
    "T49n2036_020:0687a25": "(乙丑)　金海慧遷化。帝偕后親奉舍利。五處立",
    "T49n2036_020:0687a26": "塔。特諡佛覺佑國大禪師。",
    "T49n2036_020:0687a27": "(丙寅)　正月詔毀淫祠○秦檜經界兩浙四川等",
    "T49n2036_020:0687a28": "處。",
    "T49n2036_020:0687a29": "金復賜清惠佛智護國大師號登國師座特",
    "T49n2036_020:0687b01": "賜金襴大衣及所用珍異其欽敬古所未有",
    "T49n2036_020:0687b02": "帝后親奉接足禮授。",
    "T49n2036_020:0687b03": "(五　丁卯)　金國與蒙國議和○蒙國自稱祖元皇帝。",
    "T49n2036_020:0687b04": "(戊辰)　佛智端裕禪師入寂。師吳越錢氏之裔。",
    "T49n2036_020:0687b05": "嗣圓悟。初住鄧之丹霞。遷住虎丘。次徑",
    "T49n2036_020:0687b06": "山。庵居於西華秀峯。勅住建康保寧。移萬",
    "T49n2036_020:0687b07": "壽。又遷閩之延沙壽山西禪。被旨補靈隱。",
    "T49n2036_020:0687b08": "秋又赴明之育王。其法嗣淨慈水庵一等。",
    "T49n2036_020:0687b09": "(己巳)　金國完顏亮立。太祖孫(初名孛烈。殺主自立。遷燕。後南征駐",
    "T49n2036_020:0687b10": "於汴至江上為諸酋弑於龜山寺)改年天德。",
    "T49n2036_020:0687b11": "○西夏改天盛。",
    "T49n2036_020:0687b12": "(六)　紹興十九年。牧庵忠禪師遷化。名法忠。",
    "T49n2036_020:0687b13": "姓姚。四明鄞縣人。母夢異僧求寓止而娠。",
    "T49n2036_020:0687b14": "既誕紫帶繞身。自幼性專靜。告雙親出家。",
    "T49n2036_020:0687b15": "依郡中崇教院道英授經業。年十九試所",
    "T49n2036_020:0687b16": "業得度。即預講肆。究天台教旨。於疏義入",
    "T49n2036_020:0687b17": "微亦頗自負。一日暴所習於禪者。為其折",
    "T49n2036_020:0687b18": "困。因有疑於於禪宗。趨天童交禪師以求",
    "T49n2036_020:0687b19": "決焉。及於交言下知有機不發交使其南",
    "T49n2036_020:0687b20": "詢造閩之雪峯。與需禪師語。復不契。聞佛",
    "T49n2036_020:0687b21": "眼遠禪寺居淮西龍門。於是出蜀兼程至",
    "T49n2036_020:0687b22": "彼。造次不忘提撕其未至處。適縱步水磨",
    "T49n2036_020:0687b23": "歘睹牌額。書法輪常轉。師於是礙膺之疑",
    "T49n2036_020:0687b24": "泮然氷釋。遂說偈曰。轉大法輪。目前包",
    "T49n2036_020:0687b25": "裹。更問如何。水推石磨。而作圓相呈佛眼。",
    "T49n2036_020:0687b26": "眼曰。其中事作麼生。師曰。澗下水長流。眼",
    "T49n2036_020:0687b27": "曰。必竟如何。師曰。水推石磨。眼曰。歸堂",
    "T49n2036_020:0687b28": "歇去。切不得舉著。後五日來。却向女道一",
    "T49n2036_020:0687b29": "句子。曰。這一句子也不消得。佛眼為之解",
    "T49n2036_020:0687c01": "頤。師遂作禮。尋辭佛眼。度九江登廬阜。露",
    "T49n2036_020:0687c02": "眠草宿蛇虎為隣。山舒水緩處。會意則居",
    "T49n2036_020:0687c03": "焉。偶晦昏道傍有枯木數圍。經野燒之餘",
    "T49n2036_020:0687c04": "尚存尋尺。內空且絜。師兀然其中逾旬浹。",
    "T49n2036_020:0687c05": "遠邇傳觀者甚眾。師不欲顯異。留偈紀之",
    "T49n2036_020:0687c06": "曰。誰將三昧真空火。爇却一株煩惱薪。只",
    "T49n2036_020:0687c07": "有大根元不動。更無枝葉撼風塵。廼去謁",
    "T49n2036_020:0687c08": "湛堂準禪師於泐潭。酬酢敏捷。準大奇之。",
    "T49n2036_020:0687c09": "斯時黃龍法社鼎盛。預結夏制限其來者。",
    "T49n2036_020:0687c10": "然死心道貌德威。鮮敢櫻其鋒。甞持劍夜",
    "T49n2036_020:0687c11": "造室曰。聞老和上不懼生死是不。死心擬",
    "T49n2036_020:0687c12": "對。師以劍揮之。死心引頸。師擲劍于地作",
    "T49n2036_020:0687c13": "舞而退。至相西親圓悟于道林。悟深器之。",
    "T49n2036_020:0687c14": "既而放浪衡嶽。眷車轍靈岩之右。怪石",
    "T49n2036_020:0687c15": "有如臥牛。師結茅其傍。故榜牧庵。棲遲二",
    "T49n2036_020:0687c16": "十餘年。外形骸而自適。或連宵而不寐。或",
    "T49n2036_020:0687c17": "累日而忘飡。髮長不剪。衣弊不易。天下",
    "T49n2036_020:0687c18": "禪侶雅稱為忠道者。四方衲子不以承顏",
    "T49n2036_020:0687c19": "為不足。一時士夫無不聞風而欣慕。樞",
    "T49n2036_020:0687c20": "密柳公仲古鎮長沙。以法輪起師。從於眾",
    "T49n2036_020:0687c21": "望。師掉頭不顧。復以勝業虛席心欲迎致。",
    "T49n2036_020:0687c22": "檄諸禪勸請。師聞而宵遁。追蹤至定明蘭",
    "T49n2036_020:0687c23": "若。撾鼓于堂。致師于座。緇素羅拜踰時",
    "T49n2036_020:0687c24": "不已。師慨然說偈曰咄哉黃面老。將法付",
    "T49n2036_020:0687c25": "王臣。林下無心客。官差逼殺人。昔聞其言。",
    "T49n2036_020:0687c26": "今見其事。下座曳杖趨勝業領住持事。給",
    "T49n2036_020:0687c27": "事憑公濟川撰開堂疏。有曰。佛眼磨頭悟",
    "T49n2036_020:0687c28": "法輪之常轉。死心室內持慧劍以相揮。時",
    "T49n2036_020:0687c29": "為師之實錄。師既應世。以荷負宗教為己",
    "T49n2036_020:0688a01": "任亦不悋去留。故自勝業遷南木雲蓋公",
    "T49n2036_020:0688a02": "安大溈五剎。復赴豫章師李吉甫請。住黃",
    "T49n2036_020:0688a03": "龍。太尉邢公孝揚施金為造壽塔於寺東",
    "T49n2036_020:0688a04": "之薌源。纔畢工而方丈後山白光上騰。群",
    "T49n2036_020:0688a05": "鵲飛鳴。師顧之笑曰。吾將行矣。索筆書偈",
    "T49n2036_020:0688a06": "曰。六十六年。遊夢幻中。浩歌歸去。撤手長",
    "T49n2036_020:0688a07": "空。書畢復謂眾曰。後事可依靈源清禪師",
    "T49n2036_020:0688a08": "遺範。言訖瞑目而寂。",
    "T49n2036_020:0688a09": "(庚午)　金廢度僧道。",
    "T49n2036_020:0688a10": "(辛未)　九月上謂大臣曰。緣不度僧常住多有",
    "T49n2036_020:0688a11": "絕產。令戶部撥以瞻學(出宋史)○世尊示滅二",
    "T49n2036_020:0688a12": "千一百年矣。",
    "T49n2036_020:0688a13": "(七)　太皇后韋氏(高宋母也)建崇先顯孝禪寺於杭之",
    "T49n2036_020:0688a14": "高亭山。詔真歇清了禪師。開山為第一代。",
    "T49n2036_020:0688a15": "未幾示寂。塔于寺中。師左綿雍氏。嗣丹霞",
    "T49n2036_020:0688a16": "淳公。甞作無盡燈記曰。東平打破鏡已三",
    "T49n2036_020:0688a17": "百餘年。龍潭吹滅燈復四百餘載。後代子",
    "T49n2036_020:0688a18": "孫迷於正眼。以謂鏡破燈滅。而不知行住",
    "T49n2036_020:0688a19": "坐臥放大光明。燈未曾滅也。見聞覺知虛",
    "T49n2036_020:0688a20": "鑑萬像。鏡未曾破也。燈雖無景能照生死",
    "T49n2036_020:0688a21": "長夜。鏡雖無臺能辯生死魔惑。鏡與燈光",
    "T49n2036_020:0688a22": "光常寂。明與鑑幻幻皆如。照之無窮。則曰",
    "T49n2036_020:0688a23": "無盡燈。鑑之無窮。則曰無盡鏡。日用不昧。",
    "T49n2036_020:0688a24": "昭昭於心目之間。但眾生迷而不知。故有",
    "T49n2036_020:0688a25": "修多羅教。開如幻方便。設如幻道場。度如",
    "T49n2036_020:0688a26": "幻眾生作如幻佛事。譬如東南西北上下",
    "T49n2036_020:0688a27": "四維中點一燈外安十鏡。以十鏡喻十法",
    "T49n2036_020:0688a28": "界。一燈況一真心。一真心則理不可分。十",
    "T49n2036_020:0688a29": "法界則事有萬狀。然則理外無事。鏡外",
    "T49n2036_020:0688b01": "無燈。雖鏡鏡中有無窮燈無窮燈唯一燈",
    "T49n2036_020:0688b02": "也。事事中有無盡理無盡理惟一理也。以",
    "T49n2036_020:0688b03": "一理能成差別事。故其事事無礙。由一",
    "T49n2036_020:0688b04": "燈全照差別鏡。故則鏡鏡交參。一鏡不動",
    "T49n2036_020:0688b05": "而能遍能容能攝能入。一事不壞而即彼",
    "T49n2036_020:0688b06": "即此即一即多。主伴融通重重無盡。悲夫",
    "T49n2036_020:0688b07": "眾生居一切塵中。而不知塵塵皆毘盧遮",
    "T49n2036_020:0688b08": "那無盡剎海。普賢示一毛孔。而不知一一",
    "T49n2036_020:0688b09": "毛孔含眾生三昧色身。然則一切眾生日",
    "T49n2036_020:0688b10": "用在普賢毛孔中。毘盧光明內。慈氏樓閣",
    "T49n2036_020:0688b11": "中出沒。文殊劍刃上往來。念念中與諸佛",
    "T49n2036_020:0688b12": "同出世。證菩提轉法輪入滅度。如鏡與鏡。",
    "T49n2036_020:0688b13": "如燈與燈。一切一時普融無礙誠謂不可",
    "T49n2036_020:0688b14": "思議解脫法門。非大心眾生。無以臻於此",
    "T49n2036_020:0688b15": "境。或問。即今日用見聞覺知。畢竟是燈",
    "T49n2036_020:0688b16": "耶。非燈耶。是鏡耶。非鏡耶。答曰。鏡燈燈",
    "T49n2036_020:0688b17": "鏡本無差。大地山河眼裏花。黃葉飄飄滿",
    "T49n2036_020:0688b18": "庭際。一聲砧杵落誰家。",
    "T49n2036_020:0688b19": "是年改孤山寺為延祥四。聖觀。遷圓法師",
    "T49n2036_020:0688b20": "塔。葬北山瑪瑙坡○大惠移梅陽。",
    "T49n2036_020:0688b21": "(癸酉)　金改貞元正月張燈○(吏人王中孚倡全真教談馬丘劉和之今尚存)。",
    "T49n2036_020:0688b22": "(甲戌)　宋自秦檜專國。士大夫名望者。悉屏之",
    "T49n2036_020:0688b23": "遠方。齷齪委靡不振之徒。一言契合即登",
    "T49n2036_020:0688b24": "政府。仍止除一廳。謂之伴拜。稍出一語。",
    "T49n2036_020:0688b25": "斥而去之。不異奴隷。皆褫其職名閣其恩",
    "T49n2036_020:0688b26": "數。猶庶官。",
    "T49n2036_020:0688b27": "(八　乙亥)　雲臥紀談。羅湖野錄成。十月感山沙門",
    "T49n2036_020:0688b28": "曉瑩譔。字仲溫。法嗣大惠杲禪師。",
    "T49n2036_020:0688b29": "(丙子)　六月有星晝隕○金改正隆元年○(詔大惠復",
    "T49n2036_020:0688c01": "為僧住持阿育王山)。",
    "T49n2036_020:0688c02": "(丁丑)　八月詔收諸路給餘僧牒。上曰。佛法朕",
    "T49n2036_020:0688c03": "亦未甞有意絕之。正恐僧徒多則不耕者",
    "T49n2036_020:0688c04": "眾矣(宋史)。",
    "T49n2036_020:0688c05": "(九)　明州天童宏智禪師正覺。十月遷寂。姓",
    "T49n2036_020:0688c06": "李氏。母趙。隰州人。誕師之夕光出於屋。人",
    "T49n2036_020:0688c07": "皆異之。七歲誦書日數千言。通五經。父宗",
    "T49n2036_020:0688c08": "道令出家。得度於同郡淨明寺本宗。受具",
    "T49n2036_020:0688c09": "於晉州慈雲寺智瓊。十八歲出游方。訣其",
    "T49n2036_020:0688c10": "祖曰。若不發明大事誓不歸矣。至晉絳間",
    "T49n2036_020:0688c11": "或以無憑沮師。邑尹見師英俊。因以所執",
    "T49n2036_020:0688c12": "扇示之曰。為我下一轉語。師即援筆書偈",
    "T49n2036_020:0688c13": "其上。尹大喜為請憑以行。渡河之洛。謁成",
    "T49n2036_020:0688c14": "枯木於汝州。時丹霞淳道價方盛。乃造焉。",
    "T49n2036_020:0688c15": "問如何是空劫已前自己。覺云。井底蝦蟆",
    "T49n2036_020:0688c16": "吞却月。三更不借夜明簾。霞曰。未在更道。",
    "T49n2036_020:0688c17": "覺擬議。霞打一拂子云。又道不借。覺忽",
    "T49n2036_020:0688c18": "悟作禮。霞云。何不道取一句。覺曰。某甲今",
    "T49n2036_020:0688c19": "日失錢遭罪。霞曰。未暇打爾。且去。時年",
    "T49n2036_020:0688c20": "二十三矣。霞退居唐州大乘。亦從焉。宣和",
    "T49n2036_020:0688c21": "二年霞遷大洪。為掌記室三年。遷首座時",
    "T49n2036_020:0688c22": "金粟智雪豆宗保福悟鳳山釗。皆參隨之。",
    "T49n2036_020:0688c23": "復分座於圓通照闡提席下。真歇住長蘆。",
    "T49n2036_020:0688c24": "招居板首。時眾踰千七百。見其秉拂提唱。",
    "T49n2036_020:0688c25": "皆服之。出世泗洲普照。嗣法丹霞矣。比先",
    "T49n2036_020:0688c26": "分寺之半為神霄宮。而又兩准荐饑。齋厨",
    "T49n2036_020:0688c27": "空乏。二時所須雜以菽麥。既至命純以",
    "T49n2036_020:0688c28": "秔。庫僧辭不給。已而檀施填委。徽宗南",
    "T49n2036_020:0688c29": "幸。覺領眾起居。見寺僧千餘填擁道左威",
    "T49n2036_020:0689a01": "儀整肅異之。有旨召公面受聖語。還其故",
    "T49n2036_020:0689a02": "寺之半。建炎初住舒之太平。又遷江之圓",
    "T49n2036_020:0689a03": "通能仁。謝事遊雲居謁圓悟。會長蘆虛席。",
    "T49n2036_020:0689a04": "大眾必欲得師。圓悟與安定郡王勉其行。",
    "T49n2036_020:0689a05": "入寺未幾。時大寇李在抄掠境上。領眾入",
    "T49n2036_020:0689a06": "寺。眾懼解散。公安坐堂上。以善語化之。",
    "T49n2036_020:0689a07": "在等稽首敬服。麾退其兵。餽金瞻眾。一方",
    "T49n2036_020:0689a08": "咸賴以安。建炎三年渡浙江至明州禮補",
    "T49n2036_020:0689a09": "陀。道由天童。適其闕主。眾見師來。密白",
    "T49n2036_020:0689a10": "郡帥。始辭而後從。未幾虜人犯境。僧徒迍",
    "T49n2036_020:0689a11": "散。公獨遲其來虜至登嶺以望。若有所見。",
    "T49n2036_020:0689a12": "遂斂兵而退。秋毫無犯。人歎以為神助焉。",
    "T49n2036_020:0689a13": "九月被旨住靈隱將行四眾號慕百鳥哀",
    "T49n2036_020:0689a14": "鳴。十月有旨。再還天童。前後垂三十年。寺",
    "T49n2036_020:0689a15": "屋幾千間。無不新者。紹興二十七年秋九",
    "T49n2036_020:0689a16": "月。別郡帥諸檀。是月七日還山飯客如常。",
    "T49n2036_020:0689a17": "八日辰已索浴更衣端坐。索筆作大惠書。",
    "T49n2036_020:0689a18": "屬以後事。又書偈曰。夢幻空花。六十七年。",
    "T49n2036_020:0689a19": "白鳥烟沒。秋水天連。擲筆而逝。詔諡宏智",
    "T49n2036_020:0689a20": "禪師。塔曰妙光。",
    "T49n2036_020:0689a21": "(戊寅)　六月有星晝隕。八月地震○(詔育王大惠再住徑山)。",
    "T49n2036_020:0689a22": "(己卯)　七月翰林李燾進皇朝百官表(宋史)。",
    "T49n2036_020:0689a23": "(庚辰)　初行會子○十二月欽宗崩于五國城。",
    "T49n2036_020:0689a24": "(辛巳)　詔復給僧牒市軍儲。",
    "T49n2036_020:0689a25": "金世宗立(名雍。初名褒。封楚王。太祖孫。海陵王亮既背盟南伐。以帝守京。因自立都燕。帝",
    "T49n2036_020:0689a26": "仁厚慈儉不嗜兵。國內安治。在位二十九年。人謂小堯舜)改年大定。",
    "T49n2036_020:0689a27": "(十)　大教東被一千一百年矣。",
    "T49n2036_020:0689a28": "(壬午)　孝宗睿即位。初名伯琮。太祖七世孫也。",
    "T49n2036_020:0689a29": "母張氏。生於秀州。有嘉禾之瑞。在位二十",
    "T49n2036_020:0689b01": "七年。壽六十八矣。",
    "T49n2036_020:0689b02": "金國移都燕京。勅建大慶壽寺成。詔請",
    "T49n2036_020:0689b03": "玄冥禪師顗公開山第一代勅皇子燕王降",
    "T49n2036_020:0689b04": "香賜錢二萬沃田二十頃。",
    "T49n2036_020:0689b05": "(十一　癸未)　改隆興元年。是年六月十三日。天童應",
    "T49n2036_020:0689b06": "庵禪師曇華遷寂。姓江氏。蘄之黃梅人。生",
    "T49n2036_020:0689b07": "而奇傑。骨目聳秀。童稚便厭世故。具決定",
    "T49n2036_020:0689b08": "志津濟群品。年十七出家於邑之東禪。明",
    "T49n2036_020:0689b09": "年為大僧。又明年杖錫參方首謁隨州水",
    "T49n2036_020:0689b10": "南遂和上。染指法味。廼上雲居。圓悟禪",
    "T49n2036_020:0689b11": "師一見拊勞。痛與提策。以為法故服勞難",
    "T49n2036_020:0689b12": "事。趨走唯恐居後。會悟入蜀。指似往見彰",
    "T49n2036_020:0689b13": "教隆于宣。隆其子也。隆移虎丘。師實為先",
    "T49n2036_020:0689b14": "馳。未半載間通徹大法。頓明圓悟為人處。",
    "T49n2036_020:0689b15": "未幾禮辭遊諸方。初分座於處之連雲。處",
    "T49n2036_020:0689b16": "守遂以妙嚴請師出世。繼住衢之明果蘄",
    "T49n2036_020:0689b17": "之德章饒之報恩薦福婺之寶林報恩江之",
    "T49n2036_020:0689b18": "東林建康之蔣山平江之萬壽。兩住南康",
    "T49n2036_020:0689b19": "歸宗。末乃住今天童。皆緇白欽慕同辭公",
    "T49n2036_020:0689b20": "舉。處處開大施門垂手未悟。遠近奔湊如",
    "T49n2036_020:0689b21": "水赴壑。師於普說小參問答勘辯之屬。皆",
    "T49n2036_020:0689b22": "從容暇豫。曲盡善巧。而室中機辯操縱殺",
    "T49n2036_020:0689b23": "活。尤號明妙。師初有發明。即與此庵時號",
    "T49n2036_020:0689b24": "元布袋者同行。反覆博約日益深奧。及從",
    "T49n2036_020:0689b25": "此庵於護國。相得歡甚。此庵云亡。意於師",
    "T49n2036_020:0689b26": "不無所囑。而開堂嗣法不忘虎丘。與近世",
    "T49n2036_020:0689b27": "眩於名聞牽於利養燒香不原所得者異",
    "T49n2036_020:0689b28": "矣。每於住持泛應虛受。雖料理建置小物",
    "T49n2036_020:0689b29": "細故。動為無窮計。未甞苟且。纖毫不可於",
    "T49n2036_020:0689c01": "意。即翩然竟去。莫能回奪。甞自言。衲僧",
    "T49n2036_020:0689c02": "家看草鞋住院。何至如蚖蛇戀窟。勵勉徒",
    "T49n2036_020:0689c03": "眾不許放逸。事事必身率之。其將示疾也。",
    "T49n2036_020:0689c04": "猶掛牌入室至夜分他日多類此。將終或",
    "T49n2036_020:0689c05": "以辭世偈為請。師曰。吾甞笑諸方所為而",
    "T49n2036_020:0689c06": "自為之耶。區處院事纖悉不遺。奄然趺坐",
    "T49n2036_020:0689c07": "而化。春秋六十一。夏臘四十三。",
    "T49n2036_020:0689c08": "(十二)　是年徑山杲禪師入寂。諱宗杲。宣州寧",
    "T49n2036_020:0689c09": "國奚氏子。幼警敏有英氣。年十三始入鄉",
    "T49n2036_020:0689c10": "校。一日與同窓戲謔。以硯投之。誤中先生",
    "T49n2036_020:0689c11": "帽。償金而去。乃曰。讀世書曷若究出世法",
    "T49n2036_020:0689c12": "乎。即詣東山惠雲院出家。先是元豐戊午",
    "T49n2036_020:0689c13": "院塑釋迦像。有異人丁生者。語寺僧曰。立",
    "T49n2036_020:0689c14": "像一紀當生一導師。大興宗教。若像有難。",
    "T49n2036_020:0689c15": "是人方來。像毀則是人亦有難。崇寧甲申",
    "T49n2036_020:0689c16": "有盜穴像腹取其所藏。師以是歲適至。事",
    "T49n2036_020:0689c17": "惠齊為師。明年落髮受具。繇是智辯自將",
    "T49n2036_020:0689c18": "凌跨流輩。閱古雲門錄。恍若舊習。聞老宿",
    "T49n2036_020:0689c19": "紹珵久依天衣懷公。亟往上謁與聞雪竇",
    "T49n2036_020:0689c20": "奧旨。趨寶峯湛堂準禪師。見師風神爽邁。",
    "T49n2036_020:0689c21": "特加器重。使之執侍。指以入道捷徑。師橫",
    "T49n2036_020:0689c22": "機無所讓。準訶之曰。汝未曾悟。病在意識。",
    "T49n2036_020:0689c23": "領解則為所知障。時李彭商老參道於準。",
    "T49n2036_020:0689c24": "師適有語曰。道須神悟。妙在心空。體之不",
    "T49n2036_020:0689c25": "假於聰明。得之頓超於聞見。李歎賞曰。何",
    "T49n2036_020:0689c26": "必讀四庫書然後為學哉。因此為方外交。",
    "T49n2036_020:0689c27": "準將入滅。師問孰可依從。準以圓悟勤公",
    "T49n2036_020:0689c28": "語之。已而重趼荊渚。謁無盡居士張公請",
    "T49n2036_020:0689c29": "銘準塔。公道望傾天下。師登其門承顏接",
    "T49n2036_020:0690a01": "辭。綽有餘裕。公稱譽之。為名庵曰妙喜。",
    "T49n2036_020:0690a02": "字以曇晦。歸寶峯訖其事。復見無盡從容",
    "T49n2036_020:0690a03": "問曰。居士謂我禪何如。公曰。子禪逸格",
    "T49n2036_020:0690a04": "矣。師曰。宗杲實未自肯在。公曰。行見川勤",
    "T49n2036_020:0690a05": "可也。於是佩服其言放浪襄漢。會大陽微",
    "T49n2036_020:0690a06": "禪師。密授曹洞宗旨。尋游東都。宣和六年",
    "T49n2036_020:0690a07": "圓悟禪師被旨都下天寧。師自慶曰。天賜",
    "T49n2036_020:0690a08": "我。得見此老。不孤湛堂張公指南之意。遂",
    "T49n2036_020:0690a09": "造天寧。及聆其陞堂法要。逈異平日所聞。",
    "T49n2036_020:0690a10": "即傾心依附。閱四旬圓悟舉。僧問雲門。如",
    "T49n2036_020:0690a11": "何是諸佛出身處。門云。東山水上行。若有",
    "T49n2036_020:0690a12": "人問天寧只向。道薰風自南。來殿閣生微。",
    "T49n2036_020:0690a13": "涼師於言下豁然頓。悟圓悟大。喜遷師擇",
    "T49n2036_020:0690a14": "木堂。以古今差別因緣密加妍練。一日圓",
    "T49n2036_020:0690a15": "悟飯超然居士趙公。師預坐。忽忘舉筯。圓",
    "T49n2036_020:0690a16": "悟顧師而語超然曰。是子參得黃楊木禪",
    "T49n2036_020:0690a17": "也。師既為所激乘間扣曰。聞和上甞問五",
    "T49n2036_020:0690a18": "祖話不。知記其答否。圜悟曰。向問有句無",
    "T49n2036_020:0690a19": "句如藤倚樹作麼生。五祖云。描也描不成。",
    "T49n2036_020:0690a20": "畫也畫不就。又問樹倒藤枯時如何。五祖",
    "T49n2036_020:0690a21": "云。相隨來也。師廓然脫去。知見玄妙。圜悟",
    "T49n2036_020:0690a22": "深可之。使掌記室著臨濟正宗記卑焉。分",
    "T49n2036_020:0690a23": "座令接納。繇是以竹篦應機施設電閃星",
    "T49n2036_020:0690a24": "飛。不容擬議叢林浩然歸重。右丞呂公舜",
    "T49n2036_020:0690a25": "徒奏。錫佛日之號。虜人犯順。欲名僧十數",
    "T49n2036_020:0690a26": "北去。師為所挾。會天竺密三藏。日與論義。",
    "T49n2036_020:0690a27": "密尤敬服。尋得自便趨吳門虎丘。聞圓悟",
    "T49n2036_020:0690a28": "遷雲居。欲往省覲。道金陵。待制韓公子蒼",
    "T49n2036_020:0690a29": "與語喜之。以書聞樞密徐公師川曰。頃見",
    "T49n2036_020:0690b01": "妙喜辯惠出流輩。又能道諸公之事業。袞",
    "T49n2036_020:0690b02": "袞不勌。實僧中祀梓也。抵雲居為眾第一",
    "T49n2036_020:0690b03": "座。譏訶佛祖辯搏無礙。圜悟亦讓其雄。會",
    "T49n2036_020:0690b04": "世擾攘。入雲居之西結庵于古雲門寺基。",
    "T49n2036_020:0690b05": "因以為名。閱二十年辟地湖湘轉仰山。邂",
    "T49n2036_020:0690b06": "逅竹庵珪禪師。相與還雲門。著頌古百餘",
    "T49n2036_020:0690b07": "篇。久之游七閩。居海上洋嶼。師閔諸方",
    "T49n2036_020:0690b08": "學者困於默照。作辯邪正說以救其弊。泉",
    "T49n2036_020:0690b09": "南給事江公創庵小溪延請師居。緇素篤",
    "T49n2036_020:0690b10": "於道者畢集。未半年發明大事者數十人。",
    "T49n2036_020:0690b11": "鼎需思岳彌光道謙遵璞悟本等。皆在焉。",
    "T49n2036_020:0690b12": "一日參政李公漢老。聞舉庭柏話有省。師",
    "T49n2036_020:0690b13": "可之及公疾革。作偈寄彌光。有深將法力",
    "T49n2036_020:0690b14": "荷雲門之句。師平居絕無應世意。圜悟在",
    "T49n2036_020:0690b15": "蜀聞之。囑丞相張公德遠曰。杲首座不出。",
    "T49n2036_020:0690b16": "無可支臨濟法道者。公尋還朝。適徑山虛",
    "T49n2036_020:0690b17": "席。必欲致師。師幡然起赴。開法于臨安府",
    "T49n2036_020:0690b18": "治。唱圜悟之道。說法竟。侍郎馮公濟川問",
    "T49n2036_020:0690b19": "曰。師甞言不作這蟲豸。今日為什麼敗",
    "T49n2036_020:0690b20": "闕。師曰。盡大地是箇杲上座爾作麼生見。",
    "T49n2036_020:0690b21": "公無語。及居徑山。四方佳衲子靡然坌",
    "T49n2036_020:0690b22": "集。至一千七百。師無他約束。容其自律發",
    "T49n2036_020:0690b23": "明已見率常有之。上堂問答(具在本錄)時惠雲院",
    "T49n2036_020:0690b24": "忘丁生之讖。毀釋迦故像而新之。實紹",
    "T49n2036_020:0690b25": "興辛酉。夏五月也。師於是月。坐與張厚",
    "T49n2036_020:0690b26": "善。著逢掖編置衡州廖通直李繹。為結茅",
    "T49n2036_020:0690b27": "圃中。師既拘文不與眾俱。率令散處花藥",
    "T49n2036_020:0690b28": "開福伊山。時容其受道。門庭益峻。乃褒先",
    "T49n2036_020:0690b29": "德機緣間與拈提。離為三帙。目曰正法眼",
    "T49n2036_020:0690c01": "藏。前參政李公大發。時居鐔津。翰林汪公",
    "T49n2036_020:0690c02": "彥章稅駕零陵。數通書問道。當軸者滋不",
    "T49n2036_020:0690c03": "悅。移師梅州。其地荒僻瘴癘。藥物不具。",
    "T49n2036_020:0690c04": "學徒百餘。羸糧從之。閱六稔斃者過半。師",
    "T49n2036_020:0690c05": "以道處之怡然。由是居民向化至繪師像。",
    "T49n2036_020:0690c06": "飲食必祀焉者有之。",
    "T49n2036_020:0690c07": "乙亥冬蒙恩北還。明年春復僧伽黎。尋",
    "T49n2036_020:0690c08": "領朝命住明州育王山。逾年有旨。改住徑",
    "T49n2036_020:0690c09": "山。天下宿衲復集如初。時上潛藩。雅聞師",
    "T49n2036_020:0690c10": "名。遣內都監詣山問佛法大意。師陞堂有",
    "T49n2036_020:0690c11": "偈云。豁開頂門眼。照徹大千界。既為法中",
    "T49n2036_020:0690c12": "王。於法得自在。仍作頌獻曰。大根大器大",
    "T49n2036_020:0690c13": "力量。荷擔大事不尋常。一毛頭上通消息。",
    "T49n2036_020:0690c14": "遍界明明不覆藏。上嘉美久之。建邸立。復",
    "T49n2036_020:0690c15": "遣內知客入山供養五百應真。請師說法。",
    "T49n2036_020:0690c16": "親書妙喜庵大字。并製贊寵寄曰。生滅不",
    "T49n2036_020:0690c17": "滅。常住不住。圓覺空明。隨物現處。師陞堂",
    "T49n2036_020:0690c18": "有偈曰。十方法界至人口。法界所有即其",
    "T49n2036_020:0690c19": "舌。只馮此口與舌頭。祝吾君壽無間歇。億",
    "T49n2036_020:0690c20": "萬斯年注福源。如海滉漾永不竭。師子窟",
    "T49n2036_020:0690c21": "內產狻猊。鸑鷟定出丹山穴。為瑞為祥遍",
    "T49n2036_020:0690c22": "九垓。草木昆蟲皆歡悅。稽首不可思議事。",
    "T49n2036_020:0690c23": "喻如眾星拱明月。故今宣揚妙伽陀。第一",
    "T49n2036_020:0690c24": "義中真實說。師春秋高。求解寺任。辛巳",
    "T49n2036_020:0690c25": "春得旨退居院之明月堂。然宏法為人老",
    "T49n2036_020:0690c26": "而不勌。上即位特賜號大惠禪師。隆興建",
    "T49n2036_020:0690c27": "元自恣前一夕。有星殞于院之西。流光赫",
    "T49n2036_020:0690c28": "然。有聲如雷。師示微疾。八月九日學徒問",
    "T49n2036_020:0690c29": "候。師勉以宏道徐遣之曰。吾翌日始行。至",
    "T49n2036_020:0691a01": "五鼓親書遺奏。侍僧固請留頌。為寫四句",
    "T49n2036_020:0691a02": "擲筆就寢。湛然而逝壽七十有五。塔全身",
    "T49n2036_020:0691a03": "於堂之後。",
    "T49n2036_020:0691a04": "淳祐間晉陵尤焴號貳卿。甞題大惠語。大",
    "T49n2036_020:0691a05": "惠說法從橫踔勵。如孫吳之用兵。而廣闊",
    "T49n2036_020:0691a06": "弘深不可涯涘。如大海水。魚龍飲者莫不",
    "T49n2036_020:0691a07": "取足。今舉平昔聞見二則朱文公少年不",
    "T49n2036_020:0691a08": "樂讀時文。因聽一尊宿說禪直指本心。遂",
    "T49n2036_020:0691a09": "悟昭昭靈靈一著。十八歲請舉。時從劉屏",
    "T49n2036_020:0691a10": "山。屏山意其必留心舉業。暨搜其篋。只大",
    "T49n2036_020:0691a11": "惠語錄一帙爾。次年登科。故公平生深知",
    "T49n2036_020:0691a12": "禪學骨髓透脫關鍵。此上根利器。於此取",
    "T49n2036_020:0691a13": "足者也。焴早得於潘子善丈云爾。因取語",
    "T49n2036_020:0691a14": "錄讀之。至老不敢釋手。往在舂陵。永嘉徐",
    "T49n2036_020:0691a15": "棘卿瑄。亦貶是邦。未幾忽遷象臺。憂愁涕",
    "T49n2036_020:0691a16": "泣。焴授以所携本。徐卿亟取讀之。達旦不",
    "T49n2036_020:0691a17": "寐。次日欣悅忘憂。與昨日敻然二人也。",
    "T49n2036_020:0691a18": "遂携以去。手抄一本乃見還。後三年徐沒",
    "T49n2036_020:0691a19": "于貶所。臨終殆同游戲。不疾沐浴而逝。此",
    "T49n2036_020:0691a20": "書之靈驗如此。蓋焴之親覩也(云云)。",
    "T49n2036_020:0691a21": "(十三)　詔蔣山大禪了明禪師。繼席徑山。師秀",
    "T49n2036_020:0691a22": "州陸氏。嗣大惠。化揚和王姑胥莊田供眾。",
    "T49n2036_020:0691a23": "歲收二萬斛。常住由是豐足。",
    "T49n2036_020:0691a24": "(十四　甲申)　沙門祖琇號石室撰隆興佛運通論成行",
    "T49n2036_020:0691a25": "于世。",
    "T49n2036_020:0691a26": "(乙酉)　乾道元年。",
    "T49n2036_020:0691a27": "(丙戌)　詔靈隱道昌禪師住淨慈。",
    "T49n2036_020:0691a28": "(戊子)　詔上竺若訥講師。於四月八日。選五十",
    "T49n2036_020:0691a29": "僧入內觀堂。行金光明三昧。祈福邦家。",
    "T49n2036_020:0691b01": "金國十月一日。詔顗禪師於東京剏清安",
    "T49n2036_020:0691b02": "禪寺。度僧五百。作般瑟于吒會。",
    "T49n2036_020:0691b03": "(十五　己丑)　普庵禪師入寂。名印肅。袁州宜春余氏",
    "T49n2036_020:0691b04": "子。六歲夢一僧點其心曰。汝他日當自省。",
    "T49n2036_020:0691b05": "既覺以意白母。視之當心有一點紅瑩。大",
    "T49n2036_020:0691b06": "似世之櫻珠。父母因此許從壽隆院賢公",
    "T49n2036_020:0691b07": "出家。年二十七落[髟/米]。越明年受戒。師容",
    "T49n2036_020:0691b08": "貌魁奇智性巧慧。賢器之。勉讀法華。師",
    "T49n2036_020:0691b09": "曰。甞聞諸佛元旨必貴了悟于心。數墨巡",
    "T49n2036_020:0691b10": "行無益於事。遂辭師游湖湘。謁大溈牧庵",
    "T49n2036_020:0691b11": "忠公。因問。萬法歸一。一歸何處。忠公竪起",
    "T49n2036_020:0691b12": "拂子。師遂有省。後歸受業院。紹興癸酉",
    "T49n2036_020:0691b13": "間有隣寺慈化者。眾請住持無常住。師布",
    "T49n2036_020:0691b14": "衾紙衣晨粥暮食禪定外。唯閱華嚴經論。",
    "T49n2036_020:0691b15": "一日大悟遍體汗流。喜曰。我今親契華嚴",
    "T49n2036_020:0691b16": "境界。遂述頌曰。揑不成團撥不開。何須南",
    "T49n2036_020:0691b17": "嶽又天台。六根門首無人用。惹得胡僧特",
    "T49n2036_020:0691b18": "地來。自後發為言句動悟幽顯。有不期然",
    "T49n2036_020:0691b19": "而然者。一日忽有僧名道存。冐雪至。師目",
    "T49n2036_020:0691b20": "之喜曰。此迺吾不請之友矣。遂相與寂坐。",
    "T49n2036_020:0691b21": "交相問答。或笑或喝。僧曰。師再來人也。",
    "T49n2036_020:0691b22": "非久當大興吾教。迺指雪書頌而行。至斯",
    "T49n2036_020:0691b23": "慕向者眾。師乃隨宜為說。或書偈與之。有",
    "T49n2036_020:0691b24": "病患者。折草為藥與之即愈。或有疫毒人",
    "T49n2036_020:0691b25": "迹不相往來者。與之頌。咸得十全。至於祈",
    "T49n2036_020:0691b26": "禳雨暘伐怪木毀淫祠。靈應非一。由是鼎",
    "T49n2036_020:0691b27": "新梵宇或問。師修何行而得此。師當空畫",
    "T49n2036_020:0691b28": "云。還會麼。云不會。師云。上心不須說。其",
    "T49n2036_020:0691b29": "峻機多類此。忽一日索筆書頌於方丈西",
    "T49n2036_020:0691c01": "壁云。乍雨乍晴寶象明東西南北亂雲深。",
    "T49n2036_020:0691c02": "失珠無限人遭劫。幻應權機為汝清○枯",
    "T49n2036_020:0691c03": "木救度復示眾曰。諸佛不出世。亦無有涅",
    "T49n2036_020:0691c04": "槃。入吾室者必能元契矣。善自護持無令",
    "T49n2036_020:0691c05": "退失。索浴更衣跏趺而寂。時乾道五年七",
    "T49n2036_020:0691c06": "月二十一日也。世壽五十五。僧臘二十八。",
    "T49n2036_020:0691c07": "奉全身于塔焉。",
    "T49n2036_020:0691c08": "(十六)　是年金國慶壽亨禪師。塔于嵩山。其文",
    "T49n2036_020:0691c09": "略曰。諱教亨。號虛明。濟州任城王氏子。先",
    "T49n2036_020:0691c10": "有汴京慈濟寺僧福安。山居任城有年矣。",
    "T49n2036_020:0691c11": "齋于芒山村。倚樹而化。見夢于女弟馮。自",
    "T49n2036_020:0691c12": "彭村浮圖乘白馬而下曰。我生於西陳村",
    "T49n2036_020:0691c13": "王光道家。馮語其母及其子其夢正同。詰",
    "T49n2036_020:0691c14": "旦至光道家。師母劉夜夢安公來求寄宿。",
    "T49n2036_020:0691c15": "是日師果生焉。拳右拇指似不能伸。瞬而",
    "T49n2036_020:0691c16": "未笑。同業福廣福堅聞之來謁。徑問。安兄",
    "T49n2036_020:0691c17": "無恙。師熟視良久伸指而笑。常獨臥空",
    "T49n2036_020:0691c18": "室。其母聞人誦摩訶般若波羅蜜。驚顧襁",
    "T49n2036_020:0691c19": "褓。師猶囁嚅。及[日*(〦/(坐土+十))]試以經卷酒杯。遽拾",
    "T49n2036_020:0691c20": "經卷。少長不茹葷血。唯見僧行造門。輒",
    "T49n2036_020:0691c21": "喜從之。故一時皆呼以馮山主芒山。村碑",
    "T49n2036_020:0691c22": "之於石。七歲出家禮本州崇覺院圓公為",
    "T49n2036_020:0691c23": "師。十三受具足戒。遇苦瓜先生。相之曰。此",
    "T49n2036_020:0691c24": "兒必領僧萬指。十五游方。聞鄭州普照寶",
    "T49n2036_020:0691c25": "公法席之勝。自汴梁發足。是夜寶公夢。慶",
    "T49n2036_020:0691c26": "雲如金芙蕖繽紛亂墜。以告人曰。吾十年",
    "T49n2036_020:0691c27": "無夢矣。此何祥也。翌日師來。寶公心獨異",
    "T49n2036_020:0691c28": "之。師朝夕參扣。未有所入他日以事往睢",
    "T49n2036_020:0691c29": "陽宿趙渡。忽馬上憶擊板因緣有省。凝情",
    "T49n2036_020:0692a01": "不散將抵河津。同行德滿驚曰。師兄此河",
    "T49n2036_020:0692a02": "津也。師下馬悲喜交集。至于隕涕。歸以語",
    "T49n2036_020:0692a03": "寶公。公曰。此僵臥人。似欲轉動。猶未印可",
    "T49n2036_020:0692a04": "曰曾看日面佛公案否。師笑曰。兒時已念",
    "T49n2036_020:0692a05": "得。寶公笑曰。我只教人參諸方掉下底禪。",
    "T49n2036_020:0692a06": "但再參去。定有自得力處。一日師因雲堂",
    "T49n2036_020:0692a07": "靜坐。忽聞板聲霍然親證。呈頌曰。日面月",
    "T49n2036_020:0692a08": "面。星流電轉。若更遲疑。面門著箭。咄。寶",
    "T49n2036_020:0692a09": "公遂記莂曰吾謾汝不得也。諸方知師得",
    "T49n2036_020:0692a10": "法。懇求出世。師亦知緣至。輒往應命。五",
    "T49n2036_020:0692a11": "坐道場。嵩山之戒壇。韶山之雲門。鄭州之",
    "T49n2036_020:0692a12": "普照。林溪之大覺。嵩山之法王。左丞相夾",
    "T49n2036_020:0692a13": "谷清臣。請師住中都潭柘。歸隱缺門。復駐",
    "T49n2036_020:0692a14": "錫于濟川之普照。方丈後叢樹蓊欝中有",
    "T49n2036_020:0692a15": "一株。亭亭然高丈餘。群鴉以次來巢。其上",
    "T49n2036_020:0692a16": "下十二級如浮圖狀。眾賀曰。和上佛法將",
    "T49n2036_020:0692a17": "大振乎。不十數日奉章廟旨主慶壽寺。",
    "T49n2036_020:0692a18": "三年。退居缺門。知河南府國公石抹仲",
    "T49n2036_020:0692a19": "溫。以少林虛席。請師繼之。居無何師復引",
    "T49n2036_020:0692a20": "去。徜徉嵩少間者數年。忽覺四大絃緩。杜",
    "T49n2036_020:0692a21": "門堅坐謝絕賓客。其嗣香山江延師于西",
    "T49n2036_020:0692a22": "堂。慈雲海復乞侍奉。至興定己卯秋七月",
    "T49n2036_020:0692a23": "十日。謂眾曰。汝輩各宜著力。索筆書頌。其",
    "T49n2036_020:0692a24": "末後句云。咦一二三四五六七堅坐不動",
    "T49n2036_020:0692a25": "而逝。享年七十。僧夏五十有八。闍維焰如",
    "T49n2036_020:0692a26": "蓮花開合。牙齒目睛不灰。舍利無算。師自",
    "T49n2036_020:0692a27": "兒時額有圓珠。至是爆然飛去。收靈骨建",
    "T49n2036_020:0692a28": "塔焉。",
    "T49n2036_020:0692a29": "(庚寅)　金國世宗真儀皇后出家為尼建垂慶寺",
    "T49n2036_020:0692b01": "度尼百人賜田二百頃。",
    "T49n2036_020:0692b02": "○西夏乾祐元年。",
    "T49n2036_020:0692b03": "(十七　辛卯)　乾道七年正月二十日。靈隱瞎堂惠遠",
    "T49n2036_020:0692b04": "禪師奉詔見選德殿。師奏曰(臣)生西蜀眉",
    "T49n2036_020:0692b05": "山。遊方逾四十年在山間。恭聞陛下即位",
    "T49n2036_020:0692b06": "以來。日應萬機道冠千古。覆護教法契合",
    "T49n2036_020:0692b07": "龍天。是謂以佛心而治天下(臣)嗣法佛果",
    "T49n2036_020:0692b08": "圓悟禪師。上曰。圓悟是誰。奏曰(臣)之師名",
    "T49n2036_020:0692b09": "克勤。太上皇帝駐蹕維楊時賜號也。上曰。",
    "T49n2036_020:0692b10": "恨昔不見。其杲老如何。奏曰。與(臣)同出圓",
    "T49n2036_020:0692b11": "悟之門。上賜坐。上問曰。如何免得生死。奏",
    "T49n2036_020:0692b12": "曰。不悟大乘道終不能免。上曰。如何得",
    "T49n2036_020:0692b13": "悟。曰本有之性。但以歲月磨之。無不悟者。",
    "T49n2036_020:0692b14": "上曰。悟後如何。曰悟了始知。陛下所問與",
    "T49n2036_020:0692b15": "(臣)所奏悉皆不是。上曰。一切處不是如何。",
    "T49n2036_020:0692b16": "奏曰。脫體現前。了無毫髮可見之相。上大",
    "T49n2036_020:0692b17": "悅。師復奏曰。古德道無所是是菩提。上曰。",
    "T49n2036_020:0692b18": "即心即佛如何。曰目前無法。陛下喚什",
    "T49n2036_020:0692b19": "麼作心。上曰。如何是心。師正身叉手而立",
    "T49n2036_020:0692b20": "曰。只者是。上笑。徐問德山臨濟機緣。師具",
    "T49n2036_020:0692b21": "奏之。復奏曰。悟後千句萬句乃至一大藏",
    "T49n2036_020:0692b22": "教。只是一句。上曰。是那一句。奏曰。好語",
    "T49n2036_020:0692b23": "不出門。上曰。不與萬法為侶可參乎。奏曰。",
    "T49n2036_020:0692b24": "老龐致此一問。驚天動地。驅山塞海。超古",
    "T49n2036_020:0692b25": "今脫是非。離言說絕依倚。如陛下至尊至",
    "T49n2036_020:0692b26": "貴。大道本然。上曰。得道者誰。奏曰。學道",
    "T49n2036_020:0692b27": "之人隨其器量淺深。驗在意表。得底人他",
    "T49n2036_020:0692b28": "亦自知時節。學佛者眾機緣亦廣。恐勞聖",
    "T49n2036_020:0692b29": "聽。不敢具奏。遂謝恩下殿。上曰。後更要說",
    "T49n2036_020:0692c01": "話在。奏曰。謹領聖訓(乙未正月初五入寂)帝製原道",
    "T49n2036_020:0692c02": "論。其文曰。朕觀韓愈原道。因言佛老之相",
    "T49n2036_020:0692c03": "混三教之相絀。未有能辯之者。且文繁而",
    "T49n2036_020:0692c04": "理迂。揆聖人之用心則未昭然矣。何則釋",
    "T49n2036_020:0692c05": "氏專窮性命棄外形骸不著名相。而於世",
    "T49n2036_020:0692c06": "事自不相關。又何與禮樂仁義。然尚立戒。",
    "T49n2036_020:0692c07": "曰不殺。不淫。不盜。不飲酒。不妄語。夫不",
    "T49n2036_020:0692c08": "殺仁也。不淫禮也。不盜義也。不飲酒智",
    "T49n2036_020:0692c09": "也。不妄語信也。如此於仲尼何遠乎。夫子",
    "T49n2036_020:0692c10": "從容中道聖人也。所為孰非仁義。又烏得",
    "T49n2036_020:0692c11": "而名焉。譬如天地運行陰陽循環之無端。",
    "T49n2036_020:0692c12": "豈有意春夏秋冬之別哉。此聖人強名之",
    "T49n2036_020:0692c13": "耳。亦猶禮樂仁義之別。以設教治世不得",
    "T49n2036_020:0692c14": "不然也。因其強名揆而求之則道也。道也",
    "T49n2036_020:0692c15": "者仁義禮樂之宗也。仁義禮樂固道之用",
    "T49n2036_020:0692c16": "也。彼楊雄謂老氏槌仁義滅禮樂。今迹",
    "T49n2036_020:0692c17": "老子之書。其所寶者三。曰慈。曰儉。曰不",
    "T49n2036_020:0692c18": "敢為天下先。孔子曰。溫良恭儉讓。又唯仁",
    "T49n2036_020:0692c19": "為大。老子之所謂慈豈非仁之大者耶。曰",
    "T49n2036_020:0692c20": "不敢為天下先。豈非遜之大者耶。至其會",
    "T49n2036_020:0692c21": "道則互相遍舉。所貴者清淨寧一。而於孔",
    "T49n2036_020:0692c22": "聖果背馳乎。蓋三教末流昧者執之自為",
    "T49n2036_020:0692c23": "異耳。夫佛老絕念無為。修心身而已矣。孔",
    "T49n2036_020:0692c24": "子教以治天下者。特所施不同耳。譬猶耒",
    "T49n2036_020:0692c25": "耜而織機杼而耕。後世徒紛紛而惑。固失",
    "T49n2036_020:0692c26": "其理。或曰當如之何去其惑哉。曰以佛修",
    "T49n2036_020:0692c27": "心。以老治身。以儒治世。斯可也。唯聖人為",
    "T49n2036_020:0692c28": "能同之。不可不論也。",
    "T49n2036_020:0692c29": "(十八)　帝甞於選德殿製觀音讚。賜上竺刻於",
    "T49n2036_020:0693a01": "石。有詞曰。猗歟大士。本自圓通。示有言",
    "T49n2036_020:0693a02": "說。為世之宗。明照無二。等觀以慈。隨感即",
    "T49n2036_020:0693a03": "應。妙不可思。",
    "T49n2036_020:0693a04": "(壬辰)　正月駕幸靈隱。八月七日詔靈隱徑山",
    "T49n2036_020:0693a05": "天竺集內觀堂齋。宣靈隱惠遠。入東閣賜",
    "T49n2036_020:0693a06": "坐。咨論法要。十月三十特賜遠號佛海禪",
    "T49n2036_020:0693a07": "師。",
    "T49n2036_020:0693a08": "(甲午)　詔賜內帑二萬緍。付上竺建藏殿。賜經",
    "T49n2036_020:0693a09": "一藏。命皇太子書殿榜。曰法輪寶藏。",
    "T49n2036_020:0693a10": "(乙未)　淳熙○詔賜(上竺白雲堂　印靈隱直指堂印)。",
    "T49n2036_020:0693a11": "(十九　丙申)　特旨福州東禪刊天台宗教部同大藏流",
    "T49n2036_020:0693a12": "通。",
    "T49n2036_020:0693a13": "(庚子)　金國大定二十年正月勅建仰山棲隱禪",
    "T49n2036_020:0693a14": "寺(今大都西山)命玄冥顗公開山賜田設會度僧",
    "T49n2036_020:0693a15": "萬人。",
    "T49n2036_020:0693a16": "(二十　癸卯)　淳熙九年二月十九日。沙門可觀卒。字",
    "T49n2036_020:0693a17": "宜翁。華亭戚氏。年十六具戒。依南屏精微",
    "T49n2036_020:0693a18": "師。聞車溪擇卿聲振江浙。負笈從之。一日",
    "T49n2036_020:0693a19": "聞舉唱般若寂寥。忽有悟入。如服一杯降",
    "T49n2036_020:0693a20": "氣湯。玉惠覺有橫山命。師偕行讀指要。至",
    "T49n2036_020:0693a21": "若不謂實鐵床非苦變易非遷。歎曰。語言",
    "T49n2036_020:0693a22": "文字皆糠粃耳。建炎初主嘉禾壽聖。遷當",
    "T49n2036_020:0693a23": "湖德藏。居閱世堂為楞嚴補註。霅以祥符",
    "T49n2036_020:0693a24": "延。閱兩載以疾反當湖南林。一室蕭然人",
    "T49n2036_020:0693a25": "不堪之。則曰。松風山月此我無盡衣鉢也。",
    "T49n2036_020:0693a26": "乾道七年。丞相魏杞出鎮姑蘇請主北禪。",
    "T49n2036_020:0693a27": "入門適當九日。指座云。胸中一寸灰已冷。",
    "T49n2036_020:0693a28": "頭上千莖雪未消。老步只宜平地去。不知",
    "T49n2036_020:0693a29": "何事又登高。魏公擊節不已。淳熙七年皇",
    "T49n2036_020:0693b01": "子魏王牧四明(諱愷諡惠憲王孝宗次子)用月堂遺書之",
    "T49n2036_020:0693b02": "薦。請主延慶。時已八十九歲。抵行在所而",
    "T49n2036_020:0693b03": "聞王薨。師在天竺受請曰。王旨如生。豈當",
    "T49n2036_020:0693b04": "有辭。遂行至南湖。眾見行李寂寂。莫不歎",
    "T49n2036_020:0693b05": "服。不二載復歸當湖竹庵。無疾而逝。壽九",
    "T49n2036_020:0693b06": "十一。大惠先沒二十年矣。",
    "T49n2036_020:0693b07": "(二十一　癸卯)　帝註圓覺經。二月遣中使。齎賜徑山",
    "T49n2036_020:0693b08": "住持寶印。刊行。",
    "T49n2036_020:0693b09": "(甲辰)　金大定二十四年二月。大長公主降錢",
    "T49n2036_020:0693b10": "三百萬。建昊天寺。給田百頃。每歲度僧",
    "T49n2036_020:0693b11": "尼十八。",
    "T49n2036_020:0693b12": "(二十二　乙巳)　宋遣致仕黃門侍郎宇文虛中別號龍",
    "T49n2036_020:0693b13": "溪居士奉使。",
    "T49n2036_020:0693b14": "金國。詔請留仕翰林承旨。對越談論。多引",
    "T49n2036_020:0693b15": "儒書證成釋理。累贈金帛。受以給貧。囊無",
    "T49n2036_020:0693b16": "挑藥。金朝儀禮皆公定制。壽一百八歲。無",
    "T49n2036_020:0693b17": "疾跏趺援筆朗吟而往。詞曰。去國匇匇幾",
    "T49n2036_020:0693b18": "度年。公私無事兩忻然。當時議論何能固。",
    "T49n2036_020:0693b19": "今日機關別有緣。萬事已從前世訂。英名",
    "T49n2036_020:0693b20": "留付好人傳。孤身不作往來計。須信胸中",
    "T49n2036_020:0693b21": "別有天。◎",
    "T49n2036_020:0693b22": "◎(二十三　庚戌)　光宗惇(孝宗第五子。年四十四。自東宮受禪。尊孝宗為壽皇。在位五年)",
    "T49n2036_020:0693b23": "改年紹熙。",
    "T49n2036_020:0693b24": "金國章宗璟立(顯宗允恭子允恭未立而卒。帝以皇太孫即位。荒于酒色。大金之業",
    "T49n2036_020:0693b25": "墮焉)改年明昌。",
    "T49n2036_020:0693b26": "(二十四　辛亥)　大朝太祖成吉思皇帝是年起兵。",
    "T49n2036_020:0693b27": "(癸丑)　是年十二月布衣王孝禮言。今年冬至",
    "T49n2036_020:0693b28": "日影表當在十九日壬午而會。元曆乃在",
    "T49n2036_020:0693b29": "二十日癸未係差一日。乞將修內作所掌",
    "T49n2036_020:0693c01": "銅表圭。付太史局。則驗從之。",
    "T49n2036_020:0693c02": "金國明昌四年。詔請萬松長老於禁庭升",
    "T49n2036_020:0693c03": "座。帝親迎禮。聞未聞法。開悟感慨親奉錦",
    "T49n2036_020:0693c04": "綺。大僧祇支詣座授施。后妃。貴戚羅拜拱",
    "T49n2036_020:0693c05": "跪。各施珍愛以奉供養。建普度會施利異",
    "T49n2036_020:0693c06": "常。連日祥雲連綿天際。從此年豐謳歌滿",
    "T49n2036_020:0693c07": "路。每歲設齋常感祥瑞(萬松洞下宗人)章宗駕遊燕",
    "T49n2036_020:0693c08": "之仰山。御題有金色界中兜率境碧蓮花",
    "T49n2036_020:0693c09": "裏梵王宮之句(十月殺世宗第六子允蹈)。",
    "T49n2036_020:0693c10": "(甲寅)　宋光宗禪位于太子。是為寧宗。",
    "T49n2036_020:0693c11": "金允蹈子愛王大辦。是年正月舉五國城",
    "T49n2036_020:0693c12": "叛。求。",
    "T49n2036_020:0693c13": "大朝兵援。金兵屢敗。金亡之始也。",
    "T49n2036_020:0693c14": "(二十五)　淨慈肯堂彥充禪師(於潛盛氏子。法嗣東林卍庵顏公)。",
    "T49n2036_020:0693c15": "夔府臥龍破庵祖先禪師(廣安王氏)。",
    "T49n2036_020:0693c16": "徑山癡絕道冲禪師(武信長江荀氏)。",
    "T49n2036_020:0693c17": "(二十六　乙卯)　宋寧宗立。名擴(光長子。初封嘉王。孝宗崩。光疾甚。知樞密院事趙",
    "T49n2036_020:0693c18": "汝愚。密建翼戴之議。知憲聖太皇太后以宗社為憂。將白事而難其人。有知閤門事韓侘胄者。琦之曾孫。",
    "T49n2036_020:0693c19": "而太皇女弟之子也。乃因以入白太皇垂簾引嘉王入即位)改年慶元(三月朔日有食之○自虹",
    "T49n2036_020:0693c20": "貫日○雨土)。",
    "T49n2036_020:0693c21": "(丙辰)　金國改年承安(十一月二十三日大赦。度僧千員)。",
    "T49n2036_020:0693c22": "(丁巳)　金境內大旱。山東盜起○特詔萬松住",
    "T49n2036_020:0693c23": "仰山。升堂有偈曰。蓮宮特作梵宮修。聖境",
    "T49n2036_020:0693c24": "還須聖駕遊。雨過水澄禽泛子。霞明山靜",
    "T49n2036_020:0693c25": "錦蒙頭。成湯也展恢天網。呂望稀垂浸月",
    "T49n2036_020:0693c26": "鉤。試問風光甚時節。黃金世界桂花秋。",
    "T49n2036_020:0693c27": "(庚申)　愛王合大兵陷金上都圍和龍。",
    "T49n2036_020:0693c28": "(辛酉)　宋改嘉泰○(吳曦入蜀)○金改泰和○(耶律德壽叛擊走之)。",
    "T49n2036_020:0693c29": "(二十七　壬戌)　靈隱松源禪師入寂。名崇岳。生於處",
    "T49n2036_020:0694a01": "州龍泉吳氏。自幼卓犖不凡。處群兒中未",
    "T49n2036_020:0694a02": "甞嬉宕。稍長聞出世法慕向之。年二十三",
    "T49n2036_020:0694a03": "棄家。衣掃塔服受五戒於大明寺。首造靈",
    "T49n2036_020:0694a04": "石妙公。繼見大惠杲禪師於徑山。久之大",
    "T49n2036_020:0694a05": "惠升堂。稱蔣山應庵華公為人徑捷。師聞",
    "T49n2036_020:0694a06": "之不待旦而行。既至入室未契。退愈自奮",
    "T49n2036_020:0694a07": "勵。終夜自舉狗子無佛性話。豁然有得。",
    "T49n2036_020:0694a08": "即以扣應庵。應庵舉。世尊有密語。迦葉不",
    "T49n2036_020:0694a09": "覆藏。師云。鈍置和尚。應庵厲聲一喝。自是",
    "T49n2036_020:0694a10": "朝夕咨請。應庵大喜。以為法器。說偈勸使",
    "T49n2036_020:0694a11": "祝髮棟梁吾道。隆興二年。師始得度於臨",
    "T49n2036_020:0694a12": "安西湖白蓮精舍。自是遍歷江浙諸大老",
    "T49n2036_020:0694a13": "之門。罕當其意。廼浮海入閩。見乾元木庵",
    "T49n2036_020:0694a14": "永公。一日辭木庵。木庵舉。有句無句如",
    "T49n2036_020:0694a15": "藤倚樹。師云。裂破。木庵云。瑯琊道好一",
    "T49n2036_020:0694a16": "堆爛柴。聻。師云。矢上加尖。如是應酬數",
    "T49n2036_020:0694a17": "反。木庵云。吾兄下語老僧不能過。其如未",
    "T49n2036_020:0694a18": "在。他日拂柄在手。為人不得。驗人不得。",
    "T49n2036_020:0694a19": "師云為人者。使博地凡夫一超入聖域。固",
    "T49n2036_020:0694a20": "難矣。驗人者。打向面前過不待開口。已知",
    "T49n2036_020:0694a21": "渠骨髓。何難之有。木庵舉手云。明明向汝",
    "T49n2036_020:0694a22": "道。開口不在舌頭上。後當自知。逾年見",
    "T49n2036_020:0694a23": "密庵於衢州之西山。隨問即答。密庵微笑",
    "T49n2036_020:0694a24": "曰。黃楊禪爾。師切於明道至忘寢食。密庵",
    "T49n2036_020:0694a25": "移蔣山。華藏徑山皆從之。會密庵入室次。",
    "T49n2036_020:0694a26": "問傍僧。不是心。不是佛。不是物。師侍側豁",
    "T49n2036_020:0694a27": "然大悟。乃曰。今日方會木庵道開口不在",
    "T49n2036_020:0694a28": "舌頭上。自是機辨從橫鋒不可觸。密庵又",
    "T49n2036_020:0694a29": "遷靈隱。遂命師為第一座。旋出世於平江",
    "T49n2036_020:0694b01": "澄照。為密庵嗣。徙江陰之光孝。無為之冶",
    "T49n2036_020:0694b02": "父。饒之薦福。明之香山。平江之虎丘。慶",
    "T49n2036_020:0694b03": "元三年。靈隱虛席。被旨補處。居六年法道",
    "T49n2036_020:0694b04": "盛行。得法者眾。而師有棲遯之志。即上",
    "T49n2036_020:0694b05": "章乞罷住持事。上察其誠許之。退居東庵。",
    "T49n2036_020:0694b06": "俄屬微疾。猶不少廢倡道。忽親作書別諸",
    "T49n2036_020:0694b07": "公卿。且垂二則語以驗學者曰。有力量人",
    "T49n2036_020:0694b08": "因甚擡脚不起。開口不在舌頭上。及貽書",
    "T49n2036_020:0694b09": "嗣法香山光睦雲居善開。囑以大法。因",
    "T49n2036_020:0694b10": "書偈曰。來無所來。去無所去。瞥轉玄關。佛",
    "T49n2036_020:0694b11": "祖罔措。跏趺而寂。實嘉泰二年八月四日",
    "T49n2036_020:0694b12": "也。得年七十有一。坐夏四十。奉全身塔于",
    "T49n2036_020:0694b13": "北高峯之原。",
    "T49n2036_020:0694b14": "(二十八　癸亥)　嘉泰三年。金國於是始定。以土德王。",
    "T49n2036_020:0694b15": "承宋。蓋不數遼人云。",
    "T49n2036_020:0694b16": "徑山佛照德光禪師入寂。諱德光。姓彭",
    "T49n2036_020:0694b17": "氏。臨江新喻人。父術母袁。夢異僧入室。驚",
    "T49n2036_020:0694b18": "寤有娠。既生。乃祖曰。吾家世積德。乃生此",
    "T49n2036_020:0694b19": "兒。必光吾門。因是命名。年九歲寇擾辟地",
    "T49n2036_020:0694b20": "於袁之木平寺。有妙應大師。伯華善相。曰",
    "T49n2036_020:0694b21": "是子伏犀貫頂。出家必作法門梁棟。時師",
    "T49n2036_020:0694b22": "年十歲。遽失怙恃。伯父循。伯母萬。育而教",
    "T49n2036_020:0694b23": "之。年二十有一。聞人誦金剛經。忽然通解。",
    "T49n2036_020:0694b24": "歸白母曰。適聞誦經。身心歡喜。世間萬",
    "T49n2036_020:0694b25": "事真如夢幻。力懇出家。族不能奪。遂散家",
    "T49n2036_020:0694b26": "貲。第存度牒僧具。餘悉以予其族。詣同",
    "T49n2036_020:0694b27": "邑光化禪院主僧足庵處薙髮。遂携師入",
    "T49n2036_020:0694b28": "閩。足庵寓福之西禪。謂之曰。是行為子擇",
    "T49n2036_020:0694b29": "所依。東禪月庵善果具衲僧眼。子依之。時",
    "T49n2036_020:0694c01": "復省吾足矣。一見月庵遽問。不落有無中。",
    "T49n2036_020:0694c02": "如何露消息。師云。不落有無中。分明露消",
    "T49n2036_020:0694c03": "息。月庵云。是什麼消息。師便喝。庵云。未",
    "T49n2036_020:0694c04": "在更道。師云。我留口喫飯在。即令參堂。是",
    "T49n2036_020:0694c05": "時老宿多在閩中。如妙湛佛心圓覺。望重",
    "T49n2036_020:0694c06": "叢林。師悉參扣遍歷五十餘員善知識。末",
    "T49n2036_020:0694c07": "後見大惠於育王。舉喚作竹篦則觸。不喚",
    "T49n2036_020:0694c08": "作竹篦則背。不得向舉處承當。不得向意",
    "T49n2036_020:0694c09": "根下卜度。速道速道。師云。杜撰長老如麻",
    "T49n2036_020:0694c10": "似粟。惠云儞是第幾箇。師云。今日捉敗者",
    "T49n2036_020:0694c11": "老賊。次年佛涅槃日。因頂謁次。自念佛常",
    "T49n2036_020:0694c12": "住法身何有生滅。頭未至地忽然契悟。遽",
    "T49n2036_020:0694c13": "告大惠。惠云。儞者回徹也。惠再主徑山。拉",
    "T49n2036_020:0694c14": "以偕往閱夏。暫至蔣山省應庵。庵稱賞不",
    "T49n2036_020:0694c15": "已。謂人曰。光兄頓出我一頭地。乃移書與",
    "T49n2036_020:0694c16": "李侍郎浩曰。光兄一自徑山老叔印可。如",
    "T49n2036_020:0694c17": "虎插翅。留月餘而歸。大惠說偈以頂相付",
    "T49n2036_020:0694c18": "師曰。有德必有光。其光無間隔。名實要相",
    "T49n2036_020:0694c19": "稱。非青黃赤白。云二。乾道丁亥。李侍郎",
    "T49n2036_020:0694c20": "分符天台。與師論道相契。以鴻福延之及",
    "T49n2036_020:0694c21": "遷郡之天寧。衲子雲集。淳熙三年。詔住",
    "T49n2036_020:0694c22": "靈隱寺。遣使降香開堂。恩寵優渥。是冬",
    "T49n2036_020:0694c23": "召對便殿問佛法大意。師敷奏直截帝大",
    "T49n2036_020:0694c24": "說。留禁中觀堂五宿。兩賜御頌。特賜佛照",
    "T49n2036_020:0694c25": "禪師之號。又承聖問。釋迦入山修道六年",
    "T49n2036_020:0694c26": "而成。所成者何事。奏云。將謂陛下忘却。四",
    "T49n2036_020:0694c27": "年冬召問華嚴法界。師奏簡切。上悅親灑",
    "T49n2036_020:0694c28": "宸翰獎諭。因進宗門直指一篇。七年育王",
    "T49n2036_020:0694c29": "虛席。露章乞老。得請東歸。又承聖問圓覺",
    "T49n2036_020:0695a01": "四病。冬召見便殿。紹熙改元。孝宗御重",
    "T49n2036_020:0695a02": "華宮召見。奏對逾時。四年被旨住徑山。抗",
    "T49n2036_020:0695a03": "奏辭免。孝宗曰。欲速相見郡將。堅請不容",
    "T49n2036_020:0695a04": "辭。二月望宣見于重華。自後兩賜聖問。應",
    "T49n2036_020:0695a05": "機而答。天顏皆悅。慶元元年春復請老祈",
    "T49n2036_020:0695a06": "懇再三。詔從之。師在觀堂也。駕時時臨幸。",
    "T49n2036_020:0695a07": "輿以小輦。侍衛二十餘人。至則促席而坐。",
    "T49n2036_020:0695a08": "或起行並立。歡如平生。所賜御札刻之琬",
    "T49n2036_020:0695a09": "琰。奏對語錄詔令刊行。每有召對。宣賜無",
    "T49n2036_020:0695a10": "時。中貴私自謂。金玉器用繒綵計緡三萬",
    "T49n2036_020:0695a11": "之多。師叩頭力辭不受。上益嘉之。暨歸寺",
    "T49n2036_020:0695a12": "有所宣賜。不容辭。師亦不妄用。初思陵駐",
    "T49n2036_020:0695a13": "蹕會稽。有旨許置產。師謂育王產薄不足",
    "T49n2036_020:0695a14": "贍眾。遂以所賜及王臣長者所施之資置",
    "T49n2036_020:0695a15": "田。歲增穀五千。國史陸游為記其事。師",
    "T49n2036_020:0695a16": "創數椽以自處。號曰東庵。掩關自娛。接人",
    "T49n2036_020:0695a17": "不倦。時許衲子入室。嘉泰癸亥三月。告眾",
    "T49n2036_020:0695a18": "曰。吾世緣將盡。至十日。詢問左右曰。今日",
    "T49n2036_020:0695a19": "月半也。對曰然。又二日索紙作遺書。與平",
    "T49n2036_020:0695a20": "昔所厚者二十。早集眾敘別。皆法門之旨",
    "T49n2036_020:0695a21": "要。無半語及他事。索浴更衣大書云。八十",
    "T49n2036_020:0695a22": "三年彌天罪過。末後慇勤盡情說破。趺坐",
    "T49n2036_020:0695a23": "而逝。弟子塔全身於庵後。僧臘六十請諡",
    "T49n2036_020:0695a24": "于朝。勅諡普惠宗覺大禪師。塔曰圓照。",
    "T49n2036_020:0695a25": "(二十九　甲子　六五)　嘉泰四年金國學士元遺山裕之撰",
    "T49n2036_020:0695a26": "紫微觀記。文曰。東平左副元帥趙侯之太",
    "T49n2036_020:0695a27": "夫人既老矣。即棄家為全真師。師鄆州人。",
    "T49n2036_020:0695a28": "普惠大師張志剛。居冠氏之洞清庵。庵之",
    "T49n2036_020:0695a29": "制初亦甚陋。乞名于丘尊師。改號紫微觀。",
    "T49n2036_020:0695b01": "趙侯為之起殿閣立堂宇至于齋厨庫廐。",
    "T49n2036_020:0695b02": "所以奉其親于家者。無不備。歲癸巳九月",
    "T49n2036_020:0695b03": "落成。請予記其事。予為之說云。古之隱",
    "T49n2036_020:0695b04": "君子及學道之士。多居山林。木食澗飲槁",
    "T49n2036_020:0695b05": "項黃馘。自放于方之外。若涪翁河上丈",
    "T49n2036_020:0695b06": "人之流。後世或附之黃老家。數以為列仙。",
    "T49n2036_020:0695b07": "陶隱居寇謙之以來。此風故在也。杜光庭",
    "T49n2036_020:0695b08": "在蜀。以周靈王太子晉為王建鼻祖。乃踵",
    "T49n2036_020:0695b09": "開元故事。進崇玉宸君。以配混元上德之",
    "T49n2036_020:0695b10": "號。置階品立範儀。號稱神仙官府。虛荒誕",
    "T49n2036_020:0695b11": "幻莫可致詰。二三百年之間。至宣政之季。",
    "T49n2036_020:0695b12": "而其蔽極黃冠之流。官給命書。有散郎與",
    "T49n2036_020:0695b13": "大夫之目。循歷資級無別省寺。凡冥報之",
    "T49n2036_020:0695b14": "所警。後福之所開。則視桑門所前有者。而",
    "T49n2036_020:0695b15": "例舉之。始欲為高而終為高所庳。始欲",
    "T49n2036_020:0695b16": "為怪則終為怪所溺。其徒有高識遠引者。",
    "T49n2036_020:0695b17": "亦厭而去之。故自放于方之外者。猶一二",
    "T49n2036_020:0695b18": "見焉。貞元正隆以來。又有全真家之教。咸",
    "T49n2036_020:0695b19": "陽人王中孚倡之。潭馬丘劉諸人和之。本",
    "T49n2036_020:0695b20": "于淵靜之說。而無黃冠禳禬之妄。參以禪",
    "T49n2036_020:0695b21": "定之說。而無頭陀縛律之苦。耕田鑿井從",
    "T49n2036_020:0695b22": "身以自養。推有餘以及之人。視世間擾擾",
    "T49n2036_020:0695b23": "者。差若省便然。故墮窳之人。翕然從之。",
    "T49n2036_020:0695b24": "南際淮。北至朔漠。西向秦東向海。山林",
    "T49n2036_020:0695b25": "城市廬舍相望。什百為偶。甲乙授受。牢",
    "T49n2036_020:0695b26": "不可破。上之亦甞懼其有張角斗米之變。",
    "T49n2036_020:0695b27": "著令以止絕之。當時將相大臣有為主張",
    "T49n2036_020:0695b28": "者。故已絕而復存。稍微而更熾。五七十",
    "T49n2036_020:0695b29": "年以來。蓋不可復動矣。貞祐喪亂之後。蕩",
    "T49n2036_020:0695c01": "然無紀綱文章。蚩蚩之民靡所趣向。為之",
    "T49n2036_020:0695c02": "教者獨是家而已。今河朔之人。什二為所",
    "T49n2036_020:0695c03": "陷沒。無淵靜之習。無禪定之業。所謂舉桑",
    "T49n2036_020:0695c04": "門以自例者則兼有之。望宣政之季厭而",
    "T49n2036_020:0695c05": "去之之事且不可見。況附于黃老家數以",
    "T49n2036_020:0695c06": "為列仙者。其可得乎。嗚呼先哲王之道。中",
    "T49n2036_020:0695c07": "邦之政掃地之日外矣。是家何為者。乃人",
    "T49n2036_020:0695c08": "敬而家事之。殆攻劫爭奪之際。天以神",
    "T49n2036_020:0695c09": "道設教。以弭勇鬪嗜殺者之心耶。抑三綱",
    "T49n2036_020:0695c10": "五常將遂堙沒。顛倒錯亂。人與物胥而為",
    "T49n2036_020:0695c11": "一也。不然則盛衰消長有數存焉于其間。",
    "T49n2036_020:0695c12": "亦難于為言也已。侯名天錫字受之。崇儒",
    "T49n2036_020:0695c13": "重道出于天性。雖在軍旅。而文史未甞去",
    "T49n2036_020:0695c14": "手。甞與奉天楊煥然。讀徂徠石君言鑑。至",
    "T49n2036_020:0695c15": "論釋老家。慨然以為知言。決非漫為風俗",
    "T49n2036_020:0695c16": "所移者。是觀之作特以養志云。",
    "T49n2036_020:0695c17": "(三十)　屏山李居士鳴道集說序。居士年二十",
    "T49n2036_020:0695c18": "有九。閱復性書。知李習之亦二十有九參",
    "T49n2036_020:0695c19": "藥山而退著書。大發感嘆日抵萬松深攻",
    "T49n2036_020:0695c20": "亟擊。退而著書。會三聖人理性蘊奧之妙",
    "T49n2036_020:0695c21": "要。終指歸佛祖而已。江左道學。倡於伊川",
    "T49n2036_020:0695c22": "昆季。和之者十有餘家。涉獵釋老膚淺一",
    "T49n2036_020:0695c23": "二。著鳴道集。食我園椹不見好音。竊香掩",
    "T49n2036_020:0695c24": "鼻於聖言。助長揠苗於世典。飾游辭稱語",
    "T49n2036_020:0695c25": "錄。斆禪惠如敬誠。誣謗聖人聾瞽學者。噫",
    "T49n2036_020:0695c26": "憑虛氣任私情。一讚一毀獨去獨取。其如",
    "T49n2036_020:0695c27": "天下後世何。屏山哀矜作鳴道集說。廓萬",
    "T49n2036_020:0695c28": "世之見聞。正天下之性命。張無盡謂。大孔",
    "T49n2036_020:0695c29": "聖者莫如莊周。屏山擴充渺無涯涘。豈直",
    "T49n2036_020:0696a01": "不叛于名教。其發輝孔聖幽隱不揚之道。",
    "T49n2036_020:0696a02": "將攀附游龍駸駸乎吾佛所列五乘教中人",
    "T49n2036_020:0696a03": "天乘之俗諦疆隅矣。張無盡又謂。小孔聖",
    "T49n2036_020:0696a04": "者莫如孔安國。鳴道諸儒又自貶屈。附韓",
    "T49n2036_020:0696a05": "歐之隘黨。其計孰愈乎尊孔聖與釋老鼎",
    "T49n2036_020:0696a06": "峙也耶。諸方宗匠偕引屏山為入幕之賓。",
    "T49n2036_020:0696a07": "鳴道諸儒鑽仰藩垣莫窺戶牖。輒肆浮議",
    "T49n2036_020:0696a08": "不亦僭乎。余忝歷宗門堂室之奧。懇為保",
    "T49n2036_020:0696a09": "證。固非師心昧誠之黨。如謂不然。報惟嚮",
    "T49n2036_020:0696a10": "影耳。屏山臨終。出此書付敬鼎臣曰。此",
    "T49n2036_020:0696a11": "吾末後把交之作也。子其祕之。當有賞音",
    "T49n2036_020:0696a12": "者。鼎臣聞余購屏山書甚切。不遠三數百",
    "T49n2036_020:0696a13": "里。徒步之燕。獻的[葶丁+呆]于萬松老師。轉致",
    "T49n2036_020:0696a14": "於余。余覽而感泣者累日。昔余甞見鳴道",
    "T49n2036_020:0696a15": "集。甚不平之。欲為書紏其蕪謬而未暇。豈",
    "T49n2036_020:0696a16": "意屏山先我著鞭。遂為序引以鍼江左書",
    "T49n2036_020:0696a17": "生膏盲之病。為中原之士大夫有斯疾者。",
    "T49n2036_020:0696a18": "亦可發藥矣。甲午冬十有五日。中書湛然",
    "T49n2036_020:0696a19": "居士移剌楚才晉卿序。",
    "T49n2036_020:0696a20": "迂叟曰。或問。釋老有取乎。曰有。曰何取。",
    "T49n2036_020:0696a21": "曰釋取其空。老取其無為自然。捨是無取",
    "T49n2036_020:0696a22": "也。空取其無利欲心。無為自然取其因任",
    "T49n2036_020:0696a23": "耳。",
    "T49n2036_020:0696a24": "屏山曰。釋氏之所謂空不空也。老氏之所",
    "T49n2036_020:0696a25": "無為無不為也。其理自然無可取舍。故莊",
    "T49n2036_020:0696a26": "子曰。無益損乎其真。般若曰。不增不減。",
    "T49n2036_020:0696a27": "彼以愛惡之念。起是非之見。豈學釋老者",
    "T49n2036_020:0696a28": "乎。取其無利欲心。即利欲心。取其因任。即",
    "T49n2036_020:0696a29": "是有為。非自然矣。",
    "T49n2036_020:0696b01": "橫渠曰。浮圖必謂死生轉流。非得道不",
    "T49n2036_020:0696b02": "免。謂之悟道。自其說熾傳中國。雖英才",
    "T49n2036_020:0696b03": "間氣。生則溺耳目恬習之事。長則師世儒",
    "T49n2036_020:0696b04": "崇尚之言。遂冥然被驅。謂聖人可不修而",
    "T49n2036_020:0696b05": "至。大道可不學而知。故未識聖人心。已謂",
    "T49n2036_020:0696b06": "不必求其跡。未見君子志。已謂不必事其",
    "T49n2036_020:0696b07": "文。此人倫所以不察。庶物所以不明。治所",
    "T49n2036_020:0696b08": "以忽。德所以亂。異言滿耳。上無禮以防其",
    "T49n2036_020:0696b09": "偽。下無學以稽其弊。詖婬邪遁之辭翕然",
    "T49n2036_020:0696b10": "並興。一出于佛氏之門者。千五百年。自",
    "T49n2036_020:0696b11": "非獨立不懼精一。自信有大過人之才。可",
    "T49n2036_020:0696b12": "以正立其間與之較是非計得失乎。",
    "T49n2036_020:0696b13": "屏山曰。自孔孟云亡。儒者不談大道。一千",
    "T49n2036_020:0696b14": "五百年矣。豈浮圖氏之罪耶。至於近代始",
    "T49n2036_020:0696b15": "以佛書訓釋老莊。浸及語孟詩書大易。豈",
    "T49n2036_020:0696b16": "非諸君子所悟之道亦從此入乎。張子幡",
    "T49n2036_020:0696b17": "然為反噬之說。其亦弗仁甚矣。謂聖人不",
    "T49n2036_020:0696b18": "修而至。大道不學而知。夫子自道也歟。詖",
    "T49n2036_020:0696b19": "淫邪遁之辭。亦將有所歸矣。所謂有大過",
    "T49n2036_020:0696b20": "人之才者。王氏父子蘇氏兄弟是也。負心",
    "T49n2036_020:0696b21": "如此。寧可計較是非於得失乎。政坐為死",
    "T49n2036_020:0696b22": "生心所流轉耳。",
    "T49n2036_020:0696b23": "明道曰。佛學只是以生死恐動人。可怪",
    "T49n2036_020:0696b24": "一千年來無一人覺。此是被他恐動也。聖",
    "T49n2036_020:0696b25": "賢以生死為本分事。無可懼。故不論死生。",
    "T49n2036_020:0696b26": "佛為怕死生。故只管說不休。本是利心上",
    "T49n2036_020:0696b27": "得來。故學者亦以利心信之。莊生云。不怛",
    "T49n2036_020:0696b28": "化者意亦如此。楊墨今已無。道家之說其",
    "T49n2036_020:0696b29": "害終小。唯佛學人人談之。彌漫滔天。其害",
    "T49n2036_020:0696c01": "無涯。傳燈千七百人。敢道無一人達者。有",
    "T49n2036_020:0696c02": "一人得易簣之理。須尋一尺布帛裹頭而",
    "T49n2036_020:0696c03": "死。必不肯胡服削髮而終。",
    "T49n2036_020:0696c04": "屏山曰。聖人原始反終。知死生之說。豈不",
    "T49n2036_020:0696c05": "論生死乎。程子之不論生死。正如小兒夜",
    "T49n2036_020:0696c06": "間不敢說鬼。病人諱死其證難醫者也。害",
    "T49n2036_020:0696c07": "人而利我者楊朱也。利人而害我者墨翟",
    "T49n2036_020:0696c08": "也。學道者既利於我。又利於人何害之有。",
    "T49n2036_020:0696c09": "至於聖人無一毫利心。豈無利物之心乎。",
    "T49n2036_020:0696c10": "故物亦利之此天理也。聖人之道或出或",
    "T49n2036_020:0696c11": "處或默或語。殊塗而同歸。百慮而一致。故",
    "T49n2036_020:0696c12": "並行而不相悖。程子必欲八荒之外盡圓",
    "T49n2036_020:0696c13": "冠而方履乎。",
    "T49n2036_020:0696c14": "明道曰。佛學大概是絕倫類。世上不容有",
    "T49n2036_020:0696c15": "此理。又其言待要出世。出那裏云。其迹",
    "T49n2036_020:0696c16": "須要出家。要脫世網。學之者不過似佛。佛",
    "T49n2036_020:0696c17": "一懶胡耳。他本是箇枯槁山林自私而已。",
    "T49n2036_020:0696c18": "若只如此不過。世上少這一箇人。却又要",
    "T49n2036_020:0696c19": "周遍。決無此理。彼言世網。只為些秉彛。",
    "T49n2036_020:0696c20": "又殄滅不得。當忠孝仁義之際。處於不",
    "T49n2036_020:0696c21": "得已。只和這些秉彛都消殺得盡。然後",
    "T49n2036_020:0696c22": "為道如人耳目口鼻。既有些氣須有此識。",
    "T49n2036_020:0696c23": "聲色飲食喜怒哀樂。性之自然。必盡絕為",
    "T49n2036_020:0696c24": "得天真。是喪天真也。又曰。若盡為佛。天下",
    "T49n2036_020:0696c25": "却都沒箇人去裏。",
    "T49n2036_020:0696c26": "屏山曰。嗟乎程氏竊聞小乘教相語。不能",
    "T49n2036_020:0696c27": "盡信。略取其說而反攻之。烏知維摩華嚴",
    "T49n2036_020:0696c28": "之密旨誤認阿羅漢為佛。而不知其然。遽",
    "T49n2036_020:0696c29": "加詬罵。是豈識文殊普賢之祕行哉。圓教",
    "T49n2036_020:0697a01": "大士知眾生本空而度脫眾生。知國土本",
    "T49n2036_020:0697a02": "淨而莊嚴國土。不以世間法礙出世法。不",
    "T49n2036_020:0697a03": "以出世法壞世間法。以世間法即出世法。",
    "T49n2036_020:0697a04": "以出世法即世間法。八萬四千塵勞煩惱。",
    "T49n2036_020:0697a05": "即八萬四千清涼解脫。又豈止觀音之三",
    "T49n2036_020:0697a06": "十二應。善財之五十三參耶。眾生念念常",
    "T49n2036_020:0697a07": "有佛成正覺。仁者自生分別耳。但無我相",
    "T49n2036_020:0697a08": "人相眾生相壽者相。何妨居士身長者身",
    "T49n2036_020:0697a09": "宰官身乎。吾聞謗佛毀法中。有冥權大",
    "T49n2036_020:0697a10": "悲闡提逆行魔說。程氏豈其人耶。不然則",
    "T49n2036_020:0697a11": "非利根眾生為世智辯聰所障。具足無間",
    "T49n2036_020:0697a12": "業報哀哉弗可悔也。",
    "T49n2036_020:0697a13": "伊川曰。禪家之言性。猶太陽之下置器",
    "T49n2036_020:0697a14": "耳。其間方圓小大不同。特欲傾此于彼耳。",
    "T49n2036_020:0697a15": "然在太陽幾時動。又其學者善遁。若人語",
    "T49n2036_020:0697a16": "以此理。必曰我無修無證。",
    "T49n2036_020:0697a17": "屏山曰。此語出於徐鉉誤讀首楞嚴經。佛",
    "T49n2036_020:0697a18": "言。五陰之識如頻伽瓶盛空以餉他方。",
    "T49n2036_020:0697a19": "空無出入。遂為禪學。豈知佛以此喻識情",
    "T49n2036_020:0697a20": "虛妄本無來去。其如來藏妙真如性正太",
    "T49n2036_020:0697a21": "陽元無動靜。無修而修。無證而證。但盡識",
    "T49n2036_020:0697a22": "情。即如來藏妙真如性。非遁辭也。",
    "T49n2036_020:0697a23": "伊川曰。或謂佛之道是也。其迹非也。然",
    "T49n2036_020:0697a24": "吾攻其迹耳。其道吾不知也。使其不合於",
    "T49n2036_020:0697a25": "先王。顧不願學也。如其合於先王。則求之",
    "T49n2036_020:0697a26": "六經足矣。奚必佛。",
    "T49n2036_020:0697a27": "屏山曰。伊川之意欲相忘於江湖耳。吾謂",
    "T49n2036_020:0697a28": "不若卷百川而匯於大壑則無涯涘也。欲",
    "T49n2036_020:0697a29": "攻其迹不過如韓子之說云。山谷道人既",
    "T49n2036_020:0697b01": "奪其說矣。語在南康軍開先禪院記。",
    "T49n2036_020:0697b02": "伊川曰。看華嚴經。不如看一艮卦。",
    "T49n2036_020:0697b03": "屏山曰。程子以艮其所為止於其所當止。",
    "T49n2036_020:0697b04": "疑釋氏止如死灰槁木而止耳。故經出鄙",
    "T49n2036_020:0697b05": "語。顧豈知華嚴圓教之旨。一法若有。毘",
    "T49n2036_020:0697b06": "盧墮於塵勞。萬法若無。普賢失其境界。竪",
    "T49n2036_020:0697b07": "說之則五十七聖位於一彈指如海印頓",
    "T49n2036_020:0697b08": "現。橫說之則五十三法門在一毛端如帝",
    "T49n2036_020:0697b09": "網相羅。德雲曾過於別峯。普眼不知其正",
    "T49n2036_020:0697b10": "位。逝多園林迦葉不聞。彌勒樓閣善財能",
    "T49n2036_020:0697b11": "入。向非此書之至。學道者墮於無為之坑。",
    "T49n2036_020:0697b12": "談玄者入於邪見之境。則老莊內聖外王",
    "T49n2036_020:0697b13": "之說。孔孟上達下學之意。皆掃地矣。",
    "T49n2036_020:0697b14": "伊川曰。至忙者無如禪客。行住坐臥無不",
    "T49n2036_020:0697b15": "在道。便是常忙。",
    "T49n2036_020:0697b16": "屏山曰。君子無終日之間違仁。亦忙乎",
    "T49n2036_020:0697b17": "哉。以敬字為主則忙矣。",
    "T49n2036_020:0697b18": "伊川曰。佛家印證甚好笑。豈有我曉得這",
    "T49n2036_020:0697b19": "箇道理却信他人。",
    "T49n2036_020:0697b20": "屏山曰。自印證為得聖人之傳。尤可笑。我",
    "T49n2036_020:0697b21": "雖自曉其如人不信耶。",
    "T49n2036_020:0697b22": "上蔡曰。學佛者欲免輪回。是利心私而已",
    "T49n2036_020:0697b23": "矣。此心有止而太虛無盡。必為輪回推之",
    "T49n2036_020:0697b24": "於始。何所付受其終何時間斷。且天下人",
    "T49n2036_020:0697b25": "物各有數矣。",
    "T49n2036_020:0697b26": "屏山曰。佛說輪回愛為根本。有愛我者亦",
    "T49n2036_020:0697b27": "愛涅槃。不知愛者真生死故。何利心之有。",
    "T49n2036_020:0697b28": "彼圓覺性非作非止非任非滅。無始無終",
    "T49n2036_020:0697b29": "無能無所。豈有間斷哉。故眾生本來成佛。",
    "T49n2036_020:0697c01": "生死涅槃猶如昨夢。夢中人物豈有數乎。",
    "T49n2036_020:0697c02": "上蔡夢中之人猶作夢語。不識圓覺認為",
    "T49n2036_020:0697c03": "太虛悲夫。",
    "T49n2036_020:0697c04": "上蔡曰。人死時氣盡也。予問明道。有鬼",
    "T49n2036_020:0697c05": "神否。明道曰。道無爾怎生信。道有爾但",
    "T49n2036_020:0697c06": "去尋討看。橫渠云。這箇是天地間妙用。這",
    "T49n2036_020:0697c07": "裏有妙理。於若有若無之間。須斷直得去。",
    "T49n2036_020:0697c08": "不是鶻突。自家要有便有。要無便無始得。",
    "T49n2036_020:0697c09": "鬼神在虛空中辟塞滿。觸目皆是。為他是",
    "T49n2036_020:0697c10": "天地間妙用。祖考精神便是自家精神。",
    "T49n2036_020:0697c11": "屏山曰。明道之說。出於未能事人焉能事",
    "T49n2036_020:0697c12": "鬼。橫渠之說。出於精氣為物游魂為變。是",
    "T49n2036_020:0697c13": "故知鬼神之情狀。上蔡之說。出於盛哉鬼",
    "T49n2036_020:0697c14": "神之德洋洋乎如在其上在其左右。三子",
    "T49n2036_020:0697c15": "各得聖人之一偏耳。竟墮於或有或無若",
    "T49n2036_020:0697c16": "有若無之間。不各鶻突。予觀聖人之言。各",
    "T49n2036_020:0697c17": "有所主。大抵有生有死。或異或同。無生無",
    "T49n2036_020:0697c18": "死。非同非異。人即有形之鬼。鬼即無形",
    "T49n2036_020:0697c19": "之人。有心即有。無心即無耳。聖人復生不",
    "T49n2036_020:0697c20": "易吾言矣。",
    "T49n2036_020:0697c21": "元城曰。孔子佛之言。相為終始。孔子之",
    "T49n2036_020:0697c22": "言。毋意毋必。毋固毋我。佛之言曰。無我",
    "T49n2036_020:0697c23": "無人。無眾生無壽者。其言次第。若出一人。",
    "T49n2036_020:0697c24": "但孔子以三綱五常為道。故色色空空之",
    "T49n2036_020:0697c25": "說微開其端。令人自得爾。孔子之心佛心",
    "T49n2036_020:0697c26": "也。假若天下無三綱五常。則禍亂又作。人",
    "T49n2036_020:0697c27": "無噍類矣。豈佛之心乎。故儒釋道其心皆",
    "T49n2036_020:0697c28": "一。門庭施設不同耳。如州縣官不事事。郡",
    "T49n2036_020:0697c29": "縣大亂。禮佛誦經坐禪。以為學佛可乎。",
    "T49n2036_020:0698a01": "屏山曰。元城之論。固盡善矣。惜哉未甞見",
    "T49n2036_020:0698a02": "華嚴圓教之旨。佛先以五戒十善開人天",
    "T49n2036_020:0698a03": "乘。後以六度萬行行菩薩道。三綱五常盡",
    "T49n2036_020:0698a04": "在其中矣。故善財五十三參。比丘無數人",
    "T49n2036_020:0698a05": "耳。觀音三十二應。示現宰官居士長者等",
    "T49n2036_020:0698a06": "身。豈肯以出世法壞世間法哉。梁武帝造",
    "T49n2036_020:0698a07": "寺度僧持戒捨身。甞為達磨所笑。跋摩尊",
    "T49n2036_020:0698a08": "者謂宋文帝。王者學佛不同匹夫。省刑罰",
    "T49n2036_020:0698a09": "則民壽。薄賦斂則國富。其為齋戒不亦大",
    "T49n2036_020:0698a10": "乎。惜一禽之命。輟半日之飡。匹夫之齋戒",
    "T49n2036_020:0698a11": "爾。此儒者學佛不龜手之藥也。",
    "T49n2036_020:0698a12": "元城曰。所謂禪一字。於六經中亦有此理。",
    "T49n2036_020:0698a13": "佛易其名。達磨西來此話大行佛法到今",
    "T49n2036_020:0698a14": "果弊矣。只認色相。若渠不來。佛法之滅久",
    "T49n2036_020:0698a15": "矣。又上根聰悟多喜其說。故其說流通。某",
    "T49n2036_020:0698a16": "之南遷。雖平日於吾儒及老先生得力。然",
    "T49n2036_020:0698a17": "亦不可謂於此事不得力。世間事有大於",
    "T49n2036_020:0698a18": "死生者乎。此事獨一味理會生死有箇見",
    "T49n2036_020:0698a19": "處。則於貴賤禍福輕矣。老先生極通曉。但",
    "T49n2036_020:0698a20": "不言耳蓋此事極繫利害。若常論則人以",
    "T49n2036_020:0698a21": "為平生只談佛法。所謂五經者不能曉生",
    "T49n2036_020:0698a22": "死說矣。故為儒者不可談。蓋為孔子地也。",
    "T49n2036_020:0698a23": "又下根之人謂寂寞枯槁。乃是佛法至於",
    "T49n2036_020:0698a24": "三綱五常。不肯用意。又其下者泥於報應",
    "T49n2036_020:0698a25": "因果之說。不修人事政教錯亂生靈塗炭。",
    "T49n2036_020:0698a26": "其禍蓋不可勝言者。故某平生何曾言。亦",
    "T49n2036_020:0698a27": "本於老先生之戒也。",
    "T49n2036_020:0698a28": "屏山曰。元城之說。為佛者慮盡矣。為儒者",
    "T49n2036_020:0698a29": "慮似未盡也。佛書精微幽隱之妙。佛者",
    "T49n2036_020:0698b01": "未必盡知。皆儒者發之耳。今已章章然",
    "T49n2036_020:0698b02": "矣。或祕而不傳其合於吾書者。人將謂五",
    "T49n2036_020:0698b03": "經之中初無此理。吾聖人真不知有此事。",
    "T49n2036_020:0698b04": "其利害亦非細也。吾欲盡發其祕。使天下",
    "T49n2036_020:0698b05": "後世共知六經之中有禪。吾聖人已為佛",
    "T49n2036_020:0698b06": "也。其為孔子地。不亦大乎。彼以寂寞枯槁",
    "T49n2036_020:0698b07": "為佛法。以報應因果廢人事。或至亂天下",
    "T49n2036_020:0698b08": "者。正以儒者不讀其書為所欺耳。今儒者",
    "T49n2036_020:0698b09": "盡發其祕。維摩敗根之議。破落空之偏見。",
    "T49n2036_020:0698b10": "般若施身之戒。攻著相之愚。夫上無蕭衍",
    "T49n2036_020:0698b11": "之禍。下無王縉之惑矣。雖極口而談著書",
    "T49n2036_020:0698b12": "而辨。其亦可也。學者其熟思之。",
    "T49n2036_020:0698b13": "龜山曰。聖人以為尋常事者。莊周則夸",
    "T49n2036_020:0698b14": "言之。乃禪家呵佛罵祖之類。如逍遙遊。乃",
    "T49n2036_020:0698b15": "子思之所謂無入而不自得。養生主。乃孟",
    "T49n2036_020:0698b16": "子所謂行其所無事而已。曲譬廣喻。此張",
    "T49n2036_020:0698b17": "大其說耳。",
    "T49n2036_020:0698b18": "屏山曰。揚子見處甚高知禪者有力於佛。",
    "T49n2036_020:0698b19": "則知莊子有力於聖人矣。曲譬廣喻張大",
    "T49n2036_020:0698b20": "儒者之說。儒者反疾之何也。",
    "T49n2036_020:0698b21": "龜山曰。儒佛深處所差抄忽耳。見儒者之",
    "T49n2036_020:0698b22": "道分明。則佛在其下矣。今之學者曰。儒者",
    "T49n2036_020:0698b23": "之道在其下。是不知吾道之大也。為佛者",
    "T49n2036_020:0698b24": "既不讀儒書。儒者又自小。然則道何由明",
    "T49n2036_020:0698b25": "哉。",
    "T49n2036_020:0698b26": "屏山曰。儒佛之軒輊者。不唯佛者不讀儒",
    "T49n2036_020:0698b27": "書之過。亦儒者不讀佛書之病也。吾讀首",
    "T49n2036_020:0698b28": "楞嚴經。知儒在佛之下。又誦阿含等經。知",
    "T49n2036_020:0698b29": "佛似在儒下。至讀華嚴經。無佛無儒。無",
    "T49n2036_020:0698c01": "大無小。無高無下。能佛能儒。能大能小",
    "T49n2036_020:0698c02": "存泯自在矣。",
    "T49n2036_020:0698c03": "南軒曰。天命之全體流行無間。貫乎古",
    "T49n2036_020:0698c04": "今。通乎萬物者。眾人自昧之而是理也。何",
    "T49n2036_020:0698c05": "甞問斷。而聖人盡之亦非有所增益也。若",
    "T49n2036_020:0698c06": "釋氏之見。則以為萬法皆吾心所起。是昧",
    "T49n2036_020:0698c07": "乎太極本然之全體。而反為自利自私。是",
    "T49n2036_020:0698c08": "亦人心而已。非識道心者也。",
    "T49n2036_020:0698c09": "屏山曰。張氏之所謂天命之全體。釋氏之",
    "T49n2036_020:0698c10": "所謂心也。其言全出於佛老。無毫髮異矣。",
    "T49n2036_020:0698c11": "雖然疑萬法非心所為。而歸之太極。是不",
    "T49n2036_020:0698c12": "知太極為何物。如父出而忘其家。見其子",
    "T49n2036_020:0698c13": "而不識與。劉儀同何異哉。蓋以情識卜度。",
    "T49n2036_020:0698c14": "雖言道心而不知耳。反謂佛自私於人心",
    "T49n2036_020:0698c15": "惑矣。",
    "T49n2036_020:0698c16": "晦庵曰。性固不能不動。然無所不有。然",
    "T49n2036_020:0698c17": "不能不動。其無所不有者。曷甞有虧之",
    "T49n2036_020:0698c18": "哉。釋氏之病錯認精神魂魄為性。果能見",
    "T49n2036_020:0698c19": "性不可謂之妄見。既曰妄見。不可言性之",
    "T49n2036_020:0698c20": "本空。此等立語未瑩。恐亦是見得未分明",
    "T49n2036_020:0698c21": "也。",
    "T49n2036_020:0698c22": "屏山曰。性無動靜。亦無虧成。釋氏有語。學",
    "T49n2036_020:0698c23": "道之人不識真。只為從來認識神。豈以精",
    "T49n2036_020:0698c24": "神魂魄為性哉。不見性空。謂之妄見見性",
    "T49n2036_020:0698c25": "空矣。豈妄見耶。見見之時見猶非見。豈",
    "T49n2036_020:0698c26": "不分明。恐未分明。朱子之語。蓋未瑩耳。",
    "T49n2036_020:0698c27": "晦庵曰。切病近世學者不知聖門實學之",
    "T49n2036_020:0698c28": "根本次第。而溺於佛老之說。妄意天地萬",
    "T49n2036_020:0698c29": "物人倫日用之外。別有一物空虛之妙不",
    "T49n2036_020:0699a01": "可測度。其心懸懸然。徼倖一見此物以為",
    "T49n2036_020:0699a02": "極致。未甞不墮於此者。",
    "T49n2036_020:0699a03": "屏山曰。天地萬物人倫日用。皆形而下者。",
    "T49n2036_020:0699a04": "形而上者。誰之言歟。朱子耄而荒矣。偶忘",
    "T49n2036_020:0699a05": "此言。以為佛老之說。吾恐夫子之道亦將",
    "T49n2036_020:0699a06": "掃地矣。雖然不可不辯。佛之所謂色即是",
    "T49n2036_020:0699a07": "空。老子之所謂同謂之玄者。豈別有一物",
    "T49n2036_020:0699a08": "乎。朱子劃而為二。是墮於此而不自知耳。",
    "T49n2036_020:0699a09": "安正忘筌曰。得失之報。冥冥之中。固未必",
    "T49n2036_020:0699a10": "無司之者。聖人尤探其賾。乃略此而不論。",
    "T49n2036_020:0699a11": "唯聖人超形數而用形數。與造物者游。賢",
    "T49n2036_020:0699a12": "者皆未足以超出而免。此姑就所得之報",
    "T49n2036_020:0699a13": "耳。可以為大戒。又曰。儒釋二家。歸宿相",
    "T49n2036_020:0699a14": "似。設施相遠。故功用全殊。此雖運動樞機",
    "T49n2036_020:0699a15": "裁成天地。終不駭異三靈被德。以彼所",
    "T49n2036_020:0699a16": "長施於中國。猶軒車適越冠冕之胡。決非",
    "T49n2036_020:0699a17": "所宜。儒者但當以皇極經世乃反一無迹",
    "T49n2036_020:0699a18": "而超數超形。何至甘為無用之學哉。",
    "T49n2036_020:0699a19": "屏山曰。論至於此。儒佛之說為一家。其功",
    "T49n2036_020:0699a20": "用之殊。但或出或處。或默或語。便生分別",
    "T49n2036_020:0699a21": "以為同異者何也。至如劉子翬之洞達。張",
    "T49n2036_020:0699a22": "九成之精深。呂伯恭之通融。張敬夫之醇",
    "T49n2036_020:0699a23": "正。朱元晦之峻潔。皆近代之偉人也。想見",
    "T49n2036_020:0699a24": "方寸之地既虛而明。四通六闢千變萬化。",
    "T49n2036_020:0699a25": "其知見只以夢幻死生。操履只以塵垢富",
    "T49n2036_020:0699a26": "貴。皆學聖人而未至者。其論佛老也。實與",
    "T49n2036_020:0699a27": "而文不與。陽擠而陰助之。蓋有微意存焉。",
    "T49n2036_020:0699a28": "唱千古之絕學。掃末流之塵迹。將行其說",
    "T49n2036_020:0699a29": "於世。政自不得不爾。如胡寅者。詬詈不",
    "T49n2036_020:0699b01": "已。嘻其甚矣。豈非翻著祖師衣倒用如來",
    "T49n2036_020:0699b02": "印者邪。語在駁崇正辨。吾恐白面書生輩。",
    "T49n2036_020:0699b03": "不知諸老先生之心。借以為口實。則三聖",
    "T49n2036_020:0699b04": "人之道。幾何不化而為異端也。伊川之學。",
    "T49n2036_020:0699b05": "今自江東浸淫而北矣。搢紳之士負高明",
    "T49n2036_020:0699b06": "之資者。皆甘心焉。予亦出入於其中。幾",
    "T49n2036_020:0699b07": "三十年。甞欲箋註其得失而未暇也。今以",
    "T49n2036_020:0699b08": "承乏於秋闈。考經學數十餘日。乘閒漫筆",
    "T49n2036_020:0699b09": "於小[葶丁+呆]。意者撒藩籬於大方之家。匯淵谷",
    "T49n2036_020:0699b10": "於聖學之海。藐諸子胸中之祕。發此書言",
    "T49n2036_020:0699b11": "外之機。道冠儒履。同入解脫法門。翰墨",
    "T49n2036_020:0699b12": "文章。皆是神通游戲。姑以自洗其心耳。或",
    "T49n2036_020:0699b13": "傳於人。將有怫然而怒。惘然而疑。凝然而",
    "T49n2036_020:0699b14": "思。釋然而悟。啞然而笑者。必曰此翁亦可",
    "T49n2036_020:0699b15": "憐矣。",
    "T49n2036_020:0699b16": "僕與諸君子生於異代。非元豐元祐之黨。",
    "T49n2036_020:0699b17": "同為儒者。無黃冠緇衣之私。所以嘔出肺",
    "T49n2036_020:0699b18": "肝。苦相訂正。止以三聖人之教不絕如髮。",
    "T49n2036_020:0699b19": "互相矛盾痛入心骨。欲以區區之力。尚鼎",
    "T49n2036_020:0699b20": "足而不至於顛仆耳。或又挾其眾也。嘩而",
    "T49n2036_020:0699b21": "攻僕則鼎覆矣。悲夫。雖然僕非好辨也。恐",
    "T49n2036_020:0699b22": "三聖人之道支離而不合。亦不得已耳。如",
    "T49n2036_020:0699b23": "膚有瘡疣。膏而肉之。地有坑塹。實而土之。",
    "T49n2036_020:0699b24": "豈抉其肉而出其土哉。僕與諸君子不同",
    "T49n2036_020:0699b25": "者。盡在此編矣。此編之外。凡鳴道集所載",
    "T49n2036_020:0699b26": "及諸君子所著。大易書詩中庸大學春秋",
    "T49n2036_020:0699b27": "語孟孝經之說。洗人欲而白天理。剗伯業",
    "T49n2036_020:0699b28": "而扶王道。發心學於言語文字之外。索日",
    "T49n2036_020:0699b29": "用於應對灑掃之中。治性則以誠為地。修",
    "T49n2036_020:0699c01": "身則以敬為門。大道自善而求。聖人自學",
    "T49n2036_020:0699c02": "而至嗣千古之絕學。立一家之成說。宋之",
    "T49n2036_020:0699c03": "諸儒皆不及也。唐漢諸儒亦不及也。駸駸",
    "T49n2036_020:0699c04": "乎與孟軻氏並駕矣。其論議時有詭激蓋",
    "T49n2036_020:0699c05": "冥機耳。皆荀卿子之徒歟。此其所以前儒",
    "T49n2036_020:0699c06": "唱之。後儒和之。跂而望之。踵而從之天下",
    "T49n2036_020:0699c07": "後世將盡歸之。可謂豪傑之士乎。學者有",
    "T49n2036_020:0699c08": "志於道。先讀諸君子之書。始知僕甞用力",
    "T49n2036_020:0699c09": "乎其中。如見僕之此編。又以藉口病諸",
    "T49n2036_020:0699c10": "君子之書。是以瑕而舍玉。以噎而廢食。",
    "T49n2036_020:0699c11": "不唯僕得罪於諸君子。亦非僕所望於學",
    "T49n2036_020:0699c12": "者。吁。",
    "T49n2036_020:0699c13": "諸儒鳴道集。二百一十七種之見解。是",
    "T49n2036_020:0699c14": "皆迷真失性。執相循名。起鬪諍之端。結",
    "T49n2036_020:0699c15": "惑業之咎。蓋不達以法性融通者也。屏",
    "T49n2036_020:0699c16": "山居士深明至理。憫其瞽智眼於昏衢。",
    "T49n2036_020:0699c17": "析而論之。以救末學之蔽。使摩詰棗柏",
    "T49n2036_020:0699c18": "再世。亦無以加矣。姑錄一十九篇。附",
    "T49n2036_020:0699c19": "于通載之左。",
    "T49n2036_020:0699c20": "天竺三藏吽哈囉悉利幢記(尚書右丞右轄文獻耶律履撰東丹",
    "T49n2036_020:0699c21": "王七世孫)。",
    "T49n2036_020:0699c22": "(三十一)　三藏沙門吽哈囉悉利。本北印度末",
    "T49n2036_020:0699c23": "光闥國人。住雞足山。誦諸佛密語。有大",
    "T49n2036_020:0699c24": "神力。能祛疾病。伏猛呼召風雨。輒効皇",
    "T49n2036_020:0699c25": "統。與其從父弟三磨耶悉利等七人。來",
    "T49n2036_020:0699c26": "至境上。請遊清涼山禮文殊。朝命納之。",
    "T49n2036_020:0699c27": "既遊清涼。又遊靈岩。禮觀音像。旋遶必千",
    "T49n2036_020:0699c28": "匝而後已。匝必作禮。禮必盡敬。無間日。日",
    "T49n2036_020:0699c29": "受稻飯一杯。座有賓客。分與必遍。自食其",
    "T49n2036_020:0700a01": "餘。數粒必結齋。始至濟南建文殊真容寺。",
    "T49n2036_020:0700a02": "留三磨耶主之。至棣又建三學寺。大定五",
    "T49n2036_020:0700a03": "年四月二十三日。示寂於三學。年六十三。",
    "T49n2036_020:0700a04": "僧夏則未聞也。",
    "T49n2036_020:0700a05": "(三十二)　佛光道悟禪師。俗姓冠氏。陝右蘭州",
    "T49n2036_020:0700a06": "(金國)人。生而有齒。年十六自欲出家。父母",
    "T49n2036_020:0700a07": "不聽。乃不食數日許之祝髮。後二年自臨",
    "T49n2036_020:0700a08": "洮歸於彎子店宿。夜夢梵僧喚覺。適聞馬",
    "T49n2036_020:0700a09": "嘶。豁然大悟。歸家喜不自勝。吟唱云。見也",
    "T49n2036_020:0700a10": "羅。見也羅。遍虛空。只一箇。告其母曰。我",
    "T49n2036_020:0700a11": "拾得一物。其母於囊橐中尋索不見。問是",
    "T49n2036_020:0700a12": "何物。師曰。我自無始以來不見了底物。其",
    "T49n2036_020:0700a13": "母不省。他日欲遊諸方。鄉人送者求頌。有",
    "T49n2036_020:0700a14": "水流須到海。鶴出白雲頭之句。至熊耳果",
    "T49n2036_020:0700a15": "遇白雲禪師海公。先是人問海。何不擇法",
    "T49n2036_020:0700a16": "嗣。海亦作頌。有芝蘭秀發獨出西秦之語。",
    "T49n2036_020:0700a17": "比師之至。夜聞空中人言。來日接郭相公。",
    "T49n2036_020:0700a18": "黎明海呼僧行。令持香花接我關西弟子。",
    "T49n2036_020:0700a19": "寺乃唐郭子儀建。今渠自來住持也。既至",
    "T49n2036_020:0700a20": "一言相契。徑付衣盂。寺前甞有剽而殺人",
    "T49n2036_020:0700a21": "者。來告急。師呼眾擒之曰。即汝是賊。尋",
    "T49n2036_020:0700a22": "得其巢穴。賊眾請命。師與其要言而釋之。",
    "T49n2036_020:0700a23": "路不拾遺者數十年。人以此益信師之前",
    "T49n2036_020:0700a24": "身汾陽王也。大定二十四年。白雲既沒。師",
    "T49n2036_020:0700a25": "開堂出世。拈香於鄭州之普照。復駐錫于",
    "T49n2036_020:0700a26": "三鄉竹閣庵。時著白衣跨牛橫笛游於洛",
    "T49n2036_020:0700a27": "川。人莫之測。甞謂人曰。道我是凡。向聖",
    "T49n2036_020:0700a28": "位裏去。道我是聖。向凡位裏去。道我不是",
    "T49n2036_020:0700a29": "聖不是凡。才向毘盧頂上有些行履處。泰",
    "T49n2036_020:0700b01": "和五年結夏於臨洮之大勢寺。開圓覺經。",
    "T49n2036_020:0700b02": "升座偶曰。此席止講得一半去在。至五月",
    "T49n2036_020:0700b03": "十二日晚參。翌日早盥嗽畢呼侍者。我",
    "T49n2036_020:0700b04": "病也。尋藥去。侍者之未及門。師已臥逝。方",
    "T49n2036_020:0700b05": "丈上有五色雲。如寶蓋。中有紅光如日者",
    "T49n2036_020:0700b06": "三。春秋五十有五。僧臘三十有九。",
    "T49n2036_020:0700b07": "(三十三)　資壽尼無著禪師入寂。師諱妙總。姓",
    "T49n2036_020:0700b08": "蘇氏。父中大夫。象先南徐丞相實大父也。",
    "T49n2036_020:0700b09": "年甫十五。忽念曰。吾生身何來。死復何",
    "T49n2036_020:0700b10": "去。良久脫然有得。初不以為意。長適毘陵",
    "T49n2036_020:0700b11": "許氏。不膠世故志慕空宗。以禪寂為進修。",
    "T49n2036_020:0700b12": "時惠嚴圓公嗣圓照佚居普門。乃扣以出",
    "T49n2036_020:0700b13": "世間法。機感相契。次見關西智寂室光真",
    "T49n2036_020:0700b14": "歇了。問答如流。咸敬異之。偶夫壽源官嘉",
    "T49n2036_020:0700b15": "禾。大惠至郡。源具飯以迎。師出禮拜無一",
    "T49n2036_020:0700b16": "言。大惠退謂給事馮公濟川曰。許司理閣",
    "T49n2036_020:0700b17": "中曾見神見鬼。但未遇本分鉗鎚。如萬斛",
    "T49n2036_020:0700b18": "舟置之絕潢斷港。莫能轉動。馮曰。何言之",
    "T49n2036_020:0700b19": "易耶。惠曰。他若回頭定須別也。次日道俗",
    "T49n2036_020:0700b20": "請惠說法。師與會。惠痛抵諸方異見邪解。",
    "T49n2036_020:0700b21": "聽者駭顧。師獨喜見眉睫間。既下座。師",
    "T49n2036_020:0700b22": "請道號。惠以無著號之。且示以偈。盡道山",
    "T49n2036_020:0700b23": "僧愛罵人。未曾罵著一箇漢。只有無著罵",
    "T49n2036_020:0700b24": "不動。恰似秦時[車*度]轢鑽。既罵不動。為什麼",
    "T49n2036_020:0700b25": "似[車*度]轢鑽。具眼者辨。越明年師登徑山隨",
    "T49n2036_020:0700b26": "眾坐夏。濟川亦在焉。惠上堂。舉石頭恁",
    "T49n2036_020:0700b27": "麼不恁麼總不得語。馮曰。厶會得也。惠",
    "T49n2036_020:0700b28": "徵之。馮著語曰。恁麼也得。蘇盧薩婆訶。不",
    "T49n2036_020:0700b29": "恁麼也不得。悉哩薩婆訶。恁麼不恁麼總",
    "T49n2036_020:0700c01": "不得。蘇盧悉哩薩婆訶。惠舉馮語似師。師",
    "T49n2036_020:0700c02": "曰。人謂郭象註莊子。却是莊子註郭象。惠",
    "T49n2036_020:0700c03": "雖異其言但默而不顧。且欲激其遂到。忽",
    "T49n2036_020:0700c04": "一日正危坐間。豁然大悟洞見大惠委曲",
    "T49n2036_020:0700c05": "相為處。不覺撫掌厲聲曰。這老賊老賊。遂",
    "T49n2036_020:0700c06": "呈頌云。驀然築著鼻頭伎倆氷消瓦解。達",
    "T49n2036_020:0700c07": "磨何必西來。二祖枉施三拜。更問。如何若",
    "T49n2036_020:0700c08": "何。一隊草賊大敗。惠亦以偈印之。汝既",
    "T49n2036_020:0700c09": "悟活祖師意。一刀兩段直下了。臨機一一",
    "T49n2036_020:0700c10": "任天真。世出世間無剩少。我作此偈為證",
    "T49n2036_020:0700c11": "明。四聖六凡盡驚擾。碧眼胡僧猶未曉。時",
    "T49n2036_020:0700c12": "卍庵顏公首眾。與一千七百衲子。咸以",
    "T49n2036_020:0700c13": "偈餞其歸。且賀法門之得人也。馮公猶未",
    "T49n2036_020:0700c14": "之信。舟過無錫。問師。岩頭為渡子時婆",
    "T49n2036_020:0700c15": "生七子話。徑山稱道人會得。作如何會。師",
    "T49n2036_020:0700c16": "云。已上所供並是詣實。仍以偈明之。有",
    "T49n2036_020:0700c17": "以禮部僧牒無著師號為施者。師說偈受",
    "T49n2036_020:0700c18": "之。祝髮披緇克遂初志。紹興壬午年也。時",
    "T49n2036_020:0700c19": "張公安國守吳門。資壽虛席。張盡禮迎請。",
    "T49n2036_020:0700c20": "乃開堂於萬壽寺。拈香為大惠之嗣。提",
    "T49n2036_020:0700c21": "唱具於語錄。乾道六年七月十四日。集眾",
    "T49n2036_020:0700c22": "說偈畢撼之則已去矣。年七十六。全身葬",
    "T49n2036_020:0700c23": "於無錫軍將山東。紹定庚寅閏二月末。遷",
    "T49n2036_020:0700c24": "葬於平江虎丘之東北。庵曰達本。奉塔藏",
    "T49n2036_020:0700c25": "之。",
    "T49n2036_020:0700c26": "(乙丑)　宋改開禧○金泰和五年。",
    "T49n2036_020:0700c27": "佛祖歷代通載卷第二十"
}