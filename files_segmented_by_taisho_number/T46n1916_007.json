{
    "T46n1916_007:0524a17": "3釋禪波羅蜜次第法門卷第七",
    "T46n1916_007:0524a19": "隋天台智者大師說",
    "T46n1916_007:0524a20": "弟子法慎記",
    "T46n1916_007:0524a21": "弟子灌頂再治",
    "T46n1916_007:0524a22": "釋禪波羅蜜修證第七之三修證亦有漏亦無漏禪",
    "T46n1916_007:0524a23": "今約三種法門。以辯亦有漏亦無漏禪。一者",
    "T46n1916_007:0524a24": "六妙門。二者十六特勝。三者通明觀。此三法",
    "T46n1916_007:0524a25": "門亦得說為淨禪。此中明淨禪與阿毘曇有",
    "T46n1916_007:0524a26": "小異淺深位次。並如前第五卷中說。但教門",
    "T46n1916_007:0524a27": "分一息道立三種禪為化眾生。今須略推此",
    "T46n1916_007:0524a28": "教意。多是對三種人根性不同。一者自有眾",
    "T46n1916_007:0524a29": "生慧性多而定性少。為說六妙門。六妙門中",
    "T46n1916_007:0524b01": "慧性多故。於欲界初禪中即能發無漏。此未",
    "T46n1916_007:0524b02": "必至上地諸禪也。二者自有眾生定根多而",
    "T46n1916_007:0524b03": "慧性少。為說十六特勝。慧根性少故下地不",
    "T46n1916_007:0524b04": "即發無漏。定性多故以具上地諸禪方得修",
    "T46n1916_007:0524b05": "道。三者自有眾生定慧根性等為說通明。通",
    "T46n1916_007:0524b06": "明者。亦具根本禪而觀慧巧細。從於下地乃",
    "T46n1916_007:0524b07": "至上地皆能發無漏也。此是隨機之說。若隨",
    "T46n1916_007:0524b08": "對治則與此相違。如前五門中意可解。初釋",
    "T46n1916_007:0524b09": "六妙門為三。一者釋名。二辨位次。三明修",
    "T46n1916_007:0524b10": "證。第一釋名者。所言六妙門者。一數二隨三",
    "T46n1916_007:0524b11": "止四觀五還六淨。通稱六妙門者。妙名涅槃。",
    "T46n1916_007:0524b12": "此之妙法能通至涅槃故名妙門。亦名六妙",
    "T46n1916_007:0524b13": "門。此六妙門。三是定法。三是慧法。定愛慧策",
    "T46n1916_007:0524b14": "亦有漏亦無漏義在於此。二辨次位者。此六",
    "T46n1916_007:0524b15": "妙門位即無定。所以者何。若於欲界未到地",
    "T46n1916_007:0524b16": "中巧行六法。第六淨心成就即發三乘無漏。",
    "T46n1916_007:0524b17": "況復進得上地諸禪而不疾證道。雖此與前",
    "T46n1916_007:0524b18": "有異。是以瑞應經云。因此六法遊止三四。出",
    "T46n1916_007:0524b19": "生十二。此而推之故知此六妙門位則不必",
    "T46n1916_007:0524b20": "定耳。三明修證者。若廣明此六法修證則諸",
    "T46n1916_007:0524b21": "禪皆屬六妙門攝。今但取次第相生入道之",
    "T46n1916_007:0524b22": "正要。以明六妙修證之相。今明修證六妙門",
    "T46n1916_007:0524b23": "開為十二門也。所以者何。如數有二種。一者",
    "T46n1916_007:0524b24": "修數。二者數相應。乃至修淨與相應亦如是。",
    "T46n1916_007:0524b25": "今約修證分別有十二門。一修數。二與數相",
    "T46n1916_007:0524b26": "應。一者修數。行者調和氣息不澁不滑安詳",
    "T46n1916_007:0524b27": "徐數。從一至十攝心在數不令馳散。是名修",
    "T46n1916_007:0524b28": "數。二與數相應者。覺心任運從一至十不加",
    "T46n1916_007:0524b29": "功力。心息自住息既虛凝心相漸細患數為",
    "T46n1916_007:0524c01": "麁意不欲數。爾時行者應當放數修隨。隨亦",
    "T46n1916_007:0524c02": "有二種。一者修隨。二者與隨相應修隨者。捨",
    "T46n1916_007:0524c03": "數法一心依隨息之出入。心住息緣無分散",
    "T46n1916_007:0524c04": "意是名修隨。二者與隨相應。心既漸細覺息",
    "T46n1916_007:0524c05": "長短遍身入出息任運相依意慮怡然凝靜是",
    "T46n1916_007:0524c06": "名與隨相應。覺隨為麁心厭欲捨。如人疲極",
    "T46n1916_007:0524c07": "欲眠不樂眾務爾時行者應當捨隨修止。止",
    "T46n1916_007:0524c08": "有二種。一者修止。二與止相應。修止者三止",
    "T46n1916_007:0524c09": "之中但用制心止也。制心息諸緣慮不念數隨",
    "T46n1916_007:0524c10": "凝靜其心。是名修止。二與止相應者。自覺身",
    "T46n1916_007:0524c11": "心泯然入定。不見內外相貌。如欲界未到地",
    "T46n1916_007:0524c12": "等定法持心任運不動。行者爾時即作是念。",
    "T46n1916_007:0524c13": "今此三昧雖復寂靜而無慧方便不能破壞生",
    "T46n1916_007:0524c14": "死。復作是念。今此定者皆屬因緣。陰入界",
    "T46n1916_007:0524c15": "法和合而有虛誑不實。我今不覺應須照了。",
    "T46n1916_007:0524c16": "作是念已即不著止。起觀分別亦有二種。一",
    "T46n1916_007:0524c17": "者修觀。二者與觀相應。一修觀者。觀有三",
    "T46n1916_007:0524c18": "種。一者慧行觀。觀真之慧。二者得解觀。即假",
    "T46n1916_007:0524c19": "想觀。三者實觀。如事而觀也。今此六妙門十",
    "T46n1916_007:0524c20": "六特勝通明等並正用實觀成就。然後用慧",
    "T46n1916_007:0524c21": "行觀觀理入道。所以者何。名實者如眾生一",
    "T46n1916_007:0524c22": "期。果報實有四大不淨三十六物所成。但以",
    "T46n1916_007:0524c23": "無明覆蔽心眼不開明。則不依實而見。若能",
    "T46n1916_007:0524c24": "審諦觀察心眼開明依實而見。故名實慧行",
    "T46n1916_007:0524c25": "觀。及得解觀在下四諦十二因緣九想背捨",
    "T46n1916_007:0524c26": "等中當廣分別。云何修習實觀。行者於定心",
    "T46n1916_007:0524c27": "中以心眼諦觀此身中細微入出息想如空中",
    "T46n1916_007:0524c28": "風。皮筋骨肉三十六物如芭蕉不實。內外不",
    "T46n1916_007:0524c29": "淨甚可厭惡。復觀定中喜樂等受悉有破壞",
    "T46n1916_007:0525a01": "之相是苦非樂。又觀定中心識無常生滅剎",
    "T46n1916_007:0525a02": "那不住無可著處。復觀定中善惡等法。悉屬",
    "T46n1916_007:0525a03": "因緣皆無自性。如是觀時能破四倒不得人",
    "T46n1916_007:0525a04": "我。定何所依是名修觀。二與觀相應者。如是",
    "T46n1916_007:0525a05": "觀時覺息入出遍諸毛孔。心眼開明徹見內",
    "T46n1916_007:0525a06": "三十六物及諸蟲戶內外不淨。眾苦逼迫剎",
    "T46n1916_007:0525a07": "那變易一切諸法悉無自性心生悲喜無所依",
    "T46n1916_007:0525a08": "倚。得四念處破四顛倒。是名與觀相應。觀解",
    "T46n1916_007:0525a09": "既發心緣觀境。分別破析覺念流動非真實",
    "T46n1916_007:0525a10": "道爾時應當捨觀修還還亦有二。一者修習",
    "T46n1916_007:0525a11": "還。二者與還相應。一修習還者。既知觀從心",
    "T46n1916_007:0525a12": "發。若隨析境此則不會本源。應當返觀此心",
    "T46n1916_007:0525a13": "者從何而生。為從觀心生為從非觀心生。若",
    "T46n1916_007:0525a14": "從觀心生則先已有觀今實不爾所以者何。",
    "T46n1916_007:0525a15": "數隨止等三法之中未有觀故。若非觀心生",
    "T46n1916_007:0525a16": "不觀心為滅生為不滅生。若不滅生即二心",
    "T46n1916_007:0525a17": "並。若是滅法已謝不能生現在。若言亦滅亦",
    "T46n1916_007:0525a18": "不滅生。乃至非滅非不滅生。皆不可得。當知",
    "T46n1916_007:0525a19": "觀心本自不生不生故不有不有故即空。空",
    "T46n1916_007:0525a20": "無觀心若無觀心豈有觀境。境智雙忘還源",
    "T46n1916_007:0525a21": "之要是名修還。二與還相應者。心慧開發不",
    "T46n1916_007:0525a22": "加功力。任運自能破析返本還源。是名與還",
    "T46n1916_007:0525a23": "相應。既相應已行者當知。若離境智欲歸無",
    "T46n1916_007:0525a24": "境智。不離境智縛心隨二邊故。爾時當捨還",
    "T46n1916_007:0525a25": "安心淨道亦有二。一者修淨。二者與淨相應。",
    "T46n1916_007:0525a26": "一修淨者。知色淨故不起妄想分別。受想行",
    "T46n1916_007:0525a27": "識亦復如是。息妄想垢息分別垢息取我垢",
    "T46n1916_007:0525a28": "是名修淨。舉要言之若能心如本淨。名為修",
    "T46n1916_007:0525a29": "淨。亦不得能所修及淨不淨。是名修淨。二與",
    "T46n1916_007:0525b01": "淨相應者。作是修時豁然心慧相應。無礙方",
    "T46n1916_007:0525b02": "便任運開發三昧正受心無依倚。證淨亦有",
    "T46n1916_007:0525b03": "二。一者相似證。五方便相似無漏慧發。二者",
    "T46n1916_007:0525b04": "真實證。苦法忍乃至第九無礙道等三乘真",
    "T46n1916_007:0525b05": "無漏慧發也。三界垢盡故名證淨。復次觀眾",
    "T46n1916_007:0525b06": "生空故名為觀觀實法空故名為還。觀平等",
    "T46n1916_007:0525b07": "空故名為淨。復次空三昧相應故名為觀無",
    "T46n1916_007:0525b08": "相三昧相應故名為還。無作三昧相應故名",
    "T46n1916_007:0525b09": "為淨。復次一切外觀名為觀。一切內觀名為",
    "T46n1916_007:0525b10": "還。一切非內非外觀名為淨。故先尼梵志言。",
    "T46n1916_007:0525b11": "非內觀故得是智慧。非外觀故得是智慧。亦",
    "T46n1916_007:0525b12": "不無觀故得是智慧。復次菩薩從假入空觀",
    "T46n1916_007:0525b13": "故名為觀。從空入假觀故名為還。空假一心",
    "T46n1916_007:0525b14": "觀故名為淨。若能如是修者。當知六妙門即",
    "T46n1916_007:0525b15": "是摩訶衍。復次三世諸佛入道之初。先以六",
    "T46n1916_007:0525b16": "妙門為本。如釋迦初詣道樹即內思安般。一",
    "T46n1916_007:0525b17": "數二隨三止四觀五還六淨。遊止三四出生",
    "T46n1916_007:0525b18": "十二。因此證一切法門降魔成道。當知菩薩",
    "T46n1916_007:0525b19": "善入六妙門即能具一切佛法故。六妙門即",
    "T46n1916_007:0525b20": "是菩薩摩訶衍。今欲更論餘事故略說不具",
    "T46n1916_007:0525b21": "足也。次釋十六特勝即開為三意。一釋名。二",
    "T46n1916_007:0525b22": "明觀門制立不同。三明修證。第一釋名者。所",
    "T46n1916_007:0525b23": "言十六特勝者。一知息入。二知息出。三知息",
    "T46n1916_007:0525b24": "長短。四知息遍身。五除諸身行。六受喜。七受",
    "T46n1916_007:0525b25": "樂。八受諸心行九心作喜。十心作攝。十一心",
    "T46n1916_007:0525b26": "作解脫。十二觀無常。十三觀出散。十四觀欲。",
    "T46n1916_007:0525b27": "十五觀滅。十六觀棄捨。所以通名十六特勝",
    "T46n1916_007:0525b28": "者。十六即是數法。特勝者從因緣得名。如佛",
    "T46n1916_007:0525b29": "未出世時。外道等並已修得四禪四空。而無",
    "T46n1916_007:0525c01": "對治觀行故不出生死。如來成道初為拘隣。",
    "T46n1916_007:0525c02": "及舍利弗等利根弟子。說四真諦即得道跡。",
    "T46n1916_007:0525c03": "復為摩訶迦葉絺那等。直聞四諦真理不悟。",
    "T46n1916_007:0525c04": "更說不淨觀法對治破諸煩惱。因此初明九",
    "T46n1916_007:0525c05": "想背捨等諸不淨觀禪。爾時修此觀者得道",
    "T46n1916_007:0525c06": "無量。復有一機眾生貪欲既薄。若厭惡心重",
    "T46n1916_007:0525c07": "作不淨觀即大生厭患。便增惡此身。無漏未",
    "T46n1916_007:0525c08": "發即顧人自害。此事如律文所明。佛因此告",
    "T46n1916_007:0525c09": "諸比丘捨不淨觀更修勝法法。名十六特勝",
    "T46n1916_007:0525c10": "修之可以得道。此十六特勝有定有觀。是中",
    "T46n1916_007:0525c11": "具足諸禪。以喜樂等法愛養故則無自害之",
    "T46n1916_007:0525c12": "過。而有實觀觀察不著諸禪所以能發無漏。",
    "T46n1916_007:0525c13": "既進退從容不隨二邊亦能得道故名特勝。",
    "T46n1916_007:0525c14": "問若爾應在觀禪後說淨禪。何以故若取教",
    "T46n1916_007:0525c15": "門即在觀禪之後。若論行法既勝二邊亦應",
    "T46n1916_007:0525c16": "在後。答今明禪定力用淺深之相。非是對緣",
    "T46n1916_007:0525c17": "利物之時。所以者何。背捨勝處悉是得解之",
    "T46n1916_007:0525c18": "觀。觀力既能轉想轉心於斷結義強。今此特",
    "T46n1916_007:0525c19": "勝唯是實觀能是身內三十六物。力用劣弱",
    "T46n1916_007:0525c20": "不能疾斷結使。功德淺薄故應前說。復次若",
    "T46n1916_007:0525c21": "不淨觀散滅骨人。則不能得更觀身毛孔息",
    "T46n1916_007:0525c22": "出入相。若於實觀後轉作九想背捨等。則具",
    "T46n1916_007:0525c23": "足成就於義無失。復次大品經廣乘品觀於",
    "T46n1916_007:0525c24": "十六特勝。復次說九想背捨等諸觀禪此為",
    "T46n1916_007:0525c25": "明證不應生疑也。第二明觀門制立不同者",
    "T46n1916_007:0525c26": "解有二。一者有人云。此阿那波那等十六法",
    "T46n1916_007:0525c27": "對四念處。若約四念處而明。當知但在欲界",
    "T46n1916_007:0525c28": "未到地乃至初禪則具足也。欲至上地非為",
    "T46n1916_007:0525c29": "不得。但觀法式少不具足。如四禪既無出入",
    "T46n1916_007:0526a01": "息及喜樂等。若約息及喜欲明念處則不便",
    "T46n1916_007:0526a02": "也。上下類而可知。亦明對四念處復有二解",
    "T46n1916_007:0526a03": "不同。一師解云。前五對身。中三對受。次二",
    "T46n1916_007:0526a04": "對心。後五對法。此師明十六特勝自云依禪",
    "T46n1916_007:0526a05": "經中說。一觀入息至於氣滅。二觀出息止至",
    "T46n1916_007:0526a06": "於鼻端。三觀息長短若身不安。心多散亂則",
    "T46n1916_007:0526a07": "出入息俱短。若身安心靜則出入息俱長。四",
    "T46n1916_007:0526a08": "息遍身者。形心既安則氣道無壅。如似飲氣",
    "T46n1916_007:0526a09": "既統遍身中。五除諸身行者。根受為心行覺",
    "T46n1916_007:0526a10": "觀為口行。出入息為身行。既息遍身中患彼",
    "T46n1916_007:0526a11": "覺動麁念除諸麁故。名除諸身行。此五屬身",
    "T46n1916_007:0526a12": "念處。受念處有三。謂麁息除故。身心安隱",
    "T46n1916_007:0526a13": "故。六受喜。七受樂者。雖有微喜樂能遍滿身",
    "T46n1916_007:0526a14": "識。既滿內心喜悅故名樂。八受諸心行者。既",
    "T46n1916_007:0526a15": "受樂在懷必有數法相隨倚心樂境故。名受",
    "T46n1916_007:0526a16": "諸心行。心念處有三。九心作喜者既止心一",
    "T46n1916_007:0526a17": "境未有慧解。必為沈心所覆沒。以喜舉之令",
    "T46n1916_007:0526a18": "不沈沒故名作喜。十心作攝者。喜心動散則",
    "T46n1916_007:0526a19": "發越過。常攝之令還不使馳散諸緣。故作攝",
    "T46n1916_007:0526a20": "十一心作解脫者。心不掉散均等無累故。名",
    "T46n1916_007:0526a21": "解脫。法念處有五。十二觀無常者。已得自在",
    "T46n1916_007:0526a22": "不為沈浮所敗。故能觀諸法無常念念生滅",
    "T46n1916_007:0526a23": "不可樂也。十三觀散壞者。此身不久當散壞。",
    "T46n1916_007:0526a24": "磨滅之法非真實有。十四觀離欲者。此身唯",
    "T46n1916_007:0526a25": "是苦本心欲離之故名離欲。十五觀滅者。是",
    "T46n1916_007:0526a26": "心住滅多諸過患不欲住故。十六觀棄捨者。",
    "T46n1916_007:0526a27": "觀此諸法皆是過患故名棄捨。此阿那波那",
    "T46n1916_007:0526a28": "等十六行是慧性。無一息入出而不覺故。彼",
    "T46n1916_007:0526a29": "師自云依經明十六特勝。今既未見經文。但",
    "T46n1916_007:0526b01": "述而不作亦未敢治定。次師別解云。若對四",
    "T46n1916_007:0526b02": "念處起十六行無往不爾。但分之不調如無",
    "T46n1916_007:0526b03": "漏十六行約四諦中。一諦下有四。四四十六。",
    "T46n1916_007:0526b04": "有漏亦復應爾。然約四念處中。說一念中",
    "T46n1916_007:0526b05": "有四。四四十六義亦然。向言身念處有四。以",
    "T46n1916_007:0526b06": "除身行屬身者此義不然。何以故。若心息為",
    "T46n1916_007:0526b07": "身行者。如大集經說。息乃通於三行。非止屬",
    "T46n1916_007:0526b08": "身行。今正明身行者。如摩訶衍說。行名身業。",
    "T46n1916_007:0526b09": "今明善惡諸業皆從心生。身息是無知之法",
    "T46n1916_007:0526b10": "不能造善惡。但為行作緣。今身以心來受身",
    "T46n1916_007:0526b11": "令身有所造作。名為身。今明行破於受心即",
    "T46n1916_007:0526b12": "是破行也。故知此屬受念處。當知受中亦具",
    "T46n1916_007:0526b13": "四法也向言法中有五。觀無常屬法念處者。",
    "T46n1916_007:0526b14": "此亦不然。何以故。經中皆說觀心無常觀法",
    "T46n1916_007:0526b15": "無我。今明觀無常正是心念處也。此則一中",
    "T46n1916_007:0526b16": "各說有四。四四十六於義為便也。次第二師",
    "T46n1916_007:0526b17": "云。此十六法應須竪對諸禪八觀法相關故。",
    "T46n1916_007:0526b18": "所以者何。一知息入。二知息出者。此則對於",
    "T46n1916_007:0526b19": "數息。三知息長短者。對欲界定。四知息遍身",
    "T46n1916_007:0526b20": "者。對未到地定。五除諸身行者。對初覺支。六",
    "T46n1916_007:0526b21": "受喜。對初禪喜支。七心受樂。對初禪樂支。八",
    "T46n1916_007:0526b22": "受諸心行者。對初禪一心支。九心作喜。對二",
    "T46n1916_007:0526b23": "禪內淨喜支。十心作攝。對二禪一心支。十一",
    "T46n1916_007:0526b24": "心住解脫。對三禪樂支。十二觀無常。對四禪",
    "T46n1916_007:0526b25": "不動定。十三觀出散。對空處。十四觀離欲。",
    "T46n1916_007:0526b26": "對識處。十五觀滅。對不用處。十六觀棄捨。對",
    "T46n1916_007:0526b27": "非想非非想。處此則從初調心乃至發諸禪",
    "T46n1916_007:0526b28": "定明觀行具足此解為勝也。第三明修證者。",
    "T46n1916_007:0526b29": "所以心名修證者。即是作心修習心未相應",
    "T46n1916_007:0526c01": "證者。即是任運開發心得相應。既有三師制",
    "T46n1916_007:0526c02": "立觀法不同。今亦修有證之異。但前師云。於",
    "T46n1916_007:0526c03": "欲界未到地及初禪中。約四念處明十六特",
    "T46n1916_007:0526c04": "勝。觀法大意亦不異。如前說六妙門中觀法",
    "T46n1916_007:0526c05": "而非無小小不同。而名目有異善尋配當其",
    "T46n1916_007:0526c06": "義可解。此則不煩別說修證也。今正明後師。",
    "T46n1916_007:0526c07": "竪對三界。明真特勝既上來未說此觀慧方",
    "T46n1916_007:0526c08": "法。今當出修證之相竪明修十六特勝者。一",
    "T46n1916_007:0526c09": "知息入。二知息出。此對代數息也。調息方",
    "T46n1916_007:0526c10": "法事事如前數息中說。行者既調息綿綿一",
    "T46n1916_007:0526c11": "心依隨於息。息若入時知從鼻端入至臍。若",
    "T46n1916_007:0526c12": "出時知從臍出至鼻。如是一心照息依隨不",
    "T46n1916_007:0526c13": "亂。爾時知息麁細之相。麁者知風喘氣為麁。",
    "T46n1916_007:0526c14": "細者知息相為細。若入息麁時即調之令細。",
    "T46n1916_007:0526c15": "是名知麁細相。譬如守門之人知門人出入",
    "T46n1916_007:0526c16": "亦知好人惡人。知好則進知惡則遮。復次知",
    "T46n1916_007:0526c17": "麁細者。入息則麁出息則細。何故爾。入氣",
    "T46n1916_007:0526c18": "利急故相麁出息澁遲故細。復次知輕重。知",
    "T46n1916_007:0526c19": "入息時輕出息時重。何以故入息既。在身內",
    "T46n1916_007:0526c20": "即令體輕。出息時身無風氣則覺身重。復次",
    "T46n1916_007:0526c21": "知澁滑。入息時滑出息時澁。何以故。息從外",
    "T46n1916_007:0526c22": "來風氣利故則滑。從內出吹內滓穢塞諸毛",
    "T46n1916_007:0526c23": "孔則澁。復次知冷暖。知入息時冷。知出息時",
    "T46n1916_007:0526c24": "暖。何以故。息從外來冷。氣而入故冷。息從內",
    "T46n1916_007:0526c25": "出吹內熱氣而出故暖。復次知久近。入息時",
    "T46n1916_007:0526c26": "近出息時久。何以故。息入既利則易盡故近。",
    "T46n1916_007:0526c27": "息出澁則難盡故久。復須覺知因出入息故。",
    "T46n1916_007:0526c28": "則有一切眾苦煩惱。生死往來輪轉不息。心",
    "T46n1916_007:0526c29": "知驚畏。行者隨息之時。知息有如是等法相",
    "T46n1916_007:0527a01": "非一。故云知息入出也。問何故以此代數息。",
    "T46n1916_007:0527a02": "答若是數息直闇心數無有觀行。修證時多",
    "T46n1916_007:0527a03": "生愛見慢等諸煩惱病也。愛者愛著此數息。",
    "T46n1916_007:0527a04": "見者謂見我能數。慢者謂我能敵。以此慢他。",
    "T46n1916_007:0527a05": "今以隨代數者隨息之時。即覺知此息無常",
    "T46n1916_007:0527a06": "命依於息。以息為命。一息不還即便無命。既",
    "T46n1916_007:0527a07": "覺息無常知身命危脆。知息無常即不生愛。",
    "T46n1916_007:0527a08": "知息非我即不生見。悟無常即不生慢。此則",
    "T46n1916_007:0527a09": "從初方便已能破諸結使不同數息。復次行",
    "T46n1916_007:0527a10": "者一心依息令心不散得入禪定故名亦愛。",
    "T46n1916_007:0527a11": "覺悟無常故名亦策。與定相應名亦有漏。觀",
    "T46n1916_007:0527a12": "行不著名亦無漏。復次若數息時冥闇心而",
    "T46n1916_007:0527a13": "數既無照了。後證定時則心無所見。今隨息",
    "T46n1916_007:0527a14": "者既明心照息。後證定時則心眼開明見身",
    "T46n1916_007:0527a15": "三十六物破愛見慢。此即是特勝勝於數息",
    "T46n1916_007:0527a16": "也。三知息長短者。此對欲界定。若證欲界定",
    "T46n1916_007:0527a17": "時。宜是定明淨都不覺知息中相貌。今此中",
    "T46n1916_007:0527a18": "初得定時。即覺息中長短之相。云何為覺。若",
    "T46n1916_007:0527a19": "心定時覺入息長出息短。何以故。心既靜住",
    "T46n1916_007:0527a20": "於內息隨心入故入則知長。既心不緣外故",
    "T46n1916_007:0527a21": "出則知短。復次覺息長則心細。覺息短則心",
    "T46n1916_007:0527a22": "麁。何以故。心細則息細。息細則入從鼻至臍",
    "T46n1916_007:0527a23": "微緩而長。出息從臍至鼻亦爾。心麁則息麁",
    "T46n1916_007:0527a24": "息麁則入從鼻至臍急疾短。出從臍至鼻亦",
    "T46n1916_007:0527a25": "爾。復次息短故覺心細。息長故覺心麁。何",
    "T46n1916_007:0527a26": "以故如心既轉靜出息從臍至胸即盡。入息",
    "T46n1916_007:0527a27": "從鼻至咽間即知盡此則心靜故覺息短。覺",
    "T46n1916_007:0527a28": "長故心麁者。如行者心麁故覺息從臍至鼻",
    "T46n1916_007:0527a29": "從鼻至臍道里長遠。此則心麁故覺息長。復",
    "T46n1916_007:0527b01": "次短中覺長則定細。長中知短則是麁。何故",
    "T46n1916_007:0527b02": "爾如息從鼻至胸則盡。此行處雖短而時若",
    "T46n1916_007:0527b03": "大久。久方至臍此則行處短而時節長也。若",
    "T46n1916_007:0527b04": "就此而論短中覺長則定細。覺長中而短是",
    "T46n1916_007:0527b05": "麁者。如心麁故息從鼻至臍道里極長。而時",
    "T46n1916_007:0527b06": "節短欻然之間即出至鼻。何以故心麁氣息",
    "T46n1916_007:0527b07": "行疾故。此雖長而短然此息短則是心麁也。",
    "T46n1916_007:0527b08": "故云短中長而細長中短而麁也。如此覺長",
    "T46n1916_007:0527b09": "短時節知無常由心生滅不定故。今息長短",
    "T46n1916_007:0527b10": "相貌非一。得此定時覺悟無常轉更分明。證",
    "T46n1916_007:0527b11": "欲界定故名亦愛。觀行覺無常故名亦策。此",
    "T46n1916_007:0527b12": "略說第三知息長短破欲界定也。第四知息",
    "T46n1916_007:0527b13": "遍身者。對未到地定。若根本未到地直覺身",
    "T46n1916_007:0527b14": "相泯然。如虛空。爾時實有身息。但以眼不開",
    "T46n1916_007:0527b15": "故不覺不見。今特勝中發未到地時。亦泯然",
    "T46n1916_007:0527b16": "入定即覺漸漸有身如雲影。覺出入息遍身",
    "T46n1916_007:0527b17": "毛孔。爾時亦知息長短相等。見息入無積聚",
    "T46n1916_007:0527b18": "出無分散無常生滅。覺身空假不實。亦知生",
    "T46n1916_007:0527b19": "滅剎那不住。三事和合故有定生。三事既空",
    "T46n1916_007:0527b20": "則定無所依。知空亦空於定中不著。即破根",
    "T46n1916_007:0527b21": "本未到地愛策之義已在其中。問摩訶衍中",
    "T46n1916_007:0527b22": "及諸經多說觀息入出。何以故。言知息入出。",
    "T46n1916_007:0527b23": "答此說知為觀。而觀法實未具足故今說為",
    "T46n1916_007:0527b24": "知。大品廣乘品中明十六特勝相。皆言知息",
    "T46n1916_007:0527b25": "入出長短。以是文為證說知則不乖文義。觀",
    "T46n1916_007:0527b26": "慧在下當說。第五除諸身行者。對初禪覺觀",
    "T46n1916_007:0527b27": "支就中二。一明身行二明除身。身行者欲界",
    "T46n1916_007:0527b28": "身中發得初禪。色界四大造色觸欲界身。欲",
    "T46n1916_007:0527b29": "界身根生身識覺此色觸。二界色。相依共住",
    "T46n1916_007:0527c01": "故。名身。身行者即觀支。此觀支從身分生。知",
    "T46n1916_007:0527c02": "身中之法有所造作故名身行。次明除身行",
    "T46n1916_007:0527c03": "者。因覺息遍身發得初禪。心眼開明見身三",
    "T46n1916_007:0527c04": "十六物臭穢可惡。爾時即知三十六物由四",
    "T46n1916_007:0527c05": "大有頭等六分。一一非身四大之中各各非",
    "T46n1916_007:0527c06": "身。此即是除欲界身也。除初禪身者。於欲界",
    "T46n1916_007:0527c07": "身中。求色界四大不可得。名除初禪身。所以",
    "T46n1916_007:0527c08": "者何。若言有色界造色者。是為從外來為從",
    "T46n1916_007:0527c09": "內出為在中間住。如是觀時畢竟不可得。但",
    "T46n1916_007:0527c10": "以顛倒憶想故言受色界觸。諦觀不得即是",
    "T46n1916_007:0527c11": "除初禪身。身除故身行即滅。復次未得初禪",
    "T46n1916_007:0527c12": "時。於欲界身中起種種善惡行。今見身不淨",
    "T46n1916_007:0527c13": "則不造善惡諸結業。故名除身行。今明此定",
    "T46n1916_007:0527c14": "亦有二種。一者根本五支如前說。二者淨禪",
    "T46n1916_007:0527c15": "五支者。覺身三十六物虛假不實名覺。分別",
    "T46n1916_007:0527c16": "此禪與欲界及根本功德大有優劣名為觀。",
    "T46n1916_007:0527c17": "既得法喜心大慶悅名為喜。於無垢受恬憺",
    "T46n1916_007:0527c18": "之樂名為樂。正定持心令不動搖名為一心。",
    "T46n1916_007:0527c19": "此中支除成就勝妙喜樂。而心無染著故名",
    "T46n1916_007:0527c20": "為淨禪也。復次如阿毗曇中說隱沒無記有",
    "T46n1916_007:0527c21": "垢不隱沒有記無垢等義。約此二種禪中應",
    "T46n1916_007:0527c22": "廣分別。六受喜者即是對破初禪喜支。根本",
    "T46n1916_007:0527c23": "禪中喜支從隱沒有垢覺觀後生。既無觀慧",
    "T46n1916_007:0527c24": "照了多生煩惱故不應受。今明受喜者於淨",
    "T46n1916_007:0527c25": "禪覺觀支中生。以有觀行破析達覺觀性空。",
    "T46n1916_007:0527c26": "當知從覺觀生喜亦空。即於喜中不著無諸",
    "T46n1916_007:0527c27": "過罪故說受喜。如羅漢人不著一切供養故",
    "T46n1916_007:0527c28": "名應供。復次如真實知見得真法喜故說受",
    "T46n1916_007:0527c29": "喜。七受樂者對根本禪樂支。彼禪既無觀慧",
    "T46n1916_007:0528a01": "樂中多染故不應受。今言。受樂者受無樂知",
    "T46n1916_007:0528a02": "樂性空於樂中不著。既無樂過罪上無別證",
    "T46n1916_007:0528a03": "無為之樂故說受樂。八受諸心行者此對破",
    "T46n1916_007:0528a04": "根本一心支。今明能通諸法故名諸心行。心",
    "T46n1916_007:0528a05": "行有二種。一者動行。二者不動行。有人解",
    "T46n1916_007:0528a06": "云。從初禪乃至三禪猶是動行。四禪已去名",
    "T46n1916_007:0528a07": "不動行。今略說不動行者。覺等四支是動行。",
    "T46n1916_007:0528a08": "後一心支是不動行。亦名諸心行者。即是一",
    "T46n1916_007:0528a09": "心支不動之行。若根本禪入一心時心生染",
    "T46n1916_007:0528a10": "著。此一心不應受。今明受諸心行者。知此一",
    "T46n1916_007:0528a11": "心虛誑不實一心非心。即不取著既無過罪。",
    "T46n1916_007:0528a12": "即是三昧正受故說受諸心行。九心作喜者",
    "T46n1916_007:0528a13": "此對二禪內淨喜。所以者何。二禪喜從內淨",
    "T46n1916_007:0528a14": "發以無智慧照了多受也。今觀此喜。即知虛",
    "T46n1916_007:0528a15": "誑不生受著。如真實知生法喜亦名喜覺分。",
    "T46n1916_007:0528a16": "既從正觀心生真法喜故名心作喜。十心作",
    "T46n1916_007:0528a17": "攝者此對二禪一心支。何以故。為二禪喜動",
    "T46n1916_007:0528a18": "經攝故說心作攝。今明攝者正以破前偽喜",
    "T46n1916_007:0528a19": "生喜覺喜。此喜雖正而不無湧動之過。即應",
    "T46n1916_007:0528a20": "返觀喜性。既知空寂畢竟定心不亂不隨喜",
    "T46n1916_007:0528a21": "動故云作攝。是以大集經云動至心。十一心",
    "T46n1916_007:0528a22": "住解脫者此對破三禪樂。所以者何。三禪有",
    "T46n1916_007:0528a23": "遍身之樂。凡夫得之多生染愛為之所縛不",
    "T46n1916_007:0528a24": "得解脫。今言。解脫者以觀慧破析證遍身樂",
    "T46n1916_007:0528a25": "時。即知此樂從因緣生空無自性虛誑不實。",
    "T46n1916_007:0528a26": "觀樂不著心得自在故名心作解脫。十二觀",
    "T46n1916_007:0528a27": "無常此對破四禪不動。所以者何。如世間中",
    "T46n1916_007:0528a28": "有動有不動法。三種為樂所動猶名動法。今",
    "T46n1916_007:0528a29": "此四禪名不動定。凡夫得此定時多生常想",
    "T46n1916_007:0528b01": "心生愛取。今若觀此定生滅代謝三相所遷。",
    "T46n1916_007:0528b02": "知是破壞不安之相故經云。一切世間動不",
    "T46n1916_007:0528b03": "動法皆敗壞不安之相。故名觀無常。十三觀",
    "T46n1916_007:0528b04": "出散者此對破空處。所以者何。出者即是出",
    "T46n1916_007:0528b05": "離色界。散者。即是散三種色。復次出散者。謂",
    "T46n1916_007:0528b06": "出離色心依虛空消散自在不為色法所縛。",
    "T46n1916_007:0528b07": "故名出散。凡夫得此定時。謂是真空安隱心",
    "T46n1916_007:0528b08": "生取著。今言。觀出散者行人初入虛空處時。",
    "T46n1916_007:0528b09": "即知四陰和合故有。無自性不可取著。所以",
    "T46n1916_007:0528b10": "者何。若言。有出散者為虛空是出散為心是",
    "T46n1916_007:0528b11": "出散。若心出散心為三相所遷過去已謝。未",
    "T46n1916_007:0528b12": "來未至。現在無住。何能出耶。若空是出散者。",
    "T46n1916_007:0528b13": "空是無知無知之法有何出散。既不得空定",
    "T46n1916_007:0528b14": "則心無受著是名觀出散十四觀離欲者。此",
    "T46n1916_007:0528b15": "對識處。所以者何。一切愛著外境皆名為欲。",
    "T46n1916_007:0528b16": "從欲界乃至空處皆是心外之境。若虛空為",
    "T46n1916_007:0528b17": "外境識來領受此空。即以空為所欲。今識處",
    "T46n1916_007:0528b18": "定緣於內識能離外空欲故離欲。若凡夫得",
    "T46n1916_007:0528b19": "此定無慧眼照了。謂言心與識法相應真實",
    "T46n1916_007:0528b20": "安隱。即生染著。今言。觀離欲者。得此定時即",
    "T46n1916_007:0528b21": "觀破析。若言以心。緣識心與識相應得入定",
    "T46n1916_007:0528b22": "者此實不然。何以故。過去未來現在三世識",
    "T46n1916_007:0528b23": "皆不與現在心相應故。云何言心與三世識",
    "T46n1916_007:0528b24": "相應。定法持心名為識定。故知此識定但有",
    "T46n1916_007:0528b25": "名字虛誑不實故名離欲也。十五觀滅者此",
    "T46n1916_007:0528b26": "對無所有處。所以者何。此定緣無為法塵心",
    "T46n1916_007:0528b27": "與無為相應。對無為法塵發少識故。凡夫得",
    "T46n1916_007:0528b28": "之謂之心滅深生愛著不能捨。為之所縛。今",
    "T46n1916_007:0528b29": "言觀滅者。得此定時即覺有少識。此識雖少",
    "T46n1916_007:0528c01": "亦有四陰和合無常無我虛誑。譬如糞穢多",
    "T46n1916_007:0528c02": "少俱臭不可染著。是名觀滅。十六觀棄捨者",
    "T46n1916_007:0528c03": "此對非想。所以者何。非想是兩捨之對治。從",
    "T46n1916_007:0528c04": "初禪以來但有遍捨無有兩捨故。未與棄捨",
    "T46n1916_007:0528c05": "之名。今此非想既有雙捨有無故名棄捨。亦",
    "T46n1916_007:0528c06": "以此定是捨中之極故最後受名。若凡夫得",
    "T46n1916_007:0528c07": "此定時謂為涅槃。無有觀慧覺了不能捨離。",
    "T46n1916_007:0528c08": "今明棄捨者得此定時。即知四陰十二入三",
    "T46n1916_007:0528c09": "界及十種細心數等和合所成。當知此定無",
    "T46n1916_007:0528c10": "常若空無我虛誑不實。不應計為涅槃生安",
    "T46n1916_007:0528c11": "樂想。既知空寂即不受著是名觀棄捨。雖求",
    "T46n1916_007:0528c12": "定相而亦成就此定。爾時即具二種棄捨。一",
    "T46n1916_007:0528c13": "者根本棄捨。二者涅槃棄捨。永棄生死故云",
    "T46n1916_007:0528c14": "觀棄捨。行者爾時深觀棄捨即便得悟三乘",
    "T46n1916_007:0528c15": "涅槃。此事如須跋陀羅佛令觀非想中細想",
    "T46n1916_007:0528c16": "即便獲得阿羅漢果。今明悟道未必應須具",
    "T46n1916_007:0528c17": "十六。或得三二特勝即便得悟。亦利根者初",
    "T46n1916_007:0528c18": "隨息時。覺悟無常即便悟道。此隨人不定也。",
    "T46n1916_007:0528c19": "從初以來俱發根本定故名亦有漏於中觀行",
    "T46n1916_007:0528c20": "破析不著名亦無漏。故云特勝是亦有漏亦",
    "T46n1916_007:0528c21": "無漏禪。此竪對三界諸禪者。則一一觀法相",
    "T46n1916_007:0528c22": "至義可見也。",
    "T46n1916_007:0528c23": "釋禪波羅蜜次第法門卷第七"
}