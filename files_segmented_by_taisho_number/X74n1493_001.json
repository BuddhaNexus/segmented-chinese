{
    "X74n1493_001:0637a06": "供諸天科儀",
    "X74n1493_001:0637a08": "清廣州寶象林釋迦沙門　弘贊　集",
    "X74n1493_001:0637a09": "供天一法。本出金光明經修懺時。設供三寶諸天。",
    "X74n1493_001:0637a10": "然其檀場。惟安功德天座於佛左邊。道場若覺更",
    "X74n1493_001:0637a11": "安大辯四王座於佛右邊。若準新經。令畫天像。至",
    "X74n1493_001:0637a12": "於請時。位序主客尊卑。次則總請八部。後乃三請",
    "X74n1493_001:0637a13": "功德天。七誦天呪。以召天女。及其徒屬。以此天是",
    "X74n1493_001:0637a14": "道場法門主故。古師列十六諸天。後增日。月。龍王。",
    "X74n1493_001:0637a15": "閻羅。為二十。今人增至二十四。既無位座。亦失次",
    "X74n1493_001:0637a16": "序。若修懺時請。懺法中自有恒式。今雖非修懺。惟",
    "X74n1493_001:0637a17": "是設供。亦須知位次尊卑。論言行則功德大辯為",
    "X74n1493_001:0637a18": "尊。論主領則梵釋居先。茲按懺法。事當尊主。復檢",
    "X74n1493_001:0637a19": "新舊兩經。兼請八部。乃至風火水神。方合經旨。此",
    "X74n1493_001:0637a20": "不別列風等。以彼是八部所屬。請八部。即已兼之。",
    "X74n1493_001:0637a21": "中有雖非對揚。而皆赴集金光明會。愛樂大乘。流",
    "X74n1493_001:0637a22": "通正法。大有呵護之功。昔神煥法師曰。世人論天。",
    "X74n1493_001:0637a23": "或十二。或十六。或十八。皆準鬼神品增減。無拘也。",
    "X74n1493_001:0637a24": "今欲定尊卑。亦良為難。如鬼子母。羅剎也。豈當與",
    "X74n1493_001:0637b01": "大梵同列。有女名功德。男名散脂。今有以功德居",
    "X74n1493_001:0637b02": "上。梵釋次之。後列散脂鬼母。豈非失序。因檢討大",
    "X74n1493_001:0637b03": "藏。作諸天傳。隨位釋之。蓋天有主客。有男女。有本",
    "X74n1493_001:0637b04": "迹。有顯晦。梵王為三界主。帝釋為忉利主。四王為",
    "X74n1493_001:0637b05": "八部主。若功德大辯。但客寄耳。功德寄北天。大辯",
    "X74n1493_001:0637b06": "寄山澤。初無主領。茲所謂主客也。功德。大辯。樹神。",
    "X74n1493_001:0637b07": "地神。摩利。鬼母。並女質。餘則男身。所謂男女也。金",
    "X74n1493_001:0637b08": "剛密迹。五百徒黨。皆大菩薩。本也。現居神位。迹也。",
    "X74n1493_001:0637b09": "所謂本迹也。大辯對佛宜揚正法。雖位處客寄。身",
    "X74n1493_001:0637b10": "示女質。而言行則顯。或但作影響。不事敷揚。縱權",
    "X74n1493_001:0637b11": "有統主。現丈夫形。而言行則晦。所謂顯晦也。知此",
    "X74n1493_001:0637b12": "四端。可與言天矣。今按懺法。及天傳。條列於左。俾",
    "X74n1493_001:0637b13": "無失序也。",
    "X74n1493_001:0637b14": "○一淨水讚(如常可知)",
    "X74n1493_001:0637b15": "○二誦呪灑淨壇場(誦大悲咒或三遍七遍。隨意。次稱云)",
    "X74n1493_001:0637b16": "南無本師釋迦牟尼佛(三稱)",
    "X74n1493_001:0637b17": "○三表白(胡跪白言)",
    "X74n1493_001:0637b18": "恭惟如來御世。不離本際。而化被三千大千。隨機",
    "X74n1493_001:0637b19": "利見。而教設五乘十乘。定慧莊嚴。現自他受用之",
    "X74n1493_001:0637b20": "身。光明遍照。成幽顯俱沾之益。一音演說。眾得隨",
    "X74n1493_001:0637b21": "解。為四生之慈父。九界之獨尊。機感緣至。冥應若",
    "X74n1493_001:0637b22": "響。故於金光明會上。顯密齊彰。天龍感益。利樂無",
    "X74n1493_001:0637b23": "邊之眾。(某等)自愧業緣障重。不聞金口親宣。幸植",
    "X74n1493_001:0637b24": "微因。茲覩大雄之遺訓。謹遵聖教。敬陳蘋儀之微",
    "X74n1493_001:0637c01": "供。恭奉",
    "X74n1493_001:0637c02": "三寶。天龍八部。一切聖眾。伏願",
    "X74n1493_001:0637c03": "慈光俯降。鑒我忱誠。早獲解脫於苦津。俾得頓超於",
    "X74n1493_001:0637c04": "樂地。",
    "X74n1493_001:0637c05": "○四禮請三寶(心隨身口。一心頂禮。了知此身。如影不實。能禮所禮。心無所得。然後",
    "X74n1493_001:0637c06": "手擎香爐。胡跪請言)。",
    "X74n1493_001:0637c07": "一心奉請。毗盧遮那牟尼世尊。不起真際為群生。與",
    "X74n1493_001:0637c08": "眾俱來受供養。(眾同和云)香花請。香華請(下和準此)。",
    "X74n1493_001:0637c09": "一心奉請。金光明會上諸佛世尊。并盡十方遍法界。",
    "X74n1493_001:0637c10": "過現未來一切尊佛。不起真際為群生。與眾俱來",
    "X74n1493_001:0637c11": "受供養。香華請。香華請。",
    "X74n1493_001:0637c12": "一心奉請。金光明最勝王經。并盡十方徧法界。過現",
    "X74n1493_001:0637c13": "未來一切尊法。我今三業如法請。惟願顯現受供",
    "X74n1493_001:0637c14": "養。香華請。香華請。",
    "X74n1493_001:0637c15": "一心奉請。金光明會上諸大菩薩。三乘聖眾。并盡十",
    "X74n1493_001:0637c16": "方徧法界。過現未來一切賢聖僧。不起真際為群",
    "X74n1493_001:0637c17": "生。與眾俱來受供養。香華請。香華請(三請已。起禮三拜)。",
    "X74n1493_001:0637c18": "○五奉請諸天(出家五眾。於諸天處。有請無跪拜。在家當禮。擎爐稱言)",
    "X74n1493_001:0637c19": "南無光明會上護法諸天菩薩(三稱畢請言)。",
    "X74n1493_001:0637c20": "一心奉請。統御娑婆三界之主。身心妙圓。威儀明悟。",
    "X74n1493_001:0637c21": "尸棄大梵王尊天。惟願暫離天闕。與諸天眷。來赴",
    "X74n1493_001:0637c22": "凡筵。不捨慈悲。光臨法會。香華請。香華請。",
    "X74n1493_001:0637c23": "一心奉請。須彌山頂。三十三天主。帝釋尊天。惟願暫",
    "X74n1493_001:0637c24": "離天闕。與諸天眷。來赴凡筵。不捨慈悲。光臨法會。",
    "X74n1493_001:0638a01": "香華請。香花請。",
    "X74n1493_001:0638a02": "一心奉請。北方護世。大藥叉主。多聞尊天。惟願暫離",
    "X74n1493_001:0638a03": "天闕。與諸天眷。來赴凡筵。不捨慈悲。光臨法會。香",
    "X74n1493_001:0638a04": "華請。香華請。",
    "X74n1493_001:0638a05": "一心奉請。東方護世。乾闥婆王。持國尊天。惟願暫離",
    "X74n1493_001:0638a06": "天闕。與諸天眷。來赴凡筵。不捨慈悲。光臨法會。香",
    "X74n1493_001:0638a07": "華請。香華請。",
    "X74n1493_001:0638a08": "一心奉請。南方護世。鳩槃茶王。增長尊天。惟願暫離",
    "X74n1493_001:0638a09": "天闕。與諸天眷。來赴凡筵。不捨慈悲。光臨法會。香",
    "X74n1493_001:0638a10": "華請。香華請。",
    "X74n1493_001:0638a11": "一心奉請。西方護世。統領諸龍。廣目尊天。惟願暫離",
    "X74n1493_001:0638a12": "天闕。與諸天眷。來赴凡筵。不捨慈悲。光臨法會。香",
    "X74n1493_001:0638a13": "華請。香華請。",
    "X74n1493_001:0638a14": "一心奉請。誓護賢劫千佛。金剛密跡主。大力士尊天。",
    "X74n1493_001:0638a15": "惟願暫離天闕。與諸天眷。來赴凡筵。不捨慈悲。光",
    "X74n1493_001:0638a16": "臨法會。香華請。香華請。",
    "X74n1493_001:0638a17": "一心奉請。統御大千。居色界頂。極尊之主。摩醘首羅",
    "X74n1493_001:0638a18": "尊天。惟願暫離天闕。與諸天眷。來赴凡筵。不捨慈",
    "X74n1493_001:0638a19": "悲。光臨法會。香華請。香華請(論尊。此當首請。而於光明會上非對揚也)。",
    "X74n1493_001:0638a20": "一心奉請。擁護持經。說呪利生。欲界天主。波旬魔王",
    "X74n1493_001:0638a21": "尊天。惟願暫離天闕。與諸天眷。來赴凡筵。不捨慈",
    "X74n1493_001:0638a22": "悲。光臨法會。香華請。香華請。",
    "X74n1493_001:0638a23": "一心奉請。了知一切諸法體性差別。統領二十八部",
    "X74n1493_001:0638a24": "鬼神。散脂藥叉大將尊天。惟願暫離宮闕。與諸眷",
    "X74n1493_001:0638b01": "屬。來赴凡筵。不捨慈悲。光臨法會。香華請。香華請。",
    "X74n1493_001:0638b02": "一心奉請。能與總持大智慧聚。大辯才尊天。惟願暫",
    "X74n1493_001:0638b03": "離宮闕。與諸天眷。來赴凡筵。不捨慈悲。光臨法會。",
    "X74n1493_001:0638b04": "香華請。香華請。",
    "X74n1493_001:0638b05": "一心奉請。第一威德成就眾事。大吉祥功德尊天。惟",
    "X74n1493_001:0638b06": "願暫離天闕。與諸天眷。來赴凡筵。不捨慈悲。光臨",
    "X74n1493_001:0638b07": "法會。香華請。香華請。",
    "X74n1493_001:0638b08": "一心奉請。內秘密行。外護三洲。利物弘化。擁護四眾。",
    "X74n1493_001:0638b09": "韋駄尊天。惟願暫離天闕。與諸天眷。來赴凡筵。不",
    "X74n1493_001:0638b10": "捨慈悲。光臨法會。香華請。香華請。",
    "X74n1493_001:0638b11": "一心奉請。出生地利。百穀果蓏。擁護持經。堅牢地神",
    "X74n1493_001:0638b12": "尊天。惟願暫離宮闕。與諸天眷。來赴凡筵。不捨慈",
    "X74n1493_001:0638b13": "悲。光臨法會。香華請。香華請。",
    "X74n1493_001:0638b14": "一心奉請。守護覺場。不離佛日。菩提樹神尊天。惟願",
    "X74n1493_001:0638b15": "暫離宮闕。與諸眷屬。來赴凡筵。不捨慈悲。光臨法",
    "X74n1493_001:0638b16": "會。香華請。香華請。",
    "X74n1493_001:0638b17": "一心奉請。受佛教敕。擁護人民。五百神王母。歡喜藥",
    "X74n1493_001:0638b18": "叉尊天。惟願暫離宮闕。與諸眷屬。來赴凡筵。不捨",
    "X74n1493_001:0638b19": "慈悲。光臨法會。香華請。香華請。",
    "X74n1493_001:0638b20": "一心奉請。行日月前。救兵戈難。護國祐民。摩利支尊",
    "X74n1493_001:0638b21": "天。惟願暫離天闕。與諸天眷。來赴凡筵。不捨慈悲。",
    "X74n1493_001:0638b22": "光臨法會。香華請。香華請。",
    "X74n1493_001:0638b23": "一心奉請。週四天下。千光破暗。照育萬物。日宮太陽",
    "X74n1493_001:0638b24": "寶光尊天。惟願暫離天闕。與諸天眷。來赴凡筵。不",
    "X74n1493_001:0638c01": "捨慈悲。光臨法會。香華請。香華請。",
    "X74n1493_001:0638c02": "一心奉請。旋四部洲。千輝朗夜。滋長萬物。月宮太陰",
    "X74n1493_001:0638c03": "宿王。明月尊天。惟願暫離天闕。與諸天眷。來赴凡",
    "X74n1493_001:0638c04": "筵。不捨慈悲。光臨法會。香華請。香華請。",
    "X74n1493_001:0638c05": "一心奉請。除諸災患。殄眾怖畏。阿揭多等。四大電王",
    "X74n1493_001:0638c06": "尊天。惟願暫離天闕。與諸天眷。來赴凡筵。不捨慈",
    "X74n1493_001:0638c07": "悲。光臨法會。香華請。香華請。",
    "X74n1493_001:0638c08": "一心奉請。布密雲。注甘雨。守護諸佛法藏。利國祐民。",
    "X74n1493_001:0638c09": "娑竭羅。阿耨達龍王尊天。惟願暫離宮闕。與諸眷",
    "X74n1493_001:0638c10": "屬。來赴凡筵。不捨慈悲。光臨法會。香華請。香華請。",
    "X74n1493_001:0638c11": "一心奉請。愛樂正法。深心護持。統領三萬六千夜叉",
    "X74n1493_001:0638c12": "神眾。藥叉王。蓮華面尊天。惟願暫離宮闕。與諸眷",
    "X74n1493_001:0638c13": "屬。來赴凡筵。不捨慈悲。光臨法會。香華請。香華請。",
    "X74n1493_001:0638c14": "一心奉請。深樂大乘。流通正法。以香資身。乾闥婆王。",
    "X74n1493_001:0638c15": "彩軍尊天。惟願暫離天闕。與諸天眷。來赴凡筵。不",
    "X74n1493_001:0638c16": "捨慈悲。光臨法會。香華請。香華請。",
    "X74n1493_001:0638c17": "一心奉請。誓護正法。擁衛善人。福樂鄰天。阿修羅王。",
    "X74n1493_001:0638c18": "毗摩質多尊天。惟願暫離宮闕。與諸眷屬。來赴凡",
    "X74n1493_001:0638c19": "筵。不捨慈悲。光臨法會。香華請。香華請。",
    "X74n1493_001:0638c20": "一心奉請。具大神力。擁衛大乘經典。金翅鳥王。蘇羅",
    "X74n1493_001:0638c21": "尊天。惟願暫離宮闕。與諸眷屬。來赴凡筵。不捨慈",
    "X74n1493_001:0638c22": "悲。光臨法會。香華請。香華請。",
    "X74n1493_001:0638c23": "一心奉請。深護大乘。樂聞正法。緊那羅王。香象勢力",
    "X74n1493_001:0638c24": "尊天。惟願暫離天闕。與諸眷屬。來赴凡筵。不捨慈",
    "X74n1493_001:0639a01": "悲。光臨法會。香華請。香華請。",
    "X74n1493_001:0639a02": "一心奉請。護持正法。樂修上乘。莫呼羅伽王。大善見",
    "X74n1493_001:0639a03": "尊天。惟願暫離宮闕。與諸眷屬。來赴凡筵。不捨慈",
    "X74n1493_001:0639a04": "悲。光臨法會。香華請。香華請。",
    "X74n1493_001:0639a05": "一心奉請。大權示現。職掌幽冥。泥犁地獄主。閻魔羅",
    "X74n1493_001:0639a06": "王尊天。惟願暫離宮闕。與諸眷屬。來赴凡筵。不捨",
    "X74n1493_001:0639a07": "慈悲。光臨法會。香華請。香華請。",
    "X74n1493_001:0639a08": "(若後誦楞嚴呪。其呪有天龍八部之名。不可無請。當請云)。",
    "X74n1493_001:0639a09": "一心奉請。楞嚴會上。護法諸天。八部聖眾。惟願暫離",
    "X74n1493_001:0639a10": "天闕。與諸眷屬。來赴凡筵。不捨慈悲。光臨法會。香",
    "X74n1493_001:0639a11": "華請。香華請。",
    "X74n1493_001:0639a12": "(若不誦楞嚴呪。即不在請也。如上列名。一一三請大善。若其時速。可再加二總請。足前三請。請云)。",
    "X74n1493_001:0639a13": "一心奉請。金光明。楞嚴會上。護法諸天。并諸眷屬。天",
    "X74n1493_001:0639a14": "仙等眾。惟願暫離天闕。來赴凡筵。不捨慈悲。光臨",
    "X74n1493_001:0639a15": "法會。香華請。香華請(二請畢。安座。白言)。",
    "X74n1493_001:0639a16": "上來敬請十方三寶。天龍八部聖眾。愍念凡情。垂",
    "X74n1493_001:0639a17": "慈降臨。惟願各安寶座。如毗離耶。淨名丈室。處八",
    "X74n1493_001:0639a18": "萬四千師子之座。拘尸城外。娑羅林。於一針鋒上。",
    "X74n1493_001:0639a19": "坐無邊之眾。",
    "X74n1493_001:0639a20": "伏以。具勝吉祥。成就眾事。故建號為大功德天。能",
    "X74n1493_001:0639a21": "與總持妙慧。遂稱曰大辯才。闡神通。護正法。是為",
    "X74n1493_001:0639a22": "金剛密迹。推長於初禪天上。亶作娑婆之主。號曰",
    "X74n1493_001:0639a23": "大梵天王。居色界頂。統攝大千。故稱名曰大自在。",
    "X74n1493_001:0639a24": "帝釋尊居忉利。特司下土之權。四王住須彌山腹",
    "X74n1493_001:0639b01": "統領八部之神。利物弘化。護法安僧。韋馱將軍最",
    "X74n1493_001:0639b02": "先。由是光明會上之聖眾。方等示現之善權。莫不",
    "X74n1493_001:0639b03": "輸誠立誓。護法安人。豈惟翼贊於當時。特為扶持",
    "X74n1493_001:0639b04": "於末運。伏願",
    "X74n1493_001:0639b05": "大闡神力。助揚正化。冥鑒物情。歡納茲晨。(某)檀那",
    "X74n1493_001:0639b06": "之菲供。(若出家者。隨戒稱之)密回聖照。俯運悲懷。憫群生之",
    "X74n1493_001:0639b07": "微誠。仰冀普度於迷津。早得遂心而解脫。故我至",
    "X74n1493_001:0639b08": "誠。一心歸命。",
    "X74n1493_001:0639b09": "○六誦呪(若不誦楞嚴呪。應初誦大悲呪灑淨畢即。請三寶諸天。今當誦十小呪。至功德天呪。",
    "X74n1493_001:0639b10": "須誦七遍。召請彼天。及天眷屬等。如誦楞嚴呪及十呪。至天女呪。亦須誦七徧。以召彼天等。呪曰)。",
    "X74n1493_001:0639b11": "南無佛陀。南無達摩。南無僧伽。南無室利摩訶提鼻",
    "X74n1493_001:0639b12": "耶。怛儞也他波唎富樓那遮唎　三曼陀達舍尼",
    "X74n1493_001:0639b13": "　摩訶毗訶羅伽帝　三曼陀毗尼伽帝　摩訶迦利",
    "X74n1493_001:0639b14": "野　波禰波羅波禰　薩利嚩栗他　三曼陀修鉢",
    "X74n1493_001:0639b15": "梨帝　富隸那。阿夜那達摩帝　摩訶毗鼓畢帝",
    "X74n1493_001:0639b16": "　摩訶彌勒帝　婁簸僧祇帝　醯帝簁　僧祇醯帝",
    "X74n1493_001:0639b17": "　三曼陀　阿咃　何[少/兔]婆囉尼",
    "X74n1493_001:0639b18": "(誦已祝延。宣疏意。叩首起立。端身合掌。整心殷重。存想三寶諸天八部。畟塞虗空。應現道場。方伸供養也)。",
    "X74n1493_001:0639b19": "○七伸供養(唱云)",
    "X74n1493_001:0639b20": "一切恭敬",
    "X74n1493_001:0639b21": "一心頂禮十方常住三寶(一拜已。伸白云)",
    "X74n1493_001:0639b22": "　三寶福田最良祐　　娑婆界主大梵王",
    "X74n1493_001:0639b23": "　摩醯首羅大千主　　帝釋四王地居天",
    "X74n1493_001:0639b24": "　吉祥功德大名稱　　能與福智辯才仙",
    "X74n1493_001:0639c01": "　摩利支天堅牢神　　密跡散脂韋馱尊",
    "X74n1493_001:0639c02": "　菩提樹神歡喜毋　　天龍修羅八部眾",
    "X74n1493_001:0639c03": "　常護群生心無厭　　匡持佛法闡威權",
    "X74n1493_001:0639c04": "　光明會上諸聖賢　　不違本誓光臨此",
    "X74n1493_001:0639c05": "　惟願衷愍鑒微衷　　乘佛秘密菩提證(唱云)",
    "X74n1493_001:0639c06": "是諸眾等。各各胡跪。嚴持香華如法供養(以手擎香華云)。",
    "X74n1493_001:0639c07": "　我此香華徧十方　　以為微妙光明臺",
    "X74n1493_001:0639c08": "　諸天音樂天寶香　　諸天餚饎天寶衣",
    "X74n1493_001:0639c09": "　不可思議妙法塵　　一一塵出一切塵",
    "X74n1493_001:0639c10": "　一一塵出一切法　　旋轉無礙互莊嚴",
    "X74n1493_001:0639c11": "　遍至十方三寶前　　十方法界三寶前",
    "X74n1493_001:0639c12": "　悉有我身修供養　　一一皆悉徧法界",
    "X74n1493_001:0639c13": "　彼彼無襍無障礙　　盡未來際作佛事",
    "X74n1493_001:0639c14": "　普熏法界諸眾生　　蒙熏皆發菩提心",
    "X74n1493_001:0639c15": "　同入無生證佛智(即以手散華。若不散。運想華從空下。復擎爐云)",
    "X74n1493_001:0639c16": "　願此香華雲　　遍滿十方界　　供養一切佛",
    "X74n1493_001:0639c17": "　尊法諸菩薩　　聲聞緣覺眾　　一切諸天仙",
    "X74n1493_001:0639c18": "　以起光明臺　　過於無邊界　　無邊佛土中",
    "X74n1493_001:0639c19": "　受用作佛事　　普熏諸眾生　　皆發菩提心",
    "X74n1493_001:0639c20": "(起立。唱云)。",
    "X74n1493_001:0639c21": "供養已。一切恭敬(一體。此之香華偈。在前第二洒淨道場法下。誦亦得",
    "X74n1493_001:0639c22": "次供齋。經云。早起諸天食。今以寅卯二時當供。若冬季。辰初猶應供。供已讚云)。",
    "X74n1493_001:0639c23": "佛慈廣被。德力洪深。諸天護世作甘霖。災障永無侵",
    "X74n1493_001:0639c24": "願鑒微芹。福慧此駢臻。",
    "X74n1493_001:0640a01": "南無禪悅藏菩薩摩訶薩(三稱)",
    "X74n1493_001:0640a02": "(若不念佛發願迴向。即念供佛齋天。殊勝行偈。三自歸畢。如欲念者當如下作)。",
    "X74n1493_001:0640a03": "○八念佛迴向發願(先誦金光明經讚佛偈云)。",
    "X74n1493_001:0640a04": "　佛面猶如淨滿月　　亦如千日放光明",
    "X74n1493_001:0640a05": "　目淨修廣若青蓮　　齒白齊密猶珂雪",
    "X74n1493_001:0640a06": "　佛德無邊如大海　　無限妙寶積其中",
    "X74n1493_001:0640a07": "　智慧德水鎮恒盈　　百千勝定咸充滿",
    "X74n1493_001:0640a08": "　足下輪相皆嚴飾　　轂輞千輻悉齊平",
    "X74n1493_001:0640a09": "　手足縵網遍莊嚴　　猶如鵝王相具足",
    "X74n1493_001:0640a10": "　佛身晃耀等金山　　清淨殊特無倫匹",
    "X74n1493_001:0640a11": "　亦如妙高功德滿　　故我稽首佛山王",
    "X74n1493_001:0640a12": "　相好如空不可測　　逾於千月放光明",
    "X74n1493_001:0640a13": "　皆如焰幻不思議　　故我稽首心無著",
    "X74n1493_001:0640a14": "(讚已。稱云)。",
    "X74n1493_001:0640a15": "南無娑婆世界。三界大師。四生慈父。人天教主。千百",
    "X74n1493_001:0640a16": "億化身。釋迦牟尼佛。",
    "X74n1493_001:0640a17": "南無釋迦牟尼佛(隨念多少。如常發願。迴向。禮拜。三自歸畢)。",
    "X74n1493_001:0640a18": "昔人供天。多感徵應。良由依法盡誠。內外潔敬。淨",
    "X74n1493_001:0640a19": "處為壇。若僧伽藍。若阿蘭若。閑靜之所。或堂殿樓",
    "X74n1493_001:0640a20": "閣。治地令淨。拂除四壁。香水灌灑。更用香泥塗拭。",
    "X74n1493_001:0640a21": "猶為殊勝。安淨供具。碗鉢缾器。要未經用。嚴飾諸",
    "X74n1493_001:0640a22": "座。於其座上。散諸妙華。布以末香。燃眾名香。并淨",
    "X74n1493_001:0640a23": "燈燭。傾心盡意。方能感格。近見僧俗供天。心缺殷",
    "X74n1493_001:0640a24": "重。處無嚴淨。供具非新。飲食不精。僅隨世儀。而欲",
    "X74n1493_001:0640b01": "希彼聖應。豈可得耶。既不招賢感聖。誠為虗設。猶",
    "X74n1493_001:0640b02": "謂所祈無騐。自獲謗愆。誰當代罪。外儀既潔。復須",
    "X74n1493_001:0640b03": "淨內三業。香湯沐浴。著淨潔衣。是名身業淨也。口",
    "X74n1493_001:0640b04": "不雜言。楊枝淨潄。是為口業淨也。心專懃敬。念不",
    "X74n1493_001:0640b05": "散亂。是為意業淨也。三業既清而且敬。則無不格",
    "X74n1493_001:0640b06": "彼天心矣。身雖沐浴。而不護淨。猶未盡善盡美。所",
    "X74n1493_001:0640b07": "謂洗淨洗手。佛告諸比丘。若大小便利。不如法洗",
    "X74n1493_001:0640b08": "淨洗手者。不應繞塔行道。禮佛誦經。諸天不喜。所",
    "X74n1493_001:0640b09": "持呪法。皆無効騐。若作齋供。書經造像。得福寡薄。",
    "X74n1493_001:0640b10": "為下品行。當墮惡道。如佛所說。可不慎哉。其便利",
    "X74n1493_001:0640b11": "洗淨法。詳如餘處。",
    "X74n1493_001:0640b13": "○附諸天行儀",
    "X74n1493_001:0640b14": "尸棄大梵天王",
    "X74n1493_001:0640b15": "梵。華言清淨。謂此天王。淨持禁戒。威儀不缺。身心",
    "X74n1493_001:0640b16": "妙圓。加以明悟。居色界初禪二禪天中間。統領梵",
    "X74n1493_001:0640b17": "眾。為娑婆世界主。尸棄。華言頂髻。三千大千界內。",
    "X74n1493_001:0640b18": "有萬億梵王。此處梵王名尸棄。居大千界之中。以",
    "X74n1493_001:0640b19": "統御為主。故名大梵王。身長一由旬半。壽命一劫",
    "X74n1493_001:0640b20": "半。此據六十小劫。為一劫半。非大劫也。大劫共有",
    "X74n1493_001:0640b21": "八十箇小劫。經云。色界諸天。下來聽法。六十諸天",
    "X74n1493_001:0640b22": "共坐一針鋒之端。亦不迫窄。都不相礙。由彼色身",
    "X74n1493_001:0640b23": "微妙。如諸燈光遞相涉入。互相遍到。亦無妨礙。彼",
    "X74n1493_001:0640b24": "亦如是。",
    "X74n1493_001:0640c01": "帝釋天主",
    "X74n1493_001:0640c02": "梵語釋提桓因。華言能天主。謂能為三十三天主。",
    "X74n1493_001:0640c03": "今略云帝釋。現身有千頭千眼。手持金剛杵。流出",
    "X74n1493_001:0640c04": "火炎。居須爾山頂。善見大城內。中央金城。殊勝之",
    "X74n1493_001:0640c05": "殿。其殿周迴一千五百由旬。具足種種妙寶莊嚴",
    "X74n1493_001:0640c06": "映蔽天宮。故名殊勝。殿上當中重閣圓室。廣三十",
    "X74n1493_001:0640c07": "由旬。周迴九十由旬。高四十五由旬。是帝釋所住",
    "X74n1493_001:0640c08": "之處。並是瑠璃所成。眾寶廁填。人間百歲。忉利天",
    "X74n1493_001:0640c09": "為一日一夜。壽一千歲。計人間日月。三億六十萬",
    "X74n1493_001:0640c10": "歲。三十三天。身長二里半。帝釋身長五里。有二大",
    "X74n1493_001:0640c11": "太子。一名栴檀。二名修毗羅。復有九十億那由他",
    "X74n1493_001:0640c12": "天女。并有千子。及有諸臣無量。共為眷屬。帝釋當",
    "X74n1493_001:0640c13": "來成佛。號無著尊。昔為人時。姓憍尸迦。與三十二",
    "X74n1493_001:0640c14": "知友。共修迦葉佛塔。以此功德。報為天主。三十二",
    "X74n1493_001:0640c15": "人。為輔臣。合稱三十三天○梵語忉利。此言三十",
    "X74n1493_001:0640c16": "三。一由旬四十里。那由他此云萬億。",
    "X74n1493_001:0640c17": "北方毗沙門天王",
    "X74n1493_001:0640c18": "梵語毗沙門。華言多聞。父字婆難陀。母名蘇富。此",
    "X74n1493_001:0640c19": "天福德名聞最勝。居須彌山半之北水精埵。有三",
    "X74n1493_001:0640c20": "城。一名可畏。二名天敬。三名眾歸。統領無量藥叉",
    "X74n1493_001:0640c21": "羅剎。守護北方。佛令掌擎古佛舍利塔。欲畫其像。",
    "X74n1493_001:0640c22": "如陀羅尼集云。身著種種天衣嚴飾。極令精妙。左",
    "X74n1493_001:0640c23": "手執矟拄地。右手屈肘。擎於佛塔。",
    "X74n1493_001:0640c24": "東方提頭賴吒天王",
    "X74n1493_001:0641a01": "梵語提頭賴吒。華言持國。謂能護持國土。父字難",
    "X74n1493_001:0641a02": "陀。母字蜜耆盧。居須彌山半之東黃金埵。城名上",
    "X74n1493_001:0641a03": "賢。統領乾闥婆。毗舍遮眾。守護東方。其像。天衣嚴",
    "X74n1493_001:0641a04": "飾同前。左手伸臂垂下把刀。右手屈臂向前仰手。",
    "X74n1493_001:0641a05": "掌中著寶。寶上出光○毗舍遮。華言噉精氣鬼。",
    "X74n1493_001:0641a06": "南方毗留勒叉天王",
    "X74n1493_001:0641a07": "毗留勒叉。華言增長。謂能令自他威德善根增長。",
    "X74n1493_001:0641a08": "父字和修吉。母名漚惙帝。居須彌山半之南青瑠",
    "X74n1493_001:0641a09": "璃埵。城名善見。統領鳩槃茶。及薜茘多。無量鬼神。",
    "X74n1493_001:0641a10": "守護南方。其像。天衣莊嚴。左手同前。右手執矟。矟",
    "X74n1493_001:0641a11": "根著地○鳩槃茶。華言魔魅鬼。薜茘多。華言餓",
    "X74n1493_001:0641a12": "鬼。",
    "X74n1493_001:0641a13": "西方毗留博叉天王",
    "X74n1493_001:0641a14": "毗留博叉。華言雜語。謂能作種種言語。又云廣目。",
    "X74n1493_001:0641a15": "以其目廣大故。父字波羅伽。母名漚季畀。居須彌",
    "X74n1493_001:0641a16": "山半之西白銀埵。城名周羅。統領富單那。及無量",
    "X74n1493_001:0641a17": "百千諸龍。守護西方。其像。天衣莊嚴。左手同前。其",
    "X74n1493_001:0641a18": "右手把赤索。此四王。是欲界初天。為八部主。人間",
    "X74n1493_001:0641a19": "五十歲。此天為一晝夜。壽五百歲。計人間日月。當",
    "X74n1493_001:0641a20": "九百萬歲。皆是化生。身長五里五分之一。四王昔",
    "X74n1493_001:0641a21": "聞佛說法。皆證初果。各有九十一子。姿貌端正。同",
    "X74n1493_001:0641a22": "名曰帝。有大威力。守護十方。一王有八將軍。周三",
    "X74n1493_001:0641a23": "天下。護佛弟子。一切山河樹木土地城郭。所有鬼",
    "X74n1493_001:0641a24": "□。皆屬四天王管。新經云。四天王白佛言。世尊我",
    "X74n1493_001:0641b01": "等四王。與二十八部藥叉大將。并與無量百千藥",
    "X74n1493_001:0641b02": "叉。以淨天眼。過於世人。觀察擁護此贍部州。世尊。",
    "X74n1493_001:0641b03": "以此因緣。我等諸王。各為護世者○富單那。華言",
    "X74n1493_001:0641b04": "臭餓鬼。又云主熱病鬼。",
    "X74n1493_001:0641b05": "金剛密跡主寶賢大將",
    "X74n1493_001:0641b06": "此天手執金剛杵。識達如來一切秘密事迹。故以",
    "X74n1493_001:0641b07": "為名。寶賢。其字也。正法念經云。昔有國王夫人生",
    "X74n1493_001:0641b08": "一千子。欲試當來成佛之次第。故拘留孫探得第",
    "X74n1493_001:0641b09": "一籌。釋迦得第四籌。乃至樓至當千籌。第二夫人",
    "X74n1493_001:0641b10": "生二子。一願為梵王。請千兄轉法輪。一願為密迹",
    "X74n1493_001:0641b11": "金剛神。護千兄教法。領五百藥叉。皆大菩薩。居須",
    "X74n1493_001:0641b12": "彌山峰。護賢劫千佛之法。世傳樓至化身。非也。",
    "X74n1493_001:0641b13": "摩醯首羅天王",
    "X74n1493_001:0641b14": "梵語摩醯首羅。華言大自在。字威靈帝。三目八臂。",
    "X74n1493_001:0641b15": "騎白牛。執白拂。及三股叉居色界頂。云是十住菩",
    "X74n1493_001:0641b16": "薩示現。統攝大千世界。為色界極尊之主。光明勝",
    "X74n1493_001:0641b17": "一切。能知大千世界雨滴之數。有人以為欲界第",
    "X74n1493_001:0641b18": "六天。又以為初禪。天上大梵王並非也。色究竟天。",
    "X74n1493_001:0641b19": "身長萬六千由旬。壽命一萬六千劫。陀羅尼雜集",
    "X74n1493_001:0641b20": "云。我摩醯首羅天王。神力自在。典領三千大千世",
    "X74n1493_001:0641b21": "界鬼神諸王。養育守護。摧伏外道。及諸邪見。悉令",
    "X74n1493_001:0641b22": "歸伏。安住正法。復以神通遊騰十方諸佛國土。佐",
    "X74n1493_001:0641b23": "佛揚化。我以神呪力。六道化身。度脫眾生。內修菩",
    "X74n1493_001:0641b24": "薩清淨戒行。久以得處法流水中。八住齊階。功德",
    "X74n1493_001:0641c01": "成就。",
    "X74n1493_001:0641c02": "波旬魔王天",
    "X74n1493_001:0641c03": "梵語魔羅。華言能奪命。亦能奪智慧命。常為修道",
    "X74n1493_001:0641c04": "者。作諸障礙波旬。華言惡。是釋迦如來出世時魔",
    "X74n1493_001:0641c05": "王名也。今居欲界第六天頂。宮殿七重。縱廣六千",
    "X74n1493_001:0641c06": "由旬。身長三里半。壽命三萬二千歲。人間三千二",
    "X74n1493_001:0641c07": "百年。此天為一晝夜。往昔為婆羅門時。作一無遮",
    "X74n1493_001:0641c08": "大施會。故報為欲界主。雖為欲界主。帝釋四天行",
    "X74n1493_001:0641c09": "佛法事。魔不能制。涅槃會中。亦說呪。利益眾生。新",
    "X74n1493_001:0641c10": "經云。魔王說偈曰。若有持此經。能伏諸煩惱。如是",
    "X74n1493_001:0641c11": "眾生類。擁護令安樂。若有說是經。諸魔不得。便由",
    "X74n1493_001:0641c12": "佛威力故。我當擁護彼。",
    "X74n1493_001:0641c13": "散脂藥叉大將",
    "X74n1493_001:0641c14": "梵語具云散脂修摩。華言密。謂名。行。理。智。四皆密",
    "X74n1493_001:0641c15": "也。亦名僧慎爾耶。華言正了知。陀羅尼集云。鬼子",
    "X74n1493_001:0641c16": "母有三男。長名唯奢文。次名散脂大將。手執鉾鑹。",
    "X74n1493_001:0641c17": "三名摩尼跋陀。能於十方世界。覆護一切眾生。為",
    "X74n1493_001:0641c18": "除哀惱等患。常地居。或居空。各有五百眷屬。領二",
    "X74n1493_001:0641c19": "十八部藥叉諸神。隨是經典所流布處。與諸鬼神",
    "X74n1493_001:0641c20": "往至彼所。擁護說法者。仍以身口意三密。而加被",
    "X74n1493_001:0641c21": "之。謂以眾味精氣。從其毛孔入。是身密加被也。莊",
    "X74n1493_001:0641c22": "嚴其言辭辯才。是口密加被也。令其心進勇銳。是",
    "X74n1493_001:0641c23": "意密加被也。復令聞者受人天樂。疾證菩提。新金",
    "X74n1493_001:0641c24": "光明經云。正了知。白佛言。世尊。何故我名正了知。",
    "X74n1493_001:0642a01": "此之因緣。是佛親證。我知諸法。我曉一切法。隨所",
    "X74n1493_001:0642a02": "有一切法。如所有一切法。諸種類體性差別。我皆",
    "X74n1493_001:0642a03": "了知。我有難思智光。我有難思智炬。我有難思智",
    "X74n1493_001:0642a04": "行。我有難思智聚。我於難思境。而能通達。我於一",
    "X74n1493_001:0642a05": "切法。正知正曉。能正觀察。以是因緣。我名正了知。",
    "X74n1493_001:0642a06": "以是義故。我能令彼說法之師。言辭辯了。具足莊",
    "X74n1493_001:0642a07": "嚴。亦令精氣從毛孔而入。身力充足。威光勇徤。難",
    "X74n1493_001:0642a08": "思智光。皆得成就。得正憶念。無有退屈。彼諸眾生。",
    "X74n1493_001:0642a09": "聞是經已得不思議大智光明。及無量福德之聚。",
    "X74n1493_001:0642a10": "當受無量無數大劫人天勝樂。永離三途。常值諸",
    "X74n1493_001:0642a11": "佛。速證無上菩提。若男若女。於此經中。乃至受持",
    "X74n1493_001:0642a12": "一四句頌。或持一句。或此經王首題名號。及此經",
    "X74n1493_001:0642a13": "中一如來名。一菩薩名。發心稱念。恭敬供養者。我",
    "X74n1493_001:0642a14": "當救護攝受。令無災橫。離苦得樂。",
    "X74n1493_001:0642a15": "大辯才天",
    "X74n1493_001:0642a16": "謂得大智慧功德成就大辯才也。或居山巖。山澤。",
    "X74n1493_001:0642a17": "深處。或居大林。葺茅為室。結軟草為衣。頭上圓髻。",
    "X74n1493_001:0642a18": "常翹一足。八臂莊嚴。手持三戟。及日月旗。弓箭。刀。",
    "X74n1493_001:0642a19": "矟。斧。羂索。長杵。鐵輪。振大鈴鐸。帝釋諸天。常加供",
    "X74n1493_001:0642a20": "養讚歎。具無礙辯。於一切時。常自護世。濟物利生。",
    "X74n1493_001:0642a21": "流通佛法。新經云。若有受持讀誦書寫流布是妙",
    "X74n1493_001:0642a22": "經王。如說行者。我為是人將諸眷屬。作天妓樂。來",
    "X74n1493_001:0642a23": "至其所。而為擁護。除諸病苦。惡星疫疾。惡夢惡神。",
    "X74n1493_001:0642a24": "蠱道魘術。饒益是等持經之人。及諸聽者。皆令速",
    "X74n1493_001:0642b01": "度生死大海。至不退菩提。",
    "X74n1493_001:0642b02": "大吉祥功德天",
    "X74n1493_001:0642b03": "第一威德成就眾事大功德天。於過去佛所。種諸",
    "X74n1493_001:0642b04": "善根。故感福報相貌殊勝。能令眾生福德成就。新",
    "X74n1493_001:0642b05": "經云。大吉祥天女白佛言。世尊。北方天王城名有",
    "X74n1493_001:0642b06": "財。去城不遠有園名曰妙華福光。中有勝殿。七寶",
    "X74n1493_001:0642b07": "所成。我常住彼。我念過去瑠璃金山寶華光照吉",
    "X74n1493_001:0642b08": "祥功德海如來。我於彼佛所種諸善根。由彼如來",
    "X74n1493_001:0642b09": "威神力故。令我今日隨所念處。隨所視方。隨所至",
    "X74n1493_001:0642b10": "國。能令無量百千萬億眾生。受諸快樂。乃至所須",
    "X74n1493_001:0642b11": "七寶。衣服飲食。資生之具。悉令充足。若獨為己身。",
    "X74n1493_001:0642b12": "常讀是經。供養不絕。當以此福。普施一切。回向菩",
    "X74n1493_001:0642b13": "提。願出生死。速得解脫。按陀羅尼集云。功德天像。",
    "X74n1493_001:0642b14": "身端正。赤白色。二臂畫作種種瓔珞。環釧。耳璫。天",
    "X74n1493_001:0642b15": "衣。寶冠。左手當持如意珠。右手施呪無畏。當臺上",
    "X74n1493_001:0642b16": "坐。此天具足。三明六通及八解脫。如初地菩薩。等",
    "X74n1493_001:0642b17": "無有異。為度眾生現作天女。見諸眾生輪迴六趣。",
    "X74n1493_001:0642b18": "沒溺苦海。無有覺者。我今愍此諸眾生故。以此神",
    "X74n1493_001:0642b19": "呪欲擁護天。",
    "X74n1493_001:0642b20": "韋馱天將",
    "X74n1493_001:0642b21": "韋馱。華言靈感。智論要略云。天將姓韋。名琨。乃南",
    "X74n1493_001:0642b22": "方天王八將軍之一。為三十二將之首。生知聰慧。",
    "X74n1493_001:0642b23": "早離塵欲。清淨梵行。修童真業。不染天欲。面受佛",
    "X74n1493_001:0642b24": "囑。內懷密行。外護佛法。統衛三洲。利物弘化。廣濟",
    "X74n1493_001:0642c01": "羣生。出家道力微者。皆為魔子魔女惑亂。將軍悽",
    "X74n1493_001:0642c02": "惶奔趨。應機除剪。有事須至四天王所。王見皆起",
    "X74n1493_001:0642c03": "謂將軍修童真行。護正法故也。",
    "X74n1493_001:0642c04": "堅牢地神天",
    "X74n1493_001:0642c05": "理體不可壞。堅牢如金剛王。其利世之功。猶如大",
    "X74n1493_001:0642c06": "地持載萬物。出生百穀珍寶也。地藏經云。佛告地",
    "X74n1493_001:0642c07": "神。閻浮土地。悉蒙汝護。凡地所生。悉皆豐足。利益",
    "X74n1493_001:0642c08": "一切。新經云。地神白佛言世尊。若未來世。有演說",
    "X74n1493_001:0642c09": "此經王者。我以神力。不現本身。在於座所。頂戴其",
    "X74n1493_001:0642c10": "足。我得聞法。深心歡喜。增益輝光。亦令地味。悉皆",
    "X74n1493_001:0642c11": "增益。乃至四海所有土地。亦使肥濃。田疇沃壤。所",
    "X74n1493_001:0642c12": "有華果苗稼。色香具足。若諸眾生。受用如是勝飲",
    "X74n1493_001:0642c13": "食已。長命色力。諸根安隱。心力勇健。又此大地。凡",
    "X74n1493_001:0642c14": "有所須。百千事業。悉皆周備。人民熾盛。無諸衰惱。",
    "X74n1493_001:0642c15": "若有為眾生說是經王。一喻一品。一昔因緣。一如",
    "X74n1493_001:0642c16": "來名。一菩薩名。一四句頌。或復一句。乃至首題名",
    "X74n1493_001:0642c17": "字。隨所住處。其地沃壤。過於餘處。令諸眾生。受於",
    "X74n1493_001:0642c18": "快樂。好生慧施。心常堅固。深信三寶。聽斯經者。於",
    "X74n1493_001:0642c19": "未來世。無量百千億劫。天上人中。常受勝樂。速成",
    "X74n1493_001:0642c20": "無上菩提。",
    "X74n1493_001:0642c21": "菩提樹神天",
    "X74n1493_001:0642c22": "菩提。華言道。謂此神常守護如來成道處。菩提之",
    "X74n1493_001:0642c23": "樹。因以為名。彼自說往昔因中云。我常念佛樂見",
    "X74n1493_001:0642c24": "世尊。常作誓願。不離佛日。是知大權示現。微妙難",
    "X74n1493_001:0643a01": "思。覆護眾生。現身利益。故諸經讚彼功德實不可",
    "X74n1493_001:0643a02": "量也。",
    "X74n1493_001:0643a03": "訶利帝歡喜母",
    "X74n1493_001:0643a04": "訶利帝。華言惡賊。昔中天竺王舍城內山邊。有一",
    "X74n1493_001:0643a05": "娑多藥叉。擁護人民。於自族類。娶妻未久。生一女。",
    "X74n1493_001:0643a06": "客貌端嚴。諸藥又眾。見皆歡慶。因立名曰歡喜。年",
    "X74n1493_001:0643a07": "漸長大。時北天竺健陀羅國藥叉半支迦(或云德叉伽)。",
    "X74n1493_001:0643a08": "娶歡喜為妻。由彼前身為牧牛女。將五百菴沒羅",
    "X74n1493_001:0643a09": "果。奉施獨覺。發惡願故。每語夫曰。王舍城人所生",
    "X74n1493_001:0643a10": "男女。我欲盡取食之。夫屢遮不許。後生五百子。最",
    "X74n1493_001:0643a11": "小者名曰愛兒。女名功德天。恃子豪強。不受夫諫。",
    "X74n1493_001:0643a12": "人生男女。取而食之。王臣驚恠。祭祀不除。護城神",
    "X74n1493_001:0643a13": "於夢中告諸人曰。汝等男女。咸被歡喜藥叉所噉。",
    "X74n1493_001:0643a14": "諸人答曰。食我男女。則是惡賊。何名歡喜。因此喚",
    "X74n1493_001:0643a15": "為訶利帝。時諸人民。俱往佛所。求作調伏。佛以鉢",
    "X74n1493_001:0643a16": "覆其愛兒。彼搥胸悲泣。天上人間。俱覓不見。多聞",
    "X74n1493_001:0643a17": "天王。教令歸向世尊。佛使受戒。施他無畏。從佛教",
    "X74n1493_001:0643a18": "敕。即見愛兒。佛為說法。遂證須陀洹果。亦呼諸子",
    "X74n1493_001:0643a19": "同依佛戒。不惱人民。西國寺院厨中。多設其像事",
    "X74n1493_001:0643a20": "之。飲食豐足無缺。凡人無子息者。求之得子。有疾",
    "X74n1493_001:0643a21": "病者。禱之則安。五百子。皆為神王。統領萬鬼眾。故",
    "X74n1493_001:0643a22": "亦呼為鬼王母也。",
    "X74n1493_001:0643a23": "摩利支天",
    "X74n1493_001:0643a24": "摩利支。華言陽炎。以其形相不可見。不可執。猶如",
    "X74n1493_001:0643b01": "陽燄。護國護民。救兵戈等難。佛言。摩利支天。有大",
    "X74n1493_001:0643b02": "神通。常在日前行。日不見彼。彼能見日。無人能見。",
    "X74n1493_001:0643b03": "無人能知。能捉能害。乃至不畏怨家。若有知彼摩",
    "X74n1493_001:0643b04": "利支天名者。彼人亦不可見。乃至不為怨家得其",
    "X74n1493_001:0643b05": "便。彼天女左手屈臂向上。手腕當左乳前作拳。拳",
    "X74n1493_001:0643b06": "中把天扇。扇如維摩詰。前女把扇。於扇當中。作西",
    "X74n1493_001:0643b07": "國卍字。字四曲內。各作四箇日形。一一著之。其扇",
    "X74n1493_001:0643b08": "上作燄光形。右手伸臂。並伸五指。指頭垂下。若依",
    "X74n1493_001:0643b09": "經作法。持彼天呪。大有感應。神力不可思議也。",
    "X74n1493_001:0643b10": "寶光日宮天子",
    "X74n1493_001:0643b11": "城郭天金玻瓈所成。縱廣五十一由旬。正方如宅。",
    "X74n1493_001:0643b12": "遙看似圓。宮殿百寶所成。輦轝紫金所成。高十六",
    "X74n1493_001:0643b13": "由旬。天子及眷屬。在中受微妙樂。城郭宮殿輦轝。",
    "X74n1493_001:0643b14": "共有一千光明。五百傍照。五百下照。有五風持轉。",
    "X74n1493_001:0643b15": "而行。繞須彌山復。照四天下。除冥破闇。成熟萬物。",
    "X74n1493_001:0643b16": "此天本因布施修善奉佛。得生其中。同四天王壽",
    "X74n1493_001:0643b17": "五百歲。子孫相繼。共住一劫。別有無量諸天。在日",
    "X74n1493_001:0643b18": "宮前行。各受天樂。寶光。其名也。新經云。日出放千",
    "X74n1493_001:0643b19": "光。無垢燄清淨。由此經王力。流暉繞四天。此經威",
    "X74n1493_001:0643b20": "德力。資助於天子。日光照及時。於此贍部洲。田疇",
    "X74n1493_001:0643b21": "諸果藥。悉皆令善熟。充滿於大地○五風。一持風。",
    "X74n1493_001:0643b22": "二養風。三受風。四轉風。五調風。一劫。謂一中劫。共",
    "X74n1493_001:0643b23": "有二十小劫。",
    "X74n1493_001:0643b24": "明月月宮天子",
    "X74n1493_001:0643c01": "城郭。天銀及青瑠璃所成。縱廣四十九由旬。宮殿",
    "X74n1493_001:0643c02": "百寶所成。大輦青瑠璃成。高十六由旬。天子與諸",
    "X74n1493_001:0643c03": "眷屬。在中受微妙樂。城郭宮殿輦。轝共有千光明。",
    "X74n1493_001:0643c04": "五百傍照。五百下照。有五風運持而行。繞須彌山",
    "X74n1493_001:0643c05": "腹。照四天下。陰滋萬物。利濟眾生。其宿因所修善",
    "X74n1493_001:0643c06": "根。亦與日天子同。壽五百歲。子孫相承。共住一劫。",
    "X74n1493_001:0643c07": "亦有無量諸天宮殿。在月宮前行。恒受快樂。明月。",
    "X74n1493_001:0643c08": "其名也。",
    "X74n1493_001:0643c09": "四大電王",
    "X74n1493_001:0643c10": "佛言。東方有光明電王。名阿揭多。南方有光明電",
    "X74n1493_001:0643c11": "王。名設羝嚕。西方有光明電王。名主多光。北方有",
    "X74n1493_001:0643c12": "光明電王。名蘇多末尼。若人得聞如是電王名字。",
    "X74n1493_001:0643c13": "及知方處者。此人即便遠離一切怖畏之事。及諸",
    "X74n1493_001:0643c14": "災橫。悉皆消殄。若書此四方電王名。於所住處。無",
    "X74n1493_001:0643c15": "雷電怖。亦無災厄。及諸障惱。非時枉死。悉皆遠離。",
    "X74n1493_001:0643c16": "娑竭羅無熱惱龍王",
    "X74n1493_001:0643c17": "娑竭羅。華言鹹海。由海得名。即鹹海中一百七十",
    "X74n1493_001:0643c18": "七龍王中。之第七龍王。是十地大權菩薩。示現龍",
    "X74n1493_001:0643c19": "王身。隨舉念。即布密雲。注甘雨。普洽天下。護法護",
    "X74n1493_001:0643c20": "民。其利廣博。經云。大海中深萬由旬。城名戲樂。縱",
    "X74n1493_001:0643c21": "廣三千由旬。城郭七寶所成。有種種華池流水林",
    "X74n1493_001:0643c22": "園。瓔珞莊嚴。宮殿中有四寶珠。能生海內一切珍",
    "X74n1493_001:0643c23": "寶。龍王太子閻浮幢之宮殿。及八十億諸大龍王",
    "X74n1493_001:0643c24": "宮殿。各各差別。此龍王宮殿中。出紺瑠璃色水入",
    "X74n1493_001:0644a01": "海。涌出有時。是故大海潮不失時也。莊嚴與天無",
    "X74n1493_001:0644a02": "異。梵語阿耨達多。華言無熱惱。從池得名。此龍王",
    "X74n1493_001:0644a03": "亦十地菩薩。居雪山頂。阿耨達池。五柱七寶之堂。",
    "X74n1493_001:0644a04": "出清涼水。給贍部洲。利濟眾生。時與二萬八千龍",
    "X74n1493_001:0644a05": "王。往赴金光明會。新經云。阿耨達。娑揭羅。目真。[醫-酉+言]",
    "X74n1493_001:0644a06": "羅葉。難陀。小難陀。於萬千龍中。神通具威德。共護",
    "X74n1493_001:0644a07": "持經人。晝夜常不離。",
    "X74n1493_001:0644a08": "蓮華面藥叉王",
    "X74n1493_001:0644a09": "藥叉。亦云夜叉。華言勇健。亦言暴惡。又言貴人。能",
    "X74n1493_001:0644a10": "飛騰空中。有三種。一在地。二在虗空。三在下二天",
    "X74n1493_001:0644a11": "守護城池。蓮華面。其名也。與三萬六千諸藥叉。悉",
    "X74n1493_001:0644a12": "皆愛樂如來正法。深心護持。不生疲懈。赴集金光",
    "X74n1493_001:0644a13": "明會。新經云。寶王滿賢王。曠野金毗羅。賓度羅黃",
    "X74n1493_001:0644a14": "色。此等藥叉王。各五百眷屬。見聽此經者。皆來共",
    "X74n1493_001:0644a15": "擁護",
    "X74n1493_001:0644a16": "彩軍乾闥婆王",
    "X74n1493_001:0644a17": "乾闥婆。華言香陰。是天帝樂神。不食酒肉。唯齅香",
    "X74n1493_001:0644a18": "以資身。居須彌南金剛窟。彩軍。其名也。深信大乘。",
    "X74n1493_001:0644a19": "與諸乾闥婆眾。護經護人。使佛法流通。",
    "X74n1493_001:0644a20": "毗摩質多阿修羅王",
    "X74n1493_001:0644a21": "阿修羅。華言非天。以其果報最勝。鄰次諸天。而非",
    "X74n1493_001:0644a22": "天。六道之一也。男醜女端正。有鬼道。有畜道。鬼道",
    "X74n1493_001:0644a23": "居須彌山窟。或大海邊。畜道居大海底。有胎卵濕",
    "X74n1493_001:0644a24": "化四生。毗摩質多。居須彌山東去千由旬大海底。",
    "X74n1493_001:0644b01": "國土縱廣四萬由旬。大城中宮殿名曰設摩啻。縱",
    "X74n1493_001:0644b02": "廣一萬由旬。七重墻壁。七重欄楯。七重行樹。宮殿",
    "X74n1493_001:0644b03": "園林。皆七寶成。莊嚴校飾。不可述盡。須彌山南西",
    "X74n1493_001:0644b04": "北面。各過千由旬。大海底。各有阿修羅城國。本身",
    "X74n1493_001:0644b05": "長七百由旬。化身高十六萬八千由旬。立大海底。",
    "X74n1493_001:0644b06": "與須彌山齊。常共天鬬。敗則與兵眾躲入藕絲孔",
    "X74n1493_001:0644b07": "中。毗摩質多。其名也。毗摩質多。此云響高。亦云淨",
    "X74n1493_001:0644b08": "心。又云種種疑。娶香山乾闥婆女。生舍脂。帝釋取",
    "X74n1493_001:0644b09": "舍脂為第一夫人。毗摩質多。威勢眷屬。不可勝計。",
    "X74n1493_001:0644b10": "自餘臣妄。左右僕使。亦不可計。衣食自然。百味隨",
    "X74n1493_001:0644b11": "念而有。與天同等。衣服冠纓。純七寶鮮潔。誓護正",
    "X74n1493_001:0644b12": "法。擁衛持經。赴集金光明會。新經云。婆稚羅睺羅。",
    "X74n1493_001:0644b13": "毗摩質多羅。母旨苦跋羅。大肩及歡喜。并無數天",
    "X74n1493_001:0644b14": "眾。來護持經人。華嚴感應記云。于闐國。沙彌般若",
    "X74n1493_001:0644b15": "彌伽薄。堅持戒行。專誦華嚴經。忽一日有人合掌。",
    "X74n1493_001:0644b16": "謂曰。諸天請師。願師閉目。俄至天上。天帝跪而請",
    "X74n1493_001:0644b17": "曰。今方與修羅戰。屢被摧衂。屈師誦華嚴經。望法",
    "X74n1493_001:0644b18": "力加被。師乘天輅。心念華嚴。以諸天眾對彼勍敵。",
    "X74n1493_001:0644b19": "修羅見之。忽然潰散。須臾送歸。身染天香。終身不",
    "X74n1493_001:0644b20": "滅。",
    "X74n1493_001:0644b21": "蘇羅金翅鳥王",
    "X74n1493_001:0644b22": "梵語迦樓羅。華言金翅。翅翮金色。眾彩莊嚴。兩翅",
    "X74n1493_001:0644b23": "相去三百六十里。亦有相去一十六萬里。頭尾相",
    "X74n1493_001:0644b24": "去千由旬。高下亦爾。頸有如意珠。以龍為食。惟不",
    "X74n1493_001:0644c01": "能食受三歸八戒龍。蘇羅。其名也。神力最大。深樂",
    "X74n1493_001:0644c02": "大乘經典。赴集金光明會。阿含經云。此鳥有四生。",
    "X74n1493_001:0644c03": "以如意寶珠為瓔珞。變化萬端。無事不辨。身高四",
    "X74n1493_001:0644c04": "十里。衣廣八十里。長四十里。壽命一劫。或有咸者。",
    "X74n1493_001:0644c05": "此非鳥王也。大海北岸。有大樹名俱吒奢摩離。高",
    "X74n1493_001:0644c06": "百由旬。蔭五十由旬。鳥於中住。樹之四面。有胎卵",
    "X74n1493_001:0644c07": "濕化四生之鳥。其鳥翮有毒。扇風入人眼即盲。故",
    "X74n1493_001:0644c08": "不來人間。立須彌山邊鐵樹上。",
    "X74n1493_001:0644c09": "香象勢力緊那羅王",
    "X74n1493_001:0644c10": "緊那羅。華言疑神。似人而頭上有角。人見之言人",
    "X74n1493_001:0644c11": "耶。非人耶。因以名之。乃天帝絲竹之伎神。亦與諸",
    "X74n1493_001:0644c12": "眷屬赴集金光明會。新經云。緊那羅樂神。蘇羅金",
    "X74n1493_001:0644c13": "翅王。大辯及吉祥。斯等上首天。各領諸天眾。常供",
    "X74n1493_001:0644c14": "養諸佛。法寶不思議。恒生歡喜心。於經起恭敬。",
    "X74n1493_001:0644c15": "莫呼羅伽王(涅槃經云。大善見王。而為上首)",
    "X74n1493_001:0644c16": "亦云。摩睺羅伽。華言大腹行。乃地龍也。亦與諸眷",
    "X74n1493_001:0644c17": "屬赴集金光明會。",
    "X74n1493_001:0644c18": "閻羅王",
    "X74n1493_001:0644c19": "梵語閻摩羅。華言雙王。謂兄及妹。皆作地獄主。兄",
    "X74n1493_001:0644c20": "治男事。妹治女事。故云雙王。又云息諍。謂止息罪",
    "X74n1493_001:0644c21": "人諍故。經云。閻浮提五百由旬下。有閻羅王城。周",
    "X74n1493_001:0644c22": "帀四面。七萬五千由旬。又云住獄間城。縱廣三萬",
    "X74n1493_001:0644c23": "里。城之四面。列諸地獄。或云。是菩薩為利益眾生",
    "X74n1493_001:0644c24": "故。變化所作。而掌於幽冥。正法念處經。閻羅王為",
    "X74n1493_001:0645a01": "罪人說偈曰。汝得人身不修道。如入寶山空手歸。",
    "X74n1493_001:0645a02": "汝今自作還自受。呌喚苦者欲何為。十王經云。閻",
    "X74n1493_001:0645a03": "羅王。於未來世作佛。號普王如來。亦與諸眷屬赴",
    "X74n1493_001:0645a04": "集金光明會。擁護持經者。新經云。日月天帝釋。風",
    "X74n1493_001:0645a05": "水火諸神。吠率怒大肩。閻羅辯才等。一切諸護世。",
    "X74n1493_001:0645a06": "勇猛具威神。擁護持經者。晝夜常不離。",
    "X74n1493_001:0645a07": "凡供齋時。誦變食真言二十一徧。其真言中三字去",
    "X74n1493_001:0645a08": "聲。嚩字當念作伐音。或婆字入聲。切不可念作[口*阜]字。",
    "X74n1493_001:0645a09": "囉字當念作喇邏二字之音。切不可念作賴字。唵字。",
    "X74n1493_001:0645a10": "擡聲從喉中出。吽字。合口呼。音從胸喉中出。如牛吼",
    "X74n1493_001:0645a11": "聲。或作[口*弘]字。或作虎[合*牛](二合)○今有應院作人間法事。",
    "X74n1493_001:0645a12": "妄加送天等語。然金光明懺法中。本無送文。即大悲",
    "X74n1493_001:0645a13": "懺法。亦有請無送。不可妄加以違經旨。復增種種喃",
    "X74n1493_001:0645a14": "唱。以亂天聽。心無專誠。意在唱咏。必無感應。終成虗",
    "X74n1493_001:0645a15": "設。",
    "X74n1493_001:0645a17": "供諸天科儀(終)"
}