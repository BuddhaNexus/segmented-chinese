{
    "T26n1521_009:0065c19": "十住毘婆沙論卷第九",
    "T26n1521_009:0065c21": "聖者龍樹造",
    "T26n1521_009:0065c22": "後秦龜茲國三藏鳩摩羅什譯",
    "T26n1521_009:0065c23": "◎四法品第十九",
    "T26n1521_009:0065c24": "如所說得三十二相諸業。菩薩應一心修",
    "T26n1521_009:0065c25": "習。修如此三十二相業以慧為本。是故。",
    "T26n1521_009:0065c26": "　退失慧四法　　菩薩應遠離",
    "T26n1521_009:0065c27": "　得慧四種法　　應常修習行",
    "T26n1521_009:0065c28": "有四法能退失慧。菩薩所應遠離。復有四",
    "T26n1521_009:0065c29": "得慧法應常修習。何等四法失慧。一不敬",
    "T26n1521_009:0066a01": "法及說法者。二於要法祕匿悋惜。三樂法者",
    "T26n1521_009:0066a02": "為作障礙壞其聽心。四懷憍慢自高卑人。",
    "T26n1521_009:0066a03": "何等四法得慧。一恭敬法及說法者。二如",
    "T26n1521_009:0066a04": "所聞法及所讀誦為他人說。其心清淨不",
    "T26n1521_009:0066a05": "求利養。三知從多聞得智慧故。勤求不",
    "T26n1521_009:0066a06": "息如救頭然。四如所聞法受持不忘。貴",
    "T26n1521_009:0066a07": "如說行不貴言說。是為四。若人不壞諸",
    "T26n1521_009:0066a08": "善根者。是人能捨失慧四法。能行得慧四",
    "T26n1521_009:0066a09": "法。是故求增益智慧者。如偈說。",
    "T26n1521_009:0066a10": "　食善根四法　　菩薩應遠離",
    "T26n1521_009:0066a11": "　增善根四法　　菩薩應修習",
    "T26n1521_009:0066a12": "何等是侵食善根四法。一懷憍慢貪求世事。",
    "T26n1521_009:0066a13": "二著利養出入諸家。三起憎嫉謗諸菩薩。",
    "T26n1521_009:0066a14": "四未聞經聞不信受。何等是增長善根四",
    "T26n1521_009:0066a15": "法。一所未聞經求之無厭。所謂六波羅蜜",
    "T26n1521_009:0066a16": "菩薩藏。二於眾生除憍慢心謙遜下下。三",
    "T26n1521_009:0066a17": "如法得財趣足而已。離諸邪命樂行四聖",
    "T26n1521_009:0066a18": "種行。四於他罪若實不實無有刺譏不求",
    "T26n1521_009:0066a19": "人短。若於法中有所不達。心不違逆以",
    "T26n1521_009:0066a20": "佛為證。佛是一切智其法無量。隨宜而說",
    "T26n1521_009:0066a21": "非我所知。如是增益善根。四法非諂曲者",
    "T26n1521_009:0066a22": "所能成就。是故。",
    "T26n1521_009:0066a23": "　菩薩應遠離　　諂曲相四法",
    "T26n1521_009:0066a24": "　應常修習行　　直心相四法",
    "T26n1521_009:0066a25": "在家出家菩薩。應遠離四諂曲法。如曲木",
    "T26n1521_009:0066a26": "在稠林難可得出。如是世間有佛弟子",
    "T26n1521_009:0066a27": "雖入佛法不能得出生死深林。何等為",
    "T26n1521_009:0066a28": "四。一於佛法懷疑不信無有定心。二於",
    "T26n1521_009:0066a29": "眾生憍慢瞋恨。三於他利心生貪嫉。四毀",
    "T26n1521_009:0066b01": "謗菩薩惡聲流布。是為四。何等是四直心",
    "T26n1521_009:0066b02": "相。一者有罪即時發露無所隱藏悔過除",
    "T26n1521_009:0066b03": "滅行無悔道。二者若以實語失於王位及",
    "T26n1521_009:0066b04": "諸財寶。猶不妄語口未曾說輕人之言。三",
    "T26n1521_009:0066b05": "者若人惡口罵詈輕賤譏謗繫閉鞭杖考掠",
    "T26n1521_009:0066b06": "等罪。但怨前身不咎於他。信業果報心",
    "T26n1521_009:0066b07": "無恚恨。四者安住信功德中。諸佛妙法甚",
    "T26n1521_009:0066b08": "難信解。心清淨故皆能信受。敗壞菩薩行",
    "T26n1521_009:0066b09": "四諂曲。調和菩薩有四直行。是故菩薩欲",
    "T26n1521_009:0066b10": "不行諂曲相。欲行直心如說。",
    "T26n1521_009:0066b11": "　應捨離四種　　敗壞菩薩法",
    "T26n1521_009:0066b12": "　應修習四種　　調和菩薩法",
    "T26n1521_009:0066b13": "云何名為四敗壞菩薩法。一多聞而戲調不",
    "T26n1521_009:0066b14": "隨法行。二於教化而生戲論。不敬順和",
    "T26n1521_009:0066b15": "尚阿闍梨。三者不能消人信施。毀壞防制",
    "T26n1521_009:0066b16": "而受供養。四者不敬柔善菩薩心懷憍慢",
    "T26n1521_009:0066b17": "是為四。云何名為四調和菩薩法。一常樂聞",
    "T26n1521_009:0066b18": "所未聞法。聞已能如所說行。依法依義",
    "T26n1521_009:0066b19": "依如說行。二隨順義趣不惑言辭調和易",
    "T26n1521_009:0066b20": "化。於師事中用意施作。三不失戒定清淨",
    "T26n1521_009:0066b21": "活命。四於調和菩薩生恭敬心隨順情重",
    "T26n1521_009:0066b22": "破憍慢心求其功德。復次菩薩有四種錯",
    "T26n1521_009:0066b23": "謬。常於此中求菩薩短。是名敗壞菩薩。若",
    "T26n1521_009:0066b24": "能親近四種善道。是名調和菩薩。如偈說。",
    "T26n1521_009:0066b25": "　菩薩應遠離　　四種菩薩謬",
    "T26n1521_009:0066b26": "　菩薩應修習　　四種菩薩道",
    "T26n1521_009:0066b27": "何謂菩薩四種錯謬。一於非器眾生說甚",
    "T26n1521_009:0066b28": "深法。是名錯謬。二樂深大法者。為說小乘。",
    "T26n1521_009:0066b29": "是名錯謬。三於正行道者持戒善心。輕慢",
    "T26n1521_009:0066c01": "不敬。是名錯謬。四於未成就者。未可信而",
    "T26n1521_009:0066c02": "信。攝破戒惡人以為親善。是名錯謬。何等",
    "T26n1521_009:0066c03": "為四種菩薩道。一於一切眾生行平等心。",
    "T26n1521_009:0066c04": "二以善法教化一切。三等為一切眾生說",
    "T26n1521_009:0066c05": "法。四以正行行於一切眾生。若常行菩薩",
    "T26n1521_009:0066c06": "四種錯謬。不樂思惟諸法。不勤修習善法。",
    "T26n1521_009:0066c07": "則是像菩薩。是故。",
    "T26n1521_009:0066c08": "　諸菩薩法中　　四種像菩薩",
    "T26n1521_009:0066c09": "　佛說如是法　　一一應遠離",
    "T26n1521_009:0066c10": "何等為四。一貪重利養不貴於法。二但為",
    "T26n1521_009:0066c11": "名譽不求功德。三求欲自樂不念眾生。",
    "T26n1521_009:0066c12": "四貪樂眷屬不樂遠離。是為四問曰像菩",
    "T26n1521_009:0066c13": "薩法云何可捨。答曰。若菩薩應修菩薩初",
    "T26n1521_009:0066c14": "行功德。是則能離像菩薩法。是故菩薩若欲",
    "T26n1521_009:0066c15": "離像菩薩法。如偈說。",
    "T26n1521_009:0066c16": "　初行四功德　　精勤令得生",
    "T26n1521_009:0066c17": "　生已令增長　　增長已當護",
    "T26n1521_009:0066c18": "何等為四。一者信解空法。亦信業果報。二",
    "T26n1521_009:0066c19": "者樂無我法。而於一切眾生生大悲心。三",
    "T26n1521_009:0066c20": "者心在涅槃而行在生死。四者布施為欲",
    "T26n1521_009:0066c21": "成就眾生。而不求果報。若人欲生菩薩初",
    "T26n1521_009:0066c22": "行四功德。增長守護者。當親近善知識。如",
    "T26n1521_009:0066c23": "偈說。",
    "T26n1521_009:0066c24": "　菩薩當親近　　四種善知識",
    "T26n1521_009:0066c25": "　亦應當遠離　　四種惡知識",
    "T26n1521_009:0066c26": "菩薩愛樂阿耨多羅三藐三菩提者。應當",
    "T26n1521_009:0066c27": "親近恭敬供養四種善知識。當深遠離四",
    "T26n1521_009:0066c28": "種惡知識。何等為四種善知識。一於來求",
    "T26n1521_009:0066c29": "者生賢友想。以能助成無上道故。二於說",
    "T26n1521_009:0067a01": "法者生善知識想。以能助成多聞智慧故。",
    "T26n1521_009:0067a02": "三稱讚出家者生善知識想。以能助成一",
    "T26n1521_009:0067a03": "切善根故。四於諸佛世尊生善知識想。以",
    "T26n1521_009:0067a04": "能助成一切佛法故。何等為四種惡知識。",
    "T26n1521_009:0067a05": "一求辟支佛乘心。樂少欲少事。二求聲聞",
    "T26n1521_009:0067a06": "乘比丘。樂坐禪者。三好讀外道路伽耶經。",
    "T26n1521_009:0067a07": "莊嚴文頌巧問答者。四所親近者。得世",
    "T26n1521_009:0067a08": "間利不得法利。是故菩薩應親近四善知",
    "T26n1521_009:0067a09": "識遠離四惡知識。若菩薩能遠離四惡知",
    "T26n1521_009:0067a10": "識。親近四善知識者則得四廣大藏。過一",
    "T26n1521_009:0067a11": "切魔事法。能生無量福德。盡能攝取一切善",
    "T26n1521_009:0067a12": "法。問曰。何等是菩薩大藏法。何等是能過",
    "T26n1521_009:0067a13": "一切魔事法。何等是能生無量福德法。何等",
    "T26n1521_009:0067a14": "是能攝取一切善法。答曰。",
    "T26n1521_009:0067a15": "　諸菩薩有四　　廣大藏妙法",
    "T26n1521_009:0067a16": "　四攝諸善法　　菩提心為先",
    "T26n1521_009:0067a17": "何等為四。一得值佛。二得聞六波羅蜜。三",
    "T26n1521_009:0067a18": "於說法者心無瞋閡。四以不放逸心樂",
    "T26n1521_009:0067a19": "住阿練若處。是為四大藏。能過一切魔者。",
    "T26n1521_009:0067a20": "有四法。何等四。一不捨菩提心。二於一切",
    "T26n1521_009:0067a21": "眾生心無瞋礙。三覺知一切諸見。四於諸",
    "T26n1521_009:0067a22": "菩薩心無憍慢。是為四。得無量福德法。",
    "T26n1521_009:0067a23": "復有四法。何等為四。一於法施無所悕",
    "T26n1521_009:0067a24": "求。二於破戒惡人生大悲心。三於教眾生",
    "T26n1521_009:0067a25": "中發無上菩提。四於下劣眾生而行忍辱。",
    "T26n1521_009:0067a26": "是為四。攝一切善法者。有四法。何等為四。",
    "T26n1521_009:0067a27": "一於空閑不現矯異常行。二行四攝法不",
    "T26n1521_009:0067a28": "求恩報。三不惜身命護持正法。四種諸善",
    "T26n1521_009:0067a29": "根時以菩提心為先。是為四。是一一四法",
    "T26n1521_009:0067b01": "皆應廣解。於文煩多故不廣。今如佛所",
    "T26n1521_009:0067b02": "說以偈略解。若菩薩欲得諸菩薩藏。欲過",
    "T26n1521_009:0067b03": "一切魔事。欲攝一切善法者。皆當遠離。",
    "T26n1521_009:0067b04": "　二空繫二縛　　二障二垢法",
    "T26n1521_009:0067b05": "　二瘡及二坑　　二燒二病法",
    "T26n1521_009:0067b06": "若菩薩欲得諸菩薩藏等功德者。應當遠",
    "T26n1521_009:0067b07": "離是諸二法。何等為二空繫法。一貪著應",
    "T26n1521_009:0067b08": "路伽耶等經。二嚴飾衣鉢。二縛者。一著諸",
    "T26n1521_009:0067b09": "見縛。二貪名利縛。二障法者。一親近白",
    "T26n1521_009:0067b10": "衣。二疎遠善人。二垢法者。一忍受諸煩惱。",
    "T26n1521_009:0067b11": "二樂諸檀越知識。二瘡法者。一見他人過。",
    "T26n1521_009:0067b12": "二自藏其過。二坑法者。一毀壞正法。二破",
    "T26n1521_009:0067b13": "戒受供。二燒法者。一以穢濁心而著袈裟。",
    "T26n1521_009:0067b14": "二受淨戒者供給。出家之人有二病難治。",
    "T26n1521_009:0067b15": "一憎上慢人自謂能降伏心。二求大乘者",
    "T26n1521_009:0067b16": "沮壞其意。若菩薩遠離如是等法。更有疾",
    "T26n1521_009:0067b17": "得阿耨多羅三藐三菩提法。則能疾得。又得",
    "T26n1521_009:0067b18": "諸佛辟支佛阿羅漢之所稱歎。問曰。何等法",
    "T26n1521_009:0067b19": "是疾得阿耨多羅三藐三菩提法。何等是諸",
    "T26n1521_009:0067b20": "佛辟支佛阿羅漢之所稱歎。答曰。",
    "T26n1521_009:0067b21": "　能行四諦相　　疾得佛菩提",
    "T26n1521_009:0067b22": "　又行四法者　　三聖所稱歎",
    "T26n1521_009:0067b23": "何等為四諦相。一求一切善法故勤行精",
    "T26n1521_009:0067b24": "進。二若聽受讀誦經法如所說行。三厭",
    "T26n1521_009:0067b25": "離三界如殺人處常求免出。四為利益",
    "T26n1521_009:0067b26": "安樂一切眾生故。自利其心諦名真實不",
    "T26n1521_009:0067b27": "誑。得阿耨多羅三藐三菩提故名為不虛。",
    "T26n1521_009:0067b28": "復有四法。為三聖稱歎。何等為四。一乃至",
    "T26n1521_009:0067b29": "失命不為惡事。二常行法施。三受法常一",
    "T26n1521_009:0067c01": "其心。四若生染心。即能正觀染心起染因",
    "T26n1521_009:0067c02": "緣。是染根者何名為染。何者是染於何事",
    "T26n1521_009:0067c03": "起誰生是染。如是正憶念。知虛妄無實無",
    "T26n1521_009:0067c04": "有。決定信解諸法空故。無所有法故。如",
    "T26n1521_009:0067c05": "是正觀染因緣故。不起諸惡業。餘一切煩",
    "T26n1521_009:0067c06": "惱亦如是觀。菩薩得是大人所稱歎法。離",
    "T26n1521_009:0067c07": "諸惡煩惱業故。心則具足捨心者如說。",
    "T26n1521_009:0067c08": "　具足於捨心　　求世出世利",
    "T26n1521_009:0067c09": "　求此諸利時　　心無有厭倦",
    "T26n1521_009:0067c10": "是菩薩具足捨法。欲行法施行財施利益",
    "T26n1521_009:0067c11": "眾生故。若求世間出世間諸利。未得時心",
    "T26n1521_009:0067c12": "無疲懈。世間利者。善解世間經書技藝方術",
    "T26n1521_009:0067c13": "巧便等。出世間利者。諸無漏根力覺道法。",
    "T26n1521_009:0067c14": "如說。",
    "T26n1521_009:0067c15": "　如是求二利　　心無有疲懈",
    "T26n1521_009:0067c16": "　以無疲懈故　　能得諸深法",
    "T26n1521_009:0067c17": "　因從求經書　　而能得智慧",
    "T26n1521_009:0067c18": "　具足知世間　　最上第一法",
    "T26n1521_009:0067c19": "無疲懈者。疲懈名厭惡。所學若無厭惡則",
    "T26n1521_009:0067c20": "心無疲倦。若無疲倦則求諸經藝醫方技",
    "T26n1521_009:0067c21": "術禮儀法則皆無疲倦。無疲倦故則得智",
    "T26n1521_009:0067c22": "慧。具足深知世間宜法。世間法者。方俗所",
    "T26n1521_009:0067c23": "宜隨世間心。世間治法皆悉能知。是故能",
    "T26n1521_009:0067c24": "知上中下眾生。隨宜而引導。善解世間事",
    "T26n1521_009:0067c25": "深有慚愧心。隨宜引導者。於上中下者各",
    "T26n1521_009:0067c26": "有所宜。慚愧者。自恥所行名為慚。因他",
    "T26n1521_009:0067c27": "生恥名為愧。有人以自作而羞見他而愧。",
    "T26n1521_009:0067c28": "世間法中愧為先用。如經說。二清白法護",
    "T26n1521_009:0067c29": "持世間。所謂慚愧。如偈說。",
    "T26n1521_009:0068a01": "　隨人有愧時　　知法知罪福",
    "T26n1521_009:0068a02": "　無愧善人遠　　無惡而不作",
    "T26n1521_009:0068a03": "問曰。何故慇懃教菩薩善知世間宜法。答",
    "T26n1521_009:0068a04": "曰。菩薩若知世間法者。則於眾生易相悅",
    "T26n1521_009:0068a05": "入。化導其心令住大乘。若不知世法。乃",
    "T26n1521_009:0068a06": "至不能教化一人。是故世間法者。則是教",
    "T26n1521_009:0068a07": "化眾生方便之道。菩薩如是知世間法。具",
    "T26n1521_009:0068a08": "足慚愧心。如說。",
    "T26n1521_009:0068a09": "　加惡而敬養　　何況利己者",
    "T26n1521_009:0068a10": "　有愧有恭敬　　不輕笑善者",
    "T26n1521_009:0068a11": "是菩薩愧心多故。於諸惡人尚能恭敬供",
    "T26n1521_009:0068a12": "養迎送問訊。何況善人能利於我有功德",
    "T26n1521_009:0068a13": "者。有愧恭敬二心故。於諸賢善少知識者",
    "T26n1521_009:0068a14": "而不輕慢。作是念。有功德者自隱於世。",
    "T26n1521_009:0068a15": "如灰覆火。鄙薄世法不應輕賤。若我以小",
    "T26n1521_009:0068a16": "因緣而輕賤者。即便得罪。復次。",
    "T26n1521_009:0068a17": "　凡諸有所作　　雖難能究竟",
    "T26n1521_009:0068a18": "　則於世間中　　亦是不退相",
    "T26n1521_009:0068a19": "是菩薩凡有所作。若起塔寺若設大會若",
    "T26n1521_009:0068a20": "救罪人。如是等一切世間諸難事中心無廢",
    "T26n1521_009:0068a21": "退。所造未成。要以種種諸方便力身口心",
    "T26n1521_009:0068a22": "力令得成就。不但佛法有不退轉。世間事",
    "T26n1521_009:0068a23": "中亦有不退轉相。問曰。以何因緣能成此",
    "T26n1521_009:0068a24": "事。答曰。有堪忍力者。則能究竟。如說。",
    "T26n1521_009:0068a25": "　得大堪忍力　　深供養諸佛",
    "T26n1521_009:0068a26": "　隨佛所教化　　皆悉能受持",
    "T26n1521_009:0068a27": "菩薩得堪忍力故。以是力於諸佛供養敬",
    "T26n1521_009:0068a28": "禮。隨宜供奉衣服飲食等。又佛教化。若持戒",
    "T26n1521_009:0068a29": "禪定。若降伏心意。若實觀諸法。於是事中",
    "T26n1521_009:0068b01": "用堪任力。如人得利刀宜應有益中用不",
    "T26n1521_009:0068b02": "於無益中用。如說。",
    "T26n1521_009:0068b03": "　以信悲慈捨　　堪受無疲厭",
    "T26n1521_009:0068b04": "　又能知義趣　　引導眾生心",
    "T26n1521_009:0068b05": "　愧堪受第一　　深供養諸佛",
    "T26n1521_009:0068b06": "　住佛所說中　　正行此十法",
    "T26n1521_009:0068b07": "　能淨治初地　　是則菩薩道",
    "T26n1521_009:0068b08": "若菩薩以信為始後住佛故則能淨治初",
    "T26n1521_009:0068b09": "地。是十法中以信為初。信名於諸佛法因",
    "T26n1521_009:0068b10": "緣中心得決定又加好樂。何以故。是菩薩",
    "T26n1521_009:0068b11": "心性清淨故得深根信力。有信力故於眾",
    "T26n1521_009:0068b12": "生中而生悲心作是念。一切諸佛法以大",
    "T26n1521_009:0068b13": "悲為本。我今一心好樂佛法。是故於眾生",
    "T26n1521_009:0068b14": "中應生悲心。此悲漸增則成大悲。得大悲",
    "T26n1521_009:0068b15": "故於眾生中則生慈心。作是念。我應隨力",
    "T26n1521_009:0068b16": "利益眾生則成實悲行慈。利眾生時即能",
    "T26n1521_009:0068b17": "行捨。內外所有皆能施與。作是念。如我是",
    "T26n1521_009:0068b18": "物。為欲利益安樂眾生則成實慈。又諸眾",
    "T26n1521_009:0068b19": "生信受我語。為欲行捨求利財物故。堪",
    "T26n1521_009:0068b20": "受種種諸苦惱事。作是念若有疲厭。則於",
    "T26n1521_009:0068b21": "世間技藝經書田作工巧諸求財利因緣",
    "T26n1521_009:0068b22": "則無所獲。是故應於世間技藝經書等無",
    "T26n1521_009:0068b23": "有疲厭。以堪受故能知義趣。作是念。世",
    "T26n1521_009:0068b24": "間經書以義為味。若人善知經書義味。則",
    "T26n1521_009:0068b25": "於世間法悉能通了。能通了故則能引導",
    "T26n1521_009:0068b26": "上中下眾生。作是念。若人無有慚愧則不",
    "T26n1521_009:0068b27": "能令眾生歡喜。為令歡喜故當行慚愧。",
    "T26n1521_009:0068b28": "作是念。若無堪受則不成世間出世間利。",
    "T26n1521_009:0068b29": "有堪受故則能引導一切眾生皆令歡喜",
    "T26n1521_009:0068c01": "心歡喜故信受我語。以信受故勤行方便",
    "T26n1521_009:0068c02": "而作唱導。作是念。若眾生供養佛者。則多",
    "T26n1521_009:0068c03": "所利益。欲令眾生供養佛故。即自一心",
    "T26n1521_009:0068c04": "供養於佛及形像舍利。眾生信受則便隨效",
    "T26n1521_009:0068c05": "供養於佛。種人天因緣。住於三乘菩薩。如",
    "T26n1521_009:0068c06": "是次行十法。則能淨治初地。",
    "T26n1521_009:0068c07": "念佛品第二十",
    "T26n1521_009:0068c08": "菩薩於初地。究竟所行處。自以善根力能",
    "T26n1521_009:0068c09": "見數百佛菩薩。如是降伏其心深愛佛",
    "T26n1521_009:0068c10": "道。如所聞初地行具足究竟。自以善根福德",
    "T26n1521_009:0068c11": "力故能見十方現在諸佛皆在目前。問曰。",
    "T26n1521_009:0068c12": "但以善根福德力故得見諸佛。為更有餘",
    "T26n1521_009:0068c13": "法耶。答曰。",
    "T26n1521_009:0068c14": "　佛為跋陀婆　　所說深三昧",
    "T26n1521_009:0068c15": "　得是三昧寶　　能得見諸佛",
    "T26n1521_009:0068c16": "跋陀婆羅是在家菩薩。能行頭陀。佛為是菩",
    "T26n1521_009:0068c17": "薩說般舟三昧經。般舟三昧名見諸佛現",
    "T26n1521_009:0068c18": "前菩薩。得是大寶三昧。雖未得天眼天耳",
    "T26n1521_009:0068c19": "而能得見十方諸佛。亦聞諸佛所說經法。",
    "T26n1521_009:0068c20": "問曰。是三昧者當以何道可得。答曰。",
    "T26n1521_009:0068c21": "　當念於諸佛　　處在大眾中",
    "T26n1521_009:0068c22": "　三十二相具　　八十好嚴身",
    "T26n1521_009:0068c23": "行者以是三昧念諸佛三十二相八十種好",
    "T26n1521_009:0068c24": "莊嚴其身。比丘親近諸天供養。為諸大眾",
    "T26n1521_009:0068c25": "恭敬圍繞。專心憶念取諸佛相。又念諸佛",
    "T26n1521_009:0068c26": "是大願者。成就大悲而不斷絕。具足大慈",
    "T26n1521_009:0068c27": "深安眾生。行於大喜滿一切願。行於捨心",
    "T26n1521_009:0068c28": "捨離憎愛不捨眾生。行於諦處常不欺",
    "T26n1521_009:0068c29": "誑。行於捨處淨除慳垢。行於善處其心善",
    "T26n1521_009:0069a01": "寂。行於慧處得大智慧。具行檀波羅蜜為",
    "T26n1521_009:0069a02": "法施主。具行尸羅波羅蜜戒行清淨。具行",
    "T26n1521_009:0069a03": "羼提波羅蜜能忍如地。具行毘梨耶波羅",
    "T26n1521_009:0069a04": "蜜精進超絕。具行禪波羅蜜滅諸定障。具",
    "T26n1521_009:0069a05": "行般若波羅蜜破智慧障閡。手足輪相能",
    "T26n1521_009:0069a06": "轉法輪。足安立相安住諸法。手足網縵相",
    "T26n1521_009:0069a07": "滅諸煩惱。七處滿相諸功德滿。手足柔軟相",
    "T26n1521_009:0069a08": "說柔和法。纖長指相長夜修集諸善妙法。",
    "T26n1521_009:0069a09": "足跟廣相眼廣學廣。大直身相說大直道。足",
    "T26n1521_009:0069a10": "趺高相一切中高毛上旋相能令眾生住上",
    "T26n1521_009:0069a11": "妙法。伊泥鹿[跳-兆+專]相[跳-兆+專]傭漸麁。臂長過膝相",
    "T26n1521_009:0069a12": "臂如金關。陰馬藏相有法寶藏。身金色相",
    "T26n1521_009:0069a13": "有無量色。皮細薄相說細妙法。一一毛相示",
    "T26n1521_009:0069a14": "一相法。白毫莊嚴面相樂觀佛面無厭。師",
    "T26n1521_009:0069a15": "子上身相如師子無畏。肩圓大相善分別五",
    "T26n1521_009:0069a16": "陰。腋下滿相滿大善根。得味味相具足寂滅",
    "T26n1521_009:0069a17": "味。方身相破生死畏。肉髻相頭未嘗低敬。",
    "T26n1521_009:0069a18": "舌大相色如真珊瑚能自覆面。梵音相身",
    "T26n1521_009:0069a19": "相至梵天。師子頰車相肩廣相能破外道。齒",
    "T26n1521_009:0069a20": "齊相行清白禪。齒平等相平等心於一切眾",
    "T26n1521_009:0069a21": "生。齒密緻相離諸貪著。四十齒相具足四",
    "T26n1521_009:0069a22": "十不共法。紺青眼相慈心視眾生。牛王睫相",
    "T26n1521_009:0069a23": "睫長不亂。得希有色樂見無厭。以此三十",
    "T26n1521_009:0069a24": "二相莊嚴其身。八十種好間錯映發。福德具",
    "T26n1521_009:0069a25": "足威力殊絕名聞流布。戒香塗身世法所不",
    "T26n1521_009:0069a26": "動。諸煩惱所不染。惡言所不污。遊戲諸",
    "T26n1521_009:0069a27": "神通。諸佛如是威力猛盛無敢當者。以慧",
    "T26n1521_009:0069a28": "說法如師子吼如意自在。以精進力破諸",
    "T26n1521_009:0069a29": "癡闇。以大光明普照天地。諸問答中最無",
    "T26n1521_009:0069b01": "有上。一切仰瞻無下觀者。常以慈心觀察",
    "T26n1521_009:0069b02": "眾生。念如大海。定如須彌。忍辱如地。增長",
    "T26n1521_009:0069b03": "眾主所種福德如水滋潤。能生眾生諸善",
    "T26n1521_009:0069b04": "根力如風開發。成就眾生如火熟物。智慧",
    "T26n1521_009:0069b05": "無邊猶如虛空。普雨大法如大密雲。不染",
    "T26n1521_009:0069b06": "世法猶如蓮華。破外道師如師子搏鹿。",
    "T26n1521_009:0069b07": "能舉重擔如大象王。能導大眾如大牛王。",
    "T26n1521_009:0069b08": "眷屬清淨如轉輪王。世間最上如大梵王。可",
    "T26n1521_009:0069b09": "愛可樂如清天明月。普照能然猶如朗",
    "T26n1521_009:0069b10": "日。與諸眾生安樂因緣。猶如仁父。憐愍眾",
    "T26n1521_009:0069b11": "生隨宜將護猶如慈母。所行清淨如天真",
    "T26n1521_009:0069b12": "金。有大勢力如天帝釋。勤利世間如護世",
    "T26n1521_009:0069b13": "主。治煩惱病猶如醫王。救諸衰患猶如親",
    "T26n1521_009:0069b14": "族。積諸功德如大庫藏。其戒無量。其定無",
    "T26n1521_009:0069b15": "邊。其慧無稱。解脫無等解脫知見無等等。",
    "T26n1521_009:0069b16": "於一切事最無有比。一切世間最無上故",
    "T26n1521_009:0069b17": "名第一人。成大法故名為大人。如是菩",
    "T26n1521_009:0069b18": "薩以大人相念觀諸佛。是諸佛者於無量",
    "T26n1521_009:0069b19": "無邊百千萬億不可思議不可計劫修習功",
    "T26n1521_009:0069b20": "德。善能守護身口意業。於過去未來現在無",
    "T26n1521_009:0069b21": "為不可說五藏法中悉斷諸疑。定答分別答",
    "T26n1521_009:0069b22": "反問答置答。於四問答無有錯謬。善說根",
    "T26n1521_009:0069b23": "力覺道念處正勤如意三十七助道法。善能",
    "T26n1521_009:0069b24": "分別無明諸行識名色六入觸受愛取有生",
    "T26n1521_009:0069b25": "老死因果。於眼色耳聲鼻香舌味身觸意法",
    "T26n1521_009:0069b26": "無所繫著。善說九部經法。所謂修多羅",
    "T26n1521_009:0069b27": "岐夜授記伽陀憂陀那尼陀那如是諸",
    "T26n1521_009:0069b28": "經斐肥儸未曾有經。不為貪欲瞋恚愚癡",
    "T26n1521_009:0069b29": "憍慢身見邊見邪見見取戒取疑諸使所使。",
    "T26n1521_009:0069c01": "不為無信無慚愧諂曲戲調放逸懈怠睡眠",
    "T26n1521_009:0069c02": "瞋恨慳嫉諸惱所侵。知見苦斷集證滅修",
    "T26n1521_009:0069c03": "道。可去已去。可見已見。所作已辦。盡破怨",
    "T26n1521_009:0069c04": "賊。具足諸願。是世間尊是世間父是世間",
    "T26n1521_009:0069c05": "主。是善來善去善意善寂善滅善解脫者。",
    "T26n1521_009:0069c06": "在無量無邊十方恒河沙等世間中住。如現",
    "T26n1521_009:0069c07": "在前菩薩。又應以八十種好念觀諸佛。甲",
    "T26n1521_009:0069c08": "色鮮赤行清白法。甲隆而大生在大家。甲色",
    "T26n1521_009:0069c09": "潤澤深愛眾生。指圓纖長其行深遠。指肉",
    "T26n1521_009:0069c10": "充滿善根充滿。指漸次而長次第集諸佛法。",
    "T26n1521_009:0069c11": "脈覆不見不覆身口意念脈。無麁結破",
    "T26n1521_009:0069c12": "煩惱結。踝平不現不隱藏法。足不邪曲",
    "T26n1521_009:0069c13": "度墮邪眾。行如師子是人中師子。行如象",
    "T26n1521_009:0069c14": "王是人象王。行如鵝王。高飛如鴻。行如",
    "T26n1521_009:0069c15": "牛王人中最尊。行時右旋善說正道。身不",
    "T26n1521_009:0069c16": "僂曲心常不曲。身堅而直讚堅牢戒。身漸",
    "T26n1521_009:0069c17": "次大次第說法。普身諸分大而端嚴。善能解",
    "T26n1521_009:0069c18": "說大妙功德。身相具足具足法者。足步間等",
    "T26n1521_009:0069c19": "等心眾生。其身淨潔三業清淨。身膚細軟心",
    "T26n1521_009:0069c20": "性自軟。身離塵垢善見離垢。身不縮沒心",
    "T26n1521_009:0069c21": "常不沒。身無邊量善根無量。肌肉緊密永",
    "T26n1521_009:0069c22": "斷後身。支節分明善說十二因緣分別明",
    "T26n1521_009:0069c23": "了。身色無闇知見無闇。腹圓周滿弟子行具。",
    "T26n1521_009:0069c24": "腹淨鮮潔善能了知生死過惡。腹不高出",
    "T26n1521_009:0069c25": "破憍慢山。腹平不現說平等法。臍圓而深",
    "T26n1521_009:0069c26": "通甚深法。臍畫右旋弟子順教。身遍端嚴",
    "T26n1521_009:0069c27": "弟子遍淨。威儀鮮潔心淨無比。身無點子",
    "T26n1521_009:0069c28": "無黑印法。手濡勝兜羅綿。受化者身輕如",
    "T26n1521_009:0069c29": "毛。手畫文深威儀深重。手畫文長觀受法",
    "T26n1521_009:0070a01": "者長遠後事。手畫潤澤捨親愛潤得大道",
    "T26n1521_009:0070a02": "果。面貌不長結戒有開。脣赤如頻婆果。見",
    "T26n1521_009:0070a03": "一切世間。如鏡中像。舌柔而軟先以軟語",
    "T26n1521_009:0070a04": "度脫眾生。舌薄而廣功德純厚。舌赤如深",
    "T26n1521_009:0070a05": "紅凡夫心難解佛法令解。聲如雷震不畏",
    "T26n1521_009:0070a06": "雷聲。其聲和柔說柔軟法。四牙圓直說直道",
    "T26n1521_009:0070a07": "法。四牙俱利度利根者四牙鮮白清白第一。",
    "T26n1521_009:0070a08": "四牙齊等住戒平地。牙漸次細漸次說四諦",
    "T26n1521_009:0070a09": "法。鼻高隆直住智高山。鼻中清淨弟子清白。",
    "T26n1521_009:0070a10": "眼廣而長智慧廣遠。睫不希踈善擇眾生。",
    "T26n1521_009:0070a11": "眼白黑鮮淨如青蓮華葉。天人婇女以好",
    "T26n1521_009:0070a12": "眼敬禮。眉高而長名聞遠流。眉毛潤澤善知",
    "T26n1521_009:0070a13": "軟法。耳等相似聞法者等。耳根不壞度不壞",
    "T26n1521_009:0070a14": "心眾生。額平而好善離諸見。額廣無妨廣",
    "T26n1521_009:0070a15": "破外道。頭分具足善具大願。髮色如黑蜂",
    "T26n1521_009:0070a16": "轉五欲樂。髮厚而緻結使已盡。美髮柔",
    "T26n1521_009:0070a17": "軟軟利智者能知法味。髮不散亂言常不",
    "T26n1521_009:0070a18": "亂。髮潤而澤常無麁言。髮有美香。以七覺",
    "T26n1521_009:0070a19": "意香華隨宜化導。髮中有德字安字喜字。",
    "T26n1521_009:0070a20": "手足中亦有德字安字喜字。菩薩如是應",
    "T26n1521_009:0070a21": "念諸佛處在大眾講說正法坐師子座。",
    "T26n1521_009:0070a22": "其座以琉璃雜寶為脚。以真珊瑚妙赤真",
    "T26n1521_009:0070a23": "珠以為枕。金薄幃帳柔軟滑澤種種天衣",
    "T26n1521_009:0070a24": "以為敷具。以寶師子赤金為身。虎珀為",
    "T26n1521_009:0070a25": "眼。車璩為尾。珊瑚為舌。白金剛為四牙。",
    "T26n1521_009:0070a26": "真白銀為髮。毛髮長廣。具足其床在此四",
    "T26n1521_009:0070a27": "師子上。大象王牙以為凭机。其承足机眾",
    "T26n1521_009:0070a28": "寶所成。為諸天龍夜叉乾闥婆阿修羅迦樓",
    "T26n1521_009:0070a29": "羅緊那羅摩睺羅伽之所敬禮。諸佛如是在",
    "T26n1521_009:0070b01": "此床上。著竭支泥洹僧。不高不下覆身三",
    "T26n1521_009:0070b02": "分。周匝齊整著淺色袈裟。條數分明不高不",
    "T26n1521_009:0070b03": "下亦不參差。處八大聖莊嚴眾中人天大",
    "T26n1521_009:0070b04": "會。龍金翅鳥俱共聽法心無瞋恨。一切大",
    "T26n1521_009:0070b05": "眾深心慚愧敬愛於佛。皆共一心聽佛所說。",
    "T26n1521_009:0070b06": "受持思惟如所說行。專心聽受心清淨故能",
    "T26n1521_009:0070b07": "障諸蓋。一切大眾瞻仰如來無有厭足。衣",
    "T26n1521_009:0070b08": "毛皆竪泣淚心熱或有大喜。有如是者。則",
    "T26n1521_009:0070b09": "知其人心得清淨寂默湛然如入禪定。無",
    "T26n1521_009:0070b10": "愛無恚心無餘緣。有大悲相慈愍眾生。欲",
    "T26n1521_009:0070b11": "救一切心不諂曲。寂滅清淨分別好醜。有",
    "T26n1521_009:0070b12": "大志量不沒不縮不高不下。佛悉瞻見處",
    "T26n1521_009:0070b13": "在如是。大眾說法易解易了樂聞無厭。音",
    "T26n1521_009:0070b14": "深不散柔軟悅耳從臍而出。咽喉舌根鼻顙",
    "T26n1521_009:0070b15": "上齗齒脣。氣激變成音句。柔軟悅耳。如大",
    "T26n1521_009:0070b16": "密雲雷聲隱震。如大海中猛風激浪。如",
    "T26n1521_009:0070b17": "大梵天音聲引導可度眾生。離眉眼脣可",
    "T26n1521_009:0070b18": "呵語法。言不闕少又不煩重。所說無疑言",
    "T26n1521_009:0070b19": "必利益。無有誑語可破語等。離如是過遠",
    "T26n1521_009:0070b20": "近等聞。四種問難隨意能答。開示四諦令",
    "T26n1521_009:0070b21": "得四果。建立義端因緣結句。語言法則皆悉",
    "T26n1521_009:0070b22": "具足。種種所說事義易了。所宣分明不故",
    "T26n1521_009:0070b23": "隱曲。言不卒疾又不遲緩。始終相稱無能",
    "T26n1521_009:0070b24": "難者。以如是語敷演說法。初中後善有義",
    "T26n1521_009:0070b25": "有利唯法具足。能令眾生得今世報。無有",
    "T26n1521_009:0070b26": "時節可得甞試能滿所願。深妙智者以內",
    "T26n1521_009:0070b27": "可知。能滅眾生三毒猛火。能除一切身口",
    "T26n1521_009:0070b28": "意罪。善能開示戒定慧品。初以名字後令",
    "T26n1521_009:0070b29": "知義而生歡喜。從喜生樂從樂生定。從",
    "T26n1521_009:0070c01": "定生如實智。從如實智生厭離。從厭",
    "T26n1521_009:0070c02": "離滅結使。滅結使故得解脫。如是能令",
    "T26n1521_009:0070c03": "此法次第。善能開示諦捨滅慧四處。能示眾",
    "T26n1521_009:0070c04": "生令滿布施持戒忍辱精進禪定智慧波羅",
    "T26n1521_009:0070c05": "蜜。能令眾生次第得至喜地淨地明地炎地",
    "T26n1521_009:0070c06": "難勝現前深遠不動善慧法雲。能分別聲聞",
    "T26n1521_009:0070c07": "乘辟支佛乘大乘。能令證須陀洹斯陀含阿",
    "T26n1521_009:0070c08": "那含阿羅漢果。能令成就人天之中所有富",
    "T26n1521_009:0070c09": "樂。是為一切第一利益諸功德藏。如是正心",
    "T26n1521_009:0070c10": "憶念諸佛。在閑靜處除却貪欲瞋恚睡眠",
    "T26n1521_009:0070c11": "疑悔調戲。一心專念不生障礙失定之心。",
    "T26n1521_009:0070c12": "以如是心專念諸佛。若心沒當起若散當",
    "T26n1521_009:0070c13": "攝。并見大眾常如現前。未入定時常應",
    "T26n1521_009:0070c14": "稱讚相好二事。以偈歎佛令心調習。如此",
    "T26n1521_009:0070c15": "偈說。",
    "T26n1521_009:0070c16": "　世尊諸相好　　何業因緣得",
    "T26n1521_009:0070c17": "　我以相及業　　稱讚於大聖",
    "T26n1521_009:0070c18": "　足相千輻輪　　清淨眷屬施",
    "T26n1521_009:0070c19": "　以是因緣故　　賢聖眾圍繞",
    "T26n1521_009:0070c20": "　足下安立相　　受善持不失",
    "T26n1521_009:0070c21": "　是故魔軍眾　　不能得毀壞",
    "T26n1521_009:0070c22": "　手足指網縵　　身相紫金色",
    "T26n1521_009:0070c23": "　善行攝法故　　大眾自然伏",
    "T26n1521_009:0070c24": "　手足極柔軟　　身相七處滿",
    "T26n1521_009:0070c25": "　隨意食施故　　多得自然供",
    "T26n1521_009:0070c26": "　長指廣脚跟　　身傭大直相",
    "T26n1521_009:0070c27": "　離殺因緣故　　乃至於劫壽",
    "T26n1521_009:0070c28": "　毛上向右旋　　足趺隆高相",
    "T26n1521_009:0070c29": "　常進諸善事　　故得不退法",
    "T26n1521_009:0071a01": "　伊泥鹿[蹲-酋+(十/田/ㄙ)]相　　常樂讀誦經",
    "T26n1521_009:0071a02": "　為人說法故　　疾得無上道",
    "T26n1521_009:0071a03": "　修臂下過膝　　一切所有物",
    "T26n1521_009:0071a04": "　求者無悋惜　　隨意化導人",
    "T26n1521_009:0071a05": "　陰藏功德藏　　善知離散故",
    "T26n1521_009:0071a06": "　多得人天眾　　淨慧眼為子",
    "T26n1521_009:0071a07": "　薄皮耀金光　　妙衣堂閣施",
    "T26n1521_009:0071a08": "　故多得妙衣　　清淨房樓觀",
    "T26n1521_009:0071a09": "　一孔一毛生　　眉間白毫峙",
    "T26n1521_009:0071a10": "　常為最上護　　故於三界尊",
    "T26n1521_009:0071a11": "　身上如師子　　兩肩圓而滿",
    "T26n1521_009:0071a12": "　常行人愛語　　無有違反者",
    "T26n1521_009:0071a13": "　腋滿知味相　　病施醫藥故",
    "T26n1521_009:0071a14": "　人天皆敬愛　　身無有疾病",
    "T26n1521_009:0071a15": "　身圓肉髻相　　和悅心施福",
    "T26n1521_009:0071a16": "　勸化剛強者　　法王中自在",
    "T26n1521_009:0071a17": "　迦陵頻伽音　　廣舌聲如梵",
    "T26n1521_009:0071a18": "　所言常軟實　　得大聖八音",
    "T26n1521_009:0071a19": "　先加以思慮　　後言必有實",
    "T26n1521_009:0071a20": "　故得師子相　　見者皆信伏",
    "T26n1521_009:0071a21": "　齒白齊密相　　所曾供養者",
    "T26n1521_009:0071a22": "　後常不輕故　　眷屬心和同",
    "T26n1521_009:0071a23": "　上下四十齒　　密緻不疎漏",
    "T26n1521_009:0071a24": "　無讒不妄語　　徒眾不可破",
    "T26n1521_009:0071a25": "　眼黑青白明　　睫相如牛王",
    "T26n1521_009:0071a26": "　慈心和視故　　觀者無厭足",
    "T26n1521_009:0071a27": "　雖轉輪聖王　　典主四天下",
    "T26n1521_009:0071a28": "　有是諸相好　　光明不如佛",
    "T26n1521_009:0071a29": "　我所稱歎說　　諸相好功德",
    "T26n1521_009:0071b01": "　願令一切人　　心淨常安樂",
    "T26n1521_009:0071b02": "菩薩又應以八十種好念諸佛。如此偈說。",
    "T26n1521_009:0071b03": "　諸佛有妙好　　八十莊嚴身",
    "T26n1521_009:0071b04": "　汝等應歡喜　　一心聽我說",
    "T26n1521_009:0071b05": "　世尊圓纖指　　其甲紫紅色",
    "T26n1521_009:0071b06": "　隆高有潤澤　　所有無有量",
    "T26n1521_009:0071b07": "　脈平踝不現　　雙足無邪曲",
    "T26n1521_009:0071b08": "　行如師子王　　威望無等比",
    "T26n1521_009:0071b09": "　行時身右旋　　安庠有儀雅",
    "T26n1521_009:0071b10": "　方身分次第　　端嚴可愛樂",
    "T26n1521_009:0071b11": "　身堅極柔軟　　支節甚分明",
    "T26n1521_009:0071b12": "　行時不逶迤　　諸根悉充滿",
    "T26n1521_009:0071b13": "　肌體極密緻　　鮮明甚清淨",
    "T26n1521_009:0071b14": "　身形甚端雅　　無有可呵處",
    "T26n1521_009:0071b15": "　腹圓不高現　　臍深而無孔",
    "T26n1521_009:0071b16": "　其文右向旋　　威儀甚清淨",
    "T26n1521_009:0071b17": "　身無有疵點　　手足極柔軟",
    "T26n1521_009:0071b18": "　其文深且長　　修直有潤色",
    "T26n1521_009:0071b19": "　舌薄面不長　　牙白圓纖利",
    "T26n1521_009:0071b20": "　脣色頻婆果　　音深若鴻王",
    "T26n1521_009:0071b21": "　鼻隆眼明淨　　睫緻而不亂",
    "T26n1521_009:0071b22": "　眉高毛柔軟　　端直不邪曲",
    "T26n1521_009:0071b23": "　眉毛齊而整　　善知諸法過",
    "T26n1521_009:0071b24": "　眉毛色潤澤　　善度潤眾生",
    "T26n1521_009:0071b25": "　耳滿長而等　　不壞甚可愛",
    "T26n1521_009:0071b26": "　額廣而齊正　　頭相皆具足",
    "T26n1521_009:0071b27": "　髮緻而不亂　　如黑蜂王色",
    "T26n1521_009:0071b28": "　清淨而香潔　　中有三種相",
    "T26n1521_009:0071b29": "是名八十種好。以此八十種好間雜莊嚴",
    "T26n1521_009:0071c01": "三十二相。若人不念三十二相八十種好",
    "T26n1521_009:0071c02": "讚歎佛身者。是則永失今世後世利樂因",
    "T26n1521_009:0071c03": "緣。",
    "T26n1521_009:0071c04": "十住毘婆沙論卷第九"
}