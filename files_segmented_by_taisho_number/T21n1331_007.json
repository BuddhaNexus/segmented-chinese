{
    "T21n1331_007:0515a02": "佛說灌頂伏魔封印大神呪經卷",
    "T21n1331_007:0515a03": "第七",
    "T21n1331_007:0515a05": "東晉天竺三藏帛尸梨蜜多羅譯",
    "T21n1331_007:0515a06": "聞如是。一時佛在舍衛國祇樹精廬。與千二",
    "T21n1331_007:0515a07": "百五十人俱。於時天尊在禪室中。正是長齋",
    "T21n1331_007:0515a08": "之始。月十五日明星好時。天帝釋及四天大",
    "T21n1331_007:0515a09": "王。地下鬼神王臣長者。國中吏民悉詣佛所。",
    "T21n1331_007:0515a10": "各欲問其所疑。天尊默然一無所說。佛禪思",
    "T21n1331_007:0515a11": "念言。一切十方無量眾生。常處愚冥不識真",
    "T21n1331_007:0515a12": "正。樂為魔事造諸邪見。沒生死海誰能知者。",
    "T21n1331_007:0515a13": "輪迴五道獨吾知耳。心念是已便復閉目。繫",
    "T21n1331_007:0515a14": "心寂定久久不覺。天帝承佛威神知佛所念。",
    "T21n1331_007:0515a15": "即起合掌前為作禮。却在一面彈右手指。而",
    "T21n1331_007:0515a16": "覺佛曰欲有啟請。佛於是覺問天帝釋曰欲",
    "T21n1331_007:0515a17": "何所問。天帝釋稽首佛足。長跪合掌而白佛",
    "T21n1331_007:0515a18": "言。九十五種道法之中。尚有文頭婁法。況復",
    "T21n1331_007:0515a19": "世尊無上微妙。最勝法中而無此術。唯願天",
    "T21n1331_007:0515a20": "尊顯揚方便化於愚冥。未達道眼使得開解。",
    "T21n1331_007:0515a21": "離諸危厄無量重病。脫三界苦登泥洹道。所",
    "T21n1331_007:0515a22": "問如是唯願敷演。",
    "T21n1331_007:0515a23": "佛告天帝釋善哉善哉諦聽諦受。吾當為汝",
    "T21n1331_007:0515a24": "說大仙之法。若是佛四輩弟子中。有諸邪惡",
    "T21n1331_007:0515a25": "鬼神所嬈恐怖毛竪。當先自存念汝身如我",
    "T21n1331_007:0515a26": "之像。三十二相八十種好。紫磨金色身長一",
    "T21n1331_007:0515a27": "丈六尺。項背日光。存想吾身已。次復存念一",
    "T21n1331_007:0515a28": "千二百五十弟子。次復存念諸菩薩僧。存念",
    "T21n1331_007:0515a29": "是三想已。又復存念五方大神。一者名曰",
    "T21n1331_007:0515b01": "亶遮阿加。其身長大一丈二尺。著青色之衣",
    "T21n1331_007:0515b02": "吐于青氣住在東方。二者名曰摩呵祇斗。其",
    "T21n1331_007:0515b03": "身長大一丈二尺。著赤色之衣吐于赤氣住",
    "T21n1331_007:0515b04": "在南方。三者名曰移兜涅羅。其身長大一丈",
    "T21n1331_007:0515b05": "二尺。著白色之衣吐于白氣住在西方。四者",
    "T21n1331_007:0515b06": "名曰摩訶伽尼。其身長大一丈二尺。著黑色",
    "T21n1331_007:0515b07": "之衣吐于黑氣住在北方。五者名曰烏呾羅",
    "T21n1331_007:0515b08": "嬭。其身長大一丈二尺。著黃色之衣吐于黃",
    "T21n1331_007:0515b09": "氣住在中央。此五方之神各有眷屬。一神王",
    "T21n1331_007:0515b10": "者有七萬鬼神相隨逐也。五方各有七萬鬼",
    "T21n1331_007:0515b11": "神。七五三十五萬諸鬼神。悉來左右扶佐病",
    "T21n1331_007:0515b12": "者。令免危厄過度諸難。此鬼神王為人作",
    "T21n1331_007:0515b13": "護。令諸邪惡不得妄行。",
    "T21n1331_007:0515b14": "佛告天帝釋。是為五方神王名字。若後末世",
    "T21n1331_007:0515b15": "四輩弟子危厄之日。取上五方神王名字及",
    "T21n1331_007:0515b16": "其眷屬。寫著員木之上。名為文頭婁法。其",
    "T21n1331_007:0515b17": "義如是汝宣行之。天帝釋言員木文頭婁縱",
    "T21n1331_007:0515b18": "廣幾許。佛言縱廣七七分。天帝釋言何木最",
    "T21n1331_007:0515b19": "勝。佛言金銀珍寶最為上者。次栴檀木種種",
    "T21n1331_007:0515b20": "雜香。以此為文頭婁形。若有疾病危難恐怖",
    "T21n1331_007:0515b21": "邪鬼。往來中傷嬈人者。當如前法存思三想。",
    "T21n1331_007:0515b22": "及五方之神形色相類。使一一分明如對目",
    "T21n1331_007:0515b23": "前。如人照鏡表裏盡見。如此成就無餘分散",
    "T21n1331_007:0515b24": "專心一意。病者除愈恐者安隱。邪鬼惡神無",
    "T21n1331_007:0515b25": "不辟除(胡言文頭婁者晉言神印也)此印所向之處。無不",
    "T21n1331_007:0515b26": "致福却諸惡前諸善。若佛四輩弟子。欲行此",
    "T21n1331_007:0515b27": "神印之者。先當洗浴身體著香潔之衣。禮敬",
    "T21n1331_007:0515b28": "十方無量諸佛至真等正覺。持印之法右手",
    "T21n1331_007:0515b29": "擎之。右手捉牛卷驅魔之杖長七尺。頭戴",
    "T21n1331_007:0515c01": "赤色呾魔[怡-台+甲][怡-台+盧]神帽。去病者七步。閉口七息",
    "T21n1331_007:0515c02": "之頃令存想成就。存想成就已。舉右脚為先。",
    "T21n1331_007:0515c03": "還向病者。持此神印致病者身。當胸上而安",
    "T21n1331_007:0515c04": "之。若是女人復退還七步。如前一意而立。存",
    "T21n1331_007:0515c05": "五大神。青氣之神吐青氣來入病者左手大",
    "T21n1331_007:0515c06": "母指。中赤氣之神吐赤色之氣來入病者左",
    "T21n1331_007:0515c07": "足大母指中。白色之神吐于白氣來入病者",
    "T21n1331_007:0515c08": "右手大母指中。黑色之神吐于黑氣來入病",
    "T21n1331_007:0515c09": "者右足大母指中。黃色之神吐于黃氣來入",
    "T21n1331_007:0515c10": "病者口中。此五氣之神吐五種正氣。入病人",
    "T21n1331_007:0515c11": "身中。諸邪惡氣一時消散。從臍中而出[火*孛]",
    "T21n1331_007:0515c12": "[火*孛]如煙。譬如大風吹破雲雨。能善持神印威",
    "T21n1331_007:0515c13": "力如是。病苦除愈鬼氣亦滅。佛語天帝釋。五",
    "T21n1331_007:0515c14": "方神王常應存思其形相也。皆盡被鎧甲持",
    "T21n1331_007:0515c15": "弓帶箭。各隨其名位在印五方。為病者作護。",
    "T21n1331_007:0515c16": "不令他餘鬼神往來身中。逐諸邪惡令魔退",
    "T21n1331_007:0515c17": "散。不得留住其身中也。",
    "T21n1331_007:0515c18": "佛告天帝釋。此文頭婁一切鬼神。厭迮磨",
    "T21n1331_007:0515c19": "滅不得妄行非法之事。此文頭婁印山令山",
    "T21n1331_007:0515c20": "崩倒。印一切樹木樹木為之摧折。印於河海",
    "T21n1331_007:0515c21": "源池泉水為之枯竭。印向水火為之消滅。若",
    "T21n1331_007:0515c22": "四方卒風吹揚塵土。舉印向之即住不行。舉",
    "T21n1331_007:0515c23": "印向地地為之動。若諸方盜賊亂起之時。舉",
    "T21n1331_007:0515c24": "印向之即便消散。無復惡意皆生慈心。兩作",
    "T21n1331_007:0515c25": "和解不相掠奪各還正治。此大神王之印章。",
    "T21n1331_007:0515c26": "有所向處無不為益。印身中四百四病無不",
    "T21n1331_007:0515c27": "除愈。若持此印者誦一章以為呪說。",
    "T21n1331_007:0515c28": "佛又告言有一文頭婁七神名字　印人宅舍",
    "T21n1331_007:0515c29": "為人作護。除滅邪惡驅逐外鬼面百由旬。各",
    "T21n1331_007:0516a01": "馳散而去不敢當人也。今我說之。佛言。凡人",
    "T21n1331_007:0516a02": "所居處。常有七鬼神為人作衛護。何等是",
    "T21n1331_007:0516a03": "耶。神名多賴哆。神名僧伽履。神名婆摩斯。",
    "T21n1331_007:0516a04": "神名坻婆那。神名曇婆羅。神名彌輸多。神名",
    "T21n1331_007:0516a05": "耆那舍。是七神者印人宅中。諸魔行惡心",
    "T21n1331_007:0516a06": "者。聞見此神印即散而走。若不去往來相",
    "T21n1331_007:0516a07": "疑迷頭破七分。",
    "T21n1331_007:0516a08": "佛語天帝釋是七神王。於我滅後護佛弟子。",
    "T21n1331_007:0516a09": "逐諸邪惡不令得住。汝當宣示一切眾生。出",
    "T21n1331_007:0516a10": "入行來常當慎護。是七神王以著心中莫有",
    "T21n1331_007:0516a11": "違犯。若犯是神。則便捨離人舍宅中也。若佛",
    "T21n1331_007:0516a12": "弟子淨持齋戒。是七神王常在左右。為人作",
    "T21n1331_007:0516a13": "福德擁護佐人。四面惡鬼無敢近者。舍宅",
    "T21n1331_007:0516a14": "應以好色土臈而印門戶上。好函盛之繖",
    "T21n1331_007:0516a15": "蓋覆上。諸神營衛惡魔退散。佛告天帝釋。我",
    "T21n1331_007:0516a16": "今為諸眾生演此相印。略說少耳。天帝釋聞",
    "T21n1331_007:0516a17": "佛演說文頭婁歡喜無量稽首佛足。長跪白",
    "T21n1331_007:0516a18": "佛言。我今欲承佛威神。勅四天王并其神名",
    "T21n1331_007:0516a19": "字。為文頭婁法勸佐。世尊唯願許可。佛言聽",
    "T21n1331_007:0516a20": "汝演說。天帝釋即便前禮佛足三自歸命。歸",
    "T21n1331_007:0516a21": "命已訖語四眾言。今佛世尊聽我演說四王",
    "T21n1331_007:0516a22": "名字。以護四輩諸弟子眾。舍宅四方攘災却",
    "T21n1331_007:0516a23": "禍。逐諸邪鬼遠於界內。既已聽說今我演",
    "T21n1331_007:0516a24": "之。",
    "T21n1331_007:0516a25": "東方天王名提多羅吒。主諸災橫水火變怪。",
    "T21n1331_007:0516a26": "以神王名厭之吉。",
    "T21n1331_007:0516a27": "西方天王名毘留波叉。主諸逆賊怨家偷盜。",
    "T21n1331_007:0516a28": "以神王名厭之吉。",
    "T21n1331_007:0516a29": "南方天王名毘留離。主諸五溫疲勞疫氣",
    "T21n1331_007:0516b01": "惡毒鬪諍口舌。以神王名厭之吉。",
    "T21n1331_007:0516b02": "北方天王名毘沙門。主諸鬼魅魍魎往來",
    "T21n1331_007:0516b03": "鬼神作災異者。以神王名厭之吉。",
    "T21n1331_007:0516b04": "佛告天帝釋。汝已能為未來眾生。略演灌頂",
    "T21n1331_007:0516b05": "大神印呪四王名字次第如是。今我釋迦牟",
    "T21n1331_007:0516b06": "尼多陀阿伽度阿羅訶三藐三菩提。順本諸",
    "T21n1331_007:0516b07": "佛。各說灌頂無相佛印。章句次第名字如",
    "T21n1331_007:0516b08": "是。",
    "T21n1331_007:0516b09": "第一維衛佛所說。文頭婁無相章句次第如",
    "T21n1331_007:0516b10": "是。",
    "T21n1331_007:0516b11": "怛署他　安陀尼　牟訶尼　瞻波尼　探",
    "T21n1331_007:0516b12": "婆尼　阿難陀　阿婆陀　阿婆摩　阿毘那",
    "T21n1331_007:0516b13": "攘",
    "T21n1331_007:0516b14": "第二式佛所說。文頭婁無相章句次第如是。",
    "T21n1331_007:0516b15": "怛署他　修摩那　婆和呵　摩他尼　頗",
    "T21n1331_007:0516b16": "陀尼　闍婆羅　阿僧伽　摩伽利攘",
    "T21n1331_007:0516b17": "第三隨葉佛所說。文頭婁無相章句次第如",
    "T21n1331_007:0516b18": "是。",
    "T21n1331_007:0516b19": "怛署他　阿婆羅牟訶　蓋蛇訶難陀　蔚多",
    "T21n1331_007:0516b20": "羅提婆　阿婆羅時哆　阿婆尸瞿利　彌",
    "T21n1331_007:0516b21": "曇毘訶羅　阿闍訶利陀攘",
    "T21n1331_007:0516b22": "第四拘樓秦佛所說。文頭婁無相章句次第",
    "T21n1331_007:0516b23": "如是。",
    "T21n1331_007:0516b24": "怛署他　伊利　彌利　只利　嘻利　毘利",
    "T21n1331_007:0516b25": "　阿利　伽利攘",
    "T21n1331_007:0516b26": "第五拘那舍牟尼佛所說。文頭婁無相章句",
    "T21n1331_007:0516b27": "次第如是。",
    "T21n1331_007:0516b28": "怛署他　伊羅　彌羅　坻羅　毘羅　摩羅",
    "T21n1331_007:0516b29": "　伽羅　尼羅攘",
    "T21n1331_007:0516c01": "第六迦葉佛所說。文頭婁無相章句次第如",
    "T21n1331_007:0516c02": "是。",
    "T21n1331_007:0516c03": "怛署他　婆留　休留　沙留　拘留　周",
    "T21n1331_007:0516c04": "留　闍留　摩留攘",
    "T21n1331_007:0516c05": "第七我釋迦牟尼佛亦復順本如來所說。文",
    "T21n1331_007:0516c06": "頭婁無相章句次第如是。",
    "T21n1331_007:0516c07": "怛署他　頭毘　羅夜　摩訶　彌提　優呵",
    "T21n1331_007:0516c08": "　婆梵　婆他攘",
    "T21n1331_007:0516c09": "佛告天帝釋。我今為汝及十方眾生。說是灌",
    "T21n1331_007:0516c10": "頂無相章句。諸佛如來不妄宣說此四十九",
    "T21n1331_007:0516c11": "章句。我今開此寶函之中出此章句。為未來",
    "T21n1331_007:0516c12": "世五濁眾生。貪著愛欲不樂正法。多起邪見",
    "T21n1331_007:0516c13": "不行十善。令諸魔鬼之所得便。若四輩弟子",
    "T21n1331_007:0516c14": "危厄之日。若欲說此無相章句。當以一氣存",
    "T21n1331_007:0516c15": "呼章句。憶念莫忘至四十九喚一章句。如是",
    "T21n1331_007:0516c16": "次第四十九章句皆亦如是。此大章印無相",
    "T21n1331_007:0516c17": "功德。能消眾魔令獲吉祥。",
    "T21n1331_007:0516c18": "佛語天帝釋。我結是伏魔印呪經。時有女人",
    "T21n1331_007:0516c19": "神。居止雪山之東。名曰阿利陀。有七百鬼神",
    "T21n1331_007:0516c20": "以為官屬。作如是言。瞿曇沙門未說是章句",
    "T21n1331_007:0516c21": "封印呪經時。我等所在遊行心無怖懅。今",
    "T21n1331_007:0516c22": "聞此印經舉聲稱怨。嗚呼痛哉何故爾乎。我",
    "T21n1331_007:0516c23": "本昔時取眾生精氣。以為飲食害於人民。而",
    "T21n1331_007:0516c24": "今不能嬈於人也。沙門福德威神如是。我等",
    "T21n1331_007:0516c25": "相將俱到其所作如是言。我久聞瞿曇名聲",
    "T21n1331_007:0516c26": "高遠。今者又聞章句封印大神呪經。我伏我",
    "T21n1331_007:0516c27": "信敬禮佛足長跪叉手。我今歸命於天中天。",
    "T21n1331_007:0516c28": "願為弟子乞受戒法。佛言善哉善哉。汝先世",
    "T21n1331_007:0516c29": "有福值遇見我。時佛便授阿利陀三歸五戒",
    "T21n1331_007:0517a01": "之法為清信女。阿利陀已受戒。作禮白佛",
    "T21n1331_007:0517a02": "言。我等官屬七百鬼神護四輩弟子。在所國",
    "T21n1331_007:0517a03": "土城邑聚落。奉法之處我當佐助。令無伺求",
    "T21n1331_007:0517a04": "得其便也。阿利陀復白佛言。我等鬼神官屬",
    "T21n1331_007:0517a05": "七百。常以精氣血肉為食。今日歸命於佛世",
    "T21n1331_007:0517a06": "尊。既授戒法不殺物命。唯願天尊勅諸弟",
    "T21n1331_007:0517a07": "子。法食之時惠施少少飯食之餘。阿利陀說",
    "T21n1331_007:0517a08": "此語已。世尊許可。便於佛前得須陀洹道。佛",
    "T21n1331_007:0517a09": "告阿難吾去世後。若有男子女人等輩。行此",
    "T21n1331_007:0517a10": "灌頂十二部封印大神呪經時。香汁塗地圓",
    "T21n1331_007:0517a11": "如車輪。散好香華應然七燈。燒婆香膠香安",
    "T21n1331_007:0517a12": "息香等。以青銅鏡照曜五方。使魔不得隱蔽",
    "T21n1331_007:0517a13": "其身。復以七箭為神王信。又言阿難阿利陀",
    "T21n1331_007:0517a14": "鬼神之中。別有七神最大雄傑。諸魔鬪時獨",
    "T21n1331_007:0517a15": "伏羅剎。見阿利陀以降信解。亦於佛前合掌",
    "T21n1331_007:0517a16": "叉手復作誓願。於佛滅後在所國土。行此封",
    "T21n1331_007:0517a17": "印大神呪處我當作護。佛言阿難若有男子",
    "T21n1331_007:0517a18": "女人等輩行此神典。當造其形像。以蘇油",
    "T21n1331_007:0517a19": "䴵果而施與之。若人久為邪鬼所病。當行此",
    "T21n1331_007:0517a20": "印呪。又持五穀灑散諸方。行呪欲半。取少飲",
    "T21n1331_007:0517a21": "食著一器中。使一人捐置三道口。復使一",
    "T21n1331_007:0517a22": "人於戶邊伺來還者。以神呪水而灌前人。師",
    "T21n1331_007:0517a23": "當一心並誦灌頂無相章句。一氣呼誦一章",
    "T21n1331_007:0517a24": "句也。四十九章皆亦如是。呪欲竟時三說沙",
    "T21n1331_007:0517a25": "羅佉。欲呪之時勿令邊有異人作聲。語笑之",
    "T21n1331_007:0517a26": "事皆不得也。若有惡魔憙嬈人者。遠百由",
    "T21n1331_007:0517a27": "旬不害人也。阿難問言此七神王其名云何。",
    "T21n1331_007:0517a28": "佛言一者名因臺羅。二者名和林羅。三者名",
    "T21n1331_007:0517a29": "波耶越羅。四者名宋林羅。五者名檀特羅。",
    "T21n1331_007:0517b01": "六者名照頭摩羅。七者名金毘羅。佛言阿難",
    "T21n1331_007:0517b02": "此七神王。於我滅後當護諸弟子。不令諸小",
    "T21n1331_007:0517b03": "魔得其便也。若施食時當作七聚。淨草銅",
    "T21n1331_007:0517b04": "器悉令潔淨勿生慢心。若非意起。神王離體",
    "T21n1331_007:0517b05": "不護人也。阿難叉手白佛言。世尊如來有所",
    "T21n1331_007:0517b06": "言說皆順正法。今者說灌頂章句神呪封印。",
    "T21n1331_007:0517b07": "危厄之人欲修行者。而復賜與阿利陀鬼神",
    "T21n1331_007:0517b08": "飲食。不當似外道邪見法也。佛答阿難言若",
    "T21n1331_007:0517b09": "不解我意也。吾所以施飲食者。欲使阿利陀",
    "T21n1331_007:0517b10": "佐助四輩作威神耳。",
    "T21n1331_007:0517b11": "佛告阿難譬如王有他方怨敵。欲來侵境王。",
    "T21n1331_007:0517b12": "賜臣下諸將士輩。種種甘饌蘇油石蜜美",
    "T21n1331_007:0517b13": "味之屬。而復賜與種種衣被珍寶雜物。然後",
    "T21n1331_007:0517b14": "討伐諸逆賊輩。無不降伏退散歸本。不相擾",
    "T21n1331_007:0517b15": "亂各還正治。佛語阿難我今施與阿利陀飲",
    "T21n1331_007:0517b16": "食之具。亦如王者賜諸將士無有異也。令阿",
    "T21n1331_007:0517b17": "利陀降伏外魔。及諸鬼邪無不散滅。馳走去",
    "T21n1331_007:0517b18": "者還其處所隱匿不現。阿難是灌頂章句大",
    "T21n1331_007:0517b19": "封印呪經。利益一切無量眾生。是故稱歎。名",
    "T21n1331_007:0517b20": "大章句賢聖之句。無上尊句出邪論句。八聖",
    "T21n1331_007:0517b21": "道句無邪曲句。脫厄難句遠魔道句。解生死",
    "T21n1331_007:0517b22": "句除八難句。解除身中四百四病。無不吉祥。",
    "T21n1331_007:0517b23": "以是因緣名曰章句。佛說經已。阿難即長跪",
    "T21n1331_007:0517b24": "叉手白佛言。世尊演說此經。當何名之。佛語",
    "T21n1331_007:0517b25": "阿難此經名為天帝釋所問灌頂伏魔大神呪",
    "T21n1331_007:0517b26": "經。說此言已。諸天龍王善鬼神等。及阿利",
    "T21n1331_007:0517b27": "陀七百眷屬四部弟子。聞經歡喜作禮奉受。",
    "T21n1331_007:0517b28": "灌頂經卷第七"
}