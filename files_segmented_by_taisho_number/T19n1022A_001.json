{
    "T19n1022A_001:0710a09": "No. 1022A [No. 1023]",
    "T19n1022A_001:0710a10": "一切如來心祕密全身舍利寶篋",
    "T19n1022A_001:0710a11": "印陀羅尼經",
    "T19n1022A_001:0710a13": "開府儀同三司特進試鴻臚卿肅",
    "T19n1022A_001:0710a14": "國公食邑三千戶賜紫贈司空謚",
    "T19n1022A_001:0710a15": "大鑒正號大廣智大興善寺三",
    "T19n1022A_001:0710a16": "藏沙門不空奉　詔譯",
    "T19n1022A_001:0710a17": "如是我聞。一時薄伽梵在摩伽陀國無垢園",
    "T19n1022A_001:0710a18": "寶光明池中。與大菩薩眾。及大聲聞僧。天龍",
    "T19n1022A_001:0710a19": "藥叉健闥婆阿蘇羅迦樓羅緊那羅摩睺羅伽",
    "T19n1022A_001:0710a20": "人非人等。無量百千眾俱前後圍繞。",
    "T19n1022A_001:0710a21": "爾時眾中有一大婆羅門。名無垢妙光。多聞",
    "T19n1022A_001:0710a22": "聰慧人所樂見。常奉十善。於三寶所決定信",
    "T19n1022A_001:0710a23": "向。善心慇重智慧微細。常欲令一切眾生",
    "T19n1022A_001:0710a24": "相應善利。大富豐饒資具圓滿。時彼婆羅門",
    "T19n1022A_001:0710a25": "無垢妙光。從座而起往詣佛所。遶佛七匝。以",
    "T19n1022A_001:0710a26": "眾香花奉獻世尊。無價妙衣瓔珞珠鬘持覆",
    "T19n1022A_001:0710a27": "佛上。頂禮雙足却住一面。作是請言。唯願",
    "T19n1022A_001:0710a28": "世尊與諸大眾。明日晨朝至我宅中受我供",
    "T19n1022A_001:0710a29": "養。",
    "T19n1022A_001:0710b01": "爾時世尊默然許之。時婆羅門知佛受請。遽",
    "T19n1022A_001:0710b02": "還所住。即於是夜廣辦餚饍百味飲食。張施",
    "T19n1022A_001:0710b03": "殿宇種種莊嚴。至明旦已與諸眷屬。持眾香",
    "T19n1022A_001:0710b04": "花及諸伎樂。至如來所白言。時至願赴我請。",
    "T19n1022A_001:0710b05": "今正是時。願垂聽許。",
    "T19n1022A_001:0710b06": "爾時世尊安慰彼婆羅門無垢妙光已顧",
    "T19n1022A_001:0710b07": "視大眾告言。汝等皆應往彼婆羅門家。為欲",
    "T19n1022A_001:0710b08": "令彼獲大利故。於時世尊即從座起。纔起座",
    "T19n1022A_001:0710b09": "已。從佛身出種種光明。間錯妙色照觸十方。",
    "T19n1022A_001:0710b10": "悉皆警覺一切。如來既警覺已。然後取道。",
    "T19n1022A_001:0710b11": "時婆羅門以恭敬心。持妙香花與諸眷屬及",
    "T19n1022A_001:0710b12": "天龍八部釋梵護世。先行治道奉引如來。爾",
    "T19n1022A_001:0710b13": "時世尊前路不遠。中止一園名曰豐財。於彼",
    "T19n1022A_001:0710b14": "園中有古朽塔。摧壞崩倒荊棘所沒。榛草充",
    "T19n1022A_001:0710b15": "遍覆諸礓礫。狀若土堆。",
    "T19n1022A_001:0710b16": "爾時世尊徑往塔所。時朽塔上放大光明",
    "T19n1022A_001:0710b17": "赫然熾盛。於土聚中出善哉聲讚言善哉善",
    "T19n1022A_001:0710b18": "哉釋迦牟尼如來今日所行極善境界。又言。",
    "T19n1022A_001:0710b19": "汝婆羅門。汝於今日獲大善利。爾時世尊禮",
    "T19n1022A_001:0710b20": "彼朽塔右遶三匝。脫身上衣用覆其上。泫然",
    "T19n1022A_001:0710b21": "垂淚涕泗交流。泣已微笑。當爾之時。十方",
    "T19n1022A_001:0710b22": "諸佛皆同觀視亦皆泣淚。俱放光明來照是",
    "T19n1022A_001:0710b23": "塔。是時大眾集會。皆同怪異。驚怖而住。爾時",
    "T19n1022A_001:0710b24": "金剛手菩薩亦皆流淚。威焰熾盛執杵旋轉。",
    "T19n1022A_001:0710b25": "往詣佛所白言。世尊此何因緣現是光相。何",
    "T19n1022A_001:0710b26": "故於如來眼流淚如是。此是佛之大瑞光相",
    "T19n1022A_001:0710b27": "現前。唯願如來於此大眾。解釋我疑。時薄",
    "T19n1022A_001:0710b28": "伽梵告金剛手。此大全身舍利聚如來塔。",
    "T19n1022A_001:0710b29": "一切如來俱胝如胡麻心陀羅尼印法要。",
    "T19n1022A_001:0710c01": "今在其中。金剛手有此法要在是中故。是塔",
    "T19n1022A_001:0710c02": "即為如胡麻俱胝百千如來之身。亦是如",
    "T19n1022A_001:0710c03": "胡麻百千俱胝如來全身舍利聚。乃至八",
    "T19n1022A_001:0710c04": "萬四千法蘊亦住其中。即是九十九百千俱",
    "T19n1022A_001:0710c05": "胝如來頂相在其中。是塔一切如來之所授",
    "T19n1022A_001:0710c06": "記。若是塔所在之處。有大功勳具大威德能",
    "T19n1022A_001:0710c07": "滿一切吉慶。爾時大眾聞佛是說。遠塵離垢",
    "T19n1022A_001:0710c08": "及隨煩惱。得法眼淨。其中即有得須陀洹果",
    "T19n1022A_001:0710c09": "者。得斯陀含果者。得阿那含果者。得阿羅漢",
    "T19n1022A_001:0710c10": "果者。或有得辟支佛道者。或有入菩薩位者。",
    "T19n1022A_001:0710c11": "或有得阿鞞跋致者。或有得菩提授記者。或",
    "T19n1022A_001:0710c12": "有得初地二地乃至十地者。或有滿足六波",
    "T19n1022A_001:0710c13": "羅蜜者。其婆羅門遠塵離垢得五神通。爾時",
    "T19n1022A_001:0710c14": "金剛手菩薩見此奇特希有之事白佛言。世",
    "T19n1022A_001:0710c15": "尊甚奇特希有。但聞此事尚獲如是殊勝功",
    "T19n1022A_001:0710c16": "德。何況於此法要。種殖善根獲大福聚。佛",
    "T19n1022A_001:0710c17": "言。諦聽金剛手。若有善男子善女人比丘比",
    "T19n1022A_001:0710c18": "丘尼優婆塞優婆夷。書寫此經典者。即為書",
    "T19n1022A_001:0710c19": "寫彼九十九百千俱胝如胡麻如來所說經",
    "T19n1022A_001:0710c20": "典。即於彼九十九百千俱胝如胡麻如來。種",
    "T19n1022A_001:0710c21": "殖善根。即為彼等如來護念攝受。若人讀",
    "T19n1022A_001:0710c22": "誦。即為讀誦過去一切諸佛所說經典。若受",
    "T19n1022A_001:0710c23": "持此經。即彼十方九十九百千俱胝如胡",
    "T19n1022A_001:0710c24": "麻如來應正等覺。彼一切如來一一方所。遙",
    "T19n1022A_001:0710c25": "加攝護晝夜現身。若人供養此經。以花香塗",
    "T19n1022A_001:0711a01": "香花鬘衣服嚴具而供養者。即於彼十方九",
    "T19n1022A_001:0711a02": "十九百千俱胝如來之前。成天妙花妙香衣",
    "T19n1022A_001:0711a03": "服嚴具。七寶所成積如須彌。而為供養。種殖",
    "T19n1022A_001:0711a04": "善根亦復如是。爾時天龍八部人非人等。見",
    "T19n1022A_001:0711a05": "聞是已各懷希奇。互相謂言。奇哉威德。是朽",
    "T19n1022A_001:0711a06": "土聚以如來神力所加持故。有是神變。時金",
    "T19n1022A_001:0711a07": "剛手白佛言。世尊何因緣故。是七寶塔現為",
    "T19n1022A_001:0711a08": "土聚。佛告金剛手。此非土聚乃是七寶所成",
    "T19n1022A_001:0711a09": "大寶塔耳。復次金剛手由諸眾生業果故隱。",
    "T19n1022A_001:0711a10": "非如來全身而可毀壞。豈有如來金剛藏身",
    "T19n1022A_001:0711a11": "而可壞也。但以眾生業果因緣。示現隱耳。復",
    "T19n1022A_001:0711a12": "次金剛手。後世末法逼迫時。多有眾生習行",
    "T19n1022A_001:0711a13": "非法。應墮地獄。不求佛法僧不種殖善根。",
    "T19n1022A_001:0711a14": "為是因緣妙法當隱。唯除此塔。以一切如來",
    "T19n1022A_001:0711a15": "神力所持故。以是事故我今流淚。彼諸如來",
    "T19n1022A_001:0711a16": "亦以是事悉皆流淚。爾時金剛手菩薩白佛",
    "T19n1022A_001:0711a17": "言。世尊若有人書寫此經安置塔中獲幾所",
    "T19n1022A_001:0711a18": "福。佛告金剛手。若人書寫此經置塔中者。",
    "T19n1022A_001:0711a19": "是塔即為一切如來金剛藏窣堵波。亦為一",
    "T19n1022A_001:0711a20": "切如來陀羅尼心祕密加持窣堵波。即為九",
    "T19n1022A_001:0711a21": "十九百千俱胝如胡麻如來窣堵波。亦為一",
    "T19n1022A_001:0711a22": "切如來佛頂佛眼窣堵波。即為一切如來神",
    "T19n1022A_001:0711a23": "力所護。若於佛形像中安置。及於一切窣",
    "T19n1022A_001:0711a24": "堵波中。安置此經者。其像即為七寶所成。其",
    "T19n1022A_001:0711a25": "窣堵波亦為七寶傘蓋。珠網露槃交結德字",
    "T19n1022A_001:0711a26": "鈴鐸純為七寶。一切如來於此法要加其威",
    "T19n1022A_001:0711a27": "力。以誠實言本誓加持。若有有情能於此塔",
    "T19n1022A_001:0711a28": "種殖善根。必定於阿耨多羅三藐三菩提",
    "T19n1022A_001:0711a29": "得不退轉。乃至應墮阿鼻地獄若於此塔",
    "T19n1022A_001:0711b01": "一禮拜一圍遶必得解脫。皆得不退轉於阿",
    "T19n1022A_001:0711b02": "耨多羅三藐三菩提。塔及形像所在之處。一",
    "T19n1022A_001:0711b03": "切如來神力所護。其處不為惡風雷雹霹靂",
    "T19n1022A_001:0711b04": "所害。又復不為毒蛇毒蟲毒獸所傷。不為惡",
    "T19n1022A_001:0711b05": "星怪鳥鸚鵡鴝鵒蟲鼠虎狼蜂蠆之所傷害。",
    "T19n1022A_001:0711b06": "亦無夜叉羅剎部多比舍遮癲癎之怖。亦不",
    "T19n1022A_001:0711b07": "為一切寒熱諸病癧瘻癰毒瘡癬疥癩所染。",
    "T19n1022A_001:0711b08": "若人暫見是塔一切皆除。其處亦無人馬牛",
    "T19n1022A_001:0711b09": "疫童子童女疫。亦不為非命所夭。亦不為刀",
    "T19n1022A_001:0711b10": "杖水火所傷。亦不為他敵所侵。飢饉所逼。厭",
    "T19n1022A_001:0711b11": "魅呪詛不能得便。四大天王與諸眷屬。晝",
    "T19n1022A_001:0711b12": "夜衛護。二十八部大藥叉將。及日月𧘂暈",
    "T19n1022A_001:0711b13": "彗星晝夜護持。一切龍王加其精氣順時降",
    "T19n1022A_001:0711b14": "雨。一切諸天與忉利天三時下來。亦為供養",
    "T19n1022A_001:0711b15": "禮拜塔故。一切諸仙三時來集讚詠旋遶。釋",
    "T19n1022A_001:0711b16": "提桓因與諸天女。晝夜三時來下供養。其處",
    "T19n1022A_001:0711b17": "即為一切如來護念加持。若人作塔或土石",
    "T19n1022A_001:0711b18": "木金銀赤銅。書此法要安置其中。纔安置已",
    "T19n1022A_001:0711b19": "其塔即為七寶所成。上下階陛露槃傘蓋鈴",
    "T19n1022A_001:0711b20": "鐸網綴純為七寶。其塔四方如來形像亦",
    "T19n1022A_001:0711b21": "復如是。則一切如來神力所持。其七寶塔大",
    "T19n1022A_001:0711b22": "全身舍利藏。高至阿迦尼吒天宮。一切諸",
    "T19n1022A_001:0711b23": "天守衛供養。金剛手白佛言。世尊何因緣故",
    "T19n1022A_001:0711b24": "此法。如是殊勝功德。",
    "T19n1022A_001:0711b25": "佛告金剛手。以此寶篋陀羅尼威神力故。金",
    "T19n1022A_001:0711b26": "剛手言。唯願如來。哀愍我等說是陀羅尼。",
    "T19n1022A_001:0711b27": "佛言。諦聽金剛手。此是一切如來未來現在",
    "T19n1022A_001:0711b28": "及已般涅槃者全身舍利。皆在寶篋陀羅尼",
    "T19n1022A_001:0711b29": "中。是諸如來所有三身亦在是中。爾時世尊",
    "T19n1022A_001:0711c01": "即說陀羅尼曰。",
    "T19n1022A_001:0711c02": "娜莫悉怛哩野四合地尾二合迦南一薩婆怛",
    "T19n1022A_001:0711c03": "他引蘖多南二唵三部尾婆嚩娜嚩𠼝四嚩者𠼝",
    "T19n1022A_001:0711c04": "五者者𪘨六知皆反祖魯祖魯馱囉馱囉七薩嚩",
    "T19n1022A_001:0711c05": "怛他蘖多八馱引都馱𠼝鉢蹋𤚥二合婆嚩底",
    "T19n1022A_001:0711c06": "九惹也嚩犁十畝祖犁薩麼二合囉十一怛他蘖",
    "T19n1022A_001:0711c07": "多達摩斫迦囉二合十二鉢囉二合靺㗚哆二合娜",
    "T19n1022A_001:0711c08": "嚩日哩二合犂音冒地滿拏十三楞迦引囉引十四楞訖",
    "T19n1022A_001:0711c09": "哩二合諦十五薩嚩怛他󰋲多引地瑟恥二合下同諦",
    "T19n1022A_001:0711c10": "十六冒馱野冒馱野十七冒地冒地十八沒𠆙沒",
    "T19n1022A_001:0711c11": "𠆙十九參冒馱耶參冒馱野二十者攞者攞二十一",
    "T19n1022A_001:0711c12": "者懶覩二十二薩嚩嚩囉拏儞二十三薩嚩播引波",
    "T19n1022A_001:0711c13": "尾蘖諦二十四戶嚕戶嚕二十五薩嚩戍迦弭󰋲帝二十",
    "T19n1022A_001:0711c14": "六薩嚩怛他蘖多二十七紇哩二合下同那野嚩日哩",
    "T19n1022A_001:0711c15": "二合抳二十八參婆囉參婆囉二十九薩嚩怛他󰋲多三十麌",
    "T19n1022A_001:0711c16": "呬野二合馱囉抳畝涅犁下同三十一沒悌蘇沒悌",
    "T19n1022A_001:0711c17": "三十二薩嚩怛他󰋲多引地瑟恥多三十三馱覩󰋲",
    "T19n1022A_001:0711c18": "陛娑嚩二合訶三十四參摩耶引地瑟恥二合帝",
    "T19n1022A_001:0711c19": "娑嚩二合訶三十五薩嚩怛他󰋲多紇哩二合那野",
    "T19n1022A_001:0711c20": "馱覩畝捺𠼝二合娑嚩二合訶三十六蘇鉢囉二合底",
    "T19n1022A_001:0711c21": "瑟恥二合多薩覩二合閉怛他󰋲多引地瑟恥二",
    "T19n1022A_001:0711c22": "合帝戶嚕戶嚕吽吽薩嚩二合訶三十七唵薩嚩",
    "T19n1022A_001:0711c23": "怛他󰋲多三十八塢瑟抳二合沙馱都畝捺囉二合",
    "T19n1022A_001:0711c24": "尼薩嚩怛他󰋲單娑馱都尾部使多引地瑟",
    "T19n1022A_001:0711c25": "恥二合帝三十九吽吽娑嚩二合訶四十",
    "T19n1022A_001:0711c26": "爾時世尊說是陀羅尼時。從朽塔處有七寶",
    "T19n1022A_001:0712a01": "窣堵波自然涌出。高廣嚴飾莊嚴微妙放大",
    "T19n1022A_001:0712a02": "光明。時彼十方九十九百千俱胝那庾多如",
    "T19n1022A_001:0712a03": "來。皆來稱讚釋迦牟尼佛各作是言。善哉善",
    "T19n1022A_001:0712a04": "哉釋迦如來。能說如是廣大法要。安置如是",
    "T19n1022A_001:0712a05": "法藏。於閻浮提令諸眾生利樂安隱。若有善",
    "T19n1022A_001:0712a06": "男子善女人。安此法要。安置此陀羅尼於塔",
    "T19n1022A_001:0712a07": "像中者。我等十方諸佛。隨其方處恒常隨逐。",
    "T19n1022A_001:0712a08": "於一切時。以神通力及誓願力加持護念。",
    "T19n1022A_001:0712a09": "爾時世尊說此大全身舍利寶篋印陀羅尼。",
    "T19n1022A_001:0712a10": "廣作佛事已。然後往彼婆羅門家。受諸供養。",
    "T19n1022A_001:0712a11": "令無數天人獲大福利已。却還所住。爾時大",
    "T19n1022A_001:0712a12": "眾比丘比丘尼優婆塞優婆夷天龍夜叉健",
    "T19n1022A_001:0712a13": "闥婆阿修羅迦樓羅緊那羅摩睺羅伽人非人",
    "T19n1022A_001:0712a14": "等。皆大歡喜信受奉行。",
    "T19n1022A_001:0712a15": "一切如來心祕密全身舍利寶篋印陀羅尼",
    "T19n1022A_001:0712a16": "經",
    "T19n1022A_001:0712a18": "􄖩􄗰􈅾􈉀􄑀􈁀􄙺􅞣􄕗􄕤􄑘􄕗􈁀􇩂",
    "T19n1022A_001:0712a19": "􄗝􄙘􄗙􄙖􄕯􄙖􄙀􄙖􄑼􄙀􄙖􄑼􄓡􈂼",
    "T19n1022A_001:0712a20": "􄙂􇥗􄕻􄗽􇥗􄙺􅞣􄕗􄕤􄑘􄕗􄕼􄕛􄕻",
    "T19n1022A_001:0712a21": "􄙀􄖵􅇣􄗙􄙖􄕙􄒶􄗱􄙖􄙀􈁃􄩸􅋌􄗽",
    "T19n1022A_001:0712a22": "􄕗􄕤􄑘􄕗􄕻􈆺􄑼􄥇􄪼􄙖􇪱􄖩􄙖􄦿",
    "T19n1022A_001:0712a23": "􄗕􄕽􄙖􄕋􈅞􄑀􄗽􈅞􆮧􄕝􄙺􅞣􄕗􄕤",
    "T19n1022A_001:0712a24": "􄑘􄕘􄕽􆵍􄕝􄗕􄕻􄗱􇥗􄗕􄕽􇥗􈎭􈁙",
    "T19n1022A_001:0712a25": "􇥗􄚦􄗕􄕻􄖫􄚦􄗕􄕻􄗱􄑼􄙊􇥗􄑼􄙔",
    "T19n1022A_001:0712a26": "􄕛􄙺􅞤􄙖􄗽􄕋􄖫􄙺􅞣􄖶􄖵􄙘􄑘􄕝",
    "T19n1022A_001:0712a27": "􈂪􄙂􇥗􄙺􅞣􄙪􄑀􄙘􄑘􄕝􄙺􅞣􄕗􄕤",
    "T19n1022A_001:0712a28": "􄑘􄕗􆱨􄕯􄗱􄙖􄦽􄕍􄚦􄗙􄗽􇥗􄙺􅞣",
    "T19n1022A_001:0712a29": "􄕗􄕤􄑘􄕗􄑜􈃃􄕻􄗽􄕍􈁃􄩸􈎭􄕝􈂼",
    "T19n1022A_001:0712b01": "􈎭􄕝􄙺􅞣􄕗􄕤􄑘􄕘􄕽􆵍􄕗􄕼􄕛􄑘",
    "T19n1022A_001:0712b02": "􅝗􅁥􄚩􄙺􄗥􄗲􄕽􆵍􄕝􅁥􄚩􄙺􅞣􄕗",
    "T19n1022A_001:0712b03": "􄕤􄑘􄕗􆱨􄕯􄗱􄕼􄕛􈁃􄩸􅁥􄚩􈂼􄪼",
    "T19n1022A_001:0712b04": "􄕙􆶭􄗟􄕗􄕤􄑘􄕘􄕽􆵍􄕝􈂪􄙂􇥗􈅼",
    "T19n1022A_001:0712b05": "􈅼􅁥􄚩􇩂􄙺􅞣􄕗􄕤􄑘􄕗􇇳􈃇􄙮􄕼",
    "T19n1022A_001:0712b06": "􄕛􈁃􄩷􄕍􄙺􅞣􄕗􄕤􄑘􄕡􄙺􄕻􄕛􄙘",
    "T19n1022A_001:0712b07": "􄗡􄙰􄕘􄕽􆵍􄕝􈅼􈅼􅁥􄚩"
}