{
    "X28n0592_006:0609c08": "玄籤證釋卷第六(上)",
    "X28n0592_006:0609c10": "苕上沙門　智銓　述",
    "X28n0592_006:0609c11": "感應妙。○毗盧遮那。此云徧一切處。煩惱體淨。眾德",
    "X28n0592_006:0609c12": "悉備。身土相稱。徧一切處。淨覺云。盧舍那。寶梁經飜",
    "X28n0592_006:0609c13": "為淨滿。以諸惡都盡故云淨。眾德悉圓故云滿。摭華",
    "X28n0592_006:0609c14": "云。釋迦牟尼。此云能仁寂默(云云)。飜譯名義云。三諦",
    "X28n0592_006:0609c15": "一境。合名法身。此彰一性也。三智一心。合名報身。三",
    "X28n0592_006:0609c16": "脫一體。合名應身。此顯二脩也。以斯定慧互嚴。致使",
    "X28n0592_006:0609c17": "法身圓顯。境智冥合。應物現形。三身明矣。○今且從",
    "X28n0592_006:0609c18": "于理事合說等。飜譯名義中三義論三身。第三義是",
    "X28n0592_006:0609c19": "事理合說。引觀經疏云。佛本無身。隨順世間而論三",
    "X28n0592_006:0609c20": "身。是則仰觀至理。本實無形。俯隨物機。迹垂化事(云",
    "X28n0592_006:0609c21": "云)。○大論歸敬偈。第一卷初。歸敬三寶。先歸敬佛寶。",
    "X28n0592_006:0609c22": "即此四句。論第二句是大海。○且依本業等。謂本業",
    "X28n0592_006:0609c23": "纓珞經中。等玅二覺是別教。故言且耳。若借別名圓。",
    "X28n0592_006:0609c24": "即圓二覺也。本業云。佛子玅觀上忍。大寂無相。唯以",
    "X28n0592_006:0610a01": "一切眾生緣生善法。亦自持一切功德。故名佛藏。而",
    "X28n0592_006:0610a02": "寂照一切法。自佛以下一切菩薩照寂。是故說寂照",
    "X28n0592_006:0610a03": "如來。無色無心。而寂照一切法。○問前明等。此是料",
    "X28n0592_006:0610a04": "簡先來意中。初判五玅文。具如生起中意。前玄第二",
    "X28n0592_006:0610a05": "卷上明十玅生起中。○若從合明具如行玅初說。謂",
    "X28n0592_006:0610a06": "合明意同彼三玅。秪一涅槃而論三也。○若相由者。",
    "X28n0592_006:0610a07": "即相須也。前玄第三下云。如此相須者。則非行玅(云",
    "X28n0592_006:0610a08": "云)。○境智行三下。正明合意。言境者是法身。智者是",
    "X28n0592_006:0610a09": "般若。行者是解脫。言此三各三者。謂境即理三。智即",
    "X28n0592_006:0610a10": "解三。行即行三也。當知九秪是三。三秪是一。故云三",
    "X28n0592_006:0610a11": "九秪是一而論三也。",
    "X28n0592_006:0610a12": "釋名。○正法華經有十卷。此四句在第一卷。溥首菩",
    "X28n0592_006:0610a13": "薩所說偈。○勝鬘經止一卷。經云波斯匿王末利夫人",
    "X28n0592_006:0610a14": "與勝鬘書。即遣內人名旃提羅。奉書至阿踰闍國。鬘",
    "X28n0592_006:0610a15": "得書(云云)。又經偈亦應垂哀愍。必令我得見。即生此",
    "X28n0592_006:0610a16": "念時。佛于空中現。普放淨光明(云云)。飜譯名義云。摩",
    "X28n0592_006:0610a17": "利。或末利。此云鬘。匿王之后。西域記飜為柰女。勝鬘",
    "X28n0592_006:0610a18": "為踰闍王妃。○機者動之微易經上傳。子曰知幾其",
    "X28n0592_006:0610a19": "神乎。君子上交不謟。下交不凟。其知幾乎。幾者動之",
    "X28n0592_006:0610a20": "微。吉之先見者也。○大經十八。梵行品月愛喻文。○",
    "X28n0592_006:0610a21": "滅有二種。經文斷有二種。○乃至五百羣賊等。是救",
    "X28n0592_006:0610a22": "羣賊因緣。得法眼。經云眼開見佛說法。發菩提心(云",
    "X28n0592_006:0610a23": "云)。○如前第四引。前玄第四二十五三昧中。法界性",
    "X28n0592_006:0610a24": "論藏中未見。○答中二等。此科恐有悞脫。應補云。答",
    "X28n0592_006:0610b01": "中二。先通答。次別答。先通答又二。先通答機應之由",
    "X28n0592_006:0610b02": "(云云)。○如溉甘果栽等。用婆娑偈。",
    "X28n0592_006:0610b03": "四句感應。○大經二十七師子吼品文。須達多是舍",
    "X28n0592_006:0610b04": "衛人。唐飜善施。即給孤獨長者。珊檀那此云護彌。○",
    "X28n0592_006:0610b05": "止觀第二記。輔行第七卷。○三就十界中籤文分二。",
    "X28n0592_006:0610b06": "初正釋十界。次問約四下。料簡三世。初又二。初釋歷",
    "X28n0592_006:0610b07": "別十界自行化他。次言交互下。釋交互十界自行化",
    "X28n0592_006:0610b08": "他二。初約自行。次若約化下約化他。初又二。初略釋",
    "X28n0592_006:0610b09": "交互。次問下下等。廣簡交互二。先問。次答。所言下答",
    "X28n0592_006:0610b10": "(云云)。若下有上機。則通因果等。當看輔行二十卷。○",
    "X28n0592_006:0610b11": "如佛界機在地獄者後壽量品記云。玄文十界交互",
    "X28n0592_006:0610b12": "以論機緣。則果佛機通在十界故也。若直宜以佛界",
    "X28n0592_006:0610b13": "度者。則是佛界有佛界機。若未宜佛界。則漸以菩薩",
    "X28n0592_006:0610b14": "界而成熟之乃至地獄即至地獄方回心者是也。○",
    "X28n0592_006:0610b15": "大纓珞九世。菩薩纓珞經第十一卷。淨居天品。佛問",
    "X28n0592_006:0610b16": "淨居天。汝今問我。為問過去三世。為問現在三世。為",
    "X28n0592_006:0610b17": "問未來三世。天子白佛。我亦問過去三世。現在三世。",
    "X28n0592_006:0610b18": "未來三世。今日但問三世諸佛。云何未來說言佛乎。",
    "X28n0592_006:0610b19": "○望前二十五三昧中四意。前慧聖行中。通釋二十",
    "X28n0592_006:0610b20": "五。各為四意。一出諸有過患。二明本法功德。三結行",
    "X28n0592_006:0610b21": "成三昧。四慈悲破有。○淨名云等。淨名經佛道品中",
    "X28n0592_006:0610b22": "偈文。○如大經云。第四卷四相品文。次大經第四。即",
    "X28n0592_006:0610b23": "此卷末文。○次明麤玅。及相對中二者。謂相對科開",
    "X28n0592_006:0610b24": "為四意。今指前二也。○立世毗曇。立世阿毗曇論是",
    "X28n0592_006:0610c01": "佛說。此中所引在第八卷。○止觀第五記輔行二十",
    "X28n0592_006:0610c02": "卷。○意如止觀。止觀中只有別接通。不言圓接別。○",
    "X28n0592_006:0610c03": "此是相待論感應玅也。乃是前二十六紙次結文。○",
    "X28n0592_006:0610c04": "須開兩教佛應。即指藏通佛也。",
    "X28n0592_006:0610c05": "觀心感應。○如止觀三十六句止觀第八上。先煩惱",
    "X28n0592_006:0610c06": "涅槃三十六句。次諸法般若三十六句。後法身三十",
    "X28n0592_006:0610c07": "六句。○色心淨故般若亦淨。大論六十三卷中明。",
    "X28n0592_006:0610c08": "七神通玅。○第二十九菩薩品。大經第九卷。第十六",
    "X28n0592_006:0610c09": "菩薩品文。○大品第十。在大論五十九卷中。○大經",
    "X28n0592_006:0610c10": "毒鼓在第九卷菩薩品。止觀第五記。輔行三十二卷。",
    "X28n0592_006:0610c11": "○慈悲熏有二身。觀音玄云。大悲熏身。形聲利物名",
    "X28n0592_006:0610c12": "大藥王身。大慈熏身。與眾生樂。名如意珠王身。○瓔",
    "X28n0592_006:0610c13": "珞云神名等。本業經上卷云。所謂五神通是慧性差",
    "X28n0592_006:0610c14": "別用。故天名神心。○地持力品等。地持經方便處力",
    "X28n0592_006:0610c15": "品第五明三種力又五種力。一神通力(云云)。全品無",
    "X28n0592_006:0610c16": "此二句。恐是約義引。○易云陰陽等。易傳第五章云。",
    "X28n0592_006:0610c17": "一陰一陽之謂道。乃至末云陰陽不測之謂神。○釋",
    "X28n0592_006:0610c18": "論神通不爾。大論二十八卷明神通。○止觀第七記。",
    "X28n0592_006:0610c19": "輔行三十一卷。一天眼二天耳三知他心四宿命五",
    "X28n0592_006:0610c20": "身如意六漏盡。○法界次第委釋。彼云能使無而歘",
    "X28n0592_006:0610c21": "有。有而歘無。故名變化也。初禪二如文。二禪三。謂二",
    "X28n0592_006:0610c22": "禪二禪化。二二禪初禪化。三二禪欲界化。三禪四。謂",
    "X28n0592_006:0610c23": "三禪三禪化。二三禪二禪化。三三禪初禪化。四三禪",
    "X28n0592_006:0610c24": "欲界化。四禪五。謂四禪四禪化。二四禪三禪化。三四",
    "X28n0592_006:0611a01": "禪二禪化。四四禪初禪化。五四禪欲界化。",
    "X28n0592_006:0611a02": "圓教通。○普賢經鼻舌通。經云如是懺悔。一日至七",
    "X28n0592_006:0611a03": "日。以諸佛現前三昧力故。普賢菩薩說法莊嚴力故。",
    "X28n0592_006:0611a04": "耳漸漸聞障外聲。眼漸漸見障外色。廣說如法華經",
    "X28n0592_006:0611a05": "(云云)。○處胎經同。菩薩處胎經有五卷。第一卷末云。",
    "X28n0592_006:0611a06": "六根神通。明鼻根云。吾從無數阿僧祗劫脩鼻神通",
    "X28n0592_006:0611a07": "徧覆十方無量眾生。悉知分別善香惡香(云云)。吾從",
    "X28n0592_006:0611a08": "無數阿僧祗劫脩口神通。言教往來。終不中滯。有所",
    "X28n0592_006:0611a09": "言說。言則有光。脣脣有光。齒齒有光。舌舌有光(云云)。",
    "X28n0592_006:0611a10": "○華嚴十種六根。晉譯華嚴離世間品。明十眼十耳",
    "X28n0592_006:0611a11": "十鼻十舌十身十意。在四十二卷。○又明十種神變。",
    "X28n0592_006:0611a12": "晉經三十八卷離世間品中云。菩薩有十種變化。所",
    "X28n0592_006:0611a13": "謂眾生變化。身變化。佛剎變化。供養變化。音聲變化。",
    "X28n0592_006:0611a14": "行願變化。調伏成就眾生變化。菩提變化。說法變化。",
    "X28n0592_006:0611a15": "住持變化。籤中略有出沒。○無記化化。後文云無記",
    "X28n0592_006:0611a16": "是理。止觀第一記。輔行第四卷引大論第八。○止觀",
    "X28n0592_006:0611a17": "第七記。輔行三十一卷。○有此二用故分內外。法師",
    "X28n0592_006:0611a18": "功德品疏中明。",
    "X28n0592_006:0611a19": "次料簡。○答中三業因緣。業字悞。是三乘因緣。大論",
    "X28n0592_006:0611a20": "四十卷。問曰。何以故。三識所知合為一。三識所知。別",
    "X28n0592_006:0611a21": "為三。眼名為見。耳名為聞。意知名為識。鼻舌身識名",
    "X28n0592_006:0611a22": "為覺。答曰。是三識助道法多。是故別說。餘三識不爾。",
    "X28n0592_006:0611a23": "是故合說。是三識但知世間事。是故合為一。餘三亦",
    "X28n0592_006:0611a24": "知世間亦知出世間。是故別說。復次是三識但緣無",
    "X28n0592_006:0611b01": "記法。餘三識或緣善或緣不善。或緣無記。復次是三",
    "X28n0592_006:0611b02": "識能生三乘因緣。如眼見佛及佛弟子。耳聞法。心籌",
    "X28n0592_006:0611b03": "量正憶念。如是等種種差別。以是故六識所知事。分",
    "X28n0592_006:0611b04": "為四分。○正法華等千。正法華第九歎法師品云。爾",
    "X28n0592_006:0611b05": "時世尊告常應時菩薩。受是經典當得十眼功德之",
    "X28n0592_006:0611b06": "本八百名稱千二百耳根千二百。乃至千二百意淨。",
    "X28n0592_006:0611b07": "是為無數百千品德。則能嚴淨六根功祚。○如瓔珞",
    "X28n0592_006:0611b08": "云起等。本業上卷云。一切眾生善根感此實智法身。",
    "X28n0592_006:0611b09": "故法身能現應無量法身。所謂一切世界國土身。一",
    "X28n0592_006:0611b10": "切眾生身。一切佛身。一切菩薩身(云云)。國土亦然。○",
    "X28n0592_006:0611b11": "正慧託胎。大論第四卷。問曰。一切人以垢心有相續",
    "X28n0592_006:0611b12": "入母胎。一切邪慧相應。云何菩薩正慧入母胎。答曰。",
    "X28n0592_006:0611b13": "有人言有相續時。一切眾生邪慧心入母胎。菩薩憶",
    "X28n0592_006:0611b14": "念不失。故云正慧入母胎(云云)。復次餘人住中陰時。",
    "X28n0592_006:0611b15": "若男于母生欲染心。此女人與我從事。于父生瞋恚。",
    "X28n0592_006:0611b16": "若女人反此。菩薩先已了知是父是母。是父母能長",
    "X28n0592_006:0611b17": "養我身。我依父母生身得菩提。是淨心念父母相續",
    "X28n0592_006:0611b18": "入胎。是名正慧入母胎。",
    "X28n0592_006:0611b19": "次應同依報。○教行錄第三卷中。約二意立問答。有",
    "X28n0592_006:0611b20": "兩番。○生佛相攝等。謂約心佛眾生三無差別說。故",
    "X28n0592_006:0611b21": "可生佛相攝。但眾生唯得非因非果迷中之理。諸佛",
    "X28n0592_006:0611b22": "已得成于因果化他感應等事。故眾生攝在佛境。○",
    "X28n0592_006:0611b23": "前從機說。謂兩意中。初意約機。故云前從機說。○故",
    "X28n0592_006:0611b24": "云且從。即次文云今且釋初意。會玄云。且者不盡之",
    "X28n0592_006:0611c01": "義。○大論云。在三十四卷。○文在大經。第六卷云善",
    "X28n0592_006:0611c02": "男子。于乘緩者。乃名為緩。于戒緩者。不名為緩。經文",
    "X28n0592_006:0611c03": "無四句。大師約義開四。有乘急戒緩圖。止觀第二記。",
    "X28n0592_006:0611c04": "輔行第十卷。○止觀第四卷。第四上云。事戒有三品。",
    "X28n0592_006:0611c05": "上品得天。中品得人。下品脩羅。持理戒。空假中各有",
    "X28n0592_006:0611c06": "上中下。即空三品者。下品聲聞。中品緣覺。上品通菩",
    "X28n0592_006:0611c07": "薩。即假三品者。下品三藏菩薩。中品通出假菩薩。上",
    "X28n0592_006:0611c08": "品別菩薩。即中三品者。下品別菩薩。中品圓菩薩。上",
    "X28n0592_006:0611c09": "品是佛。又下五品。中六根淨。上初住(云云)。○呼安樂",
    "X28n0592_006:0611c10": "為安養。佛說無量壽經二卷中。名為安樂。○大論二",
    "X28n0592_006:0611c11": "十八。在三十四卷中。○委明四土橫豎等。輔行三十",
    "X28n0592_006:0611c12": "一卷。樂邦文類第四卷引淨名疏明四土。○以地前",
    "X28n0592_006:0611c13": "住前為神通。已上名應。謂後眷屬玅。約四教中。前二",
    "X28n0592_006:0611c14": "皆無應生。即別教地前為神通。初地證道。方有應生。",
    "X28n0592_006:0611c15": "圓教住前。亦是神通。住即是應。○如玅音神通來。下",
    "X28n0592_006:0611c16": "答文云。是神通來。非神通生。是應來非應生(云云)。○",
    "X28n0592_006:0611c17": "故與應色相。即第六感應玅中之應。",
    "X28n0592_006:0611c18": "第八說法玅。○前雖通敘二輪等。即神通文初。明次",
    "X28n0592_006:0611c19": "第中意。○達摩鬱多羅。此云法尚。今大藏中雜阿毗",
    "X28n0592_006:0611c20": "曇心論。尊者法救造。宋僧伽跋摩等譯。玅樂云。達摩",
    "X28n0592_006:0611c21": "鬱多羅是襍心論主。婆沙中有法救論師。是襍心論",
    "X28n0592_006:0611c22": "主所承。從師為名。籤中意欲簡別其師名。又梵語兼",
    "X28n0592_006:0611c23": "含。故云法尚也。○名味章句。唐新譯名句文。法雲云。",
    "X28n0592_006:0611c24": "飜文為味。但是所顯。非能顯也。",
    "X28n0592_006:0612a01": "制名三。○所說是事。無問自說也。本生事。自也。本事",
    "X28n0592_006:0612a02": "事。他也。表理深者。方廣之理。正理為方。包富名廣。差",
    "X28n0592_006:0612a03": "別中。○是九中初二偈亦是。謂九部中祗夜伽陀二",
    "X28n0592_006:0612a04": "偈。亦是脩多羅也。○有五者。一者九種脩多羅。二者",
    "X28n0592_006:0612a05": "偈頌。三者授記。四者無問自說。五者方廣。○不同二",
    "X28n0592_006:0612a06": "部。謂不同律論二部也。○二者偈陀四中。且準俱舍。",
    "X28n0592_006:0612a07": "飜譯名義第六卷云。俱舍論五十二數。皆從一增至",
    "X28n0592_006:0612a08": "十也。謂一十百千萬億兆。乃至第十五載。第十六矜",
    "X28n0592_006:0612a09": "羯羅(云云)。前籤第四下。明華嚴算沙法門云。三十重",
    "X28n0592_006:0612a10": "算法。今準小乘俱舍。故云且也。在唐譯俱舍論第十",
    "X28n0592_006:0612a11": "二卷。○明十六重後數者。謂此經第六卷中所列甄",
    "X28n0592_006:0612a12": "迦羅。是第十六重。頻婆羅是第十八重。阿閦羅是第",
    "X28n0592_006:0612a13": "二十重。乃是第十六重後數。故云十六重後數也。○",
    "X28n0592_006:0612a14": "一十百千萬億兆京等。算經黃帝數法有十等。謂億",
    "X28n0592_006:0612a15": "兆京秭垓壤溝澗正載。又億分四等。一十萬為億。二",
    "X28n0592_006:0612a16": "百萬為億。三千萬為億。四萬萬為億。風俗通義云。千",
    "X28n0592_006:0612a17": "生萬。萬生億。億生兆。兆生京。乃至正生載。載地不能",
    "X28n0592_006:0612a18": "載也。○矜羯羅即甄迦羅。頻跋羅即頻婆羅。○此第",
    "X28n0592_006:0612a19": "六經。即藥王菩薩本事品。",
    "X28n0592_006:0612a20": "次大師正釋。○全依大論三十七文在三十三卷。釋",
    "X28n0592_006:0612a21": "大品中十二部經也。○次部中。○阿毗曇襍心。襍心",
    "X28n0592_006:0612a22": "論第八卷脩多羅品中明五義。一出生。二涌泉。三顯",
    "X28n0592_006:0612a23": "示。四繩墨。五結鬘。後玄第八卷上云。一法本乃至五",
    "X28n0592_006:0612a24": "結鬘。○說三乘六趣九道劫數等。大論三十三卷云。",
    "X28n0592_006:0612b01": "眾生九道中受記。所謂三乘道六趣道(云云)。○[跳-兆+專]入",
    "X28n0592_006:0612b02": "記畜生。大論中若記畜生光從腨入。腨音善。腓腸。即",
    "X28n0592_006:0612b03": "足肚也。[跳-兆+專]音傳。亦腓腸。與腨同也。",
    "X28n0592_006:0612b04": "阿波陀那。○如中阿含長譬喻等。大論云。如中阿含",
    "X28n0592_006:0612b05": "中長阿波陀那經。長阿含中大阿波陀那。毗尼中億",
    "X28n0592_006:0612b06": "耳阿波陀那。二十億阿波陀那(云云)。○先舉阿含。次",
    "X28n0592_006:0612b07": "通一切。即無量譬喻等。大論舉阿含外。乃至菩薩阿",
    "X28n0592_006:0612b08": "波陀那出一部。○億耳。大論二十二卷明。又二十九",
    "X28n0592_006:0612b09": "卷。二十億耳得名。○中阿含二十九。即大品沙門二",
    "X28n0592_006:0612b10": "十億耳。又增一阿含十三卷云。我聲聞中第一弟子",
    "X28n0592_006:0612b11": "精勤苦行。所謂二十億耳比丘是。○強逼千釋出家。",
    "X28n0592_006:0612b12": "增一阿含第十五卷明。○大魚出因果經。此經宋求",
    "X28n0592_006:0612b13": "那跋陀羅譯。當看釋憍陳如疏。即知赤目大魚緣。大",
    "X28n0592_006:0612b14": "論斥三藏中云。即大論以摩訶衍斥藏菩薩也。○雲",
    "X28n0592_006:0612b15": "法雲等。謂雲經。法雲經。大雲經也。",
    "X28n0592_006:0612b16": "二明分法大小。○阿含中有大空經。即中阿含四十",
    "X28n0592_006:0612b17": "九卷中。止觀第六記輔行二十五卷。○聲聞所無但",
    "X28n0592_006:0612b18": "十一部耳。地持經第三卷云。十二部經。唯方廣部是",
    "X28n0592_006:0612b19": "菩薩藏。餘十一部是聲聞藏。○除毗佛略。大經疏云。",
    "X28n0592_006:0612b20": "毗佛略中明三寶一體佛性常住涅槃。小乘所無是",
    "X28n0592_006:0612b21": "故除之。",
    "X28n0592_006:0612b22": "三對緣。○地持中種性等。地持經第六成熟品明六",
    "X28n0592_006:0612b23": "種成熟。初自性成熟。明菩薩種性。脩習善法。斷二障",
    "X28n0592_006:0612b24": "得清淨解脫二人成熟有四種。有聲聞種性者以聲",
    "X28n0592_006:0612c01": "聞乘成熟。有緣覺種性者以緣覺乘成熟。有佛種性",
    "X28n0592_006:0612c02": "者以佛乘成熟。無種性者以善趣成熟(云云)。○如第",
    "X28n0592_006:0612c03": "一卷明之。第一卷標教相中明。○具如第一卷。即標",
    "X28n0592_006:0612c04": "教一章。及喻疑中。即止觀義例中第七科也。○別對",
    "X28n0592_006:0612c05": "二者亦可存于佛界等。謂如向言別為菩薩。圓為佛",
    "X28n0592_006:0612c06": "界。今別教對二者。亦可存于佛界。以別教指果佛為",
    "X28n0592_006:0612c07": "佛法界故。又佛果是教道。初地證道是實。故復云亦",
    "X28n0592_006:0612c08": "可且置佛果。但以初地為佛界耳。玅樂云亦可初地",
    "X28n0592_006:0612c09": "為佛法界故。",
    "X28n0592_006:0612c10": "四所詮。○四教本中。在第一卷。約四諦。即生滅等四",
    "X28n0592_006:0612c11": "種四諦。約三諦中。復明藏通兩教無中諦。別登地見",
    "X28n0592_006:0612c12": "中。圓初心即見中。約二諦中。彼有理外二諦。理內二",
    "X28n0592_006:0612c13": "諦。前二教是理外二諦。分即不即。後二教是理內二",
    "X28n0592_006:0612c14": "諦。分即不即。約一諦中即大經一實諦。前二教無。別",
    "X28n0592_006:0612c15": "教有。如醉轉日。圓一實諦。轉日即不轉日也。○但是",
    "X28n0592_006:0612c16": "俗而非諦。大經云凡夫有苦而無諦。又人天性計未",
    "X28n0592_006:0612c17": "空。俗而非諦也。○傍以菩薩不思議等。記主意謂約",
    "X28n0592_006:0612c18": "部說望後法華。故云傍以菩薩不思議真兼帶而說。",
    "X28n0592_006:0612c19": "若云傍以菩薩不思議俗者。即單約別教言也。○意",
    "X28n0592_006:0612c20": "旨如前。謂漸四如前次正釋中籤文。二處菩薩。謂漸",
    "X28n0592_006:0612c21": "初及四教之初。是二處也。下二處同。彼此二字準說。",
    "X28n0592_006:0612c22": "三就所詮。○釋五門籤文分二。初正釋五門名義。次",
    "X28n0592_006:0612c23": "問餘文下。料簡五門在此。初文又二。初指淨名經五",
    "X28n0592_006:0612c24": "義。弟子品中。佛命迦旃延問疾。旃延辭不堪往。我昔",
    "X28n0592_006:0613a01": "為比丘敷演無常義乃至寂滅義。時維摩詰來謂我",
    "X28n0592_006:0613a02": "言。無以生滅心行說實相法。諸法畢竟不生不滅是",
    "X28n0592_006:0613a03": "無常義。五受陰洞達空無所起是苦義諸法究竟無",
    "X28n0592_006:0613a04": "所有是空義。于我無我而不二是無我義。法本不然",
    "X28n0592_006:0613a05": "今則無滅是寂滅義。○次疏云下。引淨名疏釋成。又",
    "X28n0592_006:0613a06": "二初引疏釋五門名。次由迦旃下。準疏釋五門義。又",
    "X28n0592_006:0613a07": "二。初略釋彼經五義。又二。初正釋。○四句推此等。淨",
    "X28n0592_006:0613a08": "名疏云。若了諸法非生非滅。橫計生滅。故以四句檢",
    "X28n0592_006:0613a09": "生叵得。即無有滅。是則不生不滅即無常義。餘義例",
    "X28n0592_006:0613a10": "知。玅樂云。初之四句。名藏義通。後之一句。名通四教。",
    "X28n0592_006:0613a11": "義局衍門。○次問淨名下。料簡。有問答。應如涅槃二",
    "X28n0592_006:0613a12": "鳥雙遊等。第八鳥喻品。大經意云。鴛鴦游止共俱不",
    "X28n0592_006:0613a13": "相捨離。今師曰以雄喻常。雌喻無常。生死有性善。故",
    "X28n0592_006:0613a14": "無常即常。如二鳥在下。涅槃有性惡故常即無常。如",
    "X28n0592_006:0613a15": "二鳥高飛。○次又若下。委論四教五義。若說不生不",
    "X28n0592_006:0613a16": "滅則結歸不定者。玅樂引淨名疏云。但云苦義等。義",
    "X28n0592_006:0613a17": "在三藏。淨名結成通義呵云。空無所起是苦義等。當",
    "X28n0592_006:0613a18": "知空無所起。是無苦無樂。但結歸于苦。既云無起。復",
    "X28n0592_006:0613a19": "云是苦。故但成通結成別結成圓準知。前籤第四云。",
    "X28n0592_006:0613a20": "取結成雙非以顯中道為圓五門。如云諸法畢竟。不",
    "X28n0592_006:0613a21": "生不滅是非常非無常義。乃至于我無我而不二是",
    "X28n0592_006:0613a22": "非我非無我義。寂滅之義名通大小。不須雙非。即名",
    "X28n0592_006:0613a23": "以顯中道之義。即圓五門也。○真秪有二。謂藏通偏",
    "X28n0592_006:0613a24": "真。別圓中真也。○四就眾經。○此開且寄此中明之。",
    "X28n0592_006:0613b01": "謂後自有第四正開文。故云且寄。○論餘經非秘密",
    "X28n0592_006:0613b02": "等。大論一百卷末云。般若波羅蜜非秘密法。而法華",
    "X28n0592_006:0613b03": "等諸經說阿羅漢受決作佛。大菩薩能持用。龍樹意",
    "X28n0592_006:0613b04": "指法華為秘密矣。○及面門等。面門即口也。出大涅",
    "X28n0592_006:0613b05": "槃經。三變土田。疏有二釋。初約三昧釋。即八背捨等。",
    "X28n0592_006:0613b06": "第二約表破三惑釋(云云)。○四開。但向引文二句。謂",
    "X28n0592_006:0613b07": "向引文但直示十二部相。尚未明說開判意也。故以",
    "X28n0592_006:0613b08": "此下謂上第三結文。即以此經十二對前諸教以論",
    "X28n0592_006:0613b09": "相待玅。今第四開即以此十二對前諸教明開論絕",
    "X28n0592_006:0613b10": "待玅也。故即向句是結上之文。○然前五意。即約理",
    "X28n0592_006:0613b11": "等五也。○前二意明佛本意。前云此二並是跨節明",
    "X28n0592_006:0613b12": "義也。",
    "X28n0592_006:0613b13": "六觀心。○別有小卷流行。今藏中不見有。○此說法",
    "X28n0592_006:0613b14": "五章。前開章有六。一釋法名。二分大小等。今除第六",
    "X28n0592_006:0613b15": "觀心故言五章。此中先通敘五章結成二玅。次簡所",
    "X28n0592_006:0613b16": "顯能明說法玅。故皆屬教。有教有行。故如教下即明",
    "X28n0592_006:0613b17": "觀心玅行也。",
    "X28n0592_006:0613b18": "九眷屬玅。○昔教五人。一頞鞞。此云馬勝。亦云馬師。",
    "X28n0592_006:0613b19": "二跋提。此云小賢。三俱利太子。四釋摩男。五十力迦",
    "X28n0592_006:0613b20": "葉。亦名婆敷。飜譯名義第一卷云。阿若憍陳如。頞鞞。",
    "X28n0592_006:0613b21": "跋提。十力迦葉。拘利太子。又云文句跋提亦名摩訶",
    "X28n0592_006:0613b22": "男。若五分律及本行集。則跋提與摩訶男兩別。涅槃",
    "X28n0592_006:0613b23": "疏中摩訶男與拘利是一。",
    "X28n0592_006:0613b24": "二業生眷屬。○喜根雖謗後要得度。諸法無行經下",
    "X28n0592_006:0613c01": "卷云。爾時有菩薩比丘。名曰喜根。時為法師。但教眾",
    "X28n0592_006:0613c02": "人諸法實相。所謂一切法性。即是貪欲性(云云)。復有",
    "X28n0592_006:0613c03": "法師。名曰勝意。持戒行頭陀行。以不學入音聲法門",
    "X28n0592_006:0613c04": "故。聞喜根婬欲無障礙乃至一切法無障礙。遂謗言",
    "X28n0592_006:0613c05": "是喜根以妄語法。多惑眾人。爾時喜根作念。是勝意",
    "X28n0592_006:0613c06": "必當起于障礙罪業。我今為說如是深法。乃至令作",
    "X28n0592_006:0613c07": "脩助菩提道法因緣。于比丘前說偈。貪欲是涅槃。嗔",
    "X28n0592_006:0613c08": "癡亦如是。于此三事中。有無量佛法。若有人分別。婬",
    "X28n0592_006:0613c09": "欲及瞋恚。是人去佛遠。譬如天與地(云云)。貪欲之實",
    "X28n0592_006:0613c10": "性。即是佛法性。佛法之實性。亦是貪欲性。是二法一",
    "X28n0592_006:0613c11": "相。所謂是無相(云云)。說偈已。天子得無生法忍。八千",
    "X28n0592_006:0613c12": "人漏盡解脫。勝意即時地裂墮大地獄(云云)。爾時喜",
    "X28n0592_006:0613c13": "根今東方得菩提。號勝光明威德王如來。其勝意比",
    "X28n0592_006:0613c14": "丘今我身是。即文殊也。○次願生中如論云等者。大",
    "X28n0592_006:0613c15": "論三十三卷大挐太子。太子須大挐經一卷。末云。如",
    "X28n0592_006:0613c16": "是太子須大挐者。我身是也。父王今現我父閱頭檀",
    "X28n0592_006:0613c17": "是也。母者今現我母摩耶是也。妃者今瞿夷是。山中",
    "X28n0592_006:0613c18": "道人阿州陀者。摩訶目犍連是。天王帝釋者舍利弗",
    "X28n0592_006:0613c19": "是。射獵者阿難是。耶利者今羅雲是(云云)。○佛本行",
    "X28n0592_006:0613c20": "集有六十卷。○傳付後佛者。玅樂第三卷下明□□。",
    "X28n0592_006:0613c21": "○二為自成來。大論八十七。釋大品一念具萬行品。",
    "X28n0592_006:0613c22": "文在卷末。○大論三十七。在三十三卷中明內眷屬。",
    "X28n0592_006:0613c23": "又三十五卷中亦明。○大經中召請十方等。在二十",
    "X28n0592_006:0613c24": "八卷中。○大經云如來至彼俱尸城等。在二十七卷",
    "X28n0592_006:0614a01": "中。六大城。謂舍婆提城乃至第六王舍城。○我昔于",
    "X28n0592_006:0614a02": "餘處等。即二十八卷文。",
    "X28n0592_006:0614a03": "三明麤玅。○閹人譬。即淨名經中大迦葉言。根敗之",
    "X28n0592_006:0614a04": "士。其于五欲。不能復利(云云)。○止觀第六記。輔行二",
    "X28n0592_006:0614a05": "十七卷。",
    "X28n0592_006:0614a06": "四法門眷屬。○方便為父。淨名疏云。方便是權智。權",
    "X28n0592_006:0614a07": "智外用。能有成辦。如父能營求長成。○十住毗婆沙。",
    "X28n0592_006:0614a08": "龍樹造十住毗婆沙。有十五卷。此中所引在第二品。",
    "X28n0592_006:0614a09": "○寶性論云等。一乘寶性論第三卷云。一者闡提。二",
    "X28n0592_006:0614a10": "外道。三聲聞。四支佛。有四種障。不見如來之性。一謗",
    "X28n0592_006:0614a11": "大乘法一闡提障。此障對治謂諸菩薩摩訶薩信大",
    "X28n0592_006:0614a12": "乘法故。二橫計身中有我諸外道障。此障對治謂菩",
    "X28n0592_006:0614a13": "薩脩行般若波羅蜜故。三怖畏世間諸苦聲聞人障。",
    "X28n0592_006:0614a14": "此障對治謂菩薩脩行首楞嚴虗空藏等三昧故。四",
    "X28n0592_006:0614a15": "背捨利益一切眾生捨大悲心支佛障。此障對治謂",
    "X28n0592_006:0614a16": "菩薩脩行大悲為利益故。諸菩薩摩訶薩信脩行大",
    "X28n0592_006:0614a17": "乘等四種對治法得無上清淨法界。到第一彼岸。何",
    "X28n0592_006:0614a18": "以故。依此四種清淨法界。脩習善法。此是諸佛隨順",
    "X28n0592_006:0614a19": "法子。于佛家生。故言大乘信為子。般若以為母。禪胎",
    "X28n0592_006:0614a20": "大悲乳。諸佛如實子。○淮南子。漢淮南王劉安著。即",
    "X28n0592_006:0614a21": "鴻烈解。楚辭。史記列傳云。屈原名平。楚之同姓也。有",
    "X28n0592_006:0614a22": "離騷經。又楚辭九章。涉江中云。心絓結而不解兮。思",
    "X28n0592_006:0614a23": "蹇產而不釋。○如止觀記兼引楞伽。輔行第六卷。○",
    "X28n0592_006:0614a24": "決麤論玅。此中前後合七眷屬。籤文分二。初通敘前",
    "X28n0592_006:0614b01": "文。以明觀心。次如是等義下。結前諸義以明判開。初",
    "X28n0592_006:0614b02": "又二。初通敘七眷屬。次然法門下別料簡觀心。初又",
    "X28n0592_006:0614b03": "二。初明七名有通別。○合七眷屬。謂前第二明眷屬",
    "X28n0592_006:0614b04": "科。開為五種。又前初開章中云。第四明法門眷屬。第",
    "X28n0592_006:0614b05": "五明觀心眷屬。故合有七也。○次然別名下。出別名",
    "X28n0592_006:0614b06": "所從異又二。初總明別名所從有通局。前一從理。謂",
    "X28n0592_006:0614b07": "五種中初理性眷屬也。次四從事。謂業願通應四眷",
    "X28n0592_006:0614b08": "皆從事也。次一從法。即法門眷屬也。次一從行。謂觀",
    "X28n0592_006:0614b09": "心眷屬也。次何者下別釋後六隨事有通局。○前諸",
    "X28n0592_006:0614b10": "文中雖逐近略述。謂前明來意中有五科。其第五科",
    "X28n0592_006:0614b11": "對麤辨玅等。即逐近略述也。○復立一門。謂開章第",
    "X28n0592_006:0614b12": "三科明麤玅一科也。法門及觀等。謂第四法門第五",
    "X28n0592_006:0614b13": "觀心。皆是有判開也。○明事眷屬伏聽學等一段。即",
    "X28n0592_006:0614b14": "次寄此文後總明功德一科。",
    "X28n0592_006:0614b15": "十利益玅。○神通玅中已略辨竟。謂前神通玅第四",
    "X28n0592_006:0614b16": "明麤玅科中。○佛入王三昧等。大品經初品中。爾時",
    "X28n0592_006:0614b17": "世尊自敷師子座。結跏趺坐。直身繫念在前。入三昧",
    "X28n0592_006:0614b18": "王三昧。一切三昧悉入其中。大論第十卷末云。先舉",
    "X28n0592_006:0614b19": "身光明所未度者。今值毛孔光明即便得度。譬如搖",
    "X28n0592_006:0614b20": "樹取果。熟者先墮。若未熟者。更復後搖。又如捕魚。前",
    "X28n0592_006:0614b21": "網不盡。後網乃得。○法寶普照等。淨名佛國品初敘",
    "X28n0592_006:0614b22": "菩薩眾文。○思益經第二。彼經第九菩薩光明品云。",
    "X28n0592_006:0614b23": "佛告網明。現汝福報光明因緣。令諸天人一切世間",
    "X28n0592_006:0614b24": "皆得歡喜(云云)。于是網明即從右手赤白莊嚴爪指",
    "X28n0592_006:0614c01": "間。放大光明。普照十方(云云)。其中地獄畜生餓鬼盲",
    "X28n0592_006:0614c02": "聾瘖瘂手足拘躄(云云)。貪欲瞋恚(云云)。慳貪破戒乃",
    "X28n0592_006:0614c03": "至無慧等眾生遇斯光者。皆得快樂。○佛又放六度",
    "X28n0592_006:0614c04": "等。是彼經初卷第一如來光明品。佛告網明。如來有",
    "X28n0592_006:0614c05": "光。名寂莊嚴。若有眾生遇斯光者。能見佛身。不壞眼",
    "X28n0592_006:0614c06": "根。乃至又如來光名曰能捨。佛以此光能破眾生慳",
    "X28n0592_006:0614c07": "貪之心。令行布施。乃至光曰能解。佛以此光能令愚",
    "X28n0592_006:0614c08": "癡眾生皆得智慧。華嚴文句第三上。及輔行三十一",
    "X28n0592_006:0614c09": "卷引。○皆沾七益。下文自明七益十益。○明橫竪不",
    "X28n0592_006:0614c10": "及等。謂藥艸喻品。是譬說周中第三述成段。先略述",
    "X28n0592_006:0614c11": "成中。先雙述善哉。二領所不及。謂退進橫豎。亦橫亦",
    "X28n0592_006:0614c12": "豎非橫非豎皆不及也。○具如前文十界中說。即前",
    "X28n0592_006:0614c13": "論十界感應料簡三世也。八大地獄。長阿含十九卷",
    "X28n0592_006:0614c14": "世記經地獄品云。第一大地獄名想。第二名黑繩。第",
    "X28n0592_006:0614c15": "三名堆[石*甲]。第四名呌喚。第五名大呌喚。六名燒炙。七",
    "X28n0592_006:0614c16": "名大燒炙。八名無間(云云)。○稱為火塗等。集註第三",
    "X28n0592_006:0614c17": "卷明三塗。又明塗有二義。一取殘害義。二取所趣義。",
    "X28n0592_006:0614c18": "○八熱地獄。小通寒熱。大唯在熱。○一百二十八。皆",
    "X28n0592_006:0614c19": "名遊增地獄也。○捺落迦。此云不可樂。又苦器苦具。",
    "X28n0592_006:0614c20": "○且準他文。指正理論也。○一皰二皰烈。此二從身",
    "X28n0592_006:0614c21": "相受名。三是脣動不得。舌作此聲。四是舌動不得。脣",
    "X28n0592_006:0614c22": "作此聲。五是喉內振氣作聲。此三並從聲為名也。六",
    "X28n0592_006:0614c23": "肉色細拆。似青蓮華也。七肉色大折。華開相似也。故",
    "X28n0592_006:0614c24": "云紅蓮華大紅蓮華。此三從瘡相受名。並從身色為",
    "X28n0592_006:0615a01": "名也。籤文聲字悞。○鬼本處閻摩王界亦閻摩羅。此",
    "X28n0592_006:0615a02": "云雙世等。婆沙等鬼趣收。瑜伽論地獄收。論文琰摩",
    "X28n0592_006:0615a03": "界。此云靜息等。○觀佛三昧經。第五卷明。正法念處",
    "X28n0592_006:0615a04": "經。五卷至十五卷明。婆沙第九卷明。俱舍唐譯第一",
    "X28n0592_006:0615a05": "卷明。○止觀第八記。在輔行三十五卷。○因益。一果",
    "X28n0592_006:0615a06": "辨多果即難等。即輔行二十卷果隔因通之意。○前",
    "X28n0592_006:0615a07": "三具如正法念等。謂四王忉利夜摩也。○止觀第七",
    "X28n0592_006:0615a08": "記。輔行三十一卷。○止觀十心中。謂止觀第一卷發",
    "X28n0592_006:0615a09": "心中。○麤住細住等。如禪波羅蜜中明。",
    "X28n0592_006:0615a10": "聲聞益中。○如救頭然。中阿含七卷云。猶人為火燒",
    "X28n0592_006:0615a11": "頭。急求方便救頭(云云)。止觀第七記。止觀第七止末",
    "X28n0592_006:0615a12": "有如救頭然。記中不見。○兼除四思。即四趣之思。出",
    "X28n0592_006:0615a13": "飜譯名義。○用十三昧力加之。謂四洲人有。與六天",
    "X28n0592_006:0615a14": "有。共十三昧也。○四緣覺益中。論云有國王觀華等。",
    "X28n0592_006:0615a15": "在大論第十八卷。○六度益中。出地持菩薩戒本。有",
    "X28n0592_006:0615a16": "云即重譯菩薩戒本一卷。即地持戒品重譯出。",
    "X28n0592_006:0615a17": "通益。○用二十一三昧。謂二十五中。除四趣有也。○",
    "X28n0592_006:0615a18": "七別益但心期在果如前廣釋。謂如前行玅中慧聖",
    "X28n0592_006:0615a19": "行廣明也。○二名二義同異永別。謂此圓人一念繫",
    "X28n0592_006:0615a20": "緣等名義。永異前別教也。輔行第六卷明繫緣等。○",
    "X28n0592_006:0615a21": "變易益中三人生變易土。勝鬘經云不思議變易死",
    "X28n0592_006:0615a22": "者。謂阿羅漢辟支佛大力菩薩意生身。楞伽云。即四",
    "X28n0592_006:0615a23": "卷楞伽第三卷初。輔行十三卷引。又前玄第五卷上",
    "X28n0592_006:0615a24": "明。",
    "X28n0592_006:0615b01": "次問答料簡。○仁王法性色法性受等。仁王經上卷。",
    "X28n0592_006:0615b02": "佛告波斯匿王。法性色受想行識常樂我淨。不住色",
    "X28n0592_006:0615b03": "不住非色不住非非色。乃至受想行識。亦不住非非",
    "X28n0592_006:0615b04": "住。何以故。非色如。非非色如。世諦故。三假故。名見眾",
    "X28n0592_006:0615b05": "生一切法性實故。○尚取本行菩薩道時等。前玄第",
    "X28n0592_006:0615b06": "二卷下云。從本行菩薩道時。而為眾生作華臺方便。",
    "X28n0592_006:0615b07": "乃至本來所化入華臺者自是一邊。",
    "X28n0592_006:0615b09": "玄籤證釋卷第六"
}