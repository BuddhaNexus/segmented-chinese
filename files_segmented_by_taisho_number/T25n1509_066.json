{
    "T25n1509_066:0522a09": "大智度論釋歎信行品第四十五",
    "T25n1509_066:0522a10": "卷六十六",
    "T25n1509_066:0522a12": "聖者龍樹造",
    "T25n1509_066:0522a13": "後秦龜茲國三藏鳩摩羅什譯",
    "T25n1509_066:0522a14": "45 歎信行品1【經】爾時釋提桓因作是念：「若善男子、善女",
    "T25n1509_066:0522a15": "人得聞般若波羅蜜經耳者，是人於前世",
    "T25n1509_066:0522a16": "佛作功德，與善知識相隨，何況受持、親近、讀、",
    "T25n1509_066:0522a17": "誦、正憶念、如說行！當知是善男子、善女人多",
    "T25n1509_066:0522a18": "親近諸佛，能得聽、受、如說行、能問、能答；當",
    "T25n1509_066:0522a19": "知是善男子、善女人於前世多供養、親近諸佛",
    "T25n1509_066:0522a20": "故，聞是深般若波羅蜜，不驚、不怖、不畏；當",
    "T25n1509_066:0522a21": "知是人亦於無量億劫行檀波羅蜜、尸羅波",
    "T25n1509_066:0522a22": "羅蜜、羼提波羅蜜、毘梨耶波羅蜜、禪波羅蜜、般",
    "T25n1509_066:0522a23": "若波羅蜜。」爾時，舍利弗白佛言：「世尊！若有",
    "T25n1509_066:0522a24": "善男子、善女人聞是深般若波羅蜜，不驚、不怖、",
    "T25n1509_066:0522a25": "不畏，聞已受持、親近、如說習行，當知是善",
    "T25n1509_066:0522a26": "男子、善女人如阿鞞跋致菩薩摩訶薩。何以",
    "T25n1509_066:0522a27": "故？世尊！是般若波羅蜜甚深！若先世不久行",
    "T25n1509_066:0522a28": "檀波羅蜜、尸羅波羅蜜、羼提波羅蜜、毘梨耶波",
    "T25n1509_066:0522a29": "羅蜜、禪波羅蜜、般若波羅蜜，終不能信解深",
    "T25n1509_066:0522b01": "般若波羅蜜。世尊！若有善男子、善女人呰",
    "T25n1509_066:0522b02": "毀深般若波羅蜜者，當知是人前世亦呰毀",
    "T25n1509_066:0522b03": "深般若波羅蜜。何以故？是善男子、善女人聞",
    "T25n1509_066:0522b04": "說深般若波羅蜜時，無信無樂，心不清淨，",
    "T25n1509_066:0522b05": "當知是善男子、善女人先世不問不難諸",
    "T25n1509_066:0522b06": "佛及弟子：『云何應行檀波羅蜜、尸羅波羅蜜、",
    "T25n1509_066:0522b07": "羼提波羅蜜、毘梨耶波羅蜜、禪波羅蜜、般若波",
    "T25n1509_066:0522b08": "羅蜜？云何應修內空乃至云何應修無法有",
    "T25n1509_066:0522b09": "法空？云何應修四念處乃至云何應修八聖",
    "T25n1509_066:0522b10": "道分？云何應修佛十力乃至云何應修十八",
    "T25n1509_066:0522b11": "不共法？』」釋提桓因語舍利弗：「是深般若波羅",
    "T25n1509_066:0522b12": "蜜，若有善男子、善女人不久行檀波羅蜜、尸",
    "T25n1509_066:0522b13": "羅波羅蜜、羼提波羅蜜、毘梨耶波羅蜜、禪波羅",
    "T25n1509_066:0522b14": "蜜、般若波羅蜜，不行內空乃至無法有法空，",
    "T25n1509_066:0522b15": "不行四禪、四無量心、四無色定，不行四念處",
    "T25n1509_066:0522b16": "乃至八聖道分，不行佛十力乃至十八不共",
    "T25n1509_066:0522b17": "法——如是人不信解是深般若波羅蜜，有何",
    "T25n1509_066:0522b18": "可怪！大德舍利弗！我禮般若波羅蜜！禮般",
    "T25n1509_066:0522b19": "若波羅蜜，是禮一切智。」佛告釋提桓因：「如",
    "T25n1509_066:0522b20": "是！如是！憍尸迦！禮般若波羅蜜，是禮一切智。",
    "T25n1509_066:0522b21": "何以故？憍尸迦！諸佛一切智皆從般若波",
    "T25n1509_066:0522b22": "羅蜜生，一切智即是般若波羅蜜。以是故，憍",
    "T25n1509_066:0522b23": "尸迦！善男子、善女人欲住一切智，當住般若",
    "T25n1509_066:0522b24": "波羅蜜。若善男子、善女人欲生道種智，當習",
    "T25n1509_066:0522b25": "行般若波羅蜜；欲斷一切諸結及習，當習",
    "T25n1509_066:0522b26": "行般若波羅蜜。善男子、善女人欲轉法輪，當",
    "T25n1509_066:0522b27": "習行般若波羅蜜。善男子、善女人欲得須陀",
    "T25n1509_066:0522b28": "洹果、斯陀含果、阿那含果、阿羅漢果，當習",
    "T25n1509_066:0522b29": "行般若波羅蜜；欲得辟支佛道，當習行般若",
    "T25n1509_066:0522c01": "波羅蜜；欲教眾生令得須陀洹果、斯陀含果、",
    "T25n1509_066:0522c02": "阿那含果、阿羅漢果、辟支佛道，當習行般若",
    "T25n1509_066:0522c03": "波羅蜜。若善男子、善女人欲教眾生令得阿",
    "T25n1509_066:0522c04": "耨多羅三藐三菩提，若欲總攝比丘僧，當習",
    "T25n1509_066:0522c05": "行般若波羅蜜。」",
    "T25n1509_066:0522c06": "【論】釋曰：釋提桓因是諸天主，利根、智勝、",
    "T25n1509_066:0522c07": "信佛法故，倍復增益；如火得風，愈更熾盛。",
    "T25n1509_066:0522c08": "聞須菩提以種種因緣讚般若波羅蜜，佛",
    "T25n1509_066:0522c09": "以深理成其所讚。帝釋發希有心，作是",
    "T25n1509_066:0522c10": "念：若善男子、善女人得聞般若經耳者，是",
    "T25n1509_066:0522c11": "人於前世多供養諸佛、作大功德，今世得",
    "T25n1509_066:0522c12": "遇好師、同學等善知識。因先世供養佛、緣",
    "T25n1509_066:0522c13": "今世善知識故，聞般若波羅蜜能信；何況",
    "T25n1509_066:0522c14": "讀、誦、思惟、正憶念、修習禪定、籌量分別義",
    "T25n1509_066:0522c15": "趣、能成辦事者！當知是人從過去諸佛及",
    "T25n1509_066:0522c16": "弟子聞深般若波羅蜜義，信受，不怖、不畏。",
    "T25n1509_066:0522c17": "何以故？是人於無量阿僧祇劫行六波羅蜜",
    "T25n1509_066:0522c18": "等諸功德，是故雖未得阿鞞跋致地，於深",
    "T25n1509_066:0522c19": "法中不疑、不悔。譬如新劈乾毳，隨風東西；",
    "T25n1509_066:0522c20": "濕毳緤緻，則不可動。新發意菩薩亦如是，",
    "T25n1509_066:0522c21": "不久修德、作福淺薄、隨他人語，不能信",
    "T25n1509_066:0522c22": "受般若波羅蜜；若久修福德、不隨他語，則",
    "T25n1509_066:0522c23": "能信受深般若波羅蜜，不驚、不怖。帝釋思",
    "T25n1509_066:0522c24": "惟念般若波羅蜜有無量功德時，舍利弗",
    "T25n1509_066:0522c25": "知帝釋所念，而白佛言：「世尊！善男子、善女",
    "T25n1509_066:0522c26": "人雖未入菩薩位，能信受深般若波羅蜜，",
    "T25n1509_066:0522c27": "不驚、不怖，如說修行，是人大福德、智慧、信",
    "T25n1509_066:0522c28": "力故，當知如阿鞞跋致無異。」此中佛",
    "T25n1509_066:0522c29": "自說因緣：般若波羅蜜甚深！無相可取、",
    "T25n1509_066:0523a01": "可信、可受；若能信受，是為希有！如人空",
    "T25n1509_066:0523a02": "中種殖，是為甚難！一切凡夫得勝法，則",
    "T25n1509_066:0523a03": "捨本事；如得禪定樂，捨五欲樂，乃至依有",
    "T25n1509_066:0523a04": "頂處，捨無所有處功德；不能無所依止而",
    "T25n1509_066:0523a05": "有所捨。如尺蠖尋條，安前足，進後足，盡",
    "T25n1509_066:0523a06": "樹端，更無所依止，還歸本處。是菩薩未得",
    "T25n1509_066:0523a07": "道，於般若波羅蜜無所依止，而能修福德、",
    "T25n1509_066:0523a08": "捨五欲，是事希有！是中說因緣：「是人先世",
    "T25n1509_066:0523a09": "信受，久行六波羅蜜，大集諸福德。」與信相",
    "T25n1509_066:0523a10": "違，則毀呰般若波羅蜜。如厚福德者，從",
    "T25n1509_066:0523a11": "久積集；不信毀呰者，亦從久習。問曰：若先",
    "T25n1509_066:0523a12": "世毀呰誹謗，應墮地獄，何緣復得聞般若？",
    "T25n1509_066:0523a13": "答曰：有人言：是人墮地獄罪畢，還來毀呰，",
    "T25n1509_066:0523a14": "不說次後身。有人言：作業積集厚重，則能",
    "T25n1509_066:0523a15": "與果報；是人前世雖不信，而積業未厚，則",
    "T25n1509_066:0523a16": "未得果報；以餘福德故生人中，續復不信。",
    "T25n1509_066:0523a17": "復次，有人言：五逆罪，次後身必受；餘罪不爾，",
    "T25n1509_066:0523a18": "或次後身、或久後身。爾時，帝釋語舍利弗：",
    "T25n1509_066:0523a19": "「是般若波羅蜜，畢竟空、無所有故甚深。菩薩",
    "T25n1509_066:0523a20": "不久行功德，則著心堅固、信力微弱，不信",
    "T25n1509_066:0523a21": "般若波羅蜜乃至一切智，何足怪？」帝釋思",
    "T25n1509_066:0523a22": "惟籌量：「信般若波羅蜜福德無量，不信者得",
    "T25n1509_066:0523a23": "罪深重。」深愛敬般若波羅蜜故，發是言：",
    "T25n1509_066:0523a24": "「我當禮是般若！何以故？禮般若波羅蜜，則",
    "T25n1509_066:0523a25": "為禮一切智；禮一切智者，則禮三世十方",
    "T25n1509_066:0523a26": "諸佛。」爾時，佛可其言，復說讚般若波羅蜜",
    "T25n1509_066:0523a27": "因緣，所謂諸佛一切智慧皆從般若中生，",
    "T25n1509_066:0523a28": "是故言：「若有菩薩欲住一切智中乃至總",
    "T25n1509_066:0523a29": "攝比丘僧，當習行般若波羅蜜。」",
    "T25n1509_066:0523a30": "【經】釋提桓因白佛言：「世尊！菩薩摩訶薩欲",
    "T25n1509_066:0523b01": "行般若波羅蜜時，云何名住般若波羅蜜、禪",
    "T25n1509_066:0523b02": "波羅蜜、毘梨耶波羅蜜、羼提波羅蜜、尸羅波羅",
    "T25n1509_066:0523b03": "蜜、檀波羅蜜？云何住內空乃至無法有法空？",
    "T25n1509_066:0523b04": "云何住四禪、四無量心、四無色定、五神通？云",
    "T25n1509_066:0523b05": "何住四念處乃至八聖道分？云何住佛十力",
    "T25n1509_066:0523b06": "乃至十八不共法？世尊！菩薩摩訶薩云何習",
    "T25n1509_066:0523b07": "行般若波羅蜜乃至檀波羅蜜、內空乃至十八",
    "T25n1509_066:0523b08": "不共法？」佛語釋提桓因：「善哉！善哉！憍尸迦！",
    "T25n1509_066:0523b09": "汝能樂問是事，皆是佛神力！憍尸迦！若菩",
    "T25n1509_066:0523b10": "薩摩訶薩行般若波羅蜜時，若不住色中，為",
    "T25n1509_066:0523b11": "習行般若波羅蜜；若不住受、想、行、識中，為習",
    "T25n1509_066:0523b12": "行般若波羅蜜。眼、耳、鼻、舌、身、意，色、聲、香、味、觸、",
    "T25n1509_066:0523b13": "法，眼界乃至意識界，亦如是。憍尸迦！若菩薩",
    "T25n1509_066:0523b14": "摩訶薩不住般若波羅蜜中，為習般若波羅",
    "T25n1509_066:0523b15": "蜜；不住禪波羅蜜中，為習禪波羅蜜；不住毘",
    "T25n1509_066:0523b16": "梨耶波羅蜜中，為習毘梨耶波羅蜜；不住羼",
    "T25n1509_066:0523b17": "提波羅蜜中，為習羼提波羅蜜；不住尸羅波",
    "T25n1509_066:0523b18": "羅蜜中，為習尸羅波羅蜜；不住檀波羅蜜中，",
    "T25n1509_066:0523b19": "為習檀波羅蜜。如是，憍尸迦！是名菩薩摩訶",
    "T25n1509_066:0523b20": "薩不住般若波羅蜜，為習般若波羅蜜。憍尸",
    "T25n1509_066:0523b21": "迦！不住內空中，為習內空；乃至不住無法",
    "T25n1509_066:0523b22": "有法空，為習無法有法空。不住四禪，為習四",
    "T25n1509_066:0523b23": "禪；不住四無量心，為習四無量心；不住四無",
    "T25n1509_066:0523b24": "色定，為習四無色定；不住五神通，為習五",
    "T25n1509_066:0523b25": "神通。不住四念處，為習四念處；乃至不住",
    "T25n1509_066:0523b26": "八聖道分，為習行八聖道分。不住佛十力，",
    "T25n1509_066:0523b27": "為習行佛十力；乃至不住十八不共法，為",
    "T25n1509_066:0523b28": "習行十八不共法。何以故？憍尸迦！是菩薩",
    "T25n1509_066:0523b29": "不得色可住可習處；乃至十八不共法不得",
    "T25n1509_066:0523b30": "十八不共法可住可習處。復次，憍尸迦！菩薩",
    "T25n1509_066:0523c01": "摩訶薩不習色，若不習色，是名習色；受、想、行、",
    "T25n1509_066:0523c02": "識乃至十八不共法亦如是。何以故？是菩",
    "T25n1509_066:0523c03": "薩摩訶薩，色前際不可得、中際不可得、後際",
    "T25n1509_066:0523c04": "不可得；乃至十八不共法亦如是。」舍利弗白",
    "T25n1509_066:0523c05": "佛言：「世尊！是般若波羅蜜甚深！」佛言：「色如甚",
    "T25n1509_066:0523c06": "深故，般若波羅蜜甚深；受、想、行、識如甚深",
    "T25n1509_066:0523c07": "故，般若波羅蜜甚深；乃至十八不共法亦如",
    "T25n1509_066:0523c08": "是。」舍利弗言：「世尊！是般若波羅蜜難可測",
    "T25n1509_066:0523c09": "量！」佛言：「色難可測量故，般若波羅蜜難可",
    "T25n1509_066:0523c10": "測量；受、想、行、識乃至十八不共法難可測量",
    "T25n1509_066:0523c11": "故，般若波羅蜜難可測量。」「世尊！是般若",
    "T25n1509_066:0523c12": "波羅蜜無量！」佛言：「色無量故，般若波羅蜜",
    "T25n1509_066:0523c13": "無量；受、想、行、識乃至十八不共法無量故，",
    "T25n1509_066:0523c14": "般若波羅蜜無量。」佛告舍利弗：「若菩薩摩",
    "T25n1509_066:0523c15": "訶薩行般若波羅蜜時，不行色甚深，為行般",
    "T25n1509_066:0523c16": "若波羅蜜；不行受、想、行、識乃至不行十八",
    "T25n1509_066:0523c17": "不共法甚深，為行般若波羅蜜。何以故？色",
    "T25n1509_066:0523c18": "甚深相為非色；受、想、行、識，乃至十八不共法",
    "T25n1509_066:0523c19": "甚深相為非十八不共法。如是不行，為行",
    "T25n1509_066:0523c20": "般若波羅蜜。舍利弗！若菩薩摩訶薩行般",
    "T25n1509_066:0523c21": "若波羅蜜時，不行色難測量，為行般若波",
    "T25n1509_066:0523c22": "羅蜜；不行受、想、行、識，乃至不行十八不共法",
    "T25n1509_066:0523c23": "難測量，為行般若波羅蜜。何以故？色難測",
    "T25n1509_066:0523c24": "量相為非色；受、想、行、識，乃至十八不共法難",
    "T25n1509_066:0523c25": "測量相為非十八不共法。舍利弗！若菩薩",
    "T25n1509_066:0523c26": "摩訶薩行般若波羅蜜時，不行色無量，為",
    "T25n1509_066:0523c27": "行般若波羅蜜；不行受、相、行、識，乃至不行",
    "T25n1509_066:0523c28": "十八不共法無量，為行般若波羅蜜。何以",
    "T25n1509_066:0523c29": "故？色是無量相為非色；受、想、行、識，乃至十",
    "T25n1509_066:0523c30": "八不共法無量相為非十八不共法。」舍利弗",
    "T25n1509_066:0524a01": "白佛言：「世尊！是般若波羅蜜甚深，甚深相",
    "T25n1509_066:0524a02": "難見、難解、不可思量，不應在新發意菩薩前",
    "T25n1509_066:0524a03": "說。何以故？新發意菩薩聞是甚深般若波羅",
    "T25n1509_066:0524a04": "蜜，或當驚怖，心生疑悔，不信、不行。是甚深",
    "T25n1509_066:0524a05": "般若波羅蜜當在阿鞞跋致菩薩摩訶薩前",
    "T25n1509_066:0524a06": "說；是菩薩聞是甚深般若波羅蜜，不驚、不怖，",
    "T25n1509_066:0524a07": "心不疑悔，則能信行。」釋提桓因問舍利弗：",
    "T25n1509_066:0524a08": "「若在新發意菩薩摩訶薩前說是深般若波",
    "T25n1509_066:0524a09": "羅蜜，有何等過？」舍利弗報釋提桓因：「憍尸迦！",
    "T25n1509_066:0524a10": "若在新發意菩薩前說是深般若波羅蜜，或",
    "T25n1509_066:0524a11": "當驚怖，呰毀、不信，是新發意菩薩或有是處。",
    "T25n1509_066:0524a12": "若新發意菩薩聞是深般若波羅蜜，毀呰、不",
    "T25n1509_066:0524a13": "信，種三惡道業；是業因緣故，久久難得阿",
    "T25n1509_066:0524a14": "耨多羅三藐三菩提。」",
    "T25n1509_066:0524a15": "【論】釋曰：爾時，帝釋從佛聞讚般若波羅蜜",
    "T25n1509_066:0524a16": "具足故，今問佛：「菩薩云何住般若波羅蜜，",
    "T25n1509_066:0524a17": "從禪波羅蜜，乃至十八不共法？」佛讚言「善",
    "T25n1509_066:0524a18": "哉！善哉」者，以釋提桓因諸天中主，言必可",
    "T25n1509_066:0524a19": "信。問是事，斷大眾疑，通達無礙，能大利益，",
    "T25n1509_066:0524a20": "故言：「善哉！善哉！」復次，佛以帝釋能捨上妙",
    "T25n1509_066:0524a21": "五欲、七寶、宮殿，能問佛賢聖所行事，是故言",
    "T25n1509_066:0524a22": "「善哉」「以佛神力故，汝能樂問此事」，是中更",
    "T25n1509_066:0524a23": "有上妙諸天觀佛神德無量；今帝釋能於",
    "T25n1509_066:0524a24": "大眾中諮問佛事，故是佛威神。如《持心經》",
    "T25n1509_066:0524a25": "說：「佛光明入身中，能問佛事。」「佛答憍尸迦：",
    "T25n1509_066:0524a26": "若菩薩不住色等，是習行般若波羅蜜」者，",
    "T25n1509_066:0524a27": "是菩薩見色無常、苦等過罪，故不住色；若不",
    "T25n1509_066:0524a28": "住色，即是能習行般若波羅蜜。凡夫人見",
    "T25n1509_066:0524a29": "色著色故，起顛倒煩惱，失是般若波羅蜜",
    "T25n1509_066:0524b01": "道。以是故，不住者，能習行般若波羅蜜。五",
    "T25n1509_066:0524b02": "眾、十二入、十八界亦如是。問曰：何以故不",
    "T25n1509_066:0524b03": "住六波羅蜜等各各自習其行？答曰：是六",
    "T25n1509_066:0524b04": "波羅蜜等皆是善法行法，以是故說：不住",
    "T25n1509_066:0524b05": "六度等，言各習其行；眾、界、入，為習行般若",
    "T25n1509_066:0524b06": "波羅蜜。若於是法中不著，則斷愛著；斷愛",
    "T25n1509_066:0524b07": "著故，色等諸法中清淨習。此中說不住因緣，",
    "T25n1509_066:0524b08": "所謂不得色等法住處，不得色等法習處。",
    "T25n1509_066:0524b09": "復次，佛以此事難解，故更說因緣：「不習色」",
    "T25n1509_066:0524b10": "者，是菩薩見色過，故不住色中；不住故不",
    "T25n1509_066:0524b11": "習。「習色」名取色相，若常、若無常等。復次，菩",
    "T25n1509_066:0524b12": "薩常行善法，正語、正業等，積習純厚，故名「習",
    "T25n1509_066:0524b13": "色」。今菩薩欲行般若故，散壞是色，不習。",
    "T25n1509_066:0524b14": "所以者何？過去色已滅、未來色未有故不",
    "T25n1509_066:0524b15": "可習；現在色生時即滅故不住，若住一念",
    "T25n1509_066:0524b16": "尚無習，何況念念滅？是故此中說不習色",
    "T25n1509_066:0524b17": "因緣：「三世色不可得。」乃至十八不共法亦",
    "T25n1509_066:0524b18": "如是。若能如是觀諸法散壞，不取相，是",
    "T25n1509_066:0524b19": "名「能習色等諸法實相」。爾時，舍利弗從佛",
    "T25n1509_066:0524b20": "聞是義，歡喜，深入空智，白佛：「般若波羅蜜",
    "T25n1509_066:0524b21": "甚深！」佛然可，成其所讚：「色等諸法如故甚",
    "T25n1509_066:0524b22": "深。」佛語：「不但眼見色甚深，以般若波羅蜜",
    "T25n1509_066:0524b23": "分別色入如實故甚深。」如雨渧渧，不名甚",
    "T25n1509_066:0524b24": "深；和合眾流，入於大海，乃名甚深。色等亦",
    "T25n1509_066:0524b25": "如是。天眼、肉眼，見淺而不深；若以慧眼觀，",
    "T25n1509_066:0524b26": "則深不可測。甚深故難可測量，唯有諸佛",
    "T25n1509_066:0524b27": "乃盡其底。甚深不可測量，故名「無量」。無",
    "T25n1509_066:0524b28": "有智慧能取色等實相，若常、若無常，籌量",
    "T25n1509_066:0524b29": "有過罪故。是時，舍利弗及諸聽者作是念：",
    "T25n1509_066:0524c01": "「般若波羅蜜不可測量、無有量，菩薩當云",
    "T25n1509_066:0524c02": "何行？」佛知其念，告舍利弗：「菩薩摩訶薩若",
    "T25n1509_066:0524c03": "行色等甚深者，則為失般若波羅蜜；若不",
    "T25n1509_066:0524c04": "行色甚深，是為得般若波羅蜜。」凡夫鈍根，",
    "T25n1509_066:0524c05": "故言甚深；若有一心、福德、利根者，為非甚",
    "T25n1509_066:0524c06": "深。譬如水深淺無定，若於小兒則深，長者",
    "T25n1509_066:0524c07": "則淺；乃至大海，於人則深，於羅睺阿修羅",
    "T25n1509_066:0524c08": "王則淺。如是，於凡夫人、新發意、懈怠者為",
    "T25n1509_066:0524c09": "甚深，於久積德阿鞞跋致則淺。諸佛如羅",
    "T25n1509_066:0524c10": "睺阿修羅王，於一切法無有深者，得無礙",
    "T25n1509_066:0524c11": "解脫故。以是故知：為眾生及時節、利鈍、初久、",
    "T25n1509_066:0524c12": "懈怠精進故，分別說深淺。不可測量、無有",
    "T25n1509_066:0524c13": "量，亦如是。此中佛自說因緣：「色等法甚深",
    "T25n1509_066:0524c14": "相為非色。何以故？怖畏、心沒、疑悔故，以色",
    "T25n1509_066:0524c15": "為甚深，色相則無深。」如先說。舍利弗白佛",
    "T25n1509_066:0524c16": "言：「世尊！是般若波羅蜜甚深，甚深相難見、",
    "T25n1509_066:0524c17": "難解。」問曰：上說「菩薩不行甚深，為行般",
    "T25n1509_066:0524c18": "若波羅蜜」，今舍利弗何以復說「甚深」？答曰：舍",
    "T25n1509_066:0524c19": "利弗非定心說甚深，得佛意趣，為人故說",
    "T25n1509_066:0524c20": "甚深。是故此中說：「世尊！不應於新發意菩",
    "T25n1509_066:0524c21": "薩前說是般若波羅蜜，新學菩薩聞是深智",
    "T25n1509_066:0524c22": "慧則心沒。應當在阿鞞跋致菩薩前說，阿",
    "T25n1509_066:0524c23": "鞞跋致智慧深故，信而不沒。」譬如深水，不",
    "T25n1509_066:0524c24": "應使小兒渡，應教大人令渡。帝釋問",
    "T25n1509_066:0524c25": "舍利弗：「若為新發意菩薩說，有何等過？」舍",
    "T25n1509_066:0524c26": "利弗答：「是新發意者則不信、心沒，心沒故生",
    "T25n1509_066:0524c27": "疑悔、怖畏——若受一切空法，我云何當墮斷",
    "T25n1509_066:0524c28": "滅中？若不受者，佛所說法，何可不受！是故",
    "T25n1509_066:0524c29": "怖畏、生疑悔。」若心定，則生惡邪毀呰；毀呰",
    "T25n1509_066:0525a01": "果報，如〈地獄品〉中說。此中略說：「種三惡道業",
    "T25n1509_066:0525a02": "因緣，久久難得無上道。」",
    "T25n1509_066:0525a03": "【經】釋提桓因問舍利弗：「頗有未受記菩薩摩",
    "T25n1509_066:0525a04": "訶薩聞是深般若波羅蜜不驚、不怖者不？」",
    "T25n1509_066:0525a05": "舍利弗言：「如是！憍尸迦！若有菩薩摩訶薩",
    "T25n1509_066:0525a06": "聞是深般若波羅蜜不驚、不怖，當知是菩薩，",
    "T25n1509_066:0525a07": "受阿耨多羅三藐三菩提記不久，不過一佛、",
    "T25n1509_066:0525a08": "兩佛。」佛告舍利弗：「如是！如是！是菩薩摩訶",
    "T25n1509_066:0525a09": "薩久發意、行六波羅蜜、多供養諸佛，聞是",
    "T25n1509_066:0525a10": "深般若波羅蜜，不驚、不怖、不畏，聞即受持，如",
    "T25n1509_066:0525a11": "般若波羅蜜中所說行。」爾時，舍利弗白佛",
    "T25n1509_066:0525a12": "言：「世尊！我欲說譬喻。如求菩薩道善男子、善",
    "T25n1509_066:0525a13": "女人夢中修行般若波羅蜜、入禪定、勤精進、",
    "T25n1509_066:0525a14": "具足忍辱、守護於戒、行布施，修行內空、外空，",
    "T25n1509_066:0525a15": "乃至坐於道場，當知是善男子、善女人近阿",
    "T25n1509_066:0525a16": "耨多羅三藐三菩提；何況菩薩摩訶薩欲得",
    "T25n1509_066:0525a17": "阿耨多羅三藐三菩提，覺時修行般若波",
    "T25n1509_066:0525a18": "羅蜜、入禪定、勤精進、具足忍辱、守護於戒、行",
    "T25n1509_066:0525a19": "布施，而不疾成阿耨多羅三藐三菩提、坐於",
    "T25n1509_066:0525a20": "道場！世尊！善男子、善女人善根成就，得聞般",
    "T25n1509_066:0525a21": "若波羅蜜，受持乃至如說行；當知是菩薩摩",
    "T25n1509_066:0525a22": "訶薩久發意、種善根、多供養諸佛、與善知識",
    "T25n1509_066:0525a23": "相隨；是人能受持般若波羅蜜乃至正憶念，",
    "T25n1509_066:0525a24": "當知是人近受阿耨多羅三藐三菩提記。當",
    "T25n1509_066:0525a25": "知是善男子、善女人如阿鞞跋致菩薩摩訶",
    "T25n1509_066:0525a26": "薩，於阿耨多羅三藐三菩提不動轉，能得深",
    "T25n1509_066:0525a27": "般若波羅蜜；得已，能受持、讀、誦，乃至正憶念。",
    "T25n1509_066:0525a28": "「世尊！譬如人欲過百由旬、若二百、三百、四百",
    "T25n1509_066:0525a29": "由旬曠野嶮道，先見諸相：若放牧者、若壃界、",
    "T25n1509_066:0525b01": "若園林，如是等諸相，故知近城、邑、聚落。是人",
    "T25n1509_066:0525b02": "見是相已，作如是念：『如我所見相，當知城、邑、",
    "T25n1509_066:0525b03": "聚落不遠。』心得安隱，不畏賊難、惡蟲、飢渴。「世",
    "T25n1509_066:0525b04": "尊！菩薩摩訶薩亦如是，若得是深般若波羅",
    "T25n1509_066:0525b05": "蜜，受持、讀、誦乃至正憶念，當知近受得阿耨",
    "T25n1509_066:0525b06": "多羅三藐三菩提記不久，當知是菩薩摩訶",
    "T25n1509_066:0525b07": "薩不應畏墮聲聞、辟支佛地。是諸先相，所謂",
    "T25n1509_066:0525b08": "甚深般若波羅蜜，得聞、得見、得受乃至正憶",
    "T25n1509_066:0525b09": "念故。」佛告舍利弗：「如是！如是！汝復樂說者，便",
    "T25n1509_066:0525b10": "說。」「世尊！譬如人欲見大海，發心往趣，不見樹",
    "T25n1509_066:0525b11": "相、不見山相，是人雖未見大海，知大海不遠。",
    "T25n1509_066:0525b12": "何以故？大海處平，無樹相、無山相故。如是，世",
    "T25n1509_066:0525b13": "尊！菩薩摩訶薩聞是深般若波羅蜜、受持乃",
    "T25n1509_066:0525b14": "至正憶念時，雖未佛前受劫數之記，若劫",
    "T25n1509_066:0525b15": "百、千劫、萬劫、百千萬億劫，是菩薩自知近",
    "T25n1509_066:0525b16": "受阿耨多羅三藐三菩提記不久。何以故？我",
    "T25n1509_066:0525b17": "得聞是深般若波羅蜜，受持、讀、誦乃至正憶",
    "T25n1509_066:0525b18": "念故。「世尊！譬如初春，諸樹陳葉已墮，當知",
    "T25n1509_066:0525b19": "此樹新葉華果出在不久。何以故？見是諸",
    "T25n1509_066:0525b20": "樹先相故，知今不久葉華果出；是時閻浮",
    "T25n1509_066:0525b21": "提人，見樹先相，皆大歡喜。世尊！菩薩摩訶",
    "T25n1509_066:0525b22": "薩得聞是深般若波羅蜜，受持、讀、誦乃至正",
    "T25n1509_066:0525b23": "憶念、如說行，當知是菩薩善根成就、多供養",
    "T25n1509_066:0525b24": "諸佛。是菩薩應作是念：『先世善根所追，趣阿",
    "T25n1509_066:0525b25": "耨多羅三藐三菩提，以是因緣故，得見、得聞",
    "T25n1509_066:0525b26": "是深般若波羅蜜，受持、讀、誦乃至正憶念、如",
    "T25n1509_066:0525b27": "說行。』是中諸天子曾見佛者，歡喜踊躍，作是",
    "T25n1509_066:0525b28": "念言：『先諸菩薩摩訶薩亦有如是受記先相，",
    "T25n1509_066:0525b29": "今是菩薩摩訶薩受阿耨多羅三藐三菩提記",
    "T25n1509_066:0525c01": "亦不久。』「世尊！譬如母人懷妊，身體苦重，行",
    "T25n1509_066:0525c02": "步不便，坐起不安，眠食轉少，不喜言語，厭本",
    "T25n1509_066:0525c03": "所習，受苦痛故；有異母人見其先相，當知產",
    "T25n1509_066:0525c04": "生不久。菩薩摩訶薩亦如是，種善根、多供",
    "T25n1509_066:0525c05": "養諸佛、久行六波羅蜜、與善知識相隨，善",
    "T25n1509_066:0525c06": "根成就，得聞深般若波羅蜜，受持、讀、誦乃至",
    "T25n1509_066:0525c07": "正憶念、如說行；諸菩薩亦知是菩薩摩訶薩",
    "T25n1509_066:0525c08": "得阿耨多羅三藐三菩提記不久。」佛告舍利",
    "T25n1509_066:0525c09": "弗：「善哉！善哉！汝所樂說，皆是佛力。」爾時，須",
    "T25n1509_066:0525c10": "菩提白佛言：「希有！世尊！諸多陀阿伽度、阿羅",
    "T25n1509_066:0525c11": "呵、三藐三佛陀善付諸菩薩摩訶薩事！」佛告",
    "T25n1509_066:0525c12": "須菩提：「是諸菩薩摩訶薩發阿耨多羅三",
    "T25n1509_066:0525c13": "藐三菩提心，安隱多眾生，令無量眾生得樂，",
    "T25n1509_066:0525c14": "憐愍、安樂、饒益諸天人故。是諸菩薩行菩薩",
    "T25n1509_066:0525c15": "道時，以四事攝無量百千眾生，所謂布施、愛",
    "T25n1509_066:0525c16": "語、利益、同事；亦以十善道成就眾生。自行初",
    "T25n1509_066:0525c17": "禪，亦教他人令行初禪；乃至自行非有想",
    "T25n1509_066:0525c18": "非無想處，亦教他人令行乃至非有想非",
    "T25n1509_066:0525c19": "無想處。自行檀波羅蜜，亦教他人令行檀波",
    "T25n1509_066:0525c20": "羅蜜；自行尸羅波羅蜜，亦教他人令行尸羅",
    "T25n1509_066:0525c21": "波羅蜜；自行羼提波羅蜜，亦教他人令行羼",
    "T25n1509_066:0525c22": "提波羅蜜；自行毘梨耶波羅蜜，亦教他人令",
    "T25n1509_066:0525c23": "行毘梨耶波羅蜜；自行禪波羅蜜，亦教他人",
    "T25n1509_066:0525c24": "令行禪波羅蜜；自行般若波羅蜜，亦教他人",
    "T25n1509_066:0525c25": "令行般若波羅蜜。是菩薩得般若波羅蜜，以",
    "T25n1509_066:0525c26": "方便力教眾生令得須陀洹果，自於內不證；",
    "T25n1509_066:0525c27": "教眾生令得斯陀含果、阿那含果、阿羅漢果，",
    "T25n1509_066:0525c28": "自於內不證；教眾生令得辟支佛道，自於內",
    "T25n1509_066:0525c29": "不證。自行六波羅蜜，亦教無量百千萬諸菩",
    "T25n1509_066:0526a01": "薩令行六波羅蜜。自住阿鞞跋致地，亦教他",
    "T25n1509_066:0526a02": "人住阿鞞跋致地。自淨佛世界，亦教他",
    "T25n1509_066:0526a03": "人淨佛世界。自成就眾生，亦教他人成就",
    "T25n1509_066:0526a04": "眾生。自得菩薩神通，亦教他人令得菩薩神",
    "T25n1509_066:0526a05": "通。自淨陀羅尼門，亦教他人淨陀羅尼門。",
    "T25n1509_066:0526a06": "自具足樂說辯才，亦教他人具足樂說辯才。",
    "T25n1509_066:0526a07": "自受色成就，亦教他人令受色成就。自成就",
    "T25n1509_066:0526a08": "三十二相，亦教他人成就三十二相。自成就",
    "T25n1509_066:0526a09": "童真地，亦教他人成就童真地。自成就佛十",
    "T25n1509_066:0526a10": "力，亦教他人令成就佛十力。自行四無所畏，",
    "T25n1509_066:0526a11": "亦教他人行四無所畏。自行十八不共法，亦",
    "T25n1509_066:0526a12": "教他人行十八不共法。自行大慈、大悲，亦教",
    "T25n1509_066:0526a13": "他人令行大慈大悲。自得一切種智，亦教他",
    "T25n1509_066:0526a14": "人令得一切種智。自離一切結使及習，亦教",
    "T25n1509_066:0526a15": "他人令離一切結使及習。自轉法輪，亦教他",
    "T25n1509_066:0526a16": "人轉法輪。」",
    "T25n1509_066:0526a17": "【論】釋曰：爾時，帝釋問舍利弗：「頗有未受記",
    "T25n1509_066:0526a18": "菩薩聞是深般若不驚、不怖者不？」舍利弗",
    "T25n1509_066:0526a19": "言：「無有不受記聞般若能信者。若或時",
    "T25n1509_066:0526a20": "能信者，當知垂欲受記，不過見一佛、二",
    "T25n1509_066:0526a21": "佛，便得受記。」佛可舍利弗語。舍利弗聞佛",
    "T25n1509_066:0526a22": "可其所說，心生歡喜；復欲分明了了是事",
    "T25n1509_066:0526a23": "故說譬喻，作是言：「夢中心為睡所覆故，非",
    "T25n1509_066:0526a24": "真心所作；若善男子、善女人於夢中發意",
    "T25n1509_066:0526a25": "行六波羅蜜乃至坐於道場，當知是人福",
    "T25n1509_066:0526a26": "德輕微，近於受阿耨多羅三藐三菩提記。",
    "T25n1509_066:0526a27": "何況菩薩摩訶薩覺時實心發阿耨多羅三",
    "T25n1509_066:0526a28": "藐三菩提、行六波羅蜜而不近受記！世尊！",
    "T25n1509_066:0526a29": "若人往來六道生死中，或時得聞般若波羅",
    "T25n1509_066:0526b01": "蜜，受持、讀、誦、正憶念，必知是人不久得阿",
    "T25n1509_066:0526b02": "耨多羅三藐三菩提。」如吞鉤之魚，雖復遊",
    "T25n1509_066:0526b03": "戲池中，當知出在不久；行者亦如是，深",
    "T25n1509_066:0526b04": "信樂般若波羅蜜，不久住於生死。此中舍",
    "T25n1509_066:0526b05": "利弗自說譬喻——「若人欲過險道」：「險道」者即",
    "T25n1509_066:0526b06": "是世間。「百由旬」者是欲界，「二百由旬」者是色",
    "T25n1509_066:0526b07": "界，「三百由旬」者是無色界，「四百由旬」者是聲",
    "T25n1509_066:0526b08": "聞、辟支佛道。復次，「四百由旬」是欲界，「三百",
    "T25n1509_066:0526b09": "由旬」是色界，「二百由旬」是無色界，「百由",
    "T25n1509_066:0526b10": "旬」是聲聞、辟支佛。「欲出」者，是信受行般若",
    "T25n1509_066:0526b11": "波羅蜜人。「先見諸法相」者，見大菩薩捨",
    "T25n1509_066:0526b12": "世間欲樂，深心樂般若波羅蜜。「壃界」者，分別",
    "T25n1509_066:0526b13": "諸法——是聲聞法、是辟支佛法、是大乘法；如是",
    "T25n1509_066:0526b14": "小利是聲聞，大利是菩薩；魔界是生死，佛",
    "T25n1509_066:0526b15": "界是般若波羅蜜、甘露法味不死之處。「園",
    "T25n1509_066:0526b16": "林」者，隨佛道禪定、智慧等樂。如是等無量善",
    "T25n1509_066:0526b17": "法相。「聚落」者，是柔順法忍，「邑」是無生法忍，",
    "T25n1509_066:0526b18": "「城」是阿耨多羅三藐三菩提。「得安穩」者，菩",
    "T25n1509_066:0526b19": "薩聞是法，思惟籌量行：「我得是法心安穩，",
    "T25n1509_066:0526b20": "當得阿耨多羅三藐三菩提。」「賊」者，是我等六",
    "T25n1509_066:0526b21": "十二邪見。「惡蟲」者，是愛、恚等諸煩惱。「不畏",
    "T25n1509_066:0526b22": "賊」者，人不得便。「不畏惡蟲」者，非人不得",
    "T25n1509_066:0526b23": "便。「不畏飢」者，不畏不能得聖人真智慧。",
    "T25n1509_066:0526b24": "「不畏渴」者，不畏不能得禪定、解脫等法樂",
    "T25n1509_066:0526b25": "味。此中自說因緣：「菩薩摩訶薩得先相者，",
    "T25n1509_066:0526b26": "不久當得阿耨多羅三藐三菩提。」「不畏墮",
    "T25n1509_066:0526b27": "惡道中、飢餓死」者，不畏墮聲聞、辟支佛地。",
    "T25n1509_066:0526b28": "佛然可其喻，以麁喻細，以世間喻出世間。",
    "T25n1509_066:0526b29": "餘三譬喻，亦應如上分別說。「大海水」是無上",
    "T25n1509_066:0526c01": "道；「平地無樹無山」，是般若波羅蜜經卷等。「樹",
    "T25n1509_066:0526c02": "果」是無上道，「樹華」是阿鞞跋致地；「春時陳",
    "T25n1509_066:0526c03": "葉落，更生新葉」，是諸煩惱邪見、疑等滅，能",
    "T25n1509_066:0526c04": "得般若波羅蜜經卷等。「母人」是行者，「所任",
    "T25n1509_066:0526c05": "身」是無上道，「欲產相」是菩薩久習行般若波",
    "T25n1509_066:0526c06": "羅蜜；「厭本所習」是患世間婬欲樂，不復喜",
    "T25n1509_066:0526c07": "著。佛讚其所說善哉！爾時，須菩提聞佛然",
    "T25n1509_066:0526c08": "舍利弗所說，讚其善哉，知佛意深敬念是",
    "T25n1509_066:0526c09": "菩薩，是故白佛言：「世尊！甚為希有！善付菩",
    "T25n1509_066:0526c10": "薩事。」「菩薩事」者，空道，福德道；亦如佛種種總",
    "T25n1509_066:0526c11": "相、別相說，以寄付阿難、彌勒等，入無餘涅",
    "T25n1509_066:0526c12": "槃後，好自奉行教示，利益眾生，無令謬錯！",
    "T25n1509_066:0526c13": "佛說善付因緣：諸菩薩發阿耨多羅三藐三",
    "T25n1509_066:0526c14": "菩提心。「安穩多眾生」者，一切眾生中，無量",
    "T25n1509_066:0526c15": "無邊阿僧祇，除佛無能計知者；從佛得利",
    "T25n1509_066:0526c16": "益者不可數故名「多」。「安穩」者，眾生著常，",
    "T25n1509_066:0526c17": "教無常；著樂者，教苦；著實者，教空；著我",
    "T25n1509_066:0526c18": "者，教無我——如是等名安穩。凡夫人聞是，當",
    "T25n1509_066:0526c19": "時雖不喜樂，久久滅諸煩惱，得安穩樂；",
    "T25n1509_066:0526c20": "如服苦藥，當時雖苦，後得除患。「無量眾生",
    "T25n1509_066:0526c21": "得樂」者，菩薩求般若波羅蜜未得成就",
    "T25n1509_066:0526c22": "時，以今世、後世樂利益眾生，如《菩薩本生",
    "T25n1509_066:0526c23": "經》說。若得般若波羅蜜，已斷諸煩惱亦以",
    "T25n1509_066:0526c24": "世間樂、出世間樂利益眾生；若得無上道",
    "T25n1509_066:0526c25": "時，但以出世間樂利益眾生。「安樂、饒益」者，但",
    "T25n1509_066:0526c26": "以憐愍心故安樂、饒益。饒者，多利益天、",
    "T25n1509_066:0526c27": "人；餘道中饒益少故不說。「利益事」者，所謂",
    "T25n1509_066:0526c28": "四攝法。以財施、法施二種攝取眾生。「愛語」",
    "T25n1509_066:0526c29": "有二種：一者、隨意愛語，二者、隨其所愛",
    "T25n1509_066:0527a01": "法為說。是菩薩未得道，憐愍眾生，自破憍",
    "T25n1509_066:0527a02": "慢，隨意說法。若得道，隨所應度法為",
    "T25n1509_066:0527a03": "說：高心富人，為讚布施，是人能得他物利",
    "T25n1509_066:0527a04": "名聲福德故；若為讚持戒、毀呰破戒，則心",
    "T25n1509_066:0527a05": "不喜樂——如是等，隨其所應而為說法。「利益」",
    "T25n1509_066:0527a06": "亦有二種：一者、今世利、後世利，為說法，以",
    "T25n1509_066:0527a07": "法治生，勤修利事；二者、未信教令信，破",
    "T25n1509_066:0527a08": "戒令持戒，寡識令多聞，不施者令布施，",
    "T25n1509_066:0527a09": "癡者教智慧——如是等，以善法利益眾生。「同",
    "T25n1509_066:0527a10": "事」者，菩薩教化眾生，令行善法，同其所行；",
    "T25n1509_066:0527a11": "菩薩善心，眾生惡心，能化其惡，令同己善。",
    "T25n1509_066:0527a12": "是菩薩以四種攝眾生令住十善道，是廣",
    "T25n1509_066:0527a13": "說四攝義。於二施中法施。隨其所樂而為",
    "T25n1509_066:0527a14": "說法，是愛語中第一；眾生愛惜壽命，令行十",
    "T25n1509_066:0527a15": "善道，則得久壽。利益，於一切寶物利中，法利",
    "T25n1509_066:0527a16": "最勝，是為利益。同事中，同行善法為勝；是",
    "T25n1509_066:0527a17": "菩薩自行十善，亦以教人。有人言：後自行",
    "T25n1509_066:0527a18": "十善等，是第四同義，是故說：「自行十善，亦",
    "T25n1509_066:0527a19": "教人行。」「自行初禪，亦教他行」，初禪等同離",
    "T25n1509_066:0527a20": "欲，同持戒，是故名相攝；相攝故，漸漸能以",
    "T25n1509_066:0527a21": "三乘法度。乃至非有想非無想處，亦如是。自",
    "T25n1509_066:0527a22": "行六波羅蜜，亦以教他。因般若故令眾生",
    "T25n1509_066:0527a23": "得般若分，所謂得須陀洹等；方便力故自",
    "T25n1509_066:0527a24": "不證。是人福德、智慧力增益故，教無量阿",
    "T25n1509_066:0527a25": "僧祇菩薩令住六波羅蜜。自住阿鞞跋致地",
    "T25n1509_066:0527a26": "等，亦以教他；乃至自轉法輪，亦教他轉法",
    "T25n1509_066:0527a27": "輪。是故我以慈悲心故善付是菩薩事，不",
    "T25n1509_066:0527a28": "以愛著故。",
    "T25n1509_066:0527a29": "大智度論卷第六十六"
}