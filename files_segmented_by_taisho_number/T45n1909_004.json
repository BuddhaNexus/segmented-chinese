{
    "T45n1909_004:0937b22": "慈悲道場懺法卷第四",
    "T45n1909_004:0937b24": "顯果報之餘",
    "T45n1909_004:0937b25": "今日道場同業大眾。重加至誠一心諦聽。佛",
    "T45n1909_004:0937b26": "在王舍城迦闌陀竹園。爾時目連從禪定起",
    "T45n1909_004:0937b27": "遊恒水邊。見諸餓鬼受罪不同。時諸餓鬼各",
    "T45n1909_004:0937b28": "起敬心。來問目連往昔因緣。一鬼問言。我一生",
    "T45n1909_004:0937b29": "來恒抱飢渴。欲至廁上取糞噉之。廁上大",
    "T45n1909_004:0937c01": "力鬼。以杖打我初不得近。何罪所致。目連答",
    "T45n1909_004:0937c02": "言。汝為人時作佛圖主。有客比丘來寺乞食。",
    "T45n1909_004:0937c03": "而汝慳惜不與客食。待客去後乃行舊住。緣",
    "T45n1909_004:0937c04": "汝無道慳惜眾物。以是因緣故獲斯罪。汝今",
    "T45n1909_004:0937c05": "華報。果在地獄。",
    "T45n1909_004:0937c06": "復有一鬼。問目連言。我一生來肩上有大銅",
    "T45n1909_004:0937c07": "瓶。盛滿烊銅。以杓取之還自灌頭。痛苦難",
    "T45n1909_004:0937c08": "忍。何罪所致。目連答言。汝為人時作寺維那",
    "T45n1909_004:0937c09": "知大眾事。有一瓶酥藏著屏處。不依時行。待",
    "T45n1909_004:0937c10": "客去後乃行舊住。酥是招提之物一切有分。",
    "T45n1909_004:0937c11": "緣汝無道慳惜眾物。以是因緣故獲斯罪。汝",
    "T45n1909_004:0937c12": "今華報。果在地獄。",
    "T45n1909_004:0937c13": "復有一鬼。問目連言。我一生來常吞熱鐵丸。",
    "T45n1909_004:0937c14": "何罪所致。目連答言。汝為人時作沙彌子。取",
    "T45n1909_004:0937c15": "清淨水作石蜜漿。石蜜堅大。汝起盜心打取",
    "T45n1909_004:0937c16": "少許。大眾未飲汝盜一口。以是因緣故獲斯",
    "T45n1909_004:0937c17": "罪。此是華報。果在地獄。",
    "T45n1909_004:0937c18": "今日道場同業大眾。如目連所見大可怖畏。",
    "T45n1909_004:0937c19": "我等亦可經作此罪。無明所覆不自憶知。既",
    "T45n1909_004:0937c20": "有如是無量罪業。於未來世受苦報者。今日",
    "T45n1909_004:0937c21": "至心等一痛切。五體投地慚愧懺悔。願乞除",
    "T45n1909_004:0937c22": "滅。又復普為十方盡虛空界一切餓鬼。求哀",
    "T45n1909_004:0937c23": "懺悔。又奉為父母師長。求哀懺悔。又為同壇",
    "T45n1909_004:0937c24": "尊證上中下座求哀懺悔。又為善惡知識廣",
    "T45n1909_004:0937c25": "及十方無窮無盡四生六道一切眾生。求哀",
    "T45n1909_004:0938a01": "懺悔。若已作之罪因今除滅。未作之罪不敢",
    "T45n1909_004:0938a02": "復造。仰願十方一切諸佛。",
    "T45n1909_004:0938a03": "南無彌勒佛　南無釋迦牟尼佛　南無拘",
    "T45n1909_004:0938a04": "樓孫佛　南無拘那含牟尼佛　南無迦葉",
    "T45n1909_004:0938a05": "佛　南無師子佛　南無明焰佛　南無牟",
    "T45n1909_004:0938a06": "尼佛　南無妙華佛　南無華氏佛　南無",
    "T45n1909_004:0938a07": "善宿佛　南無導師佛　南無大臂佛　南",
    "T45n1909_004:0938a08": "無大力佛　南無宿王佛　南無修藥佛",
    "T45n1909_004:0938a09": "　南無名相佛　南無大明佛　南無炎肩",
    "T45n1909_004:0938a10": "佛　南無照曜佛　南無日藏佛　南無月",
    "T45n1909_004:0938a11": "氏佛　南無眾炎佛　南無善明佛　南無",
    "T45n1909_004:0938a12": "無憂佛　南無師子遊戲菩薩　南無師子",
    "T45n1909_004:0938a13": "奮迅菩薩　南無無邊身菩薩　南無觀世",
    "T45n1909_004:0938a14": "音菩薩　南無佛陀　南無達摩　南無僧",
    "T45n1909_004:0938a15": "伽",
    "T45n1909_004:0938a16": "大慈大悲救拔十方現受餓鬼道苦一切眾",
    "T45n1909_004:0938a17": "生。又願救拔十方地獄道畜生道人道一切",
    "T45n1909_004:0938a18": "眾生無量眾苦。令諸眾生即得解脫。斷三障",
    "T45n1909_004:0938a19": "業。無五怖畏。八解洗心。四弘被物。面奉慈",
    "T45n1909_004:0938a20": "顏諮承妙教。不起本處諸漏永盡。隨念俯應",
    "T45n1909_004:0938a21": "遍諸佛土。願行早圓造成正覺(一拜)。",
    "T45n1909_004:0938a22": "今日道場同業大眾。重復至誠一心諦聽。爾",
    "T45n1909_004:0938a23": "時佛在王舍城城東南有一池水。屎尿污穢",
    "T45n1909_004:0938a24": "盡入其中。臭不可近。有一大虫生此水中。身",
    "T45n1909_004:0938a25": "長數丈無有手足。宛轉低昂觀者數千。阿難",
    "T45n1909_004:0938a26": "往見。具以啟佛。佛與大眾共詣池所。大眾念",
    "T45n1909_004:0938a27": "言。今日如來當為眾會說虫本末。佛告大眾。",
    "T45n1909_004:0938a28": "維衛佛泥洹後時有塔寺。有五百比丘經過",
    "T45n1909_004:0938a29": "寺中。寺主歡喜請留供養。盡心供饌無有遺",
    "T45n1909_004:0938b01": "惜。後有五百商人。入海采寶還過塔寺。見",
    "T45n1909_004:0938b02": "五百比丘精勤行道。並各發心欣然共議。福",
    "T45n1909_004:0938b03": "田難遇當設薄供。人捨一珠。得五百摩尼珠",
    "T45n1909_004:0938b04": "以寄寺主。寺主後時生不善心。圖欲獨取不",
    "T45n1909_004:0938b05": "為設供。大眾問言。賈客施珠應當設供。寺主",
    "T45n1909_004:0938b06": "答言。是珠施我。若欲奪珠糞可與汝。若不時",
    "T45n1909_004:0938b07": "去割汝手足投之糞坑。眾念其癡默然各去。",
    "T45n1909_004:0938b08": "緣是罪惡受此蟲身。後入地獄又受眾苦。",
    "T45n1909_004:0938b09": "佛在王舍城。又見一眾生其舌長大。鐵釘釘",
    "T45n1909_004:0938b10": "舌熾然火起。終日竟夜備受楚痛。目連問佛。",
    "T45n1909_004:0938b11": "此何罪報今受此苦。佛答目連。此人昔時經",
    "T45n1909_004:0938b12": "作寺主。呵罵驅遣諸客比丘。不與飲食。不",
    "T45n1909_004:0938b13": "同供養。以是因緣故獲斯罪。又有眾生身體",
    "T45n1909_004:0938b14": "長大。頭上有鑊熾然火燒。滿中烊銅從四面",
    "T45n1909_004:0938b15": "出灌其身上。乘虛而行無有休息。目連問佛。",
    "T45n1909_004:0938b16": "此何等罪今受此苦。佛答目連。此人昔時作",
    "T45n1909_004:0938b17": "寺知事。檀越送油。不以分與諸客比丘。待客",
    "T45n1909_004:0938b18": "去後乃分舊住。以是因緣故獲斯罪。",
    "T45n1909_004:0938b19": "又一眾生熾然鐵丸。從身上入從身下出。乘",
    "T45n1909_004:0938b20": "虛而行苦痛難忍。目連問佛。此何等罪今受",
    "T45n1909_004:0938b21": "此苦。佛答目連。此人往昔作沙彌子。盜眾園",
    "T45n1909_004:0938b22": "中果子七枚。死入地獄受無量苦。餘業未盡",
    "T45n1909_004:0938b23": "故獲斯罪。",
    "T45n1909_004:0938b24": "又見大魚一身百頭頭頭各異墮他網中。世",
    "T45n1909_004:0938b25": "尊見已。入慈三昧乃喚此魚。魚即時應。世",
    "T45n1909_004:0938b26": "尊問言。汝母何在。答言。母在廁中作虫。佛語",
    "T45n1909_004:0938b27": "諸比丘。此大魚者。迦葉佛時作三藏比丘。以",
    "T45n1909_004:0938b28": "惡口故受多頭報。其母爾時受其利養。以是",
    "T45n1909_004:0938b29": "因緣作廁中虫。佛言。得此報者。皆由眾生惡",
    "T45n1909_004:0938c01": "口麁強。宣傳彼此鬪亂兩家。死入地獄。獄卒",
    "T45n1909_004:0938c02": "燒熱鐵鎞。表裏洞赤以烙其舌。復燒鐵鉤。鉤",
    "T45n1909_004:0938c03": "有三刃利如鋒鋩。以斷其舌。復以牛犁耕破",
    "T45n1909_004:0938c04": "其舌。復燒鐵杵刺其咽中。數千萬劫罪畢。乃",
    "T45n1909_004:0938c05": "出生鳥獸中。佛言。若有眾生論說君主父母",
    "T45n1909_004:0938c06": "師長其罪過是。",
    "T45n1909_004:0938c07": "今日道場同業大眾。聞佛此言大可怖畏。今",
    "T45n1909_004:0938c08": "善惡二途皎然可見。罪福果報諦了無疑。唯",
    "T45n1909_004:0938c09": "應努力勤行懺悔。相與披經具見此事。若不",
    "T45n1909_004:0938c10": "努力小復懈退。我今所作何由得辦。譬如歉",
    "T45n1909_004:0938c11": "乏之人心注百味。於其飢惱終無濟益。故知",
    "T45n1909_004:0938c12": "欲求勝妙法。欲度脫眾生者。不可止在於心。",
    "T45n1909_004:0938c13": "既在心事。宜自努力勤而行之。相與至心等",
    "T45n1909_004:0938c14": "一痛切五體投地。為地獄道餓鬼道畜生道",
    "T45n1909_004:0938c15": "人道一切眾生。求哀禮懺。又為父母師長善",
    "T45n1909_004:0938c16": "惡知識并及自身一切眷屬。求哀禮懺。若已",
    "T45n1909_004:0938c17": "作之罪願乞除滅。未作之罪不敢復作。仰願",
    "T45n1909_004:0938c18": "世間大慈悲父。",
    "T45n1909_004:0938c19": "南無彌勒佛　南無釋迦牟尼佛　南無提",
    "T45n1909_004:0938c20": "沙佛　南無明曜佛　南無持鬘佛　南無",
    "T45n1909_004:0938c21": "功德明佛　南無示義佛　南無燈曜佛",
    "T45n1909_004:0938c22": "　南無興盛佛　南無藥師佛　南無善濡佛",
    "T45n1909_004:0938c23": "　南無白毫佛　南無堅固佛　南無福威德",
    "T45n1909_004:0938c24": "佛　南無不可壞佛　南無德相佛　南無",
    "T45n1909_004:0938c25": "羅睺佛　南無眾主佛　南無梵聲佛　南",
    "T45n1909_004:0938c26": "無堅際佛　南無不高佛　南無作明佛",
    "T45n1909_004:0938c27": "　南無大山佛　南無金剛佛　南無將眾",
    "T45n1909_004:0938c28": "佛　南無無畏佛　南無珍寶佛　南無師",
    "T45n1909_004:0938c29": "子幡菩薩　南無師子作菩薩　南無無邊",
    "T45n1909_004:0939a01": "身菩薩　南無觀世音菩薩",
    "T45n1909_004:0939a02": "以慈悲力大智慧力不思議力無量自在",
    "T45n1909_004:0939a03": "力。度脫六道一切眾生。滅除六道一切眾苦。",
    "T45n1909_004:0939a04": "令諸眾生皆得斷除三途罪業。畢竟不復造",
    "T45n1909_004:0939a05": "五逆十惡更墮三途。從今日去。捨苦報生得",
    "T45n1909_004:0939a06": "淨土生。捨苦報命得智慧命。捨苦報身得金",
    "T45n1909_004:0939a07": "剛身。捨惡趣苦得涅槃樂。念惡趣苦發菩提",
    "T45n1909_004:0939a08": "心。四等六度常得現前。四辯六通如意自在。",
    "T45n1909_004:0939a09": "勇猛精進不休不息。乃至進修滿十地行。復",
    "T45n1909_004:0939a10": "能度脫一切眾生(一拜)。",
    "T45n1909_004:0939a11": "出地獄第二(向已具述因緣果報以業不善墜在惡道故復相續顯地獄門)",
    "T45n1909_004:0939a12": "今日道場同業大眾。雖復萬法差品功用不",
    "T45n1909_004:0939a13": "一。至於明闇相形。唯善與惡。語善則人天勝",
    "T45n1909_004:0939a14": "果。述惡則三途劇報。二事列世皎然非虛。",
    "T45n1909_004:0939a15": "而愚惑之者多起疑異。或言人天是妄造。地",
    "T45n1909_004:0939a16": "獄非真說。不知推因驗果。不知驗果尋因。既",
    "T45n1909_004:0939a17": "因果不分。各執世解。非但言空。談有乃亦題",
    "T45n1909_004:0939a18": "篇造論。心乖勝善未曾云謬。設使示誨執固",
    "T45n1909_004:0939a19": "益堅。如是等人自投惡道。如射箭頃墮在地",
    "T45n1909_004:0939a20": "獄。慈親孝子不能相救。唯得前行入於火鑊。",
    "T45n1909_004:0939a21": "身心摧碎精神痛苦。當此之時悔復何及。",
    "T45n1909_004:0939a22": "今日道場同業大眾。善惡相資猶如影響。罪",
    "T45n1909_004:0939a23": "福異處宿預嚴持。幸各明信無措疑心。何",
    "T45n1909_004:0939a24": "謂地獄。經言三千大千世界鐵圍兩山黑闇",
    "T45n1909_004:0939a25": "之間。謂之地獄。鐵城縱廣一千六百萬里。城",
    "T45n1909_004:0939a26": "中八萬四千鬲下以鐵為地。上以鐵為網。火",
    "T45n1909_004:0939a27": "燒此城表裏洞赤。上火徹下下火徹上。其名",
    "T45n1909_004:0939a28": "則有眾合黑闇刀輪劍林。鐵機刺林。鐵網鐵",
    "T45n1909_004:0939a29": "窟。鐵丸尖石。炭坑燒林。虎狼叫喚。鑊湯爐",
    "T45n1909_004:0939b01": "炭。刀山劍樹。火磨火城。銅柱鐵床。火車火",
    "T45n1909_004:0939b02": "輪。飲銅吐火。大熱大寒。拔舌釘身。犁耕斧",
    "T45n1909_004:0939b03": "斫。刀兵屠裂。灰河沸屎。寒氷淤泥。愚癡啼",
    "T45n1909_004:0939b04": "哭。聾盲瘖瘂。鐵鉤鐵嘴。復有大小泥犁阿鼻",
    "T45n1909_004:0939b05": "地獄。佛告阿難。云何名阿鼻地獄。阿者言無。",
    "T45n1909_004:0939b06": "鼻者言遮。阿者言無。鼻者言救。合言無遮無",
    "T45n1909_004:0939b07": "救。又阿者言無間。鼻者言無動。阿言極熱。鼻",
    "T45n1909_004:0939b08": "言極惱。阿言不閑。鼻言不住。不閑不住名阿",
    "T45n1909_004:0939b09": "鼻地獄。又阿言大焰。鼻言猛熱。猛火入心名",
    "T45n1909_004:0939b10": "阿鼻地獄。佛告阿難。阿鼻地獄縱廣正等三",
    "T45n1909_004:0939b11": "十二萬里。七重鐵城七層鐵網。下十八鬲。周",
    "T45n1909_004:0939b12": "匝七重皆有刀林。七重城內復有劍林。下十",
    "T45n1909_004:0939b13": "八鬲。鬲八萬四千重。於其四角有四大銅狗。",
    "T45n1909_004:0939b14": "其身長大萬六千里。眼如掣電。牙如劍樹。齒",
    "T45n1909_004:0939b15": "如刀山。舌如鐵刺。一切身毛皆出猛火。其煙",
    "T45n1909_004:0939b16": "臭惡。世間臭物無以為譬。又有十八獄卒。頭",
    "T45n1909_004:0939b17": "如羅剎頭。口如夜叉口。六十四眼。眼散迸",
    "T45n1909_004:0939b18": "鐵丸。如十里車。鉤牙上出高百六十里。牙",
    "T45n1909_004:0939b19": "頭火流燒前鐵車。令鐵車輪一一輪輞化為",
    "T45n1909_004:0939b20": "一億火。刀鋒刃劍戟。皆從火炎中出。如是流",
    "T45n1909_004:0939b21": "火燒阿鼻城。令阿鼻城赤如融銅。獄卒頭上",
    "T45n1909_004:0939b22": "有八牛頭。一一牛頭有十八角。一一角頭皆",
    "T45n1909_004:0939b23": "出火聚。火聚復化成十八火輞。火輞復變作",
    "T45n1909_004:0939b24": "大刀輪。如車輪許。輪輪相次在火炎間。滿阿",
    "T45n1909_004:0939b25": "鼻獄。銅狗張口吐舌在地。舌如鐵刺。舌出之",
    "T45n1909_004:0939b26": "時化無量舌滿阿鼻城。七重城內有七鐵幢。",
    "T45n1909_004:0939b27": "幢頭火涌如沸涌泉。其鐵流迸滿阿鼻城。阿",
    "T45n1909_004:0939b28": "鼻四門。於門閫上有十八釜。沸銅涌出從門",
    "T45n1909_004:0939b29": "漫流滿阿鼻城。一一鬲間有八萬四千鐵蟒大",
    "T45n1909_004:0939c01": "蛇。吐毒吐火身滿城內。其蛇哮吼如天震雷。",
    "T45n1909_004:0939c02": "雨大鐵丸滿阿鼻城。城中苦事八萬億千。苦",
    "T45n1909_004:0939c03": "中苦者集在此城。又有五百億虫。虫八萬四",
    "T45n1909_004:0939c04": "千嘴。嘴頭火流如雨而下滿阿鼻城。此虫下",
    "T45n1909_004:0939c05": "時阿鼻猛火其炎大熾。赤光火炎。照三百三",
    "T45n1909_004:0939c06": "十六萬里。從阿鼻地獄上。衝大海沃焦山下。",
    "T45n1909_004:0939c07": "大海水渧如車軸許。成大鐵尖滿阿鼻城。",
    "T45n1909_004:0939c08": "佛告阿難。若有眾生殺父害母罵辱六親。作",
    "T45n1909_004:0939c09": "是罪者命終之時。銅狗張口化十八車。狀如",
    "T45n1909_004:0939c10": "金車寶蓋在上。一切火炎化為玉女。罪人遙",
    "T45n1909_004:0939c11": "見心生歡喜。我欲往中我欲往中。風刀解身",
    "T45n1909_004:0939c12": "寒急失聲。寧得好火。在車上坐。然火自爆。作",
    "T45n1909_004:0939c13": "是念已。即便命終。揮霍之問已坐金車。顧瞻",
    "T45n1909_004:0939c14": "玉女。皆捉鐵斧斬截其身。身下火起如旋火",
    "T45n1909_004:0939c15": "輪。譬如壯士屈伸臂頃。直墮阿鼻大地獄中。",
    "T45n1909_004:0939c16": "從於上鬲如旋火輪至下鬲際。身遍鬲內。銅",
    "T45n1909_004:0939c17": "狗大吼齧骨噆髓。獄卒羅剎捉大鐵叉。叉頭",
    "T45n1909_004:0939c18": "令起。遍體火炎滿阿鼻城。鐵網雨刀從毛孔",
    "T45n1909_004:0939c19": "入。化閻羅王大聲告勅。癡人獄種。汝在世時",
    "T45n1909_004:0939c20": "不孝父母邪慢無道。汝今生處名阿鼻地獄。",
    "T45n1909_004:0939c21": "汝不知恩無有慚愧。受此苦惱為樂不耶。作",
    "T45n1909_004:0939c22": "是語已即滅不現。爾時獄卒復驅罪人。從於",
    "T45n1909_004:0939c23": "下鬲乃至上鬲。經歷八萬四千鬲中。[打丁+聿]身而",
    "T45n1909_004:0939c24": "過至鐵網際。一日一夜爾乃周遍。阿鼻地獄",
    "T45n1909_004:0939c25": "一日一夜。此閻浮提日月歲數六十小劫。如",
    "T45n1909_004:0939c26": "是壽命盡一大劫。五逆罪人無慚無愧造作",
    "T45n1909_004:0939c27": "五逆。五逆罪故。臨命終時。十八風刀如鐵",
    "T45n1909_004:0939c28": "火車解截其身。以熱逼故。便作是言。得好色",
    "T45n1909_004:0939c29": "華清涼大樹。於下遊戲不亦樂乎。作此念時。",
    "T45n1909_004:0940a01": "阿鼻地獄。八萬四千諸惡劍林化作寶樹。華",
    "T45n1909_004:0940a02": "果茂盛行列在前。大熱火炎化為蓮華在彼",
    "T45n1909_004:0940a03": "樹下。罪人見已。我所願者今已得果。作是語",
    "T45n1909_004:0940a04": "時疾於暴雨坐蓮華上。坐已須臾鐵嘴諸虫",
    "T45n1909_004:0940a05": "從火華起。穿骨入髓徹心穿腦。攀樹而上。一",
    "T45n1909_004:0940a06": "切劍枝削肉徹骨。無量刀林當上而下。火車",
    "T45n1909_004:0940a07": "爐炭十八苦事一時來迎。此相現前陷墜地",
    "T45n1909_004:0940a08": "下。從下鬲上身如華敷遍滿下鬲。從下鬲起",
    "T45n1909_004:0940a09": "火炎猛熾至於上鬲。至上鬲已。身滿其中。熱",
    "T45n1909_004:0940a10": "惱急故張眼吐舌。此人罪故。萬億鎔銅百",
    "T45n1909_004:0940a11": "千刀輪從空中下。頭入足出。一切苦事過於",
    "T45n1909_004:0940a12": "上說百千萬倍。具五逆者其人受罪足滿五劫。",
    "T45n1909_004:0940a13": "復有眾生。破佛禁戒虛食信施。誹謗邪見不",
    "T45n1909_004:0940a14": "識因果。斷學般若。毀十方佛。偷佛法物。起諸",
    "T45n1909_004:0940a15": "穢污不清淨行。不知慚愧。毀辱所親。造眾惡",
    "T45n1909_004:0940a16": "事。此人罪報臨命終時。風刀解身偃臥不定。",
    "T45n1909_004:0940a17": "如被楚撻。其心荒越發狂癡想。見已室宅男",
    "T45n1909_004:0940a18": "女大小。一切皆是不淨之物。屎尿臭處盈流",
    "T45n1909_004:0940a19": "于外。爾時罪人即作是語。云何此處無好城",
    "T45n1909_004:0940a20": "郭及好山林使吾遊戲。乃處如此不淨物間。",
    "T45n1909_004:0940a21": "作是語已。獄卒羅剎以大鐵叉擎阿鼻獄及",
    "T45n1909_004:0940a22": "諸刀林。化作寶樹及清涼池。火炎化作金葉",
    "T45n1909_004:0940a23": "蓮華。諸鐵嘴虫化為鳧雁。地獄痛聲如詠歌",
    "T45n1909_004:0940a24": "音。罪人聞已。如此好處吾當遊中。念已尋時",
    "T45n1909_004:0940a25": "坐火蓮華。諸鐵嘴虫從身毛孔噆食其軀。百",
    "T45n1909_004:0940a26": "千鐵輪從頂上入。恒沙鐵叉挑其眼睛。地獄",
    "T45n1909_004:0940a27": "銅狗化作百億鐵狗。競分其身取心而食。俄",
    "T45n1909_004:0940a28": "爾之間身如鐵華滿十八鬲。一一華葉八萬",
    "T45n1909_004:0940a29": "四千。一一葉頭身。手支節在一鬲間。地獄",
    "T45n1909_004:0940b01": "不大。此身不小。遍滿如此大地獄中。此等罪",
    "T45n1909_004:0940b02": "人墮此地獄。經歷八萬四千大劫。此泥犁滅。",
    "T45n1909_004:0940b03": "復入東方十八鬲中如前受苦。此阿鼻獄南",
    "T45n1909_004:0940b04": "亦十八鬲。西亦十八鬲。北亦十八鬲。謗方等",
    "T45n1909_004:0940b05": "經。具五逆罪。破壞賢聖。斷諸善根。如此罪人",
    "T45n1909_004:0940b06": "具眾罪者。身滿阿鼻獄。四支復滿十八鬲中。",
    "T45n1909_004:0940b07": "此阿鼻獄但燒如此獄種眾生。劫欲盡時東",
    "T45n1909_004:0940b08": "門即開。見東門外清泉流水華果林樹一切",
    "T45n1909_004:0940b09": "俱現。是諸罪人從下鬲見。眼火暫歇。從下鬲",
    "T45n1909_004:0940b10": "起宛轉腹行。[打丁+聿]身上走到上鬲中。手攀刀輪。",
    "T45n1909_004:0940b11": "時虛空中雨熱鐵丸。走趣東門。既至門閫。獄",
    "T45n1909_004:0940b12": "卒羅剎手捉鐵叉逆刺其眼。銅狗齧心悶絕",
    "T45n1909_004:0940b13": "而死。死已復生。見南門開如前不異。如是西",
    "T45n1909_004:0940b14": "門北門亦皆如此。如此時間經歷半劫。阿鼻",
    "T45n1909_004:0940b15": "獄死復生寒氷獄中。寒氷獄死生黑闇處。八",
    "T45n1909_004:0940b16": "千萬歲目無所見。受大虫身宛轉腹行。諸情",
    "T45n1909_004:0940b17": "闇塞無所解知。百千狐狼牽掣食之。命終之",
    "T45n1909_004:0940b18": "後生畜生中。五千萬身受鳥獸形。如是罪畢",
    "T45n1909_004:0940b19": "還生人中。聾盲瘖瘂疥癩癰疽。貧窮下賤一",
    "T45n1909_004:0940b20": "切諸衰以自莊嚴。受此賤形經五百身。後復",
    "T45n1909_004:0940b21": "還生餓鬼道中。餓鬼道中遇善知識諸大菩",
    "T45n1909_004:0940b22": "薩。呵責其言。汝於前身無量世時作無限罪。",
    "T45n1909_004:0940b23": "誹謗不信墮阿鼻獄。受諸苦惱不可具說。",
    "T45n1909_004:0940b24": "汝今應當發慈悲心。時諸餓鬼聞是語已。稱",
    "T45n1909_004:0940b25": "南無佛。稱佛恩力尋即命終生四天處。生彼",
    "T45n1909_004:0940b26": "天已悔過自責。發菩提心。諸佛心光不捨是",
    "T45n1909_004:0940b27": "等。攝受是輩。慈哀是等。如羅睺羅。教避地獄",
    "T45n1909_004:0940b28": "如愛眼目。佛告大王。欲知佛心光明所照。常",
    "T45n1909_004:0940b29": "照如此無間無救諸苦眾生。佛心所緣。常緣",
    "T45n1909_004:0940c01": "此等極惡眾生。以佛心力自莊嚴故。過算數",
    "T45n1909_004:0940c02": "劫。令彼惡人發菩提心。",
    "T45n1909_004:0940c03": "今日道場同業大眾。聞佛世尊說上諸苦。宜",
    "T45n1909_004:0940c04": "加攝心莫生放逸。相與若復不勤方便行",
    "T45n1909_004:0940c05": "菩薩道。則於一一地獄皆有罪分。今日同為",
    "T45n1909_004:0940c06": "現受阿鼻地獄等苦一切眾生。當受阿鼻地",
    "T45n1909_004:0940c07": "獄等苦一切眾生。廣及十方一切地獄現受",
    "T45n1909_004:0940c08": "當受無窮無盡一切眾生。等一痛切五體投",
    "T45n1909_004:0940c09": "地。歸依世間大慈悲父。",
    "T45n1909_004:0940c10": "南無彌勒佛　南無七佛　南無十方",
    "T45n1909_004:0940c11": "十佛　南無三十五佛　南無五十三佛",
    "T45n1909_004:0940c12": "　南無百七十佛　南無莊嚴劫千佛　南無",
    "T45n1909_004:0940c13": "賢劫千佛　南無星宿劫千佛　南無十方",
    "T45n1909_004:0940c14": "菩薩摩訶薩　南無十二菩薩　南無無",
    "T45n1909_004:0940c15": "邊身菩薩　南無觀世音菩薩",
    "T45n1909_004:0940c16": "又復歸依十方盡虛空界無量形像。優填王",
    "T45n1909_004:0940c17": "金像。旃檀像。阿育王銅像。吳中石像。師子國",
    "T45n1909_004:0940c18": "玉像。諸國土中金像。銀像。瑠璃像。珊瑚像。",
    "T45n1909_004:0940c19": "琥珀像。硨磲像。碼碯像。真珠像。摩尼寶像。",
    "T45n1909_004:0940c20": "紫磨上色閻浮檀金像。",
    "T45n1909_004:0940c21": "又復歸命十方如來一切髮塔。一切齒塔。一",
    "T45n1909_004:0940c22": "切牙塔。一切爪塔。一切頂上骨塔。一切身中",
    "T45n1909_004:0940c23": "諸舍利塔。袈裟塔。匙鉢塔。澡瓶塔錫。杖塔。",
    "T45n1909_004:0940c24": "如是等為佛事者。",
    "T45n1909_004:0940c25": "又復歸命諸佛生處塔。得道塔。轉法輪塔。般",
    "T45n1909_004:0940c26": "涅槃塔。多寶佛塔。阿育王所造八萬四千塔。",
    "T45n1909_004:0940c27": "天上塔。人間塔。龍王宮中一切寶塔又復",
    "T45n1909_004:0940c28": "歸依十方盡虛空界一切諸佛。",
    "T45n1909_004:0940c29": "歸依十方盡虛空界一切尊法。",
    "T45n1909_004:0941a01": "歸依十方盡虛空界一切賢聖。",
    "T45n1909_004:0941a02": "仰願同以慈悲力安慰眾生力無量自在力無",
    "T45n1909_004:0941a03": "量大神通力攝受。今日道場同為阿鼻大地",
    "T45n1909_004:0941a04": "獄受苦一切眾生懺悔。乃至十方不可說一",
    "T45n1909_004:0941a05": "切地獄眾生懺悔。及父母師長一切眷屬今",
    "T45n1909_004:0941a06": "日懺悔。以大悲水洗除今日現受阿鼻地獄",
    "T45n1909_004:0941a07": "等及餘地獄等苦一切眾生罪垢令得清淨。",
    "T45n1909_004:0941a08": "洗除今日道場同懺悔者及其父母師長一切",
    "T45n1909_004:0941a09": "眷屬罪垢令得清淨。又洗除六道一切眾生罪",
    "T45n1909_004:0941a10": "垢。令至道場畢竟清淨。從今日去至于道場。",
    "T45n1909_004:0941a11": "皆得斷除阿鼻地獄苦及十方盡虛空界不可",
    "T45n1909_004:0941a12": "說不可說諸地獄苦。畢竟不復入於三途。畢",
    "T45n1909_004:0941a13": "竟不復墮於地獄。畢竟不復為十惡業。造五",
    "T45n1909_004:0941a14": "逆罪受諸苦惱。一切眾罪願盡消滅。捨地獄",
    "T45n1909_004:0941a15": "生得淨土生。捨地獄命得智慧命。捨地獄身",
    "T45n1909_004:0941a16": "得金剛身。捨地獄苦得涅槃樂。念地獄苦發",
    "T45n1909_004:0941a17": "菩提心。四等六度常得現前。四辯六通如意",
    "T45n1909_004:0941a18": "自在。具足智慧行菩薩道。勇猛精進不休不",
    "T45n1909_004:0941a19": "息。乃至進修滿十地行。入金剛心成等正覺。",
    "T45n1909_004:0941a20": "還度十方一切眾生。",
    "T45n1909_004:0941a21": "今日道場同業大眾。諸餘地獄雜受苦報不",
    "T45n1909_004:0941a22": "復可記。如是名號楚毒無量。相與披覽具見",
    "T45n1909_004:0941a23": "其事。經云。閻羅王一念之惡便總獄事。自身",
    "T45n1909_004:0941a24": "受苦亦不可論。閻羅大王昔為毘沙國王。與",
    "T45n1909_004:0941a25": "維陀始王共戰兵力不如。因立誓願。願我後",
    "T45n1909_004:0941a26": "生為地獄主治此罪人。十八大臣及百萬眾",
    "T45n1909_004:0941a27": "皆悉同願。毘沙王者今閻羅王是。十八大臣",
    "T45n1909_004:0941a28": "今十八獄主是。百萬之眾今牛頭阿旁等是。",
    "T45n1909_004:0941a29": "而此官屬悉隷北方毘沙門天王。長阿含經",
    "T45n1909_004:0941b01": "云。閻羅大王所住之處。在閻浮提南金剛山",
    "T45n1909_004:0941b02": "內。王宮縱廣六千由旬。地獄經云。住地獄間。",
    "T45n1909_004:0941b03": "宮城縱廣三萬里。銅鐵所成。晝夜三時有大",
    "T45n1909_004:0941b04": "銅鑊。滿中烊銅自然在前。有大獄卒臥王熱",
    "T45n1909_004:0941b05": "鐵床上。鐵鉤擘口烊銅灌之。從咽徹下無不",
    "T45n1909_004:0941b06": "焦爛。彼諸大臣亦復如是十八獄王。一曰迦",
    "T45n1909_004:0941b07": "延。典泥犁獄。二號屈尊。典刀山獄。三名沸",
    "T45n1909_004:0941b08": "壽。典沸沙獄。四名沸曲。典沸屎獄。五名迦",
    "T45n1909_004:0941b09": "世。典黑耳獄。六名[嶬我+皿]傞。典火車獄。七名湯",
    "T45n1909_004:0941b10": "謂。典鑊湯獄。八名鐵迦然。典鐵床獄。九名",
    "T45n1909_004:0941b11": "惡生。典[嶬我+皿]山獄。十名呻吟。典寒氷獄。十一毘",
    "T45n1909_004:0941b12": "迦。典剝皮獄。十二遙頭。典畜生獄。十三提",
    "T45n1909_004:0941b13": "薄。典刀兵獄。十四夷大。典鐵磨獄。十五悅",
    "T45n1909_004:0941b14": "頭。典寒氷獄。十六名穿骨。典鐵[竺二+丹]獄。十",
    "T45n1909_004:0941b15": "七名身。典蛆虫獄。十八觀身。典烊銅獄。如是",
    "T45n1909_004:0941b16": "各有無量地獄以為眷屬。獄有一主。牛頭阿",
    "T45n1909_004:0941b17": "旁其性兇虐無一慈忍。見諸眾生受此惡報。",
    "T45n1909_004:0941b18": "唯憂不苦。唯恐不毒。或問獄卒。眾生受苦甚",
    "T45n1909_004:0941b19": "可悲念。而汝常懷酷毒無慈愍心。獄卒答",
    "T45n1909_004:0941b20": "言。如此罪惡諸受苦者。不孝父母。謗佛謗法",
    "T45n1909_004:0941b21": "謗諸賢聖。罵辱六親。輕慢師長。毀陷一切。惡",
    "T45n1909_004:0941b22": "口兩舌。諂曲嫉妬。離他骨肉。瞋恚殺害。貪欲",
    "T45n1909_004:0941b23": "欺詐。邪命邪求及以邪見。懈怠放逸造諸怨",
    "T45n1909_004:0941b24": "結。如是等人來此受苦。每至免脫之日恒加",
    "T45n1909_004:0941b25": "勸喻。此中劇苦非可忍耐。汝今得出勿復更",
    "T45n1909_004:0941b26": "造。而此罪人初無改悔。今日得出俄頃復還。",
    "T45n1909_004:0941b27": "展轉輪迴不知痛苦。令我荕力疲此眾生。從",
    "T45n1909_004:0941b28": "劫至劫與其相對。以是事故。我於罪人無片",
    "T45n1909_004:0941b29": "慈心。故加楚毒。望其知苦知慚知恥不復更",
    "T45n1909_004:0941c01": "還。觀此眾生。乃可至苦終不肯避。決不修善",
    "T45n1909_004:0941c02": "往趣泥洹。既是無知之物。不知避苦求樂。",
    "T45n1909_004:0941c03": "所以痛劇倍於人間。何容於此而生慈忍。",
    "T45n1909_004:0941c04": "今日道場同業大眾。今以世間牢獄比挍。便",
    "T45n1909_004:0941c05": "可立知信非虛唱。若使有人三淪獄戶。雖是",
    "T45n1909_004:0941c06": "親族周旋已無惻愴。況牛頭阿旁。見此眾生",
    "T45n1909_004:0941c07": "得出復入嬰苦事長。得免暫有。唯應修心",
    "T45n1909_004:0941c08": "變其所習。若不改悔永沈苦處。墮在其中次",
    "T45n1909_004:0941c09": "第經歷。從苦入苦無有休息。故三世怨對因",
    "T45n1909_004:0941c10": "果相生。善惡二環未曾暫輟。報應之徵皎然",
    "T45n1909_004:0941c11": "可見。為惡得苦。還以報之。在地獄中窮年極",
    "T45n1909_004:0941c12": "劫具受劇苦。地獄罪畢復墮畜生。畜生罪畢",
    "T45n1909_004:0941c13": "復生餓鬼。如是經歷無量生死無量苦痛。豈",
    "T45n1909_004:0941c14": "不人人及時行道。相與今日等一痛切五",
    "T45n1909_004:0941c15": "體投地。普為十方地獄道獄王大臣牛頭阿",
    "T45n1909_004:0941c16": "旁各及眷屬。餓鬼道餓鬼神等各及眷屬。畜",
    "T45n1909_004:0941c17": "生道畜生神等各及眷屬。廣及十方無窮無",
    "T45n1909_004:0941c18": "盡一切眾生。求哀懺悔。改往修來不復為惡。",
    "T45n1909_004:0941c19": "已作之罪願乞除滅。未作之罪不敢復造。唯",
    "T45n1909_004:0941c20": "願十方一切諸佛。以不思議自在神力。同加",
    "T45n1909_004:0941c21": "救護哀愍攝受。令諸眾生應時解脫。又願世",
    "T45n1909_004:0941c22": "間大慈悲父。",
    "T45n1909_004:0941c23": "南無彌勒佛　南無釋迦牟尼佛　南無華",
    "T45n1909_004:0941c24": "日佛　南無軍力佛　南無華光佛　南無",
    "T45n1909_004:0941c25": "仁愛佛　南無大威德佛　南無梵王佛",
    "T45n1909_004:0941c26": "　南無量明佛　南無龍德佛　南無堅步",
    "T45n1909_004:0941c27": "佛　南無不虛見佛　南無精進德佛　南",
    "T45n1909_004:0941c28": "無善守佛　南無歡喜佛　南無不退佛",
    "T45n1909_004:0941c29": "　南無師子相佛　南無勝知佛　南無法氏",
    "T45n1909_004:0942a01": "佛　南無喜王佛　南無妙御佛　南無愛",
    "T45n1909_004:0942a02": "作佛　南無德臂佛　南無香象佛　南無",
    "T45n1909_004:0942a03": "觀視佛　南無雲音佛　南無善思佛　南",
    "T45n1909_004:0942a04": "無師子幡菩薩　南無師子作菩薩　南",
    "T45n1909_004:0942a05": "無無邊身菩薩　南無觀世音菩薩",
    "T45n1909_004:0942a06": "以自在神力。救拔地獄道獄王大臣。及諸",
    "T45n1909_004:0942a07": "地獄眷屬十八鬲子地獄。如是十八鬲子地",
    "T45n1909_004:0942a08": "獄。各有眷屬等獄。盡地獄道一切地獄牛頭",
    "T45n1909_004:0942a09": "阿旁及受苦一切眾生。令此眾生今日俱得",
    "T45n1909_004:0942a10": "解脫。罪因苦果同得消滅。從今日去。畢竟永",
    "T45n1909_004:0942a11": "斷地獄道。業畢竟不復墮於三途。捨地獄生",
    "T45n1909_004:0942a12": "得淨土生。捨地獄命得智慧命。捨地獄身得",
    "T45n1909_004:0942a13": "金剛身。捨地獄苦得涅槃樂。捨地獄苦發菩",
    "T45n1909_004:0942a14": "提心。四等六度常得現前。四辯六道如意自",
    "T45n1909_004:0942a15": "在。勇猛精進不休不息。乃至進修滿十地行。",
    "T45n1909_004:0942a16": "還度無邊一切眾生。入金剛心成等正覺(一拜)。",
    "T45n1909_004:0942a17": "慈悲道場懺法卷第四"
}