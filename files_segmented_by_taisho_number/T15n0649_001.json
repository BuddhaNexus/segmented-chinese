{
    "T15n0649_001:0727b08": "觀察諸法行經卷第一",
    "T15n0649_001:0727b10": "隋天竺三藏闍那崛多譯",
    "T15n0649_001:0727b11": "無邊善方便行品第一",
    "T15n0649_001:0727b12": "爾時，婆伽婆更遊王舍鷲鳥丘中，共大比丘",
    "T15n0649_001:0727b13": "眾滿千比丘，共菩薩摩訶薩有八十俱致",
    "T15n0649_001:0727b14": "菩薩摩訶薩，種種佛剎來集，皆得陀羅尼忍",
    "T15n0649_001:0727b15": "三摩地，一生補處，證得過去、未來智道；言說",
    "T15n0649_001:0727b16": "清淨，不作詐善，不自稱讚，無有貪婪；外道不",
    "T15n0649_001:0727b17": "勝，過魔羅業，得諸佛法，具成無畏；法障已過、",
    "T15n0649_001:0727b18": "業障已滅，於法本性已得無疑；說歌頌句，心",
    "T15n0649_001:0727b19": "無窮盡；不可思劫願鎧莊嚴；笑顏先語，面無",
    "T15n0649_001:0727b20": "嚬蹙，辯才不斷；已得等忍三摩地陀羅尼，",
    "T15n0649_001:0727b21": "具成無邊辯才及勝無畏，百千俱致那由多",
    "T15n0649_001:0727b22": "劫善說一句；信解諸法猶如幻焰、水月、夢影、",
    "T15n0649_001:0727b23": "響等，無來、無去，無生、無滅，空、無相、無願，顯不",
    "T15n0649_001:0727b24": "可取，無有障礙；善知無邊智慧，善覺諸眾生",
    "T15n0649_001:0727b25": "心行智，如彼眾生信解，隨其信解善為說法；",
    "T15n0649_001:0727b26": "禁攝自心離法、渴愛，具無慢忍，善巧勝妙；如",
    "T15n0649_001:0727b27": "本性法攝取佛剎，功德莊嚴無邊作願，善能",
    "T15n0649_001:0727b28": "案行無數世界，念佛三摩地常現在前，善勸",
    "T15n0649_001:0727b29": "請無量佛；善知滅纏、順眠煩惱，善知遊戲非",
    "T15n0649_001:0727c01": "一百千三摩地海。彼謂：慈氏菩薩摩訶薩、曼",
    "T15n0649_001:0727c02": "殊尸利童真、觀世自在菩薩摩訶薩、大勢至",
    "T15n0649_001:0727c03": "菩薩摩訶薩、雲音菩薩摩訶薩、善百千開華",
    "T15n0649_001:0727c04": "智菩薩摩訶薩、無邊攀緣出意菩薩摩訶薩、",
    "T15n0649_001:0727c05": "電莊嚴鳴音王菩薩摩訶薩、無數俱致劫普",
    "T15n0649_001:0727c06": "生智菩薩摩訶薩、師子吼王菩薩摩訶薩、等",
    "T15n0649_001:0727c07": "不等觀菩薩摩訶薩、淨密金無疑王菩薩摩",
    "T15n0649_001:0727c08": "訶薩、寂觀菩薩摩訶薩、智王菩薩摩訶薩、",
    "T15n0649_001:0727c09": "不空見菩薩摩訶薩、賢護為首十六大善丈",
    "T15n0649_001:0727c10": "夫、象香手者菩薩、無邊寶藏菩薩、智積菩",
    "T15n0649_001:0727c11": "薩、辯積菩薩、師子吼鳴音王菩薩、珠莊嚴",
    "T15n0649_001:0727c12": "瓔珞行菩薩、師子行步菩薩、陀羅尼自在王",
    "T15n0649_001:0727c13": "菩薩、得無邊辯才無畏菩薩、名稱菩薩摩",
    "T15n0649_001:0727c14": "訶薩、喜王菩薩摩訶薩。如是為首，共八十俱",
    "T15n0649_001:0727c15": "致菩薩摩訶薩。若此三千大千世界大王——或",
    "T15n0649_001:0727c16": "釋、或梵、或大梵、或天王、或龍王、或夜叉主、阿",
    "T15n0649_001:0727c17": "修羅、伽留茶、緊那羅、摩睺羅伽、人非人主——彼",
    "T15n0649_001:0727c18": "共眷屬圍繞，執持華鬘、塗香、衣蓋、幢幡、鼓樂，",
    "T15n0649_001:0727c19": "詣於佛所。到已，頂禮佛足，作三匝繞，隨所執",
    "T15n0649_001:0727c20": "持華鬘、香、塗香、末香、衣蓋、幡幢、鼓樂，於世尊",
    "T15n0649_001:0727c21": "所作供養已，尊重受教，合掌而住。",
    "T15n0649_001:0727c22": "爾時，喜王菩薩摩訶薩七日斷食已，若經行、",
    "T15n0649_001:0727c23": "若立、若坐，不臥、不睡，精勤求法——何等三摩地",
    "T15n0649_001:0727c24": "令菩薩摩訶薩於無上大乘轉取遍智、財寶",
    "T15n0649_001:0727c25": "智等？彼作此因緣已，即起於座，一肩整衣，右",
    "T15n0649_001:0727c26": "膝著地，合掌向佛而白佛言：「大德世尊！我",
    "T15n0649_001:0727c27": "於如來、應、正遍知隨分欲問，若婆伽婆賜我",
    "T15n0649_001:0727c28": "空閑，如我問已即為解說。」如是語已，佛告喜",
    "T15n0649_001:0727c29": "王菩薩摩訶薩言：「喜王！如來、應、正遍知常作",
    "T15n0649_001:0728a01": "空閑，解說問難。喜王！汝若如是欲問如來、應、",
    "T15n0649_001:0728a02": "正遍知，我即於汝彼彼所問如問解說，當令",
    "T15n0649_001:0728a03": "歡喜。」如是語已，喜王菩薩摩訶薩而白佛言：",
    "T15n0649_001:0728a04": "「世尊！何等三摩地？菩薩摩訶薩具成三摩地",
    "T15n0649_001:0728a05": "故，菩薩摩訶薩如實知諸眾生心行、能入諸",
    "T15n0649_001:0728a06": "佛、世尊說意，所說無倒，順入隨音實智。能",
    "T15n0649_001:0728a07": "見現在諸佛、世尊無有障礙，順得無瞋諍法，",
    "T15n0649_001:0728a08": "於如聞、如念法奉行而住。雖於世法中行而",
    "T15n0649_001:0728a09": "不為世法所染，雖行遍智定中而於彼自在",
    "T15n0649_001:0728a10": "不生，雖行涅槃法中而不於中間涅槃——以",
    "T15n0649_001:0728a11": "未滿諸佛法故——雖行聲聞獨覺法中實行而",
    "T15n0649_001:0728a12": "不於彼乘涅槃。「出無邊念，心不忘失，入諸眾",
    "T15n0649_001:0728a13": "生種種界門、無窮盡問，辯說相續，攝取無邊",
    "T15n0649_001:0728a14": "功德莊嚴佛剎。於別智中得無餘智，雖成熟",
    "T15n0649_001:0728a15": "眾生不依眾生想而說法，彼無有見住而將",
    "T15n0649_001:0728a16": "置涅槃，亦無一法可欲寂靜。雖行菩提而不",
    "T15n0649_001:0728a17": "依住，大智具成，捨離有、無二邊故。雖知諸",
    "T15n0649_001:0728a18": "法緣生而於緣生法中不著，速證阿耨多羅",
    "T15n0649_001:0728a19": "三藐三菩提，降伏摩羅及與徒眾，諸他論",
    "T15n0649_001:0728a20": "師以法屈伏，當轉無上法輪，為天等世作法",
    "T15n0649_001:0728a21": "吼鳴。「世尊！然佛法不可思、菩薩法不可思、",
    "T15n0649_001:0728a22": "菩薩行不可思。甚善，世尊！我向問如來者，世",
    "T15n0649_001:0728a23": "尊以無數不可思諸種勝具佛智為我演說。",
    "T15n0649_001:0728a24": "若我於世尊邊聞已，如實當行；如實行已，當",
    "T15n0649_001:0728a25": "滿諸種勝具佛智。」喜王菩薩摩訶薩如是語",
    "T15n0649_001:0728a26": "已，復以歌頌問佛。此歌頌者，所謂：",
    "T15n0649_001:0728a27": "「我問論師月、　　世親人上者，",
    "T15n0649_001:0728a28": "　若諸菩薩行，　　次第為解說。",
    "T15n0649_001:0728a29": "　多眾等來無有邊，　　人、天、夜叉眾如信，",
    "T15n0649_001:0728b01": "　聞勝功德佛法已，　　多百欲與覺相應。",
    "T15n0649_001:0728b02": "　佛勝德中生信已，　　我問渡諸功德岸，",
    "T15n0649_001:0728b03": "　名稱無邊知我心，　　他非我證除勝者。",
    "T15n0649_001:0728b04": "　解散分別十力行，　　人、天渴樂勝者德，",
    "T15n0649_001:0728b05": "　菩提德行最無比，　　百大方便說智行。",
    "T15n0649_001:0728b06": "　如破黑親共力者，　　如速放出智光明；",
    "T15n0649_001:0728b07": "　如動三千所有地，　　如菩薩行當為說。",
    "T15n0649_001:0728b08": "　婆吒勝覺樹，　　住此而抖擻，",
    "T15n0649_001:0728b09": "　如放光照剎，　　俱致那由他。",
    "T15n0649_001:0728b10": "　如大地震動，　　觸證最勝智，",
    "T15n0649_001:0728b11": "　善行於行者，　　如行當為說。",
    "T15n0649_001:0728b12": "　如有當得開華相、　　如生無邊音住持、",
    "T15n0649_001:0728b13": "　如得正定等迷留、　　如菩薩行當為辯；",
    "T15n0649_001:0728b14": "　如有開華相無垢、　　如有善巧聞持意、",
    "T15n0649_001:0728b15": "　如有不動似迷留，　　滿百功德如行說。",
    "T15n0649_001:0728b16": "　無等、無稱、無諂詐、　　無我、應供、無三垢，",
    "T15n0649_001:0728b17": "　智眾所讚勝沙門，　　我今問彼勝人行。",
    "T15n0649_001:0728b18": "　善意行持開華言，　　勝言無錯、無濁語，",
    "T15n0649_001:0728b19": "　善夫牛王利除垢，　　如速作佛為我說。",
    "T15n0649_001:0728b20": "　若有多人來集此，　　晝夜精勤無異心，",
    "T15n0649_001:0728b21": "　彼等聞此勝行已，　　當住如實菩提行。",
    "T15n0649_001:0728b22": "　此多人、天樂佛德，　　晝夜決力勤不餘，",
    "T15n0649_001:0728b23": "　彼聞此行當奉行，　　當得十力破他力。",
    "T15n0649_001:0728b24": "　如當得於三摩地、　　如得通智及辯才、",
    "T15n0649_001:0728b25": "　如佛光照無邊方，　　當問智慧無邊稱。",
    "T15n0649_001:0728b26": "　笑顏如如說如是，　　善知如如諸法中，",
    "T15n0649_001:0728b27": "　如得智通廣住持，　　見十方佛百無垢。",
    "T15n0649_001:0728b28": "　云何當得無比智？　　善那由多俱致經，",
    "T15n0649_001:0728b29": "　當於說時無有錯，　　如菩薩行當為辯。",
    "T15n0649_001:0728c01": "　我不問有樂，　　去離有趣者；",
    "T15n0649_001:0728c02": "　我不問小行，　　去離諸行者。",
    "T15n0649_001:0728c03": "　如得最勝德，　　百種功德圓，",
    "T15n0649_001:0728c04": "　為我如是說，　　顏容喜笑者。",
    "T15n0649_001:0728c05": "　我今不問有樂道、　　我今不問境界依，",
    "T15n0649_001:0728c06": "　勝者！我欲生甘露，　　十力所行如實說。",
    "T15n0649_001:0728c07": "　善逝！云何當淨施？　　云何持戒振去塵？",
    "T15n0649_001:0728c08": "　云何忍慈皆欲樂？　　如有精進彼當說。",
    "T15n0649_001:0728c09": "　云何愛智樂斷惑？　　云何智度斷名言？",
    "T15n0649_001:0728c10": "　當如智海不可動，　　如菩薩行當為說。",
    "T15n0649_001:0728c11": "　若我不得問善逝，　　於中我智盡不超。",
    "T15n0649_001:0728c12": "　得度遍智功德岸！　　為我皆說無邊德。」",
    "T15n0649_001:0728c13": "如是語已，佛告喜王菩薩摩訶薩言：「甚善，喜",
    "T15n0649_001:0728c14": "王！甚善，喜王！汝今發行為多人利益故，為多",
    "T15n0649_001:0728c15": "人安樂故，為憐愍世間故，以義利益安樂天",
    "T15n0649_001:0728c16": "人故，亦為此時及未來菩薩摩訶薩不斷佛",
    "T15n0649_001:0728c17": "種性故，不斷法種性、僧種性故，汝於如來、應、",
    "T15n0649_001:0728c18": "正遍知今問此義；如汝於恒伽河沙等佛、世",
    "T15n0649_001:0728c19": "尊邊已曾問難、出生解說。喜王！彼宜善聽、",
    "T15n0649_001:0728c20": "善作正念，我當為說菩薩因何三摩地得",
    "T15n0649_001:0728c21": "此及異功德、知諸眾生心行。」喜王菩薩摩",
    "T15n0649_001:0728c22": "訶薩言：「世尊！如是樂聞。」佛言：「喜王！有",
    "T15n0649_001:0728c23": "三摩地說名決定觀察諸法行，菩薩摩訶薩",
    "T15n0649_001:0728c24": "若因此三摩地，得八十四千三摩地、得八",
    "T15n0649_001:0728c25": "十四千陀羅尼、得八十四千波羅蜜，速證阿",
    "T15n0649_001:0728c26": "耨多羅三藐三菩提已，轉無上法輪、為天人",
    "T15n0649_001:0728c27": "等世當作鳴吼。「喜王！彼何者是說名決定",
    "T15n0649_001:0728c28": "觀察諸法行三摩地？彼所謂：如說如作、如",
    "T15n0649_001:0728c29": "作如說、身淨、語淨、心淨、求於利益、作朋友",
    "T15n0649_001:0729a01": "心、不為求欲、不捨於悲、不為取法(十)、不失於",
    "T15n0649_001:0729a02": "信、自誓不動、善入眾生、言辭作調順、業順、斂",
    "T15n0649_001:0729a03": "於身、捨離惡語、心無欺誑、苦者令潤、樂者教",
    "T15n0649_001:0729a04": "修(二十)、放逸者覺察、發勤者令決合法、悔者令",
    "T15n0649_001:0729a05": "出散、不住法想、離眾生想、不分別事想、捨諸",
    "T15n0649_001:0729a06": "取著、觀知於相、取戒、不動(三十)、常求於智、離世",
    "T15n0649_001:0729a07": "所言、求出世語、自進、不忘、順念於法、入如",
    "T15n0649_001:0729a08": "所作、順作儀式、於業必信、捨離不信(四十)、多",
    "T15n0649_001:0729a09": "有信解、於佛作念、有罪顯說、於福隨喜、勸",
    "T15n0649_001:0729a10": "請於佛、應禮者禮、無有高慢、不厭善根、常",
    "T15n0649_001:0729a11": "勤相應、不捨勤合(五十)。「通出生句、信因、作業、",
    "T15n0649_001:0729a12": "而受其報、於緣覺察、不著虛實、有所言說",
    "T15n0649_001:0729a13": "(六十)、不住欲界、不同色界相、不著無色界、於業",
    "T15n0649_001:0729a14": "報果隨之而信、均與物分、有平等心、不害法",
    "T15n0649_001:0729a15": "教、合不合中無有瞋恚、他得利中亦不有嫉、",
    "T15n0649_001:0729a16": "滿其所望(七十)、度於法誓、不捨戒聚、除慢、離瞋、",
    "T15n0649_001:0729a17": "普割愚癡、不生貪行、隨得知足、不求眷",
    "T15n0649_001:0729a18": "屬、得利不高、無利不下(八十)、法利喜分、不作貯",
    "T15n0649_001:0729a19": "積、惡言不報、自護口言、顯明菩提、察發勤",
    "T15n0649_001:0729a20": "合、顯明解脫、問於智者不放、斂攝不捨、住",
    "T15n0649_001:0729a21": "阿蘭拏(九十)、於頭多功德及以減省、普有喜樂、",
    "T15n0649_001:0729a22": "信解於空、不著諸事、聚中不依、界中不念、",
    "T15n0649_001:0729a23": "入中不見、境中不愛、除滅顛倒、心令念持",
    "T15n0649_001:0729a24": "智慧發生(一百)。「行於聖行、順斂於心、隨順到",
    "T15n0649_001:0729a25": "福田地、除捨諸行、施不求報、戒中不念、不分",
    "T15n0649_001:0729a26": "別忍、不覆精進、不依定意、智知諸法(一百一十)、",
    "T15n0649_001:0729a27": "入六度地、不念自德、不惡他德、不依諸行、不",
    "T15n0649_001:0729a28": "稱量行、於涅槃中無有攀緣、走避流轉、於",
    "T15n0649_001:0729a29": "解脫中無有怖想、於受聚中有害者想、愛於",
    "T15n0649_001:0729b01": "滅度(一百二十)、安住於忍、顏容喜笑、先言問訊、面無",
    "T15n0649_001:0729b02": "嚬蹙、敬老少中、其心淨信、不逼惱他、作主",
    "T15n0649_001:0729b03": "滅諍、讚說寂靜、勤教和合(一百三十)、愛憎等心、",
    "T15n0649_001:0729b04": "求陀羅尼、諸眾生中如父母兄弟姊妹兒子",
    "T15n0649_001:0729b05": "親屬尊長朋友平等愛念、愛聖如父、於近",
    "T15n0649_001:0729b06": "誦中如愛尊重、於菩薩中愛念如佛、法中愛",
    "T15n0649_001:0729b07": "念亦如自我、於多聞中無有厭足、行中奉行、",
    "T15n0649_001:0729b08": "供養如來(一百四十)、上妙信解、無有縮小、作三寶",
    "T15n0649_001:0729b09": "種、忍不定言、身中不惜、命中不惜、清淨",
    "T15n0649_001:0729b10": "活命、於乞食行而不捨軛、平等乞食以為",
    "T15n0649_001:0729b11": "愛美、善住阿囒拏處(一百五十)。「捨離在眾、心常憙",
    "T15n0649_001:0729b12": "樂、不雜俗家、於出家者亦憙不雜、不作詐",
    "T15n0649_001:0729b13": "善、不自稱讚、說於愛語、菩薩乘中教化眾",
    "T15n0649_001:0729b14": "生、入於方便、常順念佛(一百六十)、思惟於法、常",
    "T15n0649_001:0729b15": "尊重僧、供養智者、親近解者、守護定意者、",
    "T15n0649_001:0729b16": "扶持勤合者、說菩提道、念修於法、信於福德、",
    "T15n0649_001:0729b17": "於眾生所教以善根(一百七十)、愛念信者、出散苦",
    "T15n0649_001:0729b18": "者、淨於威儀、慚而有畏、懼見慚悔、離於惡",
    "T15n0649_001:0729b19": "人、住如法行、向於除滅、求於聖行、熏修念處",
    "T15n0649_001:0729b20": "(一百八十)、恒住正斷、普得神足、取於諸根、成就於",
    "T15n0649_001:0729b21": "力、觀菩提分、道不顛倒、入舍摩他、察發毘",
    "T15n0649_001:0729b22": "撥舍那、於心不喜、法中普喜(一百九十)、超過攀緣",
    "T15n0649_001:0729b23": "地中、而能不住、不驚、無見、生不墮想、護菩",
    "T15n0649_001:0729b24": "薩行、於佛行中作無量想、厭棄惡行、捨先所",
    "T15n0649_001:0729b25": "作、淨於自業(二百)。「祕毘那耶禁別解脫、不毀法",
    "T15n0649_001:0729b26": "教、以時而行、離於非時、善巧入出、知於願量、",
    "T15n0649_001:0729b27": "活命事中、足而等喜、入諸智通、修三摩地",
    "T15n0649_001:0729b28": "入於所行(二百一十)、入於妙寶、如來所說取不可",
    "T15n0649_001:0729b29": "得、勤合者喜、顯明佛子、令聲聞者聞行、令",
    "T15n0649_001:0729c01": "獨覺者順知一道、菩薩財物、聲聞遊處、智",
    "T15n0649_001:0729c02": "者所行、是調順者所趣(二百二十)、重說法者、察多",
    "T15n0649_001:0729c03": "信者、示現佛道、求財者藏、求果者田、三火",
    "T15n0649_001:0729c04": "熱惱者園、得三摩地者華池、生白法者母、",
    "T15n0649_001:0729c05": "不信身者、令止繫緣於相(二百三十)、布置諸好、等",
    "T15n0649_001:0729c06": "住佛剎、得陀羅尼、出種種智、熏修勤合、超",
    "T15n0649_001:0729c07": "摩羅境、勇健鬪戰、割斷煩惱、摧滅不善、熾",
    "T15n0649_001:0729c08": "然於善(二百四十)、勤作願者瓔珞、摩羅所不能破、",
    "T15n0649_001:0729c09": "所說無盡、世間不等、外道不知、已過聲聞",
    "T15n0649_001:0729c10": "法中、已出獨覺、安住遍智中、眾生入道之所",
    "T15n0649_001:0729c11": "趣到、善朋友言(二百五十)。「如實覺察、是受報者等",
    "T15n0649_001:0729c12": "喜、欲飲者味、欲憙樂者鬘、向涅槃者乘、趣岸",
    "T15n0649_001:0729c13": "者船、欲度者筏、生盲者燈、欲見者眼、說",
    "T15n0649_001:0729c14": "法者炬(二百六十)、不虛者誓、欲施者財、欲解脫者",
    "T15n0649_001:0729c15": "方便、求戲者喜樂、等喜者淨信、歡喜者愛、",
    "T15n0649_001:0729c16": "求聞者性處、得三摩地者迷留、望得眼者帝",
    "T15n0649_001:0729c17": "釋、入鬪戰者勇健、欲住者窟、自心行者梵",
    "T15n0649_001:0729c18": "心、勤合者喜樂(二百七十)、不退轉者遊處、得無生",
    "T15n0649_001:0729c19": "法忍者淨心、智行者念、初業者方便、丈夫",
    "T15n0649_001:0729c20": "智者橦弩、三摩地者弓、說無我者那羅延、",
    "T15n0649_001:0729c21": "遍智者道、令解脫者生平等智、諸天所禮",
    "T15n0649_001:0729c22": "(二百八十)、諸龍奉華、眾人供養、學者所難、作無學",
    "T15n0649_001:0729c23": "者向禮、菩薩所讚、法主所念、覆藏根者城、",
    "T15n0649_001:0729c24": "善方便者道、勤合者利、疑者令散(二百九十)、欲者",
    "T15n0649_001:0729c25": "令斷、煩惱者吐、欲渡者浮、病者良藥、不顛",
    "T15n0649_001:0729c26": "倒見者治、箭者拔出、欲作淨者自在、欲作",
    "T15n0649_001:0729c27": "吼者無畏相、欲聞者所趣(三百)。「涅槃者道、",
    "T15n0649_001:0729c28": "惡趣者遠離、欲色無色者超過、嚴佛土者瓔",
    "T15n0649_001:0729c29": "珞、金剛喻三摩地者生因、最後生者坐師子",
    "T15n0649_001:0730a01": "座、令福德者不失、求者令取之者策進、墮",
    "T15n0649_001:0730a02": "者令起、懈怠者令發力(三百一十)、發事者建立、過",
    "T15n0649_001:0730a03": "發事者令止於定、令入諸事令捨取、鬪諍者",
    "T15n0649_001:0730a04": "令其棄除、於遍知者令其滿足、得出生無邊",
    "T15n0649_001:0730a05": "門、說勝義者令其不失、令說空者畢竟寂靜、",
    "T15n0649_001:0730a06": "信無相者令滅分別、信無願者止斷急務",
    "T15n0649_001:0730a07": "(三百二十)、令信捨者超過三世、順至諸處、善方便",
    "T15n0649_001:0730a08": "中於覺為燈、於未學者心不輕賤、於說法者",
    "T15n0649_001:0730a09": "無有所求、其錯法中不生瞋恚、於等乘者無",
    "T15n0649_001:0730a10": "有謗毀、不望其物而為說法、於說法者諸事",
    "T15n0649_001:0730a11": "供養、於聽法中心不散亂(三百三十)、於徒眾所無",
    "T15n0649_001:0730a12": "有欺念、於法施中無有斷絕、於純直者難可",
    "T15n0649_001:0730a13": "為問、於瞋恨者住於忍心、悔者令散、於道",
    "T15n0649_001:0730a14": "不息、求於智聚、令依取者而得解脫、惡者令",
    "T15n0649_001:0730a15": "調、無住處者令捨(三百四十)、欲順念者令其正念、",
    "T15n0649_001:0730a16": "發起菩薩、顯示諸佛、令四眾喜、味勝者美味、",
    "T15n0649_001:0730a17": "欲戲者雷、於甘露為門、涅槃行者所趣令欲、",
    "T15n0649_001:0730a18": "得不怖者有涼無熱、是得道者解脫繫縛",
    "T15n0649_001:0730a19": "(三百五十)。「於樂心所請與利益、其心放息、意樂、身樂、",
    "T15n0649_001:0730a20": "智者所取、堅受、不捨、不轉如來、方便道行、熏",
    "T15n0649_001:0730a21": "諸善根、害諸不善根、是無智者所學、入方便",
    "T15n0649_001:0730a22": "中者所成、不誑者相、順佛教者所行、智聚者",
    "T15n0649_001:0730a23": "明、示現佛剎、禮拜俱致、諸佛能作、俱致問",
    "T15n0649_001:0730a24": "難、斷其所疑、生長諸白淨法、棄捨助黑、不失",
    "T15n0649_001:0730a25": "諸福憙、福者愛生、憙樂者勇健、欲說者辯、說",
    "T15n0649_001:0730a26": "法者護、令諸因者生愛、於諸法中而有善巧、",
    "T15n0649_001:0730a27": "知於生滅、示現如如、於徒眾中自心調伏、",
    "T15n0649_001:0730a28": "合方便者令喜、慢者令散、方便成就者",
    "T15n0649_001:0730a29": "坐、令思察者飽足(四百)。「觀視無惡、法主者雷名",
    "T15n0649_001:0730b01": "稱、丈夫者勇步、煩惱垢者令止、諸見行者",
    "T15n0649_001:0730b02": "令害、聞者令持、總持於法、令說法者無錯、",
    "T15n0649_001:0730b03": "不轉菩提、善諸入門、善根者聚、不斷佛眼、",
    "T15n0649_001:0730b04": "熾然法眼、攝於聖眾、伏他論師、善作法語、",
    "T15n0649_001:0730b05": "菩薩所行、等心者月、求業者日、欲學者",
    "T15n0649_001:0730b06": "師、諸修多羅者護、智者將導、白法種子甘露",
    "T15n0649_001:0730b07": "熟果、順念於生、不染流轉、癡凡業者厭棄、",
    "T15n0649_001:0730b08": "如來功德者真實、讚歎者得無邊報、持者遍",
    "T15n0649_001:0730b09": "智因來、讀者利得所趣(四百三十)、書寫者入無邊",
    "T15n0649_001:0730b10": "功德智、說者無量福德、是不來者度津、是不",
    "T15n0649_001:0730b11": "動者住處、諸世欲受者為說、諸佛已說稱揚、",
    "T15n0649_001:0730b12": "過去佛眾滿、未來佛所望、是現在佛智藏、",
    "T15n0649_001:0730b13": "諸眾生行入門、聲聞乘者普燈、獨覺乘者",
    "T15n0649_001:0730b14": "燭明、佛乘者持、諸出生者不失、示現佛手",
    "T15n0649_001:0730b15": "者印、是不覆藏者實、得疾智者轉生、能令",
    "T15n0649_001:0730b16": "問佛功德、令欲作者無厭、令煩惱火寂滅",
    "T15n0649_001:0730b17": "(四百五十)。「得方便智、令解地界、令入水界、等入",
    "T15n0649_001:0730b18": "火界、不住風界、出生解脫虛空界、淨於智",
    "T15n0649_001:0730b19": "界、順入法界、厭棄諸行、遮斷順眠、散於瞋",
    "T15n0649_001:0730b20": "礙、除捨愛憎、善巧自行、善巧他行、令欲說",
    "T15n0649_001:0730b21": "者辯才無盡、諸出生中令不入著、令相應者",
    "T15n0649_001:0730b22": "不可言說、捨於我相、除我所相、遠離入著",
    "T15n0649_001:0730b23": "(四百七十)、下心如犬、最妙入門、善繫於定、是乏",
    "T15n0649_001:0730b24": "者蔭、令渡於流、外論所不能破、於純直者、",
    "T15n0649_001:0730b25": "不可說惡、遠離睡眠、親近說法者、超過掉悔、",
    "T15n0649_001:0730b26": "除滅於疑、散於貪欲、遠離嬾惰、不見於我、",
    "T15n0649_001:0730b27": "顯明無我、不建立命、法中不觸、說中不諍、所",
    "T15n0649_001:0730b28": "辯合理、善於思惟、不作於行、有調順體、有不",
    "T15n0649_001:0730b29": "怯弱、畢竟信解、入眾不縮、自德不譽、他德不",
    "T15n0649_001:0730c01": "嫉、其心常行遍智、不取住處(五百)。「離不合言、",
    "T15n0649_001:0730c02": "常淨等行、不愛其身、斂攝其心、於行善巧、思",
    "T15n0649_001:0730c03": "惟順念、不毀、不慢、求於解脫、欲得無疑、念",
    "T15n0649_001:0730c04": "修梵行、於慈等心、於悲順攝、於喜當念、捨滅",
    "T15n0649_001:0730c05": "憎愛、於戒順攝、定皆出生、慧悉覺知、所出生",
    "T15n0649_001:0730c06": "字、言辭善巧(五百二十)、入諸說音、不為財利廣演說",
    "T15n0649_001:0730c07": "法、不喜共眾、一宿移行、既不舉取亦不下置、",
    "T15n0649_001:0730c08": "其中覺知不著諸法、顯明於如、不誑諸眾生、",
    "T15n0649_001:0730c09": "不斷三寶種姓、於法攝取(五百三十)、滿牢固願、不",
    "T15n0649_001:0730c10": "羨小乘、與定相應、晝夜不捨、滿諸淨心智慧",
    "T15n0649_001:0730c11": "功德(依梵本合有五百三十五句，其中分句——長短、離合——無一定准，極少乃至二字為句、極多乃至五字始成一",
    "T15n0649_001:0730c12": "句，此乃隨義分句故也，不可一一句後記數，宜好詳之也)。「喜王！此謂說名決定",
    "T15n0649_001:0730c13": "觀察諸法行三摩地，是菩薩摩訶薩境界，入",
    "T15n0649_001:0730c14": "眾生行、取遍知智。」此中法本說時，九十二那",
    "T15n0649_001:0730c15": "由多菩薩無生法中忍生；五千眾生先未發",
    "T15n0649_001:0730c16": "生阿耨多羅三藐三菩提心於今悉生；三十",
    "T15n0649_001:0730c17": "那由多畢竟淨心天及人等遠塵離垢、煩惱",
    "T15n0649_001:0730c18": "中出、諸法中法眼生；十百千比丘不受故，無",
    "T15n0649_001:0730c19": "漏心解脫。此三千大千世界六種振動，大",
    "T15n0649_001:0730c20": "光遍世。爾時，世尊復令此義無量顯明，即說",
    "T15n0649_001:0730c21": "歌頌：",
    "T15n0649_001:0730c22": "「所行清淨聖者道，　　其心解脫隨順法，",
    "T15n0649_001:0730c23": "　菩提分眼辯法中，　　此三摩地善逝行；",
    "T15n0649_001:0730c24": "　降伏摩羅遠離垢，　　除滅瞋障斷有愛，",
    "T15n0649_001:0730c25": "　名稱及智善具德，　　此三摩地德智幢；",
    "T15n0649_001:0730c26": "　於智為地及善道，　　諸聖者姓破摩羅，",
    "T15n0649_001:0730c27": "　解脫於有善逝讚，　　此三摩地德智財；",
    "T15n0649_001:0730c28": "　細入法行諸際門，　　順覺過惡已作斷，",
    "T15n0649_001:0730c29": "　除滅於苦入勝樂，　　此三摩地善逝行；",
    "T15n0649_001:0731a01": "　此是覺念、覺分華，　　慚愧具足攝於善，",
    "T15n0649_001:0731a02": "　菩提分鬘善逝趣，　　勝三摩地此已說。",
    "T15n0649_001:0731a03": "　菩提分場解脫光，　　過彼星宿作明照，",
    "T15n0649_001:0731a04": "　作於光明超三有，　　讚彼如是法勝月。",
    "T15n0649_001:0731a05": "　三種方便望得淨，　　親近解脫最勝王、",
    "T15n0649_001:0731a06": "　捨知識利及詐善，　　此三摩地應成就。",
    "T15n0649_001:0731a07": "　於他毀辱當遠離，　　莫因知識自讚譽，",
    "T15n0649_001:0731a08": "　常行乞食但三衣，　　勿作貯積與此合。",
    "T15n0649_001:0731a09": "　望得諸聖等分戒，　　常應尊敬問智者，",
    "T15n0649_001:0731a10": "　問已如實修行住，　　彼故當得寂靜定；",
    "T15n0649_001:0731a11": "　若有戒美諸世中，　　遠眾欲憙舍摩他，",
    "T15n0649_001:0731a12": "　勿作詐善莫慢生，　　彼故速當得勝定；",
    "T15n0649_001:0731a13": "　於尊師所常恭敬，　　若老、若中、如初者，",
    "T15n0649_001:0731a14": "　諸處如是常受教，　　欲求善逝所有財；",
    "T15n0649_001:0731a15": "　勿作瞋面莫羞怯，　　見諸世人常共語，",
    "T15n0649_001:0731a16": "　勿作貢高、慢、自在，　　彼故當得寂靜定；",
    "T15n0649_001:0731a17": "　應當捨身莫愛惜，　　勿有懶惰多睡眠，",
    "T15n0649_001:0731a18": "　晝夜修念意相應，　　彼於勝定則當得；",
    "T15n0649_001:0731a19": "　等心諸世憙於慈，　　以悲意行菩提行，",
    "T15n0649_001:0731a20": "　喜、捨平等稱量意，　　彼於勝定則當得；",
    "T15n0649_001:0731a21": "　應常守護十力財，　　於法破盡苦世時，",
    "T15n0649_001:0731a22": "　若常守護法財物，　　彼當得此寂靜定；",
    "T15n0649_001:0731a23": "　意常不著三界中，　　隨順憶念流轉苦，",
    "T15n0649_001:0731a24": "　欲求涅槃安隱處，　　速得最勝無比身；",
    "T15n0649_001:0731a25": "　隨順憶念無我、空，　　於諸相中普遠離，",
    "T15n0649_001:0731a26": "　亦離三有所作願，　　彼即速得大悲者；",
    "T15n0649_001:0731a27": "　行施自守若調伏，　　持戒、及忍、如精進，",
    "T15n0649_001:0731a28": "　常憙於定、解脫智，　　此三摩地彼速得。",
    "T15n0649_001:0731a29": "　如我昔行數百劫、　　如我說此菩提行、",
    "T15n0649_001:0731b01": "　如我得覺寂靜安，　　如是等行速已觸。",
    "T15n0649_001:0731b02": "　我是遍智善牛王，　　學我諸勝所有行；",
    "T15n0649_001:0731b03": "　若行如我往昔行，　　彼當得佛人勝者。",
    "T15n0649_001:0731b04": "　衣慚及食解脫味，　　心信於定憙空閑，",
    "T15n0649_001:0731b05": "　無我歌詠常愛作，　　云何他智當觸樂？",
    "T15n0649_001:0731b06": "　擔負罵詈堪忍他，　　勿懷怨恨不供養，",
    "T15n0649_001:0731b07": "　應於業報當普信，　　彼於勝定則當得；",
    "T15n0649_001:0731b08": "　遠離有見及惡道，　　當親近空聖所趣，",
    "T15n0649_001:0731b09": "　晝夜精進力發起，　　彼於此定則當得。",
    "T15n0649_001:0731b10": "　遠離二邊不愛道，　　近平等道若實路，",
    "T15n0649_001:0731b11": "　如此修行佛所愛，　　若觀不生、不作法，",
    "T15n0649_001:0731b12": "　最勝不求妙華香、　　妙衣及以幢蓋等，",
    "T15n0649_001:0731b13": "　若於法空隨順行，　　此是最勝第一供。」",
    "T15n0649_001:0731b14": "觀察諸法行經卷第一"
}