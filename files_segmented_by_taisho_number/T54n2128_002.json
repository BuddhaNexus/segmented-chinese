{
    "T54n2128_002:0317c02": "一切經音義卷第二田",
    "T54n2128_002:0317c04": "翻經沙門慧琳撰",
    "T54n2128_002:0317c05": "音大般若經從五十二盡三百一卷",
    "T54n2128_002:0317c06": "52 五十二卷大般若波羅蜜多經第五十二卷",
    "T54n2128_002:0317c07": "能辦蒲慢反韻英辦具也說文從力辡是也辡音皮免反。",
    "T54n2128_002:0317c08": "統攝上通棟反考聲云統領也下商葉反苞咸注論語云攝兼也鄭注禮記云代也說文持也從手聶聲也聶音尼",
    "T54n2128_002:0317c09": "輒反也。",
    "T54n2128_002:0317c10": "縱任上將用反下壬鴆反從壬從亻也。",
    "T54n2128_002:0317c11": "蠲除决緣反郭璞注方言云蠲除也從益從蜀。",
    "T54n2128_002:0317c12": "虧損驅為反說文氣損也從亐雐聲也或作虧雐音呼。",
    "T54n2128_002:0317c13": "無邊辯皮免反廣雅辯慧也字書捷也說文治也從言辡聲也。",
    "T54n2128_002:0317c14": "清泠歷丁反說文竝從水形聲字也。",
    "T54n2128_002:0317c15": "遺燼夕胤反杜注左傳云火之餘木也說文燭餘也從火󱽃聲也󱽃音同上。",
    "T54n2128_002:0317c16": "53 第五十三卷第五十三卷",
    "T54n2128_002:0317c17": "般僧伽胝下音知梵語大衣名也或云僧伽梨是佛所披袈裟也下從九條上至二十五條中間數有等",
    "T54n2128_002:0317c18": "皆曰大衣披服之時可宣揚法教具足福田之相三衣之中最為上等也。",
    "T54n2128_002:0317c19": "甞食上音常說文云試味曰甞從甘尚聲也。",
    "T54n2128_002:0317c20": "歠飲上釧拙反說文歠飲也從󲏴省叕聲也經文作𡂜或作啜皆俗字下邑錦反說文從酉作󲏴酉者古文酒字也",
    "T54n2128_002:0317c21": "從酉飲也今省去酉作飲古文從水作𣲎。",
    "T54n2128_002:0317c22": "寤寑上音悟蒼頡篇云寑覺而有言曰寤覺音教說文從㝱省吾聲也下侵審反廣雅寢幽也說文寢臥也篆文從",
    "T54n2128_002:0317c23": "帚從又今順俗從省略從宀侵聲也㝱音夢也。",
    "T54n2128_002:0317c24": "巧屠唐胡反考聲云殘殺也說文刳也從尸者省聲也。",
    "T54n2128_002:0317c25": "剖為上普口反蒼頡篇割析也說文剖判也從刀咅聲也咅音土口反。",
    "T54n2128_002:0318a01": "纏裹上直連反下古火反玉篇裹苞也說文裹亦纏也上下從衣果聲。",
    "T54n2128_002:0318a02": "髮毛上方󲗙反顧野王云首上毛也說文從髟犮聲也髟音必姚反犮音蒲末反。",
    "T54n2128_002:0318a03": "爪齒上側狡反說文手足甲也象形下昌止反說文口齗骨也象口齒形止聲也齗音銀。",
    "T54n2128_002:0318a04": "筋脉上謹欣反周禮醫師以辛養筋說文云肉之力也從肉從竹竹者物之多筋也從力力象筋也經中從草作莇",
    "T54n2128_002:0318a05": "誤也下育伯反俗字也周禮以醎養脉說文云血理之分行於體中謂之脉從血從𠂢作衇或作𧖴竝正體字也。",
    "T54n2128_002:0318a06": "骨髓綏𭪿反字統云骨中脂也說文從骨從隨省聲上骨從肉。",
    "T54n2128_002:0318a07": "心肝白虎通云心者禮也。南方火之精也。象火色赤銳而有瓣。如未敷蓮花形。王叔和脉經云心與小膓大膓合為",
    "T54n2128_002:0318a08": "府其藏神其候口故心有病則失音不能言。說文云象形字也下古安反白虎通云肝者仁也。東方木之精也。仁者好生",
    "T54n2128_002:0318a09": "象木形而有葉色青。王叔和云肝與膽合為府其神魂其候目故肝實熱則目赤暗。說文從肉干聲銳音聿惠反瓣音白",
    "T54n2128_002:0318a10": "慢反。",
    "T54n2128_002:0318a11": "肺腎上芳廢反白虎通云肺者義也西方金之精也象金色白王叔和脈經云肺與膀胱合為府其神魄其候鼻故",
    "T54n2128_002:0318a12": "肺有瘡則鼻不聞香臭說文從肉𠂔聲也𠂔音肥味反下臣忍反白虎通云腎者智也北方水之精也色黑陰其形偶脈",
    "T54n2128_002:0318a13": "經云腎與三焦令為府其神志其耳故腎虛則耳聾說文從肉臤聲臤音啟絃反偶音五苟反。",
    "T54n2128_002:0318a14": "脾膽上婢彌反白虎通云脾者信也中央土之精也象土色黃脈經云脾與胃合為府其神意其候舌故脾有熱則",
    "T54n2128_002:0318a15": "舌病脣不能收說文從肉卑聲也下答敢反白虎通云膽者肝之府也主仁是以仁者有勇王叔和脈經云膽之病則精",
    "T54n2128_002:0318a16": "神不守說文從肉詹聲也詹音止兼反。",
    "T54n2128_002:0318a17": "脬󲁍上普包考聲云盛小便器尿脬也王氏脈經云脬囊受九升三合脬轉即小便不通說文膀胱水器也從肉孚",
    "T54n2128_002:0318a18": "省聲也經文作胞非也下韋畏反白虎通云胃者穀之委也韻英膓胃也說文穀府也從肉象形字之也。",
    "T54n2128_002:0318a19": "󲌑𡲘上音始字指云糞󲌑也經從米俗字也說文從尾矢聲也下泥弔反考聲云腹中水也說文從尾從水經從尸",
    "T54n2128_002:0318a20": "訛略也竝形聲字。",
    "T54n2128_002:0318a21": "涕唾上梯禮反考聲云泣也目出淚涕也詩傳亦云自目而出涕下土課反說文口液也從口從𢛉省聲或作涶。",
    "T54n2128_002:0318a22": "涎淚上以仙反說文口液也下律墜反廣雅涕淚也說文淚涕也從水戾聲戾音歷弟反。",
    "T54n2128_002:0318a23": "垢汗上古后反下寒旦反。",
    "T54n2128_002:0318a24": "痰膿上噉甘反考聲云胸鬲中水病經作淡非也下奴公反潰血也。",
    "T54n2128_002:0318b01": "肪𦚻上音方下桑安反韻英云凝脂也通俗文云在腰曰肪在胃曰𦙽竝形聲字也。",
    "T54n2128_002:0318b02": "腦膜上乃倒反說文作腦頭中髓從肉󲎝聲有作󲖏或作𦠊或作腦並非也󲎝音與上同下音莫字統云在皮內肉",
    "T54n2128_002:0318b03": "外曰膜說文云肉間胲膜也胲音古哀反也。",
    "T54n2128_002:0318b04": "眵聹上跢支反韻英云目汁凝也經文作󲐣非也撿諸字書竝無此󲐣字說文云目傷眥從目從侈省聲眥音疵賜",
    "T54n2128_002:0318b05": "反下寧挺反上聲文字集略云耵聹耳中垢也古今正字云從耳寧聲也。",
    "T54n2128_002:0318b06": "󲑸物昌呪反考聲云敗惡氣也說文云禽走而知其跡者犬也自者古鼻也從自從犬或從反作殠經文從死作臰",
    "T54n2128_002:0318b07": "非也竝無此字。",
    "T54n2128_002:0318b08": "寶玩五灌反孔注尚書云玩戲弄物也說文從王從翫省聲也。",
    "T54n2128_002:0318b09": "躭著上答南反韻英云躭好也考聲翫也從身從躭省聲也躭音同上也。",
    "T54n2128_002:0318b10": "憺怕上談濫反下普百反淮南子云憺滿也怕靜也經文從水作淡泊竝非也訓義別古今正字云憺怕二字竝從",
    "T54n2128_002:0318b11": "心形聲字也。",
    "T54n2128_002:0318b12": "皮穿昌緣反考聲云穿穴也說文通也從牙在穴中也。",
    "T54n2128_002:0318b13": "鵰鷲上丁遙反穆天子傳曰春山爰有白鳥青鵰執犬羊食象鹿郭璞曰今之鵰亦能食鹿也說文云鵰󲎾也從",
    "T54n2128_002:0318b14": "鳥彫聲也下音就山海經云󲈖山多鷲鳥字書從鳥就聲也󲎾音徒官反也。",
    "T54n2128_002:0318b15": "烏鵲上隖姑反說文云孝鳥也下七雀反知太歲所在也博物志曰鵲巢開門常背太歲此非才智任運自然說文",
    "T54n2128_002:0318b16": "二象形字也。",
    "T54n2128_002:0318b17": "鴟梟上齒之反籀文鴟字也說文或從隹作鴟鴟𨿠也亦鳶鳥也禮記曰前有塵埃則戴鳶鳴則風起也說文從󲓥",
    "T54n2128_002:0318b18": "作󲚘開元音義從千作𩾭竝音緣下晈姚反鄭箋毛詩云惡鳴鳥也說文梟不孝鳥也從鳥頭在木上象形俗名土梟鳥",
    "T54n2128_002:0318b19": "也。",
    "T54n2128_002:0318b20": "虎豹上呼古反爾雅甝白虎虪黑虎方言陳宋之間謂之李交江南謂李耳說文云虎者山獸之君也足似人足",
    "T54n2128_002:0318b21": "故下從人象形亦形聲字甝音含儵音叔虍音呼下包教反說文云貌似虎團文花黑而小於虎從豸從包省聲也豸",
    "T54n2128_002:0318b22": "音雉也。",
    "T54n2128_002:0318b23": "狐狼上何姑反說文云妖獸也鬼所乘而有三德其色中和小前大後死必首丘從犬從孤省聲也孤字從瓜下朗",
    "T54n2128_002:0318b24": "當反說文云獸名似犬銳頭白額高前廣後從犬良聲之者也。",
    "T54n2128_002:0318c01": "或啄音卓說文鳥食也從口豖聲也豖音丑錄反豖字即豕字中加一畫之也。",
    "T54n2128_002:0318c02": "或攫歸籰反又音歸碧反亦通淮南子曰鳥竆則搏獸竆則攫蒼頡篇攫搏也說文扟也從手矍聲經文作爴音同",
    "T54n2128_002:0318c03": "字書竝無爴字未詳所出也矍音王钁反搏音博扟音所巾反矍音凶籰反也。",
    "T54n2128_002:0318c04": "摣掣上但加反廣雅云摣取也釋名云摣叉也五指俱往叉取也或作󲑫說文亦作抯從手虘聲虘音昨何反下昌",
    "T54n2128_002:0318c05": "制反韻英云掣曳也釋名云掣制也制頓之使令順已也從手制聲也。",
    "T54n2128_002:0318c06": "潰爛回外反蒼頡篇潰旁决也韻英散也說文漏也從水貴聲也。",
    "T54n2128_002:0318c07": "蟲䏣逐融反爾雅有足曰蟲無足曰豸經文作虫訛略也下七余反說文云蠅乳肉中蟲也從肉從沮省聲也經中",
    "T54n2128_002:0318c08": "作蛆俗字也。",
    "T54n2128_002:0318c09": "腐肉扶甫反廣雅腐臭也韻英朽也敗也說文腐爛也從肉府聲也。",
    "T54n2128_002:0318c10": "骨瑣蘇果反廣雅云瑣連也字書連環也案言骨瑣者菩薩身骨也佛本行集經云凡夫骨節纔得相柱一夫之",
    "T54n2128_002:0318c11": "力也菩薩節皆相鉤連如馬銜連瑣相似遂成就廣大那羅延力說文云瑣字從玉𧴪聲也𧴪音同上從小從貝經從巢",
    "T54n2128_002:0318c12": "非也。",
    "T54n2128_002:0318c13": "皓白毫告反韻英云皓素也爾雅白也說文皓字從白從浩省聲也經從曰俗字也。",
    "T54n2128_002:0318c14": "珂貝可何反礦石類也次於玉也埤蒼云珂馬腦也或云潔白如雪所以用纓馬󲍑也貝者螺貝也一名貝齒珠也",
    "T54n2128_002:0318c15": "今取白色為喻。",
    "T54n2128_002:0318c16": "零落歷丁反下郎各反本從草經文從兩點下作落非之也。",
    "T54n2128_002:0318c17": "腨骨時耎反或作󰈷前第一卷已釋訖。",
    "T54n2128_002:0318c18": "󱹺骨肯逸反經文作󲔿俗字正體從卪卪音節也。",
    "T54n2128_002:0318c19": "髀骨毘米反經作䏶俗字非也。",
    "T54n2128_002:0318c20": "髖骨苦官反埤蒼髖尻也說文云髖髀上也從骨寬聲也。",
    "T54n2128_002:0318c21": "脊骨精亦反考聲云脊理也集訓脊膂也字書云背骨也說文作󲖥象形字也。",
    "T54n2128_002:0318c22": "脇骨香業反或作脅從三力從肉俗從三刀非之也。",
    "T54n2128_002:0318c23": "髆骨音博。",
    "T54n2128_002:0318c24": "頷骨胡感頤也也。",
    "T54n2128_002:0319a01": "頰骨兼業反。",
    "T54n2128_002:0319a02": "骸骨遐皆反。",
    "T54n2128_002:0319a03": "霜封風貢反韻英閉也固執也涷也。",
    "T54n2128_002:0319a04": "鴿色甘臘反骨青碧色也。",
    "T54n2128_002:0319a05": "碎末上音蘇對反考聲散也廣雅壞也韻英細破也字書作碎說文䊳也從石從淬省䊳音眉淬音崔對反。",
    "T54n2128_002:0319a06": "策勵力制反韻英云勸勉也古今正字從力厲聲之也。",
    "T54n2128_002:0319a07": "唯伺司字反候也。",
    "T54n2128_002:0319a08": "次音梵文此經有三十二梵字有與梵音輕重訛舛不同者蓋為此國文字難為敵對自通達梵漢兩國",
    "T54n2128_002:0319a09": "文字兼善聲韻音方能審之耳今以雙聲疊韻反之即與梵音乖失不為切音也讀者悉之也。",
    "T54n2128_002:0319a10": "𧙃阿可反。",
    "T54n2128_002:0319a11": "洛此洛與梵音不相當應書囉字上聲兼轉舌即是也。",
    "T54n2128_002:0319a12": "跛波可反正是也。",
    "T54n2128_002:0319a13": "者天竺國梵言中邊有異中天音左輕妙為正北天音者魯質不正今取中天應書左字音則可反也。",
    "T54n2128_002:0319a14": "娜此字梵音有鼻聲應書曩字取上聲兼鼻音即是已上五字正是五髻文殊五字真言也。",
    "T54n2128_002:0319a15": "砢勒可反。",
    "T54n2128_002:0319a16": "柁此字與梵音疎應書娜字那可反。",
    "T54n2128_002:0319a17": "婆此字亦不切當應書麼字音莫可反。",
    "T54n2128_002:0319a18": "荼此字亦乖失應書䋈字音拏雅反䋈則為正也。",
    "T54n2128_002:0319a19": "橋穢此二字非是梵字上居夭反鄭注周禮云橋詐也說文妄也經文從天作矯俗字也。",
    "T54n2128_002:0319a20": "沙取上聲即是也。",
    "T54n2128_002:0319a21": "縛無可反或有加口作嚩為正也。",
    "T54n2128_002:0319a22": "䫂多可反。",
    "T54n2128_002:0319a23": "也字此也字正與梵字相當也。",
    "T54n2128_002:0319a24": "瑟吒二合下吒以上聲呼兩字合為下聲名二合。",
    "T54n2128_002:0319b01": "迦居佉反。",
    "T54n2128_002:0319b02": "娑桑可反。",
    "T54n2128_002:0319b03": "磨莫可反兼有鼻音。",
    "T54n2128_002:0319b04": "伽強何反取此音之去聲也。",
    "T54n2128_002:0319b05": "他他可反。",
    "T54n2128_002:0319b06": "闍是遮反亦是北天邊方音旨若取中天梵音可者為慈砢反正也砢音勒可反。",
    "T54n2128_002:0319b07": "溼嚩上尸入反下無可反二字合為一聲。",
    "T54n2128_002:0319b08": "達此字與梵音乖合用馱字音唐賀反。",
    "T54n2128_002:0319b09": "捨與梵音正相當。",
    "T54n2128_002:0319b10": "佉取上聲呼即是。",
    "T54n2128_002:0319b11": "羼策簡反字是二合亦可書乞產二合也。",
    "T54n2128_002:0319b12": "薩䫂二合下音多可反二字合為一聲。",
    "T54n2128_002:0319b13": "若而者反梵字是二合亦可書枳孃二合孃取上聲。",
    "T54n2128_002:0319b14": "辢他上郎葛反二合梵音有轉舌亦可書囉他二合者之也。",
    "T54n2128_002:0319b15": "呵呼阿反准數處梵本竝無此呵字。",
    "T54n2128_002:0319b16": "薄傍莫反甚乖梵字乃是婆字去聲婆賀反或書𠴸字亦通用也。",
    "T54n2128_002:0319b17": "綽昌約反甚乖梵音正與瑳字相當錯可反即是蹉字上聲是之也。",
    "T54n2128_002:0319b18": "䬃磨上蘇合反下磨字取上聲兼有鼻音梵音亦是二合也。",
    "T54n2128_002:0319b19": "嗑嚩上音合下無可反二合。",
    "T54n2128_002:0319b20": "蹉倉可反取上聲梵字本是二合亦可書䫂󲀽娑二合之也。",
    "T54n2128_002:0319b21": "鍵渠產反或書健字亦得。",
    "T54n2128_002:0319b22": "搋傳寫錯謬不成字梵音正當侘字上聲坼賈反侘音勅伽反坼音勅革反。",
    "T54n2128_002:0319b23": "拏儜牙反不切應取上聲或書拏字兼鼻音是奴雅反。",
    "T54n2128_002:0319b24": "頗普我反正相當。",
    "T54n2128_002:0319c01": "塞迦下迦音薑佉反佉取上聲用。",
    "T54n2128_002:0319c02": "逸婆婆取上聲二合或書野婆字也。",
    "T54n2128_002:0319c03": "酌之藥反與梵音極乖其正梵音室者二合字也。",
    "T54n2128_002:0319c04": "吒摘加反今取上聲亦可書䋾字音摘賈反為正。",
    "T54n2128_002:0319c05": "擇音宅此字亦與梵音乖應書搽字取上聲宅賈反為正已下非梵字也。",
    "T54n2128_002:0319c06": "所詮取全反考聲云敘也明也杜注左傳云次也字書平也證也說文衡也從言全聲也。",
    "T54n2128_002:0319c07": "修治下音里孔注尚書云治理也爾雅云治政也說文從水台聲也又音持亦通。",
    "T54n2128_002:0319c08": "意樂五教反。",
    "T54n2128_002:0319c09": "𤡜足伊閻反。",
    "T54n2128_002:0319c10": "厭倦伊爛反。",
    "T54n2128_002:0319c11": "阿練若梵語也亦云阿蘭若此譯為寂靜處也。",
    "T54n2128_002:0319c12": "杜多梵語也古曰頭陀十二種苦行具如本經所說也。",
    "T54n2128_002:0319c13": "顧戀力卷反公悟反。",
    "T54n2128_002:0319c14": "54 第五十四卷第五十四卷",
    "T54n2128_002:0319c15": "慢󲌗五告反杜注左傳云󲌗不敬也廣雅蕩也說文倨󲌗也從人𢾕聲倨音據敖音五高反也。",
    "T54n2128_002:0319c16": "厭慽青亦反何休注公羊云痛也鄭注論語云憂懼也說文憂也從心戚聲戚音同上從戊尗聲戊音于月反尗音",
    "T54n2128_002:0319c17": "叔。",
    "T54n2128_002:0319c18": "藥叉梵語地居天眾鬼神也部屬北方毘沙門天王護眾生界善神或散諸山居止。",
    "T54n2128_002:0319c19": "健達縛梵語天名此譯為尋香前卷音義已具釋正梵音云巘達嚩嚩音無可反巘音魚蹇反之也。",
    "T54n2128_002:0319c20": "阿素洛此云非天古譯云不飲酒神也常與三十三天力爭勝負為簡別故故云非天有大神通幻力能現",
    "T54n2128_002:0319c21": "大身自在無礙也。",
    "T54n2128_002:0319c22": "辯說上皮免反廣雅辯慧也說文從言也。",
    "T54n2128_002:0319c23": "辦白慢反鄭注禮云辦具也說文判也從力辡聲也辡音同上。",
    "T54n2128_002:0319c24": "忘󲙾上冈方反下保冐反說文報字從𠬩冈字從𠃜從又𠬩音伏𠃜音節。",
    "T54n2128_002:0320a01": "不酬時周反俗字也爾雅酬報也說文作醻從酉壽聲。",
    "T54n2128_002:0320a02": "譏嫌上居依反廣雅譏諫也考聲云譴也㓨也說文誹也從言幾聲也下形兼反考聲云心惡也說文疑也不平於",
    "T54n2128_002:0320a03": "心也從女兼聲也譴音企見反。",
    "T54n2128_002:0320a04": "常預羊據反埤蒼云預安也樂也。",
    "T54n2128_002:0320a05": "55-56 第五十五卷-第五十六卷第五十五第五十六已上兩卷無字可音",
    "T54n2128_002:0320a06": "57 第五十七卷第五十七卷",
    "T54n2128_002:0320a07": "斷已上音段下音以。",
    "T54n2128_002:0320a08": "紫縹茲此反說文帛青赤色也從糸此聲也下漂眇反說文云帛青白色也從糸票聲也糸音覓票音必遙反。",
    "T54n2128_002:0320a09": "58-74 第五十八卷-第七十四卷經從第五十八卷已下盡第七十四卷計一十",
    "T54n2128_002:0320a10": "七卷經文易不要音訓",
    "T54n2128_002:0320a11": "75 第七十五卷第七十五卷",
    "T54n2128_002:0320a12": "問詰企逸反鄭注禮記云問罪也廣雅責也說文問也從言吉省聲也。",
    "T54n2128_002:0320a13": "他惡烏各反孔注尚書云惡醜陋也說文惡過也從心從亞經文從覀作惡者誤亞音烏嫁反也。",
    "T54n2128_002:0320a14": "決擇上祭悅反考聲立决斷也說文水行流也從水夬聲下持格反說文簡選也從手。",
    "T54n2128_002:0320a15": "76 第七十六卷第七十六卷",
    "T54n2128_002:0320a16": "極踴渠億反鄭注禮記云極盡也竆也毛詩傳至也已也郭注爾雅遠也廣雅高也說文從水亟聲經從手非也",
    "T54n2128_002:0320a17": "亟音矜力反下容腫反杜注左傳踴跳躍也何休注公羊上也說文作踊字書作𧻹從足勇聲也。",
    "T54n2128_002:0320a18": "極擊經歷反桂菀珠叢云擊打也考聲攻也說文攴也從手𣪠聲𣪠音同也上攴又作文音普卜反。",
    "T54n2128_002:0320a19": "極󲙸苞貌反爾雅󲙐落也說文灼也從火󲙐聲也󲙐字從日從出從拱從󱷡󱷡音滔。",
    "T54n2128_002:0320a20": "77 第七十七卷第七十七卷",
    "T54n2128_002:0320a21": "曦赫喜猗反韻詮云赫曦日光也字書光明盛也說文氣也從日兮義聲也經從火非也或作晞亦通也。",
    "T54n2128_002:0320a22": "蔽諸上卑袂反廣雅蔽隱也杜注左傳蔽障也說文從草敝聲敝音毘袂反。",
    "T54n2128_002:0320a23": "憍尸迦上薑妖反下薑佉反梵語即天主帝釋之別號也。",
    "T54n2128_002:0320a24": "限隔耕額反廣雅限界也說文障也從阜鬲聲。",
    "T54n2128_002:0320b01": "如癕癰凶反說文作擁腫也從疒雝聲女厄反也。",
    "T54n2128_002:0320b02": "如瘡楚莊反俗字也玉篇從戈從倉作戧說文作創亦作刀或作󲐶古文作𭃅韻詮云疽疥曰創韻英創痍也說文",
    "T54n2128_002:0320b03": "傷也從也從刀倉聲之也。",
    "T54n2128_002:0320b04": "逼切彼棘反韻英逼迫也說文近也從辵畐聲或作偪辵音丑略反畐音披億反下切從七。",
    "T54n2128_002:0320b05": "衰朽率追反考聲衰弱也羸也韻英秏也微也說文草雨衣也象形字下休九反孔注尚書云朽腐也爛也古今正",
    "T54n2128_002:0320b06": "字從木丂聲丂音考之也。",
    "T54n2128_002:0320b07": "有撗獲孟反考聲云不順理也字書云非理而來曰撗說文從木黃聲。",
    "T54n2128_002:0320b08": "有󲎑營壁反說文云民皆疾也從疒從伇省聲。",
    "T54n2128_002:0320b09": "有癘列滯力大二反鄭注周禮云疫氣不和之疾也說文云惡省聲也從癘省聲也。",
    "T54n2128_002:0320b10": "78 第七十八卷第七十八卷",
    "T54n2128_002:0320b11": "滋潤上子思反孔注尚書云滋長也蒼頡篇云液也說文益也從水茲聲也下如順反廣雅潤濕也玉篇飾也說文",
    "T54n2128_002:0320b12": "水曰潤下從水𨳝聲也。",
    "T54n2128_002:0320b13": "充溢餘一反爾雅溢盈也。",
    "T54n2128_002:0320b14": "安撫孚武反鄭注周禮撫亦安也杜注左傳云存恤也說文案也從手無聲也。",
    "T54n2128_002:0320b15": "79-80 第七十九卷-第八十卷第七十九卷　第八十卷竝無可音訓",
    "T54n2128_002:0320b16": "81 第八十一卷第八十一卷",
    "T54n2128_002:0320b17": "竊作七結反考聲云私取也說文云盜自中出也從穴從二十從米卨聲也今順俗從省去二十二十音疾卨音薛",
    "T54n2128_002:0320b18": "也。",
    "T54n2128_002:0320b19": "解耶上諧介反下以遮反。",
    "T54n2128_002:0320b20": "苾蒭上毘逸反下測虞梵語草名也僧肇法師義苾蒭有四勝德一名淨乞食二名破煩惱三名能持戒四名能",
    "T54n2128_002:0320b21": "怖魔梵文巧妙一言具含四義故存梵言也。",
    "T54n2128_002:0320b22": "苾蒭尼義說同上出家女之總名三例聲明此即女聲也。",
    "T54n2128_002:0320b23": "鄔波索迦上烏古反下薑佉反梵語也唐云近事男能發菩提心受持在家五戒等親近承事大比丘僧",
    "T54n2128_002:0320b24": "因以為名。",
    "T54n2128_002:0320c01": "鄔波斯迦發菩提心女弟子也義解同前三類聲中前曰男聲此即女聲。",
    "T54n2128_002:0320c02": "響聲虛兩反考聲云響者崖谷應聲也或從音從口從向作響嚮竝同也。",
    "T54n2128_002:0320c03": "易解上以智反下諧介反音下非也。",
    "T54n2128_002:0320c04": "測度上楚力反周禮土圭測影以末地中鄭玄曰揆度也下唐洛反。",
    "T54n2128_002:0320c05": "82 第八十二卷第八十二卷",
    "T54n2128_002:0320c06": "唯極翼誰反賈注國語云唯獨也顧野王曰唯由也語辭也。",
    "T54n2128_002:0320c07": "植眾承軄反方言植立也孔注尚書云置也說文戶植也從木直聲也。",
    "T54n2128_002:0320c08": "83 第八十三卷第八十三卷無可音訓",
    "T54n2128_002:0320c09": "84 第八十四卷第八十四卷",
    "T54n2128_002:0320c10": "水陸流竹反韓詩云高平無水謂之陸爾雅說文亦云高平地也從阜坴聲坴音同上也。",
    "T54n2128_002:0320c11": "85-98 第八十五卷-第九十八卷從第八十五卷盡第九十八卷計一十四卷",
    "T54n2128_002:0320c12": "文易無字可音訓者",
    "T54n2128_002:0320c13": "99 第九十九卷第九十九卷",
    "T54n2128_002:0320c14": "仙輩博妹反玉篇軰也部也太玄經輩類也說文軍發車百乘為一輩正從非從車俗從北作軰。",
    "T54n2128_002:0320c15": "汝曹漢書云亦輩也。",
    "T54n2128_002:0320c16": "虛空許居反說文從虍從丘或作虛並古文丘字也虍音呼經作虗不成字也。",
    "T54n2128_002:0320c17": "掩泥於撿反鄭箋毛詩掩覆也字書閇也方言藏也說文作揜桂宛珠叢𣫍也從手奄聲也。",
    "T54n2128_002:0320c18": "100 第一百卷第一百卷",
    "T54n2128_002:0320c19": "𠏗佐力彫反爾雅𠏗官也孔注尚書同官曰僚左氏傳僚玉篇云第九品人也韻英云僚友也助也說文從人寮聲",
    "T54n2128_002:0320c20": "也或從宀作󲍛。",
    "T54n2128_002:0320c21": "蘆葦上魯都反下萎爾雅葭蘆也郭景純曰蘆即葦之瘦惡者顧野王曰葦大葭也蘆之類也說文從草從皿𧆨聲",
    "T54n2128_002:0320c22": "也韋亦聲也𧆨音魯都反從󲊇從𠙽𠙽音苦外反。",
    "T54n2128_002:0320c23": "空隙鄉逆反廣雅隙裂也賈注國語云舋也說文壁際小孔也從阜從白上下從小經從巢作隟非也。",
    "T54n2128_002:0320c24": "101 第一百一卷第一百一卷",
    "T54n2128_002:0320c25": "唯然惟癸反周禮云唯者應辭也蒼頡篇云唯恭於諾案唯即今之諾也。",
    "T54n2128_002:0321a01": "讎隙受流反聲類云讎仇也杜注左傳云對也集訓云惌之匹偶也說文從言雔聲也雔音上同。",
    "T54n2128_002:0321a02": "殄滅上亭典反孔注尚書殄絕也爾雅盡也說文從歺㐱聲也經文從尒誤也滅字前卷已釋歺音殘㐱音之忍反",
    "T54n2128_002:0321a03": "也。",
    "T54n2128_002:0321a04": "懈怠上音戒下音代。",
    "T54n2128_002:0321a05": "擾亂上如沼反說文從手從憂聲也憂音奴高反經從憂非也下樂段反爾雅亂治也考聲煩也錯也說文從乙𤔔",
    "T54n2128_002:0321a06": "聲也𤔔音上同從爪幺󲗊又李斯從寸作󲎁字林從攴作𢿢俗作乱古文作󲘚幺音腰󲗊音癸營反也。",
    "T54n2128_002:0321a07": "詰𧵩上企吉反下爭革反說文責求也問罪也從貝從策省聲經文作責變體俗字也。",
    "T54n2128_002:0321a08": "違拒上音韋字本單作韋說文云相背也從舛口聲也石經加辵作違舛音喘口音韋辵音丑略反拒字從手也。",
    "T54n2128_002:0321a09": "螫噉上舒亦反又呵各反竝通說文蟲行毒也從虫赦聲也赦音賖夜反之也。",
    "T54n2128_002:0321a10": "對治上都內反廣雅對當也向也說文漢文帝以言多非誠信故去言去口從士作對經從至非也丵音牀學反",
    "T54n2128_002:0321a11": "下直吏反又直梨反竝通。",
    "T54n2128_002:0321a12": "102 第一百二卷第一百二卷",
    "T54n2128_002:0321a13": "𠊳慧上毘綿反鄭注論語辦也聲類習也說文安也人有不便更之從人更經作便俗字也下熒桂反韻英云慧悟",
    "T54n2128_002:0321a14": "也方言云明也考聲察也國語智也從心彗聲也彗音隨銳反也。",
    "T54n2128_002:0321a15": "󲑃命桑葬反鄭注禮記󲑃失也說文亡也從哭亡聲也俗作󲘊非也。",
    "T54n2128_002:0321a16": "蠱道姑五反韻英云蠱毒媚惑人也韻詮云蠱蠱物病害人亦蠱毒也字書云蠧神也說文云腹中蟲也從蟲從皿",
    "T54n2128_002:0321a17": "或作蛄或有音野道者方言不同耳蟲音逐融反蠧音都固反皿音明秉反。",
    "T54n2128_002:0321a18": "鬼魅上歸葦反說文云人所歸也人死為鬼從甶從人從厶厶姦也春秋傳曰凢鬼有所歸乃不為厲和之至也古",
    "T54n2128_002:0321a19": "文作𩲡鬼音弗象鬼頭也厶音私下眉祕反山海經云魅之為物人身黑首縱目考聲云魅鬼神怪也說文云老物精",
    "T54n2128_002:0321a20": "也從鬼末聲也或作鬼󰻣聲類作𩲐皆古字也。",
    "T54n2128_002:0321a21": "󲕢禱上伊琰反楚辭王逸注云厭也賈注國語合也說文厭苲也從厂厭聲也正作𥜒今從省下刀老反苞咸注論",
    "T54n2128_002:0321a22": "語云禱請也廣雅謝也請福於鬼神曰禱說文告事求福曰禱從示壽聲笮音責厂音罕也。",
    "T54n2128_002:0321a23": "103 第一百三卷第一百三卷",
    "T54n2128_002:0321a24": "制多古譯或云制底或云支提皆梵語聲轉耳其實一也此譯為廟即寺宇伽藍塔廟等是也。",
    "T54n2128_002:0321b01": "窣堵波上蘇骨反下都古反亦梵語塔也古云蘇偷婆古譯不正也即碎身舍利塼塔也古譯或曰浮圖也。",
    "T54n2128_002:0321b02": "寶函遐緘反俗字相傳誤用函谷秦時關名說文正從木作椷椷篋也廣雅云篋謂之椷韻詮云盛經書器物也經",
    "T54n2128_002:0321b03": "以寶為匣盛佛舍利。",
    "T54n2128_002:0321b04": "盛貯上音成下知呂反說文貯積也從貝宁直呂聲也。",
    "T54n2128_002:0321b05": "設利羅梵語也古譯訛略或云舍利即是如來碎身靈骨也。",
    "T54n2128_002:0321b06": "104 第一百四卷第一百四卷無可音者",
    "T54n2128_002:0321b07": "105 第一百五卷第一百五卷",
    "T54n2128_002:0321b08": "兇悖上勗恭反爾雅兇咎也字統恐也說文惡也從人在凶下會意亦是形聲字下蒲沒反鄭注禮記悖逆也說文",
    "T54n2128_002:0321b09": "亂也或作誖從心孛聲也。",
    "T54n2128_002:0321b10": "𣧕󲖸上妖矯反考聲少死曰𣧕杜注左傳云短折曰妖古今正字從歺夭聲下摸骨反孔注尚書云沒死也鄭注禮",
    "T54n2128_002:0321b11": "云󲖸󲑷也毛詩傳盡也說文從歺殳聲𠬛音同上見。",
    "T54n2128_002:0321b12": "譴罰上企見反廣雅云譴責也蒼頡篇呵也桂菀珠叢怒也說文讁問也從言遣聲也下煩󲗚反考聲云加罪於人",
    "T54n2128_002:0321b13": "曰罰說文小罪也從刀從詈詈字上從冈石經從寸經或作罸通用也。",
    "T54n2128_002:0321b14": "聽聞體徑反下文同。",
    "T54n2128_002:0321b15": "補羯娑梵語此云垢濁種即邊鄙惡業不信因果之人或云樂作惡也。",
    "T54n2128_002:0321b16": "屠膾上音徒考聲云殘殺也說文云屠刳也分割牲肉曰屠從都省聲也下古外廣雅膾割也說文細切肉也從肉",
    "T54n2128_002:0321b17": "會聲或作鱠用同刳音枯。",
    "T54n2128_002:0321b18": "󱙎獵上音魚聲類云捕魚也正作󰐶從攴魚聲經文從水作漁水名也在漁陽非󱙎獵字也下廉葉反考聲犬逐獸",
    "T54n2128_002:0321b19": "也爾雅獵虐也取也今通謂畋狩為獵說文從犬巤聲也巤音同上也。",
    "T54n2128_002:0321b20": "戍達羅梵語也古云首陀羅或云首陀即是農夫耕墾之儔也。",
    "T54n2128_002:0321b21": "摩揭陀梵語中天竺國名也或云摩竭提皆聲轉也此國中有金剛座菩提樹今猶見在也。",
    "T54n2128_002:0321b22": "106-126 第一百六卷-第一百二十六卷從第一百六卷已下至一百二十六卷計二十",
    "T54n2128_002:0321b23": "一卷文易無可音訓者",
    "T54n2128_002:0321b24": "127 第一百二十七卷第一百二十七卷",
    "T54n2128_002:0321c01": "芬馥芳文反方言云芬和也考聲云香氣分布也說文從屮作𡵳石經從草下馮複反韓詩云馥亦芬也香氣也屮",
    "T54n2128_002:0321c02": "音恥列反也。",
    "T54n2128_002:0321c03": "𢱥拭上桑老反廣雅𢱥除也或從土作埽下傷力反郭璞注爾雅云清潔也說文從手式聲也或從巾作𢂑訓用同",
    "T54n2128_002:0321c04": "也。",
    "T54n2128_002:0321c05": "𭞽蓋軒偃反古今正字云車𭞽所以禦熱也張幔網於車上為𭞽或作忓蒼頡篇作軒從巾憲聲下哥艾",
    "T54n2128_002:0321c06": "反俗字也廣雅蓋覆也說文苫也從草從盇盇音合葢字從草從大從血作葢今經文從羊從皿作盖俗字之也。",
    "T54n2128_002:0321c07": "篾戾車上泯彌反次𥠖結反下齒耶反梵語訛也正梵音畢㗚蹉此譯為下賤種樂垢穢業不知禮義淫祀",
    "T54n2128_002:0321c08": "鬼神互相殘害也彌音邊蔑反嗟音倉何反也。",
    "T54n2128_002:0321c09": "128 第一百二十八卷第一百二十八卷",
    "T54n2128_002:0321c10": "踰於庾朱反廣雅踰度也說文越也從足俞聲俞字從亼從舟從巜巜水也俞音同亼音精入反巜音古外反下於",
    "T54n2128_002:0321c11": "字說文作殄從古文鳥字省。",
    "T54n2128_002:0321c12": "虵蠍上社遮反經文作虵俗字也說文從虫從它它音徒何它古者穴居野處相問曰無它下香謁反集訓云螫人",
    "T54n2128_002:0321c13": "蟲也說文作蠆象形毒蟲也隸書作蠍從虫歇聲今經文作蝎音乃是蝤蠐非蠍也蠆音丑介反蝤音酋蠐音齊也。",
    "T54n2128_002:0321c14": "身嬰益盈反考聲嬰縶也韻詮遭也說文從女賏聲賏從",
    "T54n2128_002:0321c15": "二貝經從二目從安非也縶音知立反賏音同上也。",
    "T54n2128_002:0321c16": "癩疾來大反俗字也廣雅癩傷也蒼頡篇痛也病也說文正作󲎑惡病也從𤕫厲省聲也說文賴字從負賴聲",
    "T54n2128_002:0321c17": "󱿈來大反賴音勒割反𤕫音女厄反也。",
    "T54n2128_002:0321c18": "腫皰上之勇反說文腫癕也從肉下疱貌反說文面生熱瘡也說文從皮作皰亦作皰竝同俗從面作靤。",
    "T54n2128_002:0321c19": "眩瞖上玄絹反賈注國語眩惑也蒼頡篇云視之不明說文云目無常主也從目玄聲下於計反郭璞云瞖奄覆也",
    "T54n2128_002:0321c20": "考聲云目中瞖也說文從目殹聲也殹音一奚反。",
    "T54n2128_002:0321c21": "枯涸上康胡反考聲云木乾死也或從反作𭮆古字也下何各反賈注國語云涸竭也廣雅盡也說文渴也從水",
    "T54n2128_002:0321c22": "固聲也。",
    "T54n2128_002:0321c23": "箱篋上想羊反字林箱竹器也考聲篋椷也說文笥也從竹篋聲也或從木作󲊨類音兼葉反。",
    "T54n2128_002:0321c24": "129 第一百二十九卷第一百二十九卷",
    "T54n2128_002:0321c25": "枝條上紙移反下定彫反竝從木。",
    "T54n2128_002:0322a01": "莖稈上幸耕反說文云枝主也從草巠聲也下哥󱁅反集訓云禾稾也廣雅稻黍莖謂之稈說文禾莖也從禾旱聲",
    "T54n2128_002:0322a02": "也或作䄨經文作幹榦皆非本字。",
    "T54n2128_002:0322a03": "130-167 第一百三十卷-第一百六十七卷從第一百三十卷已下至第一百六十七卷計",
    "T54n2128_002:0322a04": "三十八卷經文重疊無可音訓者",
    "T54n2128_002:0322a05": "168 第一百六十八卷第一百六十八卷",
    "T54n2128_002:0322a06": "假藉情夜反易曰藉用白茅無咎說文祭藉薦也從草聲稓音情亦反。",
    "T54n2128_002:0322a07": "勸勵上匡願反廣雅勸助也考聲教也獎也說文勉也從力雚聲也雚音歡下力滯反桂菀珠叢云勵勉杜注左傳",
    "T54n2128_002:0322a08": "云相勸也從力厲聲也。",
    "T54n2128_002:0322a09": "顛倒上丁堅反孔注尚書云𠑘覆言反倒也廣雅𠑘倒也馬融注論語僵仆也說文從足作蹎又從走作𧽍或作傎",
    "T54n2128_002:0322a10": "竝通經文通作顛俗用非本字也下當老反考聲倒仆也。",
    "T54n2128_002:0322a11": "㝛殖上相育反考聲云宿久也說文止也從宀音綿󲉝聲󲉝音同下時力反孔注尚書殖生也杜注左傳云長也蒼",
    "T54n2128_002:0322a12": "頡篇息也或作植從木也。",
    "T54n2128_002:0322a13": "󲘭懾上曲拱反爾雅恐懼也說文從心𢀜聲也古文作𢖶𢀜音拱從工從󱾡從乙乙音隱經文因草書漸變為恐訛",
    "T54n2128_002:0322a14": "也下之業反爾雅懼也字書怕也說文從心聶也經文作慴非本字聶音女獵反。",
    "T54n2128_002:0322a15": "戒蘊皆隘反鄭注儀禮云戒驚也考聲備也字書謹慎也說文從拜持戈戒不虞也下威殞反方言蘊積也馬注論",
    "T54n2128_002:0322a16": "語包藏也說文從草縕聲也。169 （第一百六十九卷缺）",
    "T54n2128_002:0322a17": "170-171 第一百七十卷-第一百七十一卷第一百七十第一百七十一上二卷無可音訓者",
    "T54n2128_002:0322a18": "172 第一百七十二卷第一百七十二卷",
    "T54n2128_002:0322a19": "齊何上寂細反字書限也考聲分段也假借用也。",
    "T54n2128_002:0322a20": "不懱眠結反說文輕㑥也從心蔑聲經中單作蔑誤也非本字蔑音同上㑥音易。",
    "T54n2128_002:0322a21": "173-180 第一百七十三卷-第一百八十卷經從第一百七十三已下至第一百八十卷計",
    "T54n2128_002:0322a22": "八卷並無可音訓者",
    "T54n2128_002:0322a23": "181 第一百八十卷第一百八十一卷",
    "T54n2128_002:0322a24": "不減耕斬反考聲云損之令小日減說文減損也從水咸聲也從冫作減非也冫音氷也。",
    "T54n2128_002:0322a25": "胞胎上補交反古文作包象形字也為是胎衣蔡邕石經加肉作胞說文云兒生衣也孔注尚書云裹也莊子云胞",
    "T54n2128_002:0322b01": "者腹肉衣也俗音普包反非也下他來反廣雅婦人孕二月為胎說文云婦孕二月也蒼頡篇云女人懷妊未生曰胎從",
    "T54n2128_002:0322b02": "肉台聲也裹音果。",
    "T54n2128_002:0322b03": "匱正法上狂位反匱匣也從匚貴聲或作櫃經云匱法匱者慳法法入身心祕之不說慳惜聖教不肯流傳",
    "T54n2128_002:0322b04": "藏而祕之猶如匱匣名為匱法佛說此人其罪甚重寧造無間不作匱法。",
    "T54n2128_002:0322b05": "稍微上霜教反韻詮云漸漸也少也廣雅云稍稍小也侵削令小也說文云出物其漸也從禾肖聲也下尾非反左",
    "T54n2128_002:0322b06": "氏傳微無也字書微細也說文云隱行也從彳󲕦聲也彳音丑尺反󲕦音同上經從山從歹作微俗字訛也。",
    "T54n2128_002:0322b07": "險惡上香撿反杜預注左傳險亦惡也賈注國語危也說文云險阻難也從阜僉聲也下烏各反說文不善也從亞",
    "T54n2128_002:0322b08": "從西非也。",
    "T54n2128_002:0322b09": "三災宰來反說文云天火曰災古文作巛亦作𣏹古字也三灾有二種大小各別皆在減劫小三灾者飢饉疫病刀",
    "T54n2128_002:0322b10": "兵大三灾者火風水灾竝在劫末亦名劫灾。",
    "T54n2128_002:0322b11": "循環隨倫反三蒼云循遍也爾雅從也善也說文行也從彳盾聲也盾音順下音還鄭注周禮云環旋也何注公羊",
    "T54n2128_002:0322b12": "云統也說文從玉睘聲也。",
    "T54n2128_002:0322b13": "虛羸力追反說文瘦也弱也從羊𣎆聲也𣎆音同上也。",
    "T54n2128_002:0322b14": "猥雜上烏每反廣雅猥也考聲云不正而濫曰猥字書云猥穢也蒼頡篇云猥雜也說文眾犬吠也從犬畏聲也下",
    "T54n2128_002:0322b15": "才合反字書雜和也考聲參也說文五釆相合也從衣集聲也案雜字正體從衣從集隷書取便移木於衣下作雜又因",
    "T54n2128_002:0322b16": "草書變衣為立遂相傳作雜失之遠矣。",
    "T54n2128_002:0322b17": "󰺙疽上億恭反莊子曰瘭疽疥癕司馬彪注云浮熱為瘭不通為㿈說文腫也從疒雍也或作癰下七余反說文",
    "T54n2128_002:0322b18": "云久癕為疽從疒且聲且音子余反且說文從月二從一經從且訛略之也。",
    "T54n2128_002:0322b19": "疥󰺙上音介考聲疥瘡或作蚧說文疥瘙也廣雅瘙瘡也。",
    "T54n2128_002:0322b20": "風狂上音封楊承慶字統序云蟲因風生故風字有虫說文風動蟲生故蟲八日而化從虫凡聲也下衢王反顧野",
    "T54n2128_002:0322b21": "王曰狂者愚騃驚悸也孔注論語云狂妄觝觸人也失本心也說文作󲓄󲓄狾也狾狂犬也從犬󱿓聲也騃音崖解反悸",
    "T54n2128_002:0322b22": "音葵季反󲓄𡷅竝音逵王反狾音制也。",
    "T54n2128_002:0322b23": "癲癎上丁堅反廣雅癲狂也聲類大風疾說文又作瘨下限姦反聲類小兒病也說文云癎風病也從𤕫間聲也姦",
    "T54n2128_002:0322b24": "音間也。",
    "T54n2128_002:0322c01": "𤸇殘上力中反許叔重注淮南子云癃癘也蒼頡篇云固疾也說文病風結也從隆省下藏安反也。",
    "T54n2128_002:0322c02": "背僂力矩反考聲云傴僂俯身也廣雅曲脊也說文尫也從縷省聲也尫音紆王反也。",
    "T54n2128_002:0322c03": "矬陋上坐和反廣雅矬短也下盧豆反王逸注楚辭云陋小也爾雅鄙也孝聲云陋醜惡也說文陿也從阜󱾈聲也",
    "T54n2128_002:0322c04": "󱾈音同上也。",
    "T54n2128_002:0322c05": "攣𣦢上力傳反考聲云手足屈弱病也下并亦反顧野王曰足枯不能行也或作癖說文攣從手𣦢從止竝形聲字",
    "T54n2128_002:0322c06": "或從足之也。",
    "T54n2128_002:0322c07": "枯顇上苦吾反下情遂反字書云枯顇瘦惡貌或作悴。",
    "T54n2128_002:0322c08": "頑嚚上五關反廣雅云頑鈍也說文摑頭也從頁元聲也下語斤反左氏傳曰心不則德義之經曰頑口不道忠",
    "T54n2128_002:0322c09": "信之言曰嚚蒼頡篇云嚚惡也說文從㗊臣聲也㮯音胡本反㗊音滓立反也。",
    "T54n2128_002:0322c10": "誹謗上非味反下補浪反大戴禮云立誹謗之木設諫諍之鼓應邵注漢書云橋樑邊板所以書政治之𠍴失也杜",
    "T54n2128_002:0322c11": "注左傳云謗詛也以言呪詛人也說文二字互相訓謗毀也言皆形聲字也。",
    "T54n2128_002:0322c12": "自陷咸監反王逸注楚辭云陷沒也說文隨也從𠂤臽聲也臽陷坈阱也從人在臼中經從爪非也𠂤音負臼音舊",
    "T54n2128_002:0322c13": "象形字也。",
    "T54n2128_002:0322c14": "沈溺上池林反顧野王曰沈沒也說文從水冘聲也冘音淫下泥歷反禮記孔子曰君子溺于口小人溺于水說文",
    "T54n2128_002:0322c15": "云沒水中正從人作㲻今通作溺水溺說文水名也書曰道弱水西流至合𥠖。",
    "T54n2128_002:0322c16": "蝸蠃上寡華反郭璞注爾雅云蝸牛也說文云蠃也桂苑珠叢云水生殼蟲也下魯和反爾雅㤔蠃螔蝓蝓此類",
    "T54n2128_002:0322c17": "非一嬴即蝸牛之大者出海中說文從虫𣎆聲經作螺俗字非正也。",
    "T54n2128_002:0322c18": "爛糞分問反說文棄除也從󲑼從廾廾音拱華音般箕屬也象形似米而非米者糞也手推󲑼除棄之會意字也或",
    "T54n2128_002:0322c19": "作𡊅皆正也經文從黑或從異竝俗字非正也推音他雷反也。",
    "T54n2128_002:0322c20": "形貌茅豹反古字也說文作皃象人面或從頁作󲆸從貌省也。",
    "T54n2128_002:0322c21": "摜習古患反說文或從辵作貫竝云習也爾雅亦同從手貫聲或作串古字也經文從心作慣非也竝無此字也。",
    "T54n2128_002:0322c22": "182-290 第一百八十二卷-第二百九十卷從第一百八十二卷已下至第二百九十卷計",
    "T54n2128_002:0322c23": "一百九卷文字並易無可音訓者",
    "T54n2128_002:0322c24": "291 第二百九十一卷第二百九十一卷",
    "T54n2128_002:0323a01": "甘󰈕之夜反字書蔗藷也。",
    "T54n2128_002:0323a02": "劬勞具愚反詩傳云劬勞病也鄭注禮記劬亦勞也。",
    "T54n2128_002:0323a03": "292-299 第二百九十二卷-第二百九十九卷從第二百九十二已下至第二百九十九",
    "T54n2128_002:0323a04": "並無可音訓者八卷",
    "T54n2128_002:0323a05": "300 第三百卷第三百卷",
    "T54n2128_002:0323a06": "涉壙上時葉反韓詩涉渡也漢書歷也說文云徒行涉水從步從林會意字今省為涉也下苦謗反毛詩傳曰壙空",
    "T54n2128_002:0323a07": "也廣雅大也𦒱聲壙垠原野遠貌也或作曠亦作懭亦通。",
    "T54n2128_002:0323a08": "放牧莫卜反顧野王云牧者畜養之總名也說文養牛馬人也從牛支聲也。",
    "T54n2128_002:0323a09": "懷孕上胡乖反孔注論語懷安也說文念思也從心襄聲也或從女作㜳下翼證反鄭注禮記云妊子也廣雅懷㑗",
    "T54n2128_002:0323a10": "也說文󲒁子也從子聲也古文作𣎜。",
    "T54n2128_002:0323a11": "301 第三百一卷第三百一卷無可音訓",
    "T54n2128_002:0323a12": "一切經音義卷第二"
}