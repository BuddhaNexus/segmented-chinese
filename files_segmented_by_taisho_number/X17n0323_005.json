{
    "X17n0323_005:0198b08": "楞伽阿跋多羅寶經通義卷第五",
    "X17n0323_005:0198b09": "一切佛語心品第一之三(餘)",
    "X17n0323_005:0198b10": "復次大慧愚癡凡夫無始虗偽惡邪妄想之所回轉",
    "X17n0323_005:0198b11": "回轉時自宗通及說通不善了知著自心現外性相",
    "X17n0323_005:0198b12": "故著方便說於自宗四句清淨通相不善分別大慧",
    "X17n0323_005:0198b13": "白佛言誠如尊教惟願世尊為我分別說通及宗通",
    "X17n0323_005:0198b14": "我及餘菩薩摩訶薩善於二通來世凡夫聲聞緣覺",
    "X17n0323_005:0198b15": "不得其短佛告大慧善哉善哉諦聽諦聽善思念之",
    "X17n0323_005:0198b16": "當為汝說大慧白佛言唯然受教佛告大慧三世如",
    "X17n0323_005:0198b17": "來有二種法通謂說通及自宗通說通者謂隨眾生",
    "X17n0323_005:0198b18": "心之所應為說種種眾具契經是名說通自宗通者",
    "X17n0323_005:0198b19": "謂修行者離自心現種種妄想謂不墮一異俱不俱",
    "X17n0323_005:0198b20": "品起度一切心意意識自覺聖境界離因成見相一",
    "X17n0323_005:0198b21": "切外道聲聞緣覺墮二邊者所不能知我說是名自",
    "X17n0323_005:0198b22": "宗通法大慧是名自宗通及說通相汝及餘菩薩摩",
    "X17n0323_005:0198b23": "訶薩應當修學爾時世尊欲重宣此義而說偈言。",
    "X17n0323_005:0198b24": "我謂二種通宗通及言說說者授童蒙宗為修行者。",
    "X17n0323_005:0198c01": "宗說通相前文言之詳矣而再言者但前通三乘",
    "X17n0323_005:0198c02": "此唯在佛機應不同故前說後宗次則反上又前",
    "X17n0323_005:0198c03": "為眾請此佛自述故有妄想回轉等言以啟其說",
    "X17n0323_005:0198c04": "則知此法在凡未嘗無之但為迷轉故全體不知",
    "X17n0323_005:0198c05": "夫回轉者謂迷自己故回內向外唯著自心現外",
    "X17n0323_005:0198c06": "性相等境界亦著方便言說故於自心宗本離四",
    "X17n0323_005:0198c07": "句所通相而不能了大慧所以因而致請言不得",
    "X17n0323_005:0198c08": "其短若謂宗通說不通其短在化導說通宗不通",
    "X17n0323_005:0198c09": "其短在自行俱通則不得其短也答中言二種法",
    "X17n0323_005:0198c10": "通者謂宗通不過自證法說通則說一心所顯法",
    "X17n0323_005:0198c11": "而以被物者故佛佛所以道同此經所謂法等言",
    "X17n0323_005:0198c12": "眾具契經即前九部攝一切法故曰眾具而卒歸",
    "X17n0323_005:0198c13": "於契理契機是謂契經自證之法本不可說故寄",
    "X17n0323_005:0198c14": "修者以示其相則曰離自心現種種妄想等謂不",
    "X17n0323_005:0198c15": "墮四句則妄想不行妄想不行則超度一切心識",
    "X17n0323_005:0198c16": "到自覺聖境界然則何以示之亦唯曰離因成見",
    "X17n0323_005:0198c17": "相而已凡有為之法可說眾因緣成得有見相今",
    "X17n0323_005:0198c18": "自覺境界則是無為出因緣外非相之相豈有見",
    "X17n0323_005:0198c19": "乎故云離是宜非凡外小聖墮二邊者所知故曰",
    "X17n0323_005:0198c20": "云云偈言童蒙猶初機也其說通所被未必一向",
    "X17n0323_005:0198c21": "初機為對宗通言爾宗通雖為修行若不假說其",
    "X17n0323_005:0198c22": "何以示是宗亦須說皆一往爾所謂信行樂多聞",
    "X17n0323_005:0198c23": "法行宗深觀者是矣。○右第十五章。",
    "X17n0323_005:0198c24": "爾時大慧菩薩白佛言世尊如世尊一時說言世間",
    "X17n0323_005:0199a01": "諸論種種辯說慎勿習近若習近者攝受貪欲不攝",
    "X17n0323_005:0199a02": "受法世尊何故作如是說佛告大慧世間言論種種",
    "X17n0323_005:0199a03": "句味因緣譬喻採集莊嚴誘引誑惑愚癡凡夫不入",
    "X17n0323_005:0199a04": "真實自通不覺一切法妄想顛倒墮於二邊凡愚癡",
    "X17n0323_005:0199a05": "惑而自破壞諸趣相續不得解脫不能覺知自心現",
    "X17n0323_005:0199a06": "量不離外性自性妄想計著是故世間言論種種辯",
    "X17n0323_005:0199a07": "說不脫生老病死憂悲苦惱誑惑迷亂大慧釋提桓",
    "X17n0323_005:0199a08": "因廣解眾論自造聲論彼世論者有一弟子持龍形",
    "X17n0323_005:0199a09": "像詣釋天宮建立論宗要壞帝釋千輻之輪隨我不",
    "X17n0323_005:0199a10": "如斷一一頭以謝所屈作是要已即以釋法摧伏帝",
    "X17n0323_005:0199a11": "釋釋墮負處即壞其車還來人間如是大慧世間言",
    "X17n0323_005:0199a12": "論因譬莊嚴乃至畜生亦能以種種句味惑彼諸天",
    "X17n0323_005:0199a13": "及阿修羅著生滅見而況於人是故大慧世間言論",
    "X17n0323_005:0199a14": "應當遠離以能招致苦生因故慎勿習近大慧世論",
    "X17n0323_005:0199a15": "者唯說身覺境界而已大慧彼世論者乃有百千但",
    "X17n0323_005:0199a16": "於後時後五十年當破壞結集惡覺因見盛故惡弟",
    "X17n0323_005:0199a17": "子受如是大慧世論破壞結集種種句味因譬莊嚴",
    "X17n0323_005:0199a18": "說外道事著自因緣無有自通大慧彼諸外道無自",
    "X17n0323_005:0199a19": "通論於餘世論廣說無量百千事相無有自通亦不",
    "X17n0323_005:0199a20": "自知愚癡世論。",
    "X17n0323_005:0199a21": "夫道有正道有邪道而論有世論有非世論雖不",
    "X17n0323_005:0199a22": "兩立如水火然而亦未甞不竝行於世若薰蕕之",
    "X17n0323_005:0199a23": "同器也故如來誡其慎勿智近大慧因是而問焉",
    "X17n0323_005:0199a24": "答中先斥世論非則曰世間言論不入真實自通",
    "X17n0323_005:0199b01": "謂彼無理可詮故不可與入真實自通之地又言",
    "X17n0323_005:0199b02": "墮於二邊者凡彼宗歸於此而已凡愚癡惑下次",
    "X17n0323_005:0199b03": "明受習之非謂因受習其說以自破壞故有諸趣",
    "X17n0323_005:0199b04": "下諸過失相而後結斥其非云云釋提桓因等引",
    "X17n0323_005:0199b05": "事證失也持龍形象者葢非龍則不能升天故以",
    "X17n0323_005:0199b06": "龍身往求議論建立論宗者凡彼議論必先立宗",
    "X17n0323_005:0199b07": "作是要已要當平呼謂約也即以釋法者還即彼",
    "X17n0323_005:0199b08": "論為難墮負猶言不勝大慧世論下重出彼論建",
    "X17n0323_005:0199b09": "立唯說身覺境界謂陰身覺想境界也雖彼世論",
    "X17n0323_005:0199b10": "乃有百千極其宗旨不離情識豈知有他道哉後",
    "X17n0323_005:0199b11": "五十年破壞結集者按金剛功德施論謂人壽百",
    "X17n0323_005:0199b12": "齡開為二分初分五十教力增強後五十歲教力",
    "X17n0323_005:0199b13": "漸徵言正法欲滅時也或十當為百字之誤也破",
    "X17n0323_005:0199b14": "壞如來結集正教所以為魔外也惡覺因見盛故",
    "X17n0323_005:0199b15": "者謂顛倒惡覺苦因邪見識盛世間故諸惡黨類",
    "X17n0323_005:0199b16": "受習其說自取淪墜也如是大慧下總結過類斥",
    "X17n0323_005:0199b17": "言著自因緣即向說身覺是已而不能以現自通",
    "X17n0323_005:0199b18": "故曰無有自通大率如是而已(一)。",
    "X17n0323_005:0199b19": "爾時大慧白佛言世尊若外道世論種種句味因譬",
    "X17n0323_005:0199b20": "莊嚴無有自通自事計著者世尊亦說世論為種種",
    "X17n0323_005:0199b21": "異方諸來會眾天人阿修羅廣說無量種種句味亦",
    "X17n0323_005:0199b22": "非自通耶亦入一切外道智慧言說數耶佛告大慧",
    "X17n0323_005:0199b23": "我不說世論亦無來去唯說不來不去大慧來者趣",
    "X17n0323_005:0199b24": "聚會生去者散壞不來不去者是不生不滅我所說",
    "X17n0323_005:0199c01": "義不墮世論妄想數中所以者何謂不計著外性非",
    "X17n0323_005:0199c02": "性自心現處二邊妄想所不能轉相境非性覺自心",
    "X17n0323_005:0199c03": "現則自心現妄想不生妄想不生者空無相無作入",
    "X17n0323_005:0199c04": "三脫門名為解脫大慧我念一時於一處住有世論",
    "X17n0323_005:0199c05": "婆羅門來詣我所不請空閒便問我言瞿曇一切所",
    "X17n0323_005:0199c06": "作耶我時報言婆羅門一切所作是初世論彼復問",
    "X17n0323_005:0199c07": "言一切非所作耶我復報言一切非所作是第二世",
    "X17n0323_005:0199c08": "論彼復問言一切常耶一切無常耶一切生耶一切",
    "X17n0323_005:0199c09": "不生耶我時報言是六世論大慧彼復問我言一切",
    "X17n0323_005:0199c10": "一耶一切異耶一切俱耶一切不俱耶一切因種種",
    "X17n0323_005:0199c11": "受生現耶我時報言是十一世論大慧彼復問言一",
    "X17n0323_005:0199c12": "切無記耶一切記耶有我耶無我耶有此世耶無此",
    "X17n0323_005:0199c13": "世耶有他世耶無他世邪有解脫耶無解脫耶一切",
    "X17n0323_005:0199c14": "剎那耶一切不剎那耶虗空耶非數滅耶涅槃耶瞿",
    "X17n0323_005:0199c15": "曇作耶非作耶有中陰耶無中陰耶大慧我時報言",
    "X17n0323_005:0199c16": "婆羅門如是說者悉是世論非我所說是汝世論我",
    "X17n0323_005:0199c17": "唯說無始虗偽妄想習氣種種諸惡三有之因不能",
    "X17n0323_005:0199c18": "覺知自心現量而生妄想攀緣外性如外道法我諸",
    "X17n0323_005:0199c19": "根義三合知生我不如是婆羅門我不說因不說無",
    "X17n0323_005:0199c20": "因唯說妄想攝所攝性施設緣起非汝及餘墮受我",
    "X17n0323_005:0199c21": "相續者所能覺知大慧涅槃虗空滅非有三種但數",
    "X17n0323_005:0199c22": "有三耳。",
    "X17n0323_005:0199c23": "次顯正教於中初大慧反問如來亦同世說凡二",
    "X17n0323_005:0199c24": "難如為異方諸天人眾廣說諸法則隨他意語豈",
    "X17n0323_005:0200a01": "亦非自通義又何以異於外道智慧言說數邪如",
    "X17n0323_005:0200a02": "文云云答中先拂初難云我不說世論葢世論者",
    "X17n0323_005:0200a03": "說來去佛唯說不來不去故曰來者趣聚會生等",
    "X17n0323_005:0200a04": "謂來者趣聚義則緣會而生去者散壞義則緣散",
    "X17n0323_005:0200a05": "而滅佛說異是故不來不去即不生不滅乃我所",
    "X17n0323_005:0200a06": "通酬次難云不墮世論妄想數者即二邊是妄想",
    "X17n0323_005:0200a07": "數故徵釋云謂不計著外性非性自心現處則不",
    "X17n0323_005:0200a08": "著二邊以不著故二邊妄想所不能轉相境非性",
    "X17n0323_005:0200a09": "非性即空何轉之有覺自心現故則自心現妄想",
    "X17n0323_005:0200a10": "不生者既了自心復何所生是則心不自生心心",
    "X17n0323_005:0200a11": "不自轉心心不自著心豈復自心墮於自心邪故",
    "X17n0323_005:0200a12": "妄想不生者則順於空相入三解脫門是豈與外",
    "X17n0323_005:0200a13": "道同哉次正引論廣辨邪正則曰我念一時等不",
    "X17n0323_005:0200a14": "請空閒者空閒猶間隙也當是請問之儀如禮有",
    "X17n0323_005:0200a15": "請問之語是也而彼不請卒然有問所以責之也",
    "X17n0323_005:0200a16": "彼問雖多槩以一世論報之所以拒之也如是說",
    "X17n0323_005:0200a17": "者悉是世論則率由情見所以抑之也又曰非我",
    "X17n0323_005:0200a18": "所說是汝世論所以外之也我唯說下即佛自示",
    "X17n0323_005:0200a19": "正教不出三道因果謂無始虗偽等煩惱也種種",
    "X17n0323_005:0200a20": "諸惡之因業也三有苦也及迷心起妄攀緣外性",
    "X17n0323_005:0200a21": "等斯皆內教正因緣之說非外道所知又曰如外",
    "X17n0323_005:0200a22": "道法者重舉彼計以格其說言我諸根義三合知",
    "X17n0323_005:0200a23": "生者按唐譯則我及根境合故有於知生知即識",
    "X17n0323_005:0200a24": "也或說以為因或說無因等佛皆異其說曰我不",
    "X17n0323_005:0200b01": "說因不說無因唯說妄想攝所攝性等夫言施設",
    "X17n0323_005:0200b02": "緣起則未甞無因言妄想則未甞有因但不如彼",
    "X17n0323_005:0200b03": "說有即常說無即斷故曰非汝及餘墮受我見相",
    "X17n0323_005:0200b04": "續者所能覺知則邪正於是別矣受我見者或本",
    "X17n0323_005:0200b05": "無見字謂由受有我由我故受展轉相續皆外道",
    "X17n0323_005:0200b06": "見言涅槃虗空滅等文似孤然因上外道亦問此",
    "X17n0323_005:0200b07": "故何為亦世論邪故釋云爾無為之法本實非三",
    "X17n0323_005:0200b08": "彼以數問亦世論也(二)。",
    "X17n0323_005:0200b09": "復次大慧爾時世論婆羅門復問我言癡受業因故",
    "X17n0323_005:0200b10": "有三有耶為無因耶我時報言此二者亦是世論耳",
    "X17n0323_005:0200b11": "彼復問言一切性皆入自共相耶我復報言此亦世",
    "X17n0323_005:0200b12": "論婆羅門乃至意流妄計外塵皆是世論復次大慧",
    "X17n0323_005:0200b13": "爾時世論婆羅門復問我言頗有非世論者不我是",
    "X17n0323_005:0200b14": "一切外道之宗說種種句味因緣譬喻莊嚴我復報",
    "X17n0323_005:0200b15": "言婆羅門有非汝有者非為非宗非說非不說種種",
    "X17n0323_005:0200b16": "句味非不因譬莊嚴婆羅門言何等為非世論非非",
    "X17n0323_005:0200b17": "宗非非說我時報言婆羅門有非世論汝諸外道所",
    "X17n0323_005:0200b18": "不能知以於外性不實妄想虗偽計著故謂妄想不",
    "X17n0323_005:0200b19": "生覺了有無自心現量妄想不生不受外塵妄想永",
    "X17n0323_005:0200b20": "息是名非世論此是我法非汝有也婆羅門略說彼",
    "X17n0323_005:0200b21": "識若來若去若死若生若樂若苦若溺若見若觸若",
    "X17n0323_005:0200b22": "著種種相若和合相續若愛若因計著婆羅門如是",
    "X17n0323_005:0200b23": "比者是汝等世論非是我有大慧世論婆羅門作如",
    "X17n0323_005:0200b24": "是問我如是答彼即點然不辭而退思自通處作是",
    "X17n0323_005:0200c01": "念言沙門釋子出於通外說無生無相無因覺自妄",
    "X17n0323_005:0200c02": "想現相妄想不生。",
    "X17n0323_005:0200c03": "彼復挾佛二三義為問使佛以實告則墮彼問矣",
    "X17n0323_005:0200c04": "故亦以世論杜其辭乃至曰意流妄計外塵皆是",
    "X17n0323_005:0200c05": "世論此則齊彼所知凡意識流動隨塵計著無問",
    "X17n0323_005:0200c06": "邪正皆為世論使彼不得問所以杜之也彼論既",
    "X17n0323_005:0200c07": "窮於是始有非世論之請如來言有而非汝有直",
    "X17n0323_005:0200c08": "為異之之論所以啟之也一一皆言非等所以對",
    "X17n0323_005:0200c09": "外言也是終未與說實及其再請而曰非非宗者",
    "X17n0323_005:0200c10": "謂何等為非非宗非非說者意指今宗說言也乃",
    "X17n0323_005:0200c11": "復抑之非汝所知以其於外法妄想計著不唯不",
    "X17n0323_005:0200c12": "能信入亦復隨語生解起請見過所以難之也不",
    "X17n0323_005:0200c13": "得已而後為說亦不過謂妄想不生等凡以二義",
    "X17n0323_005:0200c14": "故謂覺了有無無非自心現量則妄想不生不受",
    "X17n0323_005:0200c15": "外塵故則妄想永息永息猶不生也是即非世論",
    "X17n0323_005:0200c16": "始知三世諸佛初無一法與人但令妄想不生則",
    "X17n0323_005:0200c17": "天真妙性不遠而復皆自己有且曰此是我法非",
    "X17n0323_005:0200c18": "汝有者亦所以奪之也因說彼所有者則曰略說",
    "X17n0323_005:0200c19": "彼識若來若去等謂有如是種種異相溺謂陷溺",
    "X17n0323_005:0200c20": "不能自出之謂餘皆可知然則識相無性而計有",
    "X17n0323_005:0200c21": "去來等故知其妄也然以各不相有則彼此一爾",
    "X17n0323_005:0200c22": "而有真妄虗實所以異也彼論既屈負慚而退亦",
    "X17n0323_005:0200c23": "不暇辭耳且言思自通處又曰出於通外者此皆",
    "X17n0323_005:0200c24": "外道退而有言以佛所說求諸己而不得始知佛",
    "X17n0323_005:0201a01": "說出於自通之外而曰說無生無相等觀其所領",
    "X17n0323_005:0201a02": "亦足見其曉悟矣(三)。",
    "X17n0323_005:0201a03": "大慧此即是汝向所問我何故說習近世論種種辯",
    "X17n0323_005:0201a04": "說攝受貪欲不攝受法大慧白佛言世尊攝受貪欲",
    "X17n0323_005:0201a05": "及法有何句義佛告大慧善哉善哉汝乃能為未來",
    "X17n0323_005:0201a06": "眾生思惟諮問如是句義諦聽諦聽善思念之當為",
    "X17n0323_005:0201a07": "汝說大慧白佛言唯然受教佛告大慧所謂貪者若",
    "X17n0323_005:0201a08": "取若捨若觸若味繫著外塵墮二邊見復生苦陰生",
    "X17n0323_005:0201a09": "老病死憂悲苦惱如是諸愚皆從愛起斯由習近世",
    "X17n0323_005:0201a10": "論及世論者我及諸佛說名為貪是名攝受貪欲不",
    "X17n0323_005:0201a11": "攝受法大慧云何攝受法謂善覺知自心現量見人",
    "X17n0323_005:0201a12": "無我及法無我相妄想不生善知上上地離心意意",
    "X17n0323_005:0201a13": "識一切諸佛智慧灌頂具足攝受十無盡句於一切",
    "X17n0323_005:0201a14": "法無開發自在是名為法所謂不墮一切見一切虗",
    "X17n0323_005:0201a15": "偽一切妄想一切性一切二邊大慧多有外道癡人",
    "X17n0323_005:0201a16": "墮於二邊若常若斷非黠慧者受無因論則起常見",
    "X17n0323_005:0201a17": "外因壞因緣非性則起斷見大慧我不見生住滅故",
    "X17n0323_005:0201a18": "說名為法大慧是名貪欲及法汝及餘菩薩摩訶薩",
    "X17n0323_005:0201a19": "應當修學爾時世尊欲重宣此義而說偈言。",
    "X17n0323_005:0201a20": "一切世間論外道虗妄說妄見作所作彼則無自宗",
    "X17n0323_005:0201a21": "唯我一自宗離於作所作為諸弟子說遠離諸世論",
    "X17n0323_005:0201a22": "心量不可見不觀察二心攝所攝非性斷常二俱離",
    "X17n0323_005:0201a23": "乃至心流轉是則為世論妄想不轉者是人見自心",
    "X17n0323_005:0201a24": "來者謂事生去者事不現明了知去來妄想不復生",
    "X17n0323_005:0201b01": "有常及無常所作無所作此世他世等斯皆世論通。",
    "X17n0323_005:0201b02": "三結指所答云云大慧因問攝受貪欲等義答中",
    "X17n0323_005:0201b03": "以取舍等為貪貪即惑也以貪故繫著外塵等業",
    "X17n0323_005:0201b04": "也復生苦陰等報也皆以愛為本愛復由習近世",
    "X17n0323_005:0201b05": "論及世論者者則人也皆能攝令生貪故云攝受",
    "X17n0323_005:0201b06": "貪欲不攝受法左右異言爾而請中有及法之言",
    "X17n0323_005:0201b07": "故復告其所以攝受法者即善覺知自心現量等",
    "X17n0323_005:0201b08": "此以知諸法門為法又曰不墮一切見等則以離",
    "X17n0323_005:0201b09": "妄為法竝義如前釋然則覺法由於離妄離妄必",
    "X17n0323_005:0201b10": "由覺法文雖竝出旨實互顯多有外道癡人者因",
    "X17n0323_005:0201b11": "斥凡墮邊見者皆愚人法非黠慧者意令聞而自",
    "X17n0323_005:0201b12": "化受無因論則起常見者謂四大性常不假因成",
    "X17n0323_005:0201b13": "故成常見或見外因壞滅計因緣非性則成斷見",
    "X17n0323_005:0201b14": "又曰我不見生住滅故則生而無生滅而無滅反",
    "X17n0323_005:0201b15": "上斷常是亦名法偈初四句通頌世論計作所作",
    "X17n0323_005:0201b16": "而不知唯自心量故無有自宗佛法異彼則曰唯",
    "X17n0323_005:0201b17": "我一自宗謂唯以自心為宗則一切皆法自心量",
    "X17n0323_005:0201b18": "故離作所作等諸世論計心量不可見者惟其自",
    "X17n0323_005:0201b19": "心性離故不可以有無見不可以能所攝則不觀",
    "X17n0323_005:0201b20": "察有無二心了攝所攝非性出於斷常故得以流",
    "X17n0323_005:0201b21": "轉者皆為世論唯不隨妄想轉者名見自心若見",
    "X17n0323_005:0201b22": "自心心實非見以此為宗宗亦非宗所謂唯一真",
    "X17n0323_005:0201b23": "如智獨存者斯得之矣故曰來者謂事生等謂事",
    "X17n0323_005:0201b24": "之來去自彼來去而此心不動如鏡之現象象有",
    "X17n0323_005:0201c01": "生滅而明未甞動惟其出於來去者然後乃知來",
    "X17n0323_005:0201c02": "來者不來去去者不去雖或來去而不為來去所",
    "X17n0323_005:0201c03": "轉則妄想不復生矣凡自心外有常無常等諸差",
    "X17n0323_005:0201c04": "別見者皆世論通非佛法也(四)。○右第十六章。",
    "X17n0323_005:0201c05": "爾時大慧菩薩復白佛言世尊所言涅槃者說何等",
    "X17n0323_005:0201c06": "法名為涅槃而諸外道各起妄想佛告大慧諦聽諦",
    "X17n0323_005:0201c07": "聽善思念之當為汝說如諸外道妄想涅槃非彼妄",
    "X17n0323_005:0201c08": "想隨順涅槃大慧白佛言唯然受教佛告大慧或有",
    "X17n0323_005:0201c09": "外道陰界入滅境界離欲見法無常心心法品不生",
    "X17n0323_005:0201c10": "不念去來現在境界諸受陰盡如燈火滅如種子壞",
    "X17n0323_005:0201c11": "妄想不生斯等於此作涅槃想大慧非以見壞名為",
    "X17n0323_005:0201c12": "涅槃。",
    "X17n0323_005:0201c13": "有以色心轉變至於無變名為涅槃辨二乘之所",
    "X17n0323_005:0201c14": "得又以妄想識滅為涅槃斥外道之所計則既明",
    "X17n0323_005:0201c15": "矣大慧復有所請者惟恐理未盡明見未盡破一",
    "X17n0323_005:0201c16": "為所惑墮於邪見則究竟解脫之道無上涅槃之",
    "X17n0323_005:0201c17": "城反致侵毀法身慧命不得而立此聖人之所憂",
    "X17n0323_005:0201c18": "而不可不辨者文曰或有外道陰界入滅等作涅",
    "X17n0323_005:0201c19": "槃想者按提婆論釋凡二十種計此當第一小乘",
    "X17n0323_005:0201c20": "外道論論曰諸受陰盡如燈滅種壞風止名涅槃",
    "X17n0323_005:0201c21": "今文則又曰境界離欲等謂於六塵無染故曰離",
    "X17n0323_005:0201c22": "欲見諸法無常故不起心心數法以不念過現等",
    "X17n0323_005:0201c23": "境故諸受陰盡如燈滅種壞受滅則想滅故曰妄",
    "X17n0323_005:0201c24": "想不生且約滅想云爾其實見想不除故斥曰非",
    "X17n0323_005:0202a01": "以見壞為涅槃是猶在見中亦可以此總破諸見",
    "X17n0323_005:0202a02": "所以為非一也(一)。",
    "X17n0323_005:0202a03": "大慧或以從方至方名為解脫境界想滅猶如風止",
    "X17n0323_005:0202a04": "或復以覺所覺見壞名為解脫或見常無常作解脫",
    "X17n0323_005:0202a05": "想或見種種相想招致苦生因思惟是已不善覺知",
    "X17n0323_005:0202a06": "自心現量怖畏於相而見無相深生愛樂作涅槃想",
    "X17n0323_005:0202a07": "或有覺知內外諸法自相共相去來現在有性不壞",
    "X17n0323_005:0202a08": "作涅槃相或謂我人眾生壽命一切法壞作涅槃想",
    "X17n0323_005:0202a09": "或以外道惡燒智慧見自性及士夫彼二有間士夫",
    "X17n0323_005:0202a10": "所出名為自性如冥初比求那轉變求那是作者作",
    "X17n0323_005:0202a11": "涅槃想或謂福非福盡或謂諸煩惱盡或謂智慧或",
    "X17n0323_005:0202a12": "見自在是真實作生死者作涅槃想或謂展轉相生",
    "X17n0323_005:0202a13": "生死更無餘因如是即是計著因而彼愚癡不能覺",
    "X17n0323_005:0202a14": "知以不知故作涅槃想或有外道言得真諦道作涅",
    "X17n0323_005:0202a15": "槃想或見功德功德所起和合一異俱不俱作涅槃",
    "X17n0323_005:0202a16": "想或見自性所起孔雀文彩種種雜寶及利刺等性",
    "X17n0323_005:0202a17": "見已作涅槃想大慧或有覺二十五真實或王守護",
    "X17n0323_005:0202a18": "國受六德論作涅槃想或見時是作者時節世間如",
    "X17n0323_005:0202a19": "是覺者作涅槃想或謂性或謂非性或謂知性非性",
    "X17n0323_005:0202a20": "或見有覺與涅槃差別作涅槃想。",
    "X17n0323_005:0202a21": "此下凡二十一計或云涅槃或云解脫並同出異",
    "X17n0323_005:0202a22": "名或義有同異(云云)言從方至方者論云第二外",
    "X17n0323_005:0202a23": "道說最初有方從方生世間及人從人生天地次",
    "X17n0323_005:0202a24": "第滅沒還入彼處說方是常名為涅槃因今謂方",
    "X17n0323_005:0202b01": "猶方所亦彼此也而趣方者不失自性云爾又曰",
    "X17n0323_005:0202b02": "境界想滅猶如風止則無迹而已據論合在上種",
    "X17n0323_005:0202b03": "滅文下文差互耳舊或以此句當風仙外道計風",
    "X17n0323_005:0202b04": "能生殺萬物說風為常是涅槃者意全不類豈必",
    "X17n0323_005:0202b05": "然乎凡後有名相與論絕不類者例是不必對會",
    "X17n0323_005:0202b06": "也或復以覺所覺見壞為解脫者凡外道曰覺多",
    "X17n0323_005:0202b07": "謂覺想彼復不存能所之異故曰見壞而猶有壞",
    "X17n0323_005:0202b08": "者未離想故或見常無常者按論謂是外道說其",
    "X17n0323_005:0202b09": "師云伊賖那形相不可見遍一切處而能生一切",
    "X17n0323_005:0202b10": "物即賖那是常名為涅槃所生之物即名無常或",
    "X17n0323_005:0202b11": "見種種相想招致苦生因等是以相想而為苦因",
    "X17n0323_005:0202b12": "不知相即自心現量捨相而著無相見者或見內",
    "X17n0323_005:0202b13": "外等法有自共相三世之異別計性不壞作涅槃",
    "X17n0323_005:0202b14": "者或謂於我人眾生等一切假實法壞而作想者",
    "X17n0323_005:0202b15": "此雖計壞而非無我人眾生壽者見既不破亦邪",
    "X17n0323_005:0202b16": "計爾或以外道惡燒智慧者先出彼非相義通文",
    "X17n0323_005:0202b17": "別則是以惡見火燒滅正智也見自性及士夫彼",
    "X17n0323_005:0202b18": "二有間者間當去呼猶間異也謂自性即士夫所",
    "X17n0323_005:0202b19": "從出言其有能所之間故曰士夫所出名為自性",
    "X17n0323_005:0202b20": "如冥初生覺之比一往引同非即彼計彼計如後",
    "X17n0323_005:0202b21": "又曰求那轉變等謂求那有自性有所依所依諸",
    "X17n0323_005:0202b22": "緣則有轉變而求那自性即是作者計此不變作",
    "X17n0323_005:0202b23": "涅槃想惑謂福非福盡者皆指盡處作涅槃見或",
    "X17n0323_005:0202b24": "謂諸煩惱盡等者按論本一計謂是外道說煩惱",
    "X17n0323_005:0202c01": "盡依智名涅槃或見自在等論云自在天能造作",
    "X17n0323_005:0202c02": "眾生及一切物又言我造一切物於一切法中勝",
    "X17n0323_005:0202c03": "是我能作生名常是涅槃因即此計也或謂展轉",
    "X17n0323_005:0202c04": "相生故有生死無別有因者曾不知如是計著是",
    "X17n0323_005:0202c05": "即生死之因而彼愚不覺以不知故計無因作涅",
    "X17n0323_005:0202c06": "槃想或言得真諦道者僧佉論師說二十五諦自",
    "X17n0323_005:0202c07": "性因生諸眾生自性是常名涅槃因論又云於中",
    "X17n0323_005:0202c08": "隨何等性修行如實證知自性生還入自性能離",
    "X17n0323_005:0202c09": "一切生死等按論是僧佉釋亦未可憑據後經文",
    "X17n0323_005:0202c10": "自有覺二十五諦真實之言真實豈非諦義安得",
    "X17n0323_005:0202c11": "於此互出之邪況論却無後段經文驗是二十五",
    "X17n0323_005:0202c12": "諦即其計也而言得真諦道者此亦外道常語爾",
    "X17n0323_005:0202c13": "如冥諦等亦名諦故又曰瞿曇雖神不如我道真",
    "X17n0323_005:0202c14": "但以佛教望之非真諦爾或見功德者論亦曰作",
    "X17n0323_005:0202c15": "所作和合等凡外道所謂功德多指苦行仍於所",
    "X17n0323_005:0202c16": "起和合處作四句見計著或見自性所起如孔雀",
    "X17n0323_005:0202c17": "文采者論謂無因論師作如是說等謂皆出於自",
    "X17n0323_005:0202c18": "然不由造作計自然性為是者此下間大慧字未",
    "X17n0323_005:0202c19": "詳或恐是外道之宗故更端言之不然則多爾二",
    "X17n0323_005:0202c20": "十五真實者真實即諦義如前冥初生覺次第轉",
    "X17n0323_005:0202c21": "生二十五諦即其相也(名義別出)或王守護國土受六",
    "X17n0323_005:0202c22": "德論者(六德義如別出)此或以能安世諦為涅槃或見時",
    "X17n0323_005:0202c23": "是作者時謂時節以世間作必依時時有變遷而",
    "X17n0323_005:0202c24": "作者不異如是而覺者論亦曰時論師說時是常",
    "X17n0323_005:0203a01": "能生一切物等是也或謂性等性即是有謂如地",
    "X17n0323_005:0203a02": "水火風等物各有其性能生萬物或物即是性非",
    "X17n0323_005:0203a03": "性則無物謂反上性等如虗空如萬物之因性非",
    "X17n0323_005:0203a04": "性則兼有無言之謂是外道說本無物而有水生",
    "X17n0323_005:0203a05": "從水生一切物等即其計也或見有覺與涅槃差",
    "X17n0323_005:0203a06": "別而作想者若見有異何從作想是應以前諸計",
    "X17n0323_005:0203a07": "多計覺等為涅槃此復見其異相故翻前計於所",
    "X17n0323_005:0203a08": "異處作涅槃想大略如此餘有同異須者檢之雖",
    "X17n0323_005:0203a09": "是外計亦須文理粗通可也(二)。",
    "X17n0323_005:0203a10": "有如是比種種妄想外道所說不成所成智者所棄",
    "X17n0323_005:0203a11": "大慧如是一切悉墮二邊作涅槃想如是等外道涅",
    "X17n0323_005:0203a12": "槃妄想彼中都無若生若滅大慧彼一一外道涅槃",
    "X17n0323_005:0203a13": "彼等自論智慧觀察都無所立如彼妄想心意來去",
    "X17n0323_005:0203a14": "漂馳流動一切無有得涅槃者大慧如我所說涅槃",
    "X17n0323_005:0203a15": "者謂善覺知自心現量不著外性離於四句見如實",
    "X17n0323_005:0203a16": "處不墮自心現妄想二邊攝所攝不可得一切度量",
    "X17n0323_005:0203a17": "不見所成愚於真實不應攝受棄捨彼已得自覺聖",
    "X17n0323_005:0203a18": "法知二無我離二煩惱淨除二障永離二死上上地",
    "X17n0323_005:0203a19": "如來地如影幻等諸深三昧離心意意識說名涅槃",
    "X17n0323_005:0203a20": "大慧汝及餘菩薩摩訶薩應當修學當疾遠離一切",
    "X17n0323_005:0203a21": "外道諸涅槃見。",
    "X17n0323_005:0203a22": "結斥文凡五非言不成所成者惟其皆妄想故雖",
    "X17n0323_005:0203a23": "計涅槃而不成所成之涅槃前文所謂非彼妄想",
    "X17n0323_005:0203a24": "隨順涅槃故為智者所棄一也又曰如是一切悉",
    "X17n0323_005:0203b01": "墮二邊者二也又彼雖妄計生滅而實彼法何曾",
    "X17n0323_005:0203b02": "生滅三也然彼皆邪論正智觀之本無成立四也",
    "X17n0323_005:0203b03": "抑又以彼心想流動乖涅槃性是故無有得涅槃",
    "X17n0323_005:0203b04": "者五也並如文云云以是辨之足顯其妄如我所",
    "X17n0323_005:0203b05": "得下對邪顯正其文亦五謂善覺知自心現量不",
    "X17n0323_005:0203b06": "著外性一也離於四句見如實處二也不墮自心",
    "X17n0323_005:0203b07": "現妄想二邊則攝所攝不可得三也一切度量不",
    "X17n0323_005:0203b08": "見所成顯今涅槃出眾邪外四也愚於真實不應",
    "X17n0323_005:0203b09": "攝受者謂凡迷實理隨有所見不應攝受而亦不",
    "X17n0323_005:0203b10": "自攝受則一切無著五也亦可反上五義對之可",
    "X17n0323_005:0203b11": "見(云云)由是言之凡彼蔽涅槃者皆當棄去故曰",
    "X17n0323_005:0203b12": "棄捨彼已彼得自覺聖法則無上玅心理當自顯",
    "X17n0323_005:0203b13": "所謂常樂我淨以至恒沙性淨功德亦是對妄強",
    "X17n0323_005:0203b14": "名究竟言之本無一法若有所得即非涅槃又由",
    "X17n0323_005:0203b15": "自他俱離方證無得之得知二無我等即所證覺",
    "X17n0323_005:0203b16": "法也義見上解得如幻影等諸深三昧離心意意",
    "X17n0323_005:0203b17": "識皆所以顯涅槃者若夫克論所渭涅槃則非證",
    "X17n0323_005:0203b18": "非非證非得非非得非離非非離玅絕百非咸亡",
    "X17n0323_005:0203b19": "四性如是安住是為究竟祕密理藏也(三)。",
    "X17n0323_005:0203b20": "爾時世尊欲重宣此義而說偈言。",
    "X17n0323_005:0203b21": "外道涅槃見各各起妄想斯從心想生無解脫方便",
    "X17n0323_005:0203b22": "愚於縛縛者遠離善方便外道解脫想解脫終不生",
    "X17n0323_005:0203b23": "眾智各異趣外道所見通彼悉無解脫愚癡妄想故",
    "X17n0323_005:0203b24": "一切癡外道妄見作所作有無有品論彼悉無解脫",
    "X17n0323_005:0203c01": "凡愚樂妄想不聞真實慧言語三苦本真實滅苦因",
    "X17n0323_005:0203c02": "譬如鏡中像雖現而非有於妄想心鏡愚夫見有二",
    "X17n0323_005:0203c03": "不識心及緣則起二妄想了心及境界妄想則不生",
    "X17n0323_005:0203c04": "心者即種種遠離相所相事現而無現如彼愚妄想",
    "X17n0323_005:0203c05": "三有唯妄想外義悉無有妄想種種現凡愚不能",
    "X17n0323_005:0203c06": "了經經說妄想終不出於名若離於言說亦無有所",
    "X17n0323_005:0203c07": "說。",
    "X17n0323_005:0203c08": "偈頌為二初凡四偈並言外計無有解脫而其義",
    "X17n0323_005:0203c09": "有四一者不出想心二者不善方便三者一依癡",
    "X17n0323_005:0203c10": "想四者妄見有無由是言之所謂解脫本無有法",
    "X17n0323_005:0203c11": "但離癡想等斯為解脫爾次言凡愚唯著妄想與",
    "X17n0323_005:0203c12": "上互顯其意初四句法不出妄想真實謂妄想出",
    "X17n0323_005:0203c13": "於言語故為三苦本真實反於妄想故為滅苦因",
    "X17n0323_005:0203c14": "然則言語真實復何與焉但由凡迷自生向背故",
    "X17n0323_005:0203c15": "今示之意令眾生反迷歸悟也譬如鏡中象下別",
    "X17n0323_005:0203c16": "舉譬顯即鏡以喻心象以喻境現而非有其妄可",
    "X17n0323_005:0203c17": "知了境即心鏡象不二而言愚夫見有二者謂心",
    "X17n0323_005:0203c18": "境之二也不識心及緣者緣亦境也以不識故謂",
    "X17n0323_005:0203c19": "心與境異是心與境皆起妄則二妄想也了則不",
    "X17n0323_005:0203c20": "二故妄想不生心即種種故無別所相事現而無",
    "X17n0323_005:0203c21": "現等合上鏡象四句也三有唯妄想者一妄想外",
    "X17n0323_005:0203c22": "更無有法經經說妄想終不出於名一假名外亦",
    "X17n0323_005:0203c23": "無有說無說則無法然則妄想一出於心解脫亦",
    "X17n0323_005:0203c24": "從心得解不自解由縛而有解縛不自縛因心而",
    "X17n0323_005:0204a01": "成縛若達心性本空則縛與縛者當處解脫惟其",
    "X17n0323_005:0204a02": "不了但增妄想究而言之唯一心法翻覆而已矣",
    "X17n0323_005:0204a03": "斯皆如來示人令從省要處悟入也(四)。○右第十",
    "X17n0323_005:0204a04": "七章。",
    "X17n0323_005:0204a05": "楞伽阿跋多羅寶經卷第三竟",
    "X17n0323_005:0204a06": "楞伽阿跋多羅寶經卷第四",
    "X17n0323_005:0204a07": "一切佛語心品第一之四",
    "X17n0323_005:0204a08": "爾時大慧菩薩白佛言世尊惟願為說三藐三佛陀",
    "X17n0323_005:0204a09": "我及餘菩薩摩訶薩善於如來自性自覺覺他佛告",
    "X17n0323_005:0204a10": "大慧恣所欲問我當為汝隨所問說大慧白佛言世",
    "X17n0323_005:0204a11": "尊如來應供等正覺為作耶為不作耶為事耶為因",
    "X17n0323_005:0204a12": "耶為相耶為所相耶為說耶為所說耶為覺耶為所",
    "X17n0323_005:0204a13": "覺耶如是等辭句為異為不異佛告大慧如來應供",
    "X17n0323_005:0204a14": "等正覺於如是等辭句非事非因所以者何俱有過",
    "X17n0323_005:0204a15": "故大慧若如來是事者或作或無常無常故一切事",
    "X17n0323_005:0204a16": "應是如來我及諸佛皆所不欲若非所作者無所得",
    "X17n0323_005:0204a17": "故方便則空同於兔角槃大之子以無所有故大慧",
    "X17n0323_005:0204a18": "若無事無因者則非有非無若非有非無則出於四",
    "X17n0323_005:0204a19": "句四句者是世間言說若出四句者則不墮四句不",
    "X17n0323_005:0204a20": "墮四句故智者所取一切如來句義亦如是慧者當",
    "X17n0323_005:0204a21": "知。",
    "X17n0323_005:0204a22": "佛固不易聞見而知佛益難大慧於是清說三藐",
    "X17n0323_005:0204a23": "三佛陀此言正徧知又曰善於如來自性自覺覺",
    "X17n0323_005:0204a24": "他自性謂法身也知覺理一故得互顯文因明涅",
    "X17n0323_005:0204b01": "槃而來亦為後世欲善知佛者請凡約六義謂作",
    "X17n0323_005:0204b02": "不作等作謂修治造作義該因果故繼之事因事",
    "X17n0323_005:0204b03": "即果也不作則非事非因故略不言亦與下答文",
    "X17n0323_005:0204b04": "互出相謂身相言說覺知也竝以理性為所相等",
    "X17n0323_005:0204b05": "如是辭句為異為不異者謂如來自性於作不作",
    "X17n0323_005:0204b06": "等辭句為異不邪答中先酬所問直言非事非因",
    "X17n0323_005:0204b07": "即非因非果也準後徵釋應云非作非不作亦可",
    "X17n0323_005:0204b08": "言非則不作義因果則作義故得兼之言俱有過",
    "X17n0323_005:0204b09": "者不直遮事因而已正言如來若唯事因則墮作",
    "X17n0323_005:0204b10": "過若非事因墮無所有過方盡文旨先以非事覈",
    "X17n0323_005:0204b11": "事則曰若如來是事等謂若如來定須因果等事",
    "X17n0323_005:0204b12": "則同作法作則無常同一切事故曰一切事應是",
    "X17n0323_005:0204b13": "如來佛亦不欲是佛不許同彼事也理而言之方",
    "X17n0323_005:0204b14": "復求同一切法不可得況不欲乎亦且一往覈非",
    "X17n0323_005:0204b15": "云爾舉果知因故略不言因次以事覈非事則曰",
    "X17n0323_005:0204b16": "若非所作等即覈上非事非因句異其言爾故以",
    "X17n0323_005:0204b17": "方便對言之謂非所作則無所得無所得則福智",
    "X17n0323_005:0204b18": "方便皆為徒施故方便則空同於兔角槃大之子",
    "X17n0323_005:0204b19": "謂石女兒也由是言之自性法身克體則不當因",
    "X17n0323_005:0204b20": "果脩顯則非無事因是謂非有事因非無事因則",
    "X17n0323_005:0204b21": "非有非無文偏言者亦略如向說言四句是世間",
    "X17n0323_005:0204b22": "言說者謂有無等四句若出四句則不墮有無等",
    "X17n0323_005:0204b23": "戲論是智者所取即是如來法身句義也(一)。",
    "X17n0323_005:0204b24": "如我所說一切法無我當知此義無我性是無我一",
    "X17n0323_005:0204c01": "切法有自性無他性如牛馬大慧譬如非牛馬性非",
    "X17n0323_005:0204c02": "馬牛性其實非有非無彼非無自性如是大慧一切",
    "X17n0323_005:0204c03": "諸法非無自相有自相但非無我愚夫之所能知以",
    "X17n0323_005:0204c04": "妄想故如是一切法空無生無自性當如是知如來",
    "X17n0323_005:0204c05": "如是與陰非異非不異若不異陰者應是無常若異",
    "X17n0323_005:0204c06": "者方便則空若二者應有異如牛角相似故不異長",
    "X17n0323_005:0204c07": "短差別故有異一切法亦如是大慧如牛右角異左",
    "X17n0323_005:0204c08": "角左角異右角如是長短種種色各各異大慧如來",
    "X17n0323_005:0204c09": "於陰界入非異非不異如是如來解脫非異非不異",
    "X17n0323_005:0204c10": "如是如來以解脫名說若如來異解脫者應色相成",
    "X17n0323_005:0204c11": "色相成故應無常若不異者脩行者得相應無分別",
    "X17n0323_005:0204c12": "而脩行者見分別是故非異非不異如是智及爾燄",
    "X17n0323_005:0204c13": "非異非不異。",
    "X17n0323_005:0204c14": "前約法身自性相非異非不異則通而且總故次",
    "X17n0323_005:0204c15": "具明三德仍對陰等言之方極其致初法身文先",
    "X17n0323_005:0204c16": "舉一切法無我句以立法身義本因自釋云無我",
    "X17n0323_005:0204c17": "性是無我謂無我之我即真我也故自真我言之",
    "X17n0323_005:0204c18": "則曰自性以無妄我言之則曰無我性故曰一切",
    "X17n0323_005:0204c19": "法有自性無他性知一切法是法身自性則無妄",
    "X17n0323_005:0204c20": "矣然復應知自性有二謂獨一絕待之自性此生",
    "X17n0323_005:0204c21": "佛所同有自他形對之自性則生佛所異今當初",
    "X17n0323_005:0204c22": "義故非對他而曰無他性者此方對自之他言他",
    "X17n0323_005:0204c23": "則其自可知故知兩句各有所屬如牛馬者譬顯",
    "X17n0323_005:0204c24": "也葢牛性柔馬性剛而不相有故曰譬如非牛馬",
    "X17n0323_005:0205a01": "性非馬牛性正言非牛則馬性非馬則牛性而一",
    "X17n0323_005:0205a02": "有一無故曰其實非有非無彼雖互無而一知之",
    "X17n0323_005:0205a03": "性不異則又曰彼非無自性類法可知因復例相",
    "X17n0323_005:0205a04": "亦曰一切法非無自相有自相謂非無諸法之自",
    "X17n0323_005:0205a05": "相亦有法身之自相如是二相不相傾奪未始隱",
    "X17n0323_005:0205a06": "覆但非凡小愚夫所知此言無我者謂無真我之",
    "X17n0323_005:0205a07": "愚夫也如是一切法空等例上無我示諸異名皆",
    "X17n0323_005:0205a08": "如來自性亦當如是知之次對五陰正明非異非",
    "X17n0323_005:0205a09": "不異夫陰即苦道與夫法身的相翻對若知不即",
    "X17n0323_005:0205a10": "不離不合不散則陰體本融即是法身不得轉除",
    "X17n0323_005:0205a11": "也於中先立次覈三結言方便則空者謂法身本",
    "X17n0323_005:0205a12": "無相方便則有相若異陰者則無方便應應之相",
    "X17n0323_005:0205a13": "是則非異非不異又曰若二者應有異覆示上二",
    "X17n0323_005:0205a14": "義不應復異異則不成非異非不異也故就牛角",
    "X17n0323_005:0205a15": "開二喻示之初異牛角似喻喻一切法異而法身",
    "X17n0323_005:0205a16": "性同故曰一切法亦如是次一牛異角喻喻法身",
    "X17n0323_005:0205a17": "本一而諸法宛然如是長短種種色異者亦猶左",
    "X17n0323_005:0205a18": "右角之不同也結文可知解脫中亦先立如來以",
    "X17n0323_005:0205a19": "解脫名說者即解脫是如來異名亦佛之大用故",
    "X17n0323_005:0205a20": "對色相明之若如來異解脫者應色相是如來非",
    "X17n0323_005:0205a21": "解脫也若色相所成則應無常若不異者如修行",
    "X17n0323_005:0205a22": "者得解脫相應無人法之異若亦見有分別異者",
    "X17n0323_005:0205a23": "則不可云一而特以修行對覈者以因顯果亦一",
    "X17n0323_005:0205a24": "往爾般若與爾燄約智障相翻言之文但標例而",
    "X17n0323_005:0205b01": "已准義應云若異則離障無智如離水無水若不",
    "X17n0323_005:0205b02": "異則障豈即智而理須融氷亦非異非不異可以",
    "X17n0323_005:0205b03": "意得(二)。",
    "X17n0323_005:0205b04": "大慧智及爾炎非異非不異者非常非無常非作非",
    "X17n0323_005:0205b05": "所作非有為非無為非覺非所覺非相非所相非陰",
    "X17n0323_005:0205b06": "非異陰非說非所說非一非異非俱非不俱非一非",
    "X17n0323_005:0205b07": "異非俱非不俱故悉離一切量離一切量則無言說",
    "X17n0323_005:0205b08": "無言說則無生無生則無滅無滅則寂滅寂滅則自",
    "X17n0323_005:0205b09": "性涅槃自性涅槃則無事無因無事無因則無攀緣",
    "X17n0323_005:0205b10": "無攀緣則出過一切虗偽出過一切虗偽則是如來",
    "X17n0323_005:0205b11": "如來則是三藐三佛陀大慧是名三藐三佛陀佛陀",
    "X17n0323_005:0205b12": "大慧三藐三佛陀佛陀者離一切根量爾時世尊欲",
    "X17n0323_005:0205b13": "重宣此義而說偈言。",
    "X17n0323_005:0205b14": "悉離諸根量無事亦無因已離覺所覺亦離相所相",
    "X17n0323_005:0205b15": "陰緣等正覺一異莫能見若無有見者云何而分別",
    "X17n0323_005:0205b16": "非作非不作非事亦非因非陰非在陰亦非有餘雜",
    "X17n0323_005:0205b17": "亦非有諸性如彼妄想見當知亦非無此法法亦爾",
    "X17n0323_005:0205b18": "以有故有無以無故有有若無不應受若有不應想",
    "X17n0323_005:0205b19": "或於我非我言說量留連沉溺於二邊自壞壞世間",
    "X17n0323_005:0205b20": "解脫一切過正觀察我通是名為正觀不毀大導師。",
    "X17n0323_005:0205b21": "所以三皆非異非不異者以其性融而理一也一",
    "X17n0323_005:0205b22": "故中中故妙妙故離四句言說故復例通而結成",
    "X17n0323_005:0205b23": "之則曰非常非無常等總不出非二邊顯中道非",
    "X17n0323_005:0205b24": "能所顯一相非四句顯亡言仍間雜不次所以彰",
    "X17n0323_005:0205c01": "法門混融無決定也至於結成理性則曰離一切",
    "X17n0323_005:0205c02": "量等夫離諸言量則無生寂滅自性涅槃而已矣",
    "X17n0323_005:0205c03": "既彰理性乃復宗結示曰無事無因等唯一法身",
    "X17n0323_005:0205c04": "逈然獨立不見諸法為所攀緣故出過一切虗偽",
    "X17n0323_005:0205c05": "名為如來三藐三佛陀重言佛陀者翻知覺之異",
    "X17n0323_005:0205c06": "雙結上二名也言至於此可謂極矣而復疊云離",
    "X17n0323_005:0205c07": "一切根量者總酬所問旨歸法身自性也偈言悉",
    "X17n0323_005:0205c08": "離諸根量等疊頌上諸文總顯一離相陰緣等正",
    "X17n0323_005:0205c09": "覺者陰即五陰緣謂界入等攀緣之緣並對法身",
    "X17n0323_005:0205c10": "正覺言非一異而莫能見因起後難釋故曰若無",
    "X17n0323_005:0205c11": "有見者難也意謂既一切悉離則都無所有於何",
    "X17n0323_005:0205c12": "分別非作非不作等言有餘雜則不一義也亦非",
    "X17n0323_005:0205c13": "有諸法自性如彼妄想見者是以其所離還難自",
    "X17n0323_005:0205c14": "所分別宜莫能解者當知亦非無等釋也謂雖離",
    "X17n0323_005:0205c15": "謂相而亦非無所分別以其法法自爾故故曰以",
    "X17n0323_005:0205c16": "有故有無等是則有不別有有其所無無不別無",
    "X17n0323_005:0205c17": "無其所有是應云以無故無有文言有有者或別",
    "X17n0323_005:0205c18": "有意故雖有分別而不妨離相仍遮其非曰若無",
    "X17n0323_005:0205c19": "不應受受則有矣若有不應想想則著矣若受若",
    "X17n0323_005:0205c20": "想皆於法爾上加之情見所以非也或於我非我",
    "X17n0323_005:0205c21": "等總反斥彼著以我非我有無言量留連沉溺著",
    "X17n0323_005:0205c22": "於二邊增損世諦是為自壞壞世間也解脫一切",
    "X17n0323_005:0205c23": "過者頌上佛陀離一切根量之過亦反上沉溺之",
    "X17n0323_005:0205c24": "失得正觀察乃我所通反顯有無不名正觀不毀",
    "X17n0323_005:0206a01": "大導師者毀猶謗也否則謗矣(三)。○右第一章。",
    "X17n0323_005:0206a02": "爾時大慧菩薩復白佛言世尊如世尊說修多羅攝",
    "X17n0323_005:0206a03": "受不生不滅又世尊說不生不滅是如來異名云何",
    "X17n0323_005:0206a04": "世尊為無性故說不生不滅為是如來異名佛告大",
    "X17n0323_005:0206a05": "慧我說一切法不生不滅有無品不現大慧白佛言",
    "X17n0323_005:0206a06": "世尊若一切法不生者則攝受法不可得一切法不",
    "X17n0323_005:0206a07": "生故若名字中有法者惟願為說佛告大慧善哉善",
    "X17n0323_005:0206a08": "哉諦聽諦聽善思念之吾當為汝分別解說大慧白",
    "X17n0323_005:0206a09": "佛言唯然受教佛告大慧我說如來非無性亦非不",
    "X17n0323_005:0206a10": "生不滅攝一切法亦不待緣故不生不滅亦非無義",
    "X17n0323_005:0206a11": "大慧我說意生法身如來名號彼不生者一切外道",
    "X17n0323_005:0206a12": "聲聞緣覺七住菩薩非其境界大慧彼不生即如來",
    "X17n0323_005:0206a13": "異名。",
    "X17n0323_005:0206a14": "經教言不生不滅者多矣而所以用義詮旨則有",
    "X17n0323_005:0206a15": "同異不可不審也大慧於是以彼兩端申一疑請",
    "X17n0323_005:0206a16": "為皆無性義邪抑為異名別有義乎佛答以不生",
    "X17n0323_005:0206a17": "不滅則不有不無故曰有無品不現所以拂彼之",
    "X17n0323_005:0206a18": "見而教旨異名兩得之矣而大慧以謂不現者不",
    "X17n0323_005:0206a19": "生也即攝受一切法不可得則無而已矣故曰一",
    "X17n0323_005:0206a20": "切法不生故是直以不生無性義領之故復請異",
    "X17n0323_005:0206a21": "名中別有法義答中亦先拂彼見言我說如來非",
    "X17n0323_005:0206a22": "無性者正言異名非謂無性又曰亦非攝一切法",
    "X17n0323_005:0206a23": "者拂上次領義也亦不待緣者謂非待生滅而言",
    "X17n0323_005:0206a24": "不生不滅則逆其意以遮之也亦非無義起後正",
    "X17n0323_005:0206b01": "答也則曰我說意生法身如來名號者其文猶略",
    "X17n0323_005:0206b02": "具應云我說不生不滅即不生義不生而生則一",
    "X17n0323_005:0206b03": "切法身異名皆從此出故曰意生法身如來名號",
    "X17n0323_005:0206b04": "始得疊云彼不生者等不然則此一句全無生起",
    "X17n0323_005:0206b05": "但此不生異乎大慧所領之不生將顯一切法皆",
    "X17n0323_005:0206b06": "趣不生是如來境界故曰一切外道乃至七住菩",
    "X17n0323_005:0206b07": "薩非其境界七住即七地未得無生故非其境界",
    "X17n0323_005:0206b08": "即其為八地無生也可知矣故結答中以不生為",
    "X17n0323_005:0206b09": "如來異名即不生不滅名偏義圓其理一也(一)。",
    "X17n0323_005:0206b10": "大慧譬如因陀羅釋迦不蘭陀羅如是等諸物一一",
    "X17n0323_005:0206b11": "各有多名亦非多名而有多性亦非無自性如是大",
    "X17n0323_005:0206b12": "慧我於此娑呵世界有三阿僧祗百千名號愚夫悉",
    "X17n0323_005:0206b13": "聞各說我名而不解我如來異名大慧或有眾生知",
    "X17n0323_005:0206b14": "我如來者有知一切智者有知佛者有知救世者有",
    "X17n0323_005:0206b15": "知自覺者有知導師者有知廣導者有知一切導者",
    "X17n0323_005:0206b16": "有知仙人者有知梵者有知毗細者有知自在者有",
    "X17n0323_005:0206b17": "知勝者有知迦毗羅者有知真實邊者有知月者有",
    "X17n0323_005:0206b18": "知日者有知主者有知無生者有知無滅者有知空",
    "X17n0323_005:0206b19": "者有知如如者有知諦者有智實際者有知法性者",
    "X17n0323_005:0206b20": "有知涅槃者有知常者有知平等者有知不二者有",
    "X17n0323_005:0206b21": "知無相者有知解脫者有知道者有知意生者大慧",
    "X17n0323_005:0206b22": "如是等三阿僧祗百千名號不增不減此及餘世界",
    "X17n0323_005:0206b23": "皆悉知我如水中月不出不入彼諸愚夫不能知我",
    "X17n0323_005:0206b24": "墮二邊故然悉恭敬供養於我而不善解知辭句義",
    "X17n0323_005:0206c01": "趣不分別名不解自通計著種種言說章句於不生",
    "X17n0323_005:0206c02": "不滅作無性想不知如來名號差別如因陀羅釋迦",
    "X17n0323_005:0206c03": "不蘭陀羅不解自通會歸終極於一切法隨說計著。",
    "X17n0323_005:0206c04": "此下引譬示異名義如是等諸物者謂帝釋所住",
    "X17n0323_005:0206c05": "地及虗空乃至手足各隨其物以彰異號是以帝",
    "X17n0323_005:0206c06": "釋有多種名人只是一故無多性而隨物顯義故",
    "X17n0323_005:0206c07": "非無自性譬佛亦爾故曰我於是娑呵世界等凡",
    "X17n0323_005:0206c08": "列三十三名(恐煩不釋)始言愚者悉聞各說我名謂名",
    "X17n0323_005:0206c09": "各有義也而不解我如來異名則不知其體一本",
    "X17n0323_005:0206c10": "於不生不滅也又曰皆悉知我等即智者能知如",
    "X17n0323_005:0206c11": "水中月不出不入謂虗空之月如法身應於眾生",
    "X17n0323_005:0206c12": "心水而現如應身而影不離水故不出亦不外來",
    "X17n0323_005:0206c13": "故不入不入故不生不出故不滅以喻顯法其理",
    "X17n0323_005:0206c14": "如之此猶分喻不可守喻而害法也可以意知彼",
    "X17n0323_005:0206c15": "諸愚夫等覆釋彼不知者由墮二邊故昧於不生",
    "X17n0323_005:0206c16": "不滅中道應本亦如世人或以著相見佛或謂佛",
    "X17n0323_005:0206c17": "無形相是皆墮於二邊雖亦供養豈識所以真佛",
    "X17n0323_005:0206c18": "者哉而不善解下凡列三失謂不善解知辭句義",
    "X17n0323_005:0206c19": "趣一也不分別名二也不解自通三也計著種種",
    "X17n0323_005:0206c20": "言說等釋三失也於不生不滅作無性想者正釋",
    "X17n0323_005:0206c21": "不善解知不生義趣但成無法而已亦結斥前所",
    "X17n0323_005:0206c22": "領也釋不解自通言會歸終極者即自性法身一",
    "X17n0323_005:0206c23": "也是亦不能反諸自己之謂(二)。",
    "X17n0323_005:0206c24": "大慧彼諸癡人作如是言義如言說義說無異所以",
    "X17n0323_005:0207a01": "者何謂義無身故言說之外更無餘義唯止言說大",
    "X17n0323_005:0207a02": "慧彼惡燒智不知言說自性不知言說生滅義不生",
    "X17n0323_005:0207a03": "滅大慧一切言說墮於文字義則不墮離性非性故",
    "X17n0323_005:0207a04": "無受生亦無身大慧如來不說墮文字法文字有無",
    "X17n0323_005:0207a05": "不可得故除不墮文字。",
    "X17n0323_005:0207a06": "因上言義示有得失初言一向失則曰義如言說",
    "X17n0323_005:0207a07": "等夫義有二種謂言下之義有體上之義此知言",
    "X17n0323_005:0207a08": "下之義而已言外無餘義故謂義如其說無別義",
    "X17n0323_005:0207a09": "身身猶體也則無身為失而不知體上之義出於",
    "X17n0323_005:0207a10": "言外則是惡見燒滅正智不知言說自性妄想言",
    "X17n0323_005:0207a11": "有生滅而義無生滅詎得一之邪直如言下之義",
    "X17n0323_005:0207a12": "苟得其趣亦不專言說如淨名說苦空無常義云",
    "X17n0323_005:0207a13": "諸法畢竟不生不滅是無常義等又如菴提遮女",
    "X17n0323_005:0207a14": "經說生死義云生以不生生為義等是皆言下義",
    "X17n0323_005:0207a15": "趣亦何甞局於言說哉次明有墮不墮謂依言說",
    "X17n0323_005:0207a16": "則墮得義則不墮初文者凡諸言說未有不出文",
    "X17n0323_005:0207a17": "字法者縱謂無文字可說苟如言生著是亦墮也",
    "X17n0323_005:0207a18": "惟義則不墮即體上之義其理常融出於有無之",
    "X17n0323_005:0207a19": "外故曰離性非性故反顯言說由文字出則有所",
    "X17n0323_005:0207a20": "從生有生則有身義則不然故無受生亦無身則",
    "X17n0323_005:0207a21": "無身為得故與前異如來不說墮文字法者謂佛",
    "X17n0323_005:0207a22": "未甞著文字相而有所說以其於文字有無了不",
    "X17n0323_005:0207a23": "可得故下文所謂法離文字是也然則如來果無",
    "X17n0323_005:0207a24": "說邪則曰除不墮文字但不著文字有無二邊而",
    "X17n0323_005:0207b01": "為眾生故亦說一切法則又曰非不饒益義說是",
    "X17n0323_005:0207b02": "也抑以所說言之則說有說無者墮也說中道義",
    "X17n0323_005:0207b03": "者不墮也使隨言取著雖中亦墮如以對治說有",
    "X17n0323_005:0207b04": "無而知通變者則未始墮也(三)。",
    "X17n0323_005:0207b05": "大慧若有說言如來說墮文字法者此則妄說法離",
    "X17n0323_005:0207b06": "文字故是故大慧我等諸佛及諸菩薩不說一字不",
    "X17n0323_005:0207b07": "答一字所以者何法離文字故非不饒益義說言說",
    "X17n0323_005:0207b08": "者眾生妄想故大慧若不說一切法者教法則壞教",
    "X17n0323_005:0207b09": "法壞者則無諸佛菩薩緣覺聲聞若無者誰說為誰",
    "X17n0323_005:0207b10": "是故大慧菩薩摩訶薩莫著言說隨宜方便廣說經",
    "X17n0323_005:0207b11": "法以眾生希望煩惱不一故我及諸佛為彼種種異",
    "X17n0323_005:0207b12": "解眾生而說諸法令離心意意識故不為得自覺聖",
    "X17n0323_005:0207b13": "智處。",
    "X17n0323_005:0207b14": "此下反釋證成也言法離文字者謂如來所證之",
    "X17n0323_005:0207b15": "法本來離相故不著文字說亦不著無文字說所",
    "X17n0323_005:0207b16": "以言不說不答一字者良在於此然以不離而離",
    "X17n0323_005:0207b17": "離彼著相之文字離而不離即文字非文字非文",
    "X17n0323_005:0207b18": "非不文非字非不字則文字當體性離而已淨名",
    "X17n0323_005:0207b19": "所謂文字性離即是解脫無離文字說解脫也是",
    "X17n0323_005:0207b20": "即與離理一義殊故知法理常融人自固執離尚",
    "X17n0323_005:0207b21": "不可況取著乎非不饒益義說者即上除不墮文",
    "X17n0323_005:0207b22": "字但有饒益皆可說也所以必由言說者以眾生",
    "X17n0323_005:0207b23": "妄想希望言說故如來依之以治妄病妄病若盡",
    "X17n0323_005:0207b24": "言說自亡然不可以妄想而廢言說故曰教法則",
    "X17n0323_005:0207c01": "壞誰說為誰者誰即彼我求實之謂若都無有則",
    "X17n0323_005:0207c02": "誰為能度誰為所度而建立機教哉是說與不說",
    "X17n0323_005:0207c03": "各有其致但隨語生解則為不善故誡其莫著言",
    "X17n0323_005:0207c04": "說言令離心意意識故不為得自覺聖智處者蓋",
    "X17n0323_005:0207c05": "妄想心識可使之離而自覺聖智處不可使之得",
    "X17n0323_005:0207c06": "要須自證非言為所及所謂但盡凡情無別聖解",
    "X17n0323_005:0207c07": "又曰凡情盡處聖解卓然斯言近之矣(四)。",
    "X17n0323_005:0207c08": "大慧於一切法無所有覺自心現量離二妄想諸菩",
    "X17n0323_005:0207c09": "薩摩訶薩依於義不依文字若善男子善女人依文",
    "X17n0323_005:0207c10": "字者自壞第一義亦不能覺他墮惡見相續而為眾",
    "X17n0323_005:0207c11": "說不善了知一切法一切地一切相亦不知章句若",
    "X17n0323_005:0207c12": "善一切法一切地一切相通達章句具足性義彼則",
    "X17n0323_005:0207c13": "能以正無相樂而自娛樂平等大乘建立眾生大慧",
    "X17n0323_005:0207c14": "攝受大乘者則攝受諸佛菩薩緣覺聲聞攝受諸佛",
    "X17n0323_005:0207c15": "菩薩緣覺聲聞者則攝受一切眾生攝受一切眾生",
    "X17n0323_005:0207c16": "者則攝受正法攝受正法者則佛種不斷佛種不斷",
    "X17n0323_005:0207c17": "者則能了知得殊勝入處知得殊勝入處菩薩摩訶",
    "X17n0323_005:0207c18": "薩常得化生建立大乘十自在力現眾色像通達眾",
    "X17n0323_005:0207c19": "生形類希望煩惱諸相如實說法如實者不異如實",
    "X17n0323_005:0207c20": "者不來不去相一切虗偽息是名如實大慧善男子",
    "X17n0323_005:0207c21": "善女人不應攝受隨說計著真實者離文字故大慧",
    "X17n0323_005:0207c22": "如為愚夫以指指物愚夫觀指不得實義如是愚夫",
    "X17n0323_005:0207c23": "隨言說指攝受計著至竟不捨終不能得離言說指",
    "X17n0323_005:0207c24": "第一實義大慧譬如嬰兒應食熟食不應食生若食",
    "X17n0323_005:0208a01": "生者則令發狂不知次第方便熟故大慧如是不生",
    "X17n0323_005:0208a02": "不滅不方便脩則為不善是故應當善脩方便莫隨",
    "X17n0323_005:0208a03": "言說如視指端是故大慧於真實義當方便脩真實",
    "X17n0323_005:0208a04": "義者微玅寂靜是涅槃因言說者妄想合妄想者集",
    "X17n0323_005:0208a05": "生死大慧真實義者從多聞者得大慧多聞者謂善",
    "X17n0323_005:0208a06": "於義非善言說善義者不隨一切外道經論身自不",
    "X17n0323_005:0208a07": "隨亦不令他隨是則名曰大德多聞是故欲求義者",
    "X17n0323_005:0208a08": "當親近多聞所謂善義與此相違計著言說應當遠",
    "X17n0323_005:0208a09": "離。",
    "X17n0323_005:0208a10": "承上文旨將示誡勸於中先言依不依義及善不",
    "X17n0323_005:0208a11": "善損益之相言於一切法無所有此對前著言說",
    "X17n0323_005:0208a12": "者尚不有一切法況有文字可著乎尚能覺了自",
    "X17n0323_005:0208a13": "心現量離攝所攝二種妄想豈不能依第一義乎",
    "X17n0323_005:0208a14": "故曰依於義不依於文也若善男子下斥依文字",
    "X17n0323_005:0208a15": "者自壞第一義然第一義諦實不可壞但著文字",
    "X17n0323_005:0208a16": "乖離其說以為壞爾墮惡見相續者如前依言說",
    "X17n0323_005:0208a17": "相續計著是也善不善者即於一切法相章句有",
    "X17n0323_005:0208a18": "善其意不善其意者善則依義可知言一切法即",
    "X17n0323_005:0208a19": "教理等法也地即行位之地相謂因果之相而於",
    "X17n0323_005:0208a20": "一一皆通達章句亦了性離及實義也正無相樂",
    "X17n0323_005:0208a21": "等謂自行化他皆成就也建立眾生本果上事而",
    "X17n0323_005:0208a22": "因地亦分得此用故攝受大乘攝受大乘則一切",
    "X17n0323_005:0208a23": "凡聖無不攝者如是而為正法為佛種為殊勝入",
    "X17n0323_005:0208a24": "處則自覺聖知樂處是也常得化生下示一期事",
    "X17n0323_005:0208b01": "足良由菩薩始於善義離文字相其卒成就化用",
    "X17n0323_005:0208b02": "如此故復示其所以如實者三謂不異義也不來",
    "X17n0323_005:0208b03": "不去體也一切虗偽息用也分別雖爾不應隨說",
    "X17n0323_005:0208b04": "計著以真實者離文字故因起二喻以示得失一",
    "X17n0323_005:0208b05": "以指指物喻喻言說實義二嬰兒食熟喻喻方便",
    "X17n0323_005:0208b06": "脩法然皆有得有失其理曉然愚夫不了觀指而",
    "X17n0323_005:0208b07": "不觀物食生而不食熟凡今之人執著言說高談",
    "X17n0323_005:0208b08": "理性而不善知真實進脩者皆是幾何而不失實",
    "X17n0323_005:0208b09": "發狂也哉如來所以諄復誨斥不能自己言於真",
    "X17n0323_005:0208b10": "實義當方便脩者應如淨名實慧方便縛解四句",
    "X17n0323_005:0208b11": "(云云)亦可謂脩無不方便義無不真實法如是爾餘",
    "X17n0323_005:0208b12": "文結示過德可知又曰真實義者從多聞得此以",
    "X17n0323_005:0208b13": "善義為多聞非謂博聞也如曰若知如來常不說",
    "X17n0323_005:0208b14": "法是名多聞是也(五)。○右第二章。",
    "X17n0323_005:0208b15": "爾時大慧菩薩復承佛威神而白佛言世尊世尊顯",
    "X17n0323_005:0208b16": "示不生不滅無有奇特所以者何一切外道因亦不",
    "X17n0323_005:0208b17": "生不滅世尊亦說虗空非數緣滅及涅槃界不生不",
    "X17n0323_005:0208b18": "滅世尊外道說因生諸世間世尊亦說無明愛業妄",
    "X17n0323_005:0208b19": "想為緣生諸世間彼因此緣名差別耳外物因緣亦",
    "X17n0323_005:0208b20": "如是世尊與外道論無有差別微塵勝玅自在眾生",
    "X17n0323_005:0208b21": "主等如是九物不生不滅世尊亦說一切性不生不",
    "X17n0323_005:0208b22": "滅有無不可得外道亦說四大不壞自性不生不滅",
    "X17n0323_005:0208b23": "四大常是四大乃至周流諸趣不捨自性世尊所說",
    "X17n0323_005:0208b24": "亦復如是是故我言無有奇特惟願世尊為說差別",
    "X17n0323_005:0208c01": "所以奇特勝諸外道若無差別者一切外道皆亦是",
    "X17n0323_005:0208c02": "佛以不生不滅故而世尊說一世界中多佛出世者",
    "X17n0323_005:0208c03": "無有是處如向所說一世界中應有多佛無差別故",
    "X17n0323_005:0208c04": "佛告大慧我說不生不滅不同外道不生不滅所以",
    "X17n0323_005:0208c05": "者何彼諸外道有性自性得不生不變相我不如是",
    "X17n0323_005:0208c06": "墮有無品大慧我者離有無品離生滅非性非無性",
    "X17n0323_005:0208c07": "如種種幻夢現故非無性云何無性謂色無自性相",
    "X17n0323_005:0208c08": "攝受現不現故攝不攝故以是故一切性無性非無",
    "X17n0323_005:0208c09": "性但覺自心現量妄想不生安隱快樂世事永息。",
    "X17n0323_005:0208c10": "向言不生不滅直據正教言之未辨所以異外道",
    "X17n0323_005:0208c11": "者故大慧復承佛力而有異同之問凡設四竝一",
    "X17n0323_005:0208c12": "以外道說因不生滅與三無為法竝二以彼因此",
    "X17n0323_005:0208c13": "緣竝三以微塵等生與一切性不生滅竝四以說",
    "X17n0323_005:0208c14": "四大不壞竝皆以外道之說比同佛說如文云云",
    "X17n0323_005:0208c15": "故言佛說無有奇特夫如來之說常道也豈有意",
    "X17n0323_005:0208c16": "於尚奇乎而大慧云爾者非自為言也直為對勝",
    "X17n0323_005:0208c17": "外道引物希嚮然自其不知不達者亦謂之奇可",
    "X17n0323_005:0208c18": "也答中先總斥外道非言諸外道有性自性等者",
    "X17n0323_005:0208c19": "謂說一切性不生滅是有性自性又四大常是四",
    "X17n0323_005:0208c20": "大如地只是地等自性各不相混兼前言之為得",
    "X17n0323_005:0208c21": "不生不變相則是以有著心計彼性實有實即有",
    "X17n0323_005:0208c22": "壞雖曰不生不變實則生滅墮於有無故曰我不",
    "X17n0323_005:0208c23": "如是墮有無品於是對異其說亦略有三一離有",
    "X17n0323_005:0208c24": "無品如上說二離生滅如次明之三非性非無性",
    "X17n0323_005:0209a01": "則曰如種種幻夢等謂今所說如幻夢種種以有",
    "X17n0323_005:0209a02": "所現故非無性而無實故非性尚非無性況得如",
    "X17n0323_005:0209a03": "彼墮性實邪言色無自性相攝受者謂幻夢之色",
    "X17n0323_005:0209a04": "無自性相可得攝受但以著心攝取前境則現不",
    "X17n0323_005:0209a05": "攝則不現故曰現不現攝不攝故以是例一切性",
    "X17n0323_005:0209a06": "亦非性非無性則其性本虗唯一自心現量但如",
    "X17n0323_005:0209a07": "是覺妄想不生安隱快樂世事永息者姑以近事",
    "X17n0323_005:0209a08": "言之若夫遠理則無生法忍自此而得豈直若是",
    "X17n0323_005:0209a09": "而已(一)。",
    "X17n0323_005:0209a10": "愚癡凡夫妄想修事非諸聖賢不實妄想如犍闥婆",
    "X17n0323_005:0209a11": "城及幻化人大慧如犍闥婆城及幻化人種種眾生",
    "X17n0323_005:0209a12": "商賈出入愚夫妄想謂真出入而實無有出者入者",
    "X17n0323_005:0209a13": "但彼妄想故如是大慧愚癡凡夫起不生不滅惑彼",
    "X17n0323_005:0209a14": "亦無有有為無為如幻人生實其無有若生若滅性",
    "X17n0323_005:0209a15": "無性無所有故一切法亦如是離於生滅愚癡凡夫",
    "X17n0323_005:0209a16": "墮不如實起生滅妄想非諸聖賢不如實者不爾如",
    "X17n0323_005:0209a17": "性自性妄想亦不異若異妄想者計著一切性自性",
    "X17n0323_005:0209a18": "不見寂靜不見寂靜者終不離妄想是故大慧無相",
    "X17n0323_005:0209a19": "見勝非相見相見者受生因故不勝大慧無相者妄",
    "X17n0323_005:0209a20": "想不生不起不滅我說涅槃大慧涅槃者如真實義",
    "X17n0323_005:0209a21": "見離先妄想心心數法逮得如來自覺聖智我說是",
    "X17n0323_005:0209a22": "涅槃。",
    "X17n0323_005:0209a23": "三追示離生滅義於中先約虗實對明即凡夫以",
    "X17n0323_005:0209a24": "妄想作事謂事為實非諸聖賢不實妄想以妄想",
    "X17n0323_005:0209b01": "為虗然妄想本一而凡愚謂實聖賢體虗體虗則",
    "X17n0323_005:0209b02": "實性在焉謂實則終無有實如犍城等次以譬顯",
    "X17n0323_005:0209b03": "譬文可知法中言愚夫起不生不滅惑者謂彼妄",
    "X17n0323_005:0209b04": "想本是生滅而計謂不生滅則惑也却成以生滅",
    "X17n0323_005:0209b05": "而惑於不生不滅也彼亦無有有為無為者言彼",
    "X17n0323_005:0209b06": "不棄有為是不知生滅之實既無無為是不知無",
    "X17n0323_005:0209b07": "生滅之實如見幻人出入而實不知本無出入也",
    "X17n0323_005:0209b08": "故復合云如幻人生等以其幻性無性無所有故",
    "X17n0323_005:0209b09": "以是體了一切法離於生滅顯不生不滅亦復如",
    "X17n0323_005:0209b10": "是然則法本如幻而愚夫墮生滅見彼外道者本",
    "X17n0323_005:0209b11": "是生滅而又反起不生滅計故知凡外始終顛倒",
    "X17n0323_005:0209b12": "又安得而同邪又曰愚癡凡夫等者重疊前凡聖",
    "X17n0323_005:0209b13": "妄想虗實異者此亦不然故曰不爾謂凡夫性自",
    "X17n0323_005:0209b14": "性妄想亦不一異也若實異者則凡夫固著性自",
    "X17n0323_005:0209b15": "性不達自性本虗故不見寂靜是終不得離妄想",
    "X17n0323_005:0209b16": "也因復以相無相見矯上之義則虗實不必異聖",
    "X17n0323_005:0209b17": "凡不必殊但相無相之間則其理易轉其妄易融",
    "X17n0323_005:0209b18": "故曰無相見勝等謂無相見者見寂靜故其見勝",
    "X17n0323_005:0209b19": "非相見相見者謂本非相而作相見則不見寂靜",
    "X17n0323_005:0209b20": "是受生因故其見劣反顯無相見者為涅槃如真",
    "X17n0323_005:0209b21": "實義見又可知矣離先妄想心心數法者謂未見",
    "X17n0323_005:0209b22": "無相涅槃已前所有妄想心數皆離設竝之辭雖",
    "X17n0323_005:0209b23": "不別酬尋文可知(二)。",
    "X17n0323_005:0209b24": "爾時世尊欲重宣此義而說偈言。",
    "X17n0323_005:0209c01": "滅除彼生論建立不生義我說如是法愚夫不能知",
    "X17n0323_005:0209c02": "一切法不生無性無所有犍闥婆幻夢有性者無因",
    "X17n0323_005:0209c03": "不生無自性何因空當說以離於和合覺知性不現",
    "X17n0323_005:0209c04": "是故空不生我說無自性謂一一和合性現而非有",
    "X17n0323_005:0209c05": "分折無和合非如外道見夢幻及埀髮野馬犍闥婆",
    "X17n0323_005:0209c06": "世間種種事無因而相現折伏有因論申暢無生義",
    "X17n0323_005:0209c07": "申暢無生者法流永不斷熾然無因論恐怖諸外道。",
    "X17n0323_005:0209c08": "偈言滅除彼生論者外道雖有不生滅之言而實",
    "X17n0323_005:0209c09": "則生滅故但成生論佛言不生不滅對彼則不生",
    "X17n0323_005:0209c10": "義故曰建立不生義言一切法不生等兼出餘義",
    "X17n0323_005:0209c11": "竝顯不生亦可互相成顯也謂無性義無所有即",
    "X17n0323_005:0209c12": "空義犍城等即幻義文以次申之不生無自性等",
    "X17n0323_005:0209c13": "領上再徵也以離於和合等釋也先申空義謂於",
    "X17n0323_005:0209c14": "根塵離和合相故雖有覺知而性不現不現即空",
    "X17n0323_005:0209c15": "空即不生故曰是故空不生又曰我說無自性者",
    "X17n0323_005:0209c16": "申無性義也謂雖一一和合覺知性現而自性不",
    "X17n0323_005:0209c17": "可得故非有各隨其義文雖似反理實相符非若",
    "X17n0323_005:0209c18": "外道必待析無和合然後乃空教門所謂四性無",
    "X17n0323_005:0209c19": "生幻化即空是也夢幻及垂髮等申如幻義也上",
    "X17n0323_005:0209c20": "言有性者無因又曰無因而相現皆所以明幻非",
    "X17n0323_005:0209c21": "有無故幻若有性不應無因無因而然則性非有",
    "X17n0323_005:0209c22": "也幻若無因不應相現無因而現則相本虗也竝",
    "X17n0323_005:0209c23": "顯不生義故其所破立則折伏外道有因之論故",
    "X17n0323_005:0209c24": "曰申暢無生義無生所以無因也熾然言正法之",
    "X17n0323_005:0210a01": "盛然則因無因論亦且一往如彼外道亦有計無",
    "X17n0323_005:0210a02": "因者則成斷見通言佛法本未嘗偏但對外明內",
    "X17n0323_005:0210a03": "故有無偏言爾(三)。",
    "X17n0323_005:0210a04": "爾時大慧以偈問曰。",
    "X17n0323_005:0210a05": "云何何所因彼以何故生於何處和合而作無因論。",
    "X17n0323_005:0210a06": "爾時世尊復以偈答。",
    "X17n0323_005:0210a07": "觀察有為法非無因有因彼生滅論者所見從是滅。",
    "X17n0323_005:0210a08": "爾時大慧說偈問曰。",
    "X17n0323_005:0210a09": "云何為無生為是無性耶為顧視諸緣有法名無生",
    "X17n0323_005:0210a10": "名不應無義惟為分別說。",
    "X17n0323_005:0210a11": "爾時世尊復以偈答。",
    "X17n0323_005:0210a12": "非無性無生亦非顧諸緣非有性而名名亦非無義",
    "X17n0323_005:0210a13": "一切諸外道聲聞及緣覺七住非境界是名無生相",
    "X17n0323_005:0210a14": "遠離諸因緣亦離一切事唯有微心住想所想俱離",
    "X17n0323_005:0210a15": "其身隨轉變我說是無生無外性無性亦無心攝受",
    "X17n0323_005:0210a16": "斷除一切見我說是無生如是無自性空等應分別",
    "X17n0323_005:0210a17": "非空故說空無生故說空因緣數和合則有生有滅",
    "X17n0323_005:0210a18": "離諸因緣數無別有生滅捨離因緣數更無有異性",
    "X17n0323_005:0210a19": "若言一異者是外道妄想有無性不生非有亦非無",
    "X17n0323_005:0210a20": "除其數轉變是悉不可得但有諸俗數展轉為鉤鏁",
    "X17n0323_005:0210a21": "離彼因緣鏁生義不可得生無性不起離諸外道過。",
    "X17n0323_005:0210a22": "次復申二重問答初研無因義凡蘊四問意謂云",
    "X17n0323_005:0210a23": "何何因何故何處而作是無因論邪答亦含四意",
    "X17n0323_005:0210a24": "即初句答處也次句答云何無因謂佛法本非有",
    "X17n0323_005:0210b01": "無等三句答何所因因彼生滅論者第四句答何",
    "X17n0323_005:0210b02": "故為滅彼見故次究無生義凡設三端為問謂為",
    "X17n0323_005:0210b03": "無性為顧視顧猶待義即顧彼諸緣而有所待者",
    "X17n0323_005:0210b04": "為別有法除是三外不應無義答中先遮所問葢",
    "X17n0323_005:0210b05": "無生者不墮有無性本自爾故皆非之名不應無",
    "X17n0323_005:0210b06": "義起後正答也亦凡三意一以證位顯正當八地",
    "X17n0323_005:0210b07": "所得無生故曰七住非境界謂中實諦理非有無",
    "X17n0323_005:0210b08": "凡小等境界也二以離諸緣故則非顧待等緣然",
    "X17n0323_005:0210b09": "因緣法本未嘗離但言無生則自離爾唯微玅道",
    "X17n0323_005:0210b10": "心所得相應亦無想心可得故能所俱離其心既",
    "X17n0323_005:0210b11": "然身亦隨轉故法身轉勝也三以內外性不可得",
    "X17n0323_005:0210b12": "故則外無性非性可得內無心攝受可得斷一異",
    "X17n0323_005:0210b13": "等一切見即諸法寂滅矣如是無生則無自性無",
    "X17n0323_005:0210b14": "自性故空故曰非空故說空等簡非斷無等空直",
    "X17n0323_005:0210b15": "以無生故言空爾然向言離緣則克體言之而亦",
    "X17n0323_005:0210b16": "不離緣故因緣數和合下復即緣生示無生義準",
    "X17n0323_005:0210b17": "後文即十二因緣數法和合而有生滅亦即無生",
    "X17n0323_005:0210b18": "同出因緣故無異性若定一異者則外道說有無",
    "X17n0323_005:0210b19": "性不生等正示無生離四句故捨是無別無生故",
    "X17n0323_005:0210b20": "曰除其數轉變等但有諸俗數者對無生之真則",
    "X17n0323_005:0210b21": "俗數而已意謂無俗數則已必也凡夫以之溺生",
    "X17n0323_005:0210b22": "死海外道以之墮斷常坑連環不斷是謂鉤鎖離",
    "X17n0323_005:0210b23": "是無別生與無生故曰生義不可得而如來示世",
    "X17n0323_005:0210b24": "以一無生破之俾即生無生達鉤鎖無鉤鎖則鉤",
    "X17n0323_005:0210c01": "鎖頓斷入於不生不滅之地故曰生無性不起謂",
    "X17n0323_005:0210c02": "生無生性雖生而不起是生即無生非一非異故",
    "X17n0323_005:0210c03": "離外道定計之過也(四)。",
    "X17n0323_005:0210c04": "但說緣鉤鎖凡愚不能了若離緣鉤鎖別有生性者",
    "X17n0323_005:0210c05": "是則無因論破壞鉤鎖義如燈顯眾像鉤鎖現若然",
    "X17n0323_005:0210c06": "是則離鉤鎖別更有諸性無性無有生如虗空自性",
    "X17n0323_005:0210c07": "若離於鉤鎖慧無所分別復有餘無生賢聖所得法",
    "X17n0323_005:0210c08": "彼生無生者是則無生忍若使諸世間觀察鉤鎖者",
    "X17n0323_005:0210c09": "一切離鉤鎖從是得三昧癡愛諸業等是則內鉤鎖",
    "X17n0323_005:0210c10": "鎖燧泥團輪種子等名外若使有他性而從因緣生",
    "X17n0323_005:0210c11": "彼非鉤鎖義是則不成就若生無自性彼為誰鉤鎖",
    "X17n0323_005:0210c12": "展轉相生故當知因緣義堅濕煖動法凡愚生妄想",
    "X17n0323_005:0210c13": "離數無異法是則說無性如醫療眾病無有若干論",
    "X17n0323_005:0210c14": "以病差別故為設種種治我為彼眾生破壞諸煩惱",
    "X17n0323_005:0210c15": "知其根優劣為彼說度門非煩惱根異而有種種法",
    "X17n0323_005:0210c16": "唯說一乘法是則為大乘。",
    "X17n0323_005:0210c17": "此下破外顯正也若但說鉤鎖而不言無生凡愚",
    "X17n0323_005:0210c18": "固所不了或離鉤鎖別計生性者則顯諸法一出",
    "X17n0323_005:0210c19": "於有有為無所因反成邪無因論破壞正教鉤鎖",
    "X17n0323_005:0210c20": "無生之義如燈顯眾色非即物是明彼鉤鎖現若",
    "X17n0323_005:0210c21": "如是者則離因緣外別有諸性外道見如之若當",
    "X17n0323_005:0210c22": "體無性故無有生如虗空自性者則正教如之故",
    "X17n0323_005:0210c23": "知若捨緣生別求無生慧者無所發明故曰慧無",
    "X17n0323_005:0210c24": "所分別復有餘無生等指向賢聖所得亦即生無",
    "X17n0323_005:0211a01": "生約證顯也又曰若使諸世間等謂有能如是觀",
    "X17n0323_005:0211a02": "者則當處無生名之為離亦得三昧約脩顯也因",
    "X17n0323_005:0211a03": "示其法又二初立內外以言因緣則曰癡愛諸業",
    "X17n0323_005:0211a04": "等即十二支為內鑽燧等名外外以譬內故言之",
    "X17n0323_005:0211a05": "爾次覈自他以推無性則曰若使有他性等謂若",
    "X17n0323_005:0211a06": "唯他性從緣生者緣非鉤鎖自不成就若無自性",
    "X17n0323_005:0211a07": "則彼外緣為誰鉤鎖亦應反云若唯自性應不待",
    "X17n0323_005:0211a08": "緣若無他性因不自生文相互略且據一邊此椎",
    "X17n0323_005:0211a09": "自他不生也展轉相生故者謂若自他展轉相生",
    "X17n0323_005:0211a10": "成因緣共生義此亦不然如四大堅濕煖動各有",
    "X17n0323_005:0211a11": "其性本無和合而凡愚作生法妄想其實生性不",
    "X17n0323_005:0211a12": "可得是推共不生也離數無異法則無因而已無",
    "X17n0323_005:0211a13": "因豈有生邪既皆求而叵得故曰無性即無四性",
    "X17n0323_005:0211a14": "也如醫療眾病等總譬上法由根異如上說不生",
    "X17n0323_005:0211a15": "空幻等法皆以眾生病根故異非謂法殊根若無",
    "X17n0323_005:0211a16": "殊法亦何別則唯說一乘故無種種之異苟無眾",
    "X17n0323_005:0211a17": "生亦無法也(五)。○右第三章。",
    "X17n0323_005:0211a18": "爾時大慧菩薩摩訶薩復白佛言世尊一切外道皆",
    "X17n0323_005:0211a19": "起無常妄想世尊亦說一切行無常是生滅法此義",
    "X17n0323_005:0211a20": "云何為邪為正為有幾種無常佛告大慧一切外道",
    "X17n0323_005:0211a21": "有七種無常非我法也何等為七彼有說言作已而",
    "X17n0323_005:0211a22": "捨是名無常有說形處壞是名無常有說即色是無",
    "X17n0323_005:0211a23": "常有說色轉變中間是名無常無間自之散壞如乳",
    "X17n0323_005:0211a24": "酪等轉變中間不可見無常毀壞一切性轉有說性",
    "X17n0323_005:0211b01": "無常有說性無性無常有說一切法不生無常入一",
    "X17n0323_005:0211b02": "切法大慧性無性無常者謂四大及所造自相壞四",
    "X17n0323_005:0211b03": "大自性不可得不生彼不生無常者非常無常一切",
    "X17n0323_005:0211b04": "法有無不生分析乃至微塵不可見是不生義非生",
    "X17n0323_005:0211b05": "是名不生無常相若不覺此者墮一切外道生無常",
    "X17n0323_005:0211b06": "義。",
    "X17n0323_005:0211b07": "彼外道皆邪唯佛道獨正理固然也然則果何以",
    "X17n0323_005:0211b08": "異外道邪以為常乎外道亦嘗言之矣以為無常",
    "X17n0323_005:0211b09": "乎佛亦嘗言之矣是果何以異外道邪夫常有邪",
    "X17n0323_005:0211b10": "正向已明之無常之邪正大慧所以再請決也問",
    "X17n0323_005:0211b11": "文可知答中先列外道有七無常義唯色轉變無",
    "X17n0323_005:0211b12": "常少帶釋相餘但列名而已後釋中或兼破計或",
    "X17n0323_005:0211b13": "不破計仍不次第不出色性互有前後由相顯爾",
    "X17n0323_005:0211b14": "言色轉變中間者謂於色變之間無間常趣散壞",
    "X17n0323_005:0211b15": "之猶趣也如乳酪等轉變而中間微不可見惟其",
    "X17n0323_005:0211b16": "於無常壞時方知一切法轉即其相也初釋性無",
    "X17n0323_005:0211b17": "性無常者謂性即四大及所造自相也壞則無性",
    "X17n0323_005:0211b18": "無常義也四大自性下破計也意以自性不可得",
    "X17n0323_005:0211b19": "則何性之有不生則尚無有生何壞無常之有彼",
    "X17n0323_005:0211b20": "不生無常者據前列名又曰入一切法則是計一",
    "X17n0323_005:0211b21": "切法本不生既入一切法謂無常可也何謂不生",
    "X17n0323_005:0211b22": "既已不生矣復何無常云邪因以理直之曰非常",
    "X17n0323_005:0211b23": "非無常蓋極言不生必一切法有無皆不生凡有",
    "X17n0323_005:0211b24": "不生可云無常既無亦不生豈當無常邪若曰分",
    "X17n0323_005:0211c01": "析乃至微塵不可見是不生義非生者此則有塵",
    "X17n0323_005:0211c02": "可滅正同生義何謂不生若不覺此有無皆不生",
    "X17n0323_005:0211c03": "而謂析塵為不生者正墮生無常見也(一)。",
    "X17n0323_005:0211c04": "大慧性無常者是自心妄想非常無常性所以者何",
    "X17n0323_005:0211c05": "謂無常自性不壞大慧此是一切性無性無常事除",
    "X17n0323_005:0211c06": "無常無有能令一切法性無性者如杖瓦石破壞諸",
    "X17n0323_005:0211c07": "物現見各各不異是性無常事非作所作有差別此",
    "X17n0323_005:0211c08": "是無常此是事作所作無異者一切性常無因性大",
    "X17n0323_005:0211c09": "慧一切性無性有因非凡愚所知非因不相似事生",
    "X17n0323_005:0211c10": "若生者一切性悉皆無常是不相似事作所作無有",
    "X17n0323_005:0211c11": "別異而悉見有異若性無常者墮作因性相若墮者",
    "X17n0323_005:0211c12": "一切性不究竟一切性作因相墮者自無常應無常",
    "X17n0323_005:0211c13": "無常無常故一切性不無常應是常若無常入一切",
    "X17n0323_005:0211c14": "性者應墮三世彼過去色與壞俱未來不生色不生",
    "X17n0323_005:0211c15": "故現在色與壞相俱色者四大積集差別四大及造",
    "X17n0323_005:0211c16": "色自性不壞離異不異故一切外道一切四大不壞",
    "X17n0323_005:0211c17": "一切三有四大及造色在所知有生滅離四大造色",
    "X17n0323_005:0211c18": "一切外道於何所思惟性無常四大不生自性相不",
    "X17n0323_005:0211c19": "壞故。",
    "X17n0323_005:0211c20": "性無常者如後出彼計但是性無性無常事非性",
    "X17n0323_005:0211c21": "無常也故直以自心妄想非之非所謂常無常性",
    "X17n0323_005:0211c22": "何者以事可壞而性不可壞故曰無常自性不壞",
    "X17n0323_005:0211c23": "豈得言性無常若夫能壞之性則不可壞故曰除",
    "X17n0323_005:0211c24": "無常等良以無常自性常與物俱不即不離能令",
    "X17n0323_005:0212a01": "物無常而不自無常如杖瓦石能壞諸物而自體",
    "X17n0323_005:0212a02": "不壞亦如物之八相是也(云云)但此理不易明故復",
    "X17n0323_005:0212a03": "反覆析其說曰現見各各不異等謂若性與事異",
    "X17n0323_005:0212a04": "者如現見諸法直性無常事而已不見所異相則",
    "X17n0323_005:0212a05": "非作所作有差別而可指示曰此是無常此是事",
    "X17n0323_005:0212a06": "安有無常自性不壞邪此皆擬彼執難之意又曰",
    "X17n0323_005:0212a07": "作所作無異者覆領上義若無異者如一切性常",
    "X17n0323_005:0212a08": "亦應無因性此以常例無常顯皆有性則一切性",
    "X17n0323_005:0212a09": "無性有因亦明矣但其性微隱非凡愚所知故復",
    "X17n0323_005:0212a10": "以事驗其必異則曰非因不相似事生正言若非",
    "X17n0323_005:0212a11": "有因則無不相似事生如一切性悉無常豈非不",
    "X17n0323_005:0212a12": "相似事若其生者以驗無常有因必矣反顯前所",
    "X17n0323_005:0212a13": "謂無異者而悉見有異但前一往直彰性事如形",
    "X17n0323_005:0212a14": "之有影凡愚不了見形而不見影此以常例無常",
    "X17n0323_005:0212a15": "兼以事驗如五穀種別則愚智共知此特知無常",
    "X17n0323_005:0212a16": "有性而已未明所以失也故復追破之曰若性無",
    "X17n0323_005:0212a17": "常等夫言性必究竟無作無作則常若言無常則",
    "X17n0323_005:0212a18": "墮於作法非究竟義以是為因則墮作因性相失",
    "X17n0323_005:0212a19": "所以性義故曰自無常應無常等謂自無常者性",
    "X17n0323_005:0212a20": "也性不應無常性若無常對事相奪事應反常為",
    "X17n0323_005:0212a21": "成反難故縱云爾又曰若無常入一切性者恐其",
    "X17n0323_005:0212a22": "執難謂必入一切性應墮三世隨彼色壞何謂自",
    "X17n0323_005:0212a23": "性不壞故復釋出所以自性則曰色者四大積集",
    "X17n0323_005:0212a24": "差別等夫以積集和合言之則未始異以差別言",
    "X17n0323_005:0212b01": "之則未始不異既離異不異即四大造色自性有",
    "X17n0323_005:0212b02": "在於此豈復隨造色而壞乎彼外道者計性無常",
    "X17n0323_005:0212b03": "徒能於四大不壞處及三有造色所在知有生滅",
    "X17n0323_005:0212b04": "而已使離四大造色復於何所思惟見性無常是",
    "X17n0323_005:0212b05": "終不得而見也曾不知所謂自性不壞者不即造",
    "X17n0323_005:0212b06": "色不離造色在乎四大性本不生處故曰四大不",
    "X17n0323_005:0212b07": "生自性相不壞故謂於四大離異不異則無定性",
    "X17n0323_005:0212b08": "無定性故生而不生惟其不生故不得而壞如楞",
    "X17n0323_005:0212b09": "嚴所謂云者則性無常之說墮矣以其說害理為",
    "X17n0323_005:0212b10": "甚故闢之特委焉(二)。",
    "X17n0323_005:0212b11": "離始造無常者非四大復有異四大各各異相自相",
    "X17n0323_005:0212b12": "故非差別可得彼無差別斯等不更造二方便不作",
    "X17n0323_005:0212b13": "當知是無常彼形處壞無常者謂四大及造色不壞",
    "X17n0323_005:0212b14": "至竟不壞大慧竟者分析乃至微塵觀察壞四大及",
    "X17n0323_005:0212b15": "造色形處異見長短不可得非四大四大不壞形處",
    "X17n0323_005:0212b16": "壞現墮在數論色即無常者謂色即是無常彼則形",
    "X17n0323_005:0212b17": "處無常非四大若四大無常者非俗數言說世俗言",
    "X17n0323_005:0212b18": "說非性者則墮世論見一切性但有言說不見自相",
    "X17n0323_005:0212b19": "生轉變無常者謂色異性現非四大如金作莊嚴具",
    "X17n0323_005:0212b20": "轉變現非金性壞但莊嚴具處所壞如是餘性轉變",
    "X17n0323_005:0212b21": "等亦如是如是等種種外道無常見妄想火燒四大",
    "X17n0323_005:0212b22": "時自相不燒各各自相相壞者四大造色應斷。",
    "X17n0323_005:0212b23": "離始造無常亦曰作已而捨名異義一也以其始",
    "X17n0323_005:0212b24": "終次第造捨義當無常故曰離始造等始謂四大",
    "X17n0323_005:0212c01": "和合而造因見其有四大異相如堅濕煖動各各",
    "X17n0323_005:0212c02": "不同故非之以計異方謂四大各有自相而造義",
    "X17n0323_005:0212c03": "復非差別可得遂捨異而計同方謂彼無差別而",
    "X17n0323_005:0212c04": "此復無同異更造之理故雖同異二方便亦不作",
    "X17n0323_005:0212c05": "況得有所成乎莫不以始造為是卒而非之既所",
    "X17n0323_005:0212c06": "計不常任運成非不待別斥也彼形處壞無常者",
    "X17n0323_005:0212c07": "謂四大造色實不可壞但壞其形處異見是無常",
    "X17n0323_005:0212c08": "義故曰至竟不壞竟猶極也盡也謂分析造色至",
    "X17n0323_005:0212c09": "於極盡猶不可壞但觀察壞其形處長短異見以",
    "X17n0323_005:0212c10": "不可得云壞爾非壞四大也四大不壞下破也謂",
    "X17n0323_005:0212c11": "不壞其實但壞形處現相者謂長短異見則俗數",
    "X17n0323_005:0212c12": "言說而已故曰墮數論中亦併如復斥色即無常",
    "X17n0323_005:0212c13": "者義反前計故對格其說曰彼則形處無常等言",
    "X17n0323_005:0212c14": "各有所偏其於世諦言說有違有墮違則非俗墮",
    "X17n0323_005:0212c15": "則乖真違俗乖真皆非正論其失一也又曰世俗",
    "X17n0323_005:0212c16": "言說非性者仍結前過謂非實故但有言說雖各",
    "X17n0323_005:0212c17": "計不同其不見自相生處一也如前云云若見生",
    "X17n0323_005:0212c18": "處尚不當不壞況言壞乎轉變無常言色異性現",
    "X17n0323_005:0212c19": "者謂造色變異故無常性現以現處為壞非四大",
    "X17n0323_005:0212c20": "壞喻意可知同前形處無常不別破也如是等種",
    "X17n0323_005:0212c21": "種下總破也凡彼諸見皆約四大為言非真智分",
    "X17n0323_005:0212c22": "別則是妄想加彼四大之上故曰妄想火燒四大",
    "X17n0323_005:0212c23": "而所謂離異不異自性相不可壞壞則造色應斷",
    "X17n0323_005:0212c24": "即墮斷見或見其不可壞則又起常見是邪見火",
    "X17n0323_005:0213a01": "燒四大終無已也(三)。",
    "X17n0323_005:0213a02": "大慧我法起非常非無常所以者何謂外性不決定",
    "X17n0323_005:0213a03": "故唯說三有微心不說種種相有生有滅四大合會",
    "X17n0323_005:0213a04": "差別四大及造色故妄想二種事攝所攝知二種妄",
    "X17n0323_005:0213a05": "想離外性無性二種見覺自心現量妄想者思想作",
    "X17n0323_005:0213a06": "行生非不作行離心性無性妄想世間出世間出世",
    "X17n0323_005:0213a07": "間上上一切法非常非無常不覺自心現量墮二邊",
    "X17n0323_005:0213a08": "惡見相續一切外道不覺自妄想此凡夫無有根本",
    "X17n0323_005:0213a09": "謂世間出世間出世間上上從說妄想生非凡愚所",
    "X17n0323_005:0213a10": "覺爾時世尊欲重宣此義而說偈言。",
    "X17n0323_005:0213a11": "遠離於始造及與形處異性與色無常外道愚妄想",
    "X17n0323_005:0213a12": "諸性無有壞大大自性住外道無常想沒在種種見",
    "X17n0323_005:0213a13": "彼諸外道等無若生若滅大大性自常何謂無常想",
    "X17n0323_005:0213a14": "一切唯心量二種心流轉攝受及所攝無有我我所",
    "X17n0323_005:0213a15": "梵天為樹根枝條普周徧如是我所說唯是彼心量。",
    "X17n0323_005:0213a16": "此下的示正教對外揀異也謂我法起於非常非",
    "X17n0323_005:0213a17": "無常則常與無常同出一理葢一理者體也常無",
    "X17n0323_005:0213a18": "常者舉體之用也惟其體用互即故常即無常無",
    "X17n0323_005:0213a19": "常即常此諸法外性所以未始決定故說非常非",
    "X17n0323_005:0213a20": "無常以顯中道中道之理非妙心莫能契故唯說",
    "X17n0323_005:0213a21": "三有微心以體之言三有則徧攝之量言微心則",
    "X17n0323_005:0213a22": "莫測之名此法即心本無內外而言外性者一往",
    "X17n0323_005:0213a23": "順妄爾又言微心者謂三有雖大本於微心一念",
    "X17n0323_005:0213a24": "之萌無法不具此則正教之大體亦即此經所語",
    "X17n0323_005:0213b01": "之心也不說種種相有生有滅者正對外揀直彰",
    "X17n0323_005:0213b02": "理性故不說彼諸妄想相也所以不說者二意一",
    "X17n0323_005:0213b03": "以自性相不壞故故曰四大合會差別四大及造",
    "X17n0323_005:0213b04": "色故此即密示上自性不壞之意故無生滅相可",
    "X17n0323_005:0213b05": "得二以生滅是妄想相所攝故故曰妄想二種事",
    "X17n0323_005:0213b06": "攝所攝謂諸法生滅不出名相二種妄想事所攝",
    "X17n0323_005:0213b07": "今對外辨不說妄想事故也苟知二種之為妄想",
    "X17n0323_005:0213b08": "則離外性無性有無二種見唯一自心現量如是",
    "X17n0323_005:0213b09": "而覺者亦知凡妄想者從思想作行生想行復從",
    "X17n0323_005:0213b10": "攝所攝受心生然則妄想一出於心心性無性故",
    "X17n0323_005:0213b11": "亦離內心之妄想然亦未甞以妄想而廢作行故",
    "X17n0323_005:0213b12": "曰非不作行但離心性妄想則世出世間一切諸",
    "X17n0323_005:0213b13": "法復本一如同一中道故曰非常非無常此能覺",
    "X17n0323_005:0213b14": "者也其不覺者則曰墮二邊惡見相續此外道所",
    "X17n0323_005:0213b15": "以常在妄想而不覺自妄想凡夫所以不離根本",
    "X17n0323_005:0213b16": "而無有根本此本凡外兼之亦互見爾不知根本",
    "X17n0323_005:0213b17": "出此但隨言想種種橫計故謂世出世間諸法生",
    "X17n0323_005:0213b18": "於言說妄想也宜矣偈言遠離於始造者頌總離",
    "X17n0323_005:0213b19": "諸見也諸性無有壞等頌上總破文也謂彼雖妄",
    "X17n0323_005:0213b20": "想無常而四大自性不壞故曰大大自性住乃知",
    "X17n0323_005:0213b21": "外道於本非無常作無常想沒於邪見又曰彼諸",
    "X17n0323_005:0213b22": "外道等者則又覆以向意示諸外道謂彼所計本",
    "X17n0323_005:0213b23": "無生滅之實其大大性常固自若也何得定謂作",
    "X17n0323_005:0213b24": "無常想乎故復彼要言之曰一切唯心量等謂見",
    "X17n0323_005:0213c01": "之邪正想之有無皆本諸心量初無定實惟其以",
    "X17n0323_005:0213c02": "生滅二心流轉識境所以為無常想若於攝所攝",
    "X17n0323_005:0213c03": "根境了無我我所則亦無邪計可得斯皆示無定",
    "X17n0323_005:0213c04": "說虗其情謂爾梵天為樹根等即自在天初造眾",
    "X17n0323_005:0213c05": "生為有情本故如樹本而生枝條以譬心量出諸",
    "X17n0323_005:0213c06": "妄想亦復如之(四)。○右第四章。",
    "X17n0323_005:0213c08": "楞伽阿跋"
}