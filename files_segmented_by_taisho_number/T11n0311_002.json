{
    "T11n0311_002:0691a02": "大方廣三戒經卷中",
    "T11n0311_002:0691a04": "北涼天竺三藏曇無讖譯",
    "T11n0311_002:0691a05": "「如是漸漸多有女人，棄捨其夫遊諸僧坊。入",
    "T11n0311_002:0691a06": "僧坊已，為一女人而獨說法，示解脫法。迦葉！",
    "T11n0311_002:0691a07": "我見爾時純是非法，五百非法門，五百煩惱",
    "T11n0311_002:0691a08": "門，不修行人。當于爾時，悉是無戒，在家無",
    "T11n0311_002:0691a09": "異。「迦葉！當于爾時，戒法極惡。若希望利益",
    "T11n0311_002:0691a10": "求菩提者，不應親近於比丘尼，不住是處，離",
    "T11n0311_002:0691a11": "不親近，更勿親近，捨世利養，依乞食行，捨愛",
    "T11n0311_002:0691a12": "衣服，受糞掃衣，捨離臺觀、床臥敷具，依止山",
    "T11n0311_002:0691a13": "林、坑㵎、窟舍，捨離一切甘美病藥，依陳棄藥；",
    "T11n0311_002:0691a14": "於諸眾生生親愛想，修行慈心，當忍一切毀",
    "T11n0311_002:0691a15": "罵撾打；捨離一切知識親族，修業自活，不應",
    "T11n0311_002:0691a16": "同彼在家之人，說解脫戒，當隨順行。「迦葉！若",
    "T11n0311_002:0691a17": "違解脫戒，便違如來力、無所畏等，則違過去",
    "T11n0311_002:0691a18": "未來現在諸佛菩薩。如是罪報，若三千大千",
    "T11n0311_002:0691a19": "世界所有一切眾生悉墮地獄，是等眾生所",
    "T11n0311_002:0691a20": "受苦痛，比是苦痛，百分不及一，千分、百千分、",
    "T11n0311_002:0691a21": "百千億，乃至算數譬喻所不能及。若欲得離",
    "T11n0311_002:0691a22": "如是等苦，應當捨離是癡惡人百千由旬。若",
    "T11n0311_002:0691a23": "聞其聲，猶應當離，況復見聞而不離之。應親",
    "T11n0311_002:0691a24": "近一法。云何一法？一切諸法悉無所有。若忍",
    "T11n0311_002:0691a25": "諸法悉無所有，應當遠離如是惡人而不親",
    "T11n0311_002:0691a26": "近。又復應當親近二法。何等二法？一切諸法",
    "T11n0311_002:0691a27": "悉無所有，求集諸法，不著集心。云何為集？如",
    "T11n0311_002:0691a28": "所集者都不可得，不可得中而不生心，如離",
    "T11n0311_002:0691a29": "邪見捨離三有，亦復如是行菩薩行，離諸相",
    "T11n0311_002:0691b01": "心行菩薩行。行菩薩行時，捨離如上所說。捨",
    "T11n0311_002:0691b02": "離是已，值彌勒佛，離諸怖畏，作如是言：『快哉！",
    "T11n0311_002:0691b03": "安樂！快哉！得離於魔伴侶。快哉！得離遠於惡",
    "T11n0311_002:0691b04": "道。』「迦葉！若聞是經已，不怖不驚，自見己身生",
    "T11n0311_002:0691b05": "能持心，如來悉知是人能持於我法藏。迦葉！",
    "T11n0311_002:0691b06": "猶如長者多財封祿，是長者子，所見諸物起",
    "T11n0311_002:0691b07": "父財想。初始見時此是我物，後持此物隨所",
    "T11n0311_002:0691b08": "至處處處藏舉。「如是，迦葉！爾時比丘聞是等",
    "T11n0311_002:0691b09": "經，作是念言：『此是如來軟妙梵音之所演說。』",
    "T11n0311_002:0691b10": "復有比丘聞是法已，而起誹謗：『是持法比丘",
    "T11n0311_002:0691b11": "作如是言：「此是佛說，最為真實。」少於伴侶，是",
    "T11n0311_002:0691b12": "人劣弱，居處不惡日處藏舉。』「迦葉！我後世",
    "T11n0311_002:0691b13": "護法城者甚為極少，我持是等委付彌勒為",
    "T11n0311_002:0691b14": "其伴侶，是等當修行於大捨。若有善男子。聞",
    "T11n0311_002:0691b15": "是法已如教而作，是當在於彌勒初會修行",
    "T11n0311_002:0691b16": "梵行，正見眾生當護法城。「迦葉！我不見有",
    "T11n0311_002:0691b17": "乃至一人不值於我，後五百歲法欲滅時，聞",
    "T11n0311_002:0691b18": "是法已而不誹謗，能受持讀誦，無有是處。若",
    "T11n0311_002:0691b19": "已見我親近恭敬，於後末世五百歲時聞如",
    "T11n0311_002:0691b20": "是經，能受能持能讀能誦。如是人等，不待我",
    "T11n0311_002:0691b21": "讀誦斯，自當有一切智心，念於我已生於",
    "T11n0311_002:0691b22": "歡喜，作如是言：『奇哉，奇哉！釋迦牟尼世尊能",
    "T11n0311_002:0691b23": "受我法、守護於我。』是故，迦葉！當學此法。學此",
    "T11n0311_002:0691b24": "法者，隨所欲樂必成無難。」爾時摩訶迦葉白",
    "T11n0311_002:0691b25": "言：「世尊！如我今者，永無希望失於無上正",
    "T11n0311_002:0691b26": "真之道。世尊！若令我具一切智者，甚用歡喜。",
    "T11n0311_002:0691b27": "若我得無上道者，得希有色身。」佛告迦葉：「我",
    "T11n0311_002:0691b28": "不道汝，我因汝故說於是等，令少疑惑，速成",
    "T11n0311_002:0691b29": "無上正真之道。復次，迦葉！若有眾生渴法成",
    "T11n0311_002:0691c01": "就，修集成就，是等漸漸成無上道，普斷",
    "T11n0311_002:0691c02": "一切所有蓋纏而為說法。迦葉！菩薩應當成就",
    "T11n0311_002:0691c03": "四法。何等四？菩薩應當發大精進。云何精進？",
    "T11n0311_002:0691c04": "精進者謂不求色、受、想、行、識，集無漏法。云何",
    "T11n0311_002:0691c05": "無漏法者？無地大，不說地大，無水、火、風大，",
    "T11n0311_002:0691c06": "不說水、火、風大，一切言說皆是不實，是菩薩",
    "T11n0311_002:0691c07": "取言說彼岸。」迦葉白言：「世尊！設有人問：『如來",
    "T11n0311_002:0691c08": "亦以言語說法，可不實耶？』世尊！如是之人當",
    "T11n0311_002:0691c09": "云何答？我今欲從如來、應供、正遍覺聞。」",
    "T11n0311_002:0691c10": "佛告迦葉：「未來當有諸惡比丘，不修身、不修",
    "T11n0311_002:0691c11": "戒、不修心、不修慧，瞋恚勇盛，口業勇健，不受",
    "T11n0311_002:0691c12": "不持不讀不誦如是等經。何以故？是生起色、",
    "T11n0311_002:0691c13": "受、想、行、識，如是等經言說之法。爾時世間",
    "T11n0311_002:0691c14": "當有比丘，生起於色、受、想、行、識。彼時比丘當",
    "T11n0311_002:0691c15": "如是住，猶如在家，終不推求於第一義。迦葉！",
    "T11n0311_002:0691c16": "如生盲人著金華鬘，是不自知。迦葉！將來比",
    "T11n0311_002:0691c17": "丘亦復如是，聞是等經不能持文，況能推求",
    "T11n0311_002:0691c18": "解第一義。迦葉！如有男女為他丈夫之所呵",
    "T11n0311_002:0691c19": "詰，而是男女更於異時，若復聞說是丈夫名，",
    "T11n0311_002:0691c20": "驚恐怖畏。如是，迦葉！後末世時諸比丘等，聞",
    "T11n0311_002:0691c21": "是經說如實過惡，貪於衣服，知己有過，驚恐",
    "T11n0311_002:0691c22": "怖畏。迦葉！猶如獼猴為枷鎖繫，而是獼猴目",
    "T11n0311_002:0691c23": "不欲見如是枷鎖。如是，迦葉！後比丘等亦復",
    "T11n0311_002:0691c24": "如是，聞是等經，目不喜見，背而捨去。迦葉！猶",
    "T11n0311_002:0691c25": "如有狗馳逐野干，而是野干走趣塚間孔穴",
    "T11n0311_002:0691c26": "深坑。如是，迦葉！未來比丘聞是經已，如野干",
    "T11n0311_002:0691c27": "走，野干馳走謂犯禁戒，聞是等經而生誹謗。",
    "T11n0311_002:0691c28": "迦葉！如野干走趣於塚間。如是，迦葉！未來比",
    "T11n0311_002:0691c29": "丘聞是法已，馳趣還家，馳趣色欲，馳趣女人，",
    "T11n0311_002:0692a01": "趣於鬪諍，趣於醫術，趣於斷事，住是諸處設犯",
    "T11n0311_002:0692a02": "禁戒，我說是等，喻趣塚間。迦葉！如野干趣",
    "T11n0311_002:0692a03": "於孔穴。如是，迦葉！爾時比丘，身壞命終趣",
    "T11n0311_002:0692a04": "於地獄，我說是等名趣孔穴。迦葉！如野干走",
    "T11n0311_002:0692a05": "趣於深坑，未來比丘亦復如是，身壞命終生",
    "T11n0311_002:0692a06": "刺地獄。迦葉！我說是等名趣深坑。迦葉！同",
    "T11n0311_002:0692a07": "如野干，諸比丘等，不能推求如是等經解其",
    "T11n0311_002:0692a08": "義趣，但能如是毀謗揚惡，身壞命終墮在惡",
    "T11n0311_002:0692a09": "道。「迦葉！若有比丘作如是言：『汝說之法悉是",
    "T11n0311_002:0692a10": "不實，如來言說為是真實。』為不真實智比丘",
    "T11n0311_002:0692a11": "言：『大德！今者為執何事？為執於空？為執言說？』",
    "T11n0311_002:0692a12": "答言：『我執言說。』問曰：『汝即是佛。何以故？汝",
    "T11n0311_002:0692a13": "今亦以言說故。』答言：『我執於空。』問曰：『此當",
    "T11n0311_002:0692a14": "分別。何以故？不可分別名之為空，汝之空者",
    "T11n0311_002:0692a15": "即是言說。又汝空者，為是我空？為我所空？為",
    "T11n0311_002:0692a16": "眾生空故空？』又復問言：『比丘！汝意云何？汝喜",
    "T11n0311_002:0692a17": "一切法空不也？』答曰：『我都不喜一切法空。』又",
    "T11n0311_002:0692a18": "問：『大德久失沙門釋子之法。何以故？是佛",
    "T11n0311_002:0692a19": "世尊說一切法空，不說有我、眾生、壽命，不說",
    "T11n0311_002:0692a20": "有人。』答曰：『我今喜樂一切法空。』問曰：『大德尚",
    "T11n0311_002:0692a21": "喜一切法空，況復如來、應供、正遍覺。大德於",
    "T11n0311_002:0692a22": "意云何？眼是如來不？耳、鼻、舌、身、意是如來不？』",
    "T11n0311_002:0692a23": "答曰：『眼是如來，耳、鼻、舌、身、意是如來。』問曰：『此",
    "T11n0311_002:0692a24": "當分別。若其爾者，大德便為亦是如來。』答曰：",
    "T11n0311_002:0692a25": "『眼是言說，非是如來，耳、鼻、舌、身、意是言說，非",
    "T11n0311_002:0692a26": "是如來。』問曰：『此當分別。若眼非如來，耳、鼻、",
    "T11n0311_002:0692a27": "舌、身、意非是如來，大德先說：「如來即是言說」，",
    "T11n0311_002:0692a28": "今者何故說言非也？』答言：『眼非如來，非離眼",
    "T11n0311_002:0692a29": "是如來；乃至意非如來，不離意是如來。』問曰：",
    "T11n0311_002:0692b01": "『如來說十二入是眾生，此當分別。大德！眼、色",
    "T11n0311_002:0692b02": "是如來不？乃至意、法是如來不？』答曰：『眼、色是",
    "T11n0311_002:0692b03": "如來，乃至意、法是如來。』問曰：『如汝言者，一切",
    "T11n0311_002:0692b04": "眾生即是如來，一切諸地，一切諸山，樹林草",
    "T11n0311_002:0692b05": "木悉是如來。』答曰：『眼非如來，乃至意非如來。』",
    "T11n0311_002:0692b06": "問曰：『若其爾者，則說如來是法非法？』答曰：『色",
    "T11n0311_002:0692b07": "非如來，乃至法非如來。』問曰：『大德！法非如來",
    "T11n0311_002:0692b08": "也？』答曰：『法非如來。』問曰：『若其爾者，有諸眾",
    "T11n0311_002:0692b09": "生，說無父母，無沙門、婆羅門不淨種性，殺、盜、",
    "T11n0311_002:0692b10": "邪婬、妄言、兩舌、惡口、綺語、貪、瞋、邪見，如汝所",
    "T11n0311_002:0692b11": "言皆是如來？』答曰：『非是不善名為如來。』問曰：",
    "T11n0311_002:0692b12": "『若其爾者，如汝所說，法非如來，非法非如來。",
    "T11n0311_002:0692b13": "若非法非非法，則無言說。如大德言，無有言",
    "T11n0311_002:0692b14": "說名為如來。』「迦葉！應當如是，數數折伏是諸",
    "T11n0311_002:0692b15": "惡人。迦葉！我不見世間人、天、魔、梵，能與如是",
    "T11n0311_002:0692b16": "如法說者而共語論，唯除瞋癡不堪忍者、無",
    "T11n0311_002:0692b17": "因緣者，毀呰空法棄捨而去。是故，迦葉！汝等",
    "T11n0311_002:0692b18": "當持如是比經。「迦葉！未來世有持是法者，",
    "T11n0311_002:0692b19": "當有三名。何等三？謂說斷滅，謂說無物，說",
    "T11n0311_002:0692b20": "無陰聚，無有恭敬。迦葉！當爾之時，如是等經",
    "T11n0311_002:0692b21": "當被誹謗。迦葉！汝觀爾時，不恭敬佛，不恭敬",
    "T11n0311_002:0692b22": "法，不恭敬僧。若不恭敬佛、法、僧已，何僧名",
    "T11n0311_002:0692b23": "住？但依言說，依於名字。雖唱佛名，於眾顯說，",
    "T11n0311_002:0692b24": "而不能見何者是佛。雖口說法，而不能知如",
    "T11n0311_002:0692b25": "來世尊，云何說法？雖作是言：『四向四得，是佛",
    "T11n0311_002:0692b26": "世尊聲聞之僧。』但知於名，而不能知依名實",
    "T11n0311_002:0692b27": "德，為於衣服、飲食、臥具、病藥緣故，毀謗於法。",
    "T11n0311_002:0692b28": "菩薩是中應勤精進，於是等經生希欲樂，應",
    "T11n0311_002:0692b29": "當受持而讀誦之。何以故？是人來世當護法",
    "T11n0311_002:0692c01": "城。何以故？九十一劫不聞演說是空法故。「迦",
    "T11n0311_002:0692c02": "葉！我今惟念過世千劫，爾時有佛出現於世，",
    "T11n0311_002:0692c03": "號曰寂滅，壽命八萬四千歲，守護菩薩，利益",
    "T11n0311_002:0692c04": "世間。復有如來號曰離垢，壽命二十一劫行",
    "T11n0311_002:0692c05": "菩薩道，然後乃成於無上道。迦葉！汝觀如來",
    "T11n0311_002:0692c06": "作幾難行攝諸眾生？迦葉！劫濁盡時不應呵",
    "T11n0311_002:0692c07": "是。何以故？迦葉！劫濁盡時，若有一人能信此",
    "T11n0311_002:0692c08": "法，甚為希有。當于爾時，持是法者，不被刀",
    "T11n0311_002:0692c09": "杖瓦石所害，甚為希有。何以故？迦葉！此法是",
    "T11n0311_002:0692c10": "大善丈夫法，謂說一切行是非行，若著我見、",
    "T11n0311_002:0692c11": "眾生見、命見、人見、有見者等，所不能解；及依",
    "T11n0311_002:0692c12": "見者，謂依戒見、佛見、法見、僧見、涅槃見，若有",
    "T11n0311_002:0692c13": "起於涅槃見者，如來悉知是為邪見。何以故？",
    "T11n0311_002:0692c14": "迦葉！如來不有涅槃、不得涅槃。迦葉！若有涅",
    "T11n0311_002:0692c15": "槃、得涅槃者，如來悉說名為邪見；若邪見者，",
    "T11n0311_002:0692c16": "說名無智；若為無智之所害者，是愚凡夫。若",
    "T11n0311_002:0692c17": "愚凡夫生天尚難，況佛菩提？「迦葉！未來世中",
    "T11n0311_002:0692c18": "當有比丘，年二十、三十、四十、五十、六十、七十、",
    "T11n0311_002:0692c19": "八十，乃至百歲老耄無智，莊嚴衣服，剃髮毀",
    "T11n0311_002:0692c20": "形，癡老之人無有威德起於邪業。是臨終時，",
    "T11n0311_002:0692c21": "復更造惡，作毀戒法。斯以三事作於姦詐。何",
    "T11n0311_002:0692c22": "等三？示現威儀，示現持戒行、善人相。舉指現",
    "T11n0311_002:0692c23": "相，以如此法用顯己德，是墮大慢。以癡悔心",
    "T11n0311_002:0692c24": "而取命終，身壞命終墮於地獄。是故，迦葉！我",
    "T11n0311_002:0692c25": "今唱令：『我為汝等真是知識，我教汝等，欲利",
    "T11n0311_002:0692c26": "汝等，憐愍汝等，不令於後受大熱惱。』迦葉！我",
    "T11n0311_002:0692c27": "終不聽著見眾生而得出家，著我見者、眾生",
    "T11n0311_002:0692c28": "見者、命見者，著人見者而得出家，我實不聽。",
    "T11n0311_002:0692c29": "強在我法而便出家，食重信施，無有真實持",
    "T11n0311_002:0693a01": "戒功德。迦葉！人寧六日斷於飲食，非著我見、",
    "T11n0311_002:0693a02": "眾生見、命見、人見，乃至涅槃見受食信施。菩",
    "T11n0311_002:0693a03": "薩是中應勤精進，不著我見至涅槃見。「迦葉！",
    "T11n0311_002:0693a04": "我是等經，付囑如是諸善丈夫。何以故？是等",
    "T11n0311_002:0693a05": "所行如我行故。如是之人，即是我侶，即是我",
    "T11n0311_002:0693a06": "伴。」爾時世尊而說偈言：",
    "T11n0311_002:0693a07": "「諸苦惱眾生，　　都無有救護，",
    "T11n0311_002:0693a08": "唯除世導師，　　無有戲論者。",
    "T11n0311_002:0693a09": "諸苦惱眾生，　　依止下道者，",
    "T11n0311_002:0693a10": "漸增長諸欲，　　由是墮惡道。",
    "T11n0311_002:0693a11": "無導無利益，　　住在嶮曠處，",
    "T11n0311_002:0693a12": "趣向不正路，　　終無有安隱。",
    "T11n0311_002:0693a13": "猶如持財寶，　　求利行曠野，",
    "T11n0311_002:0693a14": "彼有群賊起，　　一切悉劫奪；",
    "T11n0311_002:0693a15": "失財已還歸，　　失利增苦惱，",
    "T11n0311_002:0693a16": "從他所貸財，　　以此倍增苦；",
    "T11n0311_002:0693a17": "是等亦如是，　　造業已未還，",
    "T11n0311_002:0693a18": "本所造白業，　　還來食此財。",
    "T11n0311_002:0693a19": "依止劫奪者，　　凡夫墮見者，",
    "T11n0311_002:0693a20": "執著於我見，　　命見及人見。",
    "T11n0311_002:0693a21": "說空法比丘，　　依我人見者，",
    "T11n0311_002:0693a22": "於是生謗心，　　速疾墮惡道。",
    "T11n0311_002:0693a23": "生起造瞋恚，　　更互相輕毀，",
    "T11n0311_002:0693a24": "誹謗說不實，　　於此慚愧者。",
    "T11n0311_002:0693a25": "身惡及口惡，　　意業極姦諂，",
    "T11n0311_002:0693a26": "堅執著諸見，　　斯趣極惡處；",
    "T11n0311_002:0693a27": "作於惡業已，　　速疾至惡處，",
    "T11n0311_002:0693a28": "多受眾苦惱，　　無有救護者。",
    "T11n0311_002:0693a29": "未來世當有，　　瞋恚勇盛人，",
    "T11n0311_002:0693b01": "苦切逼比丘，　　趣向菩提者，",
    "T11n0311_002:0693b02": "於如是等經，　　無慈者當毀。",
    "T11n0311_002:0693b03": "而不生信敬，　　於釋師子法，",
    "T11n0311_002:0693b04": "更互生諍訟，　　速起大忿諍，",
    "T11n0311_002:0693b05": "更互相謗毀，　　揚惡遍諸方，",
    "T11n0311_002:0693b06": "造種種誹謗，　　加彼慚愧者，",
    "T11n0311_002:0693b07": "惡友得勢力，　　柔軟者弱劣。",
    "T11n0311_002:0693b08": "知正法劣弱，　　惡法增勢力，",
    "T11n0311_002:0693b09": "是比丘當去，　　我之所愛子。",
    "T11n0311_002:0693b10": "當去至何方，　　得於安隱處？",
    "T11n0311_002:0693b11": "眾惡者除放，　　於此無悲心。",
    "T11n0311_002:0693b12": "我如是等經，　　常當思念之，",
    "T11n0311_002:0693b13": "導師如是說，　　以是自娛樂。",
    "T11n0311_002:0693b14": "我當至此處，　　佛所稱譽者，",
    "T11n0311_002:0693b15": "今法毀壞時，　　柔和者難得。",
    "T11n0311_002:0693b16": "或有作是言：　　『當速離是處，",
    "T11n0311_002:0693b17": "當至大仙人，　　得無上道處。』",
    "T11n0311_002:0693b18": "復有作是言：　　『善哉說是語。",
    "T11n0311_002:0693b19": "導師如是說：　　「當遊禮諸塔。」",
    "T11n0311_002:0693b20": "寧當至是處，　　可樂菩提樹，",
    "T11n0311_002:0693b21": "非彼嫉妬者，　　瞋恚忿諍處。』",
    "T11n0311_002:0693b22": "是比丘便去，　　我所說應行，",
    "T11n0311_002:0693b23": "見是餘住處，　　謂佛所住處。",
    "T11n0311_002:0693b24": "經行及坐處，　　若石及空處，",
    "T11n0311_002:0693b25": "集趣是處已，　　數相對啼泣：",
    "T11n0311_002:0693b26": "『此是大仙處，　　經行受用處，",
    "T11n0311_002:0693b27": "佛本在是處，　　見處不見佛。",
    "T11n0311_002:0693b28": "此無上仙人，　　所說無上法，",
    "T11n0311_002:0693b29": "我等今不見，　　有為悉無常。",
    "T11n0311_002:0693c01": "人及諸非人，　　天龍悉等來，",
    "T11n0311_002:0693c02": "善說令歡悅，　　我等今不見。』",
    "T11n0311_002:0693c03": "至是所住處，　　謂菩提樹下，",
    "T11n0311_002:0693c04": "既集至此已，　　正念善思惟。",
    "T11n0311_002:0693c05": "爾時世導師，　　得無上菩提，",
    "T11n0311_002:0693c06": "驚怖魔王眾，　　猶如小野干。",
    "T11n0311_002:0693c07": "此本道場地，　　如來所坐處，",
    "T11n0311_002:0693c08": "過去未來佛，　　悉在是坐處。",
    "T11n0311_002:0693c09": "此是勇健者，　　億天所恭敬，",
    "T11n0311_002:0693c10": "加趺坐七日，　　觀視此樹王。",
    "T11n0311_002:0693c11": "是人供養已，　　復詣說法處，",
    "T11n0311_002:0693c12": "是處轉法輪，　　聲聞于梵世。",
    "T11n0311_002:0693c13": "是比丘往彼，　　數數而啼泣：",
    "T11n0311_002:0693c14": "『勇健者來此，　　調伏是五人。",
    "T11n0311_002:0693c15": "五人見佛已，　　即生起憂惱，",
    "T11n0311_002:0693c16": "而共計議惡，　　皆悉勿為起。",
    "T11n0311_002:0693c17": "是大悲世尊，　　於眾起悲心，",
    "T11n0311_002:0693c18": "為五比丘說，　　轉甘露法句。』",
    "T11n0311_002:0693c19": "禮法輪處已，　　復數數啼泣，",
    "T11n0311_002:0693c20": "復至涅槃處，　　見佛最後處。",
    "T11n0311_002:0693c21": "爾時世導師，　　利益多眾生，",
    "T11n0311_002:0693c22": "碎末破己身，　　佛此入滅度。",
    "T11n0311_002:0693c23": "咄哉！佛世尊，　　釋師子能仁，",
    "T11n0311_002:0693c24": "今唯聞其名，　　而不覩其形。",
    "T11n0311_002:0693c25": "是無上仙人，　　善賢最在後，",
    "T11n0311_002:0693c26": "大智知是已，　　此是我最後。",
    "T11n0311_002:0693c27": "或遊行命終，　　或住處命終，",
    "T11n0311_002:0693c28": "遊行竟命終，　　悉往生善處。",
    "T11n0311_002:0693c29": "於後末世時，　　是廣大佛法，",
    "T11n0311_002:0694a01": "斯當得涅槃。　　諸住淨戒者，",
    "T11n0311_002:0694a02": "若毀戒比丘，　　普亦得供養，",
    "T11n0311_002:0694a03": "服食重供已，　　速往至惡道。",
    "T11n0311_002:0694a04": "觀此諸比丘，　　有如是差降，",
    "T11n0311_002:0694a05": "智者於後終，　　速疾得生天。",
    "T11n0311_002:0694a06": "是等照世燈，　　憐愍世間者，",
    "T11n0311_002:0694a07": "大智慧菩薩，　　慈心利眾生。",
    "T11n0311_002:0694a08": "當住營事人，　　踊躍歡喜心，",
    "T11n0311_002:0694a09": "我當得作佛，　　亦得值彌勒。",
    "T11n0311_002:0694a10": "當供彼世尊，　　在一切眾前，",
    "T11n0311_002:0694a11": "一切智記我，　　如我之所念。",
    "T11n0311_002:0694a12": "是有大勢力，　　我說如是義，",
    "T11n0311_002:0694a13": "雖不見於佛，　　當知如面對。",
    "T11n0311_002:0694a14": "我當安慰此，　　亦復當如是，",
    "T11n0311_002:0694a15": "修行菩提分，　　悉禮一切佛。",
    "T11n0311_002:0694a16": "若有諸女人，　　向無上菩提，",
    "T11n0311_002:0694a17": "我亦安慰是，　　及無量如來。",
    "T11n0311_002:0694a18": "捨是女身已，　　速成男子身，",
    "T11n0311_002:0694a19": "得見於彌勒，　　是當供養之。",
    "T11n0311_002:0694a20": "一切所求索，　　悉皆如其意，",
    "T11n0311_002:0694a21": "隨學是智者，　　生殷重堅欲。",
    "T11n0311_002:0694a22": "有於堅欲已，　　持戒廣多聞，",
    "T11n0311_002:0694a23": "斯為彌勒佛，　　得受於記別。",
    "T11n0311_002:0694a24": "是故聞是利，　　生起賢善信，",
    "T11n0311_002:0694a25": "堅信而趣向，　　攝一切眾生。",
    "T11n0311_002:0694a26": "誰有求是處，　　而有不得者，",
    "T11n0311_002:0694a27": "有慧及精進，　　菩提不難得。",
    "T11n0311_002:0694a28": "不作諂曲心，　　修習行慈心，",
    "T11n0311_002:0694a29": "常住閑靜處，　　此名菩提行。",
    "T11n0311_002:0694b01": "捨棄如是處，　　但說菩提處，",
    "T11n0311_002:0694b02": "此是大貪賊，　　一切諸遠離。",
    "T11n0311_002:0694b03": "若為於飲食，　　及諸利養事，",
    "T11n0311_002:0694b04": "詐現執正法，　　更互共演說。",
    "T11n0311_002:0694b05": "斯不淨活命，　　以癡用自活，",
    "T11n0311_002:0694b06": "為眾惡所害，　　惡道所侵逼。",
    "T11n0311_002:0694b07": "是一味法門，　　但假比丘名，",
    "T11n0311_002:0694b08": "毀謗如此法，　　及與解脫戒。",
    "T11n0311_002:0694b09": "若有持戒者，　　我說禁戒法，",
    "T11n0311_002:0694b10": "像比丘當謗，　　彼不至賢處。",
    "T11n0311_002:0694b11": "一切天世間，　　悉皆棄捨離，",
    "T11n0311_002:0694b12": "一切智世尊，　　亦倍離是人。",
    "T11n0311_002:0694b13": "若身無惡業，　　口業亦無惡，",
    "T11n0311_002:0694b14": "意業悉清淨，　　速疾至涅槃。",
    "T11n0311_002:0694b15": "「迦葉！如來滅後後末世時，有諸比丘於先佛",
    "T11n0311_002:0694b16": "所種善根者悉般涅槃，純善眾生命終去盡。",
    "T11n0311_002:0694b17": "有後五百歲時，當有比丘貪求無厭，瞋恚別",
    "T11n0311_002:0694b18": "離，麁澁毒惡，瞋面顰蹙，住於三法。何等三？",
    "T11n0311_002:0694b19": "專修醫道，住於販賣，親近女人。住是三法，當",
    "T11n0311_002:0694b20": "失四法。何等四？失於戒聚，失於善道，失得果",
    "T11n0311_002:0694b21": "證，失如實見法。是人有於此四法已，復增熾",
    "T11n0311_002:0694b22": "四法。何等四法？嫉妬熾盛，瞋恚熾盛，貪他",
    "T11n0311_002:0694b23": "家熾盛，貪著利養貯聚熾盛，貪愛衣服造作",
    "T11n0311_002:0694b24": "箱篋，以此為業，空無所有，無沙門法。聞是法",
    "T11n0311_002:0694b25": "已，當墮四法。何等四？墮在謗法，不知時言，獨",
    "T11n0311_002:0694b26": "為女人而演說法，漸毀犯戒。聞是等法已，墮",
    "T11n0311_002:0694b27": "在災禍。「迦葉！猶如惡狗打觸其鼻。迦葉！於意",
    "T11n0311_002:0694b28": "云何？是狗為當倍惡不？」白言：「如是，當倍增",
    "T11n0311_002:0694b29": "惡。」佛言：「迦葉！是等惡人如彼惡狗、如毘舍遮，",
    "T11n0311_002:0694c01": "若淨意比丘，持是等法、說是等法，真實少欲，",
    "T11n0311_002:0694c02": "歎說少欲。是等聞已，驚怪不信，沈沒怯弱，生",
    "T11n0311_002:0694c03": "於惱熱，復增瞋恚，當住何業？是時未至，我今",
    "T11n0311_002:0694c04": "預說。彼聞此經，當生誹謗，如被矛刺，生大瞋",
    "T11n0311_002:0694c05": "怒，作如是言：『此非佛說。』毀少欲者作如是言：",
    "T11n0311_002:0694c06": "『當名是人為多欲者，非是少欲。』迦葉！我常種",
    "T11n0311_002:0694c07": "種歎少欲者，歎知足者、善布薩者、易共住者、",
    "T11n0311_002:0694c08": "行頭陀者、阿練兒處者、淨活命者，汝等莫共",
    "T11n0311_002:0694c09": "是雜惡行者，而共是同。何以故？此是在家法，",
    "T11n0311_002:0694c10": "莫以是法侵欺於人。是在家法，汝等不應起",
    "T11n0311_002:0694c11": "大瞋忿；汝等莫大多集財物，當捨財賄；汝等",
    "T11n0311_002:0694c12": "慎勿顯現異相，歎譽己德；汝等應當無所繫",
    "T11n0311_002:0694c13": "戀，勿多貯積；汝等勿畜駝、馬、牛、驢；汝等不應",
    "T11n0311_002:0694c14": "懈怠嬾惰，當勤精進，斷不善法，修集善法。",
    "T11n0311_002:0694c15": "「迦葉！我常種種因緣，讚歎阿練兒處，清淨",
    "T11n0311_002:0694c16": "寂靜，離親近家。後末世時，違我此法，違我法",
    "T11n0311_002:0694c17": "已，欲造眾患，毀謗正法。迦葉！猶如有人熱時",
    "T11n0311_002:0694c18": "服蘇，服已患渴，語餘人言：『汝與我水。』是人",
    "T11n0311_002:0694c19": "答言：『善，大丈夫！汝勿求水，以服蘇故，汝莫因",
    "T11n0311_002:0694c20": "此，而便致死。』是人瞋忿，毀罵此人，不順他故，",
    "T11n0311_002:0694c21": "飲已命終。如是，迦葉！未來比丘著有見者，住",
    "T11n0311_002:0694c22": "於諸惡，持是比丘作如是言：『此事應住，此不",
    "T11n0311_002:0694c23": "應住。』反生瞋恚，毀謗罵詈，謗是等經，如來教",
    "T11n0311_002:0694c24": "法。是故，迦葉！如是等人反與如來而共諍競。",
    "T11n0311_002:0694c25": "「迦葉！汝且觀是賢護比丘，如來制戒，諸比丘",
    "T11n0311_002:0694c26": "僧一坐而食。聞已瞋恚，於三月中不至我所。",
    "T11n0311_002:0694c27": "迦葉！爾時梵行清淨完具，尚能如是，況滅度",
    "T11n0311_002:0694c28": "後貪著飲食，貪著衣鉢臥具病藥，為睡眠所",
    "T11n0311_002:0694c29": "覆，瞋恚勇盛。聞是等經，尚不恭敬於佛如來，",
    "T11n0311_002:0695a01": "況餘比丘如法行者。迦葉！若是等法已隱滅",
    "T11n0311_002:0695a02": "者，極為不善，甚為不善。「迦葉！若善男子，欲求",
    "T11n0311_002:0695a03": "善利信我是法。後末世時，濁惡災變，我法末",
    "T11n0311_002:0695a04": "時，末世滓穢，瞋恚盛時，善人難得。時若有聞",
    "T11n0311_002:0695a05": "信是等深經，當信是人作於相應，非不相應。",
    "T11n0311_002:0695a06": "當言信受，非不信受。迦葉！我今亦說，名為相",
    "T11n0311_002:0695a07": "應，非不相應，非是不信。「迦葉！猶如惡馬與善",
    "T11n0311_002:0695a08": "調馬而共同駕，若安靜無聲尚不調順，況當",
    "T11n0311_002:0695a09": "吹貝椎鍾鳴鼓，能堪忍之，無有是處。如是，迦",
    "T11n0311_002:0695a10": "葉！破戒比丘，若能堪忍善丈夫法，無有是處。",
    "T11n0311_002:0695a11": "迦葉！猶如惡馬以鞭一策，是馬驚畏。如是，迦",
    "T11n0311_002:0695a12": "葉！若聞一說無我空法，著我想者驚畏怖恐",
    "T11n0311_002:0695a13": "而起諍訟，況復廣說。「迦葉！應當發起大精進",
    "T11n0311_002:0695a14": "根，發大莊嚴，降伏百千萬億諸魔，令其畢竟",
    "T11n0311_002:0695a15": "不起諍訟。云何起精進根？無欲是精進根，頭",
    "T11n0311_002:0695a16": "陀功德是精進根，無貪是精進根，無癡、無瞋",
    "T11n0311_002:0695a17": "是精進根，無嫉是精進根，離欲是精進根，獨",
    "T11n0311_002:0695a18": "無伴侶是精進根，離於睡眠是精進根，於一",
    "T11n0311_002:0695a19": "切時不起一切諸惡之心是精進根，於一切",
    "T11n0311_002:0695a20": "時不起欲心是精進根；不起疑心，起大精進，",
    "T11n0311_002:0695a21": "離一切疑；離一切疑，大莊嚴已，發菩提心無",
    "T11n0311_002:0695a22": "所依倚，況復當起於我想也。是終不應起於",
    "T11n0311_002:0695a23": "我想、眾生之想、命想、人想、男想、女想，不起地",
    "T11n0311_002:0695a24": "大、水大、火大、風大之想，不起欲界想、色、無色",
    "T11n0311_002:0695a25": "界想，不起戒想、犯戒之想，不起空想，悉不應",
    "T11n0311_002:0695a26": "起一切諸想，至涅槃想亦不應起。云何名為",
    "T11n0311_002:0695a27": "不起諸想？如是諸想是中頗得。「迦葉！若貪",
    "T11n0311_002:0695a28": "欲不實，知滅欲者亦復不實。迦葉！欲無定處",
    "T11n0311_002:0695a29": "但虛妄說，是故如來如實而說。此欲非我如",
    "T11n0311_002:0695b01": "是之法，是寂滅法。云何寂滅法？若執無著，是",
    "T11n0311_002:0695b02": "則著想如須彌山，若人著想，當知是人敗失",
    "T11n0311_002:0695b03": "聖法，彼不能起於沙門法，不住沙門法，是則",
    "T11n0311_002:0695b04": "名為癡人癡者，永不能起沙門法。何以故？是",
    "T11n0311_002:0695b05": "著想者，無量劫中為無間獄之所攝故。「迦葉！",
    "T11n0311_002:0695b06": "如觀拘迦離比丘、提婆達多比丘、碎財比",
    "T11n0311_002:0695b07": "丘、黑丘舍比丘、海與比丘。迦葉！馬師比丘、",
    "T11n0311_002:0695b08": "滿宿比丘、善星比丘，是我給侍，面聞我說，見",
    "T11n0311_002:0695b09": "我經行，見我端坐，見我神通，經行虛空，見我",
    "T11n0311_002:0695b10": "降伏百千外道，如是等人尚於我所不生好",
    "T11n0311_002:0695b11": "心，以足下蟲與我相違自致惡道。若有實說",
    "T11n0311_002:0695b12": "如來功德，應栴檀末如須彌山，以散其上作",
    "T11n0311_002:0695b13": "大寶蓋，如三千界，於是人上虛空中侍。何",
    "T11n0311_002:0695b14": "以故？迦葉！能有信心稱佛名號，實信者少，況",
    "T11n0311_002:0695b15": "有信已從佛出家，遠離欲穢修無著禪，甚為",
    "T11n0311_002:0695b16": "希有。迦葉！若眾生能持於我所說禁戒，信",
    "T11n0311_002:0695b17": "解如是甘露之法，倍為希有。「迦葉！猶如大眾",
    "T11n0311_002:0695b18": "聚集祠處作一革箱，形容極妙彩畫眾色，盛",
    "T11n0311_002:0695b19": "以糞穢。若復有人，以上衣裹持行示人，中有",
    "T11n0311_002:0695b20": "見知其不實者，背而捨之。如是，迦葉！若有比",
    "T11n0311_002:0695b21": "丘，見於如來功德法祠，中有比丘有於我",
    "T11n0311_002:0695b22": "想。迦葉！若有我想，則起於欲，若有他相，則起",
    "T11n0311_002:0695b23": "於欲。迦葉！無我想者，聞是等經不生瞋恚。",
    "T11n0311_002:0695b24": "何以故？毀呰他者此為不善，以是事故，聞此",
    "T11n0311_002:0695b25": "法已，得於好心。若有染著於我相者，是為邪",
    "T11n0311_002:0695b26": "見；若邪見者聞於是等真實教誨，則生瞋恚。",
    "T11n0311_002:0695b27": "何以故。迦葉！有我相者則起瞋恚。迦葉！若比",
    "T11n0311_002:0695b28": "丘、比丘尼、優婆塞、優婆夷，聞是等法若起瞋",
    "T11n0311_002:0695b29": "恚誹謗之者，是人但有沙門形名，我非彼師，",
    "T11n0311_002:0695c01": "彼非我弟子。何以故？其妄語者非我弟子，我",
    "T11n0311_002:0695c02": "亦非是妄語者師。何以故？迦葉！如來世尊是",
    "T11n0311_002:0695c03": "實語者，如來說言一切法空。「迦葉！如來世尊",
    "T11n0311_002:0695c04": "壞一切我，是故是人與如來諍，若有與佛如來",
    "T11n0311_002:0695c05": "諍者，說名為魔，如來不聽魔黨出家受具足",
    "T11n0311_002:0695c06": "戒。迦葉！若說小馬從龍象生。迦葉！於意云何？",
    "T11n0311_002:0695c07": "是人語者為可信不？」迦葉白言：「不也，世尊！」「迦",
    "T11n0311_002:0695c08": "葉！是語相應不？」「不也，世尊！」「迦葉！若有眾生著",
    "T11n0311_002:0695c09": "我想、眾生想、命想、人想，乃至涅槃想，稱",
    "T11n0311_002:0695c10": "我為師，倍不相應。「迦葉！若有人來，作如是言：",
    "T11n0311_002:0695c11": "『金翅鳥王從烏而生。』迦葉！汝意云何？如是之",
    "T11n0311_002:0695c12": "言為可信不？」「不也，世尊！」「迦葉！如是言語為是",
    "T11n0311_002:0695c13": "相應？為不相應？」迦葉白言：「是不相應。」「迦葉！",
    "T11n0311_002:0695c14": "若有著我，乃至有著於涅槃者，名我為師，倍不",
    "T11n0311_002:0695c15": "相應。迦葉！若使有人作如是言：『有熒火虫",
    "T11n0311_002:0695c16": "負須彌去。』迦葉！汝意云何？如是之語為可信",
    "T11n0311_002:0695c17": "不？」「不也，世尊！」「迦葉！是相應不？」「不也，世尊！」「迦",
    "T11n0311_002:0695c18": "葉！諸惡人等，著於我見、眾生見，至涅槃見，名",
    "T11n0311_002:0695c19": "我為師，倍不相應。「迦葉！猶如大王有給使人，",
    "T11n0311_002:0695c20": "更有餘人，人不識者。假依此使虛傳王令至",
    "T11n0311_002:0695c21": "大富家：『王作是令，王語某甲，作如是事。』時諸",
    "T11n0311_002:0695c22": "大臣及諸富人，見是異人乘自在處，答是人",
    "T11n0311_002:0695c23": "言：『我當作是。』時諸富人往至王所，為活命故。",
    "T11n0311_002:0695c24": "如是，迦葉！如來福力具足自在，如王安樂無",
    "T11n0311_002:0695c25": "有怨敵，王居大地飲食具足，如來僧眾亦復",
    "T11n0311_002:0695c26": "如是無有怨敵，住佛國界法食豐足。有一異",
    "T11n0311_002:0695c27": "人無有請者，來入眾中，自說我見至涅槃見，",
    "T11n0311_002:0695c28": "作如是言：『如來說是，如來說是，此應作，此不",
    "T11n0311_002:0695c29": "應作。諸如來所有信心者，不違佛教。』聞是說",
    "T11n0311_002:0696a01": "已，自割衣食及妻子，分上妙好者而給與之。",
    "T11n0311_002:0696a02": "信恭敬與信敬而與至未識時，如是之人如",
    "T11n0311_002:0696a03": "彼異人，是食供已，樂喜眾閙，論說王事、賊事，",
    "T11n0311_002:0696a04": "論說飲食、論說婬女，論說醫事，作如是言：『月",
    "T11n0311_002:0696a05": "蝕、日蝕，諸王來去，論說王家。』復作是言：『是",
    "T11n0311_002:0696a06": "處得食，是處不得。』作如是等種種論說，以是",
    "T11n0311_002:0696a07": "盡日夜還住處，二宿、三宿乃至六宿，隨所宿",
    "T11n0311_002:0696a08": "處，論說諸事，種種嫉慢，種種戲笑，言語雜合，",
    "T11n0311_002:0696a09": "唌唾流出，亂想睡眠，隨所想處，臥則夢見，夢",
    "T11n0311_002:0696a10": "見自身往至彼處承迎恭敬，既睡寤已互相",
    "T11n0311_002:0696a11": "說夢：『大德！我夜夢汝往於是處得如是物。』彼",
    "T11n0311_002:0696a12": "作是言：『此夢吉祥，宜應速往。』是便往詣城邑",
    "T11n0311_002:0696a13": "人間，眼目視瞻，搖動眉目，心多所期，逼惱生",
    "T11n0311_002:0696a14": "熱，心不專一，威儀輕躁，諸根不諦，心亂調",
    "T11n0311_002:0696a15": "動。至他家已，毀犯禁戒，與一女人共獨說法，",
    "T11n0311_002:0696a16": "因緣戲笑，漸現欲想。以其利養，得利養已，愛",
    "T11n0311_002:0696a17": "樂貪染耽重，或著常居止住，若違本意啼泣",
    "T11n0311_002:0696a18": "而去。趣於二處濃厚之處及讚歎處，若不濃",
    "T11n0311_002:0696a19": "厚，罵是施主；復相聚集，互相問言：『誰施於眾？",
    "T11n0311_002:0696a20": "眾何所得？為得幾許？汝食幾許？』迦葉！有如是",
    "T11n0311_002:0696a21": "等不相應行，乃至於死。「迦葉！是等復有不相",
    "T11n0311_002:0696a22": "應行，謂謗正法。迦葉！當知，應當於是惡比丘",
    "T11n0311_002:0696a23": "所生於悲心。何以故？是等當獲大苦報故。」爾",
    "T11n0311_002:0696a24": "時世尊，欲重宣此義，而說頌曰：",
    "T11n0311_002:0696a25": "「凡夫王給使，　　為欲活命故，",
    "T11n0311_002:0696a26": "遊歷於諸家，　　王作如是令。",
    "T11n0311_002:0696a27": "彼聞勅令已，　　莫瞋謫罰我。",
    "T11n0311_002:0696a28": "愚凡以此勢，　　常用自活命。",
    "T11n0311_002:0696a29": "何況佛最勝，　　於百千億劫，",
    "T11n0311_002:0696b01": "布施於手足，　　多造眾苦行。",
    "T11n0311_002:0696b02": "此非我法王，　　令住是謫罰，",
    "T11n0311_002:0696b03": "亦無有問者，　　為當作不作。",
    "T11n0311_002:0696b04": "在家施比丘，　　上妙美飲食，",
    "T11n0311_002:0696b05": "衣服中妙者，　　一切恭敬與。",
    "T11n0311_002:0696b06": "自己不服食，　　又不與子息，",
    "T11n0311_002:0696b07": "聚集上妙色，　　以施持戒者。",
    "T11n0311_002:0696b08": "不相應行者，　　食已速捨去，",
    "T11n0311_002:0696b09": "共集於一處，　　相問樂食不？",
    "T11n0311_002:0696b10": "說王及賊事，　　又說關邏事，",
    "T11n0311_002:0696b11": "亦說飲食事，　　云何佛聚集？",
    "T11n0311_002:0696b12": "或說日月蝕，　　問王去來事，",
    "T11n0311_002:0696b13": "彼當得於勝，　　亦說當盡滅。",
    "T11n0311_002:0696b14": "是不相應語，　　數數恒演說。",
    "T11n0311_002:0696b15": "此是半應缺諸藏皆少一句。",
    "T11n0311_002:0696b16": "速往於彼家，　　是多富有處，",
    "T11n0311_002:0696b17": "是家極慳悋，　　不得上美食。",
    "T11n0311_002:0696b18": "生如是覺想，　　百種思慮已，",
    "T11n0311_002:0696b19": "惡行不知者，　　猶驢負重擔。",
    "T11n0311_002:0696b20": "於是夜夢中，　　見本所憶事，",
    "T11n0311_002:0696b21": "寤已相向說，　　種種而解釋。",
    "T11n0311_002:0696b22": "無憂大喜笑，　　汝當得安樂，",
    "T11n0311_002:0696b23": "速往成此事，　　勿遲後致悔。",
    "T11n0311_002:0696b24": "往詣村城邑，　　如是不正行，",
    "T11n0311_002:0696b25": "邪視動眉目，　　猶若如獼猴。",
    "T11n0311_002:0696b26": "是入城邑已，　　為女人說法，",
    "T11n0311_002:0696b27": "棄捨於佛經，　　及與解脫戒。",
    "T11n0311_002:0696b28": "既至是處已，　　云何設麁惡？",
    "T11n0311_002:0696b29": "毀罵是施主，　　及所知識者。",
    "T11n0311_002:0696c01": "復共相聚集，　　更互共相問：",
    "T11n0311_002:0696c02": "『汝得何等食？　　所得食妙不？』",
    "T11n0311_002:0696c03": "比說如是事，　　經於百千歲，",
    "T11n0311_002:0696c04": "如是所思覺，　　以是為自活。",
    "T11n0311_002:0696c05": "是起於諍訟，　　聚酒及香花，",
    "T11n0311_002:0696c06": "當以此為藥，　　則便少病痛。",
    "T11n0311_002:0696c07": "佛當奈是何，　　縱令有百佛，",
    "T11n0311_002:0696c08": "是捨所修行，　　習近在家法。",
    "T11n0311_002:0696c09": "我見及常見，　　起見已愛著，",
    "T11n0311_002:0696c10": "彼當修是行，　　以致至惡道。",
    "T11n0311_002:0696c11": "斯當受呰苦，　　諸謗正法者，",
    "T11n0311_002:0696c12": "凡夫少覺知，　　修集在家行。",
    "T11n0311_002:0696c13": "諸是釋師子，　　實行諸聲聞，",
    "T11n0311_002:0696c14": "不以活命故，　　而毀犯禁戒。",
    "T11n0311_002:0696c15": "智者不貪食，　　起於動搖想，",
    "T11n0311_002:0696c16": "於食修不淨，　　定坐報施恩。",
    "T11n0311_002:0696c17": "斷諸欲漏結，　　修集於諸想，",
    "T11n0311_002:0696c18": "彼修行方便，　　從佛法出家。",
    "T11n0311_002:0696c19": "知於無諍法，　　諸所說空法，",
    "T11n0311_002:0696c20": "數數而修集，　　中不得堅實。",
    "T11n0311_002:0696c21": "勇健智慧人，　　知於空道者，",
    "T11n0311_002:0696c22": "魔及眾怖畏，　　是報信施恩。",
    "T11n0311_002:0696c23": "此終無有愛，　　亦不毀敗空，",
    "T11n0311_002:0696c24": "是勇健佛子，　　二足中福田。",
    "T11n0311_002:0696c25": "正法不久住，　　多有惡人故，",
    "T11n0311_002:0696c26": "柔軟比丘少，　　不放逸利者。",
    "T11n0311_002:0696c27": "智者作是慮：　　『不久速至死，",
    "T11n0311_002:0696c28": "我夜當云何？　　晝亦如是盡。",
    "T11n0311_002:0696c29": "世更無救護，　　唯除二足尊，",
    "T11n0311_002:0697a01": "諸學及無學，　　皆悉當滅度。』",
    "T11n0311_002:0697a02": "此不知如是，　　隨宜所說法，",
    "T11n0311_002:0697a03": "欺不恭敬佛，　　及無上正法。",
    "T11n0311_002:0697a04": "正法欲毀滅，　　應當勤精進，",
    "T11n0311_002:0697a05": "未久當得聞，　　乃至於少許。」",
    "T11n0311_002:0697a06": "大方廣三戒經卷中"
}