{
    "T47n1998A_003:0820b24": "大慧普覺禪師住徑山能仁禪院",
    "T47n1998A_003:0820b25": "語錄卷第三",
    "T47n1998A_003:0820b27": "徑山能仁禪院住持嗣法",
    "T47n1998A_003:0820b28": "慧日禪師臣蘊聞　上進",
    "T47n1998A_003:0820b29": "◎上堂舉。僧問睦州。以一重去一重即不問。",
    "T47n1998A_003:0820c01": "不以一重去一重時如何。州云。昨日栽茄子。",
    "T47n1998A_003:0820c02": "今朝種冬瓜。師云。高高處觀之不足。低低處",
    "T47n1998A_003:0820c03": "平之有餘。茄子明日堂中一任諸人橫咬竪",
    "T47n1998A_003:0820c04": "咬。還有人向冬瓜上道得一句子麼。若道得",
    "T47n1998A_003:0820c05": "一句子。若僧若俗有情無情。盡皆飽齁齁地。",
    "T47n1998A_003:0820c06": "若道不得。還我飯錢來。",
    "T47n1998A_003:0820c07": "上堂。法是常法。道是常道。拶破面門。點即不",
    "T47n1998A_003:0820c08": "到。喝一喝。",
    "T47n1998A_003:0820c09": "上堂舉。僧問睦州。如何是展演之言。州云。",
    "T47n1998A_003:0820c10": "量才補職。如何是不展演之言。州云。伏惟尚",
    "T47n1998A_003:0820c11": "饗。師云。睦州古佛善應來機。雖然如是。只得",
    "T47n1998A_003:0820c12": "八成。或有人問徑山。如何是展演之言。即向",
    "T47n1998A_003:0820c13": "他道。問十答百有甚麼難。如何是不展演之",
    "T47n1998A_003:0820c14": "言。喝一喝云且莫屎窖沸。",
    "T47n1998A_003:0820c15": "魏侍郎請陞座。寄居衢州常山縣。持服魏矼。",
    "T47n1998A_003:0820c16": "謹施淨財入山修設。仍命山野。陞于此座。舉",
    "T47n1998A_003:0820c17": "揚般若。以此功德。資薦先考致政宣教。往生",
    "T47n1998A_003:0820c18": "安養。諸人還知麼。這老居士。便是和州三世",
    "T47n1998A_003:0820c19": "接待底魏公也。山僧大觀初行脚時。亦曾到",
    "T47n1998A_003:0820c20": "他家時。侍郎尚幼。今日作從官為國家宣力。",
    "T47n1998A_003:0820c21": "皆乃翁陰德所致。此翁平生極修學。喜讀佛",
    "T47n1998A_003:0820c22": "書。從方外老衲游。精修梵行。常以王梵志。土",
    "T47n1998A_003:0820c23": "饅頭頌作佛事。以警悟流俗。比見潘舍人所",
    "T47n1998A_003:0820c24": "作行狀。詳書其實。聞疾已革。有來問訊者。亦",
    "T47n1998A_003:0820c25": "以慈悲攝化。不及世間一言。啟手足時。談笑",
    "T47n1998A_003:0820c26": "自若。跏趺而逝。淨名所謂設身有苦。念惡趣",
    "T47n1998A_003:0820c27": "眾生起大悲心。我既調伏。亦當調伏一切眾",
    "T47n1998A_003:0820c28": "生。但除其病而不除法。遂召大眾云。魏公疾",
    "T47n1998A_003:0820c29": "已革。而能忍苦。為諸來者隨宜說法。足見學",
    "T47n1998A_003:0821a01": "佛之驗。今日幸遇在會諸人同此證明。不免",
    "T47n1998A_003:0821a02": "借渠鼻孔出氣要識法麼。真如佛性菩提涅槃",
    "T47n1998A_003:0821a03": "是。要識病麼。妄想顛倒貪瞋邪見是。雖然如",
    "T47n1998A_003:0821a04": "是。離妄想顛倒。無真如佛性。離貪瞋邪見。無",
    "T47n1998A_003:0821a05": "菩提涅槃。且道分即是不分即是。若分存一",
    "T47n1998A_003:0821a06": "去一其病益深。若不分正是顢頇佛性[怡-台+龍]侗",
    "T47n1998A_003:0821a07": "真如。畢竟作麼生說箇除病不除法底道理。",
    "T47n1998A_003:0821a08": "有般漢聞恁麼說便道。即法是病。即病是法。",
    "T47n1998A_003:0821a09": "但有言說。都無實義。順真如則顛倒妄想貪",
    "T47n1998A_003:0821a10": "瞋邪見悉皆是法。隨顛倒則真如佛性菩提",
    "T47n1998A_003:0821a11": "涅槃悉皆是病。恁麼見解。莫道我披衲衣。便",
    "T47n1998A_003:0821a12": "是作他座主奴也。未得在。何故須知平地上",
    "T47n1998A_003:0821a13": "死人無數。灼然過得荊棘林者是好手。不見",
    "T47n1998A_003:0821a14": "古人云。設有一法過於涅槃。吾說亦如夢幻。",
    "T47n1998A_003:0821a15": "苟能於夢幻中。如實而證如實而解。如實而",
    "T47n1998A_003:0821a16": "修如實而行。以如實之法。能自調伏。起大悲",
    "T47n1998A_003:0821a17": "心。作種種方便。復能調伏一切眾生。而於眾",
    "T47n1998A_003:0821a18": "生不作調伏不調伏想。亦復不作顛倒想。不",
    "T47n1998A_003:0821a19": "作貪瞋邪見想。不作真如佛性菩提涅槃想。",
    "T47n1998A_003:0821a20": "不作除病。不除法想。不作存一去一分不分",
    "T47n1998A_003:0821a21": "想。既無如是之想。則一道清淨平等解脫。徑",
    "T47n1998A_003:0821a22": "山今日說此清淨平等解脫之法。奉為持服",
    "T47n1998A_003:0821a23": "魏矼。追薦先考致政宣教。伏願。了唯心之淨",
    "T47n1998A_003:0821a24": "土。見自性之彌陀。此界他方隨處快樂。復召",
    "T47n1998A_003:0821a25": "大眾云。今既借渠鼻孔出氣已了。而今徑山",
    "T47n1998A_003:0821a26": "却將鼻孔為渠出氣去也。喝一喝。",
    "T47n1998A_003:0821a27": "解夏上堂。四月十五這公案。七月十五方結",
    "T47n1998A_003:0821a28": "絕。即今這裏許多人。人人有理難分雪。眾中",
    "T47n1998A_003:0821a29": "莫有辯口利詞底麼。試出來分雪看。直饒分",
    "T47n1998A_003:0821b01": "雪得去也。須腦門著地始得。",
    "T47n1998A_003:0821b02": "上堂舉。雲門道。直得觸目無滯。達得名身句",
    "T47n1998A_003:0821b03": "身。一切法空山河大地是名。名亦不可得。喚",
    "T47n1998A_003:0821b04": "作三昧性海俱備。猶是無風匝匝之波。直得",
    "T47n1998A_003:0821b05": "亡知於覺。覺即佛性矣。喚作無事人。更須知",
    "T47n1998A_003:0821b06": "有向上一竅在。師云。潑油救火渾閑事。雪上",
    "T47n1998A_003:0821b07": "加霜愁殺人。",
    "T47n1998A_003:0821b08": "上堂。拆去東籬補起西壁。徑山門下全無準",
    "T47n1998A_003:0821b09": "的。有準的誰委悉。僧堂覷破香積厨。鴟吻咬",
    "T47n1998A_003:0821b10": "殺佛殿脊。",
    "T47n1998A_003:0821b11": "上堂。僧問。翠微供養羅漢。丹霞燒却木佛。未",
    "T47n1998A_003:0821b12": "審這二尊宿。阿那箇是。師云。阿那箇不是。進",
    "T47n1998A_003:0821b13": "云。中間底分付阿誰。師云。且儘摸索。進云。",
    "T47n1998A_003:0821b14": "為甚麼都在拄杖頭上橫來竪去。師云。眼華",
    "T47n1998A_003:0821b15": "作甚麼。進云。只這便是和尚為人處也無。師",
    "T47n1998A_003:0821b16": "云是。乃云。丹霞燒木佛。不順人情。翠微供羅",
    "T47n1998A_003:0821b17": "漢。隨方毘尼。若到徑山門下。總用不著。旦道",
    "T47n1998A_003:0821b18": "徑山門下用箇甚麼。秋江清淺時。白露和煙",
    "T47n1998A_003:0821b19": "島。良哉觀世音。全身入荒草。",
    "T47n1998A_003:0821b20": "上堂。山僧未出鄉。八十日已前早為諸人道",
    "T47n1998A_003:0821b21": "破。今日事了也。作麼生今日事喝。一喝。",
    "T47n1998A_003:0821b22": "上堂。僧問。千聖不到處。萬法用無虧。如何是",
    "T47n1998A_003:0821b23": "徑山機。師云。偃蹇真龍寧藏困水。進云。蕩蕩",
    "T47n1998A_003:0821b24": "而法界全彰。歷歷而祖機獨耀。師云。天左旋",
    "T47n1998A_003:0821b25": "地右轉。進云。全體恁麼來。全體恁麼去。師",
    "T47n1998A_003:0821b26": "云。走殺闍黎乃云。真心無住真照獨存。真性",
    "T47n1998A_003:0821b27": "絕攀緣。真見不由境。真智無礙真慧無邊。上",
    "T47n1998A_003:0821b28": "合諸佛本源。下契群生心地。所以道。處處真",
    "T47n1998A_003:0821b29": "處處真。塵塵盡是本來人。真實說時聲不現。",
    "T47n1998A_003:0821c01": "正體堂堂沒却身。乃顧視大眾云。如何是堂",
    "T47n1998A_003:0821c02": "堂底正體。臨崖看滸眼。特地一場愁。",
    "T47n1998A_003:0821c03": "上堂。智不到處切忌道著。道著即頭角生。舉",
    "T47n1998A_003:0821c04": "起拂子云。頭角生也是驢是馬。還識得麼。若",
    "T47n1998A_003:0821c05": "識得。不妨向異類中行。若識未得。永劫沈",
    "T47n1998A_003:0821c06": "淪。",
    "T47n1998A_003:0821c07": "上堂舉。僧問投子。月未圓時如何。子云。吞却",
    "T47n1998A_003:0821c08": "三箇四箇。僧云。圓後如何。子云。吐却七箇八",
    "T47n1998A_003:0821c09": "箇。師云。三箇與四箇。七箇與八箇。數目甚分",
    "T47n1998A_003:0821c10": "明。無人數得過。既是數目分明。為甚麼無人",
    "T47n1998A_003:0821c11": "數得過。良久云。道士著白襴。且非真措大。",
    "T47n1998A_003:0821c12": "上堂。僧禮拜起便喝。師亦喝。僧歸眾。師云。",
    "T47n1998A_003:0821c13": "猶欠一著在。乃云。一喝分賓主。照用一時行。",
    "T47n1998A_003:0821c14": "要會箇中意。日午打三更。且道適來這僧一",
    "T47n1998A_003:0821c15": "喝。與山僧一喝。那箇是賓那箇是主。那箇是",
    "T47n1998A_003:0821c16": "照那箇是用。於此辯得。許爾大千獨步。其",
    "T47n1998A_003:0821c17": "或未然。鉢盂裏切忌失却匙箸。復喝一喝。",
    "T47n1998A_003:0821c18": "新鞔法鼓歲旦上堂。新歲擊新鼓。普施新法",
    "T47n1998A_003:0821c19": "雨。萬物盡從新。一一就規矩。普賢大士欣歡。",
    "T47n1998A_003:0821c20": "乘時打開門戶。放出白象王。遍地無尋處。拈",
    "T47n1998A_003:0821c21": "起拄杖云。唯有這箇不屬故新。等閑開口吞",
    "T47n1998A_003:0821c22": "却法身。擲下云。是甚麼。千年桃核裏。元是舊",
    "T47n1998A_003:0821c23": "時仁。",
    "T47n1998A_003:0821c24": "上堂舉。僧問趙州。學人乍入叢林。乞師指示。",
    "T47n1998A_003:0821c25": "州云。爾喫粥了也未。僧云。喫粥了。州云。洗",
    "T47n1998A_003:0821c26": "鉢盂去。僧忽然大悟。師云。還端的也無。雲門",
    "T47n1998A_003:0821c27": "云。且道有指示無指示。若道有。向渠道甚",
    "T47n1998A_003:0821c28": "麼。若道無。這僧為甚悟去。師復云。趙州與這",
    "T47n1998A_003:0821c29": "僧。若不得雲門。一生受屈。而今諸方有一種",
    "T47n1998A_003:0822a01": "瞎漢。往往盡作洗鉢盂話會了。",
    "T47n1998A_003:0822a02": "上堂。今朝正月半。有則舊公案。點起數盌燈。",
    "T47n1998A_003:0822a03": "打鼓普請看。看即不無。忽爾油盡燈滅時。暗",
    "T47n1998A_003:0822a04": "地裏切忌撞著露柱。",
    "T47n1998A_003:0822a05": "上堂。竺土大仙心。東西密相付。作麼生是相",
    "T47n1998A_003:0822a06": "付底心。喝一喝拍禪床一下云。是何言歟。",
    "T47n1998A_003:0822a07": "張汪二狀元至上堂。舉僧問雲門。如何是和",
    "T47n1998A_003:0822a08": "尚家風。門云。有讀書人來報。師云。讀書人",
    "T47n1998A_003:0822a09": "已在這裏。且作麼生與伊相見。乃顧視左右",
    "T47n1998A_003:0822a10": "云。不是冤家不聚頭。",
    "T47n1998A_003:0822a11": "上堂舉。僧問投子如何是十身調御。投子下",
    "T47n1998A_003:0822a12": "繩床立。又問。凡聖相去多少。投子亦下繩床",
    "T47n1998A_003:0822a13": "立。師云。投子下繩床。今朝為舉揚。驢前馬後",
    "T47n1998A_003:0822a14": "漢。切忌亂承當。",
    "T47n1998A_003:0822a15": "上堂。僧問。大修行底人還落因果也無。前百",
    "T47n1998A_003:0822a16": "丈云。不落因果。為甚麼墮野狐身。師云。逢人",
    "T47n1998A_003:0822a17": "但恁麼舉。進云。只如後百丈道不昧因果。為",
    "T47n1998A_003:0822a18": "甚麼脫野狐身。師云。逢人但恁麼舉。進云。",
    "T47n1998A_003:0822a19": "或有人問徑山。大修行底人還落因果也無。",
    "T47n1998A_003:0822a20": "未審和尚向他道甚麼。師云。向他道。逢人但",
    "T47n1998A_003:0822a21": "恁麼舉。乃云。大修行人落因果。以拂子擊禪",
    "T47n1998A_003:0822a22": "床一下云。也不離這箇消息。大修行人不落",
    "T47n1998A_003:0822a23": "因果。又擊禪床一下云。也不離這箇消息。",
    "T47n1998A_003:0822a24": "落與不落一筆句下。却喚甚麼作因果。復擊",
    "T47n1998A_003:0822a25": "禪床一下云。也不離這箇消息。乃舉起拂子",
    "T47n1998A_003:0822a26": "召大眾云。五百生前消息在。不須意下別搜",
    "T47n1998A_003:0822a27": "求。",
    "T47n1998A_003:0822a28": "上堂。祖師道。眼若不睡諸夢自除。心若不異",
    "T47n1998A_003:0822a29": "萬法一如。那箇是不睡底眼。那箇是不異底",
    "T47n1998A_003:0822b01": "心。山華開似錦。澗水湛如藍。",
    "T47n1998A_003:0822b02": "上堂。有情之本依智海以為源。含識之流總",
    "T47n1998A_003:0822b03": "法身而為體。且那箇是智海之源。那箇是法",
    "T47n1998A_003:0822b04": "身之體。若識得此源。千源萬源只是一源。若",
    "T47n1998A_003:0822b05": "識得此體。千體萬體只是一體。所以道。無邊",
    "T47n1998A_003:0822b06": "剎境。自他不隔於毫端。十世古今。始終不離",
    "T47n1998A_003:0822b07": "於當念。雖然如是。丈夫自有衝天志。休向如",
    "T47n1998A_003:0822b08": "來行處行。",
    "T47n1998A_003:0822b09": "上堂。法無定相。建立由人。驀拈拄杖卓一下",
    "T47n1998A_003:0822b10": "云。是法非思量分別之所能解。且道不分別",
    "T47n1998A_003:0822b11": "不思量時是箇甚麼。分別思量時又是箇甚",
    "T47n1998A_003:0822b12": "麼。復卓一下喝一喝。",
    "T47n1998A_003:0822b13": "舉。本顏二首座立僧上堂。驅耕夫之牛。奪饑",
    "T47n1998A_003:0822b14": "人之食。趯翻大海水。拳倒須彌盧。生擒虎",
    "T47n1998A_003:0822b15": "兕。活捉獰龍。猶未是衲僧本分事。作麼生是",
    "T47n1998A_003:0822b16": "衲僧本分事。問取堂中二首座。",
    "T47n1998A_003:0822b17": "上堂。拈拄杖卓一下云。觀音妙智力。能救世",
    "T47n1998A_003:0822b18": "間苦。百華開爛熳。覷見沒可覩。遂擲下云。",
    "T47n1998A_003:0822b19": "今朝三月五。",
    "T47n1998A_003:0822b20": "上堂。即心是佛更無別佛。即佛是心更無別",
    "T47n1998A_003:0822b21": "心。如拳作掌似水成波。波即是水掌即是拳。",
    "T47n1998A_003:0822b22": "此心不屬內外中間。此佛不屬過未現在。既",
    "T47n1998A_003:0822b23": "不屬內外中間。又不屬過未現在。此心此佛",
    "T47n1998A_003:0822b24": "悉是假名。既是假名。一大藏教所說者。豈是",
    "T47n1998A_003:0822b25": "真耶。既不是真。不可釋迦老子空開兩片皮",
    "T47n1998A_003:0822b26": "掉三寸舌去也。畢竟如何。但知行好事。休要",
    "T47n1998A_003:0822b27": "問前程。",
    "T47n1998A_003:0822b28": "上堂舉。臨濟一日侍立德山次。德山顧謂曰。",
    "T47n1998A_003:0822b29": "老僧今日困。臨濟曰。這老漢寐語作甚麼。山",
    "T47n1998A_003:0822c01": "擬拈棒。濟便掀倒繩床。雲峯云。二員作家。一",
    "T47n1998A_003:0822c02": "拶一捺。略露風規。大似把手上高山。雖然如",
    "T47n1998A_003:0822c03": "是。未免傍觀者哂。師云。雲峯老人恁麼批判。",
    "T47n1998A_003:0822c04": "大似普州人。徑山若見。縛作一束。送在河裏。",
    "T47n1998A_003:0822c05": "何故不見道蚌鷸相持。俱落漁人之手。",
    "T47n1998A_003:0822c06": "浴佛上堂云。大家潑一杓惡水。洗滌如來淨",
    "T47n1998A_003:0822c07": "邊垢。垢盡眾生煩惱除。狐狸便作師子吼。",
    "T47n1998A_003:0822c08": "上堂舉。雲門問曹山。如何是沙門行。山云喫",
    "T47n1998A_003:0822c09": "常住苗稼者。門云。便恁麼去時如何。山云。爾",
    "T47n1998A_003:0822c10": "還畜得麼。門云。學人畜得。山云。作麼生畜。",
    "T47n1998A_003:0822c11": "門云。著衣喫飯有甚麼難。山云。何不道披毛",
    "T47n1998A_003:0822c12": "戴角。門禮拜。師云。二尊宿恁麼問答。未免在",
    "T47n1998A_003:0822c13": "驢胎馬腹裏作活計。雖然如是。狗銜赦書諸",
    "T47n1998A_003:0822c14": "侯避道。",
    "T47n1998A_003:0822c15": "上堂。僧問。明頭來時如何。師云。頭大尾顛",
    "T47n1998A_003:0822c16": "纖。進云。暗頭來時如何。師云。野馬嘶風蹄撥",
    "T47n1998A_003:0822c17": "剌。進云。明日大悲院裏有齋。又作麼生。師",
    "T47n1998A_003:0822c18": "云。雪峯道底。乃云。明頭來明頭打。開眼著。",
    "T47n1998A_003:0822c19": "暗頭來暗頭打。閉眼著。四方八面來旋風打。",
    "T47n1998A_003:0822c20": "漏逗不少。虛空裏來連架打。著甚來由。總不",
    "T47n1998A_003:0822c21": "恁麼來。却較些子。明日大悲院裏有齋。特地",
    "T47n1998A_003:0822c22": "一場愁。復云。古人恁麼道。今人恁麼提。於宗",
    "T47n1998A_003:0822c23": "乘中成得甚麼邊事。喝一喝。",
    "T47n1998A_003:0822c24": "上堂。僧問。過去心不可得。現在心不可得。未",
    "T47n1998A_003:0822c25": "來心不可得時如何。師云。親言出親口。進云。",
    "T47n1998A_003:0822c26": "未審如何受持。師云。但恁麼受持。決不相賺。",
    "T47n1998A_003:0822c27": "僧禮拜。師乃云。過去諸如來。斯門已成就。現",
    "T47n1998A_003:0822c28": "在諸菩薩。今各入圓明。未來修學人。當依如",
    "T47n1998A_003:0822c29": "是法。既依如是法。只如過去心不可得。現在",
    "T47n1998A_003:0823a01": "心不可得。未來心不可得。三世既不可得。作",
    "T47n1998A_003:0823a02": "麼生依。若向這裏知歸。出息不涉萬緣。入",
    "T47n1998A_003:0823a03": "息不居陰界。常轉如是經。百千萬億卷。只如",
    "T47n1998A_003:0823a04": "今日檀越請徑山一千七百大眾。所轉者還",
    "T47n1998A_003:0823a05": "在百千萬億卷中也無。若在其中。即取法相。",
    "T47n1998A_003:0823a06": "若不在其中。即取非法相。故經云。若取法相。",
    "T47n1998A_003:0823a07": "即著我人眾生壽者。若取非法相。即著我人",
    "T47n1998A_003:0823a08": "眾生壽者。正當恁麼時。還有定奪得出者麼。",
    "T47n1998A_003:0823a09": "若定奪不出。明日來向汝道。",
    "T47n1998A_003:0823a10": "上堂舉。僧問風穴。古曲無音韻如何和得齊。",
    "T47n1998A_003:0823a11": "穴云。木雞啼子夜。芻狗吠天明。師云。這黃面",
    "T47n1998A_003:0823a12": "浙子。恁麼答話。也做他臨濟兒孫未得在。今",
    "T47n1998A_003:0823a13": "日或有人問徑山。古曲無音韻如何和得齊。",
    "T47n1998A_003:0823a14": "只向他道。木雞啼子夜。芻狗吠天明。",
    "T47n1998A_003:0823a15": "上堂舉。慧超問法眼。如何是佛。眼云。汝是慧",
    "T47n1998A_003:0823a16": "超。雪竇云。江國春風吹不起。鷓鴣啼在深華",
    "T47n1998A_003:0823a17": "裏。三級浪高魚化龍。癡人猶戽夜塘水。白雲",
    "T47n1998A_003:0823a18": "師翁云。一文大光錢。買得箇油糍。喫向肚裏",
    "T47n1998A_003:0823a19": "了。當下便不饑。師云。二尊宿。一人許伊會聽",
    "T47n1998A_003:0823a20": "鷓鴣啼。一人會買油糍喫。若是慧超。佛話未",
    "T47n1998A_003:0823a21": "會在。",
    "T47n1998A_003:0823a22": "上堂聞聲悟道見色明心。驀拈拄杖云。這箇",
    "T47n1998A_003:0823a23": "是色。卓一下云。這箇是聲。諸人總見總聞。且",
    "T47n1998A_003:0823a24": "那箇是明底心。那箇是悟底道。喝一喝云。貪",
    "T47n1998A_003:0823a25": "他一粒米。失却半年糧。復卓一下。",
    "T47n1998A_003:0823a26": "上堂舉。僧問臨濟。如何是三眼國土。濟云。我",
    "T47n1998A_003:0823a27": "共汝入淨妙國土中。著清淨衣說法身佛。又",
    "T47n1998A_003:0823a28": "入無差別國土中。著無差別衣說報身佛。又",
    "T47n1998A_003:0823a29": "入解脫國土中。著光明衣說化身佛。師顧視",
    "T47n1998A_003:0823b01": "大眾云。還見臨濟老漢麼。若也未見。徑山為",
    "T47n1998A_003:0823b02": "爾指出。法身報身化身。咄哉魍魎妖精。三眼",
    "T47n1998A_003:0823b03": "國中逢著。笑殺無位真人。",
    "T47n1998A_003:0823b04": "上堂舉。鎮府大王問趙州和尚。年尊有幾箇",
    "T47n1998A_003:0823b05": "牙齒在。州云。只有一箇。王云。爭喫得物。州",
    "T47n1998A_003:0823b06": "云。雖然一箇。下下咬著。師喝一喝云。少賣",
    "T47n1998A_003:0823b07": "弄。",
    "T47n1998A_003:0823b08": "上堂舉。僧問趙州。如何是不錯路。州云。識心",
    "T47n1998A_003:0823b09": "見性是不錯路。師云。棒打石人頭。嚗嚗論實",
    "T47n1998A_003:0823b10": "事。不用作禪會。不用作道會。若要不錯路。須",
    "T47n1998A_003:0823b11": "是識心見性始得。且那箇是識底心。那箇是",
    "T47n1998A_003:0823b12": "見底性。有般底聞恁麼道。便道有水皆含月。",
    "T47n1998A_003:0823b13": "無山不帶雲。恁麼見解。正是鄭州出曹門。",
    "T47n1998A_003:0823b14": "上堂舉。僧問南泉。牛頭未見四祖時。為甚麼",
    "T47n1998A_003:0823b15": "百鳥銜華獻。泉云。步步蹋佛階梯。僧云。見",
    "T47n1998A_003:0823b16": "後為甚麼不銜華獻。泉云。直饒不來。猶較王",
    "T47n1998A_003:0823b17": "老師一線道。雲門道。南泉只解步步登高。不",
    "T47n1998A_003:0823b18": "解從空放下。師云。雲門雖有鍼膏盲起廢疾",
    "T47n1998A_003:0823b19": "之能。未免治聾作啞。步步登高從空放下。甚",
    "T47n1998A_003:0823b20": "麼處得這消息來。有僧請益雲門。如何是步",
    "T47n1998A_003:0823b21": "步登高。門云。香積世界。僧云。如何是從空",
    "T47n1998A_003:0823b22": "放下。門云。填溝塞壑。師云。且救得一半。",
    "T47n1998A_003:0823b23": "上堂舉。雲門問直歲。今日作甚來。歲云。刈茅",
    "T47n1998A_003:0823b24": "來。門云。刈得幾箇祖師。歲云。三百箇。門云。",
    "T47n1998A_003:0823b25": "朝打三千暮打八百。東家杓柄長。西家杓",
    "T47n1998A_003:0823b26": "柄短。作麼生。歲無語。門拈拄杖便打。師云。",
    "T47n1998A_003:0823b27": "直歲無語。自有三百箇祖師證明。雲門令雖。",
    "T47n1998A_003:0823b28": "行要且棒頭無眼。",
    "T47n1998A_003:0823b29": "上堂舉。雲門道。釋迦老子與天帝釋。在中庭",
    "T47n1998A_003:0823c01": "裏相爭佛法甚鬧。師云。這老漢好與三十拄",
    "T47n1998A_003:0823c02": "杖。且道過在甚麼處。誣人之罪以罪加之。",
    "T47n1998A_003:0823c03": "上堂舉。三聖問雪峯。透網金鱗以何為食。峯",
    "T47n1998A_003:0823c04": "云。待汝出網來向汝道。三聖云。一千五百人",
    "T47n1998A_003:0823c05": "善知識。話頭也不識。峯云。老僧住持事繁。",
    "T47n1998A_003:0823c06": "師云。二尊宿。一人麁似丘山。一人細如米末。",
    "T47n1998A_003:0823c07": "雖然麁細不同。稱來輕重恰好。徑山今日真",
    "T47n1998A_003:0823c08": "實告報汝等諸人。切忌鑽龜打瓦。",
    "T47n1998A_003:0823c09": "上堂舉。世尊與阿難一日行次。見一塔廟。世",
    "T47n1998A_003:0823c10": "尊作禮阿難問云。此是何人塔廟。世尊云。是",
    "T47n1998A_003:0823c11": "過去諸佛塔廟。阿難云。是何人弟子。世尊云。",
    "T47n1998A_003:0823c12": "是吾弟子。阿難云。應當如是。師云。阿難好箇",
    "T47n1998A_003:0823c13": "應當如是。爭柰中間欠了一著。若要話圓。待",
    "T47n1998A_003:0823c14": "世尊道是吾弟子。便向道。更須禮某甲三",
    "T47n1998A_003:0823c15": "拜始得。世尊若問。因甚教吾禮汝。却向道。應",
    "T47n1998A_003:0823c16": "當如是。",
    "T47n1998A_003:0823c17": "上堂。色心不二。彼我無差。驀拈拄杖云。若喚",
    "T47n1998A_003:0823c18": "這箇作拄杖子。揑目生華。若不喚作拄杖子。",
    "T47n1998A_003:0823c19": "破家散宅。畢竟如何。擲下云。青山只解磨今",
    "T47n1998A_003:0823c20": "古。流水何曾洗是非。",
    "T47n1998A_003:0823c21": "上堂舉。念法華與真園頭侍立風穴次。穴問",
    "T47n1998A_003:0823c22": "真云。作麼生是世尊不說說。迦葉不聞聞。真",
    "T47n1998A_003:0823c23": "云。鵓鳩樹頭啼。意在麻畬裏。穴云。爾作許多",
    "T47n1998A_003:0823c24": "癡福作甚麼。何不體究言句。又問念云。爾作",
    "T47n1998A_003:0823c25": "麼生。念云。動容揚古路。不墮悄然機。穴云。",
    "T47n1998A_003:0823c26": "爾何不看念法華下語。師云。山僧當時若見",
    "T47n1998A_003:0823c27": "這老漢恁麼道。深掘一坑。一時埋却。更牽牛",
    "T47n1998A_003:0823c28": "從上蹋過。却須放真公出一頭始得。山僧恁",
    "T47n1998A_003:0823c29": "麼道。且不是抑強扶弱。亦不是杜撰差排。爾",
    "T47n1998A_003:0824a01": "若識得。鵓鳩樹頭啼。意在麻畬裏。便識得動",
    "T47n1998A_003:0824a02": "容揚古路不墮悄然機。這兩轉語。畢竟是一",
    "T47n1998A_003:0824a03": "耶是二耶。若道是一。為甚麼風穴只肯念法",
    "T47n1998A_003:0824a04": "華。却不肯真園頭。若道是二。爭柰落霞與孤",
    "T47n1998A_003:0824a05": "鶩齊飛。秋水共長天一色參。",
    "T47n1998A_003:0824a06": "上堂舉。趙州示眾云。不得閑過。念佛念法念",
    "T47n1998A_003:0824a07": "僧。便問。如何是學人自己念。州云。念者是",
    "T47n1998A_003:0824a08": "誰。僧云。無伴。州叱云。這驢。師云。這僧雖然",
    "T47n1998A_003:0824a09": "無伴。成群作隊。聒擾殺人。趙州雖好一頭驢。",
    "T47n1998A_003:0824a10": "只是不會喫草。",
    "T47n1998A_003:0824a11": "五祖師翁忌日上堂。山前一片閑田地。元來",
    "T47n1998A_003:0824a12": "記得在。叉手叮嚀問祖翁。只為契券不分明。",
    "T47n1998A_003:0824a13": "幾度賣來還自買。難為牙保人。為憐松竹引",
    "T47n1998A_003:0824a14": "清風。喝一喝云。乞兒見小利。",
    "T47n1998A_003:0824a15": "上堂舉。金峯示眾云。老僧二十年前有老婆",
    "T47n1998A_003:0824a16": "心。二十年後無老婆心。時有僧出問。如何是",
    "T47n1998A_003:0824a17": "二十年前有老婆心。峯云。問凡答凡。問聖答",
    "T47n1998A_003:0824a18": "聖。僧云。如何是二十年後無老婆心。峯云。問",
    "T47n1998A_003:0824a19": "凡不答凡。問聖不答聖。師云。徑山當時若見。",
    "T47n1998A_003:0824a20": "只將五祖師翁底對他。遂舉手作鵓鳩嘴云。",
    "T47n1998A_003:0824a21": "谷谷呱。",
    "T47n1998A_003:0824a22": "上堂。即念離念。覺與非覺。有心無心。若善若",
    "T47n1998A_003:0824a23": "惡。攪成一塊。將錯就錯。舉起拂子云。拂子頭",
    "T47n1998A_003:0824a24": "上一串穿却。便恁麼去。業識茫茫無本可據。",
    "T47n1998A_003:0824a25": "且道業識茫茫底。與釋迦老子相去多少。喝",
    "T47n1998A_003:0824a26": "一喝云。洎合錯下註脚。",
    "T47n1998A_003:0824a27": "上堂舉。玄沙示眾云。諸方老宿盡道。接物利",
    "T47n1998A_003:0824a28": "生。或遇三種病人來。作麼生接。患盲者拈椎",
    "T47n1998A_003:0824a29": "竪拂他又不見。患聾者語言三昧他又不聞。",
    "T47n1998A_003:0824b01": "患啞者教伊說又說不得。且作麼生接。若接",
    "T47n1998A_003:0824b02": "此人不得。佛法無靈驗。有僧請益雲門。門云。",
    "T47n1998A_003:0824b03": "爾禮拜著。僧禮拜起。門以拄杖挃。僧退後。門",
    "T47n1998A_003:0824b04": "云。爾不是患盲。復喚近前。僧近前。門云。爾",
    "T47n1998A_003:0824b05": "不是患聾。乃竪起拄杖云。還會麼僧云不會。",
    "T47n1998A_003:0824b06": "門云。爾不是患啞。其僧於此悟去。師云。這僧",
    "T47n1998A_003:0824b07": "雖然悟去。只悟得雲門禪。若是玄沙禪。更買",
    "T47n1998A_003:0824b08": "草鞋始得。",
    "T47n1998A_003:0824b09": "上堂舉。溈山與仰山行次。溈山指一丘田謂",
    "T47n1998A_003:0824b10": "仰山云。這頭得恁麼高。那頭得恁麼低。仰山",
    "T47n1998A_003:0824b11": "云。却是那頭高這頭低。溈山云。爾若不信。但",
    "T47n1998A_003:0824b12": "向田中立看兩頭仰山云。不必中間立亦莫",
    "T47n1998A_003:0824b13": "住兩頭。溈山云。若如是著水看水能平物。仰",
    "T47n1998A_003:0824b14": "山云。水亦無定。但高處高平。低處低平。溈山",
    "T47n1998A_003:0824b15": "便休。師云。顯諸仁藏諸用鼓萬物。而不與聖",
    "T47n1998A_003:0824b16": "人同憂。盛德大業至矣哉。喝一喝。",
    "T47n1998A_003:0824b17": "上堂。僧問。釋迦掩室於摩竭。淨名杜口於毘",
    "T47n1998A_003:0824b18": "耶。為復計較未成。為復伎倆俱盡。師云。計較",
    "T47n1998A_003:0824b19": "未成。伎倆俱盡。問有問有答一切處風流。無",
    "T47n1998A_003:0824b20": "問無答還有佛法也無。師云。是何言歟。進云。",
    "T47n1998A_003:0824b21": "未審向甚麼處行履。師云。向無佛法處行履。",
    "T47n1998A_003:0824b22": "乃云。有問有答有放有收。有主有賓有殺有",
    "T47n1998A_003:0824b23": "活。活時無殺時道理。殺時無活時道理。賓家",
    "T47n1998A_003:0824b24": "無主家道理。主家無賓家道理。賓則始終賓。",
    "T47n1998A_003:0824b25": "主則始終主。賓主交參當門按劍。不見適來",
    "T47n1998A_003:0824b26": "禪客問。釋迦掩室於摩竭。淨名杜口於毘耶。",
    "T47n1998A_003:0824b27": "為復計較未成。為復伎倆俱盡。山僧答他道。",
    "T47n1998A_003:0824b28": "計較未成伎倆俱盡。諸人作麼生會。若也會",
    "T47n1998A_003:0824b29": "得。全賓即主。全主即賓。全收即放。全放即",
    "T47n1998A_003:0824c01": "收。全殺即活。全活即殺。乃喝一喝云。這裏是",
    "T47n1998A_003:0824c02": "甚麼所在。作這箇語話。自云。但有路可上。",
    "T47n1998A_003:0824c03": "更高人也行。◎",
    "T47n1998A_003:0824c04": "大慧普覺禪師住徑山能仁禪院語錄卷第三"
}