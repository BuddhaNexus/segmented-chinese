{
    "T11n0310_004:0020b02": "大寶積經卷第四",
    "T11n0310_004:0020b05": "大唐三藏菩提流志奉　詔譯",
    "T11n0310_004:0020b06": "第二無邊莊嚴會無上陀羅尼品第一之一",
    "T11n0310_004:0020b07": "如是我聞：一時佛住王舍城迦蘭陀竹林，與",
    "T11n0310_004:0020b08": "大比丘眾及無量無數菩薩摩訶薩俱。此諸",
    "T11n0310_004:0020b09": "菩薩皆是一生補處，從異佛剎而來集會。爾",
    "T11n0310_004:0020b10": "時世尊，大眾圍遶供養恭敬而為說法。時彼",
    "T11n0310_004:0020b11": "眾中有一菩薩，名無邊莊嚴，從座而起偏袒",
    "T11n0310_004:0020b12": "右肩，右膝著地向佛合掌，而白佛言：「世尊！我",
    "T11n0310_004:0020b13": "有少疑今欲諮問，唯願如來哀愍聽許。」爾時",
    "T11n0310_004:0020b14": "佛告無邊莊嚴菩薩摩訶薩言：「善男子！如來、",
    "T11n0310_004:0020b15": "應、正等覺恣汝所問，當隨汝疑而為解說，令",
    "T11n0310_004:0020b16": "汝歡喜。」時無邊莊嚴菩薩摩訶薩白佛言：「世",
    "T11n0310_004:0020b17": "尊！我為趣求無邊智慧被精進甲。諸菩薩等",
    "T11n0310_004:0020b18": "求大方便善巧地者、趣無邊義智善巧者、決",
    "T11n0310_004:0020b19": "定大智初發起者、於菩提道已安住者，世尊！",
    "T11n0310_004:0020b20": "我為如是諸菩薩故請問如來，亦為利樂有情",
    "T11n0310_004:0020b21": "之類，心無等喻思惟諸法清淨智義甚深大",
    "T11n0310_004:0020b22": "智方便，簡擇得無量義善巧決定，為欲趣求",
    "T11n0310_004:0020b23": "大師子座、昇一切智師子之座，正初發起勇",
    "T11n0310_004:0020b24": "猛勤修獲不退轉，言詞善巧積集精進被甲",
    "T11n0310_004:0020b25": "冑者，為如是等諸菩薩故請問如來。世尊！",
    "T11n0310_004:0020b26": "若有菩薩，於諸有情願欲超昇到於彼岸，復",
    "T11n0310_004:0020b27": "有志求無礙無畏，住無畏中方便隨機演諸",
    "T11n0310_004:0020b28": "法義，善巧分別不增不減，又於諸法本性自",
    "T11n0310_004:0020b29": "性如實宣揚。世尊！復有趣入無等喻心、最勝",
    "T11n0310_004:0020c01": "之心及無上心，得自在故，為如是等請問如",
    "T11n0310_004:0020c02": "來。世尊！若諸有情求自然智及無師智，破無",
    "T11n0310_004:0020c03": "明殼超於天人，最為殊勝有希，利樂一切世",
    "T11n0310_004:0020c04": "間，當欲趣求大智無畏除自然智，欲示無邊",
    "T11n0310_004:0020c05": "知見善巧，將說無量決定之法，欲以光照世",
    "T11n0310_004:0020c06": "間天人。復有為諸眾生樂欲，開示無上無礙",
    "T11n0310_004:0020c07": "大智方便，欲行究竟清淨智見，求一切智善",
    "T11n0310_004:0020c08": "巧地者，我今為彼諸菩薩故欲問如來。世尊！",
    "T11n0310_004:0020c09": "若諸菩薩住是地已，速能圓滿成如來地，及",
    "T11n0310_004:0020c10": "能證得不可思議方便善巧波羅蜜多，以少功",
    "T11n0310_004:0020c11": "用成熟眾生。現前能得如是智慧，令諸眾生",
    "T11n0310_004:0020c12": "捨離惡法增長善法，示菩提道諸佛種性，及",
    "T11n0310_004:0020c13": "能安立無量眾生於阿耨多羅三藐三菩提",
    "T11n0310_004:0020c14": "皆不退轉。世尊！彼諸菩薩能開覺路，於佛法",
    "T11n0310_004:0020c15": "中令心歡喜，我為斯輩請問如來。世尊！此諸",
    "T11n0310_004:0020c16": "大眾皆悉已集，說微妙法今正是時。唯願如",
    "T11n0310_004:0020c17": "來開示演說如是法門，授諸菩薩，令得圓滿",
    "T11n0310_004:0020c18": "不思議願及一生補處所有善根。世尊！如是",
    "T11n0310_004:0020c19": "善巧陀羅尼門，如來隨時應當授與，使諸菩",
    "T11n0310_004:0020c20": "薩能持無量法門理趣善巧決定，及以言詞",
    "T11n0310_004:0020c21": "演說諸義，復有志樂當證菩提，安住無邊大",
    "T11n0310_004:0020c22": "神通業，成熟無量無數眾生，攝受如來善巧",
    "T11n0310_004:0020c23": "之智。惟願開示如是法門，當令眾生證菩提",
    "T11n0310_004:0020c24": "道。世尊往昔於長夜中已發弘誓，令無數眾",
    "T11n0310_004:0020c25": "生安住佛智及自然智。如是陀羅尼門應當",
    "T11n0310_004:0020c26": "演說，令諸菩薩成自善根，及以如來威加之",
    "T11n0310_004:0020c27": "力，持彼無上不思議願。世尊！如來、應、正等覺",
    "T11n0310_004:0020c28": "已證無量方便善巧，得不思議住無畏地，了",
    "T11n0310_004:0020c29": "諸眾生意樂差別，無量億劫蘊諸覺慧。世尊！",
    "T11n0310_004:0021a01": "此諸大眾瞻仰如來無時暫捨，於一切智智",
    "T11n0310_004:0021a02": "及諸法藏志求不怠、欲樂無厭，願聞如來決",
    "T11n0310_004:0021a03": "定之義。世尊安住一切智境，皆已知此諸菩",
    "T11n0310_004:0021a04": "薩願及發趣善巧成熟。世尊！是諸法門陀羅",
    "T11n0310_004:0021a05": "尼門圓滿句義，一切諸法決定善巧，如是",
    "T11n0310_004:0021a06": "法門如來應說，令諸菩薩未成熟者悉令成",
    "T11n0310_004:0021a07": "熟，已成熟者速得神通及一切智心解脫智",
    "T11n0310_004:0021a08": "見。世尊！若諸菩薩住不定地，是諸菩薩預聞",
    "T11n0310_004:0021a09": "法已，而得成就一切智境。世尊！我以此緣敢",
    "T11n0310_004:0021a10": "申巨問，惟願大慈威加守護攝諸菩薩說如",
    "T11n0310_004:0021a11": "是法。世尊！於後末世諍論起時，執著有情更",
    "T11n0310_004:0021a12": "相賊害，三毒增長壞亂正法，令諸菩薩於彼",
    "T11n0310_004:0021a13": "時中以大慈悲堪忍斯事，流布此法而無諍",
    "T11n0310_004:0021a14": "論。由順無諍則能攝受大慈大悲，及當積集",
    "T11n0310_004:0021a15": "諸善根力。世尊！我今敢緣斯義，請問如來無",
    "T11n0310_004:0021a16": "礙法門決定之義。「世尊！云何彼諸菩薩無量",
    "T11n0310_004:0021a17": "法門、法光明門及一切法方便發起？復願如",
    "T11n0310_004:0021a18": "來說不滅壞寂靜法門，兼演無邊微密法藏，",
    "T11n0310_004:0021a19": "具足成就念力無斷，降伏魔怨及諸異論，而",
    "T11n0310_004:0021a20": "不為彼之所摧伏。惟願如來演說正法，令諸",
    "T11n0310_004:0021a21": "眾生積集善根，亦令積集無邊善巧，於一切",
    "T11n0310_004:0021a22": "智智示現出生，隨念結集無量法要，得諸辯",
    "T11n0310_004:0021a23": "才清淨具足相續不亂無等句義，欲令證得",
    "T11n0310_004:0021a24": "無量法門及陀羅尼真實方便。又令眾生發",
    "T11n0310_004:0021a25": "起意樂，為說先後兩際加行，示見去來現在",
    "T11n0310_004:0021a26": "諸法，於因自在、法無所住。願諸菩薩了知十",
    "T11n0310_004:0021a27": "方如來本事，以神通無畏遍諸佛剎，授彼眾",
    "T11n0310_004:0021a28": "生清淨法眼，亦為開示不思議法，成熟佛智",
    "T11n0310_004:0021a29": "方便善巧。我緣斯義敢有所請。惟願世尊",
    "T11n0310_004:0021b01": "說如來地廣大方便甚深之法，為一切智，攝",
    "T11n0310_004:0021b02": "諸善巧無量不思議法理趣，令彼菩薩願及",
    "T11n0310_004:0021b03": "方便善巧圓滿。此諸菩薩預聞法已，悉皆獲",
    "T11n0310_004:0021b04": "證大法光明，成就菩提殊勝善巧，及彼弘誓",
    "T11n0310_004:0021b05": "悉令圓滿。」",
    "T11n0310_004:0021b06": "爾時佛告無邊莊嚴菩薩摩訶薩言：「善哉善",
    "T11n0310_004:0021b07": "哉！無邊莊嚴！汝今為諸菩薩住清淨願方便",
    "T11n0310_004:0021b08": "善巧，亦為哀愍諸眾生故，以決定慧善問如",
    "T11n0310_004:0021b09": "來，汝之功德無有限量。諦聽諦聽，如實思惟，",
    "T11n0310_004:0021b10": "我今為汝分別解說，令諸菩薩於佛智境出生",
    "T11n0310_004:0021b11": "無量種種功德。」無邊莊嚴菩薩言：「唯然世尊！",
    "T11n0310_004:0021b12": "我等樂聞。」爾時佛告無邊莊嚴：「若諸菩薩為",
    "T11n0310_004:0021b13": "求無邊善巧願者，應知諸佛祕密語言，受持",
    "T11n0310_004:0021b14": "思惟如理觀察。云何觀察？無邊莊嚴！如來之",
    "T11n0310_004:0021b15": "智攝諸善巧，有所宣說無不清淨，是諸菩薩",
    "T11n0310_004:0021b16": "應當進修此之法要。諸佛所說皆是平等，安",
    "T11n0310_004:0021b17": "住大悲普於群生，決定成熟諸有情類。或於",
    "T11n0310_004:0021b18": "下乘志希解脫，於聲聞道有於真實最勝涅",
    "T11n0310_004:0021b19": "槃，弘誓圓滿成一切智。我今安住無上解脫，",
    "T11n0310_004:0021b20": "遠離餘乘下劣之法，善入諸佛祕密語言，及",
    "T11n0310_004:0021b21": "說如來無比詞句廣大清淨攝受諸法，令諸",
    "T11n0310_004:0021b22": "有情隨彼根性解脫成熟。然於是法皆悉平",
    "T11n0310_004:0021b23": "等，不增不減無缺無漏，乃至無色及無等色，",
    "T11n0310_004:0021b24": "無邊無際自性清淨。諸佛世尊之所演說，自",
    "T11n0310_004:0021b25": "性本性如實了知，而無有法了不了者。何以",
    "T11n0310_004:0021b26": "故？一切諸法皆是如來假名說故。若彼諸法由",
    "T11n0310_004:0021b27": "假名者，是則不可以法施設亦無示現。無示",
    "T11n0310_004:0021b28": "現故，如來所說皆真勝義，隨法同入一切諸",
    "T11n0310_004:0021b29": "法，於一切法不住分別亦非不住。以分別法",
    "T11n0310_004:0021c01": "及無分別，如實平等證一切法無有差別。法",
    "T11n0310_004:0021c02": "無有生，如是生法無所有故；法無有法，生妄",
    "T11n0310_004:0021c03": "分別遍計度故；法無有起，不自在故；法無觀",
    "T11n0310_004:0021c04": "待，捨圓滿故；法無作用，無去來故；法無自性，",
    "T11n0310_004:0021c05": "超過一切自性法故；法本平等無有差別，無戲",
    "T11n0310_004:0021c06": "論故。隨所作法起殊勝願無不成就，而於其",
    "T11n0310_004:0021c07": "中無有作者，乃至無有少法所得，皆歸於空。",
    "T11n0310_004:0021c08": "是故如來說一切法如幻如夢、無有高下。我",
    "T11n0310_004:0021c09": "當以此清淨弘誓攝眾生時，實無少法而可",
    "T11n0310_004:0021c10": "著者。無邊莊嚴！此是諸菩薩等法光明門。由",
    "T11n0310_004:0021c11": "斯門故，於殊勝願而得增長，如日出現光明",
    "T11n0310_004:0021c12": "普照。如是善男子等於此法門能信解者，與",
    "T11n0310_004:0021c13": "諸眾生作法光明。「無邊莊嚴！若諸菩薩內正",
    "T11n0310_004:0021c14": "思惟、外無散亂，安住能斷諸障礙者，隨念菩薩",
    "T11n0310_004:0021c15": "普光三昧，及能信解甚深法者，應當觀察此",
    "T11n0310_004:0021c16": "諸法門。一切諸法如來悉知，以緣起門開示",
    "T11n0310_004:0021c17": "宣說。如是緣起虛妄不實，自性本性皆悉空",
    "T11n0310_004:0021c18": "寂，是緣起性亦非真實。能令眾生雜染清淨，",
    "T11n0310_004:0021c19": "於十方求皆不可得，無所得故無有攝受，無",
    "T11n0310_004:0021c20": "攝受故於我所說尚應捨離何況非法。所言",
    "T11n0310_004:0021c21": "捨離，彼亦非有，亦無所取、無有功用，本性清",
    "T11n0310_004:0021c22": "淨。一切諸法無有分別，了知分別如實性故。",
    "T11n0310_004:0021c23": "一切諸法無有所住亦不可見，無異性故。是",
    "T11n0310_004:0021c24": "故諸法無住無依，但以名字施設而有，彼皆",
    "T11n0310_004:0021c25": "空寂無有自性、無住而住。是故諸法無有住",
    "T11n0310_004:0021c26": "處，處無有故、盡故、滅故及變易故，如來但",
    "T11n0310_004:0021c27": "以異名宣說。如是密意應當了知，不應執著",
    "T11n0310_004:0021c28": "善與不善。若執善法，彼不善法亦當執著。由",
    "T11n0310_004:0021c29": "執如是不善法故，生諸苦惱，佛以異名於此",
    "T11n0310_004:0022a01": "示說為苦聖諦。由不執著善不善故，彼諸愛",
    "T11n0310_004:0022a02": "滅，如來於此善法所斷，異名示說為集聖諦。",
    "T11n0310_004:0022a03": "第二聖諦能了知故，滅故、盡故、無憶想故，厭",
    "T11n0310_004:0022a04": "離觀察無所有故，無喜想受無分別故，如來",
    "T11n0310_004:0022a05": "於此異名言說為苦滅諦。了知第三滅聖諦",
    "T11n0310_004:0022a06": "故，是所求道如實悟入一切法地，超過一",
    "T11n0310_004:0022a07": "切憶想分別戲論之境，八支相應修習正見",
    "T11n0310_004:0022a08": "乃至正定，苦滅趣道聖諦了知，佛以異名於",
    "T11n0310_004:0022a09": "此宣說為第四諦。諸佛世尊於此施設，知苦、",
    "T11n0310_004:0022a10": "斷集、證滅、修道；苦、集、苦滅及滅趣道。此苦無",
    "T11n0310_004:0022a11": "有，以世俗故假名施設。是無明等，一切皆是",
    "T11n0310_004:0022a12": "無智攀緣。何以故？於彼無智亦無有少攀緣",
    "T11n0310_004:0022a13": "可取，無有所證、無有光明，不可了知亦不可",
    "T11n0310_004:0022a14": "得，而於其中當有何物？一切皆是虛妄壞法，",
    "T11n0310_004:0022a15": "無有堅實。於中若以實物施設，彼即於常應",
    "T11n0310_004:0022a16": "有執著。若以無分別執著，彼即於斷應有執",
    "T11n0310_004:0022a17": "著。是故於苦不應分別，以智慧故應當了知，",
    "T11n0310_004:0022a18": "無智自性即苦自性，由與無明共相應故，無",
    "T11n0310_004:0022a19": "明亦不與物相應或不相應，彼亦無有。由彼",
    "T11n0310_004:0022a20": "不相應故，是故無明非分別非不分別，不作",
    "T11n0310_004:0022a21": "不壞亦無作者。施設作者不可得故，無邊莊",
    "T11n0310_004:0022a22": "嚴！此是諸菩薩了知悟入無明自性順明法",
    "T11n0310_004:0022a23": "門。由是門故，能捨一切無明黑闇，現前證得",
    "T11n0310_004:0022a24": "隨順明法，於菩提分能善修習，於諸聖諦能",
    "T11n0310_004:0022a25": "善了知。是諸菩薩於此法門能得清淨，所謂",
    "T11n0310_004:0022a26": "由不生故苦得清淨，不攀緣故集得清淨，由",
    "T11n0310_004:0022a27": "滅盡故滅得清淨，由修習故道得清淨，信平",
    "T11n0310_004:0022a28": "等故道即平等。如是諸法異名差別，應當解",
    "T11n0310_004:0022a29": "了。了已應斷應證應修。於如來言若能解了，",
    "T11n0310_004:0022b01": "彼即遍知、彼即隨斷、彼即作證、彼即修習。是",
    "T11n0310_004:0022b02": "故聖者如是知已，於一切法不取不捨，便得安",
    "T11n0310_004:0022b03": "住四諦法門。「無邊莊嚴！一切諸法無有分別，",
    "T11n0310_004:0022b04": "亦不增長亦不積集。聖者如實善了知故，不",
    "T11n0310_004:0022b05": "起分別、不行戲論，能如實見不毀不著。由道",
    "T11n0310_004:0022b06": "斷故，於諸善法不起分別亦無戲論，況不善",
    "T11n0310_004:0022b07": "法。由無分別共相應故，亦復不住法非法斷。",
    "T11n0310_004:0022b08": "若遍知斷，即無法結及非法結。彼能了知結",
    "T11n0310_004:0022b09": "法虛妄，此虛妄法空無所有，此是彼等所入",
    "T11n0310_004:0022b10": "諦門。由是門故不愛不恚，證捨圓滿能斷諸",
    "T11n0310_004:0022b11": "結，安住正道到於彼岸，證法自性而無入出。",
    "T11n0310_004:0022b12": "「無邊莊嚴！汝今當觀一切諸法本性皆空、自",
    "T11n0310_004:0022b13": "性寂靜、無有作者，諸法非實與結相應、非不",
    "T11n0310_004:0022b14": "相應。於彼無性法中不應執著，亦復不應離",
    "T11n0310_004:0022b15": "性非性而起分別。既能了知因緣清淨，不應",
    "T11n0310_004:0022b16": "戲論。諸有一切因緣生法，彼緣性空究竟清",
    "T11n0310_004:0022b17": "淨，如是因緣非互相應。諸法展轉無有所作、",
    "T11n0310_004:0022b18": "無有所行、無有事業，如是思惟一切諸法互",
    "T11n0310_004:0022b19": "相空故，無有自性、無依無住。無邊莊嚴！汝於",
    "T11n0310_004:0022b20": "此中應當悟入，則能增長不可損壞普遍光",
    "T11n0310_004:0022b21": "明清淨法門。由攝受故當得清淨，無戲論故",
    "T11n0310_004:0022b22": "當作光明超過結使，無所著故當得出離。「無",
    "T11n0310_004:0022b23": "邊莊嚴！一切諸法唯有名相開示宣說。何謂",
    "T11n0310_004:0022b24": "名相？相謂四大所造諸色，名謂一切非色之",
    "T11n0310_004:0022b25": "蘊。如是名相，一切皆悉虛妄不實，以顛倒故",
    "T11n0310_004:0022b26": "而有執著，或色是我、色是我所，相分別故有",
    "T11n0310_004:0022b27": "名示說。如是名色二俱不實，一切皆是虛妄",
    "T11n0310_004:0022b28": "壞法、如幻如夢。色體不堅如夢所見，乃至四",
    "T11n0310_004:0022b29": "蘊亦非真實，但以世俗文字施設。如是知時",
    "T11n0310_004:0022c01": "不見有苦，由實諦故無有攀緣，無攀緣故心",
    "T11n0310_004:0022c02": "無所有，無所有故何有與彼攀緣相應？由此",
    "T11n0310_004:0022c03": "而能於涅槃界得超過想及所知滅。「無邊莊",
    "T11n0310_004:0022c04": "嚴！三界由想、作意所生，是故說言三界虛妄，",
    "T11n0310_004:0022c05": "想及作意亦非真實。彼所有想即色執著，所",
    "T11n0310_004:0022c06": "有作意皆與受想行識相應。諸法本性亦無",
    "T11n0310_004:0022c07": "相應非不相應，乃至非想亦非作意，想及作",
    "T11n0310_004:0022c08": "意本性皆空。所有言說亦皆虛妄，但假施設",
    "T11n0310_004:0022c09": "令性寂靜。無邊莊嚴！諸法本性以假名故，如",
    "T11n0310_004:0022c10": "是所說亦皆平等。無邊莊嚴！於此法中證於",
    "T11n0310_004:0022c11": "實諦，諸菩薩等應當了知，謂諸如來一切結",
    "T11n0310_004:0022c12": "使皆捨離故，凡所演說終不唐捐。汝等於此",
    "T11n0310_004:0022c13": "應善思惟無令執著，於一切法勿生分別，離",
    "T11n0310_004:0022c14": "諸戲論，了一切法無有自性，而於眾生起慈",
    "T11n0310_004:0022c15": "悲想，思惟悟入如是法門，為利一切開示演",
    "T11n0310_004:0022c16": "說。云何法門？謂了無明諸有為法、悟智見",
    "T11n0310_004:0022c17": "等諸無為法，應遍清淨證入一切有為無為，",
    "T11n0310_004:0022c18": "無戲論智，非數入數、非數住數。隨順如是非",
    "T11n0310_004:0022c19": "數法故，證入無為清淨法門，獲得遍持光明",
    "T11n0310_004:0022c20": "智慧，攝受諸法令不失壞，能以覺慧方便善",
    "T11n0310_004:0022c21": "巧，廣為眾生演說諸法。無邊莊嚴！此是諸菩",
    "T11n0310_004:0022c22": "薩等入陀羅尼門。由是門故，出生廣大差別",
    "T11n0310_004:0022c23": "覺慧，及能發起演諸法義善巧之智。「無邊莊",
    "T11n0310_004:0022c24": "嚴！此中何者是彼陀羅尼門？由是菩薩於諸",
    "T11n0310_004:0022c25": "法中能得總持方便善巧。無邊莊嚴！此中菩",
    "T11n0310_004:0022c26": "薩住遍清淨善巧之智行於辯才，由義覺慧",
    "T11n0310_004:0022c27": "觀察諸法本性自性。然一切法自性無住，無",
    "T11n0310_004:0022c28": "名無相無所建立，無邊建立不可宣示，但以",
    "T11n0310_004:0022c29": "世俗言詞演說。所有諸法本性自性皆不可",
    "T11n0310_004:0023a01": "說，無來無去無有文字，文字清淨無有功",
    "T11n0310_004:0023a02": "用。何以故？諸法本性等虛空故。一切諸法",
    "T11n0310_004:0023a03": "亦復如是，無作無起無相清淨，以虛空開示",
    "T11n0310_004:0023a04": "演說，此則諸法無門之門。門清淨故，究竟無",
    "T11n0310_004:0023a05": "染亦不隨染。何以故？諸法究竟不生不起，所",
    "T11n0310_004:0023a06": "有自性亦不生起。是故當知，三世所說一切",
    "T11n0310_004:0023a07": "諸法自性無性，亦不應執諸法無性，此是諸",
    "T11n0310_004:0023a08": "菩薩無所執著陀羅尼門。為諸菩薩門清淨",
    "T11n0310_004:0023a09": "故，如是開示說一切法。有形相者，所說形相",
    "T11n0310_004:0023a10": "即非形相，不作不壞不愛不恚。是故當知，形",
    "T11n0310_004:0023a11": "相門者則為非門。門清淨故，由是能得入無",
    "T11n0310_004:0023a12": "形相清淨法門。為欲了知此形相門無所有",
    "T11n0310_004:0023a13": "故，不以有義如是宣說，無所作故入無形相。",
    "T11n0310_004:0023a14": "無邊莊嚴！如是所說無形相門，為陀羅尼清",
    "T11n0310_004:0023a15": "淨故轉。「無邊莊嚴！所言門者猶如虛空。一切",
    "T11n0310_004:0023a16": "諸法依於虛空而有生滅，彼生滅者性皆平",
    "T11n0310_004:0023a17": "等，作是觀時無有生滅無所攝受，於一切法",
    "T11n0310_004:0023a18": "應如是知。一切諸法亦非攝受非不攝受，非",
    "T11n0310_004:0023a19": "等非不等，乃至無有少法而可得者。由是能",
    "T11n0310_004:0023a20": "了此形相門，為得無相門清淨故開示演說。",
    "T11n0310_004:0023a21": "無邊莊嚴！言無相者，所謂無身及身施設，無",
    "T11n0310_004:0023a22": "名無句亦無示現。於此教義應當了知，彼無",
    "T11n0310_004:0023a23": "形相與虛空等。言虛空者，亦無虛空及空示",
    "T11n0310_004:0023a24": "說。此是無明隨順明智力聚法門。菩薩能證",
    "T11n0310_004:0023a25": "陀羅尼門理趣方便，由證入故無有諍論、無",
    "T11n0310_004:0023a26": "有忘失，隨入無斷祕密語言陀羅尼門。譬如",
    "T11n0310_004:0023a27": "有龍名無熱惱，降澍大雨流澍無斷。無邊莊",
    "T11n0310_004:0023a28": "嚴！所言陀羅尼者，是何句義？」無邊莊嚴菩",
    "T11n0310_004:0023a29": "薩摩訶薩白佛言世尊：「陀羅尼者，即是隨順",
    "T11n0310_004:0023b01": "諸法祕密方便假名，即是隨念遍持之業，即",
    "T11n0310_004:0023b02": "是說法語言之句。由智聚力，得入如是陀羅",
    "T11n0310_004:0023b03": "尼數。以善覺慧，應當受持無量無邊菩提之",
    "T11n0310_004:0023b04": "力。世尊！如我所解，此無邊智演說方便，為欲",
    "T11n0310_004:0023b05": "利益諸眾生故，開示流布令法不斷。世尊！此",
    "T11n0310_004:0023b06": "陀羅尼門，是大虛空、是大方廣，以是義故能",
    "T11n0310_004:0023b07": "廣宣說。由說平等能攝受故，名隨教法。善巧",
    "T11n0310_004:0023b08": "開示廣大流布，文字差別得圓滿故，通達辯",
    "T11n0310_004:0023b09": "才而得成就。由觀察義善巧說故，於義辯才",
    "T11n0310_004:0023b10": "而得圓滿。決定諸法善開示故，於法辯才而",
    "T11n0310_004:0023b11": "得圓滿。哀愍眾生以大慈悲而能攝受，由攝",
    "T11n0310_004:0023b12": "受故次第調伏令得清淨，無諸戲論而能演",
    "T11n0310_004:0023b13": "說平等捨法。世尊說此陀羅尼祕密方便法",
    "T11n0310_004:0023b14": "門品時，無量無邊善巧之義從佛口出。」爾時",
    "T11n0310_004:0023b15": "佛告無邊莊嚴菩薩摩訶薩：「所言門者，即是",
    "T11n0310_004:0023b16": "如來一切智智門之增語。於此門中，由語言",
    "T11n0310_004:0023b17": "故而得演說一切諸法。如來安住無邊清淨、",
    "T11n0310_004:0023b18": "究竟清淨自然智見，以無所住無所建立，流",
    "T11n0310_004:0023b19": "注廣大甚深之法。無邊莊嚴！如來嘗說一切",
    "T11n0310_004:0023b20": "諸法皆是佛法，以於諸法能善了知名為佛",
    "T11n0310_004:0023b21": "法。諸法本性與佛法等，是故諸法皆是佛法。",
    "T11n0310_004:0023b22": "由能了知法非法故，說能了知一切諸法。能",
    "T11n0310_004:0023b23": "了知者，即能了知陀羅尼門。此陀羅尼而能",
    "T11n0310_004:0023b24": "遍入一切諸法，所謂語言演說談論。一切語",
    "T11n0310_004:0023b25": "言演說談論，皆由文字表示宣說，是中文",
    "T11n0310_004:0023b26": "字，阿字為初、荷字為後。猶如入胎、受胎、持胎",
    "T11n0310_004:0023b27": "以母為先，又如種子長養以父為先，如蘊積",
    "T11n0310_004:0023b28": "集以生為先，次後建立餘分差別，六處諸根",
    "T11n0310_004:0023b29": "次第成熟。如是字母為先，一切文字差別和",
    "T11n0310_004:0023c01": "合。如是字母為先，光發長養。所謂阿字為",
    "T11n0310_004:0023c02": "先、荷字為後，諸餘文字在其中間，隨彼相應",
    "T11n0310_004:0023c03": "和合而轉，此即能入演說語言陀羅尼門。又",
    "T11n0310_004:0023c04": "當了知一切諸行皆悉壞滅，如彼文字書學",
    "T11n0310_004:0023c05": "成已尋當除滅。如是一切有支建立皆當壞",
    "T11n0310_004:0023c06": "滅，如彼諸行和合故生，彼不和合應知壞滅。",
    "T11n0310_004:0023c07": "如是二種相應和合，建立一切諸有愛結；亦",
    "T11n0310_004:0023c08": "由如是二種和合，建立一切有為諸法。如是",
    "T11n0310_004:0023c09": "觀察，漸次能淨無作法門，由此能入演說生",
    "T11n0310_004:0023c10": "滅陀羅尼門，令諸菩薩方便善巧速得圓滿。",
    "T11n0310_004:0023c11": "猶如字母阿字為初、荷字為後，如是作已，應",
    "T11n0310_004:0023c12": "以語言演說談論，善入一切祕密言詞。又應",
    "T11n0310_004:0023c13": "了知無障礙法開示宣說，無邊莊嚴！猶如字",
    "T11n0310_004:0023c14": "母阿字為初，乃至諸餘一切文字分別作已，",
    "T11n0310_004:0023c15": "作意相續入於書寫；荷字之後更無文字而可",
    "T11n0310_004:0023c16": "建立。由是二種作意，能生一切有為之行，彼",
    "T11n0310_004:0023c17": "二分別無有真實。以於真實無少文字，本性",
    "T11n0310_004:0023c18": "自性亦無分別及不分別，而於其中亦復無",
    "T11n0310_004:0023c19": "有少分所作。「無邊莊嚴！一切諸法以智所知，",
    "T11n0310_004:0023c20": "是智皆從文字建立而得生起。由是文字不",
    "T11n0310_004:0023c21": "成就故，彼智亦復無有形相可得。何以故？以",
    "T11n0310_004:0023c22": "於真實無有形相。由入如是無形相故，捨離",
    "T11n0310_004:0023c23": "一切所作事業。無所作故，捨離一切有為之",
    "T11n0310_004:0023c24": "事。無邊莊嚴！此是陀羅尼清淨善巧遍持法",
    "T11n0310_004:0023c25": "門。若諸菩薩於此學時，能起一切無癡事",
    "T11n0310_004:0023c26": "業，為諸眾生宣說正法，令不缺減、不住諸想",
    "T11n0310_004:0023c27": "覆蓋著心，及能遠離想及作意。以能趣入諸",
    "T11n0310_004:0023c28": "法覺慧，證無邊智理趣善巧。「無邊莊嚴！若諸",
    "T11n0310_004:0023c29": "菩薩遍取名已，了一切法唯有種種積集言",
    "T11n0310_004:0024a01": "說所起之名而無真實。如是知者，應當隨入",
    "T11n0310_004:0024a02": "陀羅尼門理趣善巧。云何應入陀羅尼門理",
    "T11n0310_004:0024a03": "趣善巧？知所有名而無住處，不住諸法內外",
    "T11n0310_004:0024a04": "中邊，於一切處都不可得，但依積集種種言",
    "T11n0310_004:0024a05": "說而假施設，於施設名如實隨覺是如實句，",
    "T11n0310_004:0024a06": "以此實句應當了知一切諸法無名無說。此",
    "T11n0310_004:0024a07": "是諸佛力無畏地。於所有法，應以此門開示",
    "T11n0310_004:0024a08": "演說。如來所說一切諸法非一性、非異性，諸",
    "T11n0310_004:0024a09": "法無有一異性故。此一切法非生非有，如是",
    "T11n0310_004:0024a10": "宣示諸法亦空。法若空者彼即無相，若無相",
    "T11n0310_004:0024a11": "者即無願求。若法是空無相無願，則不可知、",
    "T11n0310_004:0024a12": "不可遍知，不應說彼若有若無。言有無者但",
    "T11n0310_004:0024a13": "是言說，不應於中而生執著。何以故？如來常",
    "T11n0310_004:0024a14": "說，若不執著一切法者是真勝義；若有著者，",
    "T11n0310_004:0024a15": "由是著故於彼彼法隨生執著。如是執著一",
    "T11n0310_004:0024a16": "切皆空，是敗壞法，但唯虛妄戲論分別。無邊",
    "T11n0310_004:0024a17": "莊嚴！汝應當觀演說諸法，而於彼法實無示",
    "T11n0310_004:0024a18": "說。豈於此中有能說者而為他說？無邊莊嚴！",
    "T11n0310_004:0024a19": "此清淨法，從諸如來之所演出，能了知者甚",
    "T11n0310_004:0024a20": "為希有。「無邊莊嚴！汝等今於我前聞如是法，",
    "T11n0310_004:0024a21": "能善了知住清淨信，能生勝解雖復眾多，而",
    "T11n0310_004:0024a22": "於後世希有眾生於此法中能遍了知，唯除",
    "T11n0310_004:0024a23": "今時親於我所發弘誓言：『願於來世利益安",
    "T11n0310_004:0024a24": "樂諸眾生故，而當受持如來法教。』若曾往昔",
    "T11n0310_004:0024a25": "於如來所，承事供養深生信解，愛樂希求於",
    "T11n0310_004:0024a26": "甚深法理趣善巧願聽聞者，此諸菩薩當能",
    "T11n0310_004:0024a27": "獲得陀羅尼法。無邊莊嚴！由於往昔供養如",
    "T11n0310_004:0024a28": "來，復得值遇無量諸佛承事供養，於甚深法",
    "T11n0310_004:0024a29": "因緣理趣深信解者、善求於法多勝解者、趣",
    "T11n0310_004:0024b01": "行深廣求大乘者；聲聞乘人厭離三界，於甚",
    "T11n0310_004:0024b02": "深法勤修行者，此諸人等未曾聽聞此甚深",
    "T11n0310_004:0024b03": "法。無邊莊嚴！如來為欲利益安樂此諸有情，",
    "T11n0310_004:0024b04": "令證甚深廣大無量難見難解種智覺故，而",
    "T11n0310_004:0024b05": "復宣說甚深之法。此非愚夫無聞執著不求",
    "T11n0310_004:0024b06": "法者之所行地；有如理修行善根具足，於微",
    "T11n0310_004:0024b07": "少過生大怖畏，於諸怖畏而求解脫，是此等",
    "T11n0310_004:0024b08": "類之所依處。「無邊莊嚴！如來今為汝等天人",
    "T11n0310_004:0024b09": "世間常演說法不生勞倦，由佛往昔行菩薩",
    "T11n0310_004:0024b10": "道時，於無量億劫精勤修學此甚深法，既修",
    "T11n0310_004:0024b11": "學已方便迴向：『云何為諸有情當轉無上微",
    "T11n0310_004:0024b12": "妙法輪，及為有情而得示現無上大智，令一",
    "T11n0310_004:0024b13": "切智智種性不斷？』無邊莊嚴！此由如來往昔",
    "T11n0310_004:0024b14": "願力，為令一切種性不斷，及威加此陀羅尼",
    "T11n0310_004:0024b15": "句，開示演說此甚深法廣令流布，使諸有情",
    "T11n0310_004:0024b16": "於佛法中當能悟入，令一切智種性不斷，光",
    "T11n0310_004:0024b17": "闡弘宣此諸法教。無邊莊嚴！汝等今欲隨學",
    "T11n0310_004:0024b18": "如來，有諸眾生希求法者，開示演說勿生勞",
    "T11n0310_004:0024b19": "倦。「無邊莊嚴！諸菩薩等如所聞法，於大眾中",
    "T11n0310_004:0024b20": "當廣開演所有法行，由是當得近於佛智，能",
    "T11n0310_004:0024b21": "速證獲陀羅尼門。由證陀羅尼故，以少功力",
    "T11n0310_004:0024b22": "而能受持光明照耀清淨法門。無邊莊嚴！一",
    "T11n0310_004:0024b23": "切諸法本性清淨，若法本性非彼相應非不",
    "T11n0310_004:0024b24": "相應，非和合住非不和合，於諸法中而無有",
    "T11n0310_004:0024b25": "法，若無有者則無有處而可示說，唯除因盡，",
    "T11n0310_004:0024b26": "因盡故即離，離故即滅。我為有情了知故，說",
    "T11n0310_004:0024b27": "一切諸法本性自性。於彼無因即無因盡，無",
    "T11n0310_004:0024b28": "因盡故無離無滅。無邊莊嚴！汝觀如來之所",
    "T11n0310_004:0024b29": "說法如是清淨，若有以法觀如來者，彼於如",
    "T11n0310_004:0024c01": "來見不清淨。何以故？如來非法亦非非法。如",
    "T11n0310_004:0024c02": "來尚不安住少法，何況非法。若住非法，無有",
    "T11n0310_004:0024c03": "是處。如來超過諸表示法不可宣說，一切語",
    "T11n0310_004:0024c04": "言皆清淨故。是故如來最極甚深廣大無量。",
    "T11n0310_004:0024c05": "「無邊莊嚴！如是如來非色表示，非受想行識",
    "T11n0310_004:0024c06": "之所表示。如來亦非色盡解脫，非受想行識",
    "T11n0310_004:0024c07": "盡解脫。由是如來絕諸表示，與色等法非共",
    "T11n0310_004:0024c08": "相應非不相應，而於一切有為無為能遍解",
    "T11n0310_004:0024c09": "脫，不起分別無有戲論。如來不與色取相應，",
    "T11n0310_004:0024c10": "亦復不與受想行識諸取相應，永斷一切取蘊",
    "T11n0310_004:0024c11": "根本，而亦遠離諸法根本。謂無戲論，不入不",
    "T11n0310_004:0024c12": "出超度瀑流，不住無上諸佛智境亦非不住。",
    "T11n0310_004:0024c13": "應說如來不住少法、不取不捨。如說如來，說",
    "T11n0310_004:0024c14": "法亦爾。如來不相應故，如來之法亦不相應。",
    "T11n0310_004:0024c15": "如如來法，諸法亦爾。依如實理，諸法皆如，是",
    "T11n0310_004:0024c16": "故世尊說一切法悉是真如，一切法如與佛",
    "T11n0310_004:0024c17": "真如無二無別、非一非異。如來安住無分別",
    "T11n0310_004:0024c18": "法，非遍計故。無邊莊嚴！如來說法，終不超過",
    "T11n0310_004:0024c19": "一切諸法。何以故？無有少法可超過故。無邊",
    "T11n0310_004:0024c20": "莊嚴！如來於彼某時證得無上正等菩提，然",
    "T11n0310_004:0024c21": "於彼時實無有法而可得者，以一切法及諸",
    "T11n0310_004:0024c22": "隨法不可得故，不起分別亦復不起法與非",
    "T11n0310_004:0024c23": "法及作意想，於彼本性清淨法性而不安住",
    "T11n0310_004:0024c24": "亦不建立。如是了知簡擇法時，亦無了知及",
    "T11n0310_004:0024c25": "簡擇者。無邊莊嚴！此所演說第一義句，即是",
    "T11n0310_004:0024c26": "如來非句之句，句清淨故。以是義故，諸菩薩",
    "T11n0310_004:0024c27": "等得一切句清淨之智，由是能入無邊理趣陀",
    "T11n0310_004:0024c28": "羅尼門，亦無少法而可證入，不來不去。「無邊",
    "T11n0310_004:0024c29": "莊嚴！所言句者，無句可得，非句句故，於一切",
    "T11n0310_004:0024c30": "句應如是知。如是諸句是厭離句，若厭離句",
    "T11n0310_004:0025a01": "是虛妄句，若虛妄句即厭離句。彼一切句是",
    "T11n0310_004:0025a02": "滅盡句，若滅盡句即真如句，若真如句即究",
    "T11n0310_004:0025a03": "竟句，若究竟句是盡離滅句，若盡離滅句即",
    "T11n0310_004:0025a04": "涅槃句。若涅槃句即非世俗，無句施設亦無",
    "T11n0310_004:0025a05": "示說。無邊莊嚴！言一句者，於一切善不善法",
    "T11n0310_004:0025a06": "中平等趣入。云何一句？所謂離句。於厭離中",
    "T11n0310_004:0025a07": "無有少句，是一切句猶如厭離句。亦非句，句",
    "T11n0310_004:0025a08": "清淨故。若句清淨即涅槃清淨，若涅槃清淨",
    "T11n0310_004:0025a09": "即句清淨。如是諸句皆不可說。若以語言宣",
    "T11n0310_004:0025a10": "示句者，而彼諸言於十方界求不可得，誰",
    "T11n0310_004:0025a11": "為誰說？故諸言說一切皆空。彼若空者即無",
    "T11n0310_004:0025a12": "有義，不應於中戲論分別。出生如是諸句義",
    "T11n0310_004:0025a13": "者，一切皆是無分別句、無戲論句。是故修觀",
    "T11n0310_004:0025a14": "行者，尋求觀察一切句時，當知皆為離滅涅",
    "T11n0310_004:0025a15": "槃。如是諸句不異涅槃亦不可說，然非不異。",
    "T11n0310_004:0025a16": "由言說句皆虛妄故為清淨句，宣說善巧表",
    "T11n0310_004:0025a17": "示諸句非實表示，若非表示非不表示則處",
    "T11n0310_004:0025a18": "中道。若處中道則無分別，以於此中分別斷",
    "T11n0310_004:0025a19": "故。於此法性平等入時，而無有處行少惡行，",
    "T11n0310_004:0025a20": "無所得故。如是不行，亦不遍行不等近行，若",
    "T11n0310_004:0025a21": "如是行，諸佛說為菩薩乘者無有少法而可",
    "T11n0310_004:0025a22": "行時，彼行菩薩地安住無上清淨陀羅尼故。",
    "T11n0310_004:0025a23": "「無邊莊嚴！我今當說陀羅尼句。由是句故，令",
    "T11n0310_004:0025a24": "諸菩薩得陀羅尼，而能開示無邊法藏。應說",
    "T11n0310_004:0025a25": "此等住無諍地，以能摧破諸他論故、極寂靜",
    "T11n0310_004:0025a26": "故、廣演法故。此中何者是彼法門陀羅尼句？",
    "T11n0310_004:0025a27": "「哆姪他若曳(一)　微若曳(二)　隖計(三)　烏迦(上)筏底",
    "T11n0310_004:0025a28": "(丁以反)(四)　阿(引)[口*路]計(五)　阿(引)[口*路]迦(上)筏底(丁以反)(六)　鉢",
    "T11n0310_004:0025a29": "囉(二合上)陛(七)　鉢囉(二合上)婆(上)筏底(丁以反)(八)　娜唎設儜",
    "T11n0310_004:0025b01": "(九)　儞(尼頂反)那唎設曇筏底(十)　遏替(十一)　遏他筏底",
    "T11n0310_004:0025b02": "(十二)　戍闥儜(十三)　鞞戍闥儜(十四)　鉢唎戍闥儜(十五)　吃唎(二合)",
    "T11n0310_004:0025b03": "耶(十六)(上聲)　吃唎(二合)耶筏底(十七)　嗢哆囉尼(十八)(上聲)　珊哆囉",
    "T11n0310_004:0025b04": "尼(十九)(上聲)　摩訶毘社曳(二十)　麼訶毘社耶筏底(丁以",
    "T11n0310_004:0025b05": "反)(二十一)　阿怒珊地(上)(二十二)　阿鉢囉(上、二合)底(丁以反)珊地(上)(二",
    "T11n0310_004:0025b06": "十三)　庾伽(上)磨[阿-可+欠][木*奈]陀(上)(二十四)　悉地(二十五)　悉馱遏挮",
    "T11n0310_004:0025b07": "(二合)(二十六)　悉陀(上)遏他(上)筏底(丁以反)(二十七)　麼底(丁以反)(二十八)",
    "T11n0310_004:0025b08": "　麼底(丁以反)鉢囉(二鞞合)(二十九)　嗢哆唎(三十)　嗢哆囉筏底",
    "T11n0310_004:0025b09": "(丁以反)(三十一)　弭磨唎(三十二)　彌磨囉怒散地(三十三)　薩嚟(三十四)",
    "T11n0310_004:0025b10": "　薩囉筏底(三十五)　薩囉(引)怒伽底(三十六)　娑冥(上)(三十七)　娑",
    "T11n0310_004:0025b11": "麼[口*藍]婆(上)弭伽底(三十八)　羯底(丁以反)(三十九)　阿儞伽底(四十)",
    "T11n0310_004:0025b12": "　阿鉢囉(上、二合)底(丁以反)儞筏底(四十一)　彌勢曬(四十二)　彌",
    "T11n0310_004:0025b13": "勢曬筏底(四十三)　阿(上)磨醯儞(四十四)　儞磨醯儞(四十五)",
    "T11n0310_004:0025b14": "　鉢囉(二合)磨醯儞(四十六)　鄔(引)荷鄔哆囉嚀(四十七)　麼囉",
    "T11n0310_004:0025b15": "鉢娜曳(四十八)　阿(上)勢鎩(去)(四十九)　阿怒跛勢鎩(五十)　阿怒",
    "T11n0310_004:0025b16": "伽迷(五十一)　阿鉢囉(二合)底伽迷(五十二)　阿伽(上聲、呼)帝(五十三)",
    "T11n0310_004:0025b17": "　阿娜伽(上聲、呼)　底(五十四)　伽底弭戍馱儞(五十五)　鉢唎戍",
    "T11n0310_004:0025b18": "第(五十六)　薑(去)竭差(初假反)(二合)掣(尺曳反)娜儞夜帝(五十七)　麼",
    "T11n0310_004:0025b19": "底(丁以反)鉢囉(二合)避帝(五十八)　麼底毘戍馱儞(五十九)　三",
    "T11n0310_004:0025b20": "縵多(引)怒羯帝(六十)　三縵多鉢唎縛(房可反)嚟(六十一)　三",
    "T11n0310_004:0025b21": "縵多毘戍馱(六十二)　儞阿怒跛仡囉(二合)呬(六十三)　阿儞",
    "T11n0310_004:0025b22": "仡囉(二合)呬帝(六十四)　呬那(引)囉梯(二合)(六十五)　阿囉他(二合)毘",
    "T11n0310_004:0025b23": "戍地鉢囉冥(六十六)　奚都儞地珊寧鉢囉(二合)避底(六十",
    "T11n0310_004:0025b24": "七)　鉢囉(二合)避多筏底(丁以反)(六十八)　毘儞設者(二合)曳(六十九)",
    "T11n0310_004:0025b25": "　避儞設者(二合)耶(引)怒羯帝(七十)　阿難多囉挮(七十一)",
    "T11n0310_004:0025b26": "　阿難多苾仡囉(二合)奚(七十二)　麼社毘戍地(七十三)　阿怒",
    "T11n0310_004:0025b27": "竭囉奚(七十四)　鉢囉(二合)竭囉荷毘戍馱儞(七十五)　阿地",
    "T11n0310_004:0025b28": "耶(二合、引)多麼(二合)毘竭帝(七十六)　麼呬囉馱(二合)毘戍馱",
    "T11n0310_004:0025c01": "儞(七十七)　苾地耶(二合、引)怒竭底(丁以反)(七十八)　苾地耶(二合、引)",
    "T11n0310_004:0025c02": "怒散地(七十九)　鉢唎戍馱儞(八十)",
    "T11n0310_004:0025c03": "「無邊莊嚴！此是陀羅尼標釋之句。諸菩薩等",
    "T11n0310_004:0025c04": "由是句故，而能隨念無量如來所有法藏，亦",
    "T11n0310_004:0025c05": "能為諸有情開示演說住無諍地，復能隨入",
    "T11n0310_004:0025c06": "一切義句理趣善巧，善能了知無量廣大差",
    "T11n0310_004:0025c07": "別智覺，隨其所願皆得圓滿。」",
    "T11n0310_004:0025c08": "大寶積經卷第四"
}