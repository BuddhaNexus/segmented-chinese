{
    "X17n0323_002:0153c07": "楞伽阿跋多羅寶經通義卷第二",
    "X17n0323_002:0153c08": "一切佛語心品第一之一(餘)",
    "X17n0323_002:0153c09": "復次大慧有五無間種性云何為五謂聲聞乘無間",
    "X17n0323_002:0153c10": "種性緣覺乘無間種性如來乘無間種性不定種性",
    "X17n0323_002:0153c11": "各別種性云何知聲聞乘無間種性若聞說得陰界",
    "X17n0323_002:0153c12": "入自共相斷知時舉身毛孔熈怡欣悅及樂脩相智",
    "X17n0323_002:0153c13": "不脩緣起發悟之相是名聲聞乘無間種性聲聞無",
    "X17n0323_002:0153c14": "間見第八地起煩惱斷習煩惱不斷不度不思議變",
    "X17n0323_002:0153c15": "易死度分段死正師子吼我生已盡梵行已立不受",
    "X17n0323_002:0153c16": "後有如實知脩習人無我乃至得般涅槃覺大慧各",
    "X17n0323_002:0153c17": "別無間者我人眾生壽命長養士夫彼諸眾生作如",
    "X17n0323_002:0153c18": "是覺求般涅槃復有異外道說悉由作者見一切性",
    "X17n0323_002:0153c19": "已言此是般涅槃作如是覺法無我見非分彼無解",
    "X17n0323_002:0153c20": "脫大慧此諸聲聞乘無間外道種性不出出覺為轉",
    "X17n0323_002:0153c21": "彼惡見故應當脩學。",
    "X17n0323_002:0153c22": "凡言種性差別者其初本一由種習異而有內外",
    "X17n0323_002:0153c23": "大小定及不定此經所以明種性有五通標無間",
    "X17n0323_002:0153c24": "而三名之謂其種性純一無間雜故餘則不定也",
    "X17n0323_002:0154a01": "云何知聲聞下徵釋也若聞說得陰界入自共相",
    "X17n0323_002:0154a02": "斷知時者謂聲聞以厭苦心聞於苦諦推果由因",
    "X17n0323_002:0154a03": "斷集知苦正爾之時適彼願故舉身怡悅及樂脩",
    "X17n0323_002:0154a04": "相智即樂滅脩道也對彼緣覺觀因緣觀發悟無",
    "X17n0323_002:0154a05": "生則四諦者特相智爾文已通結聲聞而次分二",
    "X17n0323_002:0154a06": "種曰無間種性等見第八地從後言也或可約通",
    "X17n0323_002:0154a07": "三乘說以性地無間三昧入八人地亦曰第八地",
    "X17n0323_002:0154a08": "如般若所指(八人地名相如別釋)乃斷見之始言起煩惱斷",
    "X17n0323_002:0154a09": "者謂現起見思煩惱斷也習煩惱不斷者約大判",
    "X17n0323_002:0154a10": "也正師子吼者當分說也謂至八地時自見如是",
    "X17n0323_002:0154a11": "以無畏說言我生已盡義該苦集二諦梵行已立",
    "X17n0323_002:0154a12": "不受後有即道滅二諦皆實不虗故曰如實知脩",
    "X17n0323_002:0154a13": "習人無我乃至得涅槃覺言其始終也各別無間",
    "X17n0323_002:0154a14": "者此以不異外道而言無間故列在其後今擢於",
    "X17n0323_002:0154a15": "此以類同言也我人眾生等具該十六略唯我人",
    "X17n0323_002:0154a16": "知見實生死根本而彼外道反執是覺以求涅槃",
    "X17n0323_002:0154a17": "復有計一切法悉由作者亦我見之一故見作者",
    "X17n0323_002:0154a18": "是見一切性以是為涅槃然以求涅槃之心與之",
    "X17n0323_002:0154a19": "亦同聲聞以於法無我解脫非分奪之實則外道",
    "X17n0323_002:0154a20": "故曰無間外道種性所謂附佛法外道也雖欲出",
    "X17n0323_002:0154a21": "離實不能動出三界故曰不出出覺與夫度分段",
    "X17n0323_002:0154a22": "死者異矣此本聲聞外道而亦勸學者為轉彼惡",
    "X17n0323_002:0154a23": "見故先同後異化道則然如佛因地亦學二仙是",
    "X17n0323_002:0154a24": "也以劣況勝於餘勸學則略之也(一)。",
    "X17n0323_002:0154b01": "大慧緣覺乘無間種性者若聞說各別緣無間舉身",
    "X17n0323_002:0154b02": "毛豎悲泣流淚不相近緣所有不著種種自身種種",
    "X17n0323_002:0154b03": "神通若離若合種種變化聞說是時其心隨入若知",
    "X17n0323_002:0154b04": "彼緣覺乘無間種性已隨順為說緣覺之乘是名緣",
    "X17n0323_002:0154b05": "覺乘無間種性相大慧彼如來乘無間種性有四種",
    "X17n0323_002:0154b06": "謂自性法無間種性離自性法無間種性得自覺聖",
    "X17n0323_002:0154b07": "無間種性外剎殊勝無間種性大慧若聞此四事一",
    "X17n0323_002:0154b08": "一說時及說自心現身財建立不思議境界時心不",
    "X17n0323_002:0154b09": "驚怖者是名如來乘無間種性相大慧不定種性者",
    "X17n0323_002:0154b10": "謂說彼三種時隨說而入隨彼而成。",
    "X17n0323_002:0154b11": "緣覺種性言各別緣無間者即彼聞觀十二因緣",
    "X17n0323_002:0154b12": "三道等別而悟無生亦適願故悲感交集與前悲",
    "X17n0323_002:0154b13": "喜異者凡感之極悲深於喜故於緣覺言之而樂",
    "X17n0323_002:0154b14": "獨善寂脩遠離行故曰不相近緣言其根性則有",
    "X17n0323_002:0154b15": "麟喻部行說法神通等別今從得通者說故曰種",
    "X17n0323_002:0154b16": "種自身等若離若合即彼身通變現不一故也其",
    "X17n0323_002:0154b17": "心隨入者此以投機為入亦兼於證也知而為說",
    "X17n0323_002:0154b18": "則又據說法者言之文見此中實通餘四彼如來",
    "X17n0323_002:0154b19": "乘無間種性有四種者不出脩性境智依正之別",
    "X17n0323_002:0154b20": "以此四法能成機緣佛乘種性故也謂自性法則",
    "X17n0323_002:0154b21": "如來藏自性清淨心此性德也離自性法或作自",
    "X17n0323_002:0154b22": "相法謂其性相俱離今兩存之性雖本離離實約",
    "X17n0323_002:0154b23": "修即修德也合前性德皆所契境得自覺聖則契",
    "X17n0323_002:0154b24": "境之智也境智冥契能感依正剎塵皆不思議是",
    "X17n0323_002:0154c01": "為外剎殊勝若聞下正結成也謂若聞是四法則",
    "X17n0323_002:0154c02": "知佛法玅及說自心現身財建立皆不思議即心",
    "X17n0323_002:0154c03": "及眾生法玅如是解了則圓機斯立故心不驚怖",
    "X17n0323_002:0154c04": "也苟非其人便須退屈豈能聞深不怖聞廣不疑",
    "X17n0323_002:0154c05": "聞非深非廣意而有勇哉不言菩薩者即佛之種",
    "X17n0323_002:0154c06": "性因果異爾無別有也不定種性雖不定三而卒",
    "X17n0323_002:0154c07": "歸於三故曰說彼三種時隨說而入等是亦以投",
    "X17n0323_002:0154c08": "機為入而終得成就也言三種者或言除佛種性",
    "X17n0323_002:0154c09": "今謂不定對定則合各別以屬聲聞對彼成三若",
    "X17n0323_002:0154c10": "必除佛豈成不定乎但不同元自有性成不定爾",
    "X17n0323_002:0154c11": "(二)。",
    "X17n0323_002:0154c12": "大慧此是初治地者謂種性建立為超入無所有地",
    "X17n0323_002:0154c13": "故作是建立彼自覺藏者自煩惱習淨見法無我得",
    "X17n0323_002:0154c14": "三昧樂住聲聞當得如來最勝之身爾時世尊欲重",
    "X17n0323_002:0154c15": "宣此義而說偈言。",
    "X17n0323_002:0154c16": "須陀槃那果往來及不還逮得阿羅漢是等心惑亂",
    "X17n0323_002:0154c17": "三乘與一乘非乘我所說愚夫少智慧諸聖遠離寂",
    "X17n0323_002:0154c18": "第一義法門遠離於二教住於無所有何建立三乘",
    "X17n0323_002:0154c19": "諸禪無量等無色三摩提受想悉寂滅亦無有心量。",
    "X17n0323_002:0154c20": "此雙結上定不定性為二種根性而立初治地者",
    "X17n0323_002:0154c21": "謂若發起初心修治地業則為說上定種性建立",
    "X17n0323_002:0154c22": "俾隨根修入為超入無所有地者則作是不定種",
    "X17n0323_002:0154c23": "性建立此雖不定高下意則從極故言無所有地",
    "X17n0323_002:0154c24": "大品所謂初阿後茶過茶無字可說之義即如來",
    "X17n0323_002:0155a01": "地也彼自覺藏者通謂諸種性各有自證法雖隨",
    "X17n0323_002:0155a02": "證淺深其為自證覺藏之言一也故曰自煩惱習",
    "X17n0323_002:0155a03": "淨等自謂始自聲聞種性以煩惱習淨見法無我",
    "X17n0323_002:0155a04": "得三昧樂住聲聞乃至佛乘種性則曰當得如來",
    "X17n0323_002:0155a05": "最勝之身皆所謂自覺聖所證境界也或據此文",
    "X17n0323_002:0155a06": "以為聲聞當得如來最勝身謂之授聲聞記者多",
    "X17n0323_002:0155a07": "少誤哉偈言須陀槃那果等頌上聲聞種性即預",
    "X17n0323_002:0155a08": "流等四果華梵互出其名惑亂者謂聲聞小果惑",
    "X17n0323_002:0155a09": "於生死而以空亂意蓋大教貶斥之言三乘等者",
    "X17n0323_002:0155a10": "兼非乘各別種性則五性義足也凡夫少智慧下",
    "X17n0323_002:0155a11": "別頌遣立惟其凡愚少智故設三乘以引接之於",
    "X17n0323_002:0155a12": "是有上種性建立而諸聖以遠離寂滅故說第一",
    "X17n0323_002:0155a13": "義門以究極之於是有非建立之說故曰何建立",
    "X17n0323_002:0155a14": "三乘不立三乘則五性亦遣遠離二教者謂三乘",
    "X17n0323_002:0155a15": "一乘皆離則第一義空而已唐譯曰二取亦謂是",
    "X17n0323_002:0155a16": "也諸禪無量等況釋也意以世間至滅想定尚心",
    "X17n0323_002:0155a17": "量都盡況第一義尚何建立三乘之有然則長行",
    "X17n0323_002:0155a18": "本立五性頌何頓亡邪是亦凡聖因果自漸至極",
    "X17n0323_002:0155a19": "法爾然也(三)。○右第十五章。",
    "X17n0323_002:0155a20": "大慧彼一闡提非一闡提世間解脫誰轉大慧一闡",
    "X17n0323_002:0155a21": "提有二種一者捨一切善根及於無始眾生發願云",
    "X17n0323_002:0155a22": "何捨一切善根謂謗菩薩藏及作惡言此非隨順修",
    "X17n0323_002:0155a23": "多羅毗尼解脫之說捨一切善根故不般涅槃二者",
    "X17n0323_002:0155a24": "菩薩本自願方便故非不般涅槃一切眾生而般涅",
    "X17n0323_002:0155b01": "槃大慧彼般涅槃是名不般涅槃法相此亦到一闡",
    "X17n0323_002:0155b02": "提趣大慧白佛言世尊此中云何畢竟不般涅槃佛",
    "X17n0323_002:0155b03": "告大慧菩薩一闡提者知一切法本來般涅槃已畢",
    "X17n0323_002:0155b04": "竟不般涅槃而非捨一切善根一闡提也大慧捨一",
    "X17n0323_002:0155b05": "切善根一闡提者復以如來神力故或時善根生所",
    "X17n0323_002:0155b06": "以者何謂如來不捨一切眾生故以是故菩薩一闡",
    "X17n0323_002:0155b07": "提不般涅槃。",
    "X17n0323_002:0155b08": "夫一闡提言信不具極惡人也現雖極惡性不斷",
    "X17n0323_002:0155b09": "善雖曰闡提而未始闡提也此因上建立種性彼",
    "X17n0323_002:0155b10": "既出五者之外合自為一性如五性宗列無性種",
    "X17n0323_002:0155b11": "此何不然邪故特發之曰彼一闡提非一闡提謂",
    "X17n0323_002:0155b12": "非定一闡提若其定者永無轉脫之理故曰世間",
    "X17n0323_002:0155b13": "解脫誰轉謂世必無闡提轉惡為善從解脫之道",
    "X17n0323_002:0155b14": "者則又告之曰一闡提有二種等謂一是闡提行",
    "X17n0323_002:0155b15": "極惡者一非闡提而趣同闡提即本是菩薩為眾",
    "X17n0323_002:0155b16": "生故不取涅槃其趣同也非彼實行故其事不同",
    "X17n0323_002:0155b17": "故知不可同日而語然彼實行於今五性亦屬不",
    "X17n0323_002:0155b18": "定種性可也若亦示同類攝引彼實行者復自一",
    "X17n0323_002:0155b19": "途非今所列徵釋中言謗菩薩藏及作惡言等則",
    "X17n0323_002:0155b20": "人法俱謗安有善根而不斷乎故曰捨一切善根",
    "X17n0323_002:0155b21": "教門所謂斷脩善盡是也二者本自願方便即向",
    "X17n0323_002:0155b22": "於無始眾生發願者是標列互略爾非不般涅槃",
    "X17n0323_002:0155b23": "等正言菩薩闡提願待一切眾生皆滅度已而後",
    "X17n0323_002:0155b24": "涅槃是終亦涅槃也但彼般涅槃而未甞涅槃與",
    "X17n0323_002:0155c01": "畢竟不般涅槃其理一也故曰是名不般涅槃法",
    "X17n0323_002:0155c02": "相即真所謂涅槃此亦到一闡提趣者言其不涅",
    "X17n0323_002:0155c03": "槃之趣同也於是復徵釋其所以不涅槃者則曰",
    "X17n0323_002:0155c04": "知一切法等義見上解然以菩薩非終不般涅槃",
    "X17n0323_002:0155c05": "則有時而涅槃矣又以闡提不終斷善亦有時而",
    "X17n0323_002:0155c06": "善生矣故曰或時善根生等使晉世得此文則生",
    "X17n0323_002:0155c07": "公獨見不為擯斥是殆與涅槃大本文異而理同",
    "X17n0323_002:0155c08": "也乃知菩薩設化理無一向闡提根性時有變通",
    "X17n0323_002:0155c09": "而彼以闡提無有佛性台宗以為不斷性善權實",
    "X17n0323_002:0155c10": "於是別矣其於今文得失又可知也。○右第十六",
    "X17n0323_002:0155c11": "章。",
    "X17n0323_002:0155c12": "復次大慧菩薩摩訶薩當善三自性云何三自性謂",
    "X17n0323_002:0155c13": "妄想自性緣起自性成自性大慧妄想自性從相生",
    "X17n0323_002:0155c14": "大慧白佛言世尊云何妄想自性從相生佛告大慧",
    "X17n0323_002:0155c15": "緣起自性事相相行顯現事相相計著有二種妄想",
    "X17n0323_002:0155c16": "自性如來應供等正覺之所建立謂名相計著相及",
    "X17n0323_002:0155c17": "事相計著相名相計著相者謂內外法計著事相計",
    "X17n0323_002:0155c18": "著相者謂即彼如是內外自共相計著是名二種妄",
    "X17n0323_002:0155c19": "想自性相若依若緣生是名緣起云何成自性謂離",
    "X17n0323_002:0155c20": "名相事相妄想聖智所得及自覺聖智趣所行境界",
    "X17n0323_002:0155c21": "是名成自性如來藏心爾時世尊欲重宣此義而說",
    "X17n0323_002:0155c22": "偈言。",
    "X17n0323_002:0155c23": "名相覺想自性二相正智如如是則成相。",
    "X17n0323_002:0155c24": "大慧是名觀察五法自性相經自覺聖智趣所行境",
    "X17n0323_002:0156a01": "界汝等諸菩薩摩訶薩應當脩學。",
    "X17n0323_002:0156a02": "分別自性固此經要領前章既略明之而未盡也",
    "X17n0323_002:0156a03": "故復於此委出而會釋之標列文先妄想自性從",
    "X17n0323_002:0156a04": "正為次也通言自性者就法三種各有自性若約",
    "X17n0323_002:0156a05": "事對論則前二迷為自性後一悟為自性又約性",
    "X17n0323_002:0156a06": "相即則互相為性若唯從理則三皆無性為性顯",
    "X17n0323_002:0156a07": "迷而非迷悟而非悟也(云云)釋中妄想自性從相生",
    "X17n0323_002:0156a08": "者正言從緣起相生也相復為二謂緣起自性事",
    "X17n0323_002:0156a09": "相相行顯現事相相如前依草木瓦石作種種幻",
    "X17n0323_002:0156a10": "即其義也通言事相之相故云相相而有能所即",
    "X17n0323_002:0156a11": "前相為能起後相為所起若望後計著併名緣起",
    "X17n0323_002:0156a12": "計著有二種者正言妄想自性謂名相及事相還",
    "X17n0323_002:0156a13": "不異前二相於是各起計著則妄想爾而曰如來",
    "X17n0323_002:0156a14": "所建立者自佛言之何妄之有但依眾生建立於",
    "X17n0323_002:0156a15": "妄令其了妄無妄斯立妄之意也名相謂內外法",
    "X17n0323_002:0156a16": "者即根塵等諸內外法皆名相也即彼法上不了",
    "X17n0323_002:0156a17": "性空起自共相者則事相也若依若緣生者正釋",
    "X17n0323_002:0156a18": "緣起義謂依緣而生得名緣起相義如上亦可二",
    "X17n0323_002:0156a19": "義有能有所例前分別(云云)凡世出世一切法無有",
    "X17n0323_002:0156a20": "不從因緣生者故此一法攝無不盡大論所謂因",
    "X17n0323_002:0156a21": "緣所生法是也成自性者成謂圓成亦成就義即",
    "X17n0323_002:0156a22": "諸佛聖人於一切法離諸妄想唯顯自性故無不",
    "X17n0323_002:0156a23": "圓無不成無不圓如如也無不成正智也故曰聖",
    "X17n0323_002:0156a24": "智所得者謂正智也及自覺聖智趣所行境界者",
    "X17n0323_002:0156b01": "謂如如也合上二法成一自性是為如來藏心然",
    "X17n0323_002:0156b02": "向明五法皆離使正智如如而可離者則如來藏",
    "X17n0323_002:0156b03": "亦須離邪曰惟離得名如來藏爾抑離不離但是",
    "X17n0323_002:0156b04": "假名究言其實初無定法離則皆離雖如來藏心",
    "X17n0323_002:0156b05": "何甞不離即則皆即而名相妄想何甞不即究竟",
    "X17n0323_002:0156b06": "離不離在此不在彼偈以五法會三自性覺想則",
    "X17n0323_002:0156b07": "妄想也異其名爾結勸者一經所說雖通五法勸",
    "X17n0323_002:0156b08": "修從極乃唯自覺聖智竝如文云云。○右第十七章。",
    "X17n0323_002:0156b09": "復次大慧菩薩摩訶薩善觀二種無我相云何二種",
    "X17n0323_002:0156b10": "無我相謂人無我及法無我云何人無我謂離我我",
    "X17n0323_002:0156b11": "所陰界入聚無知業愛生眼色等攝受計著生識一",
    "X17n0323_002:0156b12": "切諸根自心現器身藏自妄想相施設顯示如河流",
    "X17n0323_002:0156b13": "如種子如燈如風如雲剎那展轉壞躁動如猨猴樂",
    "X17n0323_002:0156b14": "不淨處如飛蠅無厭足如風火無始虗偽習氣因如",
    "X17n0323_002:0156b15": "汲水輪生死趣有輪種種身色如幻術神呪機發像",
    "X17n0323_002:0156b16": "起善彼相知是名人無我智。",
    "X17n0323_002:0156b17": "前五法等猶通迷悟二無我智一向從悟此人法",
    "X17n0323_002:0156b18": "無我所以後三法而明也在餘文則曰生法空亦",
    "X17n0323_002:0156b19": "曰人法空此曰無我無我亦空也但凡夫於假實",
    "X17n0323_002:0156b20": "我見偏甚故併以無我稱之若達無我則一切無",
    "X17n0323_002:0156b21": "著初釋人無我相謂離我我所者我即假名我所",
    "X17n0323_002:0156b22": "則甚實也亦一我之外餘皆我所夫假不自假擥",
    "X17n0323_002:0156b23": "實而有假故推人必於其實實苟無有假亡矣故",
    "X17n0323_002:0156b24": "曰陰界入聚無知愛業生是一身之實不自有也",
    "X17n0323_002:0156c01": "又曰眼色等攝受計著生識是識心之實不自有",
    "X17n0323_002:0156c02": "也然則孰有之則曰一切諸根自心現謂以本言",
    "X17n0323_002:0156c03": "之皆自八識心現所謂八識心者果有實邪則又",
    "X17n0323_002:0156c04": "曰器身藏等器身即前陰入之身有如於器藏即",
    "X17n0323_002:0156c05": "自心八識之藏皆自妄想相施設顯示何實之有",
    "X17n0323_002:0156c06": "故有如河流等五喻剎那壞相譬諸虗妄相躁動",
    "X17n0323_002:0156c07": "等三亦虗妄識相故以猿猴等譬之然皆無始虗",
    "X17n0323_002:0156c08": "偽習氣因則有生死諸趣三有輪輪轉故以汲井",
    "X17n0323_002:0156c09": "輪譬之種種身色者前譬妄識此譬幻身則如幻",
    "X17n0323_002:0156c10": "術能使機發神呪能使象起亦猶呪能起屍之類",
    "X17n0323_002:0156c11": "如是知者故曰善彼相知謂如彼諸譬相而知則",
    "X17n0323_002:0156c12": "陰界入法一出虗妄其本既空假從誰立即達人",
    "X17n0323_002:0156c13": "無我矣(一)。",
    "X17n0323_002:0156c14": "云何法無我智謂覺陰界入妄想相自性如陰界入",
    "X17n0323_002:0156c15": "離我我所陰界入積聚因業愛繩縛展轉相緣生無",
    "X17n0323_002:0156c16": "動搖諸法亦爾離自共相不實妄想相妄想力是凡",
    "X17n0323_002:0156c17": "夫生非聖賢也心意識五法自性離故大慧菩薩摩",
    "X17n0323_002:0156c18": "訶薩當善分別一切法無我善法無我菩薩摩訶薩",
    "X17n0323_002:0156c19": "不久當得初地菩薩無所有觀地相觀察開覺歡喜",
    "X17n0323_002:0156c20": "次第漸進超九地相得法雲地於彼建立無量寶莊",
    "X17n0323_002:0156c21": "嚴大寶蓮華王像大寶宮殿幻自性境界脩習生於",
    "X17n0323_002:0156c22": "彼而坐同一像類諸最勝子眷屬圍繞從一切佛剎",
    "X17n0323_002:0156c23": "來佛手灌頂如轉輪聖王太子灌頂超佛子地到自",
    "X17n0323_002:0156c24": "覺聖智法趣當得如來自在法身見法無我故是名",
    "X17n0323_002:0157a01": "法無我相汝等諸菩薩摩訶薩應當脩學(一本地相下有明字)。",
    "X17n0323_002:0157a02": "法無我相直從實示故曰覺陰界入妄想相自性",
    "X17n0323_002:0157a03": "謂若於陰界入覺知妄想無實自性非有從實計",
    "X17n0323_002:0157a04": "我亦不可得是則法無我矣如陰界入下例上人",
    "X17n0323_002:0157a05": "無我觀離我我所由陰界入次第展轉相緣生故",
    "X17n0323_002:0157a06": "推其自性生即無生無生故無動搖則不見有造",
    "X17n0323_002:0157a07": "作云為之相以況法無我觀亦本無實故曰諸法",
    "X17n0323_002:0157a08": "亦爾即前所覺之法離自共相所以不實以法之",
    "X17n0323_002:0157a09": "無實知我之無我由是觀之二者觀相未始不相",
    "X17n0323_002:0157a10": "由也然則言妄想相妄想力如前愛業繩縛者皆",
    "X17n0323_002:0157a11": "凡夫所生非聖賢也聖賢則一切皆離尚何妄想",
    "X17n0323_002:0157a12": "相力之有哉故曰心意識五法自性離故所謂離",
    "X17n0323_002:0157a13": "者非必遠離之離達其性亡爾結勸益相中言無",
    "X17n0323_002:0157a14": "所有觀地相者謂以無所有而觀地相即初地無",
    "X17n0323_002:0157a15": "生相也以觀察故開覺開覺故歡喜次第增進超",
    "X17n0323_002:0157a16": "九地相明者明謂力明等諸所證法然於二無我",
    "X17n0323_002:0157a17": "特結法無我益者在菩薩一時而得故從後結爾",
    "X17n0323_002:0157a18": "既曰漸進而又曰超者則升進之義非躐越也幻",
    "X17n0323_002:0157a19": "自性境界修習生者凡是果用不思議事悉由之",
    "X17n0323_002:0157a20": "建立同一類象謂法身菩薩餘出灌頂事如文(二)。",
    "X17n0323_002:0157a21": "○右第十八章。",
    "X17n0323_002:0157a22": "爾時大慧菩薩摩訶薩復白佛言世尊建立誹謗相",
    "X17n0323_002:0157a23": "惟願說之令我及諸菩薩摩訶薩離建立誹謗二邊",
    "X17n0323_002:0157a24": "惡見疾得阿耨多羅三藐三菩提覺已離常建立斷",
    "X17n0323_002:0157b01": "誹謗見不謗正法爾時世尊受大慧菩薩請已而說",
    "X17n0323_002:0157b02": "偈言。",
    "X17n0323_002:0157b03": "建立及誹謗無有彼心量身受用建立及心不能知",
    "X17n0323_002:0157b04": "愚癡無智慧建立及誹謗。",
    "X17n0323_002:0157b05": "真淨界中尚不當無況得言有則本非有無也然",
    "X17n0323_002:0157b06": "則法爾有無者二諦也謂有謂無者二見也以二",
    "X17n0323_002:0157b07": "諦則理不相傾性乎一而應乎二也以二見則事",
    "X17n0323_002:0157b08": "有相奪執其偏而不得其全也此大慧所以咨建",
    "X17n0323_002:0157b09": "立誹謗相於世尊意令菩薩離彼二見而達乎正",
    "X17n0323_002:0157b10": "道也故曰云云言離常建立斷誹謗見者謂常即",
    "X17n0323_002:0157b11": "建立斷即誹謗因是則又有亦有亦無非有非無",
    "X17n0323_002:0157b12": "單複具足無言等見率以二見為本皆非正法謂",
    "X17n0323_002:0157b13": "實則謗幾何所見而得不謗正法哉宜審思之偈",
    "X17n0323_002:0157b14": "言建立及誹謗無有彼心量者正言建謗皆心量",
    "X17n0323_002:0157b15": "也真寂性中本無彼心量之實如來從本直截指",
    "X17n0323_002:0157b16": "示意令凡迷了本無有一切邪見如是而離身受",
    "X17n0323_002:0157b17": "用建立及心此言諸法正是二見所起處彼亦不",
    "X17n0323_002:0157b18": "自謂其有無故不能知然於無定法中而起定見",
    "X17n0323_002:0157b19": "教門所謂諸法何曾自謂同異一切由心分別乃",
    "X17n0323_002:0157b20": "知其為愚無知者然則本無一法者真諦也諸法",
    "X17n0323_002:0157b21": "宛然者俗諦也智者得一真俗兩行愚者不達墮",
    "X17n0323_002:0157b22": "二見論諦之與見反覆一間耳(一)。",
    "X17n0323_002:0157b23": "爾時世尊於此偈義復重顯示告大慧言有四種非",
    "X17n0323_002:0157b24": "有有建立云何為四謂非有相建立非有見建立非",
    "X17n0323_002:0157c01": "有因建立非有性建立是名四種建立又誹謗者謂",
    "X17n0323_002:0157c02": "於彼所立無所得觀察非分而起誹謗是名建立誹",
    "X17n0323_002:0157c03": "謗相復次大慧云何非有相建立相謂陰界入非有",
    "X17n0323_002:0157c04": "自共相而起計著此如是此不異是名非有相建立",
    "X17n0323_002:0157c05": "相此非有相建立妄想無始虗偽過種種習氣計著",
    "X17n0323_002:0157c06": "生大慧非有見建立相者若彼如是陰界入我人眾",
    "X17n0323_002:0157c07": "生壽命長養士夫見建立是名非有見建立相大慧",
    "X17n0323_002:0157c08": "非有因建立相者謂初識無因生後不實如幻本不",
    "X17n0323_002:0157c09": "生眼色明界念前生生已實已還壞是名非有因建",
    "X17n0323_002:0157c10": "立相大慧非有性建立相者謂虗空滅般涅槃非作",
    "X17n0323_002:0157c11": "計著性建立此離性非性一切法如兔馬等角如垂",
    "X17n0323_002:0157c12": "髮現離有非有是名非有性建立相建立及誹謗愚",
    "X17n0323_002:0157c13": "夫妄想不善觀察自心現量非聖賢也是故離建立",
    "X17n0323_002:0157c14": "誹謗惡見應當脩學。",
    "X17n0323_002:0157c15": "通言建立乃有多種反是而言未免誹謗因復示",
    "X17n0323_002:0157c16": "其相略唯相見因性通言非有有建立者謂本非",
    "X17n0323_002:0157c17": "有強作有見則已明其非矣又誹謗下示謗相者",
    "X17n0323_002:0157c18": "謂於彼建立以有觀之而不得則無所有是為觀",
    "X17n0323_002:0157c19": "察非分故起誹謗見也釋中言相建立者謂陰界",
    "X17n0323_002:0157c20": "入本非自共相而起計著曰此如是此不異如是",
    "X17n0323_002:0157c21": "則自相不異則共相是即於彼非有起有相見且",
    "X17n0323_002:0157c22": "曰從無始虗偽過習氣生者以是知其為妄見也",
    "X17n0323_002:0157c23": "後三例然見謂我人眾生等見還於實法上起故",
    "X17n0323_002:0157c24": "曰若彼如是陰界入等亦是例上實法言之因建",
    "X17n0323_002:0158a01": "立相言初識無因生者謂或計有因或計無因皆",
    "X17n0323_002:0158a02": "其相也故直據彼計非之曰若言最初識念無因",
    "X17n0323_002:0158a03": "而生後則不實如幻如幻豈有生乎若眼等四緣",
    "X17n0323_002:0158a04": "之前有一念因生者後則生已實實已還壞此為",
    "X17n0323_002:0158a05": "生滅故皆非也性建立者謂虗空滅等即彼外道",
    "X17n0323_002:0158a06": "以今三無為法為非作計著性建立者因以理正",
    "X17n0323_002:0158a07": "之曰此離性非性謂無為之法雖是於空非同一",
    "X17n0323_002:0158a08": "切法如兔馬角之無亦非如垂髮現之有故曰離",
    "X17n0323_002:0158a09": "有非有安得以為非作而計為性邪又曰建立及",
    "X17n0323_002:0158a10": "誹謗等總結斥也由不善觀自心現量本非有無",
    "X17n0323_002:0158a11": "而計著有無非賢聖也故勸離二見如是而脩學",
    "X17n0323_002:0158a12": "也(二)。○右第十九章。",
    "X17n0323_002:0158a13": "復次大慧菩薩摩訶薩善知心意意識五法自性二",
    "X17n0323_002:0158a14": "無我相趣究竟為安眾生故作種種類像如妄想自",
    "X17n0323_002:0158a15": "性處依於緣起譬如眾色如意寶珠普現一切諸佛",
    "X17n0323_002:0158a16": "剎土一切如來大眾集會悉於其中聽受佛法所謂",
    "X17n0323_002:0158a17": "一切法如幻如夢光影水月於一切法離生滅斷常",
    "X17n0323_002:0158a18": "及離聲聞緣覺之法得百千三昧乃至百千億那由",
    "X17n0323_002:0158a19": "他三昧得三昧已遊諸佛剎供養諸佛生諸天宮宣",
    "X17n0323_002:0158a20": "揚三寶示現佛身聲聞菩薩大眾圍繞以自心現量",
    "X17n0323_002:0158a21": "度脫眾生分別演說外性無性悉令遠離有無等見。",
    "X17n0323_002:0158a22": "爾時世尊欲重宣此義而說偈言。",
    "X17n0323_002:0158a23": "心量世間佛子觀察種類之身離所作行得力神通",
    "X17n0323_002:0158a24": "自在成就。",
    "X17n0323_002:0158b01": "以先覺覺後覺者仁人之心也自度而後度眾生",
    "X17n0323_002:0158b02": "者菩薩之謂也此既印述菩薩善知八識等趣可",
    "X17n0323_002:0158b03": "至究竟安樂之地故復誡諸菩薩還以此道而用",
    "X17n0323_002:0158b04": "化他究竟為安眾生故現種種類像則自行化他",
    "X17n0323_002:0158b05": "其道備矣而曰如妄想自性處依於緣起者以況",
    "X17n0323_002:0158b06": "菩薩遇有機緣處必起應化亦猶凡夫妄想之於",
    "X17n0323_002:0158b07": "緣起也又曰譬如眾色如意寶珠者譬菩薩以一",
    "X17n0323_002:0158b08": "身一切身普現一切諸佛剎土亦猶寶珠光影徧",
    "X17n0323_002:0158b09": "攝一切各當其義故兩譬之隨色而現本如摩尼",
    "X17n0323_002:0158b10": "今或通用豈有如意而不能隨現耶而必於佛剎",
    "X17n0323_002:0158b11": "聽受經法者蓋菩薩自他猶居因地非承事諸佛",
    "X17n0323_002:0158b12": "聞法悟心未足以得諸三昧故前云作種種類象",
    "X17n0323_002:0158b13": "後云示現佛身即菩薩因化既成終以果化法應",
    "X17n0323_002:0158b14": "爾也以自心現量度眾生等者明復宗設化也夫",
    "X17n0323_002:0158b15": "以唯心而度生則無生不度以離性而說法則是",
    "X17n0323_002:0158b16": "見皆離故知菩薩自他始終皆本於是偈言心量",
    "X17n0323_002:0158b17": "世間者謂菩薩以自心現量觀諸世間有可化者",
    "X17n0323_002:0158b18": "現種類身而普應之然皆出於無緣慈力故離所",
    "X17n0323_002:0158b19": "作行亦由得如幻三昧力等建立成就也。○右第",
    "X17n0323_002:0158b20": "二十章。",
    "X17n0323_002:0158b21": "爾時大慧菩薩摩訶薩復請佛言惟願世尊為我等",
    "X17n0323_002:0158b22": "說一切法空無生無二離自性相我等及餘諸菩薩",
    "X17n0323_002:0158b23": "眾覺悟是空無生無二離自性相已離有無妄想疾",
    "X17n0323_002:0158b24": "得阿耨多羅三藐三菩提爾時世尊告大慧菩薩摩",
    "X17n0323_002:0158c01": "訶薩言諦聽諦聽善思念之今當為汝廣分別說大",
    "X17n0323_002:0158c02": "慧白佛言善哉世尊唯然受教佛告大慧空空者即",
    "X17n0323_002:0158c03": "是妄想自性處大慧妄想自性計著者說空無生無",
    "X17n0323_002:0158c04": "二離自性相。",
    "X17n0323_002:0158c05": "一言於空不得不盡空之理苟不盡諸理往往墮",
    "X17n0323_002:0158c06": "斷見滯偏空者有之起二見著空相而不能自出",
    "X17n0323_002:0158c07": "者有之故有所謂空無生無二離自性相之請所",
    "X17n0323_002:0158c08": "以盡其理極其病也如來告之以空空者即是妄",
    "X17n0323_002:0158c09": "想自性處又曰為妄想計著者說空是兩者相與",
    "X17n0323_002:0158c10": "交際故不達於空即妄想斯起妄想之極乃會於",
    "X17n0323_002:0158c11": "空空與妄想出入而已矣此則如來答大慧之旨",
    "X17n0323_002:0158c12": "也而言空空者領上空無生等即空之又空無生",
    "X17n0323_002:0158c13": "無二離自性相一言盡之矣夫既妄想容自空而",
    "X17n0323_002:0158c14": "起此空所以當盡其理不盡其理則空復為病苟",
    "X17n0323_002:0158c15": "惟妄想盡處而會於空則又不得不極其病不極",
    "X17n0323_002:0158c16": "其病則所會之空必偏故二者常相須而明斯得",
    "X17n0323_002:0158c17": "矣抑若妄想起自於空則妄想本虗若知如來為",
    "X17n0323_002:0158c18": "治妄故說空則法復何有夫如是則空之說過半",
    "X17n0323_002:0158c19": "矣(一)。",
    "X17n0323_002:0158c20": "大慧彼略說七種空謂相空性自性空行空無行空",
    "X17n0323_002:0158c21": "一切法離言說空第一義聖智大空彼彼空云何相",
    "X17n0323_002:0158c22": "空謂一切性自共相空觀展轉積聚故分別無性自",
    "X17n0323_002:0158c23": "共相不生自他俱性無性故相不住是故說一切性",
    "X17n0323_002:0158c24": "相空是名相空云何性自性空謂自己性自性不生",
    "X17n0323_002:0159a01": "是名一切法性自性空是故說性自性空云何行空",
    "X17n0323_002:0159a02": "謂陰離我我所因所成所作業方便生是名行空大",
    "X17n0323_002:0159a03": "慧即此如是行空展轉緣起自性無性是名無行空",
    "X17n0323_002:0159a04": "云何一切法離言說空謂妄想自性無言說故一切",
    "X17n0323_002:0159a05": "法離言說是名一切法離言說空云何一切法第一",
    "X17n0323_002:0159a06": "義聖智大空謂得自覺聖智一切見過習氣空是名",
    "X17n0323_002:0159a07": "一切法第一義聖智大空云何彼彼空謂於彼無彼",
    "X17n0323_002:0159a08": "空是名彼彼空大慧譬如庶子母舍無象馬牛羊等",
    "X17n0323_002:0159a09": "非無比丘眾而說彼空非舍舍性空亦非比丘比丘",
    "X17n0323_002:0159a10": "性空非餘處無象馬是名一切法自相彼於彼無彼",
    "X17n0323_002:0159a11": "是名彼彼空是名七種空彼彼空者是空最麤汝當",
    "X17n0323_002:0159a12": "遠離。",
    "X17n0323_002:0159a13": "空有廣略故諸經教說空義不一於是復略陳七",
    "X17n0323_002:0159a14": "種空謂相性等相謂一切性自共相以不可得故",
    "X17n0323_002:0159a15": "空故曰觀展轉積聚故即陰界入法互論開合展",
    "X17n0323_002:0159a16": "轉觀之了無積聚仍一一分別求之無性故自共",
    "X17n0323_002:0159a17": "相不生不生即空此性空也又以自他俱性推之",
    "X17n0323_002:0159a18": "不可得故不住自他俱相即相空也自性空者謂",
    "X17n0323_002:0159a19": "自己性不生是以不生為空又曰一切法性自性",
    "X17n0323_002:0159a20": "空則自別及通故一切法皆不生也前已空性此",
    "X17n0323_002:0159a21": "復言自性空者前則推撿入空故性相俱相此則",
    "X17n0323_002:0159a22": "本自二空故性相俱性真此揀之區以別矣行空",
    "X17n0323_002:0159a23": "言陰離我我所者陰本我所而性本離故從陰成",
    "X17n0323_002:0159a24": "我從我起行無不皆空故曰因所成所作業方便",
    "X17n0323_002:0159b01": "生謂所成即我所作業即行從陰本離是即行空",
    "X17n0323_002:0159b02": "無行空者謂不離前所作行了展轉緣起無自性",
    "X17n0323_002:0159b03": "可得則行而無行故無行亦空離言說空者凡言",
    "X17n0323_002:0159b04": "說出於妄想妄想自性無性故亦無言說若觀一",
    "X17n0323_002:0159b05": "切法無性則言說自離是即離言說空也第一義",
    "X17n0323_002:0159b06": "聖智大空者夫自覺聖智本不當空而能空彼見",
    "X17n0323_002:0159b07": "過習氣從所空得名所既空矣豈能空者不空即",
    "X17n0323_002:0159b08": "畢竟空也彼彼空者正謂外道所計之空對自言",
    "X17n0323_002:0159b09": "之但空於彼而不自空故曰於彼無彼空所以墮",
    "X17n0323_002:0159b10": "斷無者正為不自空故若彼己皆空則墮者復誰",
    "X17n0323_002:0159b11": "乎故以庶子母舍事非之意言雖無象馬而有比",
    "X17n0323_002:0159b12": "丘眾無象馬則猶無彼物之空而非無比丘則猶",
    "X17n0323_002:0159b13": "不能自空又曰非舍舍性空等則又縱斥之謂縱",
    "X17n0323_002:0159b14": "以一舍為空而餘舍未必盡空若以此雖有比丘",
    "X17n0323_002:0159b15": "而比丘性空者而未必一一比丘皆空若以此無",
    "X17n0323_002:0159b16": "象馬為空而餘處非無是皆以彼彼折之則能所",
    "X17n0323_002:0159b17": "彼此諸相宛然故曰是名一切法自相非謂空也",
    "X17n0323_002:0159b18": "故結斥之曰彼於彼無彼等初彼字謂外人但於",
    "X17n0323_002:0159b19": "彼無彼而不能無此又曰彼彼空者是空最麤即",
    "X17n0323_002:0159b20": "其斥外計可知矣(二)。",
    "X17n0323_002:0159b21": "大慧不自生非不生除住三昧是名無生離自性即",
    "X17n0323_002:0159b22": "是無生離自性剎那相續流注及異性現一切性離",
    "X17n0323_002:0159b23": "自性是故一切性離自性云何無二謂一切法如陰",
    "X17n0323_002:0159b24": "熱如長短如黑白大慧一切法無二非於涅槃彼生",
    "X17n0323_002:0159c01": "死非於生死彼涅槃異相因有性故是名無二如涅",
    "X17n0323_002:0159c02": "槃生死一切法亦如是是故空無生無二離自性相",
    "X17n0323_002:0159c03": "應當修學爾時世尊欲重宣此義而說偈言。",
    "X17n0323_002:0159c04": "我常說空法遠離於斷常生死如幻夢而彼業不壞",
    "X17n0323_002:0159c05": "虗空及涅槃滅二亦如是愚夫作妄想諸聖離有",
    "X17n0323_002:0159c06": "無。",
    "X17n0323_002:0159c07": "爾時世尊復告大慧菩薩摩訶薩言大慧空無生無",
    "X17n0323_002:0159c08": "二離自性相普入諸佛一切修多羅凡所有經悉說",
    "X17n0323_002:0159c09": "此義諸修多羅悉隨眾生希望心故為分別說顯示",
    "X17n0323_002:0159c10": "其義而非真實在於言說如鹿渴想誑惑群鹿鹿於",
    "X17n0323_002:0159c11": "彼相計著水性而彼無水如是一切修多羅所說諸",
    "X17n0323_002:0159c12": "法為令愚夫發歡喜故非實聖智在於言說是故當",
    "X17n0323_002:0159c13": "依於義莫著言說。",
    "X17n0323_002:0159c14": "已明一切法空此復別醻無生等義皆所以申明",
    "X17n0323_002:0159c15": "空理亦可四義互相發明亦文之旨也不自生等",
    "X17n0323_002:0159c16": "究言應如大論偈諸法不自生亦不從它生不生",
    "X17n0323_002:0159c17": "不無因是故說無生今通總云不自生非不生者",
    "X17n0323_002:0159c18": "謂非一向不生也以理言之無生而無所不生永",
    "X17n0323_002:0159c19": "嘉云若實無生無不生然則云無生者約住三昧",
    "X17n0323_002:0159c20": "云爾故曰除住三昧次釋離自性義還約無生言",
    "X17n0323_002:0159c21": "之故曰離自性即是無生離自性言剎那相續流",
    "X17n0323_002:0159c22": "注者心也及異性現等法也謂心變異故則有異",
    "X17n0323_002:0159c23": "性所現一切法亦皆離性云何無二者追釋不二",
    "X17n0323_002:0159c24": "義文先約事示二相故曰一切法如陰(平呼)熱等則",
    "X17n0323_002:0160a01": "事之不得不異也又曰一切法無二則理之不得",
    "X17n0323_002:0160a02": "不一也以其理一融彼事異則一切法無二無二",
    "X17n0323_002:0160a03": "即空非於涅槃彼生死等彼亦外義非同凡外以",
    "X17n0323_002:0160a04": "生死涅槃互相彼異而謂有外相因則各有性也",
    "X17n0323_002:0160a05": "故言無二以一之結例勸修云云偈初總頌空離",
    "X17n0323_002:0160a06": "斷常所謂無生離自性等亦無不皆離次明生死",
    "X17n0323_002:0160a07": "涅槃各離斷常則生死以如幻故不常彼業不壞",
    "X17n0323_002:0160a08": "故不斷涅槃亦以如幻故不常非同灰滅故不斷",
    "X17n0323_002:0160a09": "文言涅槃而及虗空者即三無為法也以生死不",
    "X17n0323_002:0160a10": "斷不常故即是涅槃以涅槃不斷不常故不外生",
    "X17n0323_002:0160a11": "死而愚者以妄想故作斷常見諸聖以離有無故",
    "X17n0323_002:0160a12": "則無二法之異爾時世尊下總言空無生等為一",
    "X17n0323_002:0160a13": "切大教之詮旨故曰普入一切修多羅但以此義",
    "X17n0323_002:0160a14": "印定其說則邪正不謬非此則外道說矣又曰隨",
    "X17n0323_002:0160a15": "眾生希望心故者謂雖隨宜以言說顯示空等而",
    "X17n0323_002:0160a16": "非真實在於言說若苟執之不唯亡理亦失言教",
    "X17n0323_002:0160a17": "故此誡之令離言說離何所離無著而已文字性",
    "X17n0323_002:0160a18": "離其謂是歟如摽月指斯得之矣。○(三)右第二十",
    "X17n0323_002:0160a19": "一章。",
    "X17n0323_002:0160a20": "楞伽阿跋多羅寶經卷第一竟",
    "X17n0323_002:0160a21": "楞伽阿跋多羅寶經卷第二",
    "X17n0323_002:0160a22": "一切佛語心品第一之二",
    "X17n0323_002:0160a23": "爾時大慧菩薩摩訶薩白佛言世尊世尊修多羅說",
    "X17n0323_002:0160a24": "如來藏自性清淨轉三十二相入於一切眾生身中",
    "X17n0323_002:0160b01": "如大價寶垢衣所纏如來之藏常住不變亦復如是",
    "X17n0323_002:0160b02": "而陰界入垢衣所纏貪欲恚癡不實妄想塵勞所汙",
    "X17n0323_002:0160b03": "一切諸佛之所演說云何世尊同外道說我言有如",
    "X17n0323_002:0160b04": "來藏耶世尊外道亦說有常作者離於求那周遍不",
    "X17n0323_002:0160b05": "滅世尊彼說有我佛告大慧我說如來藏不同外道",
    "X17n0323_002:0160b06": "所說之我大慧有時空無相無願如實際法性法身",
    "X17n0323_002:0160b07": "涅槃離自性不生不滅本來寂靜自性涅槃如是等",
    "X17n0323_002:0160b08": "句說如來藏已如來應供等正覺為斷愚夫畏無我",
    "X17n0323_002:0160b09": "句故說離妄想無所有境界如來藏門大慧未來現",
    "X17n0323_002:0160b10": "在菩薩摩訶薩不應作我見計著譬如陶家於一泥",
    "X17n0323_002:0160b11": "聚以人工水木輪繩方便作種種器如來亦復如是",
    "X17n0323_002:0160b12": "於法無我離一切妄想相以種種智慧善巧方便或",
    "X17n0323_002:0160b13": "說如來藏或說無我以是因緣故說如來藏不同外",
    "X17n0323_002:0160b14": "道所說之我是名說如來藏開引計我諸外道故說",
    "X17n0323_002:0160b15": "如來藏令離不實我見妄想入三解脫門境界希望",
    "X17n0323_002:0160b16": "疾得阿耨多羅三藐三菩提是故如來應供等正覺",
    "X17n0323_002:0160b17": "作如是說如來之藏若不如是則同外道是故大慧",
    "X17n0323_002:0160b18": "為離外道見故當依無我如來之藏爾時世尊欲重",
    "X17n0323_002:0160b19": "宣此義而說偈言。",
    "X17n0323_002:0160b20": "人相續陰緣與微塵勝自在作心量妄想。",
    "X17n0323_002:0160b21": "言有似而實非說有異而本同是不可不辨也苟",
    "X17n0323_002:0160b22": "不甄明邪將濫正故大慧以佛說如來藏在纏不",
    "X17n0323_002:0160b23": "變有同外道所計神我為問文先述佛說云如來",
    "X17n0323_002:0160b24": "藏自性清淨者夫藏體本空未始染汙名曰清淨",
    "X17n0323_002:0160c01": "蓋生佛所同如來顯之則三十二相全體發現眾",
    "X17n0323_002:0160c02": "生性之則陰界入纏常住不變此示因果不二則",
    "X17n0323_002:0160c03": "曰轉入其實當體全是非謂實有轉入之相亦猶",
    "X17n0323_002:0160c04": "經曰佛法界身入一切眾生心想中是也如大價",
    "X17n0323_002:0160c05": "寶等譬合可知云何世尊下正結問也言外道亦",
    "X17n0323_002:0160c06": "說有常作者即彼計神我有常是為作者離於所",
    "X17n0323_002:0160c07": "依陰入等緣而有我性周徧故曰離於求那周徧",
    "X17n0323_002:0160c08": "不滅將以此同如來藏者答中先約法判異言我",
    "X17n0323_002:0160c09": "說如來藏本無我相但為顯德破妄說我與無我",
    "X17n0323_002:0160c10": "不同外道定計之我故曰有時空無相無願等謂",
    "X17n0323_002:0160c11": "或有時以如是句義於法無我中說如來藏是我",
    "X17n0323_002:0160c12": "具顯眾德即真我義同出異名亦相為名實又為",
    "X17n0323_002:0160c13": "愚夫著我畏無我句斷彼見故說離妄想無所有",
    "X17n0323_002:0160c14": "境界即說如來藏是無我義然皆能通名言則門",
    "X17n0323_002:0160c15": "義而已故曰如來藏門非謂如來偏在於我故不",
    "X17n0323_002:0160c16": "應作我見計著是知邪正在實不在名次引譬結",
    "X17n0323_002:0160c17": "顯則曰譬如陶家於一泥聚等夫泥聚一也本無",
    "X17n0323_002:0160c18": "定器以作工方便故種種之器形喻法無我亦一",
    "X17n0323_002:0160c19": "也本無定名以智慧巧便故種種之名立如前空",
    "X17n0323_002:0160c20": "無相無願以至自性涅槃是也故結顯云或說如",
    "X17n0323_002:0160c21": "來藏或說無我等夫對如來藏以言無我則如來",
    "X17n0323_002:0160c22": "藏為我矣既曰或說無我是亦即我為無我矣然",
    "X17n0323_002:0160c23": "則說以為我者為開引計我諸外道令因妄我達",
    "X17n0323_002:0160c24": "真我故說以為無我者令離不實我見妄想入三",
    "X17n0323_002:0161a01": "脫門故本未始有定說也亦可作四句分別謂無",
    "X17n0323_002:0161a02": "我破我等(云云)又曰希望疾得等者復宗結示也謂",
    "X17n0323_002:0161a03": "其說雖通若離外見當依無我如來之藏故知藏",
    "X17n0323_002:0161a04": "名實通二義不同外道所計之我偈言人相續陰",
    "X17n0323_002:0161a05": "者正謂外道計我之本不出五陰而人亦我也緣",
    "X17n0323_002:0161a06": "與微塵皆外道計能造者然不離心量妄想所以",
    "X17n0323_002:0161a07": "非也。○右第一章。",
    "X17n0323_002:0161a08": "爾時大慧菩薩摩訶薩觀未來眾生復請世尊惟願",
    "X17n0323_002:0161a09": "為說脩行無間如諸菩薩摩訶薩脩行者大方便佛",
    "X17n0323_002:0161a10": "告大慧菩薩摩訶薩成就四法得脩行者大方便云",
    "X17n0323_002:0161a11": "何為四謂善分別自心現觀外性非性離生滅住見",
    "X17n0323_002:0161a12": "得自覺聖智善樂是名菩薩摩訶薩成就四法得脩",
    "X17n0323_002:0161a13": "行者大方便云何菩薩摩訶薩善分別自心現謂如",
    "X17n0323_002:0161a14": "是觀三界唯心分齊離我我所無動搖離去來無始",
    "X17n0323_002:0161a15": "虗偽習氣所熏三界種種色行繫縛身財建立妄想",
    "X17n0323_002:0161a16": "隨入現是名菩薩摩訶薩善分別自心現。",
    "X17n0323_002:0161a17": "志大道者宜有大脩行期大果者要有大方便苟",
    "X17n0323_002:0161a18": "脩行而不得方便雖欲成道果難矣大慧既聞疾",
    "X17n0323_002:0161a19": "得菩提又觀後世有入道之機故請脩行無間之",
    "X17n0323_002:0161a20": "法言無間者謂無間斷間雜也無間雜則精無間",
    "X17n0323_002:0161a21": "斷則進既精且進何行而不得哉答中言成就四",
    "X17n0323_002:0161a22": "法得脩行者大方便謂方便則善巧異稱或對實",
    "X17n0323_002:0161a23": "慧或前正觀皆方便也抑方便多門今此四法是",
    "X17n0323_002:0161a24": "方便之大者故與餘異而特明此四者不出脩性",
    "X17n0323_002:0161b01": "因果故善性乃所以善修善因乃所以善果至果",
    "X17n0323_002:0161b02": "善矣則無不皆善此四所以為次也初善分別自",
    "X17n0323_002:0161b03": "心現謂如是觀三界唯心分齊者即三界為所觀",
    "X17n0323_002:0161b04": "以唯心為分齊夫三界本無唯一妄想妄想無相",
    "X17n0323_002:0161b05": "不出自心故唯心分齊即自心之分齊也了心外",
    "X17n0323_002:0161b06": "無法故離我我所唯一如相故求動搖去來者不",
    "X17n0323_002:0161b07": "可得尚何妄現之有但由無始妄習熏故三界色",
    "X17n0323_002:0161b08": "行等妄想隨入自心發現言色行則略舉二陰由",
    "X17n0323_002:0161b09": "陰故繫縛身財則兼語受用由身故建立苟知諸",
    "X17n0323_002:0161b10": "法一出妄熏還依自心而現自心本寂復何事哉",
    "X17n0323_002:0161b11": "如是分別斯為善矣(一)。",
    "X17n0323_002:0161b12": "云何菩薩摩訶薩善觀外性非性謂燄夢等一切性",
    "X17n0323_002:0161b13": "無始虗偽妄想習因觀一切性自性菩薩摩訶薩作",
    "X17n0323_002:0161b14": "如是善觀外性非性是名菩薩摩訶薩善觀外性非",
    "X17n0323_002:0161b15": "性云何菩薩摩訶薩善離生住滅見謂如幻夢一切",
    "X17n0323_002:0161b16": "性自他俱性不生隨入自心分齊故見外性非性見",
    "X17n0323_002:0161b17": "識不生及緣不積聚見妄想緣生於三界內外一切",
    "X17n0323_002:0161b18": "法不可得見離自性生見悉滅知如幻等諸法自性",
    "X17n0323_002:0161b19": "得無生法忍得無生法忍已離生住滅見是名菩薩",
    "X17n0323_002:0161b20": "摩訶薩善分別離生住滅見云何菩薩摩訶薩得自",
    "X17n0323_002:0161b21": "覺聖智善樂謂得無生法忍住第八菩薩地得離心",
    "X17n0323_002:0161b22": "意意識五法自性二無我相得意生身世尊意生身",
    "X17n0323_002:0161b23": "者何因緣佛告大慧意生身者譬如意去迅疾無礙",
    "X17n0323_002:0161b24": "故名意生譬如意去石譬無礙於彼異方無量由延",
    "X17n0323_002:0161c01": "因先所見憶念不忘自心流注不絕於身無障礙生",
    "X17n0323_002:0161c02": "大慧如是意生身得一時俱菩薩摩訶薩意生身如",
    "X17n0323_002:0161c03": "幻三昧力自在神通妙相莊嚴聖種類身一時俱生",
    "X17n0323_002:0161c04": "猶如意生無有障礙隨所憶念本願境界為成就眾",
    "X17n0323_002:0161c05": "生得自覺聖智善樂如是菩薩摩訶薩得無生法忍",
    "X17n0323_002:0161c06": "住第八菩薩地轉捨心意意識五法自性二無我相",
    "X17n0323_002:0161c07": "身及得意生身得自覺聖智善樂是名菩薩摩訶薩",
    "X17n0323_002:0161c08": "成就四法得修行者大方便當如是學。",
    "X17n0323_002:0161c09": "既了自心復何外性而曰觀外性非性者了無內",
    "X17n0323_002:0161c10": "外趣外觀爾謂炎夢等一切性本於無始妄習為",
    "X17n0323_002:0161c11": "因故不實如幻夢等今稱性而觀故觀一切性自",
    "X17n0323_002:0161c12": "性即是非性則不自生等無生觀也離生住滅見",
    "X17n0323_002:0161c13": "中謂如幻夢等疊上也見識不生下正示離見謂",
    "X17n0323_002:0161c14": "由前觀故內見識不生外緣塵不積聚一一求實",
    "X17n0323_002:0161c15": "性不可得故曰不生不生而生以妄想緣生於三",
    "X17n0323_002:0161c16": "界內外諸法均地一理故皆不可得則離性而已",
    "X17n0323_002:0161c17": "見性離者見亦自離緣生與見皆悉寂滅故曰生",
    "X17n0323_002:0161c18": "見悉滅如是證知諸法自性即無生忍無生則無",
    "X17n0323_002:0161c19": "滅故生住滅見無不離也得自覺聖智善樂者即",
    "X17n0323_002:0161c20": "住第八地所得法樂按台宗明位至八地始得無",
    "X17n0323_002:0161c21": "生多是通乘或別圓教道之說又此四法悉明幻",
    "X17n0323_002:0161c22": "化故知通乘兼於別圓此其二也不言所樂而言",
    "X17n0323_002:0161c23": "離心意意識等者是以離為樂非別有所樂也謂",
    "X17n0323_002:0161c24": "一念轉捨如是等法凡對治門能所悉離則自覺",
    "X17n0323_002:0162a01": "聖智於是而得故知證處只在離處離斯得矣若",
    "X17n0323_002:0162a02": "夫圓照法界不見有一法可得者其為聖智善樂",
    "X17n0323_002:0162a03": "當何所云而獨言得意生身者起化之本也亦捨",
    "X17n0323_002:0162a04": "意而後得意之用譬凡三義謂迅疾義無礙義憶",
    "X17n0323_002:0162a05": "先所見義如文云云自心流注不絕者意也於身",
    "X17n0323_002:0162a06": "無障礙生者生也謂意去時身必得生唯聖及得",
    "X17n0323_002:0162a07": "通者能之若約凡論意到未必身到言得一時俱",
    "X17n0323_002:0162a08": "者結上意生無有前後也菩薩意生下再提法合",
    "X17n0323_002:0162a09": "謂如幻三昧自在神通猶能生之意也妙相莊嚴",
    "X17n0323_002:0162a10": "聖種類身猶所生之身也亦一時俱故無前後猶",
    "X17n0323_002:0162a11": "如意生等正合可知兼言成就眾生亦得是樂相",
    "X17n0323_002:0162a12": "也同異之相後當更明若台宗明義則真似不同",
    "X17n0323_002:0162a13": "佛意隨宜初無定在此為釋經非專判教得以置",
    "X17n0323_002:0162a14": "之(二)。○右第二章。",
    "X17n0323_002:0162a15": "爾時大慧菩薩摩訶薩復請世尊惟願為說一切諸",
    "X17n0323_002:0162a16": "法緣因之相以覺緣因相故我及諸菩薩離一切性",
    "X17n0323_002:0162a17": "有無妄見無妄想見漸次俱生佛告大慧一切法二",
    "X17n0323_002:0162a18": "種緣相謂外及內外緣者謂泥團柱輪繩水木人工",
    "X17n0323_002:0162a19": "諸方便緣有瓶生如泥瓶縷疊草席種牙酪酥等方",
    "X17n0323_002:0162a20": "便緣生亦復如是是名外緣前後轉生云何內緣謂",
    "X17n0323_002:0162a21": "無明愛業等法得緣名從彼生陰界入法得緣所起",
    "X17n0323_002:0162a22": "名彼無差別而愚夫妄想是名內緣法大慧彼因者",
    "X17n0323_002:0162a23": "有六種謂當有因相續因相因作因顯示因待因當",
    "X17n0323_002:0162a24": "有因者作因已內外法生相續因者作攀緣已內外",
    "X17n0323_002:0162b01": "法生陰種子等相因者作無間相相續生作因者作",
    "X17n0323_002:0162b02": "增上事如轉輪王顯示因者妄想事生已相現作所",
    "X17n0323_002:0162b03": "作如燈照色等待因者滅時作相續斷不妄想性生。",
    "X17n0323_002:0162b04": "夫因緣之說蓋佛教生法之正本亦攝一切世出",
    "X17n0323_002:0162b05": "世間法以義則有親疎以法則必相濟未有有因",
    "X17n0323_002:0162b06": "而無緣未有有緣而無因離是而能成事者無之",
    "X17n0323_002:0162b07": "即是而求實法者亦不可得此因緣所以成事而",
    "X17n0323_002:0162b08": "成理也如前四法方便莫非因緣者亦曰緣因義",
    "X17n0323_002:0162b09": "有前後爾故大慧復請說緣因相但了諸法因緣",
    "X17n0323_002:0162b10": "所成則有無妄想一切皆離亦離漸次俱見故曰",
    "X17n0323_002:0162b11": "無妄想見漸次俱生義如後明釋中言二種緣相",
    "X17n0323_002:0162b12": "者外緣謂借事明義如泥團等內緣則的指無明",
    "X17n0323_002:0162b13": "愛業此直以緣為能成以緣所起法為所成如以",
    "X17n0323_002:0162b14": "諸方便緣而有瓶生即瓶是所成例陰界入等是",
    "X17n0323_002:0162b15": "所成法亦爾餘縷氎等例之可見言前後轉生者",
    "X17n0323_002:0162b16": "一往約事云爾據後則曰彼無差別謂無俱生漸",
    "X17n0323_002:0162b17": "次差別亦為下俱遣張本次明彼因有六種者謂",
    "X17n0323_002:0162b18": "彼緣之因對前應論親疎之義言當有因即以一",
    "X17n0323_002:0162b19": "念為因而有根境內外法生從果名因故曰當有",
    "X17n0323_002:0162b20": "相續因者謂於前根境作攀緣已隨善惡業續生",
    "X17n0323_002:0162b21": "後陰種子等果復為因相因者惟作之無間則有",
    "X17n0323_002:0162b22": "善惡相相續生作因者於因上作因如輪王已勝",
    "X17n0323_002:0162b23": "而更作增上事顯示因者凡妄想事生必有相現",
    "X17n0323_002:0162b24": "於作所作中如燈照色顯然可見待因者即妄不",
    "X17n0323_002:0162c01": "妄相待生謂妄想滅時不妄想性作妄想相續時",
    "X17n0323_002:0162c02": "不妄想則斷故曰滅時作相續斷以妄待不妄義",
    "X17n0323_002:0162c03": "當不妄想性生也(一)。",
    "X17n0323_002:0162c04": "大慧彼自妄想相愚夫不漸次生不俱生所以者何",
    "X17n0323_002:0162c05": "若復俱生者作所作無分別不得因相故若漸次生",
    "X17n0323_002:0162c06": "者不得相我故漸次生不生如不生子無父名大慧",
    "X17n0323_002:0162c07": "漸次生相續方便不然但妄想耳因攀緣次第增上",
    "X17n0323_002:0162c08": "緣等生所生故大慧漸次生不生妄想自性計著相",
    "X17n0323_002:0162c09": "故漸次俱不生自心現受用故自相共相外性非性",
    "X17n0323_002:0162c10": "大慧漸次俱不生除自心現不覺妄想故相生是故",
    "X17n0323_002:0162c11": "因緣作事方便相當離漸次俱見爾時世尊欲重宣",
    "X17n0323_002:0162c12": "此義而說偈言。",
    "X17n0323_002:0162c13": "一切都無生亦無因緣滅於彼生滅中而起因緣想",
    "X17n0323_002:0162c14": "非遮滅復生相續因緣起唯為斷凡愚癡惑妄想緣",
    "X17n0323_002:0162c15": "有無緣起法是悉無有生習氣所迷轉從是三有現",
    "X17n0323_002:0162c16": "真實無生緣亦復無有滅觀一切有為猶如虗空華",
    "X17n0323_002:0162c17": "攝受及所攝捨離惑亂見非已生當生亦復無因緣",
    "X17n0323_002:0162c18": "一切無所有斯皆是言說。",
    "X17n0323_002:0162c19": "次破因緣非二種生相言彼自妄想相愚夫者謂",
    "X17n0323_002:0162c20": "於彼因緣見漸次俱生相者皆自妄想之所分別",
    "X17n0323_002:0162c21": "亦為愚夫作妄想相文特倒言爾其實俱不當二",
    "X17n0323_002:0162c22": "種生故徵覈曰若俱生者作所作無分別則因與",
    "X17n0323_002:0162c23": "果混不得因相別故若漸次生者應有先後是得",
    "X17n0323_002:0162c24": "相於愚夫而不得相於我謂於如來不見有前後",
    "X17n0323_002:0163a01": "念相待可得若作平呼則是不得相彼我義故起",
    "X17n0323_002:0163a02": "後父子譬云如不生子無父名是猶後念未生不",
    "X17n0323_002:0163a03": "名前念反顯前念若滅亦無後念可續以例父子",
    "X17n0323_002:0163a04": "其義如之故曰漸次相續方便不然不然者非義",
    "X17n0323_002:0163a05": "也但妄想謂生耳亦以妄想依四緣故見有漸次",
    "X17n0323_002:0163a06": "生相(四緣名義如別)由是覈之則不見有生相可得故正",
    "X17n0323_002:0163a07": "結示曰漸次生不生等然則有二生相者一依妄",
    "X17n0323_002:0163a08": "想自性計著相故漸次生一依自心現受用故俱",
    "X17n0323_002:0163a09": "生謂以自心所現諸法言之雖若一時俱生然以",
    "X17n0323_002:0163a10": "自共相推外性非性不可得則二俱不生又曰除",
    "X17n0323_002:0163a11": "自心現不覺妄想故相生者還結歸上二義而已",
    "X17n0323_002:0163a12": "理而言之性本不生則法無自相法無自相則於",
    "X17n0323_002:0163a13": "事無著自然不壞世諦而契第一義諦也於是總",
    "X17n0323_002:0163a14": "觀離見云云偈言一切都無生者謂漸次及俱俱",
    "X17n0323_002:0163a15": "不生也生尚不可得況得有因緣滅乎況於彼生",
    "X17n0323_002:0163a16": "滅中而得起因緣想乎作是遺者非謂遮彼生滅",
    "X17n0323_002:0163a17": "因緣以世諦言之不少一法併遣則斷滅矣唯為",
    "X17n0323_002:0163a18": "斷彼凡愚妄緣故作是說然則緣何所斷寄緣以",
    "X17n0323_002:0163a19": "斷想故曰有無緣起法是悉無有生但以習惑迷",
    "X17n0323_002:0163a20": "轉見有三界而真寂性中本無生滅故以無生而",
    "X17n0323_002:0163a21": "觀有為悉如空華於攝所攝境不見有無惑亂等",
    "X17n0323_002:0163a22": "相則已生當生等一切無有凡是皆假名言說耳",
    "X17n0323_002:0163a23": "(二)。○右第三章。",
    "X17n0323_002:0163a24": "爾時大慧菩薩摩訶薩復白佛言世尊惟願為說言",
    "X17n0323_002:0163b01": "說妄想相心經世尊我及餘菩薩摩訶薩若善知言",
    "X17n0323_002:0163b02": "說妄想相心經則能通達言說所說二種義疾得阿",
    "X17n0323_002:0163b03": "耨多羅三藐三菩提以言說所說二種趣淨一切眾",
    "X17n0323_002:0163b04": "生佛告大慧諦聽諦聽善思念之當為汝說大慧白",
    "X17n0323_002:0163b05": "佛言善哉世尊唯然受教佛告大慧有四種言說妄",
    "X17n0323_002:0163b06": "想相謂相言說夢言說過妄想計著言說無始妄想",
    "X17n0323_002:0163b07": "言說相言說者從自妄想色相計著生夢言說者先",
    "X17n0323_002:0163b08": "所經境界隨憶念生從覺已境界無性生過妄想計",
    "X17n0323_002:0163b09": "著言說者先怨所作業隨憶念生無始妄想言說者",
    "X17n0323_002:0163b10": "無始虗偽計著過自種習氣生是名四種言說妄想",
    "X17n0323_002:0163b11": "相。",
    "X17n0323_002:0163b12": "法本自然者道以之全言說詮示者理以之虧夫",
    "X17n0323_002:0163b13": "然則聖人豈有意於言說哉為眾生迷不知道不",
    "X17n0323_002:0163b14": "得已而有言說是故言說者可因之而顯義不應",
    "X17n0323_002:0163b15": "滯教而忘理不幸凡愚執著因成戲論反蔽於道",
    "X17n0323_002:0163b16": "此聖人所以尤謹言焉大慧因向有斯但言說之",
    "X17n0323_002:0163b17": "語則言說為妄想相即此經所說名相妄想顯示",
    "X17n0323_002:0163b18": "第一義心故曰妄想相心經大慧請意既以言說",
    "X17n0323_002:0163b19": "相說第一義則言說所說有義有趣若善通達可",
    "X17n0323_002:0163b20": "以得佛道而淨一切眾生垢染是則言說妄想非",
    "X17n0323_002:0163b21": "復妄想也若唯妄想則不足以示第一義而以之",
    "X17n0323_002:0163b22": "名經非邪此其進退可疑者答中先區別其相謂",
    "X17n0323_002:0163b23": "言說妄想者非道也而說第一義心者是道也苟",
    "X17n0323_002:0163b24": "善義趣去道不遠亦淨眾生妄念可也如執能說",
    "X17n0323_002:0163c01": "而失所說雖說第一義心亦非真實於是先明言",
    "X17n0323_002:0163c02": "說妄想相凡四種相言說者從自妄想色相計著",
    "X17n0323_002:0163c03": "生如後依七處和合出聲而生計著故有言說相",
    "X17n0323_002:0163c04": "次夢言說者謂憶念先所經境界後形於夢寐因",
    "X17n0323_002:0163c05": "有言說覺已無實境界可得故曰從覺已境界無",
    "X17n0323_002:0163c06": "性生亦與未夢時一也使知相如夢夢如覺則皆",
    "X17n0323_002:0163c07": "無性矣後二言說一從先怨所作業者即先有怨",
    "X17n0323_002:0163c08": "之人或被毀害藏之於心後時忽發憤恨之言是",
    "X17n0323_002:0163c09": "也一從無始自種習氣生猶今汎汎口業是也而",
    "X17n0323_002:0163c10": "特出此四者蓋攝三性義足故即初二無記性後",
    "X17n0323_002:0163c11": "二屬惡性兼前詮示善法則三性具矣(一)。",
    "X17n0323_002:0163c12": "爾時大慧菩薩摩訶薩復以此義勸請世尊惟願更",
    "X17n0323_002:0163c13": "說言說妄想所現境界世尊何處何故云何何因眾",
    "X17n0323_002:0163c14": "生妄想言說生佛告大慧頭胷喉鼻脣舌齗齒和合",
    "X17n0323_002:0163c15": "出音聲大慧白佛言世尊言說妄想為異為不異佛",
    "X17n0323_002:0163c16": "告大慧言說妄想非異非不異所以者何謂彼因生",
    "X17n0323_002:0163c17": "相故大慧若言說妄想異者妄想不應是因若不異",
    "X17n0323_002:0163c18": "者語不顯義而有顯示是故非異非不異大慧復白",
    "X17n0323_002:0163c19": "佛言世尊為言說即是第一義為所說者是第一義",
    "X17n0323_002:0163c20": "佛告大慧非言說是第一義亦非所說是第一義所",
    "X17n0323_002:0163c21": "以者何謂第一義聖樂言說所入是第一義非言說",
    "X17n0323_002:0163c22": "是第一義第一義者聖智自覺所得非言說妄想覺",
    "X17n0323_002:0163c23": "境界是故言說妄想不顯示第一義言說者生滅動",
    "X17n0323_002:0163c24": "搖展轉因緣起若展轉因緣起者彼不顯示第一義",
    "X17n0323_002:0164a01": "大慧自佗相無性故言說相不顯示第一義復次大",
    "X17n0323_002:0164a02": "慧隨入自心現量故種種相外性非性言說妄想不",
    "X17n0323_002:0164a03": "顯示第一義是故大慧當離言說諸妄想相爾時世",
    "X17n0323_002:0164a04": "尊欲重宣此義而說偈言。",
    "X17n0323_002:0164a05": "諸性無自性亦復無言說甚深空空義愚夫不能了",
    "X17n0323_002:0164a06": "一切性自性言說法如影自覺聖智子實際我所說。",
    "X17n0323_002:0164a07": "次請言說所現境界即所說有善惡事理等境界",
    "X17n0323_002:0164a08": "也如上明四種言說事中善惡則既聞之矣復依",
    "X17n0323_002:0164a09": "此義請說妄想及第一義之境界凡疊四問謂何",
    "X17n0323_002:0164a10": "處等初答何處者謂由息風依頭等七處和合有",
    "X17n0323_002:0164a11": "聲既依眾緣生則聲為妄矣因有第二為異不異",
    "X17n0323_002:0164a12": "何故之問其答則曰謂彼因生相故即以彼妄想",
    "X17n0323_002:0164a13": "因生言說相故非異非不異若異則妄想非因若",
    "X17n0323_002:0164a14": "不異則言說非相直妄想語業爾不能顯義既亦",
    "X17n0323_002:0164a15": "得有顯示相則不同妄想苟不可以同異求實即",
    "X17n0323_002:0164a16": "非異非不異則幾於真故復起第三問佛答言說",
    "X17n0323_002:0164a17": "所說皆非第一義縱或言理非自得之玅則似是",
    "X17n0323_002:0164a18": "而非唯以自覺聖樂言說所入是第一義言第一",
    "X17n0323_002:0164a19": "義聖樂則聖智所覺境界由言說入而入則非言",
    "X17n0323_002:0164a20": "說故非妄想覺境界是故言說不顯示第一義者",
    "X17n0323_002:0164a21": "即直釋何因之問其說有三謂一者言說出於生",
    "X17n0323_002:0164a22": "滅動搖展轉緣起而第一義則非也二者自他相",
    "X17n0323_002:0164a23": "無性故謂唯語言問答則自他相而已皆非實性",
    "X17n0323_002:0164a24": "三者隨入自心現量故謂凡所說不離自心現量",
    "X17n0323_002:0164b01": "分別自性非性則外性亦非皆不足以顯示第一",
    "X17n0323_002:0164b02": "義也然以自心現量言之則一切法皆自性安有",
    "X17n0323_002:0164b03": "所謂外性非性耶亦一往對妄示爾其實一自心",
    "X17n0323_002:0164b04": "之外凡所有性皆為非性正言無外性可得故曰",
    "X17n0323_002:0164b05": "外性非性後皆例此大論所謂除實相外餘皆魔",
    "X17n0323_002:0164b06": "事台宗謂之以理揀情其旨頗類焉然則言說若",
    "X17n0323_002:0164b07": "唯妄想應全不說第一義心邪曰以所說心非無",
    "X17n0323_002:0164b08": "其理唯以自覺聖樂奪言非爾抑以所說從言說",
    "X17n0323_002:0164b09": "相則非若了言說性離即第一義復何非之有故",
    "X17n0323_002:0164b10": "曰當離言說諸妄想相故知但離妄想言說自亡",
    "X17n0323_002:0164b11": "當體性離無別有也偈初四句正言諸法無自性",
    "X17n0323_002:0164b12": "則言說非言說即性亡處是第一義畢竟空理故",
    "X17n0323_002:0164b13": "曰甚深空空義蓋反上長行亦成顯後義後四句",
    "X17n0323_002:0164b14": "者謂若一切法有自性則言說亦非如影之非形",
    "X17n0323_002:0164b15": "不顯示第一義唯聖智所得是第一義故曰自覺",
    "X17n0323_002:0164b16": "聖智子等則符上文也(二)。○右第四章。",
    "X17n0323_002:0164b17": "爾時大慧菩薩摩訶薩復白佛言世尊惟願為說離",
    "X17n0323_002:0164b18": "一異俱不俱有無非有非無常無常一切外道所不",
    "X17n0323_002:0164b19": "行自覺聖智所行離妄想自相共相入於第一真實",
    "X17n0323_002:0164b20": "之義諸地相續漸次上上增進清淨之相隨入如來",
    "X17n0323_002:0164b21": "地相無開發本願譬如眾色魔尼境界無邊相行自",
    "X17n0323_002:0164b22": "心現趣部分之相一切諸法我及餘菩薩摩訶薩離",
    "X17n0323_002:0164b23": "如是等妄想自性自共相見疾得阿耨多羅三藐三",
    "X17n0323_002:0164b24": "菩提令一切眾生一切安樂具足充滿。",
    "X17n0323_002:0164c01": "言語道斷心行處滅是聖人自到境界亦學者契",
    "X17n0323_002:0164c02": "悟田地如向所明豈言語道斷而不心行處滅哉",
    "X17n0323_002:0164c03": "特是大慧欲究其說故復請說離四句法先列離",
    "X17n0323_002:0164c04": "四句相言有無者立本也或本無之餘離一異等",
    "X17n0323_002:0164c05": "解者作三番四句釋謂一異俱不俱(一異四句)有無非",
    "X17n0323_002:0164c06": "有非無(有無四句)常無常(常等四句)次第漸略不煩文也此",
    "X17n0323_002:0164c07": "諸四句見各有宗計略不復引(云云)次正請中初",
    "X17n0323_002:0164c08": "請因地自行離句法則曰一切外道所不行等蓋",
    "X17n0323_002:0164c09": "外道者正坐見中極至無言亦不出見故離見則",
    "X17n0323_002:0164c10": "非彼所行唯自覺聖智所行則離四句絕百非以",
    "X17n0323_002:0164c11": "無所行而行極聖境界此雖自因亦至於果言離",
    "X17n0323_002:0164c12": "妄想自相共相者惟其離四句故不見有自共相",
    "X17n0323_002:0164c13": "可得則一切皆離而後入第一義真實之地則初",
    "X17n0323_002:0164c14": "住也歷於諸地乃至上上增進清淨之相金光明",
    "X17n0323_002:0164c15": "所謂過諸菩薩所行清淨是也次請果地化他四",
    "X17n0323_002:0164c16": "說法則曰隨入如來地相等夫自行既以一門隨",
    "X17n0323_002:0164c17": "入自證玅離復以本願無說而說開發眾生而言",
    "X17n0323_002:0164c18": "無者意如向說所謂自行既離四執化他無妨四",
    "X17n0323_002:0164c19": "說然則四句一也但執之為四見入則為四門法",
    "X17n0323_002:0164c20": "無向背人自悟迷故譬之如眾色摩尼所現境界",
    "X17n0323_002:0164c21": "無不具顯無邊相行等即所譬法也相謂地相行",
    "X17n0323_002:0164c22": "即所修之行雖則無邊皆自心現趣彼部分之相",
    "X17n0323_002:0164c23": "謂一切法有乃至非有非無各有部類分限凡如",
    "X17n0323_002:0164c24": "此法皆願說之三結請中亦雙結自他法如文云",
    "X17n0323_002:0165a01": "云(一)。",
    "X17n0323_002:0165a02": "佛告大慧善哉善哉汝能問我如是之義多所安樂",
    "X17n0323_002:0165a03": "多所饒益哀愍一切諸天世人佛告大慧諦聽諦聽",
    "X17n0323_002:0165a04": "善思念之吾當為汝分別解說大慧白佛言善哉世",
    "X17n0323_002:0165a05": "尊唯然受教佛告大慧不知心量愚癡凡夫取內外",
    "X17n0323_002:0165a06": "性依於一異俱不俱有無非有非無常無常自性習",
    "X17n0323_002:0165a07": "因計著妄想譬如羣鹿為渴所逼見春時燄而作水",
    "X17n0323_002:0165a08": "想迷亂馳趣不知非水如是愚夫無始虗偽妄想所",
    "X17n0323_002:0165a09": "熏習三毒燒心樂色境界見生住滅取內外性墮於",
    "X17n0323_002:0165a10": "一異俱不俱有無非有非無常無常想妄見攝受如",
    "X17n0323_002:0165a11": "揵闥婆城凡愚無智而起城想無始習氣計著相現",
    "X17n0323_002:0165a12": "彼非有城非無城如是外道無始虗偽習氣計著依",
    "X17n0323_002:0165a13": "於一異俱不俱有無非有非無常無常見不能了知",
    "X17n0323_002:0165a14": "自心現量譬如有人夢見男女象馬車步城邑園林",
    "X17n0323_002:0165a15": "山河浴池種種莊嚴自身入中覺已憶念大慧於意",
    "X17n0323_002:0165a16": "云何如是士夫於前所夢憶念不捨為黠慧不大慧",
    "X17n0323_002:0165a17": "白佛言不也世尊佛告大慧如是凡夫惡見所噬外",
    "X17n0323_002:0165a18": "道智慧不知如夢自心現性依於一異俱不俱有無",
    "X17n0323_002:0165a19": "非有非無常無常見譬如畫像不高不下而彼凡愚",
    "X17n0323_002:0165a20": "作高下想如是未來外道惡見習氣充滿依於一異",
    "X17n0323_002:0165a21": "俱不俱有無非有非無常無常見自壞壞他餘離有",
    "X17n0323_002:0165a22": "無無生之論亦說言無謗因果見拔善根本壞清淨",
    "X17n0323_002:0165a23": "因勝求者當遠離去作如是說彼墮自他俱見有無",
    "X17n0323_002:0165a24": "妄想已墮建立誹謗以是惡見當墮地獄譬如翳目",
    "X17n0323_002:0165b01": "見有垂髮謂眾人言汝等觀此而是垂髮畢竟非性",
    "X17n0323_002:0165b02": "非無性見不見故如是外道妄見希望依於一異俱",
    "X17n0323_002:0165b03": "不俱有無非有非無常無常見誹謗正法自陷陷他",
    "X17n0323_002:0165b04": "譬如火輪非輪愚夫輪想非有智者如是外道惡見",
    "X17n0323_002:0165b05": "希望依於一異俱不俱有無非有非無常無常想一",
    "X17n0323_002:0165b06": "切性生譬如水泡似摩尼珠愚小無智作摩尼想計",
    "X17n0323_002:0165b07": "著追逐而彼水泡非摩尼非非摩尼取不取故如是",
    "X17n0323_002:0165b08": "外道惡見妄想習氣所熏於無所有說有生緣有者",
    "X17n0323_002:0165b09": "言滅。",
    "X17n0323_002:0165b10": "答中初總法說言不知心量愚癡凡夫者即彼凡",
    "X17n0323_002:0165b11": "夫以二事故計四句見一者不知自心現量等虗",
    "X17n0323_002:0165b12": "空同法界徧一切法無非心性而局自心於陰身",
    "X17n0323_002:0165b13": "內故見有外法於是取內外性依於同相起一見",
    "X17n0323_002:0165b14": "依於別相起異見依於兩間而起俱見離是三外",
    "X17n0323_002:0165b15": "起不俱見有無常無常例然(云云)由是因見成執",
    "X17n0323_002:0165b16": "因執成論因論而有是非因是非而有愛惡成愛",
    "X17n0323_002:0165b17": "見煩惱則生死無窮率由於此可不原其所自乎",
    "X17n0323_002:0165b18": "二者自性習因若唯初義其不知心量一也何有",
    "X17n0323_002:0165b19": "於異執哉皆由過去習因故有則始終計有無則",
    "X17n0323_002:0165b20": "始終計無雙亦雙非莫非夙習所薰不然則悠悠",
    "X17n0323_002:0165b21": "凡夫未必起見始外道也次別譬說凡十二喻文",
    "X17n0323_002:0165b22": "各有法譬合所以取譬之義不無同異法有合不",
    "X17n0323_002:0165b23": "合等隨文可知譬如羣鹿下譬也如是愚夫下法",
    "X17n0323_002:0165b24": "也言妄想所熏習者即自性習因義也三毒燒心",
    "X17n0323_002:0165c01": "者合上譬也取內外性等正合起見也略不合初",
    "X17n0323_002:0165c02": "義後文准知揵城譬中言彼非有城非無城者愚",
    "X17n0323_002:0165c03": "見謂有其實本無兼而言之則俱非義不能了知",
    "X17n0323_002:0165c04": "自心境界者兼合初義也夢喻中加憶念不捨則",
    "X17n0323_002:0165c05": "非慧也又曰不知如夢自心現性則知夢性本非",
    "X17n0323_002:0165c06": "有無畫象譬中言餘離有無無生之論者指正教",
    "X17n0323_002:0165c07": "也反將同己見故亦說言無勝求謂求勝法者當",
    "X17n0323_002:0165c08": "離此惡見言墮自他俱見等而文曰墮建立誹謗",
    "X17n0323_002:0165c09": "者謂有見者從而建立之無見者從而誹謗之仍",
    "X17n0323_002:0165c10": "說因見墮惡使彼懼焉垂髮譬中言非性非無性",
    "X17n0323_002:0165c11": "見不見故者謂以見故非無性以不見故非有性",
    "X17n0323_002:0165c12": "餘文例知水泡譬中言於無所有說有生者文見",
    "X17n0323_002:0165c13": "此中實通餘譬以莫非無有說有及於因緣有處",
    "X17n0323_002:0165c14": "則反言斷滅皆外道倒見如此(二)。",
    "X17n0323_002:0165c15": "復次大慧有三種量五分論各建立已得聖智自覺",
    "X17n0323_002:0165c16": "離二自性事而作有性妄想計著大慧心意意識身",
    "X17n0323_002:0165c17": "心轉變自心現攝所攝諸妄想斷如來地自覺聖智",
    "X17n0323_002:0165c18": "修行者不於彼作性非性想若復修行者如是境界",
    "X17n0323_002:0165c19": "性非性攝取相生者彼即取長養及取我人大慧若",
    "X17n0323_002:0165c20": "說彼性自性自共相一切皆是化佛所說非法佛說",
    "X17n0323_002:0165c21": "又諸言說悉由愚夫希望見生不為別建立趣自性",
    "X17n0323_002:0165c22": "法得聖智自覺三昧樂住者分別顯示譬如水中有",
    "X17n0323_002:0165c23": "樹影現彼非影非非影非樹形非非樹形如是外道",
    "X17n0323_002:0165c24": "見習所熏妄想計著依於一異俱不俱有無非有非",
    "X17n0323_002:0166a01": "無常無常想而不能知自心現量譬如明鏡隨緣顯",
    "X17n0323_002:0166a02": "現一切色像而無妄想彼非像非非像而見像非像",
    "X17n0323_002:0166a03": "妄想愚夫而作像想如是外道惡見自心像現妄想",
    "X17n0323_002:0166a04": "計著依於一異俱不俱有無非有非無常無常見譬",
    "X17n0323_002:0166a05": "如風水和合出聲彼非性非非性如是外道惡見妄",
    "X17n0323_002:0166a06": "想依於一異俱不俱有無非有非無常無常見譬如",
    "X17n0323_002:0166a07": "大地無艸木處熱燄川流洪浪雲湧彼非性非非性",
    "X17n0323_002:0166a08": "貪無貪故如是愚夫無始虗偽習氣所熏妄想計著",
    "X17n0323_002:0166a09": "依生住滅一異俱不俱有無非有非無常無常緣自",
    "X17n0323_002:0166a10": "住事門亦復如彼熱燄波浪譬如有人呪術機發以",
    "X17n0323_002:0166a11": "非眾生數毗舍闍鬼方便合成動搖云為凡愚妄想",
    "X17n0323_002:0166a12": "計著往來如是外道惡見希望依於一異俱不俱有",
    "X17n0323_002:0166a13": "無非有非無常無常見戲論計著不實建立大慧是",
    "X17n0323_002:0166a14": "故欲得自覺聖智事當離生住滅一異俱不俱有無",
    "X17n0323_002:0166a15": "非有非無常無常等惡見妄想。",
    "X17n0323_002:0166a16": "於此譬下通斥凡外起見所非者三一乖入道二",
    "X17n0323_002:0166a17": "墮我見三同權說故曰有三種量五分論(三量五分名相",
    "X17n0323_002:0166a18": "如別)即懸敘論宗雖各建立而修道契證得自覺聖",
    "X17n0323_002:0166a19": "智離二種自性妄想而彼外道作有性妄想計著",
    "X17n0323_002:0166a20": "則乖於入道一也是亦義當釋彼伏疑(云云)又曰",
    "X17n0323_002:0166a21": "心意意識身心轉變者謂轉變則自迷之悟了一",
    "X17n0323_002:0166a22": "切法皆自心現則攝所攝根境諸妄想斷是為依",
    "X17n0323_002:0166a23": "如來地修行者終不於彼境界起性非性想若復",
    "X17n0323_002:0166a24": "異是於如是境界攝取性非性有無相生者則為",
    "X17n0323_002:0166b01": "取著長養我人雖曰修行我人不除皆成見愛此",
    "X17n0323_002:0166b02": "則墮於我見二也又曰若說彼性自性自共相者",
    "X17n0323_002:0166b03": "謂若但說彼諸法自性有自共相凡如此說皆化",
    "X17n0323_002:0166b04": "佛說而已又諸言說悉由愚夫等者則因取著而",
    "X17n0323_002:0166b05": "有言說不同此經建立唯明一切法皆趣自心非",
    "X17n0323_002:0166b06": "為得聖智自覺三昧樂住者真實分別顯示則同",
    "X17n0323_002:0166b07": "於權說三也凡闢邪妄但以是三說考之彼無所",
    "X17n0323_002:0166b08": "逃其非熱燄譬中言依生住滅起見又曰緣自住",
    "X17n0323_002:0166b09": "事門者以今言之總不出於自他內外生住滅境",
    "X17n0323_002:0166b10": "依之起見有如彼熱燄者但文相影略故於初文",
    "X17n0323_002:0166b11": "唯言生住滅而不言是他境次文唯言自住事門",
    "X17n0323_002:0166b12": "而不言生滅互顯言之只是自他生滅事門也據",
    "X17n0323_002:0166b13": "唐譯云於聖智自證法性門中見生住滅者此雖",
    "X17n0323_002:0166b14": "出譯家容有未然彼徒見梵本有自住等語失於",
    "X17n0323_002:0166b15": "考究故也曾不智聖智自證法尚不可說豈容凡",
    "X17n0323_002:0166b16": "外緣之起見乎此其甚不可者故略出之是故欲",
    "X17n0323_002:0166b17": "得下結勸夫人孰不欲得自覺聖智而去惡見妄",
    "X17n0323_002:0166b18": "想哉患不自明爾故外塵情習得以覆蔽此既告",
    "X17n0323_002:0166b19": "其所以覆者蔽者之如是又患不自離若苟知而",
    "X17n0323_002:0166b20": "離之所謂自覺聖智何患乎不得結勸之要莫大",
    "X17n0323_002:0166b21": "乎此據文合更酬上四說之請而不言者凡三意",
    "X17n0323_002:0166b22": "故蓋四說者果上化他之事而非因地所知之要",
    "X17n0323_002:0166b23": "一也抑若自行離句忘情則化他四說任運而得",
    "X17n0323_002:0166b24": "二也又以法相言之四說不出四句但執則四見",
    "X17n0323_002:0166c01": "確爾入則四門豁如即逆而順返迷而悟說在其",
    "X17n0323_002:0166c02": "中三也(三)。",
    "X17n0323_002:0166c03": "爾時世尊欲重宣此義而說偈言。",
    "X17n0323_002:0166c04": "幻夢水樹影垂髮熱時燄如是觀三有究竟得解脫",
    "X17n0323_002:0166c05": "譬如鹿渴想動轉迷亂心鹿想謂為水而實無水事",
    "X17n0323_002:0166c06": "如是識種子動轉見境界愚夫妄想生如為翳所翳",
    "X17n0323_002:0166c07": "於無始生死計著攝受性如逆楔出楔捨離貪攝受",
    "X17n0323_002:0166c08": "如幻呪機發浮雲夢電光觀是得解脫永斷三相續",
    "X17n0323_002:0166c09": "於彼無有作猶如燄虗空如是知諸法則為無所知",
    "X17n0323_002:0166c10": "言教唯假名彼亦無有相於彼起妄想陰行如垂髮",
    "X17n0323_002:0166c11": "如畵垂髮幻夢犍闥婆城火輪熱時燄無而現眾生",
    "X17n0323_002:0166c12": "常無常一異俱不俱亦然無始過相續愚夫癡妄想",
    "X17n0323_002:0166c13": "明鏡水淨眼摩尼玅寚珠於中現眾色而實無所有",
    "X17n0323_002:0166c14": "一切性顯現如晝熱時燄種種眾色現如夢無所有。",
    "X17n0323_002:0166c15": "偈言幻夢水樹影等通頌上文但譬有重複文相",
    "X17n0323_002:0166c16": "交互頗不易明今先疏之即頌上有重複者三如",
    "X17n0323_002:0166c17": "翳目垂髮及夢喻凡四出之熱燄幻喻凡三出之",
    "X17n0323_002:0166c18": "陽炎畫象凡再出之單頌上者四如犍城等缺頌",
    "X17n0323_002:0166c19": "者二如聲及水泡別出者六如楔如浮雲如電如",
    "X17n0323_002:0166c20": "水如淨眼如摩尼皆長行所無次隨釋者偈初夢",
    "X17n0323_002:0166c21": "等四譬無非幼故以一幻字冠之然長行本明凡",
    "X17n0323_002:0166c22": "外起見今以譬幻觀三有者亦相成顯爾惟其不",
    "X17n0323_002:0166c23": "達幻理所以起四句計四見若亡即無生幻理其",
    "X17n0323_002:0166c24": "本一致自餘法譬文有錯雜及別出者政由所譬",
    "X17n0323_002:0167a01": "取與不一互相助顯詳之可知如是識種子等合",
    "X17n0323_002:0167a02": "釋上自性習因二義惟其不知心量故見心外境",
    "X17n0323_002:0167a03": "界如為翳所翳於無始生死等即次義也楔本喻",
    "X17n0323_002:0167a04": "貪貪故有生死今以幻法令其捨離是逆楔出楔",
    "X17n0323_002:0167a05": "也斷三相續者據後文則三毒是也於彼無有作",
    "X17n0323_002:0167a06": "猶如炎虗空者謂以炎相而知諸法則知無所知",
    "X17n0323_002:0167a07": "非曰無知知自無知也言教唯假名者謂有無等",
    "X17n0323_002:0167a08": "四句言教本唯假名無有實相惟其不了故起妄",
    "X17n0323_002:0167a09": "想想行等陰如垂髮也又如晝垂髮幻等凡疊七",
    "X17n0323_002:0167a10": "喻以明本無所有而現眾生例常無常等亦爾並",
    "X17n0323_002:0167a11": "頌上可知明鏡水淨眼等總喻雖現眾色而無所",
    "X17n0323_002:0167a12": "有一切性顯現等即如晝等別喻色現如夢則無",
    "X17n0323_002:0167a13": "所有二者互顯結一文之旨也(四)。",
    "X17n0323_002:0167a14": "復次大慧如來說法離如是四句謂一異俱不俱有",
    "X17n0323_002:0167a15": "無非有非無常無常離於有無建立謗謗分別結集",
    "X17n0323_002:0167a16": "真諦緣起道滅解脫如來說法以是為首非性非自",
    "X17n0323_002:0167a17": "在非無因非微塵非時非自性相續而為說法復次",
    "X17n0323_002:0167a18": "大慧為淨煩惱爾燄障故譬如商主次第建立百八",
    "X17n0323_002:0167a19": "句無所有善分別諸乘及諸地相。",
    "X17n0323_002:0167a20": "此下通示正教離四句相夫既因地如是修道場",
    "X17n0323_002:0167a21": "如是證其設教被機亦必稱是故始則曰我坐道",
    "X17n0323_002:0167a22": "場時不得一法實空拳誑小兒誘度於一切以此",
    "X17n0323_002:0167a23": "法也終則曰生生不可說乃至不生不生不可說",
    "X17n0323_002:0167a24": "此經則曰於是兩中間未嘗說一字亦以此法也",
    "X17n0323_002:0167b01": "然能如是而不能如彼是猶離句而未離非句則",
    "X17n0323_002:0167b02": "又曰有因緣故亦可得說然亦不妨作種種說既",
    "X17n0323_002:0167b03": "俱可俱不可則無在無不在始曰不思議無方之",
    "X17n0323_002:0167b04": "說已離四句而又曰離於有無建立謗謗者總上",
    "X17n0323_002:0167b05": "諸見不出斷常騐前立本之說信矣惟其離四句",
    "X17n0323_002:0167b06": "相故如是分別結集即真諦之緣起緣起之言該",
    "X17n0323_002:0167b07": "於苦集通言四諦皆真諦也如是分別道滅即解",
    "X17n0323_002:0167b08": "脫之道滅亦兼顯四諦皆解脫相然不以真諦而",
    "X17n0323_002:0167b09": "言緣起則邪不以道滅而言解脫則妄以是四諦",
    "X17n0323_002:0167b10": "為說法之首則無生離性之說以是揀異邪宗則",
    "X17n0323_002:0167b11": "非外道性計之宗故曰非性非自在等(性等名義如別)復",
    "X17n0323_002:0167b12": "次為淨煩惱爾炎障故者則又別顯此經為淨除",
    "X17n0323_002:0167b13": "二障故亦以離句無生建立諸句達無所有譬如",
    "X17n0323_002:0167b14": "商主能示能導能示故次第建立百八句義能導",
    "X17n0323_002:0167b15": "故卒令至無所有無生之地至於分別諸乘及諸",
    "X17n0323_002:0167b16": "地相無不皆善者一以此理也(五)。○右第五章。",
    "X17n0323_002:0167b17": "復次大慧有四種禪云何為四謂愚夫所行禪觀察",
    "X17n0323_002:0167b18": "義禪攀緣如禪如來禪云何愚夫所行禪謂聲聞緣",
    "X17n0323_002:0167b19": "覺外道脩行者觀人無我性自相共相骨璅無常苦",
    "X17n0323_002:0167b20": "不淨相計著為首如是相不異觀前後轉進相不除",
    "X17n0323_002:0167b21": "滅是名愚夫所行禪云何觀察義禪謂人無我自相",
    "X17n0323_002:0167b22": "共相外道自他俱無性已觀法無我彼地相義漸次",
    "X17n0323_002:0167b23": "增進是名觀察義禪云何攀緣如禪謂妄想二無我",
    "X17n0323_002:0167b24": "妄想如實處不生妄想是名攀緣如禪云何如來禪",
    "X17n0323_002:0167c01": "謂入如來地得自覺聖智相三種樂住成辨眾生不",
    "X17n0323_002:0167c02": "思議事是名如來禪爾時世尊欲重宣此義而說偈",
    "X17n0323_002:0167c03": "言。",
    "X17n0323_002:0167c04": "愚夫所行禪觀察相義禪攀緣如實禪如來清淨禪",
    "X17n0323_002:0167c05": "譬如日月形鉢頭摩深險如虗空火盡脩行者觀察",
    "X17n0323_002:0167c06": "如是種種相外道道通禪亦復墮聲聞及緣覺境界",
    "X17n0323_002:0167c07": "捨離彼一切則是無所有一切剎諸佛以不思議手",
    "X17n0323_002:0167c08": "一時摩其頂隨順入如相。",
    "X17n0323_002:0167c09": "理非禪不契化無定不成向言離四句則心行處",
    "X17n0323_002:0167c10": "滅所至之理也非如來禪曷能至之哉抑成辨眾",
    "X17n0323_002:0167c11": "生則不思議事如來之化也非首楞嚴曷能建之",
    "X17n0323_002:0167c12": "哉故次此復明四種禪蓋非淺無以明深故兼三",
    "X17n0323_002:0167c13": "種言之言愚夫所行禪者即二乘外道所觀人無",
    "X17n0323_002:0167c14": "我性謂其不能了自心量知外性非性如實而修",
    "X17n0323_002:0167c15": "故皆得以愚夫斥之自共相義如前說骨璅即小",
    "X17n0323_002:0167c16": "乘繫心無常觀白骨連瑣之相對治計著是觀在",
    "X17n0323_002:0167c17": "初為方便兼修為助行今從初說故曰為首如是",
    "X17n0323_002:0167c18": "相不異觀者謂定中見相與觀不異則觀成之相",
    "X17n0323_002:0167c19": "也雖次第增進而想心不除故非上定觀察義禪",
    "X17n0323_002:0167c20": "謂人無我等疊上所離也外道自他者謂彼即他",
    "X17n0323_002:0167c21": "以己為自俱了人無我性已即偏教菩薩觀法無",
    "X17n0323_002:0167c22": "我歷諸地相義一一觀察次第增深不退即其相",
    "X17n0323_002:0167c23": "也攀緣如禪對上則圓頓所修言妄想即前凡夫",
    "X17n0323_002:0167c24": "人法二執二無我妄想者即上二無我觀隨有所",
    "X17n0323_002:0168a01": "緣未忘待對及有取舍皆為妄想而是菩薩造境",
    "X17n0323_002:0168a02": "即中無不真實心外無所觀故曰如實處不生妄",
    "X17n0323_002:0168a03": "想亦於彼攀緣處了無非一如故曰攀緣如禪如",
    "X17n0323_002:0168a04": "來禪者則境觀妄想及以如者一切都絕但曰入",
    "X17n0323_002:0168a05": "如來地等信知心行處滅唯一真如是如來禪所",
    "X17n0323_002:0168a06": "謂念想觀已除清淨心常一如是尊玅人則能見",
    "X17n0323_002:0168a07": "般若者庶幾如來禪乎三種樂住者還只是向聖",
    "X17n0323_002:0168a08": "智三相在如來言之即大寂定究竟三智契三諦",
    "X17n0323_002:0168a09": "理故曰三種樂住前文所謂若成就此三相能到",
    "X17n0323_002:0168a10": "自覺聖智境界即其義也偈初通列四種禪次別",
    "X17n0323_002:0168a11": "出禪相以示得失譬如日月形者謂於定心中或",
    "X17n0323_002:0168a12": "見如日月形鉢頭摩或云海有深嶮之狀或如虗",
    "X17n0323_002:0168a13": "空如火盡盡或作燼凡修行者觀察如是種種相",
    "X17n0323_002:0168a14": "現不應取著著則墮於外道是邪道所通之禪及",
    "X17n0323_002:0168a15": "墮二乘境界皆由不善安心實際或想心未忘故",
    "X17n0323_002:0168a16": "悉須捨離不見有一法可得則境界無所有是為",
    "X17n0323_002:0168a17": "隨順入於如相即後二種禪相佛所印可故以摩",
    "X17n0323_002:0168a18": "頂示之故知但有一法現前皆非禪定之正楞嚴",
    "X17n0323_002:0168a19": "所謂不作聖解名善境界若作聖解即受羣邪斯",
    "X17n0323_002:0168a20": "言可謂法矣。○右第六章。",
    "X17n0323_002:0168a21": "爾時大慧菩薩摩訶薩復白佛言世尊般涅槃者說",
    "X17n0323_002:0168a22": "何等法謂為涅槃佛告大慧一切自性習氣藏意意",
    "X17n0323_002:0168a23": "識見習轉變名為涅槃諸佛及我涅槃自性空事境",
    "X17n0323_002:0168a24": "界復次大慧涅槃者聖智自覺境界離斷常妄想性",
    "X17n0323_002:0168b01": "非性云何非常謂自相共相妄想斷故非常云何非",
    "X17n0323_002:0168b02": "斷謂一切聖去來現在得自覺故非斷大慧涅槃不",
    "X17n0323_002:0168b03": "壞不死若涅槃死者復應受生相續若壞者應墮有",
    "X17n0323_002:0168b04": "為相是故涅槃離壞離死是故修行者之所歸依復",
    "X17n0323_002:0168b05": "次大慧涅槃非捨非得非斷非常非一義非種種義",
    "X17n0323_002:0168b06": "是名涅槃復次大慧聲聞緣覺涅槃者覺自相共相",
    "X17n0323_002:0168b07": "不習近境界不顛倒見妄想不生彼等於彼作涅槃",
    "X17n0323_002:0168b08": "覺復次大慧二種自性相云何為二謂言說自性相",
    "X17n0323_002:0168b09": "計著事自性相計著言說自性相計著者從無始言",
    "X17n0323_002:0168b10": "說虗偽習氣計著生事自性相計著者從不覺自心",
    "X17n0323_002:0168b11": "現分齊生。",
    "X17n0323_002:0168b12": "涅槃有三謂外道妄計涅槃二乘取證涅槃如來",
    "X17n0323_002:0168b13": "究竟安住涅槃三者其名雖同而實大異苟不以",
    "X17n0323_002:0168b14": "法而正其名則如來祕藏將與凡小空妄混其可",
    "X17n0323_002:0168b15": "不辨哉故大慧問之所以考其實也答中先示究",
    "X17n0323_002:0168b16": "竟涅槃自性謂一切自性習氣轉即九界色法也",
    "X17n0323_002:0168b17": "藏意意識見習轉即八識等心法也一切之言何",
    "X17n0323_002:0168b18": "所不該然皆無始妄想所熏起故通曰習氣此二",
    "X17n0323_002:0168b19": "轉變至於無轉是即如來所得涅槃未始有一法",
    "X17n0323_002:0168b20": "而一切法咸趣其中雖具足眾玅而同歸無相故",
    "X17n0323_002:0168b21": "曰空事境界謂空所有事則一切法寂滅之謂也",
    "X17n0323_002:0168b22": "夫既曰寂滅則本無生起一切眾生即涅槃相尚",
    "X17n0323_002:0168b23": "何轉變之有邪惟其轉變之極會本寂滅此二不",
    "X17n0323_002:0168b24": "二方名圓極可以意得也復次大慧下次示涅槃",
    "X17n0323_002:0168c01": "離非謂聖智自覺境界離斷常等經自釋其義如",
    "X17n0323_002:0168c02": "文言得自覺故非斷者謂所得覺性三際不遷故",
    "X17n0323_002:0168c03": "非斷捨或作斷或為壞者今謂反得而言正應云",
    "X17n0323_002:0168c04": "捨而又曰非斷非常非一義非種種義者即通結",
    "X17n0323_002:0168c05": "上義云非斷常及一異等愈彰涅槃究極玄祕但",
    "X17n0323_002:0168c06": "遮所非則涅槃之理得矣二乘涅槃言覺自相共",
    "X17n0323_002:0168c07": "相者惟其覺自共相空無自性故不顛倒見者聲",
    "X17n0323_002:0168c08": "聞也不習近境界故妄想不生者緣覺也文間言",
    "X17n0323_002:0168c09": "爾以其於不生處作想故與究竟涅槃異但簡二",
    "X17n0323_002:0168c10": "乘外計可知亦如後簡此略不言繼此言二自性",
    "X17n0323_002:0168c11": "者承上一切自性言之觀其所從生則一切色法",
    "X17n0323_002:0168c12": "有名有實名則從言說虗偽習氣生實則從不覺",
    "X17n0323_002:0168c13": "自心現分齊生既皆妄習知其為九界法轉即涅",
    "X17n0323_002:0168c14": "槃從而可知。○若第七章。",
    "X17n0323_002:0168c16": "楞伽阿跋多羅寶經通義卷第二"
}