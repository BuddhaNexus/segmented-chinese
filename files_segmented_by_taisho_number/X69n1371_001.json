{
    "X69n1371_001:0784a05": "介石禪師語錄",
    "X69n1371_001:0784a06": "介石在南山。余甞一見之。道貌充然。出語警峭。為其",
    "X69n1371_001:0784a07": "鄉人也愛之。為其名輩也敬之。寂久矣。侍者晨恢景",
    "X69n1371_001:0784a08": "徹。乃以此錄。遠求著語。余曰。有句無句如藤倚樹。橫",
    "X69n1371_001:0784a09": "說竪說如水漉月。師既如此供通如此漏逗。我又如",
    "X69n1371_001:0784a10": "何分雪。雖然。師甞七見浙翁。末後因黃龍三關公案。",
    "X69n1371_001:0784a11": "遂得浙翁一拳打失鼻孔。有許[怡-台+羅]忉。有許作略。生平",
    "X69n1371_001:0784a12": "受用不盡。又欲分付後人。究竟果為誰底。介石耶浙",
    "X69n1371_001:0784a13": "翁耶黃龍耶。古人有云。一字三寫焉烏成馬。何況又",
    "X69n1371_001:0784a14": "有上碑石者。又有下注脚者。莫將黑豆換却眼睛。則",
    "X69n1371_001:0784a15": "木馬嘶風泥牛入海去也。",
    "X69n1371_001:0784a16": "咸淳戊辰閏正月十有五日。竹溪鬳齋林(希逸)書。",
    "X69n1371_001:0784a20": "介石和尚語錄",
    "X69n1371_001:0784a22": "目次",
    "X69n1371_001:0784a23": "初住溫州鴈山羅漢禪寺語錄",
    "X69n1371_001:0784a24": "臨安府臨平山佛日淨慧禪寺語錄",
    "X69n1371_001:0784b01": "慶元府大梅山保福禪寺語錄",
    "X69n1371_001:0784b02": "慶元府香山孝慈真應禪寺語錄",
    "X69n1371_001:0784b03": "婺州雲黃山寶林禪寺語錄",
    "X69n1371_001:0784b04": "平江府承天能仁禪寺語錄",
    "X69n1371_001:0784b05": "安吉州拍山崇恩資壽禪寺語錄",
    "X69n1371_001:0784b06": "臨安府淨慈報恩光孝禪師語錄",
    "X69n1371_001:0784b07": "小參拈古法語偈頌",
    "X69n1371_001:0784b08": "讚佛祖小佛事",
    "X69n1371_001:0784b15": "介石和尚初住溫州鴈山羅漢禪寺語錄",
    "X69n1371_001:0784b16": "參學　正賢　編",
    "X69n1371_001:0784b17": "師於紹定二年。二月初三日。入院。指三門云。不立孤",
    "X69n1371_001:0784b18": "危。了無藏覆。掉臂因行。推門入臼。",
    "X69n1371_001:0784b19": "佛殿。佛身無為。不墮諸數。土塊泥團。燈籠露柱。插香",
    "X69n1371_001:0784b20": "云。鳳棲不在梧桐樹。",
    "X69n1371_001:0784b21": "踞方丈。千鈞之弩。不為鼷鼠發機。推向萬仞懸崖。須",
    "X69n1371_001:0784b22": "自放身捨命。拍禪床云。惜取眉毛。",
    "X69n1371_001:0784b23": "指法座。步步登高底。擡脚不起。擡脚不起底。步步登",
    "X69n1371_001:0784b24": "高。新羅漢又且如何。驟步云。一二三四五。遂陞座。拈",
    "X69n1371_001:0784c01": "香云。此一瓣香。恭為祝延",
    "X69n1371_001:0784c02": "今上皇帝。聖躬萬歲萬歲萬萬歲。　皇帝陛下。恭願。",
    "X69n1371_001:0784c03": "卜年卜世。更期周曆之長。多壽多男。願獻華封之祝。",
    "X69n1371_001:0784c04": "次拈香云。鐘阜太白凌霄。少雪老到洞山之兩度。佛",
    "X69n1371_001:0784c05": "手生緣驢脚。痛乞兒露窮相之一拳。爇向爐中。奉為",
    "X69n1371_001:0784c06": "前住徑山興聖萬壽禪寺　特賜佛心禪師淛翁大",
    "X69n1371_001:0784c07": "和尚。用酬法乳之恩。廼就座云。太平無象。王道無私。",
    "X69n1371_001:0784c08": "罷却干戈。正好相見。僧問。龍淵深處。頭角崢嶸。鴈宕",
    "X69n1371_001:0784c09": "山巔。曇花應瑞。作麼生是為人底句。師云。靈龜突出",
    "X69n1371_001:0784c10": "最高峰。進云。與麼則　皇恩佛恩一時報畢。師云。謝",
    "X69n1371_001:0784c11": "闍黎證明。進云。三聖道。我逢人即出。出即不為人。是",
    "X69n1371_001:0784c12": "如何。師云。竭海尋珠。進云。興化道。我逢人即不出。出",
    "X69n1371_001:0784c13": "則便為人。師云。登山捧月。進云。二大老與麼說話。相",
    "X69n1371_001:0784c14": "去多少。師云。一等春風百樣花。進云。向上還有事也",
    "X69n1371_001:0784c15": "無。師云。就中此景難圖錄。僧斫額云。今日親見諾詎",
    "X69n1371_001:0784c16": "羅尊者。師云。猶隔海在。進云。爭奈佛手難遮。師云。禮",
    "X69n1371_001:0784c17": "拜著。進云。今日小出大遇。僧禮拜。師廼云。靈山付囑。",
    "X69n1371_001:0784c18": "黃葉止啼。少室安心。擔雪填井。一錯百錯。錯到如今。",
    "X69n1371_001:0784c19": "朋上座平時水邊林下。不求諸聖。不慕己靈。又誰管",
    "X69n1371_001:0784c20": "你天。又誰管你地。無端失脚墮此群隊。不免將錯就",
    "X69n1371_001:0784c21": "錯。向荊棘林中。七縱八橫。成此罪業去也。拍禪床云。",
    "X69n1371_001:0784c22": "一片月生海。幾家人上樓　舉古德問僧。甚處來。僧",
    "X69n1371_001:0784c23": "云。雪峰來。古德云。我當時到彼。事事不足。如今足也",
    "X69n1371_001:0784c24": "未。僧云足。古德云。粥足飯足。僧無語。師云。不貪香餌。",
    "X69n1371_001:0785a01": "始是錦鱗。不墮網羅。方為瑞獸。這僧不會藏身。帶累",
    "X69n1371_001:0785a02": "古德。重施陷穽。要知麼。無事自然隨勢去。有聲多為",
    "X69n1371_001:0785a03": "不平來。",
    "X69n1371_001:0785a04": "小參。舉一不得舉二。放過一著。拈拄杖云。諾詎羅尊",
    "X69n1371_001:0785a05": "者來也。向萬仞崖頭。撒出一派。如雷如霆如電如霧。",
    "X69n1371_001:0785a06": "如珠如霰如虹如雨。百千萬變。無有窮盡。盡天下人",
    "X69n1371_001:0785a07": "向這裏眼盵瞪地。直饒拶透嶮崖截斷源頭。與尊者",
    "X69n1371_001:0785a08": "未有相見分在。況我衲僧門下。猶隔千里萬里。卓拄",
    "X69n1371_001:0785a09": "杖云。雲行雨施。三草二木　舉仰山一日忽見異僧",
    "X69n1371_001:0785a10": "乘空而至立於前。仰云。近離甚處。僧云。早晨離西天。",
    "X69n1371_001:0785a11": "仰云。何太遲生。僧云。遊山翫水。仰云。神通妙用不無",
    "X69n1371_001:0785a12": "闍黎。佛法須還老僧。僧云。特來東土禮文殊。却遇小",
    "X69n1371_001:0785a13": "釋迦。遂出西天貝多葉。與仰山作禮。乘空而去。師云。",
    "X69n1371_001:0785a14": "盡謂這僧虗空裏來。虗空裏去。不與截斷脚跟。令歸",
    "X69n1371_001:0785a15": "家穩坐。返被兩杓惡水。殊不知。這僧被仰山兩拶。便",
    "X69n1371_001:0785a16": "廼奔東走西。喚鐘作甕。若使盡令而行。未有承當分",
    "X69n1371_001:0785a17": "在。",
    "X69n1371_001:0785a18": "謝兩班上堂。聲前句後。全放全収。斗換星移。半明半",
    "X69n1371_001:0785a19": "暗。且圖共樂昇平。總瞞諸人不得。何故。入鄉隨俗。",
    "X69n1371_001:0785a20": "上堂。北鬱單越西瞿耶尼。有利無利不離行市。拈拄",
    "X69n1371_001:0785a21": "杖云。你有拄杖子。我與你拄杖子。你無拄杖子。我奪",
    "X69n1371_001:0785a22": "你拄杖子。靠拄杖云。船子下揚州。黃金如糞土。喝一喝。",
    "X69n1371_001:0785a23": "元宵上堂。一燈分燈燈無盡。一處明處處齊透。閙浩",
    "X69n1371_001:0785a24": "浩中一法不捨。靜悄悄處一塵不受。燈明如來一場",
    "X69n1371_001:0785b01": "漏逗。",
    "X69n1371_001:0785b02": "二月半上堂。春事正繁。黃面老子命根未斷。正當此",
    "X69n1371_001:0785b03": "時。殺活在諸人手裏。眼裏無筋。皮下無血底。別聽處",
    "X69n1371_001:0785b04": "分。竪起拂子云。今日則有。明日則無。",
    "X69n1371_001:0785b05": "上堂。靈雲三十年。只道得箇不疑。未曾識桃花面在。",
    "X69n1371_001:0785b06": "玄沙道。諦當甚諦常。敢保老兄未徹。猶是扶醉度橋。",
    "X69n1371_001:0785b07": "只如汾陽纔聞得不覺笑咍咍。又作麼生。路入桃源",
    "X69n1371_001:0785b08": "深更深。",
    "X69n1371_001:0785b09": "上堂。事同一家。萬別千差。雲門餬餅。趙州喫茶。擲下",
    "X69n1371_001:0785b10": "拄杖云。何似南山鱉鼻蛇。",
    "X69n1371_001:0785b11": "上堂。舉真淨上堂云。頭陀石被莓苔褁。擲筆峰遭薜",
    "X69n1371_001:0785b12": "茘纏。羅漢寺裏。一年度三箇行者。歸宗參退喫茶。師",
    "X69n1371_001:0785b13": "云。如來禪祖師禪則不問。且道生薑因甚不改辣。",
    "X69n1371_001:0785b14": "上堂。未舉先知。未言先領。趙州無關。玄沙有嶺。卓拄",
    "X69n1371_001:0785b15": "杖云。萬別千差一印定。",
    "X69n1371_001:0785b16": "佛生日上堂。舉釋迦老子指天指地云。天上天下惟",
    "X69n1371_001:0785b17": "我獨尊。雲門云。我當時若見。一棒打殺與狗子喫。貴",
    "X69n1371_001:0785b18": "圖天下太平。師云。釋迦老子末上作無上無畏大獅",
    "X69n1371_001:0785b19": "子吼。分明平地干戈。雲門雖盡輸義膽忠肝。貴圖太",
    "X69n1371_001:0785b20": "平。轉見撥亂乾坤。羅漢當時若見。即向道。低聲低聲。",
    "X69n1371_001:0785b21": "且道據箇什麼道理。堯舜之君。猶有化在。",
    "X69n1371_001:0785b22": "上堂。五月五日。天中節。衲僧喝似雷奔。棒如雨點。孤",
    "X69n1371_001:0785b23": "峰頂上呵罵自如。喚什麼作赤口白舌。逢佛殺佛。逢",
    "X69n1371_001:0785b24": "祖殺祖。逢羅漢殺羅漢。喚什麼作惡氣邪妖。拈拄杖",
    "X69n1371_001:0785c01": "云。這一道靈符。不從人得。正恁麼時。還我獅子兒來。",
    "X69n1371_001:0785c02": "發洪上堂。卒風暴雨。鼓蕩無前。石裂崖崩。回避不及。",
    "X69n1371_001:0785c03": "總教喪盡生涯。方見時清道泰。拈拄杖云。功不浪施。",
    "X69n1371_001:0785c04": "中秋上堂。秋雨凄凄。秋雲黯黯。竪起拄杖云。還見麼。",
    "X69n1371_001:0785c05": "修成八萬四千斧。不比尋常三五圓。",
    "X69n1371_001:0785c06": "九月半上堂。日卓午夜半子。千門萬戶俱開。一聲兩",
    "X69n1371_001:0785c07": "聲砧杵。流沙浪闊。葱嶺無路。達磨何曾歸去。",
    "X69n1371_001:0785c08": "十一月旦。上堂。大地皆凍鎻。遍界熱如火。時節不放",
    "X69n1371_001:0785c09": "過。衲僧多蹉過。不蹉過。深雪之中有一箇。喝一喝。",
    "X69n1371_001:0785c10": "謝監収上堂。伶利衲僧。動無思筭。合水和泥。田頭地",
    "X69n1371_001:0785c11": "畔。搆得完全。只得一半。既是搆得完全。為什麼只得",
    "X69n1371_001:0785c12": "一半。窮坑難滿。",
    "X69n1371_001:0785c13": "至節上堂。楖[木*栗]木卷而曲。回天關轉地軸。群陰時時",
    "X69n1371_001:0785c14": "剝盡。一陽日日來復。為甚羅漢山中冷門難向。不是",
    "X69n1371_001:0785c15": "苦心人不知。",
    "X69n1371_001:0785c16": "聖節上堂。夫說法者。當如法說。今晨啟建　天基聖",
    "X69n1371_001:0785c17": "節。林下片心盡忠盡節。如法而說。見前大眾。同此片",
    "X69n1371_001:0785c18": "心。諦聽諦聽。起身云。",
    "X69n1371_001:0785c19": "聖躬萬歲。",
    "X69n1371_001:0785c20": "臈八上堂。全身坐在正覺山中。要行便行。要用便用。",
    "X69n1371_001:0785c21": "明星現處路頭通。十倍慈悲成脫空。",
    "X69n1371_001:0785c22": "元正上堂。舊歲昨宵去。新年今日來。燈籠與露柱。不",
    "X69n1371_001:0785c23": "覺笑咍咍。且道笑箇什麼。達磨面壁。雲門念七。",
    "X69n1371_001:0785c24": "臨安府臨平山佛日淨慧禪寺語錄",
    "X69n1371_001:0786a01": "參學　　　　　編",
    "X69n1371_001:0786a02": "指三門云。我此一門。全無肯路。寶階三道。曲為今時。",
    "X69n1371_001:0786a03": "喝一喝云。退後退後。",
    "X69n1371_001:0786a04": "佛殿。黃面老子性命。今日落在朋上座手裏。扶起放",
    "X69n1371_001:0786a05": "倒。不為差事。",
    "X69n1371_001:0786a06": "踞方丈。萬仞崖頭。電光影裏。便教同死同生。更向別",
    "X69n1371_001:0786a07": "峰相見。",
    "X69n1371_001:0786a08": "陞座。祝　聖罷。(問答不錄)乃云。大機大用。全提半提。把住",
    "X69n1371_001:0786a09": "放行。有賓有主。總是開張鋪席。豁浪門堂。自遠趨風。",
    "X69n1371_001:0786a10": "先供死欵。影沉寒水。借地活埋。於本參中。未有買賣",
    "X69n1371_001:0786a11": "分在。聊順時宜。分明舉似。五月臨平山下路。藕花無",
    "X69n1371_001:0786a12": "數滿汀洲　舉當山開山佛日和尚在夾山。一日普",
    "X69n1371_001:0786a13": "請次。維那命佛日送茶。日云。某甲祇為佛法來。不為",
    "X69n1371_001:0786a14": "送茶來。那云。和尚令請上座。日云。和尚即得。乃將茶",
    "X69n1371_001:0786a15": "去作務處。撼茶椀作聲。山不顧。日云。釅茶三五盌。意",
    "X69n1371_001:0786a16": "在钁頭邊。山云。瓶有傾茶勢。籃中幾箇甌。日云。瓶有",
    "X69n1371_001:0786a17": "傾茶勢。籃中無一甌。便傾茶行。時大眾舉目視之。日",
    "X69n1371_001:0786a18": "云。大眾鶴望。乞師一言。山云。路逢死蛇莫打殺。無底",
    "X69n1371_001:0786a19": "籃子盛將歸。日云。手執夜明符。幾箇知天曉。山召大",
    "X69n1371_001:0786a20": "眾云。有人也。歸去來歸去來。師云。和尚即得。钁頭邊",
    "X69n1371_001:0786a21": "事。已屬佛日。普請有人。摘茶翻成不了。雖然夾山眼",
    "X69n1371_001:0786a22": "目精明。知佛日自雲居來。不作王小波草鞋。看顧。",
    "X69n1371_001:0786a23": "上堂。諸佛出世。借水獻花。祖師西來。就模脫墼。一大",
    "X69n1371_001:0786a24": "藏教。考下文章。明眼衲僧。扶籬摸壁。到箇裏又作麼",
    "X69n1371_001:0786b01": "生。但願今年蚕麥熟。羅睺羅兒與一文。",
    "X69n1371_001:0786b02": "正旦上堂。達磨西來。卦文不識。胡卜亂卜。傳至今日。",
    "X69n1371_001:0786b03": "佛日等是開箇鋪席。敢向朕兆未分已前。卓拄杖云。",
    "X69n1371_001:0786b04": "端平元年正月一。",
    "X69n1371_001:0786b05": "上堂。千尺絲綸直下垂。一波纔動萬波隨。拈拄杖云。",
    "X69n1371_001:0786b06": "是汝諸人。作麼生吞吐。靠拄杖云。喫粥喫飯。有什麼",
    "X69n1371_001:0786b07": "難。喝一喝。",
    "X69n1371_001:0786b08": "上堂。桃花爛熳紅。靈雲眼中血。不是斷膓人。此恨向",
    "X69n1371_001:0786b09": "誰說。",
    "X69n1371_001:0786b10": "佛生日上堂。胞胎才出播殃塵。直至如今毒害人。一",
    "X69n1371_001:0786b11": "杓蘭湯無限恨。腕頭何止重千斤。",
    "X69n1371_001:0786b12": "上堂。禁足安居。一句直舉。匝地普天。四月十五。",
    "X69n1371_001:0786b13": "上堂。一葉落天下秋。回避不及底。眼睛突出。窺覷無",
    "X69n1371_001:0786b14": "門底。南州北州。有來由處沒來由。",
    "X69n1371_001:0786b15": "十月旦上堂。時節若至。其理自彰。所以水至冬則始",
    "X69n1371_001:0786b16": "氷。地至冬則始凍。萬物至冬則成實。衲僧至冬又且",
    "X69n1371_001:0786b17": "如何。近火先焦。",
    "X69n1371_001:0786b18": "上堂。冬不寒臈後看。酸風刮地。凍破泥團。毗盧樓閣",
    "X69n1371_001:0786b19": "前。少林深雪裏。誰知猶隔萬重關。喝一喝。",
    "X69n1371_001:0786b20": "上堂。滯貨無價。爛錢無索。咬定牙關。將錯就錯。天將",
    "X69n1371_001:0786b21": "以夫子為木鐸。喝一喝。",
    "X69n1371_001:0786b22": "謝兩班上堂。提折脚鐺。各出隻手。釋迦不先。彌勒不",
    "X69n1371_001:0786b23": "後。妙用臨機。如盤珠走。鼓腹笑復歌。面南看北斗。",
    "X69n1371_001:0786b24": "上堂。舉老宿云。祖師九年面壁。為訪知音。若與麼會。",
    "X69n1371_001:0786c01": "將來喫鐵棒有日在。一老宿云。祖師九年面壁。何不",
    "X69n1371_001:0786c02": "慚惶。若與麼會。更置草鞋錢。行脚三十年。師云。二老",
    "X69n1371_001:0786c03": "宿。與麼道。大似打開祖師門戶。截斷來者蹊徑。既不",
    "X69n1371_001:0786c04": "與麼。畢竟如何。達磨面壁。",
    "X69n1371_001:0786c05": "佛成道上堂。六載將身草裏埋。當時有眼幾曾開。果",
    "X69n1371_001:0786c06": "然見得明星現。未到門庭冷似灰。",
    "X69n1371_001:0786c07": "慶元府大梅山保福禪寺語錄",
    "X69n1371_001:0786c08": "參學　　　　　編",
    "X69n1371_001:0786c09": "佛殿。坐底坐殺。立底立殺。不知誰是赤鬚胡。轉身句",
    "X69n1371_001:0786c10": "子活鱍鱍。",
    "X69n1371_001:0786c11": "拈帖。我王庫內。無如是刀。提起云。快便難逢。全殺全",
    "X69n1371_001:0786c12": "活。維那但與麼拈出。",
    "X69n1371_001:0786c13": "陞座。祝　聖罷。(問答不錄)乃云。從上已來。無上妙味。為世",
    "X69n1371_001:0786c14": "所珍。只如花信風未來已前。因甚盡大地人。望梅林",
    "X69n1371_001:0786c15": "止渴。所以黃梅七百。摘葉尋枝。碓下三更。移窠打垛。",
    "X69n1371_001:0786c16": "以至大庾嶺頭。枝蔓上。重生枝蔓。你自非心非佛。我",
    "X69n1371_001:0786c17": "自即心即佛。無異半弄青黃。馬大師道。梅子熟也。徒",
    "X69n1371_001:0786c18": "勞醞釀。龐居士親曾驗過。大似口裏膠生。還我核子",
    "X69n1371_001:0786c19": "來。管取吐不出。以拂子擊禪床云。今日一齊百雜碎",
    "X69n1371_001:0786c20": "了也。便有不受陽和力。不假栽培底。總是生擘破。終",
    "X69n1371_001:0786c21": "不馨香。且如何得人境相稱去。良久云。名從寶鼎調",
    "X69n1371_001:0786c22": "羹得。曲入胡笳帶月吹　舉當山開山祖師。馬祖。遣",
    "X69n1371_001:0786c23": "僧至問訊云。住此山多少時。開山云。但見四山青又",
    "X69n1371_001:0786c24": "黃。僧云。得箇什麼道理。便住此山。開山云。我在江西",
    "X69n1371_001:0787a01": "馬大師處。得即心即佛之旨。便住此山。僧云。近日馬",
    "X69n1371_001:0787a02": "大師。佛法別了。開山云。如何別。僧云。非心非佛。開山",
    "X69n1371_001:0787a03": "云。任他非心非佛。我自即心即佛。僧回江西。白馬大",
    "X69n1371_001:0787a04": "師。大師云。梅子熟也。師云。這僧用盡神力。只圖轉換",
    "X69n1371_001:0787a05": "大梅。殊不知。被大梅不動絲毫。和馬大師。一時轉却。",
    "X69n1371_001:0787a06": "上堂。開口道著。則千句萬句朝宗。舉步踏著。則千門",
    "X69n1371_001:0787a07": "萬戶俱到。諸人道不著。只被舌頭擬。踏不著。只被脚",
    "X69n1371_001:0787a08": "頭礙。且道如何去却礙。良久云露。",
    "X69n1371_001:0787a09": "上堂。深山巖崖。石頭大底大。小底小。保福山中。前崗",
    "X69n1371_001:0787a10": "後壠。前谿後磵。石頭大小。諸人一見便知。且道如何",
    "X69n1371_001:0787a11": "是佛法。若也會去。便見左之右之。拍拍是令。若也不",
    "X69n1371_001:0787a12": "會。且被石頭礙塞。",
    "X69n1371_001:0787a13": "元宵上堂。節屆元宵氣象新。笙歌競奏漢宮春。滿城",
    "X69n1371_001:0787a14": "燈火喧和氣。車馬往來人看人。一處融通。千處萬處。",
    "X69n1371_001:0787a15": "重重無盡。皆吾心印發光。一處不透。盡向燈影重顛",
    "X69n1371_001:0787a16": "倒。擬欲眼睛定動。古佛燈明過去久矣。",
    "X69n1371_001:0787a17": "謝定慧上堂。從上諸祖。受用不盡。一著子。尋常未曾",
    "X69n1371_001:0787a18": "容易。啟此緘封。茲承定慧老叔祖尊臨。盡情拈出。供",
    "X69n1371_001:0787a19": "養去也。卓拄杖云。河出崑崙。",
    "X69n1371_001:0787a20": "涅槃上堂。四十九年蹲坐處。無明荒草幾多愁。一朝",
    "X69n1371_001:0787a21": "得意春風裏。活却從前死路頭。",
    "X69n1371_001:0787a22": "上堂。黃檗棒頭。馬祖喝下。家家春風二三月。處處綠",
    "X69n1371_001:0787a23": "楊堪繫馬。拈拄杖云。拄杖子同條。生死不同條。卓拄",
    "X69n1371_001:0787a24": "杖云。錢是足陌。物是定價。",
    "X69n1371_001:0787b01": "清明上堂。諸佛出世。標拍荒郊。達磨西來。塚添新土。",
    "X69n1371_001:0787b02": "保福今日。向拜掃無門處。打開一路。卓拄杖云。冬至",
    "X69n1371_001:0787b03": "寒食一百五。",
    "X69n1371_001:0787b04": "三月旦上堂。暮春初修禊事。少長咸集。群賢畢至。數",
    "X69n1371_001:0787b05": "樹松花。一溪流水。知慚愧底。足以暢敘幽情。無摸索",
    "X69n1371_001:0787b06": "底。正好頓張意氣。莫有把手登崇山峻嶺者麼。喝一",
    "X69n1371_001:0787b07": "喝云。且緩緩。",
    "X69n1371_001:0787b08": "佛生日上堂。雨過前谿綠漲新。拈拄杖云。大梅杓柄",
    "X69n1371_001:0787b09": "轉精神。復靠拄杖云。放過一著。且向佛殿裏。各出隻",
    "X69n1371_001:0787b10": "手。",
    "X69n1371_001:0787b11": "五月一上堂。不見一法即如來。是即名為觀自在。又",
    "X69n1371_001:0787b12": "道。不見一法。為大過患。以拂子擊禪床云。山河大地。",
    "X69n1371_001:0787b13": "一時擊碎了也。設有向轉身吐氣處。道得一句。大梅",
    "X69n1371_001:0787b14": "山中。猶有黃梅雨在。喝一喝。",
    "X69n1371_001:0787b15": "端午上堂。不捨諸道法。而現凡夫事。竪起拂子云。萬",
    "X69n1371_001:0787b16": "人遊仰處。高掛錦標。千波競起時。要須好手。不見道。",
    "X69n1371_001:0787b17": "還如曾鬪快龍舟。一度贏來方始休。",
    "X69n1371_001:0787b18": "聖井請龍上堂。乾坤把定。稼穡焦熬。拈拄杖云。即今",
    "X69n1371_001:0787b19": "四大海水。在諸人頂門上。大身龍王。在諸人眼睛裏。",
    "X69n1371_001:0787b20": "卓拄杖云。興雲吐霧。為雨為霖。其或不覺不知。直須",
    "X69n1371_001:0787b21": "親到龍潭始得。",
    "X69n1371_001:0787b22": "中夏上堂。古者道。行脚人十二時中。也要管帶些子",
    "X69n1371_001:0787b23": "始得。豈可只與麼。隨行逐隊。虗生浪死。今夏九十日。",
    "X69n1371_001:0787b24": "已過半了也。諸人十二時中。又作麼生。喫粥喫飯行",
    "X69n1371_001:0787c01": "住坐臥。還曾見得親切麼。咄。",
    "X69n1371_001:0787c02": "上堂。佛祖說不到處。道得一句。綴骨粘皮。行不到處。",
    "X69n1371_001:0787c03": "進得一步。撞墻撞壁。未開口時道著。未舉步時踏看。",
    "X69n1371_001:0787c04": "荊棘參天。葛藤遍地。只為諸人不肯。盡情放下。拄杖",
    "X69n1371_001:0787c05": "子今日。勸諸人放下去。卓拄杖。下座。",
    "X69n1371_001:0787c06": "上堂。動絃別曲。落葉知秋。普天匝地。騎牛覔牛。水潦",
    "X69n1371_001:0787c07": "和尚被馬師一踏。便道。識得百千三昧。無量妙義。根",
    "X69n1371_001:0787c08": "源於一毫頭。直至如今笑不休。",
    "X69n1371_001:0787c09": "上堂。釋迦已去。彌勒未生。正當今日。拄杖子向大梅",
    "X69n1371_001:0787c10": "峰頂。與諸人舉揚自恣佛事。卓拄杖云。若到諸方。不",
    "X69n1371_001:0787c11": "得錯舉。",
    "X69n1371_001:0787c12": "謝首座維那上堂。摩訶衍法。離四句絕百非。仰山居",
    "X69n1371_001:0787c13": "第二座所說之法。且道第一座。所說何法。不具睦州",
    "X69n1371_001:0787c14": "指臨濟喫棒底眼目。難以窺其涯涘。若無興化打克",
    "X69n1371_001:0787c15": "賓。罰錢出院底機用。但知子承父業。昧却源流。諸人",
    "X69n1371_001:0787c16": "要知第一座所說法麼。俱。",
    "X69n1371_001:0787c17": "中秋上堂。心月孤圓。光吞萬像。起模畫樣。光非照境。",
    "X69n1371_001:0787c18": "境亦非存。収拾不上。光境俱亡。復是何物。切忌向這",
    "X69n1371_001:0787c19": "裏蹲坐。",
    "X69n1371_001:0787c20": "上堂。得力句子。全身擔荷。水長船高。泥多佛大。西風",
    "X69n1371_001:0787c21": "鴈字新。東籬菊花老。四十九年談不到。",
    "X69n1371_001:0787c22": "重陽上堂。行路難。有何難。不見陶洲明採菊東籬下。",
    "X69n1371_001:0787c23": "悠然見南山。喝一喝云。彼此丈夫。莫受人瞞。",
    "X69n1371_001:0787c24": "上堂。多言喪道。多歧亡羊。渾無顆粒。別甑炊香。拍禪",
    "X69n1371_001:0788a01": "床云。驚起暮天沙上鴈。海門斜去兩三行。",
    "X69n1371_001:0788a02": "天基節上堂。一國之中。聖主最尊。四民之中。君恩最",
    "X69n1371_001:0788a03": "重。衲僧居四民之外。正當今日。如何報恩。竪拂子云。",
    "X69n1371_001:0788a04": "萬年松頂拂雲高。",
    "X69n1371_001:0788a05": "佛成道上堂。錯步入雪山。茫茫謾尋討。鬼眼忽撑開。",
    "X69n1371_001:0788a06": "草窠裏蹲坐。見底是明星。悟底是什麼。瞿曇瞿曇。未",
    "X69n1371_001:0788a07": "敢相保。",
    "X69n1371_001:0788a08": "因事上堂。天寒人寒徹骨。逈無依倚。拳到踢到當機。",
    "X69n1371_001:0788a09": "貴得崢嶸。眼裏無筋。韓獹逐塊。皮下有血。杓卜虗聲。",
    "X69n1371_001:0788a10": "儻或不然。有寒暑兮促君壽。有鬼神兮妬君福。",
    "X69n1371_001:0788a11": "上堂。凍雲垂野。掠地衝風。乾坤把定。凡聖潛蹤。堪笑",
    "X69n1371_001:0788a12": "神光曾斷臂。至今埋在雪堆中。",
    "X69n1371_001:0788a13": "上堂。向上機。活人句。石火電光。葛藤露布。靈蹤更在",
    "X69n1371_001:0788a14": "猿啼處。",
    "X69n1371_001:0788a15": "上堂。塵劫事。只如今。卓拄杖云。向這裏瓦解氷銷。如",
    "X69n1371_001:0788a16": "水入水。似金博金。未知年窮歲盡在。何故。三年一閏。",
    "X69n1371_001:0788a17": "謝兩班上堂。大無外。細無內。斗換星移。明珠絕纇。權",
    "X69n1371_001:0788a18": "實不到處。賓主歷然時。佛祖無門著眼窺。",
    "X69n1371_001:0788a19": "上堂。塵劫至今。堂堂丈夫。無毫髮許。蓋覆得渠。覔之",
    "X69n1371_001:0788a20": "轉失。親之轉踈。不論聖凡。說甚賢愚。直饒放下屠刀。",
    "X69n1371_001:0788a21": "衲僧門下。未敢相許。",
    "X69n1371_001:0788a22": "七夕上堂。分明見徹。開口猶難。驀過重關。轉身無路。",
    "X69n1371_001:0788a23": "只這拙處。作麼生去。竪拂子云。不得有語。不得無語。",
    "X69n1371_001:0788a24": "擲下拂子云。發機須是千鈞弩。",
    "X69n1371_001:0788b01": "上堂。履踐平實道路。倚門傍戶。敲磕嶮峻門庭。接響",
    "X69n1371_001:0788b02": "承虗。無師智自然智。推倒大梅峰。一舉九萬里。保福",
    "X69n1371_001:0788b03": "緩緩向道。伏惟安置。",
    "X69n1371_001:0788b04": "脾寒上堂。古者道。學道人。身心不猛烈。工夫有間斷。",
    "X69n1371_001:0788b05": "如隔日瘧相似。每日寒一番熱一番。驢年得絕後再",
    "X69n1371_001:0788b06": "甦。到大安樂田地。山僧看來。一日十二時。無一人一",
    "X69n1371_001:0788b07": "時一刻。向裏面覷捕。能似發脾寒一番亦得。何故。正",
    "X69n1371_001:0788b08": "寒戰時。揑定雙拳。咬定牙關。佛也不識。正熱極時。口",
    "X69n1371_001:0788b09": "中火發。身如山重。忽然大汗一回。卓拄杖云。也欠這",
    "X69n1371_001:0788b10": "一服藥不得。",
    "X69n1371_001:0788b11": "上堂。凡聖情盡。進步竿頭。只肯洛浦灌溪。不肯德山",
    "X69n1371_001:0788b12": "臨濟。且道。獅子遊行一句。作麼生道。天寒歸堂向火。",
    "X69n1371_001:0788b13": "慶元府香山孝慈真應禪寺語錄",
    "X69n1371_001:0788b14": "參學　　　　　編",
    "X69n1371_001:0788b15": "指三門云。東開西閉。滯在門庭。左出右入。重添途轍。",
    "X69n1371_001:0788b16": "新香山有條活路。與諸人共行去也。喝一喝。",
    "X69n1371_001:0788b17": "佛殿。禮自己佛。燒自己香。容顏甚奇妙。光明照十方。",
    "X69n1371_001:0788b18": "拈帖。從上佛祖。盡向此大光明藏中發現。且道。此大",
    "X69n1371_001:0788b19": "光明。從什麼處起。塞却耳根。分明聽取。",
    "X69n1371_001:0788b20": "陞座。祝　聖罷。僧問。談玄說妙。畫餅充飢。舉古論今。",
    "X69n1371_001:0788b21": "蒸砂作飯。去此二途。如何通信。師云。白蘋紅蓼正秋",
    "X69n1371_001:0788b22": "風。進云。向這裏。便知落處時如何。師云。潼關猶可度。",
    "X69n1371_001:0788b23": "劒閣路難行。進云。如何是劒閣路。師云。無你著脚處。",
    "X69n1371_001:0788b24": "進云。記得百丈大智禪師。參馬祖侍立次。祖以目視",
    "X69n1371_001:0788c01": "禪床角拂子時如何。師云。與賊過梯。進云。百丈云。即",
    "X69n1371_001:0788c02": "此用離此用。師云。一釣便上。進云。馬祖云。你向後開",
    "X69n1371_001:0788c03": "兩片皮。如何為人。百丈取拂子竪起。師云。畫得真如",
    "X69n1371_001:0788c04": "活。進云。馬祖云。即此用離此用。百丈掛拂舊處。師云。",
    "X69n1371_001:0788c05": "相隨來也。進云。馬祖震威一喝。直得三日耳聾。師云。",
    "X69n1371_001:0788c06": "頭正尾正。僧禮拜。師乃云。向上一路。帶水拖泥。向下",
    "X69n1371_001:0788c07": "文長。牽枝引蔓。面前案山子。時時生層雲。時時動天",
    "X69n1371_001:0788c08": "籟。不是心。不是佛。不是物。以拂子劃一劃云。若不得",
    "X69n1371_001:0788c09": "流水。還應過別山　舉適來禪客問百丈再參馬祖",
    "X69n1371_001:0788c10": "公案。師云。雷聲不迅怒。不足以起蒼龍之勢。機穽不",
    "X69n1371_001:0788c11": "深密。不足以陷猛虎之暴。汾陽云。悟去便休。說甚三",
    "X69n1371_001:0788c12": "日耳聾。著語云。秤尾尋星。石門云。若不三日耳聾。何",
    "X69n1371_001:0788c13": "得悟去。著語云。斤中定兩。且問諸人。三日耳聾。與悟",
    "X69n1371_001:0788c14": "去相去多少。",
    "X69n1371_001:0788c15": "小參。佛佛授受。祖祖相傳。穿眾穴於一毫。握秤尺於",
    "X69n1371_001:0788c16": "掌內。金翅擘海。怒雷破山。拈拄杖云。我與你同條生。",
    "X69n1371_001:0788c17": "不與你同條死。登山須到頂。入海須到底。溟鵬九萬。",
    "X69n1371_001:0788c18": "遼鶴三千。須知海嶽歸明主。未必乾坤陷吉人。復舉",
    "X69n1371_001:0788c19": "黃山到夾山。山問。甚處人。黃山云。閩中人。夾山云。還",
    "X69n1371_001:0788c20": "識老僧麼。黃云。還識學人麼。夾山云。此事且止。你還",
    "X69n1371_001:0788c21": "我草鞋價。我却還你江陵米價。黃山云。江陵米作麼",
    "X69n1371_001:0788c22": "價。夾山云。真獅子兒。善獅子吼。師云。黃山借便開門。",
    "X69n1371_001:0788c23": "轉身無路。夾山辯問詳審。禮但周遮。當時待問江陵",
    "X69n1371_001:0788c24": "米作麼價。拈棒便打。",
    "X69n1371_001:0789a01": "上堂。坐深井者。不知太虗之寬廣。亡偏見者。方知至",
    "X69n1371_001:0789a02": "理之圓融。德山載疏鈔南來。氣宇如王。龍潭山中爇",
    "X69n1371_001:0789a03": "却則不問。因甚見僧入門便棒。人貧智短。",
    "X69n1371_001:0789a04": "上堂。舉洞山問青林。近離甚處。林云武林。洞云。武林",
    "X69n1371_001:0789a05": "法道。何似此間。林云。胡地冬抽筍。洞云。別甑炊香供",
    "X69n1371_001:0789a06": "養。林便出去。洞山云。此子向後走殺天下人去。師云。",
    "X69n1371_001:0789a07": "辨金別玉。還他眼目精明。青林直饒不受別甑炊香",
    "X69n1371_001:0789a08": "供養。也遭他兩杓惡水。",
    "X69n1371_001:0789a09": "重陽上堂。老僧軒前黃菊花。不可勝數如恒沙。誰在",
    "X69n1371_001:0789a10": "畫樓沽酒處。相邀來喫趙州茶。",
    "X69n1371_001:0789a11": "臈八上堂。雪山六載。自欺瞞。耿耿明星碧漢間。開眼",
    "X69n1371_001:0789a12": "更無回避處。普天匝地黑漫漫。古今日月。古今星辰。",
    "X69n1371_001:0789a13": "竪拂子云。還見麼。良久云。若教頻下淚。滄海也須乾。",
    "X69n1371_001:0789a14": "上堂。舉九峯示眾云。常住法身。不生不滅。僧便問。既",
    "X69n1371_001:0789a15": "是不生不滅。為什麼六道輪迴。峯云。為有心故。僧云。",
    "X69n1371_001:0789a16": "以何方便。當證法身。峯云。以虗空心。合虗空理。僧云。",
    "X69n1371_001:0789a17": "證後如何。峯云。任從三界轉。徒聽四生奔。復云。會麼。",
    "X69n1371_001:0789a18": "僧云不會。峯云。禮拜著。師云。九峯大似會作楷法。點",
    "X69n1371_001:0789a19": "畫一一分明。及乎這僧道箇不會。却又拈出草書。雖",
    "X69n1371_001:0789a20": "然。胷中無草書。難看羲獻帖。",
    "X69n1371_001:0789a21": "婺州雲黃山寶林禪寺語錄",
    "X69n1371_001:0789a22": "侍者　宗坦　延輝　編",
    "X69n1371_001:0789a23": "指三門云。此大樓閣。無住無去。此樓閣門。無開無閉。",
    "X69n1371_001:0789a24": "作者同歸。不勞彈指。",
    "X69n1371_001:0789b01": "彌勒殿。七佛前引。維摩後隨。但知逐隊隨邪。脚跟何",
    "X69n1371_001:0789b02": "曾點地。展坐具云。看看。盖地盖天。流通去也。",
    "X69n1371_001:0789b03": "拈帖。一見便見。一得永得。當陽拈出。雷動風行。",
    "X69n1371_001:0789b04": "山門疏。離四句絕百非。聽取第一義諦。",
    "X69n1371_001:0789b05": "指法座。行到說不到。漏雨漏風。說到行不到。撞墻撞",
    "X69n1371_001:0789b06": "壁。行說俱到時如何。向上有事在。",
    "X69n1371_001:0789b07": "陞座。祝　聖罷。(問答不錄)乃云。擊門槌。拊案尺。遍界刀鏘。",
    "X69n1371_001:0789b08": "參天荊棘。與麼與麼。爐鞴之所。不與麼不與麼。佛手",
    "X69n1371_001:0789b09": "難遮。總不與麼時如何。毗婆尸佛早留心。直至如今",
    "X69n1371_001:0789b10": "不得妙　舉雪竇明覺禪師示眾云。山河無隔礙。光",
    "X69n1371_001:0789b11": "明處處透。傅大士騎驢入你鼻孔裏。見諸人不惺惺。",
    "X69n1371_001:0789b12": "却歸雙林寺去也。便下座。師云。雪竇與麼說話。要瞞",
    "X69n1371_001:0789b13": "諸人則易。埋沒諸人則難。何故。出門見山水。入門見",
    "X69n1371_001:0789b14": "佛殿。",
    "X69n1371_001:0789b15": "上堂。舉傅大士帶道冠儒履袈裟。見梁武帝。帝問云。",
    "X69n1371_001:0789b16": "僧耶。士指冠。帝云道耶。士指履。帝云俗耶。士指袈裟。",
    "X69n1371_001:0789b17": "汾陽云。大士多能。五祖戒云。傍觀者醜。師云。武帝高",
    "X69n1371_001:0789b18": "懸聖鑑。要見緇素分明。大士覿面當機。且非索鹽奉",
    "X69n1371_001:0789b19": "馬。檢點將來。只知賣貴。不知賣賤。可惜。武帝當時放",
    "X69n1371_001:0789b20": "過。隨後好與一拶。非僧非道非俗。又指箇什麼。管取",
    "X69n1371_001:0789b21": "口乾舌大。",
    "X69n1371_001:0789b22": "上堂。一不得向。二不得討。廊下閑行。堂中打坐。眼裏",
    "X69n1371_001:0789b23": "耳裏。觀世音胡達磨。拍禪床云。過。",
    "X69n1371_001:0789b24": "結夏上堂。握驪頷明珠。秉金剛寶劒。日日禁足安居。",
    "X69n1371_001:0789c01": "箇箇心空及第。猶是衲僧尋常行履。雙林乍入院來。",
    "X69n1371_001:0789c02": "不敢背俗違時。下座且與諸人。普同作禮。",
    "X69n1371_001:0789c03": "善慧大士生日。上堂。悲願海。四生海。出沒卷舒。圓融",
    "X69n1371_001:0789c04": "自在。拈拄杖云。善慧大士來也。石火電光。且過一邊。",
    "X69n1371_001:0789c05": "擬欲擡眸。龍華會裏。靠拄杖下座。",
    "X69n1371_001:0789c06": "上堂。聖制禁足安居。山僧月餘在外。驀嶺沿山。穿畦",
    "X69n1371_001:0789c07": "透陌。才通大道。又入深村。要過那邊。截流不顧。雖然",
    "X69n1371_001:0789c08": "不遵聖制。却有知音。且道。誰是知音。南無心王菩薩。",
    "X69n1371_001:0789c09": "上堂。(因堂中失賊)半夜三更。天昏地黑。赤肉團邊。捉得箇",
    "X69n1371_001:0789c10": "賊。正好朝打三千。暮打八百。忽然向白拈手裏。分贜",
    "X69n1371_001:0789c11": "時如何。賊賊。",
    "X69n1371_001:0789c12": "上堂。舉傅大士云。夜夜抱佛眠。朝朝還共起。起坐鎮",
    "X69n1371_001:0789c13": "相隨。語默同居止。纖毫不相離。如身影相似。欲識佛",
    "X69n1371_001:0789c14": "去處。只這語聲是。玄沙云。大小傅大士。只認得箇昭",
    "X69n1371_001:0789c15": "昭靈靈。雪竇云。玄沙也是打草驚蛇。師云。大士放行。",
    "X69n1371_001:0789c16": "故是七穿八穴。從汝針劄。大士把住。又向甚處著眼。",
    "X69n1371_001:0789c17": "良久云。且待下生。",
    "X69n1371_001:0789c18": "中夏上堂。天得中星辰羅。地得中陰陽和。衲僧得中",
    "X69n1371_001:0789c19": "罷却干戈。隨寒逐暑。徒自波波。一夏九十日。今日是",
    "X69n1371_001:0789c20": "中夏。諸人未舉先和。因甚問著如何是汝心。却又不",
    "X69n1371_001:0789c21": "會。拈拄杖云。拄杖子到此。也不得無過。是汝諸人。還",
    "X69n1371_001:0789c22": "知痛痒麼。喝一喝。",
    "X69n1371_001:0789c23": "上堂。聖制安居處。凡夫路不同。拈拄杖云。過去不可",
    "X69n1371_001:0789c24": "得。現在不可得。未來不可得。掀飜毗盧樓閣。只在頃",
    "X69n1371_001:0790a01": "刻。天上無彌勒。地下無彌勒。",
    "X69n1371_001:0790a02": "上堂。盡乾坤大地。微塵諸佛。向拄杖頭。爭佛法。覔勝",
    "X69n1371_001:0790a03": "負云。雲門大師自啟封疆。拄杖子。與彌勒釋迦闘打",
    "X69n1371_001:0790a04": "去也。琅瑘和尚。大似把主人公不定。拈拄杖云。這箇",
    "X69n1371_001:0790a05": "是拄杖子。那箇是微塵諸佛。彌勒釋迦。卓拄杖云。裂",
    "X69n1371_001:0790a06": "破。",
    "X69n1371_001:0790a07": "八月旦上堂。招手橫趍而過。捧上安得成龍。當陽吹",
    "X69n1371_001:0790a08": "起布毛。錯認橘皮作火。秋風一陣來。落葉兩三片。漿",
    "X69n1371_001:0790a09": "水錢草鞋錢。迫不得已。與諸人還了也。西竺乾東震",
    "X69n1371_001:0790a10": "旦。人人脚底長安道。喝一喝。",
    "X69n1371_001:0790a11": "上堂。在有破有。居空破空。二幻既除。中道不立。衲僧",
    "X69n1371_001:0790a12": "家。緊峭草鞋。到這裏忽然轉身吐氣時如何。到江吳",
    "X69n1371_001:0790a13": "地盡。隔岸越山多。",
    "X69n1371_001:0790a14": "上堂。一切障礙。即究竟覺。山河大地。日月星辰。萬像",
    "X69n1371_001:0790a15": "森羅。明暗色空。有甚障礙處。行住坐臥。瞬目揚眉。開",
    "X69n1371_001:0790a16": "單展鉢。折旋俯仰。有甚障礙處。究竟又究竟箇甚麼。",
    "X69n1371_001:0790a17": "覺又覺箇甚麼。一切智智清淨。無二無二分。無別無",
    "X69n1371_001:0790a18": "斷故。釋迦老子。好與三十拄杖。",
    "X69n1371_001:0790a19": "謝兩班上堂。老木成喬林。秋空見明月。芥子之中入",
    "X69n1371_001:0790a20": "正定。須彌山中從定出。過去佛。現在佛。未來佛。無物",
    "X69n1371_001:0790a21": "堪比倫。教我如何說。",
    "X69n1371_001:0790a22": "上堂。靈龜未兆之際。黑荳未芽已前。道得一句。盖地",
    "X69n1371_001:0790a23": "盖天。猶未是無師句自然句。秋風高。秋空闊。雪峰何",
    "X69n1371_001:0790a24": "曾桶底脫。",
    "X69n1371_001:0790b01": "上堂。無佛無眾生無古今。拍禪床左邊云。過這邊著。",
    "X69n1371_001:0790b02": "無修無證無為。拍禪床右邊云。過這邊著。竪拂子云。",
    "X69n1371_001:0790b03": "會麼。良久云。渾崙擘不破。與你兩文錢。",
    "X69n1371_001:0790b04": "佛成道上堂。天上星。夜夜現。眼豁開。方始見。黃面瞿",
    "X69n1371_001:0790b05": "曇。腦後拔箭。",
    "X69n1371_001:0790b06": "上堂。諸佛及眾生。皆承此恩力。衲僧家。拄杖頭。帶了",
    "X69n1371_001:0790b07": "一升三合。要行便行。要坐便坐。又承什麼恩力。良久",
    "X69n1371_001:0790b08": "云。喫粥喫飯。",
    "X69n1371_001:0790b09": "上堂。寒時寒殺。熱時熱殺。諸方普請。寒暄。雙林寒時",
    "X69n1371_001:0790b10": "熱殺。熱時寒殺。且非別換條貫。何故。大士從來頭戴",
    "X69n1371_001:0790b11": "冠。",
    "X69n1371_001:0790b12": "上堂。三界無安。猶如火宅。良醫之門。愈多病人。傅大",
    "X69n1371_001:0790b13": "士打失鼻孔眼睛。至今尋討不見。胡相公偏要向高",
    "X69n1371_001:0790b14": "高峰頂起殿。不管鹽貴米賤。春風一陣來。花開三五",
    "X69n1371_001:0790b15": "片。達磨大師挨拶不入。忽携隻履返西天。喝一喝。",
    "X69n1371_001:0790b16": "上堂。此方真教體。清淨在音聞。眼裏耳裏。了沒交涉。",
    "X69n1371_001:0790b17": "觀音菩薩三十拄杖。貶向鐵圍那畔。是真精進。是名",
    "X69n1371_001:0790b18": "真法供養如來。",
    "X69n1371_001:0790b19": "上堂。一處通。千處萬處絕羅籠。青山常在。知識難逢。",
    "X69n1371_001:0790b20": "威音王已前。猶是坐家致仕。衲僧氣宇如王。有何憑",
    "X69n1371_001:0790b21": "據。良久云。溈山笠子。誌公拄杖。",
    "X69n1371_001:0790b22": "上堂。觸境無滯。舉目全乖。田地穩密。轉身無路。且道",
    "X69n1371_001:0790b23": "遍恒河沙。隱顯無間。一句作麼生。良久云。住持事繁。",
    "X69n1371_001:0790b24": "果然忘却。",
    "X69n1371_001:0790c01": "上堂。彌勒真彌勒。拈拄杖云。是真是假。還有道得底",
    "X69n1371_001:0790c02": "麼。如無。莫道山僧瞞汝諸人去也。以拄杖橫肩云。天",
    "X69n1371_001:0790c03": "上無天下無。",
    "X69n1371_001:0790c04": "上堂。大海一漚未發已前。以拂子劃一劃云。坤六段",
    "X69n1371_001:0790c05": "乾三連。擬欲眨眼。驢年驢年。",
    "X69n1371_001:0790c06": "佛涅槃。并妙光菩薩生日。上堂。雙林樹下生。雙林樹",
    "X69n1371_001:0790c07": "下滅。生死不相關。彼此是途轍。雖然。槨示雙趺則不",
    "X69n1371_001:0790c08": "問。諸人且道。妙光菩薩。因甚姓劉。喝一喝。",
    "X69n1371_001:0790c09": "上堂。正旦令晨。物物咸新。衲僧應時納祐。不是和光",
    "X69n1371_001:0790c10": "同塵。柏樹子。麻三斤。死柴頭上放陽春。",
    "X69n1371_001:0790c11": "上堂。一冬晴煖。梅花盡開。林下道人。折得一蓓兩蓓。",
    "X69n1371_001:0790c12": "但見清香可愛。不知結調羹子未得。何故。猶有雪在。",
    "X69n1371_001:0790c13": "上堂。寂然不動。感而遂通。癩馬繫枯樁。寂而常動。不",
    "X69n1371_001:0790c14": "感而通。四方八面絕羅籠。不下禪床。一喝耳聾。不妨",
    "X69n1371_001:0790c15": "游戲人事海中。",
    "X69n1371_001:0790c16": "上堂。一切聲是佛聲。一切色是佛色。三分光陰二早",
    "X69n1371_001:0790c17": "過。普天匝地逐春忙。辜負春光。腸斷春光。杏園啼百",
    "X69n1371_001:0790c18": "舌。誰醉在花傍。",
    "X69n1371_001:0790c19": "上堂。橫按拄杖云。久雨不妨農。卓拄杖一下云。春晴",
    "X69n1371_001:0790c20": "多賞翫。不與法縛。不求法脫。不敬持戒。不憎毀禁。不",
    "X69n1371_001:0790c21": "重久習。不輕初學。是處井中有水。誰家竈裏無煙。雖",
    "X69n1371_001:0790c22": "然。乍可移山。不可改性。擲下拄杖云。又輥入泥水去",
    "X69n1371_001:0790c23": "也。",
    "X69n1371_001:0790c24": "四月旦上堂。不歷化城。踏翻寶所。猶是途路之樂。是",
    "X69n1371_001:0791a01": "汝諸人。抝折拄杖。高掛鉢囊。還端的也無。須知三條",
    "X69n1371_001:0791a02": "椽下。不是你諸人安身處。長連床上。不是你諸人喫",
    "X69n1371_001:0791a03": "粥喫飯處。平地上不是你諸人經行處。東司裏不是",
    "X69n1371_001:0791a04": "你諸人大小二事處。拈拄杖云。拄杖子。不覺手舞足",
    "X69n1371_001:0791a05": "蹈。出來道。卓拄杖云。安居近也。",
    "X69n1371_001:0791a06": "上堂。今古兩忘。聖凡路絕。猶在荊棘林中。黃金殿上。",
    "X69n1371_001:0791a07": "相逢者少。地獄天堂。隨處作主去也。卓拄杖云。高也",
    "X69n1371_001:0791a08": "著。低也著。",
    "X69n1371_001:0791a09": "端午上堂。拈拄杖云。是藥非藥。信手拈來。殺人活人。",
    "X69n1371_001:0791a10": "風生八極。任是文殊維摩。卓拄杖云。也少這一服不",
    "X69n1371_001:0791a11": "得。",
    "X69n1371_001:0791a12": "善慧大士生日上堂。兜率宮中把不定。松山山裏借",
    "X69n1371_001:0791a13": "場開。普天匝地皆泥水。那更當生補處來。莫有把定",
    "X69n1371_001:0791a14": "封疆者麼。如無。以拂子擊禪床云。大士講經竟。",
    "X69n1371_001:0791a15": "上堂。拈拄杖云。內視於心。心無其心。外視於形。形無",
    "X69n1371_001:0791a16": "其形。遠視於物。物無其物。雙林記得。兒時上學。忽一",
    "X69n1371_001:0791a17": "日調得四聲。不覺懽喜。便道。我會也我會也。且道。致",
    "X69n1371_001:0791a18": "君澤民。銘勳彝鼎。相去多少。",
    "X69n1371_001:0791a19": "解制上堂。盡力道不得底句。不在江南。便在江北。衲",
    "X69n1371_001:0791a20": "僧布袋頭開。拄杖未拈。草鞋未穿。已遊遍四大部洲",
    "X69n1371_001:0791a21": "了也。作麼生道得。如無。雙林自道去也。以手作策眉",
    "X69n1371_001:0791a22": "勢云。是多少。",
    "X69n1371_001:0791a23": "上堂。拈拄杖云。若向這裏。領略得去。動靜一如。彼此",
    "X69n1371_001:0791a24": "無間。自能全動全靜。全去全住。其或不然。拈動拄杖",
    "X69n1371_001:0791b01": "草鞋。便是銀山鐵壁。",
    "X69n1371_001:0791b02": "上堂。頭頂天。脚踏地。聞鼓聲上來。減多少意氣。他殺",
    "X69n1371_001:0791b03": "不如自殺。參他不如參己。森羅萬像。是汝諸人知識。",
    "X69n1371_001:0791b04": "森羅萬像。是汝諸人自己。堪笑嵩山破竈墮。既是泥",
    "X69n1371_001:0791b05": "土合成。又要破也墮也。作什麼。拈拄杖卓云。起。",
    "X69n1371_001:0791b06": "開爐上堂。金圈栗蓬。爐鞴鎔鎔。吞得透得。鈍鐵頑銅。",
    "X69n1371_001:0791b07": "百丈徒誇三日聾。",
    "X69n1371_001:0791b08": "達磨忌上堂。分皮分髓誑盲聾。污却嵩山熊耳峰。隻",
    "X69n1371_001:0791b09": "履携歸葱嶺去。賊身何處不相逢。",
    "X69n1371_001:0791b10": "上堂。透脫言詮。鐵山橫臥。截斷言詮。通塗荒草。良久",
    "X69n1371_001:0791b11": "云。自小持齋今已老。",
    "X69n1371_001:0791b12": "上堂。二由一有。一亦莫守。一陽生也。向脫窠臼絕羅",
    "X69n1371_001:0791b13": "籠處。道將一句來。",
    "X69n1371_001:0791b14": "上堂。鶯老花殘。春事已過。明眼衲僧。多是蹉過。楝花",
    "X69n1371_001:0791b15": "信風。不肯放過。萬戶千門。一時俱過。築著磕著。是誰",
    "X69n1371_001:0791b16": "之過。轉換不得。也要驗過。拍禪床云。過。",
    "X69n1371_001:0791b17": "佛生日上堂。杓柄人人入手來。莫隨顛倒自沉埋。普",
    "X69n1371_001:0791b18": "天匝地無回互。黃面瞿曇出母胎。便與麼去。也少這",
    "X69n1371_001:0791b19": "一杓惡水不得。卓拄杖一下。下座。",
    "X69n1371_001:0791b20": "上堂。九日無白醪。飽餐黃栗糕。孤峰絕頂。兩眼彌高。",
    "X69n1371_001:0791b21": "不覺不知。忽然帽落。秋風惡。秋風惡。",
    "X69n1371_001:0791b22": "上堂。碌碌復碌碌。良馬白日足。咬定牙關。掀翻地軸。",
    "X69n1371_001:0791b23": "神不敢呵。鬼不敢哭。世尊入地獄。調達出地獄。",
    "X69n1371_001:0791b24": "上堂。惟一堅密身。一切塵中現。因什麼。葉落方乃知",
    "X69n1371_001:0791c01": "秋。人人皮下有血。穿却鼻孔。換却眼睛。不覺不知。喝",
    "X69n1371_001:0791c02": "一喝。",
    "X69n1371_001:0791c03": "上堂。一見便見。何勞[言*窒]搭。將軍不上便橋。勇士不在",
    "X69n1371_001:0791c04": "掛甲。又說甚寒山子水牯牛。今日四。明日八。僧問巖",
    "X69n1371_001:0791c05": "頭。路逢猛虎時如何。拶。",
    "X69n1371_001:0791c06": "謝兩班諸庫監収上堂。建立諸法無諸法。即是真如",
    "X69n1371_001:0791c07": "無上真如。自然世出世間。於法自在。左天親右無著。",
    "X69n1371_001:0791c08": "南天台北五臺。厨庫僧堂。三門佛殿。竪四橫三。玲瓏",
    "X69n1371_001:0791c09": "八面。賓主交參。同說是法。梵音清雅。令人樂聞。風以",
    "X69n1371_001:0791c10": "時。雨以時。禾登場。糓滿倉。擊壤歌歌。共樂無為。拈拄",
    "X69n1371_001:0791c11": "杖云。且道。拄杖子又作麼生。能為萬象主。不逐四時",
    "X69n1371_001:0791c12": "彫。",
    "X69n1371_001:0791c13": "謝樻頭副寺上堂。入無窮。出無盡。把定要津。頭正尾",
    "X69n1371_001:0791c14": "正。且道。以何為驗。一二三四。縱橫十字。",
    "X69n1371_001:0791c15": "辭寶林赴平江府承天上堂。萬里谿山。一天明月。拄",
    "X69n1371_001:0791c16": "杖頭邊。無欠無餘。無彼無此。拈拄杖。下座云。還我東",
    "X69n1371_001:0791c17": "行西行。",
    "X69n1371_001:0791c18": "平江府承天能仁禪寺語錄",
    "X69n1371_001:0791c19": "侍者　淨球　智瑾　編",
    "X69n1371_001:0791c20": "佛殿。提起坐具云。収則大地全収。展則大千俱覆。黃",
    "X69n1371_001:0791c21": "面瞿曇。隱身無路。",
    "X69n1371_001:0791c22": "踞方丈。千聖頂[寧*頁]打開。三塗地底把住。是汝諸人鼻",
    "X69n1371_001:0791c23": "孔。總在山僧手裏。卓拄杖云。一時穿却。",
    "X69n1371_001:0791c24": "省劄。金剛圈。栗棘蓬。識得衲僧公驗。便是造化爐中。",
    "X69n1371_001:0792a01": "府疏。赤水求珠。猶是人間之寶。和雲唱出。故非格外",
    "X69n1371_001:0792a02": "玄談。只這些兒。如何領會。不二門頭。好生薦取。",
    "X69n1371_001:0792a03": "山門疏。前峨嵋峰。後碧玉盤。一字字。一句句。且非草",
    "X69n1371_001:0792a04": "本相瞞。",
    "X69n1371_001:0792a05": "指法座。坐斷毗盧頂。不稟釋迦文。喝一喝。且在下風。",
    "X69n1371_001:0792a06": "陞座。祝　聖罷。(問答不錄)乃云。水天空闊。閙市門開。南來",
    "X69n1371_001:0792a07": "北來。拈却門前下馬臺。千門萬戶。總是如來經行處。",
    "X69n1371_001:0792a08": "衲僧家。莽莽鹵鹵。無規無矩。甜瓜徹蒂甜。苦瓠連根",
    "X69n1371_001:0792a09": "苦。畢竟如何。良久云。一忱拱北。萬折朝東　舉明覺",
    "X69n1371_001:0792a10": "赴雪竇。到承天。僧問祖意西來則不問。北斗藏身事",
    "X69n1371_001:0792a11": "若何。竇云。拈頭作尾漢。僧云。請師答話。竇云。西天令",
    "X69n1371_001:0792a12": "嚴。師云。雪竇頭上錐。脚下劄。拍拍是令。成就一切世",
    "X69n1371_001:0792a13": "界。要識這僧麼。葉公畫龍。",
    "X69n1371_001:0792a14": "小參。拈拄杖云。全機大用。毫髮不存。臨濟一味驅奴。",
    "X69n1371_001:0792a15": "德山一味使婢。芭蕉全機與奪。虗築防胡萬里城。雲",
    "X69n1371_001:0792a16": "門忍俊不禁。拋向雪峰大張口。山僧無拒風力。不敢",
    "X69n1371_001:0792a17": "効虎驟龍驤。橫拈倒用。自從游歷。以至近離雙林。度",
    "X69n1371_001:0792a18": "嶺經沙。東撑西拄。全得渠力。及過江來。洗脚上船。不",
    "X69n1371_001:0792a19": "動步而到此。將謂拄杖子。可以靠壁。三通鼓罷。大眾",
    "X69n1371_001:0792a20": "雲臻。況言無味。語無味。法無味。仍煩拄杖子。打箇小",
    "X69n1371_001:0792a21": "座。卓拄杖云。雖然如是。終有不滿意處。何故。薄禮致",
    "X69n1371_001:0792a22": "怨　舉神鼎和尚開堂。示眾云。山僧行脚。也無正因。",
    "X69n1371_001:0792a23": "只待向東京城裏。聽一本經論於古寺閑房。且恁麼",
    "X69n1371_001:0792a24": "過時。不謂行到汝州。被一陣業風。吹上首山。曲彔木",
    "X69n1371_001:0792b01": "床。見箇老和尚。當時把不住。禮却他三拜。直至如今",
    "X69n1371_001:0792b02": "悔不得。師云神鼎開眼失脚。落首山陷穽。大似啞子",
    "X69n1371_001:0792b03": "喫苦瓜。當時既禮他三拜。又悔箇什麼。山僧嘉定初。",
    "X69n1371_001:0792b04": "亦無正因。行脚一味。江湖中打沒交涉。太白峰前。被",
    "X69n1371_001:0792b05": "箇老和尚。於沒交涉處。一拳打破乞兒窠窟。直至如",
    "X69n1371_001:0792b06": "今。轉沒交涉。",
    "X69n1371_001:0792b07": "謝專使留兩班上堂。彌勒兜率天宮所說之法。乃至",
    "X69n1371_001:0792b08": "下生補處。一一仍舊而說。更無少異。且道。據箇什麼。",
    "X69n1371_001:0792b09": "便乃如此。拈拄杖云。使乎使乎。不辱命。",
    "X69n1371_001:0792b10": "謝維那。莊主。道舊。上堂。興化打克賓。種糓不生荳。雖",
    "X69n1371_001:0792b11": "然費栽培。也要人知有。興化棒。承天不是無不是。不",
    "X69n1371_001:0792b12": "解拈出。既遇山中人。且說山中話。",
    "X69n1371_001:0792b13": "雪下上堂。直得動地雨花。爭如歸堂向火。雪竇大似",
    "X69n1371_001:0792b14": "閉門覔活。盡乾坤大地。把定無汝轉側處。啞。打破蔡",
    "X69n1371_001:0792b15": "州城了也。",
    "X69n1371_001:0792b16": "上堂。懸崖撒手。藉草眠雲。四方八面。移南作北。佛祖",
    "X69n1371_001:0792b17": "不歷處。古今不到處。如何行履。三九二十七。籬頭吹",
    "X69n1371_001:0792b18": "觱栗。",
    "X69n1371_001:0792b19": "﨟八上堂。開半夜眼。見半夜星。普天匝地。誰不與麼。",
    "X69n1371_001:0792b20": "黃面老瞿曇。所成者何道。參。",
    "X69n1371_001:0792b21": "謝寮元上堂。旃檀林。獅子窟。蹲坐不得處。正好飜身。",
    "X69n1371_001:0792b22": "片片煙消時。方堪拈出。不是心。不是佛。明眼衲僧莫",
    "X69n1371_001:0792b23": "輕忽。",
    "X69n1371_001:0792b24": "上堂。吳宮煙冷水迢迢。當日齊腰雪未消。臈月今朝",
    "X69n1371_001:0792c01": "二十五。今朝未是拜年朝。",
    "X69n1371_001:0792c02": "上堂。歲之元。月之元。日之元。元正啟祚。萬彚發生。達",
    "X69n1371_001:0792c03": "磨西來。直指人心。見性成佛。一花開五葉。結果自然",
    "X69n1371_001:0792c04": "成。兩段不同。収歸上科。",
    "X69n1371_001:0792c05": "謝兩班上堂。坐一走七。橫三竪四。大力量人。全身擔",
    "X69n1371_001:0792c06": "負。且道。擔負箇什麼。普化鈴鐸。楊岐驢子。",
    "X69n1371_001:0792c07": "元宵上堂。自古及今。燈燈相續。匝地普天。燈燈無間。",
    "X69n1371_001:0792c08": "助發實相義。今朝正月半。",
    "X69n1371_001:0792c09": "上堂。聞聲悟道。左邊卓拄杖云。觀音菩薩過這邊著。",
    "X69n1371_001:0792c10": "見色明心。右邊卓拄杖云。文殊菩薩過這邊著。不動",
    "X69n1371_001:0792c11": "步而登寶所。中間卓拄杖。普賢菩薩脚跟下。好與一",
    "X69n1371_001:0792c12": "錐。諸人要知承天落處麼。搖頭說易當朝客。落手圍",
    "X69n1371_001:0792c13": "棊對俗人。",
    "X69n1371_001:0792c14": "天童卞山和尚遺書至。上堂。卷舒出沒。生死海中。石",
    "X69n1371_001:0792c15": "火莫及。電光罔追。承天手足情鍾。今日重為卞山和",
    "X69n1371_001:0792c16": "尚。灑此兩行淚。與麼見得。便知天下人。不奈此老何。",
    "X69n1371_001:0792c17": "涅槃上堂。末上稱尊。謾生跨赤土。摩胸告眾。抵死亞",
    "X69n1371_001:0792c18": "私商。與麼生。與麼死。花鳥年年笑不休。衲僧自有黃",
    "X69n1371_001:0792c19": "金骨。",
    "X69n1371_001:0792c20": "靈隱茙藏主至上堂。當年一曲脫空歌。急水灘頭鳥",
    "X69n1371_001:0792c21": "作窠。知是飜謄經幾手。沒誵訛處有誵訛。承天今日",
    "X69n1371_001:0792c22": "看來。有甚誵訛處。言言見諦。句句朝宗。南山起雲。北",
    "X69n1371_001:0792c23": "山下雨。總是破草鞋。春寒料峭。伏惟藏主尊候萬福。",
    "X69n1371_001:0792c24": "上堂。寒則普天寒。熱則普天熱。透出寒暑關。何曾離",
    "X69n1371_001:0793a01": "窠窟。因思熱則取凉。寒燒榾柮。無端被人喚。作趙州",
    "X69n1371_001:0793a02": "古佛。",
    "X69n1371_001:0793a03": "謝山藏主達維那上堂。威音王已前。無師自悟。是第",
    "X69n1371_001:0793a04": "二句。一大藏教。詮註不及。十聲槌下。敲打不出。顧視",
    "X69n1371_001:0793a05": "左右云。第一句聻。",
    "X69n1371_001:0793a06": "開且過上堂。木落千巖。秋空如洗。向這裏。轉得身去。",
    "X69n1371_001:0793a07": "可以移星換斗。轉位回機。百尺竿頭。纖塵不立。向這",
    "X69n1371_001:0793a08": "裏進得一步。殺活縱擒。縱橫自在。須彌無頂。滄海無",
    "X69n1371_001:0793a09": "底。靠拄杖云。承天有茶有湯。",
    "X69n1371_001:0793a10": "謝慧日上堂。迦葉三昧。阿難不知。聞名見面。劒去久",
    "X69n1371_001:0793a11": "矣。拽擺拖犂。較後先。楊岐鼻孔沒半邊。",
    "X69n1371_001:0793a12": "中秋上堂。人人自有光明在。看時不見暗昏昏。拈拄",
    "X69n1371_001:0793a13": "杖云。這箇豈不是光明。敲香臺云。一一聞見分明。喚",
    "X69n1371_001:0793a14": "什麼作暗。三年大比鵰鶚橫秋。橫按拄杖云。且道是",
    "X69n1371_001:0793a15": "什麼題目。喝一喝。",
    "X69n1371_001:0793a16": "開爐上堂。酸風刮地。猛烈寒威。火爐震動。禪床震動。",
    "X69n1371_001:0793a17": "未到火種全無。若是衲衣單薄。且請歸堂向火。",
    "X69n1371_001:0793a18": "上堂。却物為上。逐物為下。壁底籬根。尋縫覔罅。信脚",
    "X69n1371_001:0793a19": "踏飜。大地平沉。即虗空體。證魔王身。擲拄杖云。元來",
    "X69n1371_001:0793a20": "却是南山鱉鼻。",
    "X69n1371_001:0793a21": "上堂。正月之吉。始和。諸福之物畢至。衲僧家。說甚畢",
    "X69n1371_001:0793a22": "至。百草頭邊。罷却干戈。十字街頭。縱橫游戲。鏡清智",
    "X69n1371_001:0793a23": "門佛法有無失利。總是抱橋柱澡洗。橫按拄杖云。見",
    "X69n1371_001:0793a24": "麼。江山行不盡。春雨下無時。",
    "X69n1371_001:0793b01": "上堂。雲門一曲。臈月二十五。今朝是﨟月二十五。諸",
    "X69n1371_001:0793b02": "人自謂。衲僧門下客。且道如何是雲門一曲。若道不",
    "X69n1371_001:0793b03": "得。拄杖子却為你諸人驚懼。因甚如此。﨟月三十日。",
    "X69n1371_001:0793b04": "只在目前。",
    "X69n1371_001:0793b05": "散天基節。上堂。天地發祥。聖人誕降。恩霑四海。德被",
    "X69n1371_001:0793b06": "萬邦。林下道人。坐則禪板蒲團。用則拄杖拂子。無非",
    "X69n1371_001:0793b07": "仰答聖恩。今日讚祝一句。又作麼生。此心心外更無",
    "X69n1371_001:0793b08": "心。",
    "X69n1371_001:0793b09": "謝副寺莊主寮元上堂。田庫兒。甚奇怪。一下鋤頭。打",
    "X69n1371_001:0793b10": "破土塊。盡大地老和尚。髑髏粉碎。坐一走七。圓融內",
    "X69n1371_001:0793b11": "外。青松下。明窻內。玉殿瓊樓。未為最。分毫定斤兩。涓",
    "X69n1371_001:0793b12": "滴見滄海。高聲云。拄杖子話在。靠拄杖下座。",
    "X69n1371_001:0793b13": "元宵上堂。三轉法輪於大千。其輪本來常清淨。平江",
    "X69n1371_001:0793b14": "出燈道地。諸人盡知燈明如來。在諸人眼裏耳裏。轉",
    "X69n1371_001:0793b15": "如是輪。因甚不知。喝一喝。",
    "X69n1371_001:0793b16": "上堂。如是我聞。遲日江山麗。春風花草香。諸佛出世。",
    "X69n1371_001:0793b17": "眼瞎耳聾。達磨西來。眼瞎耳聾。衲僧成團成塊。眼瞎",
    "X69n1371_001:0793b18": "耳聾。若是箇漢。向黑荳未生已前。信受奉行去。三十",
    "X69n1371_001:0793b19": "年後。方知。且道知箇什麼。眼瞎耳聾。",
    "X69n1371_001:0793b20": "靈隱大川和尚遺書至。上堂。虗空迸綻。山嶽起舞。拔",
    "X69n1371_001:0793b21": "舌犂耕。罪惡俱露。拈拄杖云。承天更與三十痛棒。還",
    "X69n1371_001:0793b22": "知此棒落處麼。不敢辜負我迦葉師兄。",
    "X69n1371_001:0793b23": "上堂。無邊剎境。自他不隔於毫端。十世古今。始終不",
    "X69n1371_001:0793b24": "離於當念。衲僧聞著便會。舉著便知。春風浩浩。春日",
    "X69n1371_001:0793c01": "遲遲。且道。西天那蘭陀寺裏。今日有幾人。打失鼻孔。",
    "X69n1371_001:0793c02": "若也不知。香臺代汝。喫棒去也。以拄杖擊香臺一下。",
    "X69n1371_001:0793c03": "下座。",
    "X69n1371_001:0793c04": "妙峰會中道舊至。并鑄鍋。上堂。妙高峰頂。七日尋討",
    "X69n1371_001:0793c05": "不見。忽向別峰把手。大似生鐵鑄就。成就不可說不",
    "X69n1371_001:0793c06": "可說香積世界佛事。雖然行人更在青山外。",
    "X69n1371_001:0793c07": "四月旦上堂。鐵鞭指處陣雲橫。脚力盡時山更好。那",
    "X69n1371_001:0793c08": "更獅子返擲。東西南北。初無定止。孟夏自孟夏。衲僧",
    "X69n1371_001:0793c09": "因什麼。盡向今日打住。良久云。爭怪得他。",
    "X69n1371_001:0793c10": "謝秉拂。夏齋慧感夫人生日上堂。真靈無功。功超造",
    "X69n1371_001:0793c11": "化。真聖無相。相包虗空。從權攝化。正按旁提。風行草",
    "X69n1371_001:0793c12": "偃。玉轉珠回。使人人向這裏。飽食味法味。合掌云。慚",
    "X69n1371_001:0793c13": "愧。",
    "X69n1371_001:0793c14": "上堂。買黑老婆。巖頭三文自何而得。空手來去。老胡",
    "X69n1371_001:0793c15": "行止未明。入水不動波。入林不動草。拈向一邊。只如",
    "X69n1371_001:0793c16": "虎口裏奪飡。驪頷下抉珠。又作麼生。官不容針。",
    "X69n1371_001:0793c17": "保苗上堂。驅耕夫之牛。令他苗稼滋長。奪飢人之食。",
    "X69n1371_001:0793c18": "使箇箇飽齁齁地。且道。承天看經保苗。是同是別。若",
    "X69n1371_001:0793c19": "也道得。便可證如意輪三昧海。若道不得。辜負承天",
    "X69n1371_001:0793c20": "半夏。",
    "X69n1371_001:0793c21": "上堂。看樓打樓。東湧西沒。入水入泥。穿皮透骨。十字",
    "X69n1371_001:0793c22": "街頭石敢當。忽會轉身句。便笑遼天鶻。達磨大師眼",
    "X69n1371_001:0793c23": "睛突。",
    "X69n1371_001:0793c24": "上堂。大人境界。佛祖說之。莫窮。文殊證之。寂寂。普賢",
    "X69n1371_001:0794a01": "證之。重重。無邊身菩薩到此。無展神通處。承天向閙",
    "X69n1371_001:0794a02": "市裏。拋碌磚去也。卓拄杖云。一葉落天下秋。",
    "X69n1371_001:0794a03": "謝兩班上堂。無用之用。其用甚大。無功之功。其功甚",
    "X69n1371_001:0794a04": "愽。自然如龍得水。似虎靠山。壺中春色異人間。",
    "X69n1371_001:0794a05": "浙翁和尚忌拈香。盡無邊虗空。是徑山佛心禪師涅",
    "X69n1371_001:0794a06": "槃後相。盡無邊虗空。是承天法座。作麼生安排。作麼",
    "X69n1371_001:0794a07": "生供養。承天今日淚出痛腸。描畫虗空去也。拈起香",
    "X69n1371_001:0794a08": "云。還見麼。磵聲山色裏。一橛爛枯柴。",
    "X69n1371_001:0794a09": "圓通中洲至。上堂。(嗣無準)爰從耳門圓照三昧。緣心自",
    "X69n1371_001:0794a10": "在。東倒西攂。異中現同。小中現大。只如不涉眼色耳",
    "X69n1371_001:0794a11": "聲。甚處與他相見。婺機羅。川紙會。",
    "X69n1371_001:0794a12": "淨慈道舊至。上堂。伶俐衲僧。討甚巴鼻。著脚處寸草",
    "X69n1371_001:0794a13": "不生。著眼時佛祖掃地。且道。以何為據。不愛南山愛",
    "X69n1371_001:0794a14": "鱉鼻。",
    "X69n1371_001:0794a15": "佛涅槃上堂。毗籃園裏。活中覔死不可得。雙林樹下。",
    "X69n1371_001:0794a16": "死中覔活不可得。腦後一錐。卓拄杖云。是活是死。靠",
    "X69n1371_001:0794a17": "拄杖下座。",
    "X69n1371_001:0794a18": "上堂。南州北州。萬緒千頭。釣絲絞水。紙撚無油。鶴神",
    "X69n1371_001:0794a19": "飛上天。土宿騎黃牛。大海有十件奇特事。未曾說著。",
    "X69n1371_001:0794a20": "海底蓬塵起。千江水逆流。維摩丈室。有三萬二千獅",
    "X69n1371_001:0794a21": "子座。彈指一下云。収。",
    "X69n1371_001:0794a22": "結夏上堂。放下身心。仁義禮智。黃面瞿曇撈天摸地。",
    "X69n1371_001:0794a23": "四月十五。喚作結制。東行不見西行利。",
    "X69n1371_001:0794a24": "靈隱東谷和尚遺書至。上堂。正不立玄。偏無所附。三",
    "X69n1371_001:0794b01": "十年。異類中行。末後句。月圓古渡。且道東谷和尚。還",
    "X69n1371_001:0794b02": "有來去也無。夜船撥轉琉璃殿。白鳥飛宿無影樹。",
    "X69n1371_001:0794b03": "謝耆舊置田上堂。實諸所無。自己田地永失主宰。空",
    "X69n1371_001:0794b04": "諸所有。本來契券總屬當人。寸土寸金。一粒萬粒。天",
    "X69n1371_001:0794b05": "牢神地牢神。合掌讚嘆云。南無為法檀度。大菩薩摩",
    "X69n1371_001:0794b06": "訶薩。",
    "X69n1371_001:0794b07": "謝淨慈首座。并祈雨上堂。膚寸生層雲。已具瀰漫勢。",
    "X69n1371_001:0794b08": "盡矚晴空目。且非煙霧比。首座行脚。首座來也。落在",
    "X69n1371_001:0794b09": "第二。看看。且道看箇什麼。雲行雨至。",
    "X69n1371_001:0794b10": "上堂。孤峰頂上。無出身路。十字街頭。亦無向背。臨濟",
    "X69n1371_001:0794b11": "老瞎禿。明州憨布袋。正令不行。東倒西攂。諸人若不",
    "X69n1371_001:0794b12": "放過。承天一著。眉毛罅裏。與諸人無相見分。喝一喝。",
    "X69n1371_001:0794b13": "結夏。因事上堂。以拂子擊禪床云。前佛性命。後佛紀",
    "X69n1371_001:0794b14": "綱。一時打失了也。長期百二十日。且憑何而住。竪拂",
    "X69n1371_001:0794b15": "子云。有這箇在。",
    "X69n1371_001:0794b16": "退院上堂。平地起堆從古有。青天霹靂避猶難。杖頭",
    "X69n1371_001:0794b17": "自有通方眼。風月一天非等閑。",
    "X69n1371_001:0794b18": "安吉州柏山崇恩資壽禪寺語錄",
    "X69n1371_001:0794b19": "侍者　　　　　編",
    "X69n1371_001:0794b20": "佛殿。木骨金粧。似則也似。瞬目揚眉。西天此土。",
    "X69n1371_001:0794b21": "據室。倒卓須彌。揭翻大海。魚龍變化。禽鳥懽呼。垂下",
    "X69n1371_001:0794b22": "一足云。且放佛祖出頭。",
    "X69n1371_001:0794b23": "府帖。若論此事。如王髻中珠。不妄與人。還是眼目精",
    "X69n1371_001:0794b24": "明。方知來處。",
    "X69n1371_001:0794c01": "府疏。世俗諦中。有真聖諦。便是河目海口。難盡宣揚。",
    "X69n1371_001:0794c02": "提起疏云。見麼。大王來也。",
    "X69n1371_001:0794c03": "指法座。象王行處。狐兔絕蹤。水月現時。風雲自異。驟",
    "X69n1371_001:0794c04": "步云。高著眼。",
    "X69n1371_001:0794c05": "祝　聖罷。就座云。四方洞達。萬派朝宗。一句截流。羣",
    "X69n1371_001:0794c06": "機浸削。莫有識得鈎頭意者麼。僧問。插草以建梵剎。",
    "X69n1371_001:0794c07": "賢于妙在當機。宗王特建精藍。和尚如何舉唱。師云。",
    "X69n1371_001:0794c08": "好生諦聽。進云。可謂驚群之句。遇驚群人舉揚。奇特",
    "X69n1371_001:0794c09": "之事。遇奇特人拈出。師云。逢人但恁麼舉。進云。即今",
    "X69n1371_001:0794c10": "亦不少。師云。還我驚群句來。進云。如何是驚群句。師",
    "X69n1371_001:0794c11": "云。迅雷不及掩耳。進云。如何是奇特事。師云。是故此",
    "X69n1371_001:0794c12": "處[宋-木+取]吉祥。進云。記得世尊。於布髮掩泥處。獻花燃燈。",
    "X69n1371_001:0794c13": "是如何。師云。入水見長人。進云。燃燈指布髮處云。此",
    "X69n1371_001:0794c14": "一方地。宜建梵剎。又作麼生。師云。鈎頭有餌。進云。時",
    "X69n1371_001:0794c15": "眾中有賢于長者。持標於指處插云。建梵剎已竟。師",
    "X69n1371_001:0794c16": "云。波騰嶽立。進云。時諸天散花讚云。長者有大智慧。",
    "X69n1371_001:0794c17": "師云。讚嘆也讚嘆不及。進云。今日宗王建梵剎竟。和",
    "X69n1371_001:0794c18": "尚又如何讚嘆。師云。虗空可量風可繫。無能說此佛",
    "X69n1371_001:0794c19": "功德。進云。可謂今古應無墜。分明在目前。師云。頂門",
    "X69n1371_001:0794c20": "具眼好生觀。僧禮拜。師乃云。摩竭掩室。毗耶杜詞。依",
    "X69n1371_001:0794c21": "稀彷彿。似箇衲僧門下。及乎釋梵三請。文殊讚善。玉",
    "X69n1371_001:0794c22": "本無瑕。雕文喪德。誰知孤峯頂上。不是安身。墟市平",
    "X69n1371_001:0794c23": "田。如何措足。進一步。踏他王公草地。退一步。亦是少",
    "X69n1371_001:0794c24": "父丘園。當陽坐斷。八面風生。若是釋迦說不到處。淨",
    "X69n1371_001:0795a01": "名彈擊不得處。新柏山不是固其扃鐍謹其緘封。拍",
    "X69n1371_001:0795a02": "禪床云。王令已行　舉波斯匿王問佛。聖義諦中。還",
    "X69n1371_001:0795a03": "有世俗諦否。若言其無。智不應二。若言其有。智不應",
    "X69n1371_001:0795a04": "一。一二之義。其義云何。佛云。大王於過去龍光佛法",
    "X69n1371_001:0795a05": "中。曾問此義。我今無說。汝今無聽。無說無聽。是名一",
    "X69n1371_001:0795a06": "義二義。師云。波斯匿王。具勘驗衲僧眼目。要見玉石",
    "X69n1371_001:0795a07": "分明。釋迦老子拈出木槵子。要移換人。不知自失一",
    "X69n1371_001:0795a08": "隻眼。且道。誵訛在什麼處。",
    "X69n1371_001:0795a09": "小參。大人具大見。摩醯正眼。竪亞頂門。大智發大機。",
    "X69n1371_001:0795a10": "於一毫端。現寶王剎。不與萬法為侶。不與千聖同途。",
    "X69n1371_001:0795a11": "一切殊勝事。由此圓成。無量三昧門。由此建立。全身",
    "X69n1371_001:0795a12": "擔荷。地厚天高。正令全提。山遙水遠。正與麼時如何。",
    "X69n1371_001:0795a13": "如王寶劒隨王意。似鏡當臺要絕觀　舉南泉和尚",
    "X69n1371_001:0795a14": "入院。知事頭首。請歸方丈。有僧便問。師居方丈。將何",
    "X69n1371_001:0795a15": "指示於人。泉云。昨夜三更失却牛。天明起來失却火。",
    "X69n1371_001:0795a16": "師云。南泉透脫泥水。逈絕蹊徑。向威音那畔。突出眼",
    "X69n1371_001:0795a17": "睛。新柏山雖則不知韶濩韺[音*巠]之奏。元酒大羹之味。",
    "X69n1371_001:0795a18": "也要著一隻眼。南泉直饒道王老師不打這破鼓。手",
    "X69n1371_001:0795a19": "中猶有釘空槌在。",
    "X69n1371_001:0795a20": "留兩班。請首座殿主。上堂。齊進退。正紀綱。提向上事。",
    "X69n1371_001:0795a21": "建光明幢。總屬諸人。山僧無分。何故。見成公案。",
    "X69n1371_001:0795a22": "上堂。釋迦老子於波羅奈國。梵王三請。而轉法輪。觀",
    "X69n1371_001:0795a23": "根逗教。分別說三。大似揑窠造偽。瞞驀乎人。柏山向",
    "X69n1371_001:0795a24": "纖塵不立處。捩轉釋迦老子鼻孔去也。長憶江南三",
    "X69n1371_001:0795b01": "月裏。鷓鴣啼處百花香。",
    "X69n1371_001:0795b02": "結制上堂。大方無外。大圓無內。是凡是聖。同此安居。",
    "X69n1371_001:0795b03": "淈淈[泳-永+盾][泳-永+盾]。瞞瞞盰盰。富不足而樂有餘。是馬何曾喚",
    "X69n1371_001:0795b04": "作驢。",
    "X69n1371_001:0795b05": "謝首座秉拂上堂。舉一不得舉二。放過一著。掀飜圓",
    "X69n1371_001:0795b06": "覺伽藍。突出衲僧巴鼻。有利無利。不離行市。黃檗歸",
    "X69n1371_001:0795b07": "第二位坐。南泉休去時如何。陷虎機深。猶深於海。",
    "X69n1371_001:0795b08": "中夏上堂。立中就中。滲漏難盡。不見一法。始是半提。",
    "X69n1371_001:0795b09": "向上全提。諸佛諸祖。明不出。標不起。龍女獻珠。狼藉",
    "X69n1371_001:0795b10": "淨地。還知柏山落處麼。柏禪床一下云。只有黃金無",
    "X69n1371_001:0795b11": "此閑。",
    "X69n1371_001:0795b12": "上堂。三處度夏。開拓封疆。眉毛在麼。抱贓叫屈。柏山",
    "X69n1371_001:0795b13": "今夏。一夏又作麼生。良久云。逢人不得錯舉。",
    "X69n1371_001:0795b14": "浙翁和尚忌。拈香。三回四度。不曾入得徑山門。萬恨",
    "X69n1371_001:0795b15": "千愁。今日落在弟子手。插香云。只得懽喜忍受。",
    "X69n1371_001:0795b16": "謝新舊知客寮元。上堂。旃檀林無雜樹。拈出片片皆",
    "X69n1371_001:0795b17": "香。収來枝枝顯露。門頭戶底。一等打開時如何。良久",
    "X69n1371_001:0795b18": "云。喫茶去。",
    "X69n1371_001:0795b19": "八月旦上堂。是處是慈氏。無門無善財。古人為什麼。",
    "X69n1371_001:0795b20": "三千里外。賣却布單。道不得超宗句。草鞋三文錢買",
    "X69n1371_001:0795b21": "得。",
    "X69n1371_001:0795b22": "中秋上堂。一月普現一切水。一切水月一月攝。從上",
    "X69n1371_001:0795b23": "佛祖。不出這影子。只今雨暗乾坤。拈拄杖云。月明如",
    "X69n1371_001:0795b24": "晝。衲僧眼目瞞他一點不得。擲下拄杖云。是什麼。",
    "X69n1371_001:0795c01": "重陽謝大明楷率翁上堂。柏山高。秋風高。打失登山",
    "X69n1371_001:0795c02": "屐。吹落炙脂帽。應節應不及。登高登不到。三十年前。",
    "X69n1371_001:0795c03": "有人笑弄這般鼓笛。豈知今日。以虗空為鼓。須彌為",
    "X69n1371_001:0795c04": "槌。王老師道不打。也只為蛇畫足。諸人要識鹽官麼。",
    "X69n1371_001:0795c05": "卓拄杖云。大明生於東。",
    "X69n1371_001:0795c06": "開爐上堂。造化寒暑。有來有往。衲僧火爐。有開有閉。",
    "X69n1371_001:0795c07": "寒暑往來。火爐開閉。非實非虗。非如非異。拈拄杖云。",
    "X69n1371_001:0795c08": "只今火爐開也。三世諸佛。六代祖師。向這裏無親炙",
    "X69n1371_001:0795c09": "分。是汝諸人。看甚火色。討甚冷暖。火焰裏藏身。淤泥",
    "X69n1371_001:0795c10": "中出現。又是阿誰。僧堂裏圍爐向火。又是阿誰。喝一",
    "X69n1371_001:0795c11": "喝。下座。",
    "X69n1371_001:0795c12": "上堂。散為器者。乃道之漓。適於變者。乃法之弊。衲僧",
    "X69n1371_001:0795c13": "家。如何是事事無礙底句。良久云。濟北老禿兵。明州",
    "X69n1371_001:0795c14": "憨布袋。",
    "X69n1371_001:0795c15": "天基節上堂。一句子天長地久。一句子日照月臨。一",
    "X69n1371_001:0795c16": "句子風調雨順。今晨將此三轉語。効封人三呼之祝。",
    "X69n1371_001:0795c17": "普與盡天地人。同一鼓腹謳歌。更有一句。未到大佛",
    "X69n1371_001:0795c18": "殿。先與諸人說破。恭。",
    "X69n1371_001:0795c19": "謝淨慈印首座上堂。人天眼目。渥洼真產。踏殺天下",
    "X69n1371_001:0795c20": "人。今古何曾間。馬師不曾過去。衲僧自生隔遠。不隔",
    "X69n1371_001:0795c21": "遠。蜀旱不旱。蜀有彭漢。",
    "X69n1371_001:0795c22": "正旦立春上堂。依時及節。歲歲元正啟祚。拈拄杖云。",
    "X69n1371_001:0795c23": "葭管灰飛。勾芒布令。卓拄杖云。春牛頭黃。歲稔年康。",
    "X69n1371_001:0795c24": "上元謝副寺掌財上堂。一燈明燈燈無盡。燈即己有。",
    "X69n1371_001:0796a01": "光非外來。無內無外。無東無西。照長夜而不息。如居",
    "X69n1371_001:0796a02": "大寶藏中。取之無禁。用之不竭。與麼信得及。與麼擔",
    "X69n1371_001:0796a03": "荷去時如何。良久云。南無燈明如來。",
    "X69n1371_001:0796a04": "上堂。我若東說西說。你便尋言逐語。藥多病多。我若",
    "X69n1371_001:0796a05": "羚羊掛角。你向甚處捫摸。賊身全露。放憨處鬼神莫",
    "X69n1371_001:0796a06": "測罅縫。交輥時佛祖不奈伊何。圓頓教中。収歸上科。",
    "X69n1371_001:0796a07": "柏山有不如人底句。諸人要知麼。屙屎進前。放尿退",
    "X69n1371_001:0796a08": "後。",
    "X69n1371_001:0796a09": "謝徑山琰藏主上堂。衲僧相見。或彼或此。水出龍宮。",
    "X69n1371_001:0796a10": "雲生嶽塢。壁立千仞放行。合水和泥把住。仁義道中",
    "X69n1371_001:0796a11": "是第幾句。卓拄杖云。舉。",
    "X69n1371_001:0796a12": "涅槃上堂。雙林示滅誑何人。無際真空淨法身。活向",
    "X69n1371_001:0796a13": "春風裏埋了。萬年千載不成塵。",
    "X69n1371_001:0796a14": "上堂。愛聖憎凡。蝸牛上壁。凡聖情盡。獨鶴下田。向外",
    "X69n1371_001:0796a15": "馳求。鄉關轉遠。百尺竿頭。進得一步。脚跟下正好一",
    "X69n1371_001:0796a16": "錐。畢竟如何。如是我聞。一時佛在。",
    "X69n1371_001:0796a17": "四月旦上堂。罷拈金錫。七尺軍前。今春看又過。何日",
    "X69n1371_001:0796a18": "是歸年。辜負春山啼杜鵑。樊將軍向補陀山上。禮觀",
    "X69n1371_001:0796a19": "音大士。不知不覺。在五臺峨嵋。見文殊普賢。喝一喝。",
    "X69n1371_001:0796a20": "佛生日上堂。象駞紅日。龍吐香水。釋迦老子早遭染",
    "X69n1371_001:0796a21": "污了也。說甚天上天下。雲門氣宇如王。未免見垛放",
    "X69n1371_001:0796a22": "箭。柏山破木杓。一滴渾無。作麼生見得清淨法身。雨",
    "X69n1371_001:0796a23": "過千山綠未休。",
    "X69n1371_001:0796a24": "上堂。寒時寒殺。熱時熱殺。洞山雖則打兔就窠。不顧",
    "X69n1371_001:0796b01": "通身泥水。茫茫普熱。紛紛下雪。雪竇遍界分身。知恩",
    "X69n1371_001:0796b02": "者少。薰風自南來。殿閣生微涼。似這般烏荳。阿誰無",
    "X69n1371_001:0796b03": "一粒兩粒。總過一邊著。拈拄杖右邊。諸人入得。孟夏",
    "X69n1371_001:0796b04": "漸熱。柏山別有管顧。",
    "X69n1371_001:0796b05": "南劒州興化賢老通法嗣書。上堂。拗折探水杖。不妨",
    "X69n1371_001:0796b06": "到處稱尊。索得已喫棒。方堪入這保社。一信纔通。越",
    "X69n1371_001:0796b07": "南燕北。只如純鋼打就時如何。雙劒化龍。",
    "X69n1371_001:0796b08": "上堂。柏山小小叢林。安居九十日。五日不陞堂。隔日",
    "X69n1371_001:0796b09": "不入室。與麼承當去。已是拗曲作直。吹糠著米。無贓",
    "X69n1371_001:0796b10": "考賊。沛公闘智。項羽闘力。南無甚深般若波羅蜜。",
    "X69n1371_001:0796b11": "解制上堂。護生殺生。遍界刀鎗。柏山結也如常。解也",
    "X69n1371_001:0796b12": "如常。如常恰似秋風至。無意凉人人自凉。咄。",
    "X69n1371_001:0796b13": "開爐上堂。草舍家風。少富多貧。牙根齧定。七縱八橫。",
    "X69n1371_001:0796b14": "有爐無火燒殺人。有火無爐走殺人。說甚楊岐鬼眼",
    "X69n1371_001:0796b15": "睛。",
    "X69n1371_001:0796b16": "雲谷赴聖壽上堂。黃檗歸本位坐。陷虎機深。保壽打",
    "X69n1371_001:0796b17": "推出僧。釣鰲力巨。一舉三山連。未稱全提處。把斷要",
    "X69n1371_001:0796b18": "津。輝騰今古。只如白雲道。若是正法眼藏。釋迦老子",
    "X69n1371_001:0796b19": "亦自無分。且道具什麼眼目。若無猿臂將軍手。爭射",
    "X69n1371_001:0796b20": "林間金僕姑。",
    "X69n1371_001:0796b21": "因事上堂。人情濃厚道情微。道用人情世豈知。鹽鹹",
    "X69n1371_001:0796b22": "醋酸阿誰不知。只要熟處放教生。生處放教熟。道用",
    "X69n1371_001:0796b23": "人情。日久自然打成一片。猶是蹲坐在淨地上。要得",
    "X69n1371_001:0796b24": "大方獨步。柏山與你草鞋。",
    "X69n1371_001:0796c01": "上堂。七日來復。宮添一線。衲僧分上作麼生。石笋抽",
    "X69n1371_001:0796c02": "條。氷河發焰。拈拄杖云。柏山拄杖子。放一頭低。與你",
    "X69n1371_001:0796c03": "相見。卓拄杖云。百雜碎。",
    "X69n1371_001:0796c04": "天基節上堂。天地發祥。聖人應現。如日麗天。無物不",
    "X69n1371_001:0796c05": "照。林下道人。居照臨之下。如何申祝。南嶽萬年藤。",
    "X69n1371_001:0796c06": "﨟八上堂。雪山中夜半子。眼見星醜惡露。四十九年",
    "X69n1371_001:0796c07": "分疎不去。兒孫千古遭塗污。﨟八年年是一度。",
    "X69n1371_001:0796c08": "上堂。展則彌綸法界。収則不立絲毫。語默動靜礙。心",
    "X69n1371_001:0796c09": "思意想礙。喫粥喫飯礙。屙屎放尿礙。被阿脩羅界収",
    "X69n1371_001:0796c10": "攝。因甚不知一切智智清淨。作福不如避罪。喝一喝。",
    "X69n1371_001:0796c11": "上堂。不在內。不在外。不在中間。無著力處。熱鐵一團。",
    "X69n1371_001:0796c12": "看看拄杖子。轉身吐氣去也。卓拄杖一下。",
    "X69n1371_001:0796c13": "上堂。識得一萬事畢。把定乾坤。照徹離微則且從。如",
    "X69n1371_001:0796c14": "何是雲龍亨會底句。卓拄杖云。好生聽取。",
    "X69n1371_001:0796c15": "上堂。一棒一喝。疾雷破山。一提一唱。崩空峭壁。諸佛",
    "X69n1371_001:0796c16": "傍觀有分。諸祖拈掇不出。只如入已還閉。又作麼生。",
    "X69n1371_001:0796c17": "路遙知馬力。事久見人心。",
    "X69n1371_001:0796c18": "結制上堂。安居禁足。護生殺生。無依倚處。百匝千層。",
    "X69n1371_001:0796c19": "拈拄杖云。柏山手裏有烏藤。",
    "X69n1371_001:0796c20": "閏月旦上堂。不知月之大小。不管歲之餘閏。黑牛臥",
    "X69n1371_001:0796c21": "死水。癩馬繫枯樁。三年一閏。五年載閏。衲僧須經得",
    "X69n1371_001:0796c22": "與麼時節過。方可成自己歲功。且道憑何為據。春寒",
    "X69n1371_001:0796c23": "秋熱。",
    "X69n1371_001:0796c24": "臂疾上堂。門掩衰頹又暮春。這些病痛與誰陳。百城",
    "X69n1371_001:0797a01": "若有歸來者。方見文殊一臂伸。",
    "X69n1371_001:0797a02": "上堂。空空不住。自溺自沉。不重己靈。撞墻撞壁。未話",
    "X69n1371_001:0797a03": "具獅子向上爪牙。便是三家村裏保正。也要你做。",
    "X69n1371_001:0797a04": "慧老出世竹林上堂。透過祖師關。佛法在掌握。不經",
    "X69n1371_001:0797a05": "齊魯郊。如何望岱嶽。仁心普周被。難與衲僧角。換却",
    "X69n1371_001:0797a06": "鬼眼睛。一著是一著。柏山恁麼道。猶是借水獻花。畢",
    "X69n1371_001:0797a07": "竟如何。義出豐年(乃東嶽行宮。嶽帝常過寺下碁)。",
    "X69n1371_001:0797a08": "上堂。毗盧師法身主。無纖毫盖覆。得渠亦不隔礙絲",
    "X69n1371_001:0797a09": "髮許。慈悲喜捨何太苦。不見老大隋云。壞不壞。隨他",
    "X69n1371_001:0797a10": "去。",
    "X69n1371_001:0797a11": "上堂。歸源性無二。方便有多門。棒如雨點。喝似雷奔。",
    "X69n1371_001:0797a12": "衲僧門下。無著這破草鞋處。經律論又向什麼科中",
    "X69n1371_001:0797a13": "収。移高就下。有箇商量。良久云。白晝長。松風凉。",
    "X69n1371_001:0797a14": "上堂。火就燥水流濕。問十答百。問一答十。達磨是甚",
    "X69n1371_001:0797a15": "老臊胡。臨濟未是白拈賊。以拄杖劃云。今日為汝一",
    "X69n1371_001:0797a16": "劃劃斷。且道既是冬瓜。為什麼夏裏喫。喝一喝。",
    "X69n1371_001:0797a17": "上堂。柏山一夏在病。且無東說西話。喚什麼作羹。喚",
    "X69n1371_001:0797a18": "什麼作鼠糞。免得隣壁老宿。咬齒控齦。秋風嬴得兩",
    "X69n1371_001:0797a19": "眉橫。",
    "X69n1371_001:0797a20": "中秋上堂。秋氣澄清。秋空如鏡。萬籟沉寂。明月一輪。",
    "X69n1371_001:0797a21": "盡大地人。徹曉競觀。不知昧却自己光明。所以道。盡",
    "X69n1371_001:0797a22": "十方世界。是沙門眼。盡十方世界。是自己光明。盡十",
    "X69n1371_001:0797a23": "方世界。在自己光明裏。三世諸佛。無量眾生。皆是摩",
    "X69n1371_001:0797a24": "訶般若光。光未發時。無佛無眾生底消息。山河國土",
    "X69n1371_001:0797b01": "甚處得來。長沙岑和尚向諸人眼裏。開張夜市。見價",
    "X69n1371_001:0797b02": "不相當。却來山僧拄杖頭上。貴價精神。賤價賣去也。",
    "X69n1371_001:0797b03": "擲下拄杖云。果然似箇大虫。",
    "X69n1371_001:0797b04": "上堂。德山棒臨濟喝。拗曲作直。雲門餅趙州茶。特地",
    "X69n1371_001:0797b05": "周遮。威音那畔。毫髮不差。山中是處有黃花。",
    "X69n1371_001:0797b06": "臨安府淨慈報恩光孝禪寺語錄",
    "X69n1371_001:0797b07": "侍者　志諶　祖誾　編",
    "X69n1371_001:0797b08": "踞方丈。橫按拄杖云。已是抑下威光了也。盡大地若",
    "X69n1371_001:0797b09": "有一人。不知痛痒。我誓不成正覺。",
    "X69n1371_001:0797b10": "拈勑黃。君王之寶。人人瞻仰有分。提起云。還見麼。一",
    "X69n1371_001:0797b11": "點恩波。天高地厚。",
    "X69n1371_001:0797b12": "指法座。象王迴旋。獅子返擲。還他作者。新淨慈年近",
    "X69n1371_001:0797b13": "老大。一步是一步。遂陞座拈香云。此一瓣香。恭為",
    "X69n1371_001:0797b14": "今上皇帝。祝延　聖躬萬歲萬歲萬萬歲。",
    "X69n1371_001:0797b15": "皇帝陛下。恭願。運天帝之神機。應人王之寶曆。化孚",
    "X69n1371_001:0797b16": "六合。澤被含靈。長懸日月之明。永鎮乾坤之位。趺坐。",
    "X69n1371_001:0797b17": "(問答不錄)乃云。大機圓應。一塵含剎海無邊。大用無虧。一",
    "X69n1371_001:0797b18": "句逗群機無礙。南山蒼翠。湘水瀰漫。上祝",
    "X69n1371_001:0797b19": "一人聖壽。如妙高不動之山。等華藏甚深之海。應指",
    "X69n1371_001:0797b20": "南詢門門解脫。別峰相見。水遠山長。携手大毗盧樓",
    "X69n1371_001:0797b21": "閣中。喝一喝云。不得坐在這裏。雖然明正為南方盡",
    "X69n1371_001:0797b22": "於南。(謝詞不錄)復舉。僧問當山潛和尚。如何是慧日祥光。",
    "X69n1371_001:0797b23": "潛云。此去報恩不遠。僧云。恁麼則蒙師照燭去也。潛",
    "X69n1371_001:0797b24": "云。且喜沒交涉。師云潛和尚前頭照天照地。後頭爍",
    "X69n1371_001:0797c01": "破面門。可惜這僧。倚門傍戶。無承當分。今日有人。問",
    "X69n1371_001:0797c02": "新淨慈如何是慧日祥光。只向他道。山僧今日入院。",
    "X69n1371_001:0797c03": "恁麼則蒙師照燭去也。知恩方解報恩。",
    "X69n1371_001:0797c04": "小參。播揚大教。還他大力量人。明格外機。須具通方",
    "X69n1371_001:0797c05": "眼目。南山有條鱉鼻蛇。汝等諸人。切須好看。雪峰雖",
    "X69n1371_001:0797c06": "則胸襟流出。坐在荒草中。長慶玄沙雲門知其屈伸。",
    "X69n1371_001:0797c07": "擎頭戴角。展髂蛇之手。一著高一著。未免為蛇畫足。",
    "X69n1371_001:0797c08": "雪竇拈在乳峰前。弄得却活。也不離陳年方法。南山",
    "X69n1371_001:0797c09": "淨地上。不敢狼藉。汝諸人脚跟下。打併淨潔。不妨東",
    "X69n1371_001:0797c10": "行西行。其或未然。觸著傷人毒無藥。(敘謝不錄)復舉臨濟",
    "X69n1371_001:0797c11": "侍德山次。山云。老僧今日困。濟云。寐語作麼。山擬取",
    "X69n1371_001:0797c12": "拄杖。濟掀倒禪床。師云。二大老。龍驤虎驟。雷動風行。",
    "X69n1371_001:0797c13": "用在機先。石火猶鈍。雪竇云。擬向飢鷹爪下分餐。猛",
    "X69n1371_001:0797c14": "虎口中奪肉。敢謂臨濟德山二俱瞎漢。雪竇要向二",
    "X69n1371_001:0797c15": "大老面前。橫行一步。檢點將來。也是贈金以黃。",
    "X69n1371_001:0797c16": "追嚴　徽宗皇帝上堂。至尊至貴。無去無來。體若虗",
    "X69n1371_001:0797c17": "空。逈絕安排。報恩一句。又作麼生。須彌頂上擊金鐘。",
    "X69n1371_001:0797c18": "上堂。舉古德問僧。何處來。僧云。雪峯來。古德云。我當",
    "X69n1371_001:0797c19": "時到彼。事事不足。而今足也未。僧云足。古德云。粥足",
    "X69n1371_001:0797c20": "飯足。僧無語。師云古德當時到彼。既道事事不足。因",
    "X69n1371_001:0797c21": "甚勘證這僧。却道粥足飯足。古德可謂相魚拋餌。非",
    "X69n1371_001:0797c22": "惟這僧。不曾親到雪峯。古德當時亦不曾到雪峰。那",
    "X69n1371_001:0797c23": "裏見得。事事不足。",
    "X69n1371_001:0797c24": "上堂。落賴門風。無你趣向。交輥得行。昧却向上。香嚴",
    "X69n1371_001:0798a01": "窮至。無地無錐。與馬大師自從胡亂後三十年。不少",
    "X69n1371_001:0798a02": "鹽醬。是同是別。向這裏咬著舌頭。知得鹽鹹醋酸。拄",
    "X69n1371_001:0798a03": "杖子却向你道。卓拄杖一下。下座。",
    "X69n1371_001:0798a04": "上堂。即心是佛。非心非佛。東湧西沒。穿皮透骨。十字",
    "X69n1371_001:0798a05": "街頭。孤峰絕頂。是離窠臼。不離窠臼。咄。",
    "X69n1371_001:0798a06": "上堂。叢林聖制。有解有結。透脫重關。紅爐點雪。",
    "X69n1371_001:0798a07": "上堂。三脚驢。聖箭子。放行則大地全収。収來則千差",
    "X69n1371_001:0798a08": "一舉。握土成金。握金成土。轉如是輪。不可量數。",
    "X69n1371_001:0798a09": "八月旦上堂。南來北來。上載下載。且居門外。上門上",
    "X69n1371_001:0798a10": "戶。如卒風暴雨。動便傾漱倒嶽。入得淨慈門。且過未",
    "X69n1371_001:0798a11": "有你著脚分。還知淨慈落處麼。自小持齋今已老。不",
    "X69n1371_001:0798a12": "曾將草按牛頭。",
    "X69n1371_001:0798a13": "上堂。秋雲捲盡見晴空。瘦聳西湖千萬峰。水鳥樹林",
    "X69n1371_001:0798a14": "南宕寺。老胡曾未到其中。喝一喝。",
    "X69n1371_001:0798a15": "出隊上堂。貧到無錐。正好進步。王舍城中。有條活路。",
    "X69n1371_001:0798a16": "一聲金錫。千門萬戶。全放全収。全賓全主。多寶如來",
    "X69n1371_001:0798a17": "何曾過去。",
    "X69n1371_001:0798a18": "上堂。舉茱萸問僧云。為復是游山翫水僧。為復是參",
    "X69n1371_001:0798a19": "禪問道僧。僧云。和尚試道看。萸云雕鉗鏤蛤不糝之",
    "X69n1371_001:0798a20": "泥。勞君遠至。僧云。通身是鐵。也遭一撓。萸云。降將不",
    "X69n1371_001:0798a21": "斬。師云。辨龍蛇眼正。擒虎兕機全。収放自如。則不無",
    "X69n1371_001:0798a22": "茱萸。這僧真箇。作得主。未到弓折箭盡。當時待他道",
    "X69n1371_001:0798a23": "雕蚶鏤蛤不糝之泥。勞君遠至。只向他道。不妨具眼。",
    "X69n1371_001:0798a24": "撩起便行。不枉踏破遊州獵縣草鞋。",
    "X69n1371_001:0798b01": "重陽上堂。會則一似等閑。不會則千難萬難。豈不見",
    "X69n1371_001:0798b02": "陶淵明採菊東籬下。悠然見南山。到這裏轉身有路。",
    "X69n1371_001:0798b03": "不妨入廛垂手。",
    "X69n1371_001:0798b04": "上堂。明頭暗合絕安排。莫厭紅塵撥不開。不見當年",
    "X69n1371_001:0798b05": "分庵主。一聲江上侍郎來。",
    "X69n1371_001:0798b06": "上堂。舉潭州三角印禪師示眾云。凡說法。須用應時",
    "X69n1371_001:0798b07": "應節。時有僧問。四黃四赤時如何。印云。三月杖頭挑。",
    "X69n1371_001:0798b08": "僧云。為甚麼滿肚貯氣。印云。爭奈一條繩何。僧云。如",
    "X69n1371_001:0798b09": "何得出氣去。印云。直待皮穿。師云事理明白。應時應",
    "X69n1371_001:0798b10": "節。不得坐在這裏。牙上生牙。爪上生爪。何曾離得這",
    "X69n1371_001:0798b11": "裏。拍禪床右邊云。三角和尚過這邊著。還知淨慈落",
    "X69n1371_001:0798b12": "處麼。天寒久立。",
    "X69n1371_001:0798b13": "上堂。將無作有。較短為長。土面灰頭。半飢半飽。且恁",
    "X69n1371_001:0798b14": "麼過。若也煙霞路斷。凡聖絕蹤。彈指三下。若向這裏",
    "X69n1371_001:0798b15": "進得一步。待拄杖折却。向汝道。",
    "X69n1371_001:0798b16": "上堂。謝北山道舊。溪山雖異。雲月是同。透脫聲色。任",
    "X69n1371_001:0798b17": "自西東。十里西湖九里松。",
    "X69n1371_001:0798b18": "上堂。舉僧問九峰。如何是道。峰云。可通車馬。僧云。如",
    "X69n1371_001:0798b19": "何是道中人。峰便打。僧禮拜。峰便喝。師云。大眾九峰",
    "X69n1371_001:0798b20": "只要話行。不知性命在這僧手裏。",
    "X69n1371_001:0798b21": "上堂。一法若有。毗盧墮在凡夫。萬法若無。普賢失其",
    "X69n1371_001:0798b22": "境界。一法萬法。若有若無。以拄杖劃云。一劃劃斷。雖",
    "X69n1371_001:0798b23": "然今夜成見菓子。也要你會喫。",
    "X69n1371_001:0798b24": "雪下上堂。把定乾坤正此時。衲僧猶未副全提。普賢",
    "X69n1371_001:0798c01": "不顧彌天罪。甘自渾身陷鐵圍。南山據案結案。更痛",
    "X69n1371_001:0798c02": "與三十棒。諸人還知此棒落處麼。瑞雪應期。",
    "X69n1371_001:0798c03": "上堂。言之者失其真。知之者反其愚。有之者乖其性。",
    "X69n1371_001:0798c04": "無之者傷其軀。俊鷹摩霄。豈重雲能礙。六馬奔騰。豈",
    "X69n1371_001:0798c05": "朽索能繫。如其不然。轉身吐氣。道將一句來。良久云。",
    "X69n1371_001:0798c06": "久雨不晴。雲門道劄。",
    "X69n1371_001:0798c07": "上堂。信脚行。信口道。缺齒老胡。不是達磨。酸風刮地。",
    "X69n1371_001:0798c08": "泥團凍破。有什麼過。喝一喝。",
    "X69n1371_001:0798c09": "上堂。謝兩堂首座秉拂。新舊知事。延壽堂主。叢林得",
    "X69n1371_001:0798c10": "人。如瑞雪應期相似。蠲疫蕩瘵。慶兆豐年。可以坐享",
    "X69n1371_001:0798c11": "太平。叢林得人。荷負重任。法等食等。永絕飢虗。有紀",
    "X69n1371_001:0798c12": "有綱。如風吹水。一動靜。齊進退。無中覔有。粒粒全真。",
    "X69n1371_001:0798c13": "東山暗號子。楊岐鬼眼睛。",
    "X69n1371_001:0798c14": "病起上堂。通身是病通身藥。病去依前藥自除。木落",
    "X69n1371_001:0798c15": "秋空山骨露。何須一嘿對文殊。",
    "X69n1371_001:0798c16": "佛成道上堂。夜半明星。打失眼睛。胡人多詐。未可全",
    "X69n1371_001:0798c17": "憑。遭他冤害。始報不平。且道如何報此不平。提起坐",
    "X69n1371_001:0798c18": "具云。少間大佛殿。不可放過。",
    "X69n1371_001:0798c19": "立春日上堂。西天此土。十萬餘程。胡言易會。漢語難",
    "X69n1371_001:0798c20": "明。大洋海裏。從渠競棹孤舟。南山火冷灰寒。糝花枯",
    "X69n1371_001:0798c21": "木。別迎春色。何須葭管灰飛動。香在梅花第一枝。",
    "X69n1371_001:0798c22": "上堂。歇即菩提。妙淨明心。不從人得。達磨大師向諸",
    "X69n1371_001:0798c23": "人眼裏。大書特書。上大人丘乙己。諸人却向一因煙",
    "X69n1371_001:0798c24": "二人延處尋討。自生違背。即今要見達磨大師麼。喝",
    "X69n1371_001:0799a01": "一喝。",
    "X69n1371_001:0799a02": "上堂。桃花水。榆莢雨。一點忽來。千花競吐。且道與曹",
    "X69n1371_001:0799a03": "溪流。是同是別。二祖不往西天。達磨不來東土。",
    "X69n1371_001:0799a04": "上堂。三通皷罷。簇簇上來。佛法人事。一時周畢。法眼",
    "X69n1371_001:0799a05": "與麼。大似見密說甜。不知皷未鳴已前。佛法人事。何",
    "X69n1371_001:0799a06": "曾欠少。便與麼承當得去。買草鞋行脚。三千里外。穿",
    "X69n1371_001:0799a07": "却你鼻孔時如何。虗空有盡。",
    "X69n1371_001:0799a08": "上堂。頭頂天。脚踏地。開口喫飯。鼻孔出氣。死盡活活",
    "X69n1371_001:0799a09": "盡死。百尺竿頭。更進一步。未夢見衲僧巴鼻。達磨迢",
    "X69n1371_001:0799a10": "迢西來。葱嶺迢迢歸去。拄杖子因甚却在南山手裏。",
    "X69n1371_001:0799a11": "卓拄杖云。眾眼難瞞。",
    "X69n1371_001:0799a12": "小參",
    "X69n1371_001:0799a13": "結夏小參。過去已過去。明朝是四月十五。未來猶未",
    "X69n1371_001:0799a14": "來。辜負多年破草鞋。須知二千年已前。北斗有柄。二",
    "X69n1371_001:0799a15": "千年已後。靈木無根。三千里外。撥動煙塵。一彈指頃。",
    "X69n1371_001:0799a16": "安家樂業。太平無象。王道無私。於本分中山腰裏轉。",
    "X69n1371_001:0799a17": "且道百二十日長期時如何。雲藏巖竇窄。雷出地聲",
    "X69n1371_001:0799a18": "高。",
    "X69n1371_001:0799a19": "解夏小參。七月十五已前。住無所住而住。帶角毒蛇",
    "X69n1371_001:0799a20": "橫古路。七月十五已後。去無所去而去。獅子遊行無",
    "X69n1371_001:0799a21": "伴侶。又誰管翠巖眉毛在不在。又說甚萬里無寸草。",
    "X69n1371_001:0799a22": "出門便是草。一毫頭上。如珠走盤。拄杖頭邊。風生八",
    "X69n1371_001:0799a23": "極。到箇裏未是衲僧行履處。如何是衲僧行履處。除",
    "X69n1371_001:0799a24": "夜取凉。六月下雪。",
    "X69n1371_001:0799b01": "除夜小參。一年將盡夜。萬里未歸人。愁人欲向愁人",
    "X69n1371_001:0799b02": "說。未必愁人真箇愁。楚天空闊稻梁多。一念萬年休",
    "X69n1371_001:0799b03": "歇去。大盡三十日。小盡二十九。路途之樂。盡謂到家。",
    "X69n1371_001:0799b04": "南北東西。無可不可。天上天下。惟我獨尊。歸去來歸",
    "X69n1371_001:0799b05": "去來。若是明眼衲僧。掩鼻而去。雙林到此。年窮歲盡。",
    "X69n1371_001:0799b06": "更無絲毫許拈出。烹北禪牛。作東山家宴。猶是倚門",
    "X69n1371_001:0799b07": "傍戶。貧兒思舊債。記得三十年前。撥盡寒爐一夜灰。",
    "X69n1371_001:0799b08": "成得一篇送窮年。未免拈出與諸人分歲。諸人好生",
    "X69n1371_001:0799b09": "聽取。白首儒生困路歧。殘盃冷炙飽還飢。一朝得意",
    "X69n1371_001:0799b10": "春風裏。便把驢兒作馬騎。",
    "X69n1371_001:0799b11": "結夏小參。行道峰頂。蹤跡全無。照影池邊。毫髮不立。",
    "X69n1371_001:0799b12": "古佛過去久矣。彌勒說甚當來見面。於一漚未發之",
    "X69n1371_001:0799b13": "前。腦門上好與一劄。縱步於經行之處。脚跟下好與",
    "X69n1371_001:0799b14": "一錐。怖影迷頭。望雲無路。劫石有銷日。虗空無盡期。",
    "X69n1371_001:0799b15": "看樓打樓。買帽相頭。九十日內。作麼生見得。形直影",
    "X69n1371_001:0799b16": "端。聲和響順底句。石上凉多新雨過。池邊吟久好風",
    "X69n1371_001:0799b17": "生。",
    "X69n1371_001:0799b18": "解夏小參。全鋒敵勝。罕遇知音。同死同生。萬中無一。",
    "X69n1371_001:0799b19": "所以德山老漢平生一條脊梁硬似鐵。未免向私商",
    "X69n1371_001:0799b20": "路上拗折。却道若也於己無事。則勿妄求。妄求而得。",
    "X69n1371_001:0799b21": "亦非得也。汝但無事於心。無心於事。則虗而靈。空而",
    "X69n1371_001:0799b22": "妙。若毫端許。言之本末。皆為自欺。雙林今夏安居。若",
    "X69n1371_001:0799b23": "令箇箇無毫髮自欺者。自然步步踏著實地。於心契",
    "X69n1371_001:0799b24": "理真常。山僧掇一座雲黃山。作一椀羹。供養上座。且",
    "X69n1371_001:0799c01": "喜金圈栗棘。實是此間土宜。苟或未然。九十日露柱",
    "X69n1371_001:0799c02": "燈籠。欺汝諸人去也。",
    "X69n1371_001:0799c03": "至節小參。有物先天地。無形本寂寥。能為萬象主。不",
    "X69n1371_001:0799c04": "逐四時彫。拈拄杖云。大士擊門槌。多年黑似漆。卓拄",
    "X69n1371_001:0799c05": "杖云。君子道長。寒時寒殺闍黎。又卓拄杖云。小人道",
    "X69n1371_001:0799c06": "消。熱時熱殺闍黎。萬里無雲。青天正好喫棒。三家村",
    "X69n1371_001:0799c07": "裏。明陰洞陽。十字街頭。炭輕土重。一任卜度。且道如",
    "X69n1371_001:0799c08": "何是萬象主。良久云。只在此山中。雲深不知處。",
    "X69n1371_001:0799c09": "解夏小參。九旬禁足。網禽宿巢。三月安居。驅狐守塚。",
    "X69n1371_001:0799c10": "向生殺不到處。現三頭六臂。掀翻圓覺伽藍。猶是抱",
    "X69n1371_001:0799c11": "樁打泊浮雲黃山前。雙檮樹下。九十日內。風以時。雨",
    "X69n1371_001:0799c12": "以時。二六時中。少不添多不減。一年三百六十日。日",
    "X69n1371_001:0799c13": "日安居。時時自恣。圓者自圓。方者自方。長者自長。短",
    "X69n1371_001:0799c14": "者自短。未免淨地揚塵。畢竟如何。大鵬展翅天路遙。",
    "X69n1371_001:0799c15": "巨鰲轉身海水窄。",
    "X69n1371_001:0799c16": "至節小參。諸佛出世。足陌燒錢。祖師西來。高盤飣菓。",
    "X69n1371_001:0799c17": "以至地凍草枯。水寒氷結。臨濟走過新羅。德山愁眉",
    "X69n1371_001:0799c18": "不悅。盡是普請齋筵。天地未判。吉凶未兆已前。全身",
    "X69n1371_001:0799c19": "檐荷。高超三界。獨步大方。衲僧門下。違時失候了也。",
    "X69n1371_001:0799c20": "只如今夜三通皷罷。大眾雲臻。坐立儼然時如何。良",
    "X69n1371_001:0799c21": "久云。湘潭雲盡暮山出。巴蜀雪消春水來。",
    "X69n1371_001:0799c22": "歲除小參。年窮歲盡。自合知時。日往月來。直須頂省。",
    "X69n1371_001:0799c23": "東山大開家宴。北禪烹露地牛。若真箇是窮鬼子。終",
    "X69n1371_001:0799c24": "不上這送窮舡。纖塵不動。把定太歲咽喉。撥亂七十",
    "X69n1371_001:0800a01": "二候。直得臨濟德山灰飛火亂。回避無門。諸人還知",
    "X69n1371_001:0800a02": "承天落處麼。一宵能幾刻。兩歲要平分。",
    "X69n1371_001:0800a03": "結夏小參。九旬禁足。虗築長城。三月安居。徒銷鋒鏑。",
    "X69n1371_001:0800a04": "向上一路。千聖不傳。真獅子兒。了無籠罩。只如承天。",
    "X69n1371_001:0800a05": "向十字街頭。軟紅塵裏。高叉手。低鞠躬。又作麼生。無",
    "X69n1371_001:0800a06": "人知此意。令我憶南泉。",
    "X69n1371_001:0800a07": "解夏小參。不虗度夏。溈山苦口多甜。再歸終夏。黃檗",
    "X69n1371_001:0800a08": "瞎棒有餌。與麼告報。埋沒宗乘。衲僧家灑灑落落。一",
    "X69n1371_001:0800a09": "日兩粥一飯。誰敢欠少。殿前樹下乘凉。闔閭城中應",
    "X69n1371_001:0800a10": "供。直是威音那畔。描也描不成。聖制告圓。諸人畢竟。",
    "X69n1371_001:0800a11": "所成者何事。飯籮邊多飢人。龍門中多渴者。解開布",
    "X69n1371_001:0800a12": "袋。有箇商量。初秋夏末。千萬為拄杖草鞋保任。若也",
    "X69n1371_001:0800a13": "東去西去。上載下載。無分。不得錯恠承天好。",
    "X69n1371_001:0800a14": "至節小參。萬機不到。地闢天開。一句當堂。山枯海竭。",
    "X69n1371_001:0800a15": "搕[打-丁+(天/韭)]堆中。掘窖埋沒諸人。氷河發焰。石筍抽條。何似",
    "X69n1371_001:0800a16": "洞庭霜後底。諸人看著新年曆日。不問陰極陽生。但",
    "X69n1371_001:0800a17": "要知冬至在何朝。冬菓總少我一分不得。承天今夜",
    "X69n1371_001:0800a18": "滿盤擎出。還諸人了也。且道何時欠諸人底來。若也",
    "X69n1371_001:0800a19": "知得。承天有沒量罪過。若也不知。卓拄杖云。此去洞",
    "X69n1371_001:0800a20": "庭不遠。",
    "X69n1371_001:0800a21": "結夏。因事小參。見聞覺知無障礙。鐵山當路。聲香味",
    "X69n1371_001:0800a22": "觸常三昧。認奴作郎。百尺竿頭進一步。荒草連天。退",
    "X69n1371_001:0800a23": "一步。洪波浩渺。無風起浪。拗曲作直。天堂未就地獄",
    "X69n1371_001:0800a24": "先成。釋迦老子二千年前。有約法三章。以大圓覺。為",
    "X69n1371_001:0800b01": "我伽藍。身心安居。平等性智。欺胡瞞漢。飢來喫飯。困",
    "X69n1371_001:0800b02": "來打眠。有甚不安居。熱則普天熱。寒則普天寒。有甚",
    "X69n1371_001:0800b03": "不平等。頭頂天脚踏地。尅期取證。證箇什麼。那更鼓",
    "X69n1371_001:0800b04": "聲纔動。汝等諸人。盡向這裏聚集。少時錯。且道承天",
    "X69n1371_001:0800b05": "錯諸人錯。若也不知。且在此過夏。與你商量。",
    "X69n1371_001:0800b06": "解夏少參。毗盧樓閣。八字打開。圓覺伽藍。十方通暢。",
    "X69n1371_001:0800b07": "山中九十日。佛法二千年。青絹扇子足風凉。說甚眉",
    "X69n1371_001:0800b08": "毛在不在。是汝諸人。還知慚愧也無。若也不知。還我",
    "X69n1371_001:0800b09": "九十日飯錢來。",
    "X69n1371_001:0800b10": "至節小參。晷運推移。日南長至。文不加點。逈絕安排。",
    "X69n1371_001:0800b11": "一得永得。無變無遷。伏羲未劃已前。面目儼然。諸佛",
    "X69n1371_001:0800b12": "出世之後。醜拙俱露。洞山菓子。浩老布裩。總是祭鬼",
    "X69n1371_001:0800b13": "神盤飣。印板打就。和麩糶麫。一任諸人摶量。只如縮",
    "X69n1371_001:0800b14": "却項暗嗟吁。又作麼生。一冬二冬叉手當胸。",
    "X69n1371_001:0800b15": "歲除小參。歇即菩提。妙淨明心。不從人得。雖是陳年",
    "X69n1371_001:0800b16": "曆日。七十二候。二十四氣。一一分明。只為當人信不",
    "X69n1371_001:0800b17": "及。一向奔南走北。尋東覔西。逗到極歲窮年。喝一喝",
    "X69n1371_001:0800b18": "云。達磨在你脚底。",
    "X69n1371_001:0800b19": "結夏小參。當陽有路。踏著方知。覿面相呈。覷著即瞎。",
    "X69n1371_001:0800b20": "東西十萬。南北八千。塵埃不污玉。靈鳳不啄羶。天然",
    "X69n1371_001:0800b21": "氣槩。向上眼明。盡不可說不可說世界。為自己。不舉",
    "X69n1371_001:0800b22": "一念。超越無邊剎土。如是安居。如是禁足。衲僧門下。",
    "X69n1371_001:0800b23": "未稱全提。這邊那邊。一時拈却。拄杖子現隨類身去",
    "X69n1371_001:0800b24": "也。卓拄杖云。我此嶽塢雲。遍滿大千界。",
    "X69n1371_001:0800c01": "至節小參。大通智勝佛。作何形狀。十劫坐道場。轉身",
    "X69n1371_001:0800c02": "無路。佛法不現前。不為分外。不得成佛道。且與三十",
    "X69n1371_001:0800c03": "棒。柏山已是向三門外。揖客了也。未言先領。未舉先",
    "X69n1371_001:0800c04": "知。過這邊著。還須盡情放下。如太虗空。空亦不可得。",
    "X69n1371_001:0800c05": "三世情盡。如印印泥。更無前後。一塵不立。要行便行。",
    "X69n1371_001:0800c06": "要坐便坐。撥著轉轆轆地。觸著嗔斗[口*后]地。有甚近傍",
    "X69n1371_001:0800c07": "處。生死不能纏縛。寒暑不可推遷。雖然只今群陰剝",
    "X69n1371_001:0800c08": "盡。一陽復生。又作麼生。喝一喝云。天寒有妨。久立。",
    "X69n1371_001:0800c09": "歲除小參。萬化不到。枯樁生花。燦發劫外春光。化育",
    "X69n1371_001:0800c10": "一天和氣。便見擊鼓逐除。燒燈守歲。頭頭顯露。著著",
    "X69n1371_001:0800c11": "全超。與麼告報。應時應節。輕易諸人。何故。只為有瞞",
    "X69n1371_001:0800c12": "諸人不得處。非惟柏山瞞諸人不得。從上諸佛諸祖。",
    "X69n1371_001:0800c13": "天下老和尚。亦瞞諸人不得。那裏是瞞諸人不得處。",
    "X69n1371_001:0800c14": "要知麼。臘月三十日。盡頭是歲除夜。",
    "X69n1371_001:0800c15": "解夏小參。九旬禁足。法出姦生。三月安居。轉生荊棘。",
    "X69n1371_001:0800c16": "火不待日而熱。月不待風而涼。眼因甚看眉毛不見。",
    "X69n1371_001:0800c17": "進水無門。出雲無路。忽然如龍得水。似虎靠山。猶隔",
    "X69n1371_001:0800c18": "千里萬里。解開布袋。有箇商量。西湖十里芰荷香。",
    "X69n1371_001:0800c19": "至節小參。天地未分。陰陽未兆已前。文彩全彰。便與",
    "X69n1371_001:0800c20": "麼承當去。猶是節後數九。那更截群機於未兆。藏冥",
    "X69n1371_001:0800c21": "運於即化。與四時同一變遷。與八節同一消長。盡大",
    "X69n1371_001:0800c22": "地人。茫茫蹉過。不得打成一片。未免効古人。具辛禮",
    "X69n1371_001:0800c23": "于郟。以迎長至去也。卓拄杖云。樂動黃鍾。",
    "X69n1371_001:0800c24": "至節小參。繁興大用。舉即全真。陰剝陽生。道消道長。",
    "X69n1371_001:0801a01": "有時撥亂二十四氣。掀飜七十二候。不與萬法為侶。",
    "X69n1371_001:0801a02": "不與凡聖同途。有時明陰洞陽。有時橫三竪四。從無",
    "X69n1371_001:0801a03": "住本。本性圓明。衲僧門下。無非是念。仲冬嚴寒。日南",
    "X69n1371_001:0801a04": "長至。通箇時暄。敢問諸人。黃河為甚連底凍。喝一喝。",
    "X69n1371_001:0801a05": "拈古",
    "X69n1371_001:0801a06": "舉溈山坐次。仰山侍立。溈云。寂子近日宗門中令嗣",
    "X69n1371_001:0801a07": "作麼生。仰云。大有人疑著此事。溈云。寂子又作麼生。",
    "X69n1371_001:0801a08": "仰云。某甲祇管困來合眼。健即坐禪。所以未曾說著。",
    "X69n1371_001:0801a09": "溈云。到這田地也難得。仰云。據某甲見處。著此一句",
    "X69n1371_001:0801a10": "語亦不得。溈云。為一人也不得。仰云。自古聖人。盡皆",
    "X69n1371_001:0801a11": "如是。溈云。大有人笑汝與麼祗對。仰云。解笑某甲。是",
    "X69n1371_001:0801a12": "某甲同參。溈云。出頭作麼生。仰遶禪床一匝。溈云。裂",
    "X69n1371_001:0801a13": "破古今。",
    "X69n1371_001:0801a14": "師云。仰山俊跳處。可謂父子不傳。溈山控勒時。直",
    "X69n1371_001:0801a15": "要子承父業。仰山出得頭來。因甚又在模子裏。不",
    "X69n1371_001:0801a16": "見道。賢賢易色。",
    "X69n1371_001:0801a17": "舉溈山在方丈內臥。見仰山入來。溈乃轉面向裏臥。",
    "X69n1371_001:0801a18": "仰云。某甲是和尚弟子。不用形迹。溈作起勢。仰便出",
    "X69n1371_001:0801a19": "去。溈召云。寂子。仰乃回來。溈云。聽老僧說箇夢。仰低",
    "X69n1371_001:0801a20": "頭作聽勢。溈云。為我原看。仰取一盆水。一條手巾來。",
    "X69n1371_001:0801a21": "溈遂洗面了纔坐。香嚴入來。溈云。我適來與寂子作",
    "X69n1371_001:0801a22": "一上神通。不同小小。嚴云。某甲在下面。了了得知。溈",
    "X69n1371_001:0801a23": "云。子試道看。嚴乃點一椀茶來。溈歎云。二子神通。過",
    "X69n1371_001:0801a24": "於鶖子。",
    "X69n1371_001:0801b01": "師云。溈山放憨。開眼合眼是夢。二子太殺惺惺。隨",
    "X69n1371_001:0801b02": "夢顛倒。神通過於鶖子。還免形迹也無。拍禪床一",
    "X69n1371_001:0801b03": "下云。休說夢。",
    "X69n1371_001:0801b04": "舉溈山僧問。如何是百丈真。溈下禪床叉手。又問。如",
    "X69n1371_001:0801b05": "何是和尚真。溈上禪床坐。",
    "X69n1371_001:0801b06": "師云。本來無位次。何用強安排。要識溈山麼。孝當",
    "X69n1371_001:0801b07": "竭力。",
    "X69n1371_001:0801b08": "舉高安白水仁禪師示眾云。尋常不欲向聲前句後。",
    "X69n1371_001:0801b09": "鼓弄人家男女。何故。且聲不是聲。色不是色。時有僧",
    "X69n1371_001:0801b10": "問。如何是聲不是聲。仁云。喚作色得麼。僧云。如何是",
    "X69n1371_001:0801b11": "色不是色。仁云。喚作聲得麼。僧作禮。仁云。且道為汝",
    "X69n1371_001:0801b12": "說。答汝話。若人辨得。有箇入處。",
    "X69n1371_001:0801b13": "師云。水綠山青。鵶鳴鵲噪。本仁剛向遮裏。販賣私",
    "X69n1371_001:0801b14": "商。只貪低價相授。爭奈官有明條。驀拈拄杖。靠却",
    "X69n1371_001:0801b15": "云。放過一著。",
    "X69n1371_001:0801b16": "舉天僊因新羅僧來參。纔展坐具。僊捉住云。未離本",
    "X69n1371_001:0801b17": "國時。道取一句來。僧無語。僊便推出云。問他一句。便",
    "X69n1371_001:0801b18": "道兩句。",
    "X69n1371_001:0801b19": "師云。只知踏步向前不知笑破人口。",
    "X69n1371_001:0801b20": "舉石樓因元康和尚來。樓纔見。便収足坐。康云。得恁",
    "X69n1371_001:0801b21": "麼威儀周足。樓云。汝適來見箇什麼。康云。無端被人",
    "X69n1371_001:0801b22": "領過。樓云。是恁麼始為真見。康云。苦哉賺却幾人來。",
    "X69n1371_001:0801b23": "樓便起身。康云。見即見已。動即不動。樓云。盡力道不",
    "X69n1371_001:0801b24": "出定也。康拊掌三下。後有僧。舉似南泉。泉云。天下人",
    "X69n1371_001:0801c01": "斷遮兩箇漢是非不得。若斷得。與他同參。",
    "X69n1371_001:0801c02": "師云。不遇盤根錯節。不足以別利器。不斷得天下",
    "X69n1371_001:0801c03": "人。斷不得底是非。不足以表大丈夫。有大丈夫底。",
    "X69n1371_001:0801c04": "出來斷看。也要共知。若斷不得。寶林撿條去也。卓",
    "X69n1371_001:0801c05": "拄杖云。一串穿却。",
    "X69n1371_001:0801c06": "舉貞谿禪師有僧來參。谿豎起拂子云。貞谿老漢。還",
    "X69n1371_001:0801c07": "具眼麼。僧云。某甲不敢見人過。谿云。老僧死在闍梨",
    "X69n1371_001:0801c08": "手裏。僧以手指胸便出。谿云。闍梨參見先師來。至晚",
    "X69n1371_001:0801c09": "谿請喫茶次。僧拈起盞云。遮箇是諸佛出世邊事。作",
    "X69n1371_001:0801c10": "麼生是。未出世邊事。谿以手撥却盞云。到闍梨死在",
    "X69n1371_001:0801c11": "老僧手裏。僧云。五里牌在郭門外。谿云。無故惑亂師",
    "X69n1371_001:0801c12": "僧。僧便起謝茶。谿云。特謝闍梨相訪。",
    "X69n1371_001:0801c13": "師云。自家屋裏人相逢。便知屋裏事。如鏡照鏡。無",
    "X69n1371_001:0801c14": "毫髮可隱。如水入水。初無異味。然則五里牌在郭",
    "X69n1371_001:0801c15": "門外。阿誰不知。若是佛未出世邊事。更須參取曹",
    "X69n1371_001:0801c16": "山始得。",
    "X69n1371_001:0801c17": "舉吉州性空禪師。因僧來參。人事了退。空云。與麼下",
    "X69n1371_001:0801c18": "去。還有佛法道理也無。僧云。某甲結舌有分。空云。老",
    "X69n1371_001:0801c19": "僧又作麼生。僧云。素非好手。空便仰身合掌。僧亦合",
    "X69n1371_001:0801c20": "掌。空却拊掌三下。僧拂袖而出。空云。烏不前兔不後。",
    "X69n1371_001:0801c21": "幾人於此茫然走。祇有闍梨達本源。結舌何曾著空",
    "X69n1371_001:0801c22": "有。",
    "X69n1371_001:0801c23": "師云。這僧拶著。眼光射人。無端依仁由義。遭他描",
    "X69n1371_001:0801c24": "畫。當時待仰身合掌。拂袖便出。直是首尾水灑不",
    "X69n1371_001:0802a01": "著。只如達本源。不著空有。還有佛法道理也無。喝",
    "X69n1371_001:0802a02": "一喝云。不得忙然。",
    "X69n1371_001:0802a03": "舉本生因僧從太原來。生云。近離那邊。風景如何。僧",
    "X69n1371_001:0802a04": "云。與此間不別。生云。且道此間風景如何。僧云。和尚",
    "X69n1371_001:0802a05": "與某甲不同。生云。蹋破施主草鞋。當為何事。僧無對。",
    "X69n1371_001:0802a06": "生云。即古即今。出箇問處且難。乃至老僧亦出不得。",
    "X69n1371_001:0802a07": "師云。識得那邊風景。即是遮邊風景。蹋破施主草",
    "X69n1371_001:0802a08": "鞋。即是自己草鞋。是汝諸人。要出箇問處。不得住",
    "X69n1371_001:0802a09": "在此間。不得離却此間。",
    "X69n1371_001:0802a10": "舉祿青和尚因僧問。不落道吾機。請師道。青云。庭前",
    "X69n1371_001:0802a11": "紅莧樹。生葉不生花。僧無語。青云。會麼。僧云。不會。青",
    "X69n1371_001:0802a12": "云。正是道吾機。為什麼不會。僧作禮。青便打云。須是",
    "X69n1371_001:0802a13": "老僧打你始得。僧又無語。",
    "X69n1371_001:0802a14": "師云。這僧既問。不落道吾機。因甚祿青却與道。此",
    "X69n1371_001:0802a15": "正是道吾機。啼得血流無用處。不如緘口過殘春。",
    "X69n1371_001:0802a16": "舉夾山一日瑞巖問。與麼即易。不與麼即難。與麼與",
    "X69n1371_001:0802a17": "麼即惺惺。不與麼不與麼。即居空界。與麼不與麼。請",
    "X69n1371_001:0802a18": "師速道。山云。老僧謾闍梨去也。巖喝云。遮老和尚。如",
    "X69n1371_001:0802a19": "今是什麼時節。便出去。有僧舉似巖頭。頭云。苦哉將",
    "X69n1371_001:0802a20": "我一枝佛法。與麼流將去也。",
    "X69n1371_001:0802a21": "師云。瑞巖來如雨疾。去似風暴。且不知雲霧裏雷",
    "X69n1371_001:0802a22": "電。巖頭與麼道。不得無過。家貧不知子苦。",
    "X69n1371_001:0802a23": "舉夾山僧問。如何是相似句。山云。荷葉團團團似鏡。",
    "X69n1371_001:0802a24": "菱角尖尖尖似錐。僧云。不會。山云。風吹柳絮毛毬走。",
    "X69n1371_001:0802b01": "雨打梨花蛺蝶飛。",
    "X69n1371_001:0802b02": "師云。語帶玄而無路。舌頭談而不談。不無夾山。若",
    "X69n1371_001:0802b03": "是相似句。更喫機橈始得。",
    "X69n1371_001:0802b04": "舉福州古靈讚禪師問僧甚處來。僧云。城中來。靈云。",
    "X69n1371_001:0802b05": "還知所生父母。在地獄中受苦麼。僧云。某甲特來看。",
    "X69n1371_001:0802b06": "靈云。你作麼生看。僧云。蒼天蒼天。靈喝云。遮裏是什",
    "X69n1371_001:0802b07": "麼所在。要哭便哭。僧云。爭奈父母。在地獄中受苦。靈",
    "X69n1371_001:0802b08": "云。作麼生免得此難。僧云。三十年後。有明眼人。鑒此",
    "X69n1371_001:0802b09": "話在。",
    "X69n1371_001:0802b10": "師云。古靈能開地獄。不能閉地獄。是以遮僧。出入",
    "X69n1371_001:0802b11": "如同游戲。當時見遮僧。道三十年後。有明眼人。即",
    "X69n1371_001:0802b12": "向道。說甚三十年後。拈棒便打趂。",
    "X69n1371_001:0802b13": "舉丹霞見龐居士在面前立少時。便出。霞不顧。士却",
    "X69n1371_001:0802b14": "入來。與霞相對坐。霞却向士前立少時。便歸方丈。士",
    "X69n1371_001:0802b15": "云。你入我出。未有事在。霞云。老老大大。出出入入。有",
    "X69n1371_001:0802b16": "甚了期。士云。略無些慈悲。霞云。引得箇老翁。到遮田",
    "X69n1371_001:0802b17": "地。士云。把什麼引。霞乃把住。拈却幞頭云。一似箇師",
    "X69n1371_001:0802b18": "僧。士却將幞頭。在霞頭上云。一似箇俗人。霞應喏喏。",
    "X69n1371_001:0802b19": "士云。猶有昔日氣息在。霞拋下幞頭云。恰似箇烏紗",
    "X69n1371_001:0802b20": "巾。士應喏喏。霞云。昔日氣息爭得忘。士彈指云。動天",
    "X69n1371_001:0802b21": "動地。",
    "X69n1371_001:0802b22": "師云。坐立出入。挨來拶去。活鱍鱍地。兩不相虧。其",
    "X69n1371_001:0802b23": "奈氣息未除。說甚驚天動地。當時龐居士應喏喏。",
    "X69n1371_001:0802b24": "便喝云。這俗漢。一推推出。且教為幞頭作主。",
    "X69n1371_001:0802c01": "舉則川一日在方丈內坐。龐居士入來。乃云。祇知端",
    "X69n1371_001:0802c02": "居丈室。不覺僧來參。時川垂下一足。士便出行三步",
    "X69n1371_001:0802c03": "却回。川乃収足。士云。得恁麼自由自在。川云。爭奈我",
    "X69n1371_001:0802c04": "是主人何。士云。阿師祇知有主。不知有客。川喚侍者",
    "X69n1371_001:0802c05": "點茶。士作舞而出。",
    "X69n1371_001:0802c06": "師云。主賓相稱。應接酧酢。皆中禮節。居士出行三",
    "X69n1371_001:0802c07": "步而入。賓禮不苟。則川伸足垂足。主禮亦盡。若論",
    "X69n1371_001:0802c08": "我是主人。豈容上門上戶。要知末後一盞茶落處",
    "X69n1371_001:0802c09": "麼。迎客不如送客。",
    "X69n1371_001:0802c10": "舉大同一日。問龐居士云。是箇言語。今古少人避得。",
    "X69n1371_001:0802c11": "祇如居士。還避得麼。士云。喏。同再舉前話。士云。什麼",
    "X69n1371_001:0802c12": "處去來。同云。非但如今。古人亦有此語。士作舞而出。",
    "X69n1371_001:0802c13": "同云。風顛老。風顛老。自過教誰檢。",
    "X69n1371_001:0802c14": "師云。大同始終靠定。不能拓開。被居士向窠窟裏",
    "X69n1371_001:0802c15": "一錐。自過教誰檢。大似忍痛還拳。當時見道向什",
    "X69n1371_001:0802c16": "麼處去來。即與道。千萬保重。",
    "X69n1371_001:0802c17": "舉百靈一日在方丈內坐。龐居士入來。靈便把住云。",
    "X69n1371_001:0802c18": "今人道古人道。作麼生道。士與一掌。靈云。不得道著。",
    "X69n1371_001:0802c19": "士云。道必有過。靈云。還我一掌來。士便近前云。你試",
    "X69n1371_001:0802c20": "下手看。靈珍重出去。",
    "X69n1371_001:0802c21": "師云。居士一掌。百靈珍重出去。孰優孰劣。若也道",
    "X69n1371_001:0802c22": "得。與你一掌。",
    "X69n1371_001:0802c23": "舉南陽忠國師因僧問。如何是佛法大意。國師云。文",
    "X69n1371_001:0802c24": "殊堂裏萬菩薩。僧云。不會。國師云。大悲千手眼。",
    "X69n1371_001:0803a01": "師云。國師雖則鄉談難改。大似頭上安頭。僧云。不",
    "X69n1371_001:0803a02": "會。劈脊便棒。",
    "X69n1371_001:0803a03": "舉長沙岑和尚。僧問上上人來。如何相見。沙云。如死",
    "X69n1371_001:0803a04": "人手。僧云。如何是上上人行履處。沙云。如死人眼。",
    "X69n1371_001:0803a05": "師云。可謂竹影掃堦塵不動。月穿潭底水無痕。諸",
    "X69n1371_001:0803a06": "大老。要拈出上上一著。未免氣急殺人。",
    "X69n1371_001:0803a07": "舉南泉一日上堂云。文殊普賢昨夜三更。起佛見法",
    "X69n1371_001:0803a08": "見。各與二十拄杖。貶向二鐵圍山去也。趙州出眾云。",
    "X69n1371_001:0803a09": "未審和尚棒。教誰喫。泉云。王老師有什麼過。州便禮",
    "X69n1371_001:0803a10": "拜。",
    "X69n1371_001:0803a11": "師云。南泉為眾竭力。打開大道。與人行。趙州家國",
    "X69n1371_001:0803a12": "同憂。直要絲毫不立。承天不敢強生節目。直情與",
    "X69n1371_001:0803a13": "諸人道。淨地上不許狼藉。",
    "X69n1371_001:0803a14": "舉韶山僧問如何是一切相。山云。烏飛霄漢白。山遠",
    "X69n1371_001:0803a15": "色深青。僧云。恁麼則一切相去也。山云。我情知你亂",
    "X69n1371_001:0803a16": "會。",
    "X69n1371_001:0803a17": "師云。韶山前頭好片無瑕玉。遮僧再進一問。便見",
    "X69n1371_001:0803a18": "瑕生。要知韶山麼。不顧眉毛。",
    "X69n1371_001:0803a19": "舉洛浦僧問。無問無答。請師答話。浦云。你不是丁姚。",
    "X69n1371_001:0803a20": "僧云。謝師答話。浦云。中九下七。",
    "X69n1371_001:0803a21": "師云。金入金師之手。則無煅煉之失。這僧索價。不",
    "X69n1371_001:0803a22": "知精粗。無星秤上。定什麼斤兩。",
    "X69n1371_001:0803a23": "舉同安察僧問。學人未曉時機。請師指示。察云。參差",
    "X69n1371_001:0803a24": "松竹煙凝薄。重疊峯巒月上遲。僧擬進語。察云。劒甲",
    "X69n1371_001:0803b01": "未施。賊身已露。僧云。何也。察云。精陽不翦霜前竹。水",
    "X69n1371_001:0803b02": "墨徒誇海上龍。僧遶禪床一帀。大笑而出。察云。閉目",
    "X69n1371_001:0803b03": "食蝸牛。一場酸澀苦。",
    "X69n1371_001:0803b04": "師云。同安既知賊身已露。因甚著賊。不知閉目食",
    "X69n1371_001:0803b05": "蝸牛。也是賊過後張弓。",
    "X69n1371_001:0803b06": "舉德山鑒禪師。有僧近前。作相撲勢。山云。恁麼無禮。",
    "X69n1371_001:0803b07": "合喫山僧手裏棒。僧拂袖便出。山云。饒汝如是。也祇",
    "X69n1371_001:0803b08": "得一半。僧轉身。便喝。山便打云。須是我打你始得。僧",
    "X69n1371_001:0803b09": "云。諸方有明眼人在。山云。天然有眼。僧擘開眼云。猫",
    "X69n1371_001:0803b10": "便出去。山云。黃河三千年一度清。",
    "X69n1371_001:0803b11": "師云。一向棒將去。甚處討德山。遮僧雖則汗馬功",
    "X69n1371_001:0803b12": "高。不知被德山坐在這裏。",
    "X69n1371_001:0803b13": "舉金峯一日拈起枕子云。一切人喚作枕子。金峯道",
    "X69n1371_001:0803b14": "不是。僧云。未審和尚喚作什麼。峯拈起枕子。僧云。與",
    "X69n1371_001:0803b15": "麼則依而行之也。峯云。你喚作什麼。僧云。枕子。峯云。",
    "X69n1371_001:0803b16": "落在金峯窠裏。",
    "X69n1371_001:0803b17": "師云要。識金峯麼。澄潭不許蒼龍臥。",
    "X69n1371_001:0803b18": "舉巖頭因三聖來參。頭云。不用展炊巾。遮裏無殘羹",
    "X69n1371_001:0803b19": "&#;飯。聖云。設有向什麼處著。頭便打。聖接住棒。推放",
    "X69n1371_001:0803b20": "床上。頭拊掌一下。聖將坐具蓋却頭。哭蒼天而出。",
    "X69n1371_001:0803b21": "師云。勢均力等。各有轉身活路在。二大老分上。正",
    "X69n1371_001:0803b22": "是殘羹&#;飯。因甚又如此狼藉。干戈起處。難捲旌",
    "X69n1371_001:0803b23": "旗。",
    "X69n1371_001:0803b24": "法語",
    "X69n1371_001:0803c01": "示瑞侍者(偃谿小師)",
    "X69n1371_001:0803c02": "瑞上人夏雙徑來柏山求語。即語之曰。黃檗三頓棒。",
    "X69n1371_001:0803c03": "歸宗一味禪。此養子之方。最甚者。一言半句。如生鐵",
    "X69n1371_001:0803c04": "橛。無咬嚼處。又其次者。豈可婆言姐語。金錢美食而",
    "X69n1371_001:0803c05": "事籠絡。同日語耶。爾師據北山。為今代宗主。生鐵門",
    "X69n1371_001:0803c06": "限。綿褁秤槌。不可淺近窺伺。棄親就踈。是資之背師",
    "X69n1371_001:0803c07": "也。非師之罪也。子歸父前無以父子情親可私其傳",
    "X69n1371_001:0803c08": "佛法非私也。儻若獅子教兒。赤壁之崖。俊鷹巢於木",
    "X69n1371_001:0803c09": "末。而自返擲奮飛。則如破鏡之出窠。臨機不見師。方",
    "X69n1371_001:0803c10": "稱乃翁門閥。",
    "X69n1371_001:0803c11": "示心傳二上人往太白",
    "X69n1371_001:0803c12": "具決定志。必有決定眼目。有決定眼目。必能辨決定",
    "X69n1371_001:0803c13": "大事。異時指四明叢林。為衲子奔赴之海。每冬後春",
    "X69n1371_001:0803c14": "首。必留三四十單位。以待遠方特來者。杖不輕移。足",
    "X69n1371_001:0803c15": "不輕措。所以賣布單。遠趨怡山。而發轉新之笑。於獨",
    "X69n1371_001:0803c16": "眼龍句下。非具決定志。何以至此。決定志具決定眼。",
    "X69n1371_001:0803c17": "正非間關也。太白峯高二十里松不減異時摩穹勢。",
    "X69n1371_001:0803c18": "雖曰樓閣門開。不勞彈指。更須知有入已還閉一關。",
    "X69n1371_001:0803c19": "雖銀山鐵壁可透。此關不可透。作麼生透得此關。決",
    "X69n1371_001:0803c20": "定志勇。更不在柏山饒舌也。",
    "X69n1371_001:0803c21": "示西禪淇上人",
    "X69n1371_001:0803c22": "昔踈山聞懶安有句無句之語。即賣却布單。不憚勞",
    "X69n1371_001:0803c23": "苦。直造西寺。直欲編辟其詞鋒。不消懶安一笑。踈山",
    "X69n1371_001:0803c24": "更奈何不得。迢迢遙征憤憤氣宇。於此時問道之心",
    "X69n1371_001:0804a01": "何如。懶安非是緘封不密。盖憐其不能透一笑之關。",
    "X69n1371_001:0804a02": "指獨眼龍為之點破。一時雄據。豈無其人。惟指獨眼",
    "X69n1371_001:0804a03": "龍何耶。以其具向上眼目。識向上機用。如駕萬鈞之",
    "X69n1371_001:0804a04": "弩。在一發耳。則靈鋒寶劒。常露現前。與露逈逈地。豈",
    "X69n1371_001:0804a05": "有異耶。被明招當機點破。方知懶安笑裏有刀。淇上",
    "X69n1371_001:0804a06": "人肄業西寺。研足東西。抑亦有所聞而參尋。或慕大",
    "X69n1371_001:0804a07": "爐鞴而煅煉。舍近取遠。自相背馳。石牛眠處。茘子熟",
    "X69n1371_001:0804a08": "時。參訪心渴。入口便嚥。[嗉-糸+石]然一笑。始信懶安。而未甞",
    "X69n1371_001:0804a09": "亡。獨眼龍不在明招。",
    "X69n1371_001:0804a10": "示祖上人",
    "X69n1371_001:0804a11": "達磨西來。面壁九年。而得二祖始對之。無他語。惟說",
    "X69n1371_001:0804a12": "久受勤苦。乃可得成。真醍醐毒藥。立雪斷臂。而獲安",
    "X69n1371_001:0804a13": "心。又豈久受勤苦。可到勇猛奮發。在剎那間。而入如",
    "X69n1371_001:0804a14": "來大寂滅海。如臨濟之於黃檗棒下。百丈之於馬祖",
    "X69n1371_001:0804a15": "喝下。非臨濟不能承黃檗之棒。非百丈不能當馬祖",
    "X69n1371_001:0804a16": "之喝。方可振興鼻祖門戶。遊州歷縣。遇著眼目定動",
    "X69n1371_001:0804a17": "底。便如獅子咬人火急。定上座之見欽山。直欲築殺",
    "X69n1371_001:0804a18": "這尿床鬼子。使雪峯巖頭握拳透掌。能擇本分宗匠。",
    "X69n1371_001:0804a19": "本分叢林。忘歲月寒暑勤苦。立決定信。非惟宗匠不",
    "X69n1371_001:0804a20": "辜學者。亦自不負決擇眼目。信若不決。草鞋拄杖亦",
    "X69n1371_001:0804a21": "能欺人。祖上人自徑塢來柏山。求法語。宜以前輩祖",
    "X69n1371_001:0804a22": "師為榜樣。庶可遠到。則使名實相副。柏山與麼道。也",
    "X69n1371_001:0804a23": "是為蛇畫足。衲僧門下。無佛無祖。祖上人惺惺著。",
    "X69n1371_001:0804a24": "偈頌",
    "X69n1371_001:0804b01": "天衣生緣",
    "X69n1371_001:0804b02": "烹金爐冷歲華更。此地曾經借路行。潮滿沙頭起寒",
    "X69n1371_001:0804b03": "鴈。葛藤芽孽又重生。",
    "X69n1371_001:0804b04": "拜明招塔",
    "X69n1371_001:0804b05": "稍硬風頭早已乖。更歸暖處自沉埋。翻令千古成蹤",
    "X69n1371_001:0804b06": "跡。枉喫羅山白飯來。",
    "X69n1371_001:0804b07": "水庵生緣",
    "X69n1371_001:0804b08": "一宿分明不易投。老拳要覔死冤讎。不應荒却娘生",
    "X69n1371_001:0804b09": "也。自是無人敢出頭。",
    "X69n1371_001:0804b10": "拜明教塔",
    "X69n1371_001:0804b11": "如說而行炳日星。回瀾一柱屹亭亭。湖邊安得磨崖",
    "X69n1371_001:0804b12": "石。只刻尊僧篇作銘。",
    "X69n1371_001:0804b13": "蘇谿牧護坐禪巖",
    "X69n1371_001:0804b14": "當機突出鴨吞螺。奈此懸崖峭壁何。等是蘇谿蹲坐",
    "X69n1371_001:0804b15": "處。且非蒼檜影婆娑。",
    "X69n1371_001:0804b16": "先羅漢塔",
    "X69n1371_001:0804b17": "風幡影裏眼麻迷。為是知音却不知。畢竟礙膺除未",
    "X69n1371_001:0804b18": "得。寒松千古替傷悲。",
    "X69n1371_001:0804b19": "佛蹟",
    "X69n1371_001:0804b20": "石火電光中出沒。崖崩石裂尚難酬。放行一步還知",
    "X69n1371_001:0804b21": "不。佛是西天老比丘。",
    "X69n1371_001:0804b22": "布袋脚跡石上現",
    "X69n1371_001:0804b23": "名與長江萬古流。當時狼藉若為収。脚跟只為不點",
    "X69n1371_001:0804b24": "地。又涴橋邊塊石頭。",
    "X69n1371_001:0804c01": "韜光庵",
    "X69n1371_001:0804c02": "唐木猶存腹半空。蒼崖苔是舊時封。雲隨十乘歸伊",
    "X69n1371_001:0804c03": "洛。月照年年湖上峯。",
    "X69n1371_001:0804c04": "靈叜歸蜀",
    "X69n1371_001:0804c05": "半生清苦衲無畦。惟有莎庭積雪知。眼帶東南海色",
    "X69n1371_001:0804c06": "碧。莫和煙雨看峩眉。",
    "X69n1371_001:0804c07": "鄙翁住菁山庵",
    "X69n1371_001:0804c08": "糞火堆中不善藏。蹲鴟直透九重香。煙雲深鎻菁山",
    "X69n1371_001:0804c09": "塢。輙莫鐘聲送夕陽。",
    "X69n1371_001:0804c10": "鰲山接待",
    "X69n1371_001:0804c11": "到得安眠飽飯中。東西南北路頭通。三更夜半鬼嫁",
    "X69n1371_001:0804c12": "禍。莫著巖頭與雪峯。",
    "X69n1371_001:0804c13": "題譙菴(譙令憲見松源)",
    "X69n1371_001:0804c14": "歷觀嘉泰與開禧。禪苑宗壇更有誰。脩竹蒼松凜寒",
    "X69n1371_001:0804c15": "色。一如問道冷泉時。",
    "X69n1371_001:0804c16": "惠山煎茶",
    "X69n1371_001:0804c17": "瓦瓶破曉汲清冷。石鼎移來壞砌烹。萬壑松風供一",
    "X69n1371_001:0804c18": "啜。自籠雙袖水邊行。",
    "X69n1371_001:0804c19": "靈隱得猿",
    "X69n1371_001:0804c20": "此心未歇最關情。那更猿聲入夜頻。從此飛來峯下",
    "X69n1371_001:0804c21": "寺。又添多少斷腸人。",
    "X69n1371_001:0804c22": "鑑維那歸蜀",
    "X69n1371_001:0804c23": "峨眉山月古關情。流入渝江影倍清。塵盡光生湖海",
    "X69n1371_001:0804c24": "客。歸來還與月爭明。",
    "X69n1371_001:0805a01": "與福上人",
    "X69n1371_001:0805a02": "聞名見面不須論。枉到防風縣外村。強半春光煙雨",
    "X69n1371_001:0805a03": "裏。分明閉却柏山門。",
    "X69n1371_001:0805a04": "贈壽上人",
    "X69n1371_001:0805a05": "覔諸方偈眼能乖。不把炊巾亂展開。知得一峯天下",
    "X69n1371_001:0805a06": "秀。元從西竺國飛來。",
    "X69n1371_001:0805a07": "送璲上人",
    "X69n1371_001:0805a08": "來從衡嶽畫圖間。雙眼無非向上看。放一頭低相見",
    "X69n1371_001:0805a09": "去。方知玉几最高寒。",
    "X69n1371_001:0805a10": "澓首座出世。上雪竇",
    "X69n1371_001:0805a11": "老氣如虹久屈蟠。把茅容易入深山。長庚未話先腸",
    "X69n1371_001:0805a12": "斷。冷債如今要得還。",
    "X69n1371_001:0805a13": "送焦山淇上人見廣祐",
    "X69n1371_001:0805a14": "雲團廣祐盡愁城。未必心肝鐵打成。話著石公山下",
    "X69n1371_001:0805a15": "事。定如猿呌第三聲。",
    "X69n1371_001:0805a16": "送鴈宕慶藏主",
    "X69n1371_001:0805a17": "四十九盤飛鳥外。衲衣猶帶宕雲寒。豁開湖海煙波",
    "X69n1371_001:0805a18": "眼。枯木石頭在鴈山。",
    "X69n1371_001:0805a19": "珙上人求",
    "X69n1371_001:0805a20": "西風吹雨滿吳天。不犯竿絲一釣船。寂寞要貪香餌",
    "X69n1371_001:0805a21": "味。江湖浮動幾蓑煙。",
    "X69n1371_001:0805a22": "了翁",
    "X69n1371_001:0805a23": "先師公案強名模。不解深藏負累渠。是我殺人便償",
    "X69n1371_001:0805a24": "命。如何年老解心孤。",
    "X69n1371_001:0805b01": "古鏡",
    "X69n1371_001:0805b02": "不知經幾劫塵侵。元本形模莫辨明。一片青銅銷得",
    "X69n1371_001:0805b03": "盡。無揩磨處始光生。",
    "X69n1371_001:0805b04": "夢宅",
    "X69n1371_001:0805b05": "六窻深閉大槐宮。一枕清風瞬息中。窮劫至今佛與",
    "X69n1371_001:0805b06": "祖。樓頭知是幾聲鐘。",
    "X69n1371_001:0805b07": "幻菴",
    "X69n1371_001:0805b08": "虗空迸裂海乾枯。人在漚花影裏居。合眼黃昏開眼",
    "X69n1371_001:0805b09": "晝。月明何許上珊瑚。",
    "X69n1371_001:0805b10": "瞎翁",
    "X69n1371_001:0805b11": "道得更無心外法。首山有眼且無光。拍盲枷棒揮將",
    "X69n1371_001:0805b12": "去。匝地普天興禍殃。",
    "X69n1371_001:0805b13": "古航",
    "X69n1371_001:0805b14": "片帆不是等閑開。衝破洪波白浪堆。眨上眉毛千萬",
    "X69n1371_001:0805b15": "劫。有誰洗脚上舡來。",
    "X69n1371_001:0805b16": "壽秀王八十",
    "X69n1371_001:0805b17": "道尊宗翰玉亭亭。益固維城重典刑。八十手扶靈壽",
    "X69n1371_001:0805b18": "杖。咸瞻南極老人星。",
    "X69n1371_001:0805b19": "隱室",
    "X69n1371_001:0805b20": "文殊親到見非親。蹤跡渾無礙塞人。一丈方方遮障",
    "X69n1371_001:0805b21": "了。如何彈擊現全身。",
    "X69n1371_001:0805b22": "讚佛祖",
    "X69n1371_001:0805b23": "出山相",
    "X69n1371_001:0805b24": "子夜逾城。午夜見星。青天白日。大道不行。水泥脚下",
    "X69n1371_001:0805c01": "轉深深。究竟何曾得道成。",
    "X69n1371_001:0805c02": "行道觀音",
    "X69n1371_001:0805c03": "盡聞不住。業識忙忙。空所空滅。遍界難藏。特地經行",
    "X69n1371_001:0805c04": "往那方。",
    "X69n1371_001:0805c05": "獅子相觀音",
    "X69n1371_001:0805c06": "獅子國中。隨類度生。盤石海潮。呵吼不停。要見真獅",
    "X69n1371_001:0805c07": "子兒。於斯觀其音聲。",
    "X69n1371_001:0805c08": "魚籃觀音",
    "X69n1371_001:0805c09": "徒整春風兩鬢垂。子規啼遍落花枝。龍門上客家家",
    "X69n1371_001:0805c10": "是。錦鯉携來賣與誰。",
    "X69n1371_001:0805c11": "觀音",
    "X69n1371_001:0805c12": "十方圓明。應現非一。眼看淨瓶。坐盤陀石。楊枝入手",
    "X69n1371_001:0805c13": "時。一滴是一滴。",
    "X69n1371_001:0805c14": "踏蓮葉觀音",
    "X69n1371_001:0805c15": "剎海無數。分身遍普。蓮華葉上。如日卓午。應作如是",
    "X69n1371_001:0805c16": "觀。圓通二十五。",
    "X69n1371_001:0805c17": "布袋和尚(三)",
    "X69n1371_001:0805c18": "拖布囊。握烏藤。街頭市尾。不是閑行。",
    "X69n1371_001:0805c19": "靠布袋作夢。有甚惺惺處。若遇當行家。喚醒喫茶去。",
    "X69n1371_001:0805c20": "一肩擔荷非輕。是什麼破落索。雖然顧後瞻前。不知",
    "X69n1371_001:0805c21": "打失樓閣。",
    "X69n1371_001:0805c22": "渡蘆達磨(二)",
    "X69n1371_001:0805c23": "江水無極。莖蘆可折。離了梁朝。未到魏闕。此恨波心",
    "X69n1371_001:0805c24": "向誰說。",
    "X69n1371_001:0806a01": "破六宗邪。開五葉花。西天此土。地無硃砂。",
    "X69n1371_001:0806a02": "豐干",
    "X69n1371_001:0806a03": "跨猛處去來。與寒拾來去。賊火不勘。自相訐露。謂是",
    "X69n1371_001:0806a04": "彌陀。有何憑據。",
    "X69n1371_001:0806a05": "寒山",
    "X69n1371_001:0806a06": "五字忍飢吟。十年忘歸路。著不著大笑。一場吐不出。",
    "X69n1371_001:0806a07": "相似底句。是真文殊。無二文殊。蘇盧[口*悉]唎。[口*悉]唎蘇盧。",
    "X69n1371_001:0806a08": "拾得",
    "X69n1371_001:0806a09": "來無地頭。去有蹤跡。笑不省是什麼意。掃不盡幾多",
    "X69n1371_001:0806a10": "狼藉。苦海無邊。行願無邊。喚作普賢。即非普賢。",
    "X69n1371_001:0806a11": "寒拾(放帚。坐對崖石。看月)",
    "X69n1371_001:0806a12": "放下苕帚。對坐巖穴。眼看不停。口說不歇。想得峨眉",
    "X69n1371_001:0806a13": "五臺。無此一天明月。",
    "X69n1371_001:0806a14": "船子和尚",
    "X69n1371_001:0806a15": "不是輕舟蕩漾戱。一撓未展命如絲。雙眸冏冏煙波",
    "X69n1371_001:0806a16": "外。伶利闍梨欲到時。",
    "X69n1371_001:0806a17": "郁山主",
    "X69n1371_001:0806a18": "拾得明珠笑口開。謂言塵盡轉塵埃。若無直下承當",
    "X69n1371_001:0806a19": "分。孤負驢兒一攧來。",
    "X69n1371_001:0806a20": "政黃牛",
    "X69n1371_001:0806a21": "江海歸來知幾年。却從牛背看風煙。十成一轉倒跟",
    "X69n1371_001:0806a22": "語。萬象終難舉得全。",
    "X69n1371_001:0806a23": "朝陽穿破衲(二)",
    "X69n1371_001:0806a24": "襤襂衣能多少。破不盡補不了。新羅夜半日輪紅。線",
    "X69n1371_001:0806b01": "路何曾穿得透。",
    "X69n1371_001:0806b02": "骨相寒。毳寒衲。不朝陽。難提掇。正與麼時。大地火發。",
    "X69n1371_001:0806b03": "對月了殘經(二)",
    "X69n1371_001:0806b04": "月在天。字在紙。於此經。了也未。口如鼻孔眼如眉。依",
    "X69n1371_001:0806b05": "前坐在光影裏。",
    "X69n1371_001:0806b06": "心洞明。眼豁開。末後句。絕安排。未曾展卷。明月自來。",
    "X69n1371_001:0806b07": "無準和尚",
    "X69n1371_001:0806b08": "奮身鐵色。飛崖倒戈。欠蹄少角。得聵翁之聰。而震忽",
    "X69n1371_001:0806b09": "雷。乘雲巢之雲。而撒巨雹。遠若可親。邇而愈邈。拈死",
    "X69n1371_001:0806b10": "柴頭。煨文武火。而起龍宮之烈焰。以廣長舌。談真聖",
    "X69n1371_001:0806b11": "諦。而被天子之恩渥。或謂為密庵破庵跳籬驀[牖-片+土]之",
    "X69n1371_001:0806b12": "克家。豈知是脩水黃梅。寒霜冷燄之超卓者也。",
    "X69n1371_001:0806b13": "大歇和尚",
    "X69n1371_001:0806b14": "擔一字板。喪却生涯。見聵翁頂門有竅。識秘魔手裏",
    "X69n1371_001:0806b15": "無叉。霹靂震驚。幾蟄龍蛇。信手方圓。了無痕瑕。回垂",
    "X69n1371_001:0806b16": "天之雲翼。念寶林之故家。掃狐兔陸梁之區。輕重輸",
    "X69n1371_001:0806b17": "經界之際。俾檮陰永蔚。槁面生霞。若非鐵樹生花。安",
    "X69n1371_001:0806b18": "能如是耶。",
    "X69n1371_001:0806b19": "東坡",
    "X69n1371_001:0806b20": "難將得喪動天常。儋耳安然似玉堂。來往借書仍借",
    "X69n1371_001:0806b21": "笠。不知雨步瘴煙鄉。",
    "X69n1371_001:0806b22": "淵明",
    "X69n1371_001:0806b23": "田園稔久已荒蕪。歸去來兮自荷鋤。眼底悠然見無",
    "X69n1371_001:0806b24": "見。黃花歲歲狀難如。",
    "X69n1371_001:0806c01": "楊知府",
    "X69n1371_001:0806c02": "丹成於太初之先。道濟乎後地之極。負勳名閥閱之",
    "X69n1371_001:0806c03": "寄。忘生長富貴之習。時行時止。無固無必。操須彌之",
    "X69n1371_001:0806c04": "筆。亦難寫此珪璋之質。",
    "X69n1371_001:0806c05": "小佛事",
    "X69n1371_001:0806c06": "心監寺入塔",
    "X69n1371_001:0806c07": "了却心。山嶽沉。出生入死。游戱縱橫。便與麼去時如",
    "X69n1371_001:0806c08": "何。石函巖下骨。千古不磨名。",
    "X69n1371_001:0806c09": "定典座入塔",
    "X69n1371_001:0806c10": "定本無門。從何而入。放下笊籬木杓。藏身了無蹤跡。",
    "X69n1371_001:0806c11": "颺下骨云。為有這些靈骨。",
    "X69n1371_001:0806c12": "權上座火",
    "X69n1371_001:0806c13": "提起火把云。有權有實。有賓有主。箇樣伶俐衲僧。點",
    "X69n1371_001:0806c14": "著便知落處。且道以何為據。烈燄亘天紅。無你棲泊",
    "X69n1371_001:0806c15": "處。",
    "X69n1371_001:0806c16": "貫上座起龕",
    "X69n1371_001:0806c17": "兩箇五百。元是一貫。無端東覔西尋。逗到冷泉亭畔。",
    "X69n1371_001:0806c18": "爐鞴炎炎。如何得入。貫上座旗鼓動也。",
    "X69n1371_001:0806c19": "潤維那入塔",
    "X69n1371_001:0806c20": "山腰石有千年潤。井底泉無一日乾。向這裏直下承",
    "X69n1371_001:0806c21": "當。便見靈骨儼然。錢是足陌。潤維那磬聲斷後。不得",
    "X69n1371_001:0806c22": "返悔。",
    "X69n1371_001:0806c23": "凝知客火",
    "X69n1371_001:0806c24": "一片虗凝。天花亂雨。電光影裏。送往迎來。要且不知",
    "X69n1371_001:0807a01": "茶盞落處。凝知客諾。喫茶去。",
    "X69n1371_001:0807a02": "廣老宿火",
    "X69n1371_001:0807a03": "生死海。最廣深。擬津濟。遭漂沉。一漚未發已前。忽然",
    "X69n1371_001:0807a04": "火發時如何。擲下火炬云。開眼也著。合眼也著。",
    "X69n1371_001:0807a05": "宗南谷首座秉炬",
    "X69n1371_001:0807a06": "得處雖同用不同。玄關向上振高風。始終一節難移",
    "X69n1371_001:0807a07": "換。生死去來游戱中。放行則易。四海一律。把住則難。",
    "X69n1371_001:0807a08": "中流砥柱。慣經惡拳踢於玉几芝峰。分座提綱宗於",
    "X69n1371_001:0807a09": "湖山雙徑。指出蔭凉大樹。開鑿眼目人天。雖然不入",
    "X69n1371_001:0807a10": "水牯群隊。愈彰獅子威獰。霜枯雪老。夢破更殘。末後",
    "X69n1371_001:0807a11": "全提。電光石火。眨得眼來。古佛過去。",
    "X69n1371_001:0807a12": "育王無住和尚起龕",
    "X69n1371_001:0807a13": "最初一步絕安排。問著機鋒劈面來。業債從茲遮不",
    "X69n1371_001:0807a14": "得。向人平白起風雷。佛慧得處佛照不知。佛慧用處",
    "X69n1371_001:0807a15": "退谷不會。出沒卷舒。長行三昧。六住名山。無住而住。",
    "X69n1371_001:0807a16": "大行此道。不行而行。拶到年窮歲盡。驀然弩發千鈞。",
    "X69n1371_001:0807a17": "凡聖不知蹤。疑殺天下衲子。虗空嚗地脫。全彰玉几",
    "X69n1371_001:0807a18": "主人。只今要見佛慧禪師移身則易。要見佛慧禪師",
    "X69n1371_001:0807a19": "換步則難。也不難也不易。靈蹤不在猿啼處(辭世頌",
    "X69n1371_001:0807a20": "云。凡聖不知蹤。虗空嚗地脫)。",
    "X69n1371_001:0807a21": "承天石山和尚入祖堂",
    "X69n1371_001:0807a22": "藥山大人相。涅槃後有。水洒不著。描畫不就。石山直",
    "X69n1371_001:0807a23": "下兒孫。自是脫離窠臼。轉位回機。入廛垂手。夜明簾",
    "X69n1371_001:0807a24": "外草芊芊。琉璃殿上月皎皎。只這是石山大人相。死",
    "X69n1371_001:0807b01": "生來去不曾移。還受安排也無。呈起牌云。題目分明。",
    "X69n1371_001:0807b03": "介石和尚語錄(終)"
}