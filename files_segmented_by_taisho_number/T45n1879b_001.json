{
    "T45n1879b_001:0659b09": "華嚴關脈義記",
    "T45n1879b_001:0659b11": "無礙勢。四問答取文勢。",
    "T45n1879b_001:0659b12": "第一展轉無盡者。復有二門。一為多。二類",
    "T45n1879b_001:0659b13": "結來本。初者展最清淨法界。為理智兩門。",
    "T45n1879b_001:0659b14": "即分菩提涅槃之異也。又理開體用。智分",
    "T45n1879b_001:0659b15": "因果。即題中大方廣佛華嚴是也。總以前",
    "T45n1879b_001:0659b16": "後連合巧成詮表。即題中經之字是也。然",
    "T45n1879b_001:0659b17": "即該括始終。撮其機要。為七字。以統收一",
    "T45n1879b_001:0659b18": "部文義。為題目也。又展此題目為第一會。",
    "T45n1879b_001:0659b19": "於中初明十海等是理。即大方廣也。十智",
    "T45n1879b_001:0659b20": "等是智。即華嚴也。廣說蓮華藏世界海等。",
    "T45n1879b_001:0659b21": "即十智所成之果也。略辨威光童子等修",
    "T45n1879b_001:0659b22": "行。即依果所起之圓用也。總辨理智因果",
    "T45n1879b_001:0659b23": "不同。所以展成一會也。即所信之果會也。",
    "T45n1879b_001:0659b24": "展此一會為後七會。於前因中。別開修行",
    "T45n1879b_001:0659b25": "願等及會修行并會別行等不同。所以展",
    "T45n1879b_001:0659b26": "為七會也。即能證之因會也。以一一會皆",
    "T45n1879b_001:0659b27": "有所信果。是故通前有八會也。以十住等",
    "T45n1879b_001:0659b28": "行皆託境而生非自起故。又行融因滿必",
    "T45n1879b_001:0659b29": "證入法界。是故有通後九會也。言別開住",
    "T45n1879b_001:0659c01": "等及會修行不同者。即初說第二會。終盡",
    "T45n1879b_001:0659c02": "第六會。通辨住等諸位。即明因行造修歷",
    "T45n1879b_001:0659c03": "位差別也。第七第八別兩行融攝無二為",
    "T45n1879b_001:0659c04": "一。普賢無障礙行也。此等行因必入法界",
    "T45n1879b_001:0659c05": "方乃究竟。所以一部經中廣明斯法。昇降",
    "T45n1879b_001:0659c06": "不同。總有九箇會也。又於所證之中。自分",
    "T45n1879b_001:0659c07": "為五十五會。即初從覺城終至普門會等",
    "T45n1879b_001:0659c08": "是也。以證契於事深法界德差別故。是故",
    "T45n1879b_001:0659c09": "通前本會。總有六十四會也。即此寄人明",
    "T45n1879b_001:0659c10": "法顯別教。依人異餘教故。又展一一知識",
    "T45n1879b_001:0659c11": "會為無盡重重會。以一切融無礙故。如仙人",
    "T45n1879b_001:0659c12": "執手。令善財見不可說不可說佛剎一一佛",
    "T45n1879b_001:0659c13": "剎有微塵數等諸佛會是也。亦即下文。向",
    "T45n1879b_001:0659c14": "普門國。見三千大千世界微塵等諸善知",
    "T45n1879b_001:0659c15": "識會。此等即為無盡重重會也。廣如經辨",
    "T45n1879b_001:0659c16": "誰知之。既於一知識所。有如是重重會。",
    "T45n1879b_001:0659c17": "餘亦誰亦。又展如是等不可說不可說",
    "T45n1879b_001:0659c18": "無盡重重會。遍諸異類同類世界及微塵",
    "T45n1879b_001:0659c19": "毛道一切世界海等。主伴重重總過本末重",
    "T45n1879b_001:0659c20": "重無盡等會。故有無盡重重滿十會也。准經",
    "T45n1879b_001:0659c21": "結通等文思之。第二類結來本者。今案此",
    "T45n1879b_001:0659c22": "下文勢及諸傳記。略而言之。有其五本。一",
    "T45n1879b_001:0659c23": "總結前六十四會以下本。以五千五會等",
    "T45n1879b_001:0659c24": "皆是第九會攝故。有十萬偈三十九品也。",
    "T45n1879b_001:0659c25": "二總結前無盡重重會以為中本。以一一各",
    "T45n1879b_001:0659c26": "盡同類異類等世界及盡一一世界等十方",
    "T45n1879b_001:0659c27": "法界各盡同類世界微塵中剎一一重重滿十",
    "T45n1879b_001:0659c28": "及盡主伴重重滿十故。有四十九萬八千八百",
    "T45n1879b_001:0659c29": "偈一千四百也。三又結前不可說不可說",
    "T45n1879b_001:0660a01": "無盡重重會以為上本。以一一各盡一切同",
    "T45n1879b_001:0660a02": "類異類世界等一切世界各盡一切同類異",
    "T45n1879b_001:0660a03": "類世界等一切十方。各盡一切同類異類世",
    "T45n1879b_001:0660a04": "界等微塵中剎。各盡一切同類異類世界盡",
    "T45n1879b_001:0660a05": "重重滿十及一切主伴等及塵中剎重重滿十各",
    "T45n1879b_001:0660a06": "盡同類異類世界中重重滿十本門內一切重",
    "T45n1879b_001:0660a07": "重滿十及本門中重量滿十故。有十三千大千世",
    "T45n1879b_001:0660a08": "界微塵數偈四天下微塵數品也。四又結",
    "T45n1879b_001:0660a09": "盡一切一切重重滿十世界海等盡一切一切",
    "T45n1879b_001:0660a10": "滿十重重滿十法界盡一切一切滿十重重滿十十方。盡",
    "T45n1879b_001:0660a11": "一切一切滿十重重滿十世界微塵等剎。盡一切",
    "T45n1879b_001:0660a12": "一切滿十同類異類等世界。盡一切一切滿十微",
    "T45n1879b_001:0660a13": "塵毛道盡一切一切重大門等重重滿十及本",
    "T45n1879b_001:0660a14": "門等主伴一一滿十一切轉一切轉說故。以",
    "T45n1879b_001:0660a15": "為喻一切轉一切轉說本也。故下文云。以",
    "T45n1879b_001:0660a16": "大海量等墨須彌山聚筆。書寫此經一一",
    "T45n1879b_001:0660a17": "品乃至一一句中義味。猶不能盡。又六十",
    "T45n1879b_001:0660a18": "二云。此普眼法門一一品中一一門一一",
    "T45n1879b_001:0660a19": "法一一義等句不得少分。何況能盡。廣如",
    "T45n1879b_001:0660a20": "經說。此不可定其偈數及品目多少也。一",
    "T45n1879b_001:0660a21": "品一門等既爾。餘品餘門及主伴等既爾。",
    "T45n1879b_001:0660a22": "一切門及主伴等亦然。一切品一切門及",
    "T45n1879b_001:0660a23": "一切主伴等既爾。餘一切一切滿十重重滿十品",
    "T45n1879b_001:0660a24": "一切一切滿十重重滿十門及一切一切滿十重重",
    "T45n1879b_001:0660a25": "滿十主伴然。既一一滿十重重滿十品品一切一",
    "T45n1879b_001:0660a26": "切滿十門一切一切滿十重重滿十主伴等既爾。一",
    "T45n1879b_001:0660a27": "一文句味重重滿十及主伴等亦然。一一文",
    "T45n1879b_001:0660a28": "句味及主伴等重重滿十既爾。即所依之剎等",
    "T45n1879b_001:0660a29": "重重滿十及主伴等重重滿十既爾。即剎中塵",
    "T45n1879b_001:0660b01": "內剎等重重滿十亦然。此即不可知其分齊。",
    "T45n1879b_001:0660b02": "非言說筆墨之所能顯也。此即是盡無盡無",
    "T45n1879b_001:0660b03": "盡滿十十方法界微塵毛道一一重重滿十及一",
    "T45n1879b_001:0660b04": "切一切滿十重重滿十等本也。准經文知之。此",
    "T45n1879b_001:0660b05": "即第五現說者本也。如是展轉一切互現",
    "T45n1879b_001:0660b06": "重重滿十無盡無盡滿十等。准經知之。故經云。",
    "T45n1879b_001:0660b07": "事說劫猶可盡說。不可說不可盡。又云。若",
    "T45n1879b_001:0660b08": "欲具足演說一切法。於阿僧祇劫不可盡",
    "T45n1879b_001:0660b09": "等。思之。是即十佛所說圓融之本也。然此",
    "T45n1879b_001:0660b10": "等盡無盡之極說者。從清淨法界流。即無",
    "T45n1879b_001:0660b11": "差別之差別也。故論云。無不從此法身流",
    "T45n1879b_001:0660b12": "等。思之。上來具據一勢。就事結集及事",
    "T45n1879b_001:0660b13": "顯說者有如是本。更有餘多勢及餘多本",
    "T45n1879b_001:0660b14": "等。不顯其分齊。偈數品類者。准此知之。廣",
    "T45n1879b_001:0660b15": "如經說。",
    "T45n1879b_001:0660b16": "第二卷攝於無勢者。復有三門。一攝廣就",
    "T45n1879b_001:0660b17": "略。二攝末歸本。三以義圓收。第一攝廣就",
    "T45n1879b_001:0660b18": "略有者。即總卷現說者說以為一切無盡",
    "T45n1879b_001:0660b19": "重重滿十之極說也。以於現說之者說等。假",
    "T45n1879b_001:0660b20": "以顯示。知餘不可說不可說非筆墨等所能",
    "T45n1879b_001:0660b21": "說之。如經云。我之所演暢。如海一微滴等。",
    "T45n1879b_001:0660b22": "又卷無盡重重滿十圓融無極之說。以為喻說",
    "T45n1879b_001:0660b23": "本。以一一文句。復皆結通重重滿十無盡無",
    "T45n1879b_001:0660b24": "盡滿十一切一切滿十說故也。又卷喻說本。以",
    "T45n1879b_001:0660b25": "為上本。以文句皆結通盡一切同類異類",
    "T45n1879b_001:0660b26": "重重滿十世界及重重滿十等主伴眷屬一切重",
    "T45n1879b_001:0660b27": "重滿十無盡無盡故。又卷上本為中本。以會",
    "T45n1879b_001:0660b28": "會品品文文句句。復皆通遍周法界及一",
    "T45n1879b_001:0660b29": "切世界塵道毛端等一切一切滿十重重滿十等。",
    "T45n1879b_001:0660c01": "普該收故。又卷中本。以為下本。以普結通",
    "T45n1879b_001:0660c02": "盡會實等一一重重滿十故。又卷下本為其一",
    "T45n1879b_001:0660c03": "會。然隨其一會。皆悉重重滿十具一切一切",
    "T45n1879b_001:0660c04": "滿十無盡無盡滿十重重滿十等故。所言具者。一一",
    "T45n1879b_001:0660c05": "會中皆說十數表無盡也。又總卷一會。為",
    "T45n1879b_001:0660c06": "人法兩門。即前法分。後人會是也。又卷為",
    "T45n1879b_001:0660c07": "心境圓證。後人會中。初從文殊會至後普",
    "T45n1879b_001:0660c08": "賢會是也。又卷以為七字。即題中能證所",
    "T45n1879b_001:0660c09": "證理。皆因果悉具足故。如前辨。又卷為三",
    "T45n1879b_001:0660c10": "字。亦是以融人等。從彼法故。又卷三為二",
    "T45n1879b_001:0660c11": "字。亦是以攝歸體故。卷二為。亦是以攝",
    "T45n1879b_001:0660c12": "證理從故。卷一非一。亦是以性合萬德。無",
    "T45n1879b_001:0660c13": "事不無盡故。第二以義圓收者。今取文勢",
    "T45n1879b_001:0660c14": "義言。通明一切會等。總有四字。亦文義具",
    "T45n1879b_001:0660c15": "足。何者為四。一教。謂文雖浩汗。唯一教字",
    "T45n1879b_001:0660c16": "所收。即題中經字是也。二義。義門無量。俱",
    "T45n1879b_001:0660c17": "一緣起義所攝。即題中方廣是也。三成。謂",
    "T45n1879b_001:0660c18": "解行因果德用等。雖各緣起不同。據其即",
    "T45n1879b_001:0660c19": "成立。唯一成字所攝。即題中佛華嚴是",
    "T45n1879b_001:0660c20": "也。四處。謂一切一切滿十重重滿十無盡無盡滿十",
    "T45n1879b_001:0660c21": "同類異類等重重滿十會處唯一處。唯一處字",
    "T45n1879b_001:0660c22": "所同。即會所依一切一切滿十重重滿十會處是",
    "T45n1879b_001:0660c23": "也。總卷而言。然義唯一性。教唯一文。成唯",
    "T45n1879b_001:0660c24": "一念。處唯一塵。何以故。一即一切故。一切",
    "T45n1879b_001:0660c25": "即一故。經云。知一即多多即一。義味清淨",
    "T45n1879b_001:0660c26": "悉具足等。又云。一中解無量。無量中解一",
    "T45n1879b_001:0660c27": "等故。統法師云。一言無不略盡。殊說更",
    "T45n1879b_001:0660c28": "無異盈。此之謂也。第三攝末歸本者。今案",
    "T45n1879b_001:0660c29": "前題目。然則大之一字是一部通名。所證",
    "T45n1879b_001:0661a01": "果海。方廣二字是果海德能。通明一部緣",
    "T45n1879b_001:0661a02": "起作用。佛之一字能證之智。通明一說之",
    "T45n1879b_001:0661a03": "人。華嚴二字能嚴之因。通明一部修行圓",
    "T45n1879b_001:0661a04": "契。又攝用歸體唯理也。攝因歸果唯佛也。",
    "T45n1879b_001:0661a05": "又以法成人。人無性則真性也。性無自",
    "T45n1879b_001:0661a06": "性即非性也。總以縫綴連合詮表此義為",
    "T45n1879b_001:0661a07": "教教即非教也。何以故。文字性離即解脫",
    "T45n1879b_001:0661a08": "故。果海離言不可說故。是即差別之無差",
    "T45n1879b_001:0661a09": "別也。論云。無不還證此法身。斯之謂也。",
    "T45n1879b_001:0661a10": "第三展卷無礙者。先明展後明卷。初展者。",
    "T45n1879b_001:0661a11": "開用異體。即體用有殊。緣性差別。法門不",
    "T45n1879b_001:0661a12": "同。即大方廣是也。開因異果。即解行不同。",
    "T45n1879b_001:0661a13": "修證差別。師弟子有殊。即佛華嚴是也。即",
    "T45n1879b_001:0661a14": "經縷綴詮示有殊。即一切無盡無盡滿十重重",
    "T45n1879b_001:0661a15": "滿十之說。即經字是也。廣如別辨。准知之。二",
    "T45n1879b_001:0661a16": "卷者。復有五門。一以位統收。二攝會從人。",
    "T45n1879b_001:0661a17": "三以人明法。四境智圓融。五泯因果海。初",
    "T45n1879b_001:0661a18": "者。然此經文誤落顛倒。總有三節。無不略",
    "T45n1879b_001:0661a19": "收。所謂解行證也。就解之中。自為二境。即",
    "T45n1879b_001:0661a20": "第一會中。舉佛依正等果。勸生信樂。即案",
    "T45n1879b_001:0661a21": "此文。名為舉果勸樂生信分也。二解。始從",
    "T45n1879b_001:0661a22": "第二會終盡第六會。於中廣明住等四位次",
    "T45n1879b_001:0661a23": "第生解之相。案此文。名為修因契果生解",
    "T45n1879b_001:0661a24": "分也。二亦二。一依位行。二異位行。初第七",
    "T45n1879b_001:0661a25": "會中。會前別解以成依位。普賢之行總融",
    "T45n1879b_001:0661a26": "成一實。普賢行故。所以二重會也。是故普",
    "T45n1879b_001:0661a27": "光法有兩重會者。意存此也。即案此文。",
    "T45n1879b_001:0661a28": "名為託法進成行分也。何以知者。以在普",
    "T45n1879b_001:0661a29": "光重會即其事也。若不爾者。何不重會第",
    "T45n1879b_001:0661b01": "三等會耶。以第二會是說解等之始。今會",
    "T45n1879b_001:0661b02": "解等成行。理宜從始為首。是故重會普賢",
    "T45n1879b_001:0661b03": "之行。所以不此所亦可顯諸會同第二七",
    "T45n1879b_001:0661b04": "日。頓普演說無前後故。何以。單說重說皆",
    "T45n1879b_001:0661b05": "同第二七日故。三證。第九會中。復說五位",
    "T45n1879b_001:0661b06": "依人入證門前所舉之果者。初既悕樂前",
    "T45n1879b_001:0661b07": "果。以生信解。既會解成行。即證得前果。是",
    "T45n1879b_001:0661b08": "故後分會。而別證論耶。今據文即是前會",
    "T45n1879b_001:0661b09": "也。若不爾者。舉前果生其信解。既會解成",
    "T45n1879b_001:0661b10": "行。而別證得前果耶。今據文義相生。所以",
    "T45n1879b_001:0661b11": "得知未會即初會也。是故總為三節。極順",
    "T45n1879b_001:0661b12": "經文。準思可解。第二攝會從人者。復總融",
    "T45n1879b_001:0661b13": "為一會。唯第九一會也。何者。以第一會是",
    "T45n1879b_001:0661b14": "前解等所依之位。其後解滿即會前差別之",
    "T45n1879b_001:0661b15": "解。成一圓融行德。證入前法。究竟亡言。是",
    "T45n1879b_001:0661b16": "故第九寄人明證入法界。為顯斯深意。所",
    "T45n1879b_001:0661b17": "以第九會中。明依人入證也。言寄人明者。",
    "T45n1879b_001:0661b18": "即此第九會中。如來自入師子奮迅三昧。",
    "T45n1879b_001:0661b19": "令諸菩薩證入法界。是前所舉果勸令忻",
    "T45n1879b_001:0661b20": "樂。即當第一會也。以如來自入奮迅三昧",
    "T45n1879b_001:0661b21": "欲令菩薩悉證入故。又始從文殊終至瞿",
    "T45n1879b_001:0661b22": "姨。是前修因契果生解之相。即當前七會",
    "T45n1879b_001:0661b23": "也。以善財詢問諸人。別求信解廣遍知故。",
    "T45n1879b_001:0661b24": "後至摩耶彌勒兩人。是前託法進修行成",
    "T45n1879b_001:0661b25": "無二。當第七會。第八會中俱明普賢大",
    "T45n1879b_001:0661b26": "行無礙圓融自在究竟故。至文殊據其瓔",
    "T45n1879b_001:0661b27": "珞。以明福智二嚴萬德俱備故。又摩耶是",
    "T45n1879b_001:0661b28": "一切諸佛之母。以表行成能生佛。故普賢",
    "T45n1879b_001:0661b29": "居後。當緣起法界。以表行成。得證入故。",
    "T45n1879b_001:0661c01": "故當第九會。是依人入證成分也。以見微",
    "T45n1879b_001:0661c02": "塵數善知識及普賢菩薩。更不推後故。第",
    "T45n1879b_001:0661c03": "三攝人從位者。謂知識會中。又始從文殊",
    "T45n1879b_001:0661c04": "終至瞿姨。總有四十一人。名為寄位修行",
    "T45n1879b_001:0661c05": "相。即寄前住等四法。依人求解。漸次修行",
    "T45n1879b_001:0661c06": "也。第二初從摩耶終至德生童子等。總有",
    "T45n1879b_001:0661c07": "十一人。名為會緣入實相。即會前住等。成",
    "T45n1879b_001:0661c08": "普別兩行。契法界也。第三彌勒一人名為",
    "T45n1879b_001:0661c09": "攝德成因相。即會前依位普門。總為證入",
    "T45n1879b_001:0661c10": "之因也。第四後文殊一人為智照無二相。",
    "T45n1879b_001:0661c11": "即融究竟朗悟在懷。照前行等。唯一實圓",
    "T45n1879b_001:0661c12": "智。更無前後明昧等也。第五普賢一人名",
    "T45n1879b_001:0661c13": "為顯因廣大相。即始覺同本。大智現前遍",
    "T45n1879b_001:0661c14": "周法界。無處不至。普包容也。第四境智圓",
    "T45n1879b_001:0661c15": "融者。復就前人中。總束為二。一文殊。是能",
    "T45n1879b_001:0661c16": "證智。即前解行等。二普賢。是所證之法界。",
    "T45n1879b_001:0661c17": "即是所信所入也。何者。以文殊當波若位。",
    "T45n1879b_001:0661c18": "普賢當法界門。所以知者。師云。三藏者。有",
    "T45n1879b_001:0661c19": "經作如是說。又案此經中意義文勢。深有",
    "T45n1879b_001:0661c20": "此理。又古尊德既判後文殊名為智照無二",
    "T45n1879b_001:0661c21": "相。故知前諸人總是後文殊一人也。故下",
    "T45n1879b_001:0661c22": "文云。善財還逕百一十城。復合諧文殊者。",
    "T45n1879b_001:0661c23": "是此意也。又文殊師利教我於數筆等法。",
    "T45n1879b_001:0661c24": "又下文云。文殊師利憶念力故等。又下文",
    "T45n1879b_001:0661c25": "云。善男子文殊師利是汝善知識。能令汝",
    "T45n1879b_001:0661c26": "得生如來家。長養善根積功德聚。乃至滿",
    "T45n1879b_001:0661c27": "足大願。淨諸法門。皆由文殊師利威神力",
    "T45n1879b_001:0661c28": "等者。既圓滿得證法界。所所因滿。普賢",
    "T45n1879b_001:0661c29": "居後故。下文云。我於一一毛孔中現佛之",
    "T45n1879b_001:0662a01": "境界。諦觀察等。又云。汝具觀我清淨法身",
    "T45n1879b_001:0662a02": "等。解云。既令觀清淨法身。故知善財見普",
    "T45n1879b_001:0662a03": "賢。即是證法界也。又束為一。謂境智一如",
    "T45n1879b_001:0662a04": "無有差別。是故後文殊更無身想。教即何",
    "T45n1879b_001:0662a05": "故如是。以初見文殊。即明善財信以之始。",
    "T45n1879b_001:0662a06": "至後不見即見善財智滿足之經。中間諸",
    "T45n1879b_001:0662a07": "人皆是善財修行次第。以善財障盡惑除。",
    "T45n1879b_001:0662a08": "未必動念。是故反照唯是初心更無異也。",
    "T45n1879b_001:0662a09": "後不見者。有斯意也。故經云。從文殊師利",
    "T45n1879b_001:0662a10": "智慧所起等。亦是論中始覺同本覺。無始",
    "T45n1879b_001:0662a11": "覺之異。此之謂也。第五泯同果海者。謂因",
    "T45n1879b_001:0662a12": "行圓滿沒果海中。朗始朗終圓融具德。亡",
    "T45n1879b_001:0662a13": "言絕慮唯證相應也。如是隨說為門。意無",
    "T45n1879b_001:0662a14": "前後也。是故卷展為斯無礙難申述。取者",
    "T45n1879b_001:0662a15": "如文思之。故下文云。如是真佛子。甚深微",
    "T45n1879b_001:0662a16": "妙之義。眾生欲思量。迷亂心發狂。此之",
    "T45n1879b_001:0662a17": "謂也。",
    "T45n1879b_001:0662a18": "第四問答取文勢者亦二。一問答會前。二結",
    "T45n1879b_001:0662a19": "勸修學。第一問答會前者。問前既言摩耶",
    "T45n1879b_001:0662a20": "會。前諸緣為其一實。何得會已修有十人",
    "T45n1879b_001:0662a21": "不同耶。答會已而有十人者。此顯緣起無",
    "T45n1879b_001:0662a22": "盡。託十顯之。何者。以不離摩耶。並是摩耶",
    "T45n1879b_001:0662a23": "之實德也。即寄前五三世同修。至於究竟",
    "T45n1879b_001:0662a24": "出生佛也。經云。我是一切諸佛母。一切諸佛",
    "T45n1879b_001:0662a25": "皆從我生等。亦可表亦諸位即異鎔融卷",
    "T45n1879b_001:0662a26": "舒無礙。是故一一位即辨成佛者。意存此",
    "T45n1879b_001:0662a27": "也。問摩耶無體。俱會諸位成。餘人亦復如",
    "T45n1879b_001:0662a28": "然。何不悉皆具十耶。答摩耶中具此十人",
    "T45n1879b_001:0662a29": "者。即是前一一人所皆具之也。何以故。摩",
    "T45n1879b_001:0662b01": "耶即會前諸人。總以為一身故。以一一人",
    "T45n1879b_001:0662b02": "即是摩耶。摩耶即是一一人故。令獨摩",
    "T45n1879b_001:0662b03": "耶中具十人者。有斯意也。問摩耶即是前",
    "T45n1879b_001:0662b04": "諸人。即言此具餘亦具者。亦可諸人即是",
    "T45n1879b_001:0662b05": "後摩耶。何不前具後不具。答摩耶是總。餘",
    "T45n1879b_001:0662b06": "是別。俱使總具別。何者。別未究竟。總不究",
    "T45n1879b_001:0662b07": "竟也。智未究竟。別無可別。何得具耶。是故",
    "T45n1879b_001:0662b08": "摩耶中具者。即餘人亦具也。問八會之中。",
    "T45n1879b_001:0662b09": "何故昇天四會皆云不起菩提樹而昇天",
    "T45n1879b_001:0662b10": "等。云何人中三會不言不起此而昇彼耶。",
    "T45n1879b_001:0662b11": "答此有二意。一據解。二約行。初解中復三。",
    "T45n1879b_001:0662b12": "一近二遠三總。初近者。以人中地接相去",
    "T45n1879b_001:0662b13": "不遙。法爾通收不待言示。所以不言不起",
    "T45n1879b_001:0662b14": "此而昇彼也。遠者。以人天類體復極隔不",
    "T45n1879b_001:0662b15": "同相攝難知。所以帶前而起後也。此乃顯",
    "T45n1879b_001:0662b16": "緣起無礙互鎔融也。三總者。以總攝別。別",
    "T45n1879b_001:0662b17": "在總中。昇降不同。皆云不離覺樹而昇彼",
    "T45n1879b_001:0662b18": "也。此以更融遍門自有殊。雖去彼中。而恒",
    "T45n1879b_001:0662b19": "在此。為欲表生物解故。舉後而帶前生也。",
    "T45n1879b_001:0662b20": "二約行者復二。一申義。二釋妨。初者。然昇",
    "T45n1879b_001:0662b21": "天等會據解據處為言。解滿即行證無差",
    "T45n1879b_001:0662b22": "別。所以後二不論也。不類天者。有斯意也。",
    "T45n1879b_001:0662b23": "二者以信自正位。是故二處不言也。問上言",
    "T45n1879b_001:0662b24": "善財不見文殊。即言表其智滿。唯是初心",
    "T45n1879b_001:0662b25": "無異者。何以經說善財歷諸位耶。答經說",
    "T45n1879b_001:0662b26": "歷諸位者有二種。一者約教行而言教有",
    "T45n1879b_001:0662b27": "次位。節級不同。善財歷位據此而說。二者",
    "T45n1879b_001:0662b28": "約義圓融言以夫大緣起法界同時具足無",
    "T45n1879b_001:0662b29": "有次位前後等差別。善財一生案此而說。",
    "T45n1879b_001:0662c01": "今以兩義令辨。然歷位不離初心。一生未",
    "T45n1879b_001:0662c02": "初多經劫所修而具斯意也。故佛地經云。",
    "T45n1879b_001:0662c03": "一念即無量劫。無量劫即一念等。今為以",
    "T45n1879b_001:0662c04": "教義而言。是即名為同教一乘。若以義攝",
    "T45n1879b_001:0662c05": "教而言。是即名為別教一乘也。然善財歷",
    "T45n1879b_001:0662c06": "在不離初心者。據斯說也。問何故末後知",
    "T45n1879b_001:0662c07": "識更無指後及結說等耶。答結會文殊即",
    "T45n1879b_001:0662c08": "善財因已究竟。至後普賢菩薩即辨善財",
    "T45n1879b_001:0662c09": "得證相應。所以一見即意一俱圓。是故更",
    "T45n1879b_001:0662c10": "指後無故等也。故下文云。善財於普賢菩",
    "T45n1879b_001:0662c11": "薩相好交節諸毛孔中。見不可說不可說",
    "T45n1879b_001:0662c12": "世界海諸佛充滿。二如來不可說不可說。",
    "T45n1879b_001:0662c13": "大菩薩以為眷屬等是也。如前辨。第二結",
    "T45n1879b_001:0662c14": "勸修學者。上來序經中少言。如管窺天。餘",
    "T45n1879b_001:0662c15": "勢多端。莫知涯際。盡窮來劫。誓畢修行。唯",
    "T45n1879b_001:0662c16": "願捨身受身常生此念。若有信歸修學。速",
    "T45n1879b_001:0662c17": "然證菩提。所以見聞必成堅種。當復發大",
    "T45n1879b_001:0662c18": "歡喜自慶又希逢也。故經云。善財汝應發",
    "T45n1879b_001:0662c19": "大歡喜。不久得大果報故。無量菩薩於無",
    "T45n1879b_001:0662c20": "量劫修。汝今一生皆悉具德。乃至具有欲",
    "T45n1879b_001:0662c21": "得如是法者。定如善財之所修學等。又云。",
    "T45n1879b_001:0662c22": "過去諸佛專求菩提修習此行。於無量劫",
    "T45n1879b_001:0662c23": "諸有為中受無量苦。猶不值遇。乃至云。得",
    "T45n1879b_001:0662c24": "大善利。成滿大願。親近諸佛。為佛真子。必",
    "T45n1879b_001:0662c25": "成佛道云云。廣如經辨。準之。",
    "T45n1879b_001:0662c26": "華嚴關脈義記一卷",
    "T45n1879b_001:0662c28": "寫本云。永仁五年丁酉暮春三月五日。於東",
    "T45n1879b_001:0662c29": "大寺戒壇院。為實圓比丘書寫之。",
    "T45n1879b_001:0663a01": "華嚴宗沙門　凝然　春秋五十八"
}