{
    "T85n2799_001:0761a02": "No. 2799 [cf. No. 1522]",
    "T85n2799_001:0761a03": "十地論義疏卷第一",
    "T85n2799_001:0761a05": "剛結堅義如金剛□□□□□□□□□□",
    "T85n2799_001:0761a06": "□□□□□□便能生道行者能利他行不",
    "T85n2799_001:0761a07": "能者無能勝奪也。三昧分者。佛性門中入寂",
    "T85n2799_001:0761a08": "分凡有二義。一表十地理深非證不說。二欲",
    "T85n2799_001:0761a09": "受加。是故入三昧也　問曰。大士靜亂平等。",
    "T85n2799_001:0761a10": "何當不定而始云者　答曰。蓋隨化□□□",
    "T85n2799_001:0761a11": "□又解□寂圓道備通萬行無障無礙。以之",
    "T85n2799_001:0761a12": "為乘證無出入顯在外用。攝用在心故名入",
    "T85n2799_001:0761a13": "也。光明者。如來光同處不相障礙故。論云",
    "T85n2799_001:0761a14": "光明者。顯照一切餘法門故。非思量境者。明",
    "T85n2799_001:0761a15": "十地真法體非分別妙絕名相。故法華經云。",
    "T85n2799_001:0761a16": "是法不可示。言辭相寂滅。諸餘眾生類無有",
    "T85n2799_001:0761a17": "能得解。加分以下佛性門中果嚴因分　問",
    "T85n2799_001:0761a18": "曰。上入三昧在於定中。今此加分中。諸佛",
    "T85n2799_001:0761a19": "開基淨願九入十始終廣明地體圓極備統萬",
    "T85n2799_001:0761a20": "行。敬為誰說也　答曰。正為金剛藏說。以金",
    "T85n2799_001:0761a21": "剛藏入法性三昧與諸佛體同故。諸佛在定",
    "T85n2799_001:0761a22": "中為說十地法用辨十地自體無障無礙。加",
    "T85n2799_001:0761a23": "以三業定中具作法用既竟。金剛藏然後出",
    "T85n2799_001:0761a24": "定依向諸佛所教為大眾具辨十地行相差",
    "T85n2799_001:0761a25": "別。故有定中說　問曰。若爾何故下論云定",
    "T85n2799_001:0761a26": "無言說　答曰。云無言說者。乃可無六識分",
    "T85n2799_001:0761a27": "別言說。非無證說。故經云。無說是名貞說",
    "T85n2799_001:0761a28": "也。加者。向入三昧顯已契證。是能說之人。諸",
    "T85n2799_001:0761a29": "佛同加勸令其說。故云加分。夫凡解加有二",
    "T85n2799_001:0761b01": "種。若如來住持力加。須菩提說大品令草木",
    "T85n2799_001:0761b02": "能說章句。皆是住持力加。今不論此加。亦",
    "T85n2799_001:0761b03": "不論加其進行。今直取加其教智說同佛說",
    "T85n2799_001:0761b04": "　問曰。金剛藏是十地大士。體證相應勘能",
    "T85n2799_001:0761b05": "自說。何假佛加　答曰。實自能說。但大人在",
    "T85n2799_001:0761b06": "坐迭相映奪說則成礙。要假佛加說同佛說。",
    "T85n2799_001:0761b07": "故下論云。同化辨才也。就文中有三分。初",
    "T85n2799_001:0761b08": "直明本願力故加。第二何故加已下為說十",
    "T85n2799_001:0761b09": "地故加。第三明諸佛與力之相。就初經文中",
    "T85n2799_001:0761b10": "有三分。第一至同名金剛藏明出經者意。是",
    "T85n2799_001:0761b11": "諸佛已下明諸佛讚勸。第三是盧舍那佛已",
    "T85n2799_001:0761b12": "下明諸佛助加之義　問曰。佛具一切智。一",
    "T85n2799_001:0761b13": "佛便足。何故多佛加者　答曰。顯諸佛道同。",
    "T85n2799_001:0761b14": "德無彼此。同契不二。顯法為重。及法師者。以",
    "T85n2799_001:0761b15": "加力故說同佛說。法在於人。人法俱重也",
    "T85n2799_001:0761b16": "　問曰。上知多佛之德。何故同一名號也　答",
    "T85n2799_001:0761b17": "曰。願者是本行之秤。金剛是真理行之名。本",
    "T85n2799_001:0761b18": "在因時同行金剛理行今成正覺。還以此正",
    "T85n2799_001:0761b19": "法同號其人。故言本願也　問曰。若以理行",
    "T85n2799_001:0761b20": "同故名號同者。何故盧舍那佛而名獨異",
    "T85n2799_001:0761b21": "　答曰。盧舍那佛名滿淨如來。是自體異用報",
    "T85n2799_001:0761b22": "果圓寂故不與因同名。十方諸佛是自體方",
    "T85n2799_001:0761b23": "便相在對因故與菩薩同名也　問曰。萬行",
    "T85n2799_001:0761b24": "非一。何故唯金剛為行也　答曰。金剛是真",
    "T85n2799_001:0761b25": "理行萬用之體多所行。故論云示多佛也。三",
    "T85n2799_001:0761b26": "昧法體者是十地。證智皆名金剛者。十方諸",
    "T85n2799_001:0761b27": "佛及盧舍那佛。昔在因地同行金剛行也。同",
    "T85n2799_001:0761b28": "說者皆顯十地也。既契窮本際得即不二。本",
    "T85n2799_001:0761b29": "今齊等故言不異名加也。又者更有義增踊",
    "T85n2799_001:0761c01": "悅者。為辨菩薩與佛所得道同。但增微為異。",
    "T85n2799_001:0761c02": "如來圓證。菩薩分證。慶已必圓故生踊悅也。",
    "T85n2799_001:0761c03": "方便顯多佛者。一言兩顯是集法者巧故言",
    "T85n2799_001:0761c04": "方便。為說十地者。寄圓數表圓道也。先作",
    "T85n2799_001:0761c05": "是願者。是盧舍那開基行願。今自加者。非",
    "T85n2799_001:0761c06": "但自立。亦兼一切。故今成正覺。先加金剛",
    "T85n2799_001:0761c07": "藏命其入定也。後餘佛加者。諸佛道同化儀",
    "T85n2799_001:0761c08": "處一必須嚮助也。盧舍那本願者。前承盧舍",
    "T85n2799_001:0761c09": "那加所以入定。後諸佛加令其起先說。先說",
    "T85n2799_001:0761c10": "之來元由盧舍那為成其人法席建立也。何",
    "T85n2799_001:0761c11": "故加者是問。第二明所為說者是答。生下",
    "T85n2799_001:0761c12": "二十句。復云何加生下第三經文。二十句備",
    "T85n2799_001:0761c13": "如論分。初十句明入。入據其解。後十始終",
    "T85n2799_001:0761c14": "明行。自行義劣但彰名名入。利他行勝故辨",
    "T85n2799_001:0761c15": "始終之稱。住信行地者。常徒解信正在習種。",
    "T85n2799_001:0761c16": "性種彰行。道種彰發趣。今明信行。始從習種",
    "T85n2799_001:0761c17": "終訖解行皆為信地。初地已上名證地也。是",
    "T85n2799_001:0761c18": "出世間道品者。是十地法正是佛法故。故指",
    "T85n2799_001:0761c19": "道品為為佛法　問曰。今為說十地法所以",
    "T85n2799_001:0761c20": "舉佛法者　答曰。菩薩地法正以佛法為體",
    "T85n2799_001:0761c21": "故也。見智者是教道。得證者是證道。教有",
    "T85n2799_001:0761c22": "始末。證有初後。始相應名見。淳熟名智。始",
    "T85n2799_001:0761c23": "契名得。終圓名證。以成明也。信樂得證者。",
    "T85n2799_001:0761c24": "此辨入方便因果。通舉前智據先成就處語。",
    "T85n2799_001:0761c25": "今言信樂。始解會時為言解行。終心修覺相",
    "T85n2799_001:0761c26": "入證方便以為信樂。始契初地相應以為得",
    "T85n2799_001:0761c27": "證。以成入義　問曰。道體平等妙絕名相。非",
    "T85n2799_001:0761c28": "得非證。云何言得證　答曰。若言無名相不",
    "T85n2799_001:0761c29": "可得證者。蓋非分別之心取相能會。但聖人",
    "T85n2799_001:0762a01": "所證理絕形名無為所不為。是以無言之法",
    "T85n2799_001:0762a02": "寄言說言。無聽之旨藉說以悟。故論云。何",
    "T85n2799_001:0762a03": "故不但說無言示現依言求解故。智慧地者。",
    "T85n2799_001:0762a04": "本分中六種決定正明實慧體也。根本入者。",
    "T85n2799_001:0762a05": "一而備萬以之為本。修多羅中者。本初句與",
    "T85n2799_001:0762a06": "九句為本。又為辨此中開合。九入都就教中",
    "T85n2799_001:0762a07": "證也。依根本入者。九入皆分別。向一句皆",
    "T85n2799_001:0762a08": "是所入。智地差別故悉名為入　問曰。向智",
    "T85n2799_001:0762a09": "地一句乃是十地智。九入中始明聞慧。終明",
    "T85n2799_001:0762a10": "佛盡。何得為本也　答曰。智地一行具一切",
    "T85n2799_001:0762a11": "行。今始從聞攝終至盡者。就其眾意之相故",
    "T85n2799_001:0762a12": "寄優劣階降而言。此非根本入中有此優劣。",
    "T85n2799_001:0762a13": "亦非雖根本外有此差別。何故然者。大乘義",
    "T85n2799_001:0762a14": "融一而備眾。眾而是一。淺而備深。深而備",
    "T85n2799_001:0762a15": "淺。故但舉初地則徹佛地。理無不盡。其用",
    "T85n2799_001:0762a16": "亦備。此是初地之佛地。非是佛地之佛地。",
    "T85n2799_001:0762a17": "若舉佛地亦備初地。此是佛地之初地。非初",
    "T85n2799_001:0762a18": "地之初地。華嚴經云。住於一地普攝諸地功",
    "T85n2799_001:0762a19": "德。故智理行但融。九入中初四句明地前行",
    "T85n2799_001:0762a20": "相。中間四入明地上行。第九明佛果行。攝一",
    "T85n2799_001:0762a21": "切者。習種性是一切佛法種子根本建立也。",
    "T85n2799_001:0762a22": "道品者。初地已上方便者性種行也。法相入",
    "T85n2799_001:0762a23": "者。道種性修慧義。二義中知故云彼彼。善",
    "T85n2799_001:0762a24": "知二諦境界故云種種。三慧既成勘能化物",
    "T85n2799_001:0762a25": "故云教化。義者是理。名字是教。善知理教",
    "T85n2799_001:0762a26": "故云具足。應機授藥故云善說。世間行滿。",
    "T85n2799_001:0762a27": "次明入證。初地始心與理相應名證。證有二",
    "T85n2799_001:0762a28": "種。一緣證。二體證。修道剋證理唯自覺故",
    "T85n2799_001:0762a29": "云緣證。一切眾生皆以法界為體。煩惱覆故",
    "T85n2799_001:0762b01": "隱而不現。了因除彰自體顯用如如平等故",
    "T85n2799_001:0762b02": "曰體證。初地始心以為見道。後安住以為修",
    "T85n2799_001:0762b03": "道。教化者對料簡。第四句舉利他以成自利",
    "T85n2799_001:0762b04": "也。修道有行對治成就故云不放逸也。離煩",
    "T85n2799_001:0762b05": "惱染者。前見道除煩惱障。後修道應除智障。",
    "T85n2799_001:0762b06": "而言煩惱者。舉煩惱盡以除智障。二地至七",
    "T85n2799_001:0762b07": "地為修道也。地地轉入者。八地九地也。出",
    "T85n2799_001:0762b08": "過功用故云出世間。前修道之位修行義彰",
    "T85n2799_001:0762b09": "得遠離之名。今八地無功用道當體無貪性",
    "T85n2799_001:0762b10": "善根淨也。復有善根能為因者。料簡善差別。",
    "T85n2799_001:0762b11": "世間善能生出世間善根。此異體相生。七地",
    "T85n2799_001:0762b12": "已還善根生八地已上出世道品。同體相生",
    "T85n2799_001:0762b13": "故云因也。菩薩盡者。十地大士因道究竟更",
    "T85n2799_001:0762b14": "無有餘非滅盡也。佛果功德名為祕密。菩薩",
    "T85n2799_001:0762b15": "分證故云入。佛盡者果道窮圓也。一切智者。",
    "T85n2799_001:0762b16": "諸佛一切智。契會相應名入。為校量非根本",
    "T85n2799_001:0762b17": "入者。理而言之。智慧地體一而備萬。所以",
    "T85n2799_001:0762b18": "始從聞攝終至佛盡者。為辨行相差別寄優",
    "T85n2799_001:0762b19": "劣而彰。非根本入中有此優劣之根也。一",
    "T85n2799_001:0762b20": "切十句中皆有六種者。此通釋十地一部中",
    "T85n2799_001:0762b21": "皆有六種總別義也。言說應知者。為教化故",
    "T85n2799_001:0762b22": "作此優劣之說。真實之相不可依言而取故",
    "T85n2799_001:0762b23": "云應知。又解。一即一切。淺深平等六無六相",
    "T85n2799_001:0762b24": "也。謂陰入者。陰是五陰。入是十二入。界",
    "T85n2799_001:0762b25": "是十八界。事別不融故須除也。六種正見者。",
    "T85n2799_001:0762b26": "一行為總。眾行為別。總別俱融為同。總別",
    "T85n2799_001:0762b27": "差殊為異相。證相順為成。相違相背為壞。是",
    "T85n2799_001:0762b28": "總本入者。智慧地體也。別者九入也。依止",
    "T85n2799_001:0762b29": "本者。非本末則不立。非末本則不滿。故云",
    "T85n2799_001:0762c01": "滿也。九皆是入曰同。九入階降名增。舉一",
    "T85n2799_001:0762c02": "眾無不統為略。歷別而彰為廣。如世界成壞",
    "T85n2799_001:0762c03": "者。借喻以況。成時微塵不增。壞時微塵不",
    "T85n2799_001:0762c04": "減。圓極常爾義無障礙故為況也。得十地始",
    "T85n2799_001:0762c05": "終者。問曰。何故名始終。答曰。創入相應",
    "T85n2799_001:0762c06": "名始。後剋成滿名之為終。信欲等者。信是",
    "T85n2799_001:0762c07": "解之始。欲是行之始。親近是道之始。此三",
    "T85n2799_001:0762c08": "位在解行中。解滿名念。行滿名持。道滿名",
    "T85n2799_001:0762c09": "地。滿有十階故言諸地。復有阿含及證者。阿",
    "T85n2799_001:0762c10": "含者就教道以論始終。證者就證道以明始",
    "T85n2799_001:0762c11": "終。如是次第者。論位及教以說此次第。依",
    "T85n2799_001:0762c12": "初相者。位始終也。位中既成證教可知故",
    "T85n2799_001:0762c13": "言應知。攝始終。前九入中語其自行位劣",
    "T85n2799_001:0762c14": "以聞慧為初。此論始終據外化。其行是勝",
    "T85n2799_001:0762c15": "以思慧為初。受持說者。地持八句縱雖不",
    "T85n2799_001:0762c16": "思處說有所捨。是隨所聞義。依義不依味。",
    "T85n2799_001:0762c17": "闇說明說。名受持也。修慧中有二句。欲之",
    "T85n2799_001:0762c18": "與行。地持中有四句。前二心觀別修行未",
    "T85n2799_001:0762c19": "善成故不取。但取正觀合修二句。始相應名",
    "T85n2799_001:0762c20": "欲。行之淳熟名行。修相方便解心造境以為",
    "T85n2799_001:0762c21": "觀分別。道品初地得解在心與真境相應體",
    "T85n2799_001:0762c22": "未即是名修覺。初地始心為見道。法體自然",
    "T85n2799_001:0762c23": "為法無我。見道據位無我據行。善相應成以",
    "T85n2799_001:0762c24": "為方便。體非分別離諸妄相。以之為擇。非",
    "T85n2799_001:0762c25": "擇去之擇故言勝也。大智慧者。應言大乘。",
    "T85n2799_001:0762c26": "若釋名辨義。觀照為慧。運通為乘。今據法",
    "T85n2799_001:0762c27": "辨義。一切行俱融以為智慧。無障無礙以為",
    "T85n2799_001:0762c28": "大乘。非二乘境界故云過小乘也。對治無明",
    "T85n2799_001:0762c29": "者。寄對治以顯。明非體對治也。此事中者。",
    "T85n2799_001:0763a01": "結法無我智。彼時中者。結見道時。皆善知",
    "T85n2799_001:0763a02": "者。結方便也。修道始終者。出世間智力是",
    "T85n2799_001:0763a03": "初地智。智有姿成二地義。以牒前起後。以",
    "T85n2799_001:0763a04": "明修道之解依前而生也。法義者。二地已上",
    "T85n2799_001:0763a05": "修道行地。此處菩薩五種障者。據位而言。此",
    "T85n2799_001:0763a06": "二地已上也。就行實而言。正是初地。但論",
    "T85n2799_001:0763a07": "主解義多途。或順釋或返釋或顯發釋。今論",
    "T85n2799_001:0763a08": "主將明此處菩薩有五種對治行。故舉五障",
    "T85n2799_001:0763a09": "來顯　答曰。今言有者。是其細障。但無麁",
    "T85n2799_001:0763a10": "障故言寄障顯也。就五障中。初一句於法義",
    "T85n2799_001:0763a11": "二辨中障。即二地邪行於眾生障也。第二句",
    "T85n2799_001:0763a12": "於辭樂說二辨中障。即三地闇相於聞思也。",
    "T85n2799_001:0763a13": "第三發心狹劣障。四地至七地住寂心也。第",
    "T85n2799_001:0763a14": "四不懃化物障。即九地不能善利益眾生也。",
    "T85n2799_001:0763a15": "第五無不能破邪者。不善為客。既不能破邪。",
    "T85n2799_001:0763a16": "己義不立。故言善巧障。即十地於諸法中不",
    "T85n2799_001:0763a17": "能自在障也。壞也。人無探承故離散也。不能",
    "T85n2799_001:0763a18": "答難者。上明不善為客。此不善為主。顯不",
    "T85n2799_001:0763a19": "能立正也。雖能破邪立正。若樂著小乘亦是",
    "T85n2799_001:0763a20": "其障。雖求菩提。而化物懈怠亦是其障。雖",
    "T85n2799_001:0763a21": "有心化物。而無方便亦爾障也。各有二過。闕",
    "T85n2799_001:0763a22": "無自行外化。其義可知。對治有五者。對以",
    "T85n2799_001:0763a23": "顯行。隨彼所著者。外人邪執處也。顯己義",
    "T85n2799_001:0763a24": "者。菩薩內具明解。善識邪正。能破邪執。故",
    "T85n2799_001:0763a25": "云對治。正義既興。學徒還集。幡上離散。即",
    "T85n2799_001:0763a26": "攝眾生戒也。能答難者。既隨問能答。得通",
    "T85n2799_001:0763a27": "大法。是無礙義。正義既通。出言人信。幡上",
    "T85n2799_001:0763a28": "人不信受。即三地禪智也樂著小乘對治者。",
    "T85n2799_001:0763a29": "樂小則捨大。願大則棄小今願大。捨小即為",
    "T85n2799_001:0763b01": "二得也。大菩提願者自體行念者方便行。不",
    "T85n2799_001:0763b02": "忘者堅固義。即四地至八地道品菩提分也。",
    "T85n2799_001:0763b03": "利益眾生者。即九地四十辨才也。通達分別",
    "T85n2799_001:0763b04": "即地智神通等也。加之所為如上所釋故。言",
    "T85n2799_001:0763b05": "已說何故加　問曰。加須有法。復云何加",
    "T85n2799_001:0763b06": "　答曰。諸佛與力乃有無量不出三業。謂口意",
    "T85n2799_001:0763b07": "身。口加益辨。意加增智。身加形安。口加勸",
    "T85n2799_001:0763b08": "說雖益辨才。若智慧不達根性則辨無所寄。",
    "T85n2799_001:0763b09": "故次明意加與其智力。既具辨才智慧勘處",
    "T85n2799_001:0763b10": "眾施化。在定無言。故次明身加摩頂令超。據",
    "T85n2799_001:0763b11": "相三別論理處通。云何口加者。舉初章門。何",
    "T85n2799_001:0763b12": "者。是口加事汝當辨說。法門差別者。諸佛",
    "T85n2799_001:0763b13": "上說二十句是略明十地行。金剛藏為眾廣",
    "T85n2799_001:0763b14": "說也。得法義者。前二辨也。不妄說者。後",
    "T85n2799_001:0763b15": "二辨也。諸法門者。是十地法即上金剛藏所",
    "T85n2799_001:0763b16": "證法也。種種名相者。十地行相不同也。此法",
    "T85n2799_001:0763b17": "善巧成者。明教道萬用殊。能用不永寂故名",
    "T85n2799_001:0763b18": "方便也。此初句辨才與下十句為本。別依止",
    "T85n2799_001:0763b19": "本故云依根本。自分他分加者。明十地之法",
    "T85n2799_001:0763b20": "是不共法。唯佛能盡其宗。金剛藏但分得其",
    "T85n2799_001:0763b21": "旨。今加金剛藏教智同盡其宗。以為他分加。",
    "T85n2799_001:0763b22": "自分加者。於自分中若於己眾實德自在。但",
    "T85n2799_001:0763b23": "大人在坐情有悚怯說不盡趣。要待加被形",
    "T85n2799_001:0763b24": "安志泰方有所說也。二種辨才者。蒙佛加故",
    "T85n2799_001:0763b25": "己智增。智增由加所成。此他力義。自力者。",
    "T85n2799_001:0763b26": "今對佛宣辨雖自力勘能。要須待加故自力",
    "T85n2799_001:0763b27": "亦云加也。不闇加者。加必加於可加。加則",
    "T85n2799_001:0763b28": "己辨釋他力　問曰。此十地法是金剛藏已",
    "T85n2799_001:0763b29": "成自分。何得名為佛法　答曰。差別以人對",
    "T85n2799_001:0763c01": "法則十地法是菩薩法。若據法窮原則世間",
    "T85n2799_001:0763c02": "法亦是佛法。今說地之旨實。故須佛加自力",
    "T85n2799_001:0763c03": "中前二自行。後二利他。有作者。教道於緣",
    "T85n2799_001:0763c04": "中方便無礙也。證道本寂不從外來以為無",
    "T85n2799_001:0763c05": "作。化眾生者。始化相應　身淨者。化令淳",
    "T85n2799_001:0763c06": "熟身得淨果。三種盡者。更開章門。菩薩盡",
    "T85n2799_001:0763c07": "者。因道究竟。八地已上。同相障者。初地",
    "T85n2799_001:0763c08": "已上七地已來所有法界海會菩薩同名菩薩",
    "T85n2799_001:0763c09": "名為同相。正以多相故障於報身不顯無功",
    "T85n2799_001:0763c10": "用智。超功用智盡相融無礙成於報佛也　二",
    "T85n2799_001:0763c11": "乘不同盡者。初地至七地不同相障盡。言不",
    "T85n2799_001:0763c12": "同者。地前菩薩見聲聞相異菩薩相。見菩薩",
    "T85n2799_001:0763c13": "相異佛相。是名異相障。由此別相障故不能",
    "T85n2799_001:0763c14": "見應身佛。初地已上斷四住煩惱盡則不同",
    "T85n2799_001:0763c15": "障盡。佛盡者。果德圓備體障盡。障者窮實",
    "T85n2799_001:0763c16": "而言。一佛備一切。是合理之解。若一切備",
    "T85n2799_001:0763c17": "一。覆成其障。何者是也。稠眾果中多百多",
    "T85n2799_001:0763c18": "千。即是其事正以緣智在懷。一佛體上分別",
    "T85n2799_001:0763c19": "作無量佛解。以是故障法身不顯。故論云。",
    "T85n2799_001:0763c20": "金剛藏菩薩入體性三昧。十方世界有心有",
    "T85n2799_001:0763c21": "相皆入金剛藏身中。智見通如來。形充法",
    "T85n2799_001:0763c22": "界。周圍百萬億阿僧祇世界。即體障盡故",
    "T85n2799_001:0763c23": "云佛盡也。法身者法性身。心者第七心。意",
    "T85n2799_001:0763c24": "者第六意。識者五識識。故楞伽經云。心為",
    "T85n2799_001:0763c25": "採集主。意為廣採集。現識分別五。離此七",
    "T85n2799_001:0763c26": "種識轉為智。故云唯智依止。受佛位者方便",
    "T85n2799_001:0763c27": "行滿。智處生者報行滿。度五道於生死而不",
    "T85n2799_001:0763c28": "著。涅槃道淨者不住於涅槃。智滿足者是佛",
    "T85n2799_001:0763c29": "智。校量上上者釋轉勝義。後上勝前上也",
    "T85n2799_001:0764a01": "　問曰。何故意加中明色身名身者　答曰。就",
    "T85n2799_001:0764a02": "身口顯得意力。無上勝身者。形懼則情悚。形",
    "T85n2799_001:0764a03": "安則志泰。故加無畏上身令其安志。辨才者。",
    "T85n2799_001:0764a04": "口辨諸法說無滯礙。前色身勝結上句。後名",
    "T85n2799_001:0764a05": "身勝生下辨才句。不著辨才者。具四辨才說",
    "T85n2799_001:0764a06": "無滯礙。勘辨才者。辨成就智勘有所說。緣",
    "T85n2799_001:0764a07": "者有為緣集無為緣集體也。既有其緣必有",
    "T85n2799_001:0764a08": "本實。故次辨法。法名自體真如。真如法性",
    "T85n2799_001:0764a09": "也。既有真實之理便有生死涅槃大用義興。",
    "T85n2799_001:0764a10": "以之為作。於向三無礙大智義成。成有三種。",
    "T85n2799_001:0764a11": "一理成。二智成。三說成。說上三法表理障",
    "T85n2799_001:0764a12": "顯名理成。智慧分別證會不差名智成。言不",
    "T85n2799_001:0764a13": "差理名說成。善達此四。為人宣說得生心解。",
    "T85n2799_001:0764a14": "名勘辨才。是為成義。不達上四名曰不成",
    "T85n2799_001:0764a15": "　問曰。何者是成。何者不成　答曰。一彼",
    "T85n2799_001:0764a16": "現前得相。得證相應。現量智也。二彼依現",
    "T85n2799_001:0764a17": "前得相。唯已所得比度而知。比量智也。三",
    "T85n2799_001:0764a18": "自種比相。雖非現得要是可得之類。是信言",
    "T85n2799_001:0764a19": "量智。四成相。稱向三說成其詮相。五快淨",
    "T85n2799_001:0764a20": "語說相。尋此證詮相能生妙解。是為成五種",
    "T85n2799_001:0764a21": "淨相　七種七者。一彼異相似得相。四諦二",
    "T85n2799_001:0764a22": "諦理相大同故。曰相似得。二彼異不相似得",
    "T85n2799_001:0764a23": "相。若隨心行差別萬端。名不相似得。三一",
    "T85n2799_001:0764a24": "切相似得相。理相唯一也。四一切不相似得",
    "T85n2799_001:0764a25": "相。行相淺深大小非一也。五異生比相。於上",
    "T85n2799_001:0764a26": "四種法中顛倒異解取不得方也。六不成相。",
    "T85n2799_001:0764a27": "既正解說不成詮也。七不淨語說相。尋之者",
    "T85n2799_001:0764a28": "生人邪解長人煩惱也。前四不淨教緣。第五",
    "T85n2799_001:0764a29": "不淨教因。第六不淨教體。第七不淨教用。五",
    "T85n2799_001:0764b01": "種淨教中。前三淨教因。第四淨教體。第五",
    "T85n2799_001:0764b02": "淨教用。任放者。出言會理。文義具足。不",
    "T85n2799_001:0764b03": "差機會。名任放也。是不忘加者。上論直釋",
    "T85n2799_001:0764b04": "任放義。此釋得任放之由。由佛加也。能說",
    "T85n2799_001:0764b05": "辨才者。前眾生法說不悟。隨其性欲借事陳",
    "T85n2799_001:0764b06": "況開曉其懷。三種同相智者。一緣起。二妄",
    "T85n2799_001:0764b07": "相。三真如。緣起者第七阿梨耶識。是生死",
    "T85n2799_001:0764b08": "本也。妄想者六識心。妄生分別邪著六塵。",
    "T85n2799_001:0764b09": "真如者佛性真諦。第一義空也。此三解無別",
    "T85n2799_001:0764b10": "異名為同相。終日同處染淨常別名不雜。經",
    "T85n2799_001:0764b11": "論互舉　又解。同相者。謂三空智舉相論三。",
    "T85n2799_001:0764b12": "推理唯一為同。證空實覺曰智。曉在心府故",
    "T85n2799_001:0764b13": "曰現前。教出辨才者。以佛十力外化眾生令",
    "T85n2799_001:0764b14": "得出離也。上明十力。此明無畏。說時決定",
    "T85n2799_001:0764b15": "能摧邪顯正為無畏也。無量辨才者。今就大",
    "T85n2799_001:0764b16": "乘義中。但舉一字無法而不盡。正以善達六",
    "T85n2799_001:0764b17": "種正見故爾。六種正見者。法蠡圓音體是其",
    "T85n2799_001:0764b18": "融。一教一切教。一體一切體。教體既融。但",
    "T85n2799_001:0764b19": "舉一教無教不備而無理不統。體含備周無",
    "T85n2799_001:0764b20": "可缺然。以之為本。說本分疏有眾教之別。以",
    "T85n2799_001:0764b21": "之為末。雖復眾教差別教相處一。以之為同。",
    "T85n2799_001:0764b22": "對同眾別以之為異。理不自彰為教。所顯教",
    "T85n2799_001:0764b23": "成詮用以為成。對分自立互絕興舉迭無姿",
    "T85n2799_001:0764b24": "成以之為壞。此壞壞正是成壞。本末同異義",
    "T85n2799_001:0764b25": "亦如之。同化者得佛神化也。三種化者三輪",
    "T85n2799_001:0764b26": "教化也。如來加被莊嚴三業與眾獨絕名殊",
    "T85n2799_001:0764b27": "勝也。有力者融因之力。是行平等。慈悲是心",
    "T85n2799_001:0764b28": "平等也　問曰。如此平等應無所簡。何故唯",
    "T85n2799_001:0764b29": "加金剛藏而不加餘者　答曰。下論云金剛",
    "T85n2799_001:0764c01": "藏得大乘光明三昧者。是其法體自體因。因",
    "T85n2799_001:0764c02": "不異果。以果嚴因得力義顯。所以云加也。餘",
    "T85n2799_001:0764c03": "者不得故也　問曰。此會無量一生菩薩善",
    "T85n2799_001:0764c04": "行十地。何故云不得　答曰。以其非自體行",
    "T85n2799_001:0764c05": "故不得也　問曰。若爾金剛藏便是可壞。金",
    "T85n2799_001:0764c06": "剛藏非方便。則不具萬德　答曰。若體此宗",
    "T85n2799_001:0764c07": "時不應作是難。何以故。此宗中論行一行一",
    "T85n2799_001:0764c08": "切行。語人一人則一切人。是故餘菩薩有自",
    "T85n2799_001:0764c09": "體行正金剛是。金剛藏有方便行正餘菩薩",
    "T85n2799_001:0764c10": "是。本願現前者。行因既久。行立在今也。三",
    "T85n2799_001:0764c11": "昧攝功德因者。體備法界眷屬行也。八種行",
    "T85n2799_001:0764c12": "者。功德乃有無量。略辨八種以明自他行。因",
    "T85n2799_001:0764c13": "淨者。行性是因。非前因也。深心者。發心",
    "T85n2799_001:0764c14": "徹於後際。又十住毘婆沙論云。深有三種。一",
    "T85n2799_001:0764c15": "者能於佛果起心玄其處遠。二者於佛性理",
    "T85n2799_001:0764c16": "中生信。三者於受苦眾生深起大悲。故云深",
    "T85n2799_001:0764c17": "心也。地盡者。發心非於初地。乃盡十地取",
    "T85n2799_001:0764c18": "菩薩果。深心信樂等者深心義也　問曰。若",
    "T85n2799_001:0764c19": "初地是深心者。終至十地彌於深心。何故但",
    "T85n2799_001:0764c20": "言初地深也　答曰。正以深心名通故。以信",
    "T85n2799_001:0764c21": "樂來顯信在初。論云始者信欲等也。善法根",
    "T85n2799_001:0764c22": "本者。自體因德無不備。智淨者。前初地見道",
    "T85n2799_001:0764c23": "但論深心。此以上修道論智淨。行周法界亦",
    "T85n2799_001:0764c24": "趣佛果故云地盡。初地自體真照以為觀智。",
    "T85n2799_001:0764c25": "此真如觀者增三地也。圓滿者自體內明。普",
    "T85n2799_001:0764c26": "照者外朗周於法界。下喻況可知。身淨者四",
    "T85n2799_001:0764c27": "地。生生者五地六地。善行成滿七地。心調",
    "T85n2799_001:0764c28": "伏者八地。至十地無功用。行能斷習障故云",
    "T85n2799_001:0764c29": "行也。聞攝淨者。上明自利。下明利他。受持",
    "T85n2799_001:0765a01": "祕密具足聞持陀羅尼也。通淨者。神通無礙。",
    "T85n2799_001:0765a02": "身業益物也。以決定信者。此語應言以神通",
    "T85n2799_001:0765a03": "力令物決定信也。辨才淨者。此三昧能善同",
    "T85n2799_001:0765a04": "方音說無滯礙。是口業益物。善知教旨明閑",
    "T85n2799_001:0765a05": "取捨故言相違也。初章字者。根本圓音無礙",
    "T85n2799_001:0765a06": "教出生無量字句也。離慢淨者。意業教授令",
    "T85n2799_001:0765a07": "得真智也。真實智釋法界智印也。教授不異",
    "T85n2799_001:0765a08": "釋善印。印於眾生同已所得也。上明三昧具",
    "T85n2799_001:0765a09": "八種淨功德。此第二明三昧體能作八種因。",
    "T85n2799_001:0765a10": "自利因者并舉四句經文。下次第出四種因。",
    "T85n2799_001:0765a11": "精進因上初句深心。深心能與精進作因。不",
    "T85n2799_001:0765a12": "忘因第二句智圓滿。自證圓智與不忘作因。",
    "T85n2799_001:0765a13": "身轉淨故是勢力因。善斷煩惱習故是不染",
    "T85n2799_001:0765a14": "因。後四句經論一一相對明因。念持無量法",
    "T85n2799_001:0765a15": "與斷疑作因。以神通力故與敬重作因。得總",
    "T85n2799_001:0765a16": "持解故明閑取捨與轉法作因。假餘尊法誦",
    "T85n2799_001:0765a17": "持者。正明九十六種道中各有所重名尊。菩",
    "T85n2799_001:0765a18": "薩爾時形同外道。口說佛語。內行佛法也。自",
    "T85n2799_001:0765a19": "得真智勘能化物。與教授作因。如是化者。舉",
    "T85n2799_001:0765a20": "化他以成自行。摩頂覺者。上佛力故入定。今",
    "T85n2799_001:0765a21": "佛加故覺。即身加相。身有二種。一據自體行",
    "T85n2799_001:0765a22": "應言灌頂。二據方便行則言摩頂。此中欲令",
    "T85n2799_001:0765a23": "起說故。就方便行云摩頂也。示神通力者。自",
    "T85n2799_001:0765a24": "體不動無所不至。所現神力非世所能。名為",
    "T85n2799_001:0765a25": "奇異也。云何起分者。自下解性門中緣起分。",
    "T85n2799_001:0765a26": "上入三昧有其二意。一欲觀機審理。二欲招",
    "T85n2799_001:0765a27": "諸加助。今三昧訖者。觀察已周。得力者。得",
    "T85n2799_001:0765a28": "佛威力。說時至者。眾生根熟感道時至　問",
    "T85n2799_001:0765a29": "曰。說時既至。何不在定而說　答曰。定無言",
    "T85n2799_001:0765b01": "說故起也。云何本分者。自下正明佛性體。向",
    "T85n2799_001:0765b02": "出定欲說。直先略說以起請端。略為廣本故",
    "T85n2799_001:0765b03": "明本分。本有二種。一教本。二宗本。略辨地",
    "T85n2799_001:0765b04": "名與後廣說為本。是教本。六種決定苞含萬",
    "T85n2799_001:0765b05": "行以為宗本。故云本分　問曰。何故略說不",
    "T85n2799_001:0765b06": "待請。廣說待請也　答曰。為顯此法是無言",
    "T85n2799_001:0765b07": "之法。其唯自證非緣所得。而備因外彰所以",
    "T85n2799_001:0765b08": "自說。廣說所以待請者。為顯非唯一向自成。",
    "T85n2799_001:0765b09": "要藉修相方便得彼用也。為說不說者。若不",
    "T85n2799_001:0765b10": "自說。大眾不知金剛藏為受加說為不說也。",
    "T85n2799_001:0765b11": "又不知說何等法者。上諸佛雖勸汝當辨說。",
    "T85n2799_001:0765b12": "未知竟說何法。故略陳地名令大眾寄心有",
    "T85n2799_001:0765b13": "在也。願善決定如初地中說發菩提心即此",
    "T85n2799_001:0765b14": "本分願應知者。明願與發心左右為名。是故",
    "T85n2799_001:0765b15": "二處互舉結會不二也。真實智攝者。真如實",
    "T85n2799_001:0765b16": "智與理相應慧攝非緣智所攝。善決定者。既",
    "T85n2799_001:0765b17": "證初地出世真智明白之解凡地妄想疑倒一",
    "T85n2799_001:0765b18": "切永亡故。云即決定者。即十地體既是出世",
    "T85n2799_001:0765b19": "真證。若以世法來釋者則失正義。故直言即",
    "T85n2799_001:0765b20": "是也。此以入初地非信攝者。分其位相。今",
    "T85n2799_001:0765b21": "據初地已上辨其真道。地前是對治方便故",
    "T85n2799_001:0765b22": "名為信　問曰。依地持論云。地前亦有真行。",
    "T85n2799_001:0765b23": "何故但云信也　答曰。地前實有真行。隱而",
    "T85n2799_001:0765b24": "不彰。所以然者。為顯一修成故。取前為方便。",
    "T85n2799_001:0765b25": "當所辨者為正位。若論前雖有真行。無相發",
    "T85n2799_001:0765b26": "起義。據十地修入法用悉皆如此。若辨十地",
    "T85n2799_001:0765b27": "行。賢首為信地。若十行為信地。乃至辨佛",
    "T85n2799_001:0765b28": "地。十地已還皆以為信。故仁王經云。十地",
    "T85n2799_001:0765b29": "菩薩而無相信。滅一切煩惱。照第一義諦。",
    "T85n2799_001:0765c01": "不名為見。就六種決定中有三。前二句明",
    "T85n2799_001:0765c02": "決定行體。第三句明決定所證法。下三句明",
    "T85n2799_001:0765c03": "決定行用。觀相決定者。自有辨觀地前方便",
    "T85n2799_001:0765c04": "修相覺名觀。得證時名依止。此是前後觀依",
    "T85n2799_001:0765c05": "止自有理之外。用智為觀。即體真照以為依",
    "T85n2799_001:0765c06": "止。今都不取此為觀義。正取即理真照自體",
    "T85n2799_001:0765c07": "相應真如一味以為觀善也。體非分別不雜",
    "T85n2799_001:0765c08": "無明故言一味。真實決定者。自體真覺性離",
    "T85n2799_001:0765c09": "緣得也。體非分別離諸妄想故云出世間也。",
    "T85n2799_001:0765c10": "勝善決定者。自下所證法無障礙行用。法界",
    "T85n2799_001:0765c11": "超昇累表以之為勝。大法界者。是佛性異名。",
    "T85n2799_001:0765c12": "釋勝義。法界有二種。一事法界。二真實法",
    "T85n2799_001:0765c13": "界。聲聞所知名事法界。不名為大。真實法",
    "T85n2799_001:0765c14": "界以為大。與此相應成以為勝。諸佛稱法界",
    "T85n2799_001:0765c15": "得圓用。菩薩分用。故言佛根本。大勝高廣",
    "T85n2799_001:0765c16": "者。超昇獨絕莫能加者以之為大。超出位外",
    "T85n2799_001:0765c17": "以之為高。曠苞無限因之為廣。此皆行用差",
    "T85n2799_001:0765c18": "別。一體異名者。大乘義融一而備萬。此法相",
    "T85n2799_001:0765c19": "義者。大乘法相理正如此。非始造終成出在",
    "T85n2799_001:0765c20": "天真自相常住。有佛無佛不可虧盈故云法",
    "T85n2799_001:0765c21": "爾。復法界大者。下有三句辨如法界義。即",
    "T85n2799_001:0765c22": "是三道真如觀明證道幡心契悟如理相應更",
    "T85n2799_001:0765c23": "無異得。以之為證。勝凡夫二乘者。超凡越",
    "T85n2799_001:0765c24": "聖　問曰。經云初發心菩薩勝阿羅漢。今辨",
    "T85n2799_001:0765c25": "十地真行。何故始言勝者　答曰。此非三乘",
    "T85n2799_001:0765c26": "中凡夫二乘。今以習種前十信人未有行成",
    "T85n2799_001:0765c27": "為凡夫。習種性位是聞慧以為聲聞。性種解",
    "T85n2799_001:0765c28": "行據位而言。未得真空但與理相應以為覺。",
    "T85n2799_001:0765c29": "今得證相應過於此位。以之為勝。方便集地",
    "T85n2799_001:0766a01": "者。此辨不住道。於生死而不著。涅槃而不",
    "T85n2799_001:0766a02": "樂。自非善巧。何能爾也。白法界者。明助道。",
    "T85n2799_001:0766a03": "無偏光絜以之為白。因善決定者。十地證智",
    "T85n2799_001:0766a04": "與常無常二果作因。無常果者示用。因果體",
    "T85n2799_001:0766a05": "是方便集超。但緣有增減故用有。從緣集義",
    "T85n2799_001:0766a06": "以為無常。但非剎那無常。以此無常緣因。所",
    "T85n2799_001:0766a07": "對方便涅槃以為無常果。言愛者。對生死以",
    "T85n2799_001:0766a08": "得此果。生死滓累理非所悕。此果超昇理是",
    "T85n2799_001:0766a09": "可愛。故言愛果也。是因如虛空者。成用而無",
    "T85n2799_001:0766a10": "得　虛空通有色之用而無相。色自無常。虛",
    "T85n2799_001:0766a11": "空自常。如外用殊能用無用。相雖方便緣顯。",
    "T85n2799_001:0766a12": "顯則是常。色不盡者。據色以障虛空通色之",
    "T85n2799_001:0766a13": "用無礙不盡。空為色依生色不盡。願善決定",
    "T85n2799_001:0766a14": "能生報果而無窮盡乃至得涅槃。常果因者。",
    "T85n2799_001:0766a15": "佛性正因為常因。得涅槃者。以此常因得性",
    "T85n2799_001:0766a16": "淨涅槃。大善決定者。外化行利他是勝。以",
    "T85n2799_001:0766a17": "之為大也。次前決定非一向住者。常果涅槃",
    "T85n2799_001:0766a18": "是圓寂滅。涅槃語寂萬相。俱夷語圓德無不",
    "T85n2799_001:0766a19": "備。德無不備故不住涅槃。相寂故不住世間。",
    "T85n2799_001:0766a20": "此辨次前決定非一向住。此願非唯是用。用",
    "T85n2799_001:0766a21": "而常寂。不住義不異前釋。不怯弱者。是菩",
    "T85n2799_001:0766a22": "薩勇猛精進決定能證三世諸佛所行智地不",
    "T85n2799_001:0766a23": "生疑難也。生成佛智住持故者。十地證智能",
    "T85n2799_001:0766a24": "生佛果。自成建立堅固不壞也。善決定是總",
    "T85n2799_001:0766a25": "者。明義既周。還以六種來融。六義者如上也。",
    "T85n2799_001:0766a26": "何故決定說十地對治十障者。然此十地是",
    "T85n2799_001:0766a27": "菩薩德位之名。論其體也。則曠周法界德無",
    "T85n2799_001:0766a28": "不備。略而言之。不出證教。寂用兩行妙絕",
    "T85n2799_001:0766a29": "虛通名曰證。道用分殊能故曰教道。此二旨",
    "T85n2799_001:0766b01": "超分別。下經言入於三世真如法中言證。不",
    "T85n2799_001:0766b02": "可傳說之在教。蓋是倚互以彰名。標相以示",
    "T85n2799_001:0766b03": "實據。相而言。證唯內覺。教則外彰。故就外",
    "T85n2799_001:0766b04": "彰之狀分別地義辨相多種。或直彰法體或",
    "T85n2799_001:0766b05": "藉標擬。直陳法體者。如地前三位彰其始行",
    "T85n2799_001:0766b06": "未勉分數。故當相可彰。言標擬者。初地已上",
    "T85n2799_001:0766b07": "同入佛境。於六決定平等無差。然有彰未盡。",
    "T85n2799_001:0766b08": "必有明未之相不可得說。故借世間寄彰其",
    "T85n2799_001:0766b09": "致。寄相雖眾略說有五。或對障別地。或就",
    "T85n2799_001:0766b10": "行標殊。或寄報優劣。或約之數量。或引喻",
    "T85n2799_001:0766b11": "比況。或夷齊一貫。言障別者。對於十障故",
    "T85n2799_001:0766b12": "說十地。就一種障中緣起有十。故初煩惱障。",
    "T85n2799_001:0766b13": "中智障。後體障。餘二十二或三十三各自一",
    "T85n2799_001:0766b14": "徹。類此而言應有十一障。但此中為別十地",
    "T85n2799_001:0766b15": "因行故但說十。理實而言。二障三障雙遣相",
    "T85n2799_001:0766b16": "續解脫。經明二十二者。據二障以明。或說",
    "T85n2799_001:0766b17": "三十三者。舉三障而對治階降以障自體無",
    "T85n2799_001:0766b18": "差別之差別。初三據煩惱障。次二智障。次",
    "T85n2799_001:0766b19": "二二障習。後三體障。一凡夫我相障者。初",
    "T85n2799_001:0766b20": "地始證真如見法無我創階聖位。故說凡夫",
    "T85n2799_001:0766b21": "我相以為障也。邪行於眾生身等障者。二地",
    "T85n2799_001:0766b22": "修道之初。先以持戒之行離破戒垢。故身等",
    "T85n2799_001:0766b23": "邪行以為障也。闇相於聞思修等諸法忘障",
    "T85n2799_001:0766b24": "者。三地依淨持戒起三昧聞持照見上法。謂",
    "T85n2799_001:0766b25": "之為明。故於聞思闇相以為障也。解法慢障",
    "T85n2799_001:0766b26": "者。四地入道得證除慢。故以解法之慢以為",
    "T85n2799_001:0766b27": "障也。身淨我慢障者。五地得不住道染淨俱",
    "T85n2799_001:0766b28": "行。故身淨我慢以為障。微煩惱習障者。六",
    "T85n2799_001:0766b29": "地逆順觀察染淨緣起入深寂法門。故取染",
    "T85n2799_001:0766c01": "淨微習以為障也。細相習障者。七地功用行",
    "T85n2799_001:0766c02": "滿念念無間。故細相習間以為障也。於無相",
    "T85n2799_001:0766c03": "有行障者。八地正得無生離功用之染。故於",
    "T85n2799_001:0766c04": "無相有行以為障也。不能善利益眾生障者。",
    "T85n2799_001:0766c05": "九地四十無礙功能利物。故不能利益眾生",
    "T85n2799_001:0766c06": "以為障。於諸法中不得自在障者。十地得法",
    "T85n2799_001:0766c07": "自在成大法身。故不得自在以為障。此之十",
    "T85n2799_001:0766c08": "障若後歷別則是世間之障寄之別地。若一",
    "T85n2799_001:0766c09": "中辨十十位皆然。此則當地說障何者。如凡",
    "T85n2799_001:0766c10": "夫我相。乃至九地見法有性。十地猶習亦為",
    "T85n2799_001:0766c11": "初障通於後地。第二大願能受一切諸法輪。",
    "T85n2799_001:0766c12": "即是法自在除不自在障。然則後障亦該於",
    "T85n2799_001:0766c13": "前十障緣起義顯明矣。行標報示約數喻況。",
    "T85n2799_001:0766c14": "文顯可知。夷齊一貫者。就相雖差。行實平",
    "T85n2799_001:0766c15": "等。皆周法界。又一解。十地者真體寂絕。何由",
    "T85n2799_001:0766c16": "可悟。顯用方便由何而致。是以一道清淨平",
    "T85n2799_001:0766c17": "等無二。相狀殊能其理莫差。語體澄湛亦無",
    "T85n2799_001:0766c18": "波。此直以時異有淨不淨。理無品第對語辨",
    "T85n2799_001:0766c19": "十。十者何也。謂一對恚慢我相障以辨歡喜",
    "T85n2799_001:0766c20": "地。二對解惑相泯障以辨道流離垢地。三對",
    "T85n2799_001:0766c21": "真道現相障以辨心解明地。四對忘超惑惱",
    "T85n2799_001:0766c22": "心智火所燒障以辨觀明炎地。五對流來無",
    "T85n2799_001:0766c23": "明惑難可度越障以辨顯用自在難勝地。六",
    "T85n2799_001:0766c24": "對平等智用障以辨薄流現前地。七對無始",
    "T85n2799_001:0766c25": "流來解起障以辨順流遠行地。八對念念芬",
    "T85n2799_001:0766c26": "熏解智障以辨安止不動地。九對慧解智照",
    "T85n2799_001:0766c27": "功用障以辨顯解善慧地。十對雲騰解智理",
    "T85n2799_001:0766c28": "窮自在障以辨法雲地。此十名者。蓋是玄原",
    "T85n2799_001:0766c29": "之幽智。絕稱之靈宅。修途之宗輝。而表還",
    "T85n2799_001:0767a01": "中之妙旨。返本歸宗之途要。真心絕滅之詮",
    "T85n2799_001:0767a02": "緯。如建真解之本德。智用兩分之區要。而",
    "T85n2799_001:0767a03": "有本末之別。一體一切體。以一體為本。一",
    "T85n2799_001:0767a04": "切體為末。一切體一體。一切體為本。一體",
    "T85n2799_001:0767a05": "為末。一地一切地。一地為本。一切地為末。",
    "T85n2799_001:0767a06": "一切地一地。一切地為本。一地為末。本末",
    "T85n2799_001:0767a07": "有差。體用兩別。且論於十萬亦如之。十地",
    "T85n2799_001:0767a08": "名教略之云爾　自利利他者顯行成就。出",
    "T85n2799_001:0767a09": "過二乘故云無上。初得聖處顯得正位。多生",
    "T85n2799_001:0767a10": "歡喜者。初喜則多久不必爾。下論云。多歡喜",
    "T85n2799_001:0767a11": "故亦名歡喜。誤心犯戒者。犯戒由於內心。犯",
    "T85n2799_001:0767a12": "輕者名之為誤心。起於煩惱為能起欲。顯微",
    "T85n2799_001:0767a13": "細業迹一切悉離故云能離。清淨戒者此指",
    "T85n2799_001:0767a14": "其行。二地修道之始。故以戒標初也。隨聞",
    "T85n2799_001:0767a15": "思修慧隨順四地。下論云。以得證智光明故",
    "T85n2799_001:0767a16": "名為明。不忘者。三地緣解為不忘。境智異",
    "T85n2799_001:0767a17": "以為煩惱。可為智燒以之為薪。除遣此障真",
    "T85n2799_001:0767a18": "證無礙。無礙之用以之為炎。此四地是證道",
    "T85n2799_001:0767a19": "位。有證必起外用故光明為首。下論釋言。依",
    "T85n2799_001:0767a20": "證智法明放阿含光明入無量法門亦名為",
    "T85n2799_001:0767a21": "炎。得出世間智不住世間。方便善巧不住涅",
    "T85n2799_001:0767a22": "槃。著唯世間解唯涅槃。於此二種以為難度。",
    "T85n2799_001:0767a23": "不住道成於緣無礙以為能度。般若波羅蜜",
    "T85n2799_001:0767a24": "者。八地所證大無生法。此地得法平等窮盡",
    "T85n2799_001:0767a25": "諸相。彼境界現前故曰現前。下經言。菩薩",
    "T85n2799_001:0767a26": "從六地來能入寂滅定也。以此如見行未淳",
    "T85n2799_001:0767a27": "熟故有間也。前六地有間。此地無間。故曰",
    "T85n2799_001:0767a28": "善修無相行。功用道滿以為究竟。能過世間",
    "T85n2799_001:0767a29": "二乘者。前三地修世間行共世間。四五六地",
    "T85n2799_001:0767b01": "修出世間行共二乘。不名為過。此地得過也。",
    "T85n2799_001:0767b02": "報行淳熟。菩薩從初地來廣修行道於此淳",
    "T85n2799_001:0767b03": "熟。為前修道所對故曰報行。前第七地方",
    "T85n2799_001:0767b04": "便中斷於體障分別功用不亡名為相間。今",
    "T85n2799_001:0767b05": "除此功用故名無間。前六地相間他事動。七",
    "T85n2799_001:0767b06": "地無相。然者有功用。此地得無功用。故曰",
    "T85n2799_001:0767b07": "不動。無礙力者四無礙智力。以能說法成就",
    "T85n2799_001:0767b08": "利他。慧行中善故曰善慧地。得大法身者。此",
    "T85n2799_001:0767b09": "指菩薩法身普覆如雲。又能注法雨滅眾生",
    "T85n2799_001:0767b10": "煩惱塵炎。故寄雲以況之。能受雲雨之說自",
    "T85n2799_001:0767b11": "利行。能作雲雨之說即是利他行。二行滿足",
    "T85n2799_001:0767b12": "無復體礙故云具足自在也。受法王位者。圓",
    "T85n2799_001:0767b13": "道滿足勘受佛職也。猶如太子者喻況。然子",
    "T85n2799_001:0767b14": "義多種。若以得證相應以為王子。初地以上",
    "T85n2799_001:0767b15": "為王子。若以無障礙解為子者。六地以上為",
    "T85n2799_001:0767b16": "王子。若始成法身為子者。八地以上為王子。",
    "T85n2799_001:0767b17": "若具足子相為王子者。要取第十地受佛位",
    "T85n2799_001:0767b18": "為太子。而得自在者。於九地以還自在也。有",
    "T85n2799_001:0767b19": "微智障。且據二障而論。煩惱與智遣無先後。",
    "T85n2799_001:0767b20": "盡則俱時。就相而言。煩惱相麁在先而除。智",
    "T85n2799_001:0767b21": "障是細在後而遣。故初地斷煩惱障。盡在於",
    "T85n2799_001:0767b22": "十地。四地斷智之初。盡在於佛地。故言有",
    "T85n2799_001:0767b23": "微智障不自在也。微障既盡佛果圓顯故說",
    "T85n2799_001:0767b24": "佛地也。如孕在藏。借女人況。懷胎為喻。初",
    "T85n2799_001:0767b25": "月懷胎十月滿足。菩薩亦爾。初地得聖之胎。",
    "T85n2799_001:0767b26": "十地聖體滿足。故云亦復如是也。以諸地有",
    "T85n2799_001:0767b27": "障者。問曰。與上十障有何等異也。答曰。障",
    "T85n2799_001:0767b28": "名雖同。明義有異。上辨十障辨解惑不俱。有",
    "T85n2799_001:0767b29": "障故解不得起。此言障者。以生長未足為障。",
    "T85n2799_001:0767c01": "如此為異也。如子生時者。如人受生始託父",
    "T85n2799_001:0767c02": "母入人位也。初喻登初地入聖之胎。滿足十",
    "T85n2799_001:0767c03": "月成人之終。如似行滿道成佛果。故云事究",
    "T85n2799_001:0767c04": "竟也。諸根覺了者。前明體滿。此明智用滿",
    "T85n2799_001:0767c05": "也。藏有十時。餘經中有三十八日。日為一",
    "T85n2799_001:0767c06": "時則三十八時。此中為況十故但說十時。陀",
    "T85n2799_001:0767c07": "羅婆身者此方云乳。受胎一日身相微薄喻",
    "T85n2799_001:0767c08": "初地。始證真如形佛勝智名為薄也。押羅婆",
    "T85n2799_001:0767c09": "者此云薄酪。喻二地。進入修道解心轉疆故",
    "T85n2799_001:0767c10": "如酪也。尸羅他者此云稠酪。喻三地。具禪",
    "T85n2799_001:0767c11": "定智慧神通化物善根已淳也。堅身者如凝",
    "T85n2799_001:0767c12": "蘇。喻四地。入如來家轉有契力解心轉疆也。",
    "T85n2799_001:0767c13": "形相似色身者喻五地。得不住道廣化眾生",
    "T85n2799_001:0767c14": "應同諸佛相似也。性相似者。謂智慧為性。喻",
    "T85n2799_001:0767c15": "六地。般若現前智慧似佛也。業動身喻七地。",
    "T85n2799_001:0767c16": "能功用化行廣大名為業也。此三滿足喻八",
    "T85n2799_001:0767c17": "地已上功用究竟無功道成。根滿足者喻八",
    "T85n2799_001:0767c18": "地。具三自在化道成立也。男女相別者喻九",
    "T85n2799_001:0767c19": "地。善識根病萬差對治各異也。具四無礙無",
    "T85n2799_001:0767c20": "方益物名滿足也。廣長諸根滿足者喻十地。",
    "T85n2799_001:0767c21": "功圓行滿。現受佛位自在行化。一切道備也。",
    "T85n2799_001:0767c22": "相似者。上列十喻竟。今舉十地內合也。我不",
    "T85n2799_001:0767c23": "見不歎說者牒上經文。顯此勝法增渴仰者",
    "T85n2799_001:0767c24": "論釋也。於中成佛者。如閻浮提成道處　乃",
    "T85n2799_001:0767c25": "至為化所及處亦名佛世界。歎說有二種者。",
    "T85n2799_001:0767c26": "此中凡三番明證教二道。初番阿含義證入",
    "T85n2799_001:0767c27": "義者。此釋歎說何法。歎說證教二道。阿含",
    "T85n2799_001:0767c28": "名義言無煩惱人所說淨教。證入者證道也。",
    "T85n2799_001:0767c29": "摩訶薩有三種大。願大者發心徹於後際。行",
    "T85n2799_001:0768a01": "大者廣周法界也。利益大者無眾生而不度",
    "T85n2799_001:0768a02": "也。勝妙法者舉經。最殊勝論釋。顯是出世",
    "T85n2799_001:0768a03": "間證智。光明者舉經。此大乘法。顯照餘法",
    "T85n2799_001:0768a04": "門者論釋。世間法名之為餘。出世間地法能",
    "T85n2799_001:0768a05": "起世間智明故曰顯照。此第二番所以歎說",
    "T85n2799_001:0768a06": "者。正以是明淨法門。是以歎說。法門名為",
    "T85n2799_001:0768a07": "法故者。正指十地體為法門也。分別十地事",
    "T85n2799_001:0768a08": "舉經。顯示所知法者論釋。向者光明法門是",
    "T85n2799_001:0768a09": "無漏世間教道也。是事不可思議等者牒經。",
    "T85n2799_001:0768a10": "顯示出世間智論釋。是證道也。此第三番為",
    "T85n2799_001:0768a11": "何義還結屬二道成難說義也。此非世間能",
    "T85n2799_001:0768a12": "成清淨道者。以上言分別十地事顯示世間",
    "T85n2799_001:0768a13": "智。欲明此是教道殊能差別名為世間。非世",
    "T85n2799_001:0768a14": "間故須拂也。請分者。自下佛性門中明方便",
    "T85n2799_001:0768a15": "姿體分　問曰。請分何故而興者　答曰。金",
    "T85n2799_001:0768a16": "剛藏菩薩既受加勸起說本分。略明六種決",
    "T85n2799_001:0768a17": "定十地名字。即止默然。時眾既聞本分渴仰",
    "T85n2799_001:0768a18": "請慇思演其義。解脫月是眾之上首。既知眾",
    "T85n2799_001:0768a19": "心說偈啟請。是故來也　問曰。經云菩薩於",
    "T85n2799_001:0768a20": "諸眾生作不請之友。此中何故須請也　答",
    "T85n2799_001:0768a21": "曰。凡說法之來。為於偈仰樂聞者說。若不",
    "T85n2799_001:0768a22": "待請則聞者不生難遭之想。既不重法聞則",
    "T85n2799_001:0768a23": "不悟。是以須請。故論云。欲令大眾渴仰請說",
    "T85n2799_001:0768a24": "故也。又解。世間行滿隣於正地在修相覺方",
    "T85n2799_001:0768a25": "便現在前相顯於己。名之為說。乘之修入入",
    "T85n2799_001:0768a26": "行資體。名之為請也。請分中有五番。要唯",
    "T85n2799_001:0768a27": "有三。初解脫月三請。第二大眾請。第三諸",
    "T85n2799_001:0768a28": "佛加請　問曰。解脫月何故先請也　答曰。",
    "T85n2799_001:0768a29": "解脫月是眾之上首。行德超群。是故騰意先",
    "T85n2799_001:0768b01": "請。然解脫月數騰意而請。未若大眾各自慇",
    "T85n2799_001:0768b02": "懃發彰於口。是以第二大眾同聲而請。然此",
    "T85n2799_001:0768b03": "十地之旨理既淵深。非佛不究際。斯已還說",
    "T85n2799_001:0768b04": "者不能盡其說。故次第三次明如來法王加",
    "T85n2799_001:0768b05": "請　問曰。華嚴中地前明十住十行等皆一請",
    "T85n2799_001:0768b06": "而說。此十地何故多請　答曰。前明世間",
    "T85n2799_001:0768b07": "行在修相位。既是位相說之不難。所以請不",
    "T85n2799_001:0768b08": "勞煩。此之十地理既深遠幽而難曉。故須多",
    "T85n2799_001:0768b09": "請。淺深不同義在於此。就解脫月騰意請",
    "T85n2799_001:0768b10": "中。凡有三請。初請意。既聞本分略說地名。",
    "T85n2799_001:0768b11": "然未演其義默然而住。大眾咸疑。若說者不",
    "T85n2799_001:0768b12": "能說上則不應說。若聽者不勘聞上側不應",
    "T85n2799_001:0768b13": "聞。以說以聞故說聽必無過。說聽既無過。",
    "T85n2799_001:0768b14": "理側須辨。何故不說。是初請意。下金剛藏",
    "T85n2799_001:0768b15": "答。非謂說聽之有過。但法是難聞。證信者",
    "T85n2799_001:0768b16": "難得。故我默然。是以第二解脫月更言而請。",
    "T85n2799_001:0768b17": "若以證信者難得。今此眾有能證信。故應廣",
    "T85n2799_001:0768b18": "說。下金剛藏復答。雖所歎眾勘能證信。餘",
    "T85n2799_001:0768b19": "樂小法者聞生疑惑有衰無利。我既愍此故",
    "T85n2799_001:0768b20": "不說也。是以第三解脫月請。願承佛神力",
    "T85n2799_001:0768b21": "說。以佛力故令人易信解。若不說者側失大",
    "T85n2799_001:0768b22": "利。不得成就一切佛法。此歎法有大利益故",
    "T85n2799_001:0768b23": "請。有解。若據修入次第。初請為表未信者令",
    "T85n2799_001:0768b24": "信。第二請彰未入令入。第三請彰未熟也。",
    "T85n2799_001:0768b25": "就初請中有二。前長行疑念請。偈中騰意請。",
    "T85n2799_001:0768b26": "何因何緣者。是疑駭之辭。說者為因。聽者",
    "T85n2799_001:0768b27": "為緣。俱皆無過。以何因緣默然不說。論曰",
    "T85n2799_001:0768b28": "默然住欲令大眾偈仰者為欲於人。復增尊",
    "T85n2799_001:0768b29": "敬者重於法也　問曰。解脫月何故此眾中",
    "T85n2799_001:0768c01": "請　答曰。有其二義。一者行德超群。彼眾",
    "T85n2799_001:0768c02": "信伏可以詳推。二者德明鑒達知眾心疑問",
    "T85n2799_001:0768c03": "則眾請同曉除疑心開。具此二義故所以初",
    "T85n2799_001:0768c04": "請　問曰。何故前言金剛藏為上首。今言解",
    "T85n2799_001:0768c05": "脫月為上首者　答曰。前列菩薩名中金剛",
    "T85n2799_001:0768c06": "藏為上首。蓋是眾之上首。今解脫月者乃",
    "T85n2799_001:0768c07": "是請眾之上首也。餘問則亂者。餘問非一。詳",
    "T85n2799_001:0768c08": "心不推問則成亂。此則釋上首義　問曰。下",
    "T85n2799_001:0768c09": "亦大眾同請。何故不亂　答曰。以此上首示",
    "T85n2799_001:0768c10": "請之儀式故。大眾如法而請。一時同聲而不",
    "T85n2799_001:0768c11": "亂也。眾調伏者。釋不亂義。上首所請情不",
    "T85n2799_001:0768c12": "失衡。互相推長以為調伏。又解。若據修入",
    "T85n2799_001:0768c13": "次第。餘問則亂者永修相次第。眾調伏者從",
    "T85n2799_001:0768c14": "修相覺得入同生異生一切方便行皆隨順相",
    "T85n2799_001:0768c15": "應也。少字攝多者。義入偈中理則易解。故言",
    "T85n2799_001:0768c16": "攝也。若有過則不應說者。此五偈顯說聽無",
    "T85n2799_001:0768c17": "過義。說法必藉因緣。說者無過因具足。聽",
    "T85n2799_001:0768c18": "者無過緣具足。因緣既具。何故不說。因緣",
    "T85n2799_001:0768c19": "不定通於二種。一據正位攝方便。則以金剛",
    "T85n2799_001:0768c20": "藏為因。聽者為緣。二據方便入正位。則以",
    "T85n2799_001:0768c21": "聽眾為因。說者為緣。淨覺無過故者。分處",
    "T85n2799_001:0768c22": "五偈顯無過。相淨覺無過者。淨覺是說因。則",
    "T85n2799_001:0768c23": "初偈說因具足故無過。次二偈歎同生眾有",
    "T85n2799_001:0768c24": "三種決定故無過。次一偈嘆異生眾有六種清",
    "T85n2799_001:0768c25": "淨故無過。末後一偈。總嘆同生異生思法情",
    "T85n2799_001:0768c26": "深渴仰樂聞。聽者無過中有二種眾。一者同",
    "T85n2799_001:0768c27": "法眾亦名同生眾。二者異法眾亦名異生眾。",
    "T85n2799_001:0768c28": "同法者同是入證位。證行是一以為同法。異",
    "T85n2799_001:0768c29": "法者入教道之位。教道差分體是別相以為",
    "T85n2799_001:0769a01": "異法。若說法為語言同法異法。若就形狀為",
    "T85n2799_001:0769a02": "語言同生異生。同生者同是菩薩。亦可出家",
    "T85n2799_001:0769a03": "形同。異生者道殊別乃至諸趣形異。云何嘆",
    "T85n2799_001:0769a04": "者說者。分處經文一一牒舉釋　問曰。萬行",
    "T85n2799_001:0769a05": "非一。何故不歎餘德。咀嘆淨覺者　答曰。將",
    "T85n2799_001:0769a06": "請說法。淨覺是說因故唯嘆也。是說因者。",
    "T85n2799_001:0769a07": "若以音聲章句為說。內覺心為說因。若住前",
    "T85n2799_001:0769a08": "方便行為說。行前方便為因。若理照外用以",
    "T85n2799_001:0769a09": "為說。內用淨智為因。覺者是覺知。觀者是",
    "T85n2799_001:0769a10": "觀知。行者謂心行。心行於緣覺觀能動口言",
    "T85n2799_001:0769a11": "為因。既有淨說因。何故不說也。一攝對治",
    "T85n2799_001:0769a12": "二離諸過者。念智作對治名。功德具有力作",
    "T85n2799_001:0769a13": "離過稱　所治者。一雜覺謂四倒。二雜覺因",
    "T85n2799_001:0769a14": "是三倒。四倒據麁念等而除。三倒是細以真",
    "T85n2799_001:0769a15": "智而遣。即論云離諸妄想也。餘顯離諸過者。",
    "T85n2799_001:0769a16": "釋功德具。離說礙也。有三過者。一者慳愱",
    "T85n2799_001:0769a17": "者。雖有智能說。若有慳愱則不能說法。懈",
    "T85n2799_001:0769a18": "怠者。情惰於所說。不樂說者。無說所辨力",
    "T85n2799_001:0769a19": "也。愱是瞋家分。不貪等除故無初過也。無",
    "T85n2799_001:0769a20": "第二過者。不慳於所說。上說地名故無過。無",
    "T85n2799_001:0769a21": "第三過者。有樂說辨才力也。𭶑慧明了者。",
    "T85n2799_001:0769a22": "根機疾利必勘受法也。願大菩提者。明非二",
    "T85n2799_001:0769a23": "乘決定。名聞決定者。不名虛施。施必稱德。",
    "T85n2799_001:0769a24": "有大名稱為眾敬重也。攝受決定者。凡說",
    "T85n2799_001:0769a25": "法必為於可為說地。故所為之眾必能領納",
    "T85n2799_001:0769a26": "也。說者善知者。金剛藏善知此眾勘受法。故",
    "T85n2799_001:0769a27": "攝受為說也。心不欲聞亦不得說。生起後",
    "T85n2799_001:0769a28": "偈。雖有利根而無樂欲亦不得說。今明現",
    "T85n2799_001:0769a29": "有樂欲故能聽受也。阿含決定者。但勘受教",
    "T85n2799_001:0769b01": "及隨順教行悉非阿含。非證決定者。不能滅",
    "T85n2799_001:0769b02": "除妄相入於正證。此明有樂心有阿含決定",
    "T85n2799_001:0769b03": "無證決定也。非現前決定者。究竟未來有",
    "T85n2799_001:0769b04": "能入證。此句明有樂心無阿含決定無證決",
    "T85n2799_001:0769b05": "定也。現前決定者。現不能入。此句明無樂心",
    "T85n2799_001:0769b06": "無阿含決定無證決定。此三種法器不具不",
    "T85n2799_001:0769b07": "敢請說也。今示現此眾具足勘能入證故請",
    "T85n2799_001:0769b08": "說也。偈言佛子智無畏者舉經釋。佛子者稱",
    "T85n2799_001:0769b09": "金剛藏。智者彰能知二種機。證法者顯有證",
    "T85n2799_001:0769b10": "決定。現受者有阿含決定。若法器不具則恐",
    "T85n2799_001:0769b11": "其不受。善知滿足故無所畏。下經請願說也。",
    "T85n2799_001:0769b12": "已嘆同法眾結前偈。樂聞結後偈。次嘆異生",
    "T85n2799_001:0769b13": "眾生下清淨者不濁故。離聽法垢礙故不濁。",
    "T85n2799_001:0769b14": "一不欲者情惰不悕於法。雖復情悕悕不得",
    "T85n2799_001:0769b15": "方亦名不欲。雖心欲聽而意不重則身無恭",
    "T85n2799_001:0769b16": "敬。名威儀濁。雖威儀齊整而五蓋覆心。名為",
    "T85n2799_001:0769b17": "蓋濁。雖無五蓋而有異想。謂妬勝破壞。於",
    "T85n2799_001:0769b18": "上生妬於下破壞。或無異想而不足功德多",
    "T85n2799_001:0769b19": "有障難。或功德具而癡濁愚闇之障也。此偈",
    "T85n2799_001:0769b20": "以安住為宗。故獨釋安心。實想物不能動名",
    "T85n2799_001:0769b21": "堅固。餘可見。是二偈者還結前可知。後一偈",
    "T85n2799_001:0769b22": "者起後解釋也。示無雜染心者。眾情齊同一",
    "T85n2799_001:0769b23": "心。在專樂之至更無餘念。非妬心者。人喜",
    "T85n2799_001:0769b24": "於勝生妬。今重法非妬心。下半偈喻一心待",
    "T85n2799_001:0769b25": "法義。十地之旨圓融一味如蜜。萬行斯舉眾",
    "T85n2799_001:0769b26": "德具足如甘露也。六相如上說。大智無所畏",
    "T85n2799_001:0769b27": "者。金剛藏答其問默之意。初一偈集法者明",
    "T85n2799_001:0769b28": "金剛藏意欲令眾悅。下五偈正是答其默意。",
    "T85n2799_001:0769b29": "五偈中初二偈明難說。第三偈明喻難聞。第",
    "T85n2799_001:0769c01": "四偈喻難說難聞。第五結難說難聞。欲令大",
    "T85n2799_001:0769c02": "眾悅是總者。略舉五偈之意以酬解脫月",
    "T85n2799_001:0769c03": "　問曰。大眾何時不悅也　答曰。上金剛藏略",
    "T85n2799_001:0769c04": "說地名復嘆真勝。眾咸樂聞而默然不說。於",
    "T85n2799_001:0769c05": "是違其聽情同生疑念名為不悅。故金剛藏",
    "T85n2799_001:0769c06": "顯法難說難聞。是故我默。一云。難說則法",
    "T85n2799_001:0769c07": "為深勝復難聞。不絕於言則有可聞之理。是",
    "T85n2799_001:0769c08": "以大眾心生歡喜也。正酬答相者。前解脫月",
    "T85n2799_001:0769c09": "舉說聽之無過以請。金剛藏今答。非謂說聽",
    "T85n2799_001:0769c10": "有過。但理是深勝難說難聞。不可如常所說。",
    "T85n2799_001:0769c11": "如常所聞雖未即說有可說之理。通舉五偈",
    "T85n2799_001:0769c12": "酬答意故云正酬答也。酬答有二種。勘答者",
    "T85n2799_001:0769c13": "大智也。不怯弱者說有可說。內具明智情無",
    "T85n2799_001:0769c14": "所懼。大智故離不勘答。是自無過。無所畏",
    "T85n2799_001:0769c15": "故離不正答。明理深難說大眾無過。自他無",
    "T85n2799_001:0769c16": "過者說所聽無過也　問曰。何者是正答相",
    "T85n2799_001:0769c17": "　答曰。論云。難說復難聞故。此總生偈中",
    "T85n2799_001:0769c18": "意正明難說難聞義。云何者牒以釋也。難得",
    "T85n2799_001:0769c19": "者會之不易也。最難勝者理深難證。未曾有",
    "T85n2799_001:0769c20": "者雖證而證無證相。偈言下以經帖所說。難",
    "T85n2799_001:0769c21": "者示其難法未出其事　問曰。何者是難事",
    "T85n2799_001:0769c22": "而云噵難　答曰。偈言。菩薩所行示地事分",
    "T85n2799_001:0769c23": "別上。片出難事下復牒以釋之。出世間智者",
    "T85n2799_001:0769c24": "證智。示者顯示。故別本云。見以體證明白",
    "T85n2799_001:0769c25": "曰見諸地。行事者。十地中德用。行行非一",
    "T85n2799_001:0769c26": "名事。說勝故者。分別顯彰名之為說。說之",
    "T85n2799_001:0769c27": "極妙故云上也　問曰。何者是菩薩行　答",
    "T85n2799_001:0769c28": "曰。論云。諸佛之根本。此明因能滿果也。覺",
    "T85n2799_001:0769c29": "佛智者釋佛義。以覺故名佛。明分得佛智為",
    "T85n2799_001:0770a01": "佛根本。已說難說者。上來直明法是難說。未",
    "T85n2799_001:0770a02": "辨所以。復說所以難者。下釋難之所以。何",
    "T85n2799_001:0770a03": "者是難者。何者難之所以也。行事者牒上地",
    "T85n2799_001:0770a04": "行事。是教道如實相應故云義。住即證道。不",
    "T85n2799_001:0770a05": "可如上說者。非聞思等境界故不可即相彰。",
    "T85n2799_001:0770a06": "此略明後偈意。云何彼義住舉不偈釋。難得",
    "T85n2799_001:0770a07": "是總者。正偈中意故云總。餘是別。義難證",
    "T85n2799_001:0770a08": "故者。前偈上句難者難得也。難得有四種",
    "T85n2799_001:0770a09": "者。對四相明菩薩行事不可如是說。微者非",
    "T85n2799_001:0770a10": "聞思境界。麁事不須思惟顯。聞則能得。今",
    "T85n2799_001:0770a11": "言微。故非麁聞慧相應境界也　問曰。若微",
    "T85n2799_001:0770a12": "乃可非麁聞慧境界。思慧應當見　答曰。亦",
    "T85n2799_001:0770a13": "非思慧境界。以分別法相名之為思。此法無",
    "T85n2799_001:0770a14": "相故非思境　問曰。若是難見非思慧境界。",
    "T85n2799_001:0770a15": "世聞修道智慧應能得。答曰。契合成行名",
    "T85n2799_001:0770a16": "之為修。念所不及。何能修相應。"
}