{
    "T32n1646_013:0341b04": "成實論卷第十三",
    "T32n1646_013:0341b06": "訶梨跋摩造",
    "T32n1646_013:0341b07": "姚秦三藏鳩摩羅什譯",
    "T32n1646_013:0341b08": "166 二禪品二禪品第一百六十六",
    "T32n1646_013:0341b09": "滅諸覺觀、內淨一心，無覺無觀定生喜樂，",
    "T32n1646_013:0341b10": "入第二禪。問曰：若第二禪說滅覺觀，當知",
    "T32n1646_013:0341b11": "初禪必有覺觀。如二禪中有喜故，三禪說",
    "T32n1646_013:0341b12": "滅喜。答曰：如初禪中無苦根亦說苦根，",
    "T32n1646_013:0341b13": "第二禪滅此亦如是。問曰：初禪中雖無苦",
    "T32n1646_013:0341b14": "根而有諸識，諸識是苦根所依，故說初禪",
    "T32n1646_013:0341b15": "苦根不滅。答曰：初禪中雖有諸識，非苦根",
    "T32n1646_013:0341b16": "所依。問曰：五識性是苦根所依，以性同故",
    "T32n1646_013:0341b17": "說初禪有苦。答曰：若爾，憂根從意識性生",
    "T32n1646_013:0341b18": "故，應一切處有。問曰：今何故說二禪中苦根",
    "T32n1646_013:0341b19": "滅？答曰：初禪近不定心，不定心者能生欲",
    "T32n1646_013:0341b20": "界繫諸識，於中生苦根，是故不說初禪苦",
    "T32n1646_013:0341b21": "滅。問曰：若爾，初禪亦近憂根，是憂根亦應",
    "T32n1646_013:0341b22": "說若第二第三禪滅。答曰：依欲憂根從依",
    "T32n1646_013:0341b23": "欲喜生，得淨喜則不淨喜滅，是故初禪中",
    "T32n1646_013:0341b24": "無憂根。依不定生苦根，初禪近散心故",
    "T32n1646_013:0341b25": "不名為滅。又如三禪無苦，亦說斷苦樂",
    "T32n1646_013:0341b26": "故入第四禪，是事亦爾。又行者於初禪中",
    "T32n1646_013:0341b27": "定未具足，常為覺觀所亂，故說二禪滅",
    "T32n1646_013:0341b28": "諸覺觀。內淨者二禪攝心深，故散亂常不",
    "T32n1646_013:0341b29": "得入，內無亂心故名內淨。是二禪體一心。",
    "T32n1646_013:0341c01": "無覺無觀者，一心名。心行一道亦名為禪，",
    "T32n1646_013:0341c02": "即是內淨。得此深定故覺觀不生，不如初",
    "T32n1646_013:0341c03": "禪心數在覺觀，故說無覺無觀。定生喜樂",
    "T32n1646_013:0341c04": "者，初禪以離故得喜。此中定成就故得喜，",
    "T32n1646_013:0341c05": "故曰定生。問曰：初禪中喜、二禪中喜有何差",
    "T32n1646_013:0341c06": "別？答曰：初禪以滅憂故喜，二禪滅苦故喜。",
    "T32n1646_013:0341c07": "又初禪中喜違不淨喜故得，二禪中喜違",
    "T32n1646_013:0341c08": "淨喜故得，雖俱以愛因緣故喜，而初禪",
    "T32n1646_013:0341c09": "喜弱。問曰：如是義為有漏、為無漏？答曰：",
    "T32n1646_013:0341c10": "皆是有漏。有我心則有喜，若無漏心則無",
    "T32n1646_013:0341c11": "我，無我故無喜。問曰：無漏無喜，是事不",
    "T32n1646_013:0341c12": "然。佛七覺中說喜覺分，覺分但是無漏，故",
    "T32n1646_013:0341c13": "知有無漏喜。又經中說：心喜者得身猗，",
    "T32n1646_013:0341c14": "身猗則受樂。若無無漏喜，亦應無無漏猗",
    "T32n1646_013:0341c15": "樂。又佛見眾僧深行善法則生歡喜，故知",
    "T32n1646_013:0341c16": "有無漏喜。答曰：汝以七覺證無漏喜，是",
    "T32n1646_013:0341c17": "事不然，覺分二種，有漏、無漏。如經中說：行",
    "T32n1646_013:0341c18": "者聽法時能斷五蓋、修七覺分。又覺名無",
    "T32n1646_013:0341c19": "學智，若為覺行不淨等法，皆名覺分。汝",
    "T32n1646_013:0341c20": "說亦不應有無漏猗者，先生喜已後得無",
    "T32n1646_013:0341c21": "漏，謂如實知見。又非一切猗皆因喜生，如",
    "T32n1646_013:0341c22": "三禪已上無喜亦有猗。又我等不說離智",
    "T32n1646_013:0341c23": "別有受法，此無漏智初來在心說名為樂。",
    "T32n1646_013:0341c24": "是故有無漏樂，但不因喜生。又經中說：除",
    "T32n1646_013:0341c25": "身心麁重名猗，得無漏時身心調適。是故",
    "T32n1646_013:0341c26": "有無漏猗。又佛常行捨心，是故言佛有喜，",
    "T32n1646_013:0341c27": "此事應明。又若人無我我所則無喜，若羅",
    "T32n1646_013:0341c28": "漢有喜亦應有憂，而實無憂故知無喜。",
    "T32n1646_013:0341c29": "問曰：如初二禪有喜無憂，羅漢亦爾有",
    "T32n1646_013:0342a01": "喜無憂，有何咎耶？答曰：諸禪定中有憂，如",
    "T32n1646_013:0342a02": "根義中說。憂喜乃至有頂，苦樂隨身乃至",
    "T32n1646_013:0342a03": "四禪。又趣三禪中說離喜行捨，故知無無",
    "T32n1646_013:0342a04": "漏喜。若有，云何言離？又無漏心不應有喜，",
    "T32n1646_013:0342a05": "喜皆依假名想分別有。問曰：若爾，則初二禪",
    "T32n1646_013:0342a06": "中無無漏受。經中說：初禪二禪但有喜未",
    "T32n1646_013:0342a07": "有心樂。今喜亦無，復何所有？答曰：此喜離",
    "T32n1646_013:0342a08": "喜等，不說無漏禪。更有經說無漏禪，所謂",
    "T32n1646_013:0342a09": "行者，何相何緣入初禪，不念是相是緣，但",
    "T32n1646_013:0342a10": "觀初禪中所有色受想行識，如病如癰乃至",
    "T32n1646_013:0342a11": "無我。問曰：如病如癰如箭痛惱，此四是世",
    "T32n1646_013:0342a12": "間行非無漏，是故汝以此經為證，不能成",
    "T32n1646_013:0342a13": "無漏也。答曰：此四行皆是苦之異名，故名",
    "T32n1646_013:0342a14": "無漏。問曰：學人亦無無漏喜耶？答曰：若在",
    "T32n1646_013:0342a15": "道心爾時無喜，在俗則有；無學常無。問曰：",
    "T32n1646_013:0342a16": "經中說，以喜樂心能得四諦。云何言無無",
    "T32n1646_013:0342a17": "漏喜？答曰：無我心即名為樂。行者得無我",
    "T32n1646_013:0342a18": "心，破壞顛倒知真實故，心則快樂，無別有",
    "T32n1646_013:0342a19": "喜。又此經明不以喜能得實智，故如是",
    "T32n1646_013:0342a20": "說。",
    "T32n1646_013:0342a21": "167 三禪品三禪品第一百六十七",
    "T32n1646_013:0342a22": "離喜行捨、憶念安慧受身樂，是樂聖人亦",
    "T32n1646_013:0342a23": "說亦捨，憶念行樂，入第三禪。問曰：何故離",
    "T32n1646_013:0342a24": "喜？答曰：行者見喜能漂故離。又此喜從",
    "T32n1646_013:0342a25": "想分別生，喜動轉相，從初已來苦常隨逐，",
    "T32n1646_013:0342a26": "以此故離。又行者得寂滅三禪，故捨二禪。",
    "T32n1646_013:0342a27": "又從喜生樂淺，離喜生樂深。如人於妻子",
    "T32n1646_013:0342a28": "等不能常喜，以喜從想分別生故。樂不",
    "T32n1646_013:0342a29": "從想分別生，故能常有。行者亦爾，喜初來",
    "T32n1646_013:0342b01": "則以為樂，後則厭離。問曰：若人為熱所惱，",
    "T32n1646_013:0342b02": "則以冷為樂。行者為何苦所惱，故以三",
    "T32n1646_013:0342b03": "禪為樂？答曰：二禪中喜是發動相如刺",
    "T32n1646_013:0342b04": "棘，行者為此喜所惱，故於無喜定中而",
    "T32n1646_013:0342b05": "生樂心。問曰：隨有熱苦則以冷為樂，若",
    "T32n1646_013:0342b06": "得離熱冷則非樂。行者若以離喜，何故",
    "T32n1646_013:0342b07": "於三禪中猶生樂心？答曰：生樂二種，或由",
    "T32n1646_013:0342b08": "苦在，如有熱苦則以冷為樂；或由離苦，",
    "T32n1646_013:0342b09": "如離怨憎。如佛離拘舍彌，比丘言我安",
    "T32n1646_013:0342b10": "樂。是事亦爾，得離動相故，於二禪生樂，",
    "T32n1646_013:0342b11": "如離五欲故，以初禪為樂。行捨者，以離",
    "T32n1646_013:0342b12": "喜故心得寂滅。行者先深著喜心多散亂，",
    "T32n1646_013:0342b13": "今得離故其心寂滅，故說行捨。憶念安慧",
    "T32n1646_013:0342b14": "者，於喜過中此二常備，不令喜來破壞。又",
    "T32n1646_013:0342b15": "憶念者憶念喜，安慧見喜中過。受身樂者，",
    "T32n1646_013:0342b16": "離喜行捨，捨即是樂，以無動求故。是樂不",
    "T32n1646_013:0342b17": "從想分別生，故名身受樂。聖人亦說，亦捨",
    "T32n1646_013:0342b18": "者說，名隨世人故說名為樂，如說非想非",
    "T32n1646_013:0342b19": "非想處心不貪著故捨。憶念行樂者，是人",
    "T32n1646_013:0342b20": "知捨，謂見喜過而生厭離，故得妙捨。又憶",
    "T32n1646_013:0342b21": "念亦妙，謂能念喜過。此中亦應說安慧，與",
    "T32n1646_013:0342b22": "念同行故不說。樂者是第一樂，是故聖人",
    "T32n1646_013:0342b23": "亦說亦捨。問曰：三禪中有受樂，何故說",
    "T32n1646_013:0342b24": "捨樂？答曰：我此論中不說離受別有捨",
    "T32n1646_013:0342b25": "樂，受樂即是捨樂。問曰：若爾，第四禪中應",
    "T32n1646_013:0342b26": "說受樂，以有捨故。答曰：我說四禪亦有",
    "T32n1646_013:0342b27": "受樂，但為滅第三禪樂故如是說。問曰：",
    "T32n1646_013:0342b28": "若俱是受樂，何故初禪二禪名喜，三禪名",
    "T32n1646_013:0342b29": "樂？答曰：以想分別故名喜，無想分別故名",
    "T32n1646_013:0342c01": "樂。行者於第三禪心轉攝故，無想分別，故",
    "T32n1646_013:0342c02": "名為樂。又得三禪寂滅轉深，故名為樂，",
    "T32n1646_013:0342c03": "如說動求心聖人名苦。動名分別，言此是",
    "T32n1646_013:0342c04": "樂。",
    "T32n1646_013:0342c05": "168 四禪品四禪品第一百六十八",
    "T32n1646_013:0342c06": "除斷苦樂先滅憂喜，不苦不樂、捨念清淨，",
    "T32n1646_013:0342c07": "入第四禪。問曰：若先斷苦，何故於此中說？",
    "T32n1646_013:0342c08": "若必欲說，應言先斷，如先滅憂喜。答曰：",
    "T32n1646_013:0342c09": "四禪名不動，欲成此不動相故，說無四",
    "T32n1646_013:0342c10": "受。所以者何？動名發動，行者為苦樂所",
    "T32n1646_013:0342c11": "侵則心動，心動則生貪恚，故斷苦樂，令",
    "T32n1646_013:0342c12": "心不動。問曰：若第四禪受利益最大，何故",
    "T32n1646_013:0342c13": "不名為樂？答曰：是受寂滅，故說不苦不樂。",
    "T32n1646_013:0342c14": "隨心念知此是樂，則名為樂。得第四禪",
    "T32n1646_013:0342c15": "離三禪樂，故不以為樂。捨念清淨者，此中",
    "T32n1646_013:0342c16": "捨清淨，以無求故。三禪有求，謂此是樂。",
    "T32n1646_013:0342c17": "又此禪中念亦清淨。所以者何？三禪中以著",
    "T32n1646_013:0342c18": "樂故憶念散亂，至第四禪中貪樂斷故",
    "T32n1646_013:0342c19": "憶念清淨。問曰：何故四禪不說安慧？答曰：",
    "T32n1646_013:0342c20": "若說憶念清淨，當知已說安慧，以此二法",
    "T32n1646_013:0342c21": "不相離故。又此是禪定道非智慧道，安慧",
    "T32n1646_013:0342c22": "是慧，故不說。第三禪後分中亦不說安慧，",
    "T32n1646_013:0342c23": "但說行捨憶念樂，不說行捨念慧樂。又此",
    "T32n1646_013:0342c24": "憶念能成禪定，若人定未成時，要以取想憶",
    "T32n1646_013:0342c25": "念能成，所以獨說。又得上功德捨下功德，",
    "T32n1646_013:0342c26": "不須思惟，故不說慧。問曰：不苦不樂受是",
    "T32n1646_013:0342c27": "無明分。四禪中多與慧相違，故不說慧。",
    "T32n1646_013:0342c28": "答曰：若爾，不苦不樂受不應為無漏，樂受",
    "T32n1646_013:0342c29": "是貪分故，亦無無漏。問曰：三禪中為違自",
    "T32n1646_013:0343a01": "地過故說安慧，為違他地過故說憶念。",
    "T32n1646_013:0343a02": "四禪自地無如是過，故不說安慧。答曰：四",
    "T32n1646_013:0343a03": "禪亦有貪等過故，應說安慧。是中貪過細",
    "T32n1646_013:0343a04": "微，難覺故必應當說，餘地中亦應說而不",
    "T32n1646_013:0343a05": "說，故知應如我答。問曰：何故四禪出入息",
    "T32n1646_013:0343a06": "滅？答曰：息依身心。何以知之？隨心細時喘",
    "T32n1646_013:0343a07": "息亦細，四禪心不動故出入息滅。又如人",
    "T32n1646_013:0343a08": "疲極，若擔重上山則喘息麁，息時則細。四",
    "T32n1646_013:0343a09": "禪亦爾，以無動相心止息，故出入息滅。",
    "T32n1646_013:0343a10": "有人言，行者得四禪四大故，身諸毛孔閉，",
    "T32n1646_013:0343a11": "是故息滅。此事不然。所以者何？飲食汁流",
    "T32n1646_013:0343a12": "充遍身中，若諸毛孔閉則不應行；而實不",
    "T32n1646_013:0343a13": "可，故知四禪心力能令息滅。問曰：四禪中",
    "T32n1646_013:0343a14": "無樂受，是中云何有愛使？經中說樂受中",
    "T32n1646_013:0343a15": "愛使。答曰：是中有細樂受，但斷麁樂，故說",
    "T32n1646_013:0343a16": "不苦不樂。如風動燈，若置密室則名不",
    "T32n1646_013:0343a17": "動。是中必有微風，然但無麁風，故名不",
    "T32n1646_013:0343a18": "動。四禪亦爾，必有細樂，斷麁苦樂故，名",
    "T32n1646_013:0343a19": "不苦不樂。",
    "T32n1646_013:0343a20": "169 無邊空處品無邊空處品第一百六十九",
    "T32n1646_013:0343a21": "過一切色相滅有對相，不念一切異相，入",
    "T32n1646_013:0343a22": "無邊虛空處。色相名色香味觸相，行者以何",
    "T32n1646_013:0343a23": "故過？謂此色中有對有礙及諸異相，謂鍾",
    "T32n1646_013:0343a24": "鼓等。此諸相是種種煩惱、種種業、種種苦因，",
    "T32n1646_013:0343a25": "以此故過。若過一切色相則有對相滅，有",
    "T32n1646_013:0343a26": "對相滅則無異相。是中略故，不說過此故",
    "T32n1646_013:0343a27": "此滅。復有人言，一切色相者，即是眼識所",
    "T32n1646_013:0343a28": "依止相。有對相者，是耳鼻舌身識所依止",
    "T32n1646_013:0343a29": "相。異相者，是意識所依止相。此事不然。所",
    "T32n1646_013:0343b01": "以者何？若言滅有對相則已攝色，何故別",
    "T32n1646_013:0343b02": "說？又離色相對相，無別有意識所依止色，",
    "T32n1646_013:0343b03": "是故不應別說異相。應如先說。入無邊虛",
    "T32n1646_013:0343b04": "空處者，行者以色相逼閙疲惓故觀無邊虛",
    "T32n1646_013:0343b05": "空，內取眼鼻咽喉等虛空相，外取井穴門向",
    "T32n1646_013:0343b06": "樹間等虛空相。又觀身死棄之塚間，火燒滅",
    "T32n1646_013:0343b07": "盡，若鳥狩食噉虫從中出，故知此身先",
    "T32n1646_013:0343b08": "有虛空。問曰：是虛空定以何為緣？答曰：初",
    "T32n1646_013:0343b09": "緣虛空成已，自緣諸陰，亦緣他諸陰。所以",
    "T32n1646_013:0343b10": "者何？以悲為首作如是念：眾生可愍，為色",
    "T32n1646_013:0343b11": "相所惱。問曰：此定何眾生緣？答曰：緣一切",
    "T32n1646_013:0343b12": "眾生。問曰：是行者離色相。云何能緣欲色",
    "T32n1646_013:0343b13": "眾生。答曰：是行者能緣色，但於色中心不",
    "T32n1646_013:0343b14": "通暢、不樂不著。如經中說：若聖人深見憶",
    "T32n1646_013:0343b15": "念五欲，於中不樂不通不著，畏沒退還如",
    "T32n1646_013:0343b16": "燒筋羽，若念泥洹心則通暢。此人如是亦",
    "T32n1646_013:0343b17": "能緣色，但不貪樂。又如行者雖離色相，",
    "T32n1646_013:0343b18": "以虛空邊能緣四禪。如無色定能緣無漏",
    "T32n1646_013:0343b19": "色，是中無過，非煩惱處故，餘亦應爾。問曰：",
    "T32n1646_013:0343b20": "虛空是色入性，云何緣此能過色相？答曰：此",
    "T32n1646_013:0343b21": "定緣無為虛空故能過色。問曰：此定不緣",
    "T32n1646_013:0343b22": "無為虛空。所以者何？此定方便中說緣眼",
    "T32n1646_013:0343b23": "等中空，故知緣有為虛空。又經中不說無",
    "T32n1646_013:0343b24": "為虛空相，但說有為虛空相，所謂無色處名",
    "T32n1646_013:0343b25": "虛空，是故無無為虛空。答曰：色性不名虛",
    "T32n1646_013:0343b26": "空。所以者何？經中說虛空無色，不可見不可",
    "T32n1646_013:0343b27": "對。問曰：更有經說，因明知虛空。除色無",
    "T32n1646_013:0343b28": "有餘法因明可知。答曰：無色名虛空，諸",
    "T32n1646_013:0343b29": "色以明可知，是故因明則知色無，非有",
    "T32n1646_013:0343c01": "虛空。又於闇中亦知虛空，盲人以手亦知",
    "T32n1646_013:0343c02": "虛空。又以杖亦知此是虛空。故知虛空非",
    "T32n1646_013:0343c03": "是色性，色不以此等因緣可知。又色是有",
    "T32n1646_013:0343c04": "對，虛空無對。又以火等能盡滅色，而不能",
    "T32n1646_013:0343c05": "滅虛空。若虛空滅，更名為何法？問曰：若",
    "T32n1646_013:0343c06": "有色生則虛空滅，如起牆壁，是中則無復",
    "T32n1646_013:0343c07": "有虛空。答曰：此中色生是色，竟無所滅。所",
    "T32n1646_013:0343c08": "以者何？色無名虛空，無法不可更無，是故",
    "T32n1646_013:0343c09": "色不滅空。又汝言虛空是色，此中無有因",
    "T32n1646_013:0343c10": "緣可令是色。問曰：現見門向等中虛空，現",
    "T32n1646_013:0343c11": "見事中不須因緣。答曰：虛空不可現見，",
    "T32n1646_013:0343c12": "先已破故，所謂闇中亦可知等。問曰：若虛",
    "T32n1646_013:0343c13": "空非色，為是何法？答曰：虛空名無法，但無",
    "T32n1646_013:0343c14": "色處名為虛空。問曰：經中說，因六種故眾",
    "T32n1646_013:0343c15": "生受身。又說虛空名不可見無色無對。若",
    "T32n1646_013:0343c16": "無法，不得作如是說，無有說兔角名不",
    "T32n1646_013:0343c17": "可見無色無對。答曰：若實有法皆有所依，",
    "T32n1646_013:0343c18": "如名依色、色亦依名。虛空無依，故知無法。",
    "T32n1646_013:0343c19": "汝言空種，是亦不然。所以者何？色礙於色，",
    "T32n1646_013:0343c20": "是色得、異色無，故得增長。以此義故，佛",
    "T32n1646_013:0343c21": "說因六種眾生受身。汝言虛空無色無形",
    "T32n1646_013:0343c22": "無對，亦以破諸物，故作如是說，不說有",
    "T32n1646_013:0343c23": "虛空相。汝言無有說兔角為不可見無色",
    "T32n1646_013:0343c24": "無對，是亦不然。所以者何？皆由虛空得",
    "T32n1646_013:0343c25": "有所作去來等事，兔角等中無如是義。問",
    "T32n1646_013:0343c26": "曰：心亦如是無色無形無對，可言無耶？",
    "T32n1646_013:0343c27": "答曰：心有作業謂能取緣，虛空無業，但以",
    "T32n1646_013:0343c28": "無故得有所作，故知無法。是故此定初",
    "T32n1646_013:0343c29": "緣虛空。問曰：此定能緣何地？答曰：緣",
    "T32n1646_013:0344a01": "一切地及緣滅道。問曰：有人言，諸無色定",
    "T32n1646_013:0344a02": "雖能緣滅，但緣比智分滅，不緣現智分滅。",
    "T32n1646_013:0344a03": "是事云何？答曰：緣一切滅。以現法智緣現",
    "T32n1646_013:0344a04": "在自地滅，以比智緣餘滅。道亦如是，能緣",
    "T32n1646_013:0344a05": "一切法故。問曰：生無色界眾生，能起餘地",
    "T32n1646_013:0344a06": "心不？答曰：能起餘地心及無漏心。問曰：若",
    "T32n1646_013:0344a07": "爾，云何不沒？答曰：住業果報中故能不沒。",
    "T32n1646_013:0344a08": "如欲色界中神通力故，住異色異心而能",
    "T32n1646_013:0344a09": "不沒，彼中亦爾。問曰：無邊虛空定與虛空",
    "T32n1646_013:0344a10": "處一切處有何差別？答曰：欲入虛空定，方",
    "T32n1646_013:0344a11": "便道名一切。入定成已，名虛空定。是中定因，",
    "T32n1646_013:0344a12": "果是地一切有漏無漏。若定非定、若垢若淨，",
    "T32n1646_013:0344a13": "皆名無邊虛空處。",
    "T32n1646_013:0344a14": "170 三無色定品三無色定品第一百七十",
    "T32n1646_013:0344a15": "過一切無邊虛空處，入無邊識處。行者深厭",
    "T32n1646_013:0344a16": "色，故亦捨色治法，如人渡河已亦棄船去，",
    "T32n1646_013:0344a17": "如得出賊欲遠捨去。行者亦爾，雖因空",
    "T32n1646_013:0344a18": "破色，亦欲遠去。無邊識者，行者以識能緣",
    "T32n1646_013:0344a19": "無邊虛空則識無邊，是故捨空緣識。又如",
    "T32n1646_013:0344a20": "為色疲倦故緣虛空，如是為虛空疲勞",
    "T32n1646_013:0344a21": "欲止息故但緣於識。又此人以識能緣空",
    "T32n1646_013:0344a22": "故謂識為勝，故但緣識。行者以識隨緣隨",
    "T32n1646_013:0344a23": "時故有無邊疲惓，厭離欲還破識，故入",
    "T32n1646_013:0344a24": "無所有處。作如是念：隨有識則苦。我若有",
    "T32n1646_013:0344a25": "無邊識，必當有無邊苦。是故攝緣識心，心",
    "T32n1646_013:0344a26": "微細故謂無所有。復作是念：無所有即是",
    "T32n1646_013:0344a27": "想，想為苦惱如病如癰，若無想復是愚癡。",
    "T32n1646_013:0344a28": "我若見無所有即為是有，故於諸想未得",
    "T32n1646_013:0344a29": "解脫。行者見想為衰患、無想為癡，寂滅微",
    "T32n1646_013:0344b01": "妙，所謂非想非非想處。凡夫常怖畏無想以",
    "T32n1646_013:0344b02": "為愚癡，是故終無能滅心者。有人言，無想",
    "T32n1646_013:0344b03": "眾生亦能滅心。是事不然。所以者何？若色",
    "T32n1646_013:0344b04": "界中能滅心者，無色界中何故不能。問曰：",
    "T32n1646_013:0344b05": "色界有色故能滅心，無色界中先已滅色，",
    "T32n1646_013:0344b06": "今復滅心，若見色心俱滅則驚怖迷悶。答",
    "T32n1646_013:0344b07": "曰：若在彼中不能滅者，於此間生則應",
    "T32n1646_013:0344b08": "能滅，如滅盡定。問曰：是滅心，果無想，是故",
    "T32n1646_013:0344b09": "若滅色，心則為永失。答曰：滅盡定亦有有",
    "T32n1646_013:0344b10": "心果，此事亦爾。又若果不斷，亦名住於果。",
    "T32n1646_013:0344b11": "如在變化色，變化心中還生果，故不名永",
    "T32n1646_013:0344b12": "滅。是故色界中不應說滅心，若說者，無色",
    "T32n1646_013:0344b13": "界中亦應當說。又無想定中心不應滅。所",
    "T32n1646_013:0344b14": "以者何？行者要厭離心，故能滅心。若厭心",
    "T32n1646_013:0344b15": "者，尚不應生無色界中，況生色界。又凡",
    "T32n1646_013:0344b16": "夫於心深生我想，如經中說：凡夫長夜貪",
    "T32n1646_013:0344b17": "著此心，謂之為我，是故不能無餘厭離。又",
    "T32n1646_013:0344b18": "經中說：外道能說斷滅三取，而不能說斷",
    "T32n1646_013:0344b19": "我語取，是故不能滅心。又若正知因緣",
    "T32n1646_013:0344b20": "法者，能得心空。如《猿喻經》說：凡夫或能離",
    "T32n1646_013:0344b21": "身，而不能離心。寧觀身常，勿觀心常。所",
    "T32n1646_013:0344b22": "以者何？眼見是身，或住十歲乃至百年。所",
    "T32n1646_013:0344b23": "謂若心若意若識，如事念念生滅變異，如",
    "T32n1646_013:0344b24": "猿猴緣樹捨一枝攀一枝不住一處。若",
    "T32n1646_013:0344b25": "聖弟子於中正觀因緣法故，能知無常。又",
    "T32n1646_013:0344b26": "知因緣法者，以受差別故能分別識。諸外",
    "T32n1646_013:0344b27": "道輩以無分別因緣智故，不能滅心。又",
    "T32n1646_013:0344b28": "凡夫離色不離心，故不得解脫。若俱能",
    "T32n1646_013:0344b29": "滅心，復以何故不得解脫？又凡夫人怖畏",
    "T32n1646_013:0344c01": "滅故，於泥洹中終不能生安隱寂滅想。",
    "T32n1646_013:0344c02": "如經中說：無我無所有，是凡夫人深怖畏",
    "T32n1646_013:0344c03": "處。又於無想中生愚癡心，若於泥洹不",
    "T32n1646_013:0344c04": "生寂滅安隱想者，云何當能滅心？又凡夫",
    "T32n1646_013:0344c05": "法要因上地能捨下地，是故無能滅心因",
    "T32n1646_013:0344c06": "緣，但以定力細想現前心不覺故自謂無",
    "T32n1646_013:0344c07": "想，若起麁想即時退墮。如少智人名曰無",
    "T32n1646_013:0344c08": "智，如食少醎名為無醎，如迷悶失念、蟄",
    "T32n1646_013:0344c09": "虫氷魚。如說非想非非想處，此中亦爾，雖",
    "T32n1646_013:0344c10": "實有想隨世俗故說名無想。",
    "T32n1646_013:0344c11": "171 滅盡定品滅盡定品第一百七十一",
    "T32n1646_013:0344c12": "過一切非想非非想處，身證想受滅。問曰：",
    "T32n1646_013:0344c13": "何故諸禪中不說過一切，無色定中不說",
    "T32n1646_013:0344c14": "滅耶？答曰：我說諸禪定中皆有覺觀喜",
    "T32n1646_013:0344c15": "樂等法，是故不說過一切也。問曰：無邊",
    "T32n1646_013:0344c16": "虛空處有色心，此事已明，故無色中亦不應",
    "T32n1646_013:0344c17": "說過一切。答曰：若入無邊虛空定中，得",
    "T32n1646_013:0344c18": "脫色心，而不得脫覺觀等法。復有人言，",
    "T32n1646_013:0344c19": "若說過、滅、沒，皆義一而異名。又無色中定",
    "T32n1646_013:0344c20": "心堅固，下地中心為散亂所壞，是故不說",
    "T32n1646_013:0344c21": "過一切。問曰：若俱說有刺棘，謂色相等，",
    "T32n1646_013:0344c22": "何故說心堅固耶？答曰：雖俱說刺棘，亦名",
    "T32n1646_013:0344c23": "第四禪為無動。如是無色定中定力大故，",
    "T32n1646_013:0344c24": "得名堅固。問曰：學人不應得滅盡定，以",
    "T32n1646_013:0344c25": "未過一切非想非非想處故。答曰：學人能",
    "T32n1646_013:0344c26": "見非想非非想處一切行滅，但未能令其",
    "T32n1646_013:0344c27": "不生，故得說過。問曰：若此中意以泥洹為",
    "T32n1646_013:0344c28": "滅者，汝先言九次第中滅是心心數滅，是",
    "T32n1646_013:0344c29": "則相違。答曰：滅定二種，一者諸煩惱盡、",
    "T32n1646_013:0345a01": "二煩惱未盡，煩惱盡者在解脫中，煩惱未盡",
    "T32n1646_013:0345a02": "者在次第中。一滅煩惱故名滅定、二滅心",
    "T32n1646_013:0345a03": "心數法故名滅定，滅煩惱是第八解脫，亦",
    "T32n1646_013:0345a04": "名阿羅漢果，阿羅漢果名滅一切想令不",
    "T32n1646_013:0345a05": "復生。此中雖滅諸想，有餘結故，不能令",
    "T32n1646_013:0345a06": "更不生。問曰：若行者以九次第定能滅心",
    "T32n1646_013:0345a07": "者，須陀洹等云何能證心滅法耶？答曰：九",
    "T32n1646_013:0345a08": "次第中滅名為大滅，若人善修諸禪定，道心",
    "T32n1646_013:0345a09": "力強故能得此滅。若無斯力則但有滅，不",
    "T32n1646_013:0345a10": "能如是為大力故，說次第定。餘處亦有",
    "T32n1646_013:0345a11": "心滅，如第四禪中能滅心心數法入於無",
    "T32n1646_013:0345a12": "想，初禪等中何故無滅？又餘處亦應有滅",
    "T32n1646_013:0345a13": "心義，如經中說：須陀洹等皆能證滅，但心",
    "T32n1646_013:0345a14": "滅名滅，更無餘法滅。故知離此九地亦有",
    "T32n1646_013:0345a15": "心滅。問曰：若滅盡定能滅一切心心數法，",
    "T32n1646_013:0345a16": "何故但說想受滅耶？答曰：一切心皆名為",
    "T32n1646_013:0345a17": "受。是受二種，一想受、二慧受。想受名有為",
    "T32n1646_013:0345a18": "緣心，以想行假名法中故。假名二種，一因",
    "T32n1646_013:0345a19": "和合假名、二法假名，是故一切有為緣心皆",
    "T32n1646_013:0345a20": "名為想。慧受名無為緣心，是故若說想受",
    "T32n1646_013:0345a21": "滅者，則為說一切滅。問曰：一切心心數法",
    "T32n1646_013:0345a22": "中受想最勝，是故獨說。所以者何？煩惱有二",
    "T32n1646_013:0345a23": "分，一愛分、二見分。受生愛分，想生見",
    "T32n1646_013:0345a24": "分。又欲色界中受勝，無色界中想勝，是故但",
    "T32n1646_013:0345a25": "說二種。又諸識處中但說受想，識處從心",
    "T32n1646_013:0345a26": "起故即名為行。又若說受想滅，則說一切",
    "T32n1646_013:0345a27": "心心數滅，以諸心數不相離故。答曰：不",
    "T32n1646_013:0345a28": "然，汝言勝故獨說，應當說心。所以者何？處",
    "T32n1646_013:0345a29": "處經中說心為王，亦是二分煩惱所依，亦",
    "T32n1646_013:0345b01": "以心差別故名為受想，故應說心。又說心",
    "T32n1646_013:0345b02": "則易，是故汝說非也。問曰：此定何故說身",
    "T32n1646_013:0345b03": "證耶？答曰：八解脫皆應說身證。又是滅法",
    "T32n1646_013:0345b04": "非言所了，故說身證。如觸水者則知冷",
    "T32n1646_013:0345b05": "相，非聞能知，此事亦爾。又此是無心法，故",
    "T32n1646_013:0345b06": "應以身證。問曰：汝說滅定是無心法，此義",
    "T32n1646_013:0345b07": "不然。所以者何？入此定者是眾生，世間無",
    "T32n1646_013:0345b08": "有無心眾生，是故不然。又經中說：命、熱、識",
    "T32n1646_013:0345b09": "此三法常不相離。故無滅心。又一切眾生",
    "T32n1646_013:0345b10": "皆以四食得存，入滅盡定則無諸食。所以",
    "T32n1646_013:0345b11": "者何？是人不食揣食，觸等亦滅，故無食也。",
    "T32n1646_013:0345b12": "又心從心生，若此心滅，餘心不生，無次第",
    "T32n1646_013:0345b13": "緣故，後心云何更生？又心但入無餘泥洹",
    "T32n1646_013:0345b14": "斷相續時滅，非餘處滅。如經中說：以色",
    "T32n1646_013:0345b15": "過諸欲，以無色過色，以滅過諸作念思",
    "T32n1646_013:0345b16": "惟。心為作念思惟，要以滅能過。得有餘泥",
    "T32n1646_013:0345b17": "洹則垢心滅，得無餘泥洹則無垢心滅，此",
    "T32n1646_013:0345b18": "是佛法正義。又入滅定者不名為死，心",
    "T32n1646_013:0345b19": "滅名死。若滅心還生，死者亦應更生，然則",
    "T32n1646_013:0345b20": "終無有死。若滅心還生，入泥洹者亦應還",
    "T32n1646_013:0345b21": "生，然則終無解脫。而實不然，故心不滅。答",
    "T32n1646_013:0345b22": "曰：汝言無無心眾生，雖同無心而異於死。",
    "T32n1646_013:0345b23": "如經中問入滅盡定者與死有何差別？",
    "T32n1646_013:0345b24": "答曰：死者命熱識三事都滅，入滅盡定者",
    "T32n1646_013:0345b25": "但心滅而命熱不離於身。故知應有無心",
    "T32n1646_013:0345b26": "眾生。又是人心得常在，以得力故亦名有",
    "T32n1646_013:0345b27": "心，不同木石。汝言三事不相離者，為欲",
    "T32n1646_013:0345b28": "色界眾生故說，無色界中有命有識而無",
    "T32n1646_013:0345b29": "熱。又入滅盡定者有命有熱而無識，即",
    "T32n1646_013:0345c01": "此經中亦說識離於身。是故若言三事不",
    "T32n1646_013:0345c02": "相離者，隨有處說。汝言無食云何存者，",
    "T32n1646_013:0345c03": "此身已先意思食故住現在，以冷等觸故",
    "T32n1646_013:0345c04": "能持身。汝言心因心生，心與異心作因，作",
    "T32n1646_013:0345c05": "因已滅，是故能生異心。問曰：云何滅心能",
    "T32n1646_013:0345c06": "生異心？如眼已滅則不能生識。答曰：如",
    "T32n1646_013:0345c07": "已滅業能生果報，是事亦爾。又意與意識",
    "T32n1646_013:0345c08": "二事相礙，眼與眼識不如是，是故非因。汝",
    "T32n1646_013:0345c09": "言斷相續時心滅，是事不然，滅有二種，",
    "T32n1646_013:0345c10": "色滅、心滅。或色滅非心，如無色中；或心滅",
    "T32n1646_013:0345c11": "非色，如入滅定；或色心俱滅，如斷相續",
    "T32n1646_013:0345c12": "時。汝言入滅盡定不名死者，是人命熱不",
    "T32n1646_013:0345c13": "滅，死者三事都滅，是則為異。又此人因命",
    "T32n1646_013:0345c14": "熱故心能更生，死者不爾。汝言若滅心還",
    "T32n1646_013:0345c15": "生則無解脫，是事不然。所以者何？入泥洹",
    "T32n1646_013:0345c16": "者先業所受命熱識滅，不期更生。此人命",
    "T32n1646_013:0345c17": "熱不滅，先期心生，如滅盡定品中說，入滅",
    "T32n1646_013:0345c18": "盡定者，因是六入及身命故還能起，是故",
    "T32n1646_013:0345c19": "心能更生。入泥洹者心更不生，故知此定",
    "T32n1646_013:0345c20": "無心。問曰：何故施起此定者能得現報？",
    "T32n1646_013:0345c21": "答曰：從此定起心深寂滅，如經中說：起滅",
    "T32n1646_013:0345c22": "定者心順泥洹。又是人禪定力強，依此定",
    "T32n1646_013:0345c23": "故智慧亦大，智慧大故能令施者得勝果報。",
    "T32n1646_013:0345c24": "如人供養百千聲聞不如一佛，是中皆以",
    "T32n1646_013:0345c25": "智慧為勝，不在斷結，是事亦爾。又入此",
    "T32n1646_013:0345c26": "定者，以多善法勳修其心，故生大果，如",
    "T32n1646_013:0345c27": "善治田所收必多。又施能厭世者則得",
    "T32n1646_013:0345c28": "大報，起滅定者深惡世間，是故供養為勝。",
    "T32n1646_013:0345c29": "又施淨心者得大果報，非垢心者，此人",
    "T32n1646_013:0346a01": "不以假名垢心，是故供養得大果報。又是",
    "T32n1646_013:0346a02": "人常在第一義諦，餘人住於世諦。又此人",
    "T32n1646_013:0346a03": "常住無諍法中。所以者何？有為緣心則有諍",
    "T32n1646_013:0346a04": "訟。又如經中說：稊稗害禾、貪欲害心。是故",
    "T32n1646_013:0346a05": "施無欲人得大果報。貪欲因緣謂假名相，",
    "T32n1646_013:0346a06": "起此定者緣泥洹故，離假名相。又經中說：",
    "T32n1646_013:0346a07": "若人受檀越供已入無量定，是檀越以此",
    "T32n1646_013:0346a08": "因緣得無量福。起滅定者，緣泥洹心是",
    "T32n1646_013:0346a09": "名無量，此滅亦是無量，得無量福，故能得",
    "T32n1646_013:0346a10": "現報。又以八功德嚴此福田，泥洹緣心是",
    "T32n1646_013:0346a11": "真正見，餘分隨從，是故能生現報。問曰：有",
    "T32n1646_013:0346a12": "人言，滅盡定是心不相應行，亦名世間法。此",
    "T32n1646_013:0346a13": "事云何？答曰：如上說，起此定者有深寂滅",
    "T32n1646_013:0346a14": "等諸功德，是功德世間所不應有。問曰：滅",
    "T32n1646_013:0346a15": "盡定名為遮法，以此法故令心不生，是",
    "T32n1646_013:0346a16": "故應名心不相應行。如鐵得火則無黑相，",
    "T32n1646_013:0346a17": "離火還生，此事亦爾。答曰：若爾者，泥洹亦",
    "T32n1646_013:0346a18": "應是心不相應行。所以者何？因泥洹故餘",
    "T32n1646_013:0346a19": "陰不生。若泥洹非心不相應行者，此定亦",
    "T32n1646_013:0346a20": "不應名不相應行，但諸行者法應如是，入",
    "T32n1646_013:0346a21": "此定中隨所願故心能不生，是故不應說",
    "T32n1646_013:0346a22": "名不相應行。問曰：此定如是次第入者，亦",
    "T32n1646_013:0346a23": "應次第起耶？答曰：亦次第起，漸入麁心。問",
    "T32n1646_013:0346a24": "曰：經中說初起滅盡定者觸三種觸，所謂",
    "T32n1646_013:0346a25": "無動、無相、無所有。何故如是？答曰：無為緣心",
    "T32n1646_013:0346a26": "中所有觸，名無動、無相、無所有。無動即是空，",
    "T32n1646_013:0346a27": "有為緣心輕故有動，所謂取色受等。空中無",
    "T32n1646_013:0346a28": "相，無相中無貪等所有。此無心者初緣泥",
    "T32n1646_013:0346a29": "洹、後緣有為，故說起時觸三種觸。問曰：有",
    "T32n1646_013:0346b01": "人言，入滅盡定心是有漏，起定心或有漏",
    "T32n1646_013:0346b02": "或無漏。是事云何？答曰：非有漏。行者欲入",
    "T32n1646_013:0346b03": "此定，先來破壞一切有為，破已故入。起時泥",
    "T32n1646_013:0346b04": "洹緣心現前，故知俱是無漏。問曰：經中說，行",
    "T32n1646_013:0346b05": "者入滅盡定不自念入，起時亦不自念。",
    "T32n1646_013:0346b06": "若爾，云何能入？答曰：常修習故定力堅強，雖",
    "T32n1646_013:0346b07": "不自念而能得入。又此行者從斷有為爾",
    "T32n1646_013:0346b08": "來入滅，若不制心令緣有為則不名入，",
    "T32n1646_013:0346b09": "是故經說：入此定者先調習心故能得入。",
    "T32n1646_013:0346b10": "問曰：若無異空可得，修無為緣心更得何",
    "T32n1646_013:0346b11": "利？答曰：久修習故，定則堅固、知見明了。如有",
    "T32n1646_013:0346b12": "為緣心見念念滅，亦無異念念滅，但久修習",
    "T32n1646_013:0346b13": "則心堅固，此事亦爾。",
    "T32n1646_013:0346b14": "172 十一切處品十一切處品第一百七十二",
    "T32n1646_013:0346b15": "不壞前緣、心力自在，名一切處。行者取少",
    "T32n1646_013:0346b16": "相已，以信解力令其增廣。所以者何？此攝",
    "T32n1646_013:0346b17": "心力，若入實中則皆能令空，入信解中皆",
    "T32n1646_013:0346b18": "能令隨先所取相。問曰：何者是信解性？答",
    "T32n1646_013:0346b19": "曰：青等諸色無量，略說其本有四。地等四",
    "T32n1646_013:0346b20": "大是四色本，能破此八事是名虛空。以識",
    "T32n1646_013:0346b21": "能知無邊空，故亦名無邊。所以者何？非有",
    "T32n1646_013:0346b22": "邊法能取無邊。是名為十。問曰：地中實有",
    "T32n1646_013:0346b23": "水等，行者云何能觀但是地耶？答曰：久習",
    "T32n1646_013:0346b24": "此觀常取地相，後但見地不見餘物。問曰：",
    "T32n1646_013:0346b25": "行者所見地相，實為地不？答曰：以信解力",
    "T32n1646_013:0346b26": "故見為地，非實為地。問曰：若變化力有",
    "T32n1646_013:0346b27": "所變化，亦非實耶？答曰：變化以定力成，故",
    "T32n1646_013:0346b28": "所作皆實，所謂光明及水火等。問曰：有論師",
    "T32n1646_013:0346b29": "言，八一切處但在第四禪中。是事云何？答",
    "T32n1646_013:0346c01": "曰：若在欲界及三禪中，有何咎耶？後二一",
    "T32n1646_013:0346c02": "切處各當自地。此十皆是有漏，以不壞緣",
    "T32n1646_013:0346c03": "故。問曰：虛空相非破色耶？答曰：行者亦以",
    "T32n1646_013:0346c04": "信解取眼鼻等空相為空，不能直破實",
    "T32n1646_013:0346c05": "色，是故亦名信解。問曰：經中說，入一切地",
    "T32n1646_013:0346c06": "定者，念地即是我、我即是地。何故作如是",
    "T32n1646_013:0346c07": "念？答曰：行者見心遍滿，故生此念：一切是",
    "T32n1646_013:0346c08": "我。問曰：有人言，此定但緣欲界繫地等。是",
    "T32n1646_013:0346c09": "事云何？答曰：若緣一切欲色界繫地等，有何",
    "T32n1646_013:0346c10": "咎耶？假令此定更緣餘法，復有何咎？又此",
    "T32n1646_013:0346c11": "定是信解觀虛妄緣，無有不虛地等。問曰：",
    "T32n1646_013:0346c12": "佛弟子亦觀地等，是事云何？答曰：學人若觀，",
    "T32n1646_013:0346c13": "皆為破壞。問曰：實非一切皆是地等，云何",
    "T32n1646_013:0346c14": "此定非顛倒耶？答曰：此觀中有癡分，以此",
    "T32n1646_013:0346c15": "觀中起我見故。不淨等觀雖非真實，而隨",
    "T32n1646_013:0346c16": "順離欲，此觀不爾，故有癡分。問曰：何故不",
    "T32n1646_013:0346c17": "觀受等無邊，但觀識耶？答曰：可取是地等，",
    "T32n1646_013:0346c18": "取者是識，是故見識不見受等。又先說受",
    "T32n1646_013:0346c19": "等皆心之差別。又行者不見受等遍滿，以",
    "T32n1646_013:0346c20": "不一切處受苦樂故。佛弟子若行此定，",
    "T32n1646_013:0346c21": "為壞緣故。所以者何？此緣是行者所貪著",
    "T32n1646_013:0346c22": "處，若不破壞則同凡夫。",
    "T32n1646_013:0346c23": "173 無常想品無常想品第一百七十三",
    "T32n1646_013:0346c24": "無常想、苦想、無我想、食厭想、一切世間不可樂",
    "T32n1646_013:0346c25": "想、不淨想、死想、斷想、離想、滅想。無常想者，謂",
    "T32n1646_013:0346c26": "無常法中定知無常。問曰：何故一切無常？答",
    "T32n1646_013:0346c27": "曰：是一切法皆從緣生，因緣壞故皆歸無",
    "T32n1646_013:0346c28": "常。問曰：不然，有法雖從緣生而非無常，",
    "T32n1646_013:0346c29": "如外經說：為三祠者得生常處。又梵世",
    "T32n1646_013:0347a01": "身常。答曰：汝法中亦說，釋提桓因能作百",
    "T32n1646_013:0347a02": "祠，亦復退墮。又偈中說：多諸帝釋等，造過百",
    "T32n1646_013:0347a03": "千祠，皆悉無常盡。百千祠者猶不在，故知",
    "T32n1646_013:0347a04": "三祠非常。又釋提桓因及天王等身分亦盡，",
    "T32n1646_013:0347a05": "是故從緣生法無有常者。又汝法中以韋",
    "T32n1646_013:0347a06": "陀為貴，韋陀中說由智慧故得不死法。",
    "T32n1646_013:0347a07": "如說見日色大人過於世性，先隨順此人",
    "T32n1646_013:0347a08": "意，能得不死道，更無餘道。小人神小、大人",
    "T32n1646_013:0347a09": "神大，常在身中，若人不知此神相者，雖復",
    "T32n1646_013:0347a10": "讀誦韋陀等經，無所益也。又梵世身皆是",
    "T32n1646_013:0347a11": "無常。何以知之？汝法中說，梵王亦常祀祠",
    "T32n1646_013:0347a12": "持戒，為諸功德。若知身常，何故為福？又聞",
    "T32n1646_013:0347a13": "汝經中說，諸梵王有惡婬欲，若有婬欲必",
    "T32n1646_013:0347a14": "有瞋等一切煩惱，若有煩惱必有罪業，",
    "T32n1646_013:0347a15": "如是罪人云何當能得常解脫？又非一切",
    "T32n1646_013:0347a16": "神仙皆為天祠，亦不一切行梵天道，若此",
    "T32n1646_013:0347a17": "是常則盡應為之。又一切萬物皆悉無常。所",
    "T32n1646_013:0347a18": "以者何？若地水火風大，劫盡時更無有餘。",
    "T32n1646_013:0347a19": "又時轉如輪，故知無常。又成就戒定慧等無",
    "T32n1646_013:0347a20": "量功德，諸大聖人定光佛等，及辟支佛、摩訶",
    "T32n1646_013:0347a21": "三摩等劫初諸王皆悉無常，當有何物常",
    "T32n1646_013:0347a22": "耶？又佛自說：一切生法皆無常定相。如《牛",
    "T32n1646_013:0347a23": "糞經》中說，佛以少牛糞示諸比丘：無爾所",
    "T32n1646_013:0347a24": "色常定不變。是經中廣說釋梵轉輪諸王果",
    "T32n1646_013:0347a25": "報亦盡，故知一切無常。又三界一切皆有",
    "T32n1646_013:0347a26": "壽量，阿鼻地獄極壽一劫，僧伽陀地獄壽",
    "T32n1646_013:0347a27": "命半劫，餘則或多或少。龍等極多亦壽一",
    "T32n1646_013:0347a28": "劫，餓鬼極多壽七萬歲。弗于逮壽二百五",
    "T32n1646_013:0347a29": "十歲，拘耶尼壽五百歲，欝單越定壽千歲，",
    "T32n1646_013:0347b01": "閻浮提壽或無量劫或十歲。四天王天壽",
    "T32n1646_013:0347b02": "五百歲，乃至有頂壽八萬劫。故知三界一切",
    "T32n1646_013:0347b03": "無常。又以三種信信知無常，現見中無有",
    "T32n1646_013:0347b04": "法常，聖人所說中亦無法常，比知中亦無",
    "T32n1646_013:0347b05": "有常，要先現見後比知故。又若有處常，何",
    "T32n1646_013:0347b06": "有智者滅一切法而求解脫？誰不欲與所",
    "T32n1646_013:0347b07": "愛常共同止受諸樂者？而實智者皆求解",
    "T32n1646_013:0347b08": "脫，故知生法無得常者。又復當說一切生法",
    "T32n1646_013:0347b09": "皆念念滅，尚無暫住，況有常耶？問曰：修",
    "T32n1646_013:0347b10": "無常想能辦何事？答曰：能破煩惱，如經中",
    "T32n1646_013:0347b11": "說：善修無常想，能壞一切欲染、色染及無色",
    "T32n1646_013:0347b12": "染、掉慢、無明。問曰：不然，此無常想亦增貪",
    "T32n1646_013:0347b13": "欲，如人覺知盛年不久則深著婬欲，知",
    "T32n1646_013:0347b14": "華不久鮮則速用為樂，知他妙色非已常",
    "T32n1646_013:0347b15": "有則駛增婬欲。如是隨知無常則生貪",
    "T32n1646_013:0347b16": "著，故無常想不壞貪欲。亦有人知無常",
    "T32n1646_013:0347b17": "故而為殺等。又乃至畜生皆知無常，而亦",
    "T32n1646_013:0347b18": "不能破諸煩惱。是故修無常想無所利",
    "T32n1646_013:0347b19": "益。答曰：以無常故生別離苦、失盛年安樂",
    "T32n1646_013:0347b20": "壽命富貴，智者以此則不生喜心，無喜心",
    "T32n1646_013:0347b21": "故不生貪心。因受故愛，受滅則愛滅，故無",
    "T32n1646_013:0347b22": "常想能斷貪欲。又若法無常即為無我，行者",
    "T32n1646_013:0347b23": "能觀無常無我則不生我心，無我心故無",
    "T32n1646_013:0347b24": "我所心，我我所無故何所貪欲？又能修習無",
    "T32n1646_013:0347b25": "常想者，於自他身見念念死，云何生貪？",
    "T32n1646_013:0347b26": "又行者隨所求事皆無常壞敗，則為所誑，",
    "T32n1646_013:0347b27": "以虛誑故不生貪著，如小兒尚知空捲",
    "T32n1646_013:0347b28": "誑故不生貪著。又眾生不喜不牢固事，",
    "T32n1646_013:0347b29": "如人不憙朽故器物，亦如女人聞某男子",
    "T32n1646_013:0347c01": "命不過七日，雖復盛年端正尊貴勢力，誰",
    "T32n1646_013:0347c02": "當喜者？是人正以無常想故不生貪著。又",
    "T32n1646_013:0347c03": "智者常習別離想，故不樂和合。所以者何？",
    "T32n1646_013:0347c04": "智者憶念退墮等苦，乃至天欲尚不生貪，",
    "T32n1646_013:0347c05": "但求解脫。汝言無常增貪欲者，是事不然，",
    "T32n1646_013:0347c06": "若人未斷我慢，見外物無常故生憂悲，失",
    "T32n1646_013:0347c07": "所愛惜故生貪求。是凡夫人除捨欲樂，更",
    "T32n1646_013:0347c08": "不知離苦，猶如嬰兒為母所打還來趣母。",
    "T32n1646_013:0347c09": "智者知苦因猶在苦不可滅，即捨苦因，",
    "T32n1646_013:0347c10": "所謂五陰。又此行者壞裂內陰得無我心，",
    "T32n1646_013:0347c11": "雖失外物不生憂惱。得無我者，更何所",
    "T32n1646_013:0347c12": "求？無常想者亦無所求。又此無常想若未",
    "T32n1646_013:0347c13": "能生苦無我想，則不名具足能破煩惱。故",
    "T32n1646_013:0347c14": "經中說：應一心正觀五陰無常。若不壞內",
    "T32n1646_013:0347c15": "陰，見外物無常，以有我心故生憂悲，此則",
    "T32n1646_013:0347c16": "不名正觀。又人雖見無常亦不生厭離，",
    "T32n1646_013:0347c17": "如屠獵等。是人雖知無常，不名善習。又人",
    "T32n1646_013:0347c18": "雖能正觀而不能常勤修習，則貪心間錯，",
    "T32n1646_013:0347c19": "故說一心。又人少修無常而多煩惱，則不",
    "T32n1646_013:0347c20": "能壞，如藥少病多。此事亦爾，故說一心正",
    "T32n1646_013:0347c21": "觀無常能破煩惱。又知法無常，是名真智",
    "T32n1646_013:0347c22": "慧，真智慧中無有貪等煩惱。所以者何？",
    "T32n1646_013:0347c23": "以無明因緣故有貪等，當知無常非增貪",
    "T32n1646_013:0347c24": "欲。又無常想能滅一切煩惱，行者若知此物",
    "T32n1646_013:0347c25": "無常則無有貪。又知此人必自當死，何為",
    "T32n1646_013:0347c26": "生瞋？何有智人瞋將死者？又若法無常，云",
    "T32n1646_013:0347c27": "何以此而生高心？又知諸法無常性故則",
    "T32n1646_013:0347c28": "不生癡，以無癡故亦無疑等。故知無常相",
    "T32n1646_013:0347c29": "違諸煩惱。",
    "T32n1646_013:0348a01": "174 苦想品苦想品第一百七十四",
    "T32n1646_013:0348a02": "若法侵惱是名為苦。是苦三種，苦苦、壞苦、",
    "T32n1646_013:0348a03": "行苦。現在實苦，謂刀杖等，是名苦苦。若愛",
    "T32n1646_013:0348a04": "別離時所有苦生，謂妻子等，是名壞苦。若",
    "T32n1646_013:0348a05": "得空無我心，知有為法皆能侵惱，是名",
    "T32n1646_013:0348a06": "行苦。隨此苦心，名為苦想。問曰：若修苦想",
    "T32n1646_013:0348a07": "得何等利？答曰：是苦想有厭離果。所以者",
    "T32n1646_013:0348a08": "何？修苦想者無依貪憙，無此喜故則無",
    "T32n1646_013:0348a09": "有愛。又行者若能知法是苦則不受諸行，",
    "T32n1646_013:0348a10": "若法雖無常無我不能生苦則終不捨，以",
    "T32n1646_013:0348a11": "苦故捨，以捨苦故於苦得脫。又一切眾生",
    "T32n1646_013:0348a12": "最所怖畏所謂是苦，若少壯老年賢愚貴賤",
    "T32n1646_013:0348a13": "知此苦相皆生厭離。一切行人於泥洹中能",
    "T32n1646_013:0348a14": "生安隱寂滅心者，皆於生死生苦想故。何",
    "T32n1646_013:0348a15": "以知之？若眾生為欲界繫苦所惱，則於初",
    "T32n1646_013:0348a16": "禪生寂滅想，如是展轉乃至有頂苦之所",
    "T32n1646_013:0348a17": "惱，則於泥洹生寂滅想。又生死中所有過",
    "T32n1646_013:0348a18": "咎謂苦是也，如經中說：色中過者，謂色無",
    "T32n1646_013:0348a19": "常壞敗苦相。又以無明故貪著此苦。何以",
    "T32n1646_013:0348a20": "知之？眾生於真苦中生樂想故，深生苦",
    "T32n1646_013:0348a21": "想則得厭離，是故佛言：我為能覺苦者",
    "T32n1646_013:0348a22": "說苦諦。此中佛因世諦示如是義，隨一切",
    "T32n1646_013:0348a23": "天人世間生樂想處，我諸弟子於中生苦",
    "T32n1646_013:0348a24": "想，生苦想已則能厭離。又極愚癡處，謂於",
    "T32n1646_013:0348a25": "苦中而生樂想，以此想故一切眾生往來",
    "T32n1646_013:0348a26": "生死、心識惱亂，若得苦想則得解脫。又以",
    "T32n1646_013:0348a27": "四食能致後身，以此苦想能斷諸食，如子",
    "T32n1646_013:0348a28": "肉食、如無皮牛食、如火聚食、如百矟刺食。",
    "T32n1646_013:0348a29": "如是說四食中皆是苦義，以此苦想能斷",
    "T32n1646_013:0348b01": "諸食。又修苦想者意不樂住四識處中，皆",
    "T32n1646_013:0348b02": "見苦故。如癡蛾投火以樂想故，智者知火",
    "T32n1646_013:0348b03": "能燒則能遠離。凡夫亦爾，無明癡故投後身",
    "T32n1646_013:0348b04": "火，智者以苦想故能得解脫。又一切三界",
    "T32n1646_013:0348b05": "皆是苦苦因緣，於中苦受，是苦能生苦受，",
    "T32n1646_013:0348b06": "是苦因緣，雖不即苦久必能生，是故當觀",
    "T32n1646_013:0348b07": "世間一切皆苦，生厭離心、不受諸法，則得",
    "T32n1646_013:0348b08": "解脫。",
    "T32n1646_013:0348b09": "175 無我想品無我想品第一百七十五",
    "T32n1646_013:0348b10": "行者見一切法皆破壞相，若著色為我，是",
    "T32n1646_013:0348b11": "色敗壞，知是敗壞相故則離我心，受等亦",
    "T32n1646_013:0348b12": "爾。如人為山水所漂，有所攬捉皆斷脫",
    "T32n1646_013:0348b13": "失。行者亦爾，所計為我，見此物壞則知無",
    "T32n1646_013:0348b14": "我，是故於無我中修無我想。問曰：修無我",
    "T32n1646_013:0348b15": "想得何等利？答曰：修無我想者能具苦想，",
    "T32n1646_013:0348b16": "凡夫以我想故於實苦中不能見苦，以",
    "T32n1646_013:0348b17": "無我想故於少苦中尚覺其惱。又於無我",
    "T32n1646_013:0348b18": "想故能行捨心。所以者何？以我想故畏我",
    "T32n1646_013:0348b19": "永失，若能實知但失於苦、無我可失則能",
    "T32n1646_013:0348b20": "行捨。又以無我想能得常樂。所以者何？",
    "T32n1646_013:0348b21": "一切無常，是中若生我我所心，則謂我當",
    "T32n1646_013:0348b22": "無、我所亦無，則常有苦。若作是念：無我我",
    "T32n1646_013:0348b23": "所。諸法壞時則不生苦。又行者以無我想",
    "T32n1646_013:0348b24": "故心得清淨。所以者何？一切煩惱皆從我",
    "T32n1646_013:0348b25": "見生，以此事益我故生貪欲，此事損我故",
    "T32n1646_013:0348b26": "生瞋恚，以此是我即生憍慢，我命終後當",
    "T32n1646_013:0348b27": "作不作即生見疑。如是皆以我故起諸煩",
    "T32n1646_013:0348b28": "惱。以無我想故諸煩惱斷，煩惱斷故心得",
    "T32n1646_013:0348b29": "清淨，心清淨故能等金石栴檀刀斧稱讚",
    "T32n1646_013:0348c01": "毀罵，心離憎愛安隱寂滅。故知無我想者",
    "T32n1646_013:0348c02": "心得清淨。又除無我想，更無餘道能得解",
    "T32n1646_013:0348c03": "脫。所以者何？說有我者若知無我無我所",
    "T32n1646_013:0348c04": "有，能生如是決定心時，即得解脫。問曰：",
    "T32n1646_013:0348c05": "不然，或以無我想更生貪心，如貪女色，",
    "T32n1646_013:0348c06": "皆以非我親故，隨以非我能集罪福。所以",
    "T32n1646_013:0348c07": "者何？自損益身則無罪福。答曰：有我心者",
    "T32n1646_013:0348c08": "能生貪欲，於自身中生男子相，於他身中",
    "T32n1646_013:0348c09": "生女人相，然後貪著。又貪著之起皆由",
    "T32n1646_013:0348c10": "假名，彼相即是假名，故非無我而生貪心。",
    "T32n1646_013:0348c11": "又無我心者不集諸業，如阿羅漢斷我想",
    "T32n1646_013:0348c12": "故諸業不集。此無我想，能斷一切煩惱及業，",
    "T32n1646_013:0348c13": "故應修習。",
    "T32n1646_013:0348c14": "成實論卷第十三"
}