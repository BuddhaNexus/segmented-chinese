{
    "X54n0873_005:0352a11": "肇論略注卷五",
    "X54n0873_005:0352a13": "明匡山沙門憨山釋　德清　述",
    "X54n0873_005:0352a14": "涅槃無名論第四",
    "X54n0873_005:0352a15": "涅槃無名論者。以所論者涅槃。故以為題。言涅槃",
    "X54n0873_005:0352a16": "者。梵語也。此云圓寂。謂五住究盡為圓。二死永亡",
    "X54n0873_005:0352a17": "為寂。乃寂滅一心之異稱。清淨法身之真體。非死",
    "X54n0873_005:0352a18": "之謂也。以三世諸佛曠劫修因。證此一心之體。名",
    "X54n0873_005:0352a19": "為法身。以酬廣大之因。名為報身。隨機益物。名為",
    "X54n0873_005:0352a20": "化身。一切諸佛皆具三身。法身為體。化身為用。有",
    "X54n0873_005:0352a21": "感即現。無感即隱。隱而不現。圓歸一心。攝用歸體。",
    "X54n0873_005:0352a22": "名為入滅。是稱涅槃。非生死之謂也。以此一心。五",
    "X54n0873_005:0352a23": "住煩惱不能覆。故曰圓。二種生死不能羈。故云寂。",
    "X54n0873_005:0352a24": "故教約出處。說有四種。一自性涅槃。謂即此一心。",
    "X54n0873_005:0352b01": "名為法身。偏一切處。為諸法體。名為自性本來寂",
    "X54n0873_005:0352b02": "滅。所謂有佛無佛性相常住。一切眾生本來滅度。",
    "X54n0873_005:0352b03": "不復更滅。故云自性涅槃。二有餘涅槃。謂三乘所",
    "X54n0873_005:0352b04": "證。無明未盡。變易未亡。證理未圓。三皆有餘。故亦",
    "X54n0873_005:0352b05": "稱涅槃。三無餘涅槃。即修成之佛。妄盡真窮。體用",
    "X54n0873_005:0352b06": "不二。亦名所證無上大涅槃果。故名無餘。四無住",
    "X54n0873_005:0352b07": "涅槃。謂一切聖人。不處有為。不住無為。二邊不住",
    "X54n0873_005:0352b08": "中道不安。動靜為二。總名涅槃。故云無住。此四種",
    "X54n0873_005:0352b09": "名。但約體用之稱。其實一心名相俱寂。故云無名。",
    "X54n0873_005:0352b10": "所謂生死及涅槃。二俱不可得。故云無名。是為不",
    "X54n0873_005:0352b11": "生不滅常住一心之都稱耳。前不遷不真為所觀",
    "X54n0873_005:0352b12": "之境。般若為能觀之智。三皆是因。以此涅槃乃所",
    "X54n0873_005:0352b13": "證之果。故以為論。",
    "X54n0873_005:0352b14": "奏秦王表",
    "X54n0873_005:0352b15": "什師入滅。論主追慕無已。因作涅槃無名論。以稱",
    "X54n0873_005:0352b16": "述所證之德。不異於佛。以讚揚之。言雖以前般若",
    "X54n0873_005:0352b17": "乃能證之智為因。涅槃為所證之果。其意實為什",
    "X54n0873_005:0352b18": "師而發。論成。表獻秦主。故首列其表文。",
    "X54n0873_005:0352b19": "僧肇言。(對人主而不稱臣者。以方外自處也。所謂不事王候。高尚其事。天子雖尊。不以臣禮待之",
    "X54n0873_005:0352b20": "也)肇聞天得一以清。地得一以寧。君王得一以治天",
    "X54n0873_005:0352b21": "下。(天得一等語。用老子。一謂大道之元也。老宗自然。名為大道。論宗一心。同文義異)伏惟陛",
    "X54n0873_005:0352b22": "下。叡(聖也)哲(智也)欽(敬也)明(謂明德)道與神會。(道謂涅槃大道。秦王妙契。故曰",
    "X54n0873_005:0352b23": "神會)妙契環中。(莊子樞得其環中。以應無窮。謂秦王妙悟中道故)理無不統。(以悟",
    "X54n0873_005:0352b24": "一心。則理無不攝)游刃(語出莊子。庖丁解牛。迎刃而解。以喻妙智應物。則事無不理)萬機。",
    "X54n0873_005:0352c01": "(人君日有萬機)弘道終日。(謂不以萬機以妨弘道)威被蒼生。垂文作則。",
    "X54n0873_005:0352c02": "(法也)所以域中有四大。而王居一焉。",
    "X54n0873_005:0352c03": "此美秦王能妙悟一心。而具堯舜之德也。尚書。叡",
    "X54n0873_005:0352c04": "哲舜德。欽明堯德。謂秦王不唯具堯舜之德。且能",
    "X54n0873_005:0352c05": "契涅槃中道妙理。統會一心。故雖日應萬機。不妨",
    "X54n0873_005:0352c06": "弘道終日。用武興文。為世明主。所以域中四大。而",
    "X54n0873_005:0352c07": "王居一焉。語出老子。天大地大王亦大。此歎德也。",
    "X54n0873_005:0352c08": "涅槃之道。葢是三乘之所歸。(三乘同證。故曰所歸)方等之淵府。",
    "X54n0873_005:0352c09": "(方等深經之究竟理趣。故曰淵府)渺漭(汪洋無涯)希夷。(離聲離色故)絕視聽之",
    "X54n0873_005:0352c10": "域。(迴超見聞)幽致虗玄。(幽妙之理致。虗靈絕待)殆(甚也。殊也)非羣情(淺識)之",
    "X54n0873_005:0352c11": "所測。",
    "X54n0873_005:0352c12": "此歎涅槃之道。為眾聖歸趣。體絕名相。非見聞可",
    "X54n0873_005:0352c13": "及。絕待幽玄。故非淺識之可測也。",
    "X54n0873_005:0352c14": "肇以人微。猥蒙國恩。得閑居學肆。(幸列譯場)在什公門下",
    "X54n0873_005:0352c15": "十有餘載。(公十九見什。三十二歲而亡)雖眾經殊致。勝趣非一。然",
    "X54n0873_005:0352c16": "涅槃一義。常以聽習為先。但肇才識闇短。雖屢蒙誨",
    "X54n0873_005:0352c17": "喻。猶懷疑漠漠。(無知貌)為竭愚不已。亦如似有解。(未為必得",
    "X54n0873_005:0352c18": "其趣)然未經高勝先唱。不敢自決。",
    "X54n0873_005:0352c19": "此論主自敘得法之由也。謂雖刻意涅槃一義。似",
    "X54n0873_005:0352c20": "有所悟。然未經高明勝智之人印證。故不敢自決。",
    "X54n0873_005:0352c21": "不幸什公去世。諮參無所。以為永慨。",
    "X54n0873_005:0352c22": "此言什公業已入滅。咨決無由。再不復見斯人。故",
    "X54n0873_005:0352c23": "為永慨。此所以有感。故作此論。",
    "X54n0873_005:0352c24": "而陛下聖德不孤。獨與什公神契。目擊道存。快盡其",
    "X54n0873_005:0353a01": "中方寸。故能振彼玄風。以啟末俗。",
    "X54n0873_005:0353a02": "此言秦主天挺聖智。獨與什公心相印契。妙悟不",
    "X54n0873_005:0353a03": "言之表。能力振什風。以開導末俗。意謂什公雖亡。",
    "X54n0873_005:0353a04": "幸有秦王可以印心也。",
    "X54n0873_005:0353a05": "一日遇蒙答安城候姚嵩書。問無為宗極。",
    "X54n0873_005:0353a06": "姚嵩。亦秦之宗屬。以秦王先有詔云。夫道以無為",
    "X54n0873_005:0353a07": "宗。姚嵩難云。不審明道之無為。為當以何為體。蓋",
    "X54n0873_005:0353a08": "以涅槃乃無為之道。秦主答有多說。以論所引正",
    "X54n0873_005:0353a09": "言涅槃。故下引其答義。以發論端。",
    "X54n0873_005:0353a10": "何者。夫眾生所以久流轉生死者。皆由著欲故也。若",
    "X54n0873_005:0353a11": "欲止於心。即無復於生死。既無生死。潛神玄默。(亦作漠)",
    "X54n0873_005:0353a12": "與虗空合其德。是名涅槃矣。既曰涅槃。復何容有名",
    "X54n0873_005:0353a13": "於其間哉。",
    "X54n0873_005:0353a14": "此引秦王答姚嵩問無為宗極之辭。而指涅槃乃",
    "X54n0873_005:0353a15": "無為宗極。而結以無名歸之。此論主所以為茲論",
    "X54n0873_005:0353a16": "之發啟也。意謂生死乃有為之法。而以著欲為因。",
    "X54n0873_005:0353a17": "故感三界之苦果。若欲止於心。即生死永斷。既無",
    "X54n0873_005:0353a18": "生死。則勞慮永息。潛神寂漠之鄉。絕然無為。與虗",
    "X54n0873_005:0353a19": "空合其德。是名涅槃。然涅槃之道如此而已。豈容",
    "X54n0873_005:0353a20": "有名於其間哉。故以無名稱之。",
    "X54n0873_005:0353a21": "斯乃窮微言(指聖經)之美。極象外之談者也。(此讚秦王無名之說。",
    "X54n0873_005:0353a22": "妙契佛心)自非道參文殊。(謂契文殊之智)德侔慈氏。(同慈氏之悲)孰能",
    "X54n0873_005:0353a23": "宣揚玄道。為法城壍。(言若非契二聖之智悲。何以弘揚妙道。外護三寶)使夫",
    "X54n0873_005:0353a24": "大教卷而復舒。幽旨淪而更顯。(意謂涅槃大教。得什公闡明。今什公已亡。",
    "X54n0873_005:0353b01": "則妙旨已淪。今幸有秦王發明。故曰卷而復舒。淪而更顯)尋玩殷勤。不能暫捨。欣",
    "X54n0873_005:0353b02": "悟交懷。手舞弗暇。豈直當時之勝軌。方乃累劫之津",
    "X54n0873_005:0353b03": "梁矣。(論主述其慶法之歡。謂其言不但為一時雅範。且為長劫津梁)然聖旨淵(深也)玄。",
    "X54n0873_005:0353b04": "(妙也)理微(幽微)言約。(簡也)可以匠(法也)彼先進。(宿學之人)拯(援引也)拔",
    "X54n0873_005:0353b05": "(提也)高士。(高尚之士)懼言題之流。(執言語名字之流)或未盡上(尊人主為",
    "X54n0873_005:0353b06": "上)意。庶(近也)擬(擬議)孔易十翼之作。(伏羲畫卦。文王爻辭。周公繫辭。孔子作十",
    "X54n0873_005:0353b07": "翼以贊之。即上彖下彖等)豈貪豐文。(非貪豐富其文。以誇其美)圖以弘顯幽旨。",
    "X54n0873_005:0353b08": "(圖以弘揚顯發涅槃之幽旨)輒作涅槃無名論。論有九折十演。(以法",
    "X54n0873_005:0353b09": "十翼)博(廣也)采(取也)眾經。託(取託)證(印證)成喻。以仰述陛下無名",
    "X54n0873_005:0353b10": "之致。豈曰關詣神心。(非散關涉聖神之心)窮究遠當。(亦不敢言窮究高遠",
    "X54n0873_005:0353b11": "必當之理)聊以擬(倣効也)議(軌則)玄門。(涅槃玄門)班喻學徒耳。(布曉後學",
    "X54n0873_005:0353b12": "耳)論末章云。(秦王答姚嵩書末章)諸家通第一義諦。皆云廓然",
    "X54n0873_005:0353b13": "空寂。無有聖人。(比時諸家。計勝義空寂。不容有聖)吾常以為太甚徑",
    "X54n0873_005:0353b14": "庭。(莊子語。意謂太甚邈遠)不近人情。若無聖人。知無者誰。(吾常下。秦",
    "X54n0873_005:0353b15": "王答姚嵩之辭。謂無聖之說。與理乖差。其言邈遠。不近人情。若無聖人。知無者誰。意必有聖為證理之人)實",
    "X54n0873_005:0353b16": "如明詔。實如明詔。(此論主印可秦王有理之談當理。故再稱之)夫道恍惚",
    "X54n0873_005:0353b17": "窈冥。其中有精。(二語用老子。恍兮忽。其中有物。窈兮冥。其中有精。意指精者即為聖人。似",
    "X54n0873_005:0353b18": "未穩當)若無聖人。誰與道遊。(意謂能證聖諦第一義。是為聖人。非聖義諦中有聖",
    "X54n0873_005:0353b19": "人也。下云出處異號。故云與道遊)頃諸學徒。莫不躊躇(不進之貌)道門。怏",
    "X54n0873_005:0353b20": "怏(不決之意)此旨。懷疑終日。莫之能正。(謂一時學人。聞無聖之說。皆猶豫不",
    "X54n0873_005:0353b21": "進。於入道之門。不決此理。故懷疑終日。無與正者)幸遭(逢也)高判。宗徒[巾*畫](裂帛聲)",
    "X54n0873_005:0353b22": "然。(謂幸逢秦王有聖之論。乃高遠判決。故宗徒之疑。[巾*畫]然盡裂)扣關(入道之人)之儔。蔚",
    "X54n0873_005:0353b23": "(盛貌)登玄室。(言一時學人。聞秦主之論。其疑盡決。扣關入道之人。蔚然登堂入室)真可謂",
    "X54n0873_005:0353b24": "法輪再轉於閻浮。道光重映於千載者矣。(謂當時之疑無能決",
    "X54n0873_005:0353c01": "之。即有談者未必見信。幸遇王言其出如綸。故無不宗仰。一言之重。可謂法輪再轉。道光重映矣)今",
    "X54n0873_005:0353c02": "演論之作旨。曲辨涅槃無名之體寂。(止息也)彼廓然排",
    "X54n0873_005:0353c03": "方外之談。(方外。謂遊方之外。謂學佛者。當時流輩。有宗廓然無聖者。遂起斷見。謂絕無聖人。因",
    "X54n0873_005:0353c04": "排斥聖為權現非真。撥無因果。恥修行者以為著相。是以喧然以為得。莫能正者。今幸秦主答嵩書云。若無聖",
    "X54n0873_005:0353c05": "人。誰與道游。即此一言。使偏見之流邪說頓息。使嘵嘵者寂然無聲。故重演之。以助明教)條牒如",
    "X54n0873_005:0353c06": "左。謹以仰呈。若少參(合也)聖旨。願勅存記。如其有差。伏",
    "X54n0873_005:0353c07": "承指授。僧肇言(論呈秦王覽之。答旨慇懃。備加讚述。勅令繕寫。班諸子姪。其為人主推重",
    "X54n0873_005:0353c08": "如此)。",
    "X54n0873_005:0353c09": "泥曰。泥洹。涅槃。此三名前後異出。蓋是楚夏不同耳。",
    "X54n0873_005:0353c10": "云涅槃。音正也(五竺梵音不同。如此方之楚夏。蓋以涅槃為正音也)。",
    "X54n0873_005:0353c11": "九折十演者",
    "X54n0873_005:0353c12": "折謂折辨。有名立難。演為敷演。無名通理。謂其難",
    "X54n0873_005:0353c13": "有九。而演有十也。意蓋以涅槃有名而難。以無名",
    "X54n0873_005:0353c14": "而答。以顯無名之理。",
    "X54n0873_005:0353c15": "開宗第一",
    "X54n0873_005:0353c16": "開示涅槃無名之正義。為下答難之綱宗。亦猶四",
    "X54n0873_005:0353c17": "論之宗本也。一論大旨。不出此章。將顯無名之致。",
    "X54n0873_005:0353c18": "先標有名以彰宗依也。教說涅槃有四。今但稱二",
    "X54n0873_005:0353c19": "名。以自性約理。無住約行。二者有名無實。故不必",
    "X54n0873_005:0353c20": "論。今二涅槃約人以名。無餘乃如來所證。有餘乃",
    "X54n0873_005:0353c21": "三乘所證。今論指佛應緣未盡。有名有實。將為宗",
    "X54n0873_005:0353c22": "依。故但稱二也。今詳論主立意。前尊秦王若無聖",
    "X54n0873_005:0353c23": "人誰與道游之詔。以破邪宗廓然無聖之流。以為",
    "X54n0873_005:0353c24": "發論之端。今標二種涅槃以為論宗。蓋謂能證之",
    "X54n0873_005:0354a01": "人有實。所證之理無名。故依之以立論也。",
    "X54n0873_005:0354a02": "無名曰。(假設通答之人。如子虗無是公也)經稱有餘涅槃無餘涅槃",
    "X54n0873_005:0354a03": "者。秦言無為。亦名滅度。(梵語一名翻有二義)無為者。取乎虗無",
    "X54n0873_005:0354a04": "寂寞。(離名絕相)妙絕於有為。滅度者。言其大患永滅。(老子云。吾",
    "X54n0873_005:0354a05": "所以有大患者。為吾有身。今指分段變易二種生死。二死永亡。故云大患永滅)超度四流。(四流。",
    "X54n0873_005:0354a06": "謂欲流。有流。見流。無明流。為二死之本)斯蓋是鏡像之所歸。(鏡像。楞伽經云。譬如",
    "X54n0873_005:0354a07": "明鏡。現眾色象。現識處現。亦復如是。謂一切眾生身心世界。皆唯識所現。乃八識相分。攝相歸性。元是真如。故",
    "X54n0873_005:0354a08": "云鏡像之所歸)絕稱之幽宅也。(以離名故絕稱。離相故言幽宅)而曰有餘無",
    "X54n0873_005:0354a09": "餘者。(既離名相。又有有餘無餘二名者)良是出處之異號。應物之假",
    "X54n0873_005:0354a10": "名耳。(言涅槃者。蓋一真法界法身之真體也。證此法身。是稱為佛。機感必應。即現身說法。故為出。緣",
    "X54n0873_005:0354a11": "畢而隱。攝相歸體。故為處。故一切諸佛。以現身為有生。以緣滅為涅槃。殊不知滅元不滅。如云餘國作佛更有",
    "X54n0873_005:0354a12": "異名。所謂應物之假名也)余嘗試言之。(下正廣論無名之旨)夫涅槃之為道",
    "X54n0873_005:0354a13": "也。寂寥虗曠。(其體寂滅)不可以形名得。(離名字相)微妙無相。不",
    "X54n0873_005:0354a14": "可以有心知。(離心緣相)超羣有以幽升。(高超三界。惑無不斷)量太虗",
    "X54n0873_005:0354a15": "而永久。(永證無為。真無不極)隨之弗得其蹤。(未來無終)迎之罔眺其",
    "X54n0873_005:0354a16": "首。(過去無始)六趣不能攝其生。(五住究盡)力負無以化其體。(二死",
    "X54n0873_005:0354a17": "永亡)潢漭(水無涯貌。謂汪洋無涯)惚恍。(言非有非無。不可以定名)若存(生而不生)若",
    "X54n0873_005:0354a18": "往。(滅而不滅)五目(謂肉眼。天眼。法眼。慧眼。佛眼)不覩其容。(無狀無相。以離色故視之",
    "X54n0873_005:0354a19": "而不見)二聽(謂肉耳。天耳)不聞其響。(以離聲故不可聞)冥冥窅窅。誰",
    "X54n0873_005:0354a20": "見誰曉。(冥冥不可見。窅。深貌。窅窅不可窺)彌綸(充滿包羅之義)靡(無也)所不在。",
    "X54n0873_005:0354a21": "而獨曳(超脫也)於有無之表。然則言之者失其真。(言生理喪)",
    "X54n0873_005:0354a22": "知之者反其愚。(非智可知)有之者乖其性。(若執是有。則違寂滅之體)無",
    "X54n0873_005:0354a23": "之者傷其軀。(法身流轉五道。名曰眾生。若執是無。則墮斷滅)所以釋迦掩室",
    "X54n0873_005:0354a24": "於摩竭。(佛初成道。三七思惟。而不說法)淨名杜口於毗耶。(文殊問維摩不二法",
    "X54n0873_005:0354b01": "門。維摩默然)須菩提唱無說以顯道。釋梵絕聽而雨華。(須菩",
    "X54n0873_005:0354b02": "提巖中晏坐。帝釋散華供養。謂其善說般若。尊者以無說而說。天帝以無聞而聞)斯皆理為",
    "X54n0873_005:0354b03": "神御。(不言之道。唯證乃知)故口以之而默。豈曰無辯。辯所不能",
    "X54n0873_005:0354b04": "言也。(四辯不能談其狀)經云。真解脫者。離於言數。(象也)寂滅永",
    "X54n0873_005:0354b05": "安。(生滅已滅)無始無終。(非生非滅。故無始終)不晦不明。(寂光常照。不屬晦明)不",
    "X54n0873_005:0354b06": "寒不暑。(非遷流之法。不屬時分。故不寒不暑)湛若虗空。(法身清淨。湛然常寂。猶若虗空)",
    "X54n0873_005:0354b07": "無名無說。(離相故無名。離言故無說。此義引涅槃淨名等經)論曰。(中論)涅槃非",
    "X54n0873_005:0354b08": "有。亦復非無。言語道斷。心行處滅。(口不能言。故言語道斷。心不能思。故",
    "X54n0873_005:0354b09": "心行處滅)尋夫經論之作。(上引斯論立言本意)豈虗搆哉。(言非。虛稱架空之談)",
    "X54n0873_005:0354b10": "果(實也)有其所以不有。故不可得而有。(本亦非有)有其所以",
    "X54n0873_005:0354b11": "不無。故不可得而無耳。(亦復非無)何者。(徵釋非有非無之所以)本(言尋",
    "X54n0873_005:0354b12": "究也)之有境。則五陰永滅。(不屬生死。故五陰永滅。不可得而有。滅則離苦。乃樂德也)",
    "X54n0873_005:0354b13": "推(言推測也)之無鄉。而幽靈不竭。(雖絕見聞。而幽深窅眇。靈知獨照。至真常存。此",
    "X54n0873_005:0354b14": "真我德也)幽靈不竭。則抱一湛然。(一真之地。湛然常寂。此真常德也)五陰",
    "X54n0873_005:0354b15": "永滅。則萬累都捐。(永離生死。則眾惑俱消。此真淨德也)萬累都捐故與",
    "X54n0873_005:0354b16": "道通洞。(由其惑淨。故內冥至理)抱一湛然。故神而無功。(由其體常寂。而",
    "X54n0873_005:0354b17": "妙用無方。故神而無功)神而無功。故至功常存。(無心而應。故功垂不朽)與",
    "X54n0873_005:0354b18": "道通洞。故沖而不改。(由惑盡真窮。故沖深而不變)沖而不改。故不",
    "X54n0873_005:0354b19": "可為有。(由體虗不變。故不可為有)至功常存。故不可為無。(以隨緣應現。利",
    "X54n0873_005:0354b20": "樂無窮。故不可為無)然則(下總結離名離相)有無絕於內。(以其體至真。寂用一源。故",
    "X54n0873_005:0354b21": "內絕有無)稱謂淪(泯絕也)於外。(不可以名字加之。故稱謂泯絕)視聽之所不",
    "X54n0873_005:0354b22": "暨。(及也。非色非聲。故視聽不及)四空之所昏昧。(四空天人迷而不知。故所昏昧)恬",
    "X54n0873_005:0354b23": "焉而夷。(平等一如)怕焉而泰。(寂而常照。無幽不鑒)九流於是乎交歸。",
    "X54n0873_005:0354b24": "(九流。非世之九流。乃指九界眾生。以涅槃乃一切眾生之本源。故曰交歸)眾聖於是乎冥",
    "X54n0873_005:0354c01": "會。(十方諸佛究竟之鄉故云冥會)斯乃希夷之境。(非見聞之境)太玄之鄉。",
    "X54n0873_005:0354c02": "(玄之又玄。故云太玄)而欲以有(出有)無(入無)題榜。標(指也)其方域。(謂以涅槃",
    "X54n0873_005:0354c03": "為諸聖出生入死之名。特以有無之名題榜標。指其方所)而語其神道者。(以此為得者)",
    "X54n0873_005:0354c04": "不亦邈(遠也)哉。",
    "X54n0873_005:0354c05": "覈體第二",
    "X54n0873_005:0354c06": "此有名興難。乃折之一也。因前云涅槃之體非有",
    "X54n0873_005:0354c07": "非無。故今折之。體竟何在。故云覈體。謂即有餘無",
    "X54n0873_005:0354c08": "餘之名。以責有實體。非無名也。",
    "X54n0873_005:0354c09": "有名曰。(名家按名以責實。故興折難)夫名號不虗生。(謂有名必有實。豈有無實",
    "X54n0873_005:0354c10": "而彰名者)稱謂不自起。(凡名不自名。必因人見有可稱。乃稱其名)經稱有餘涅",
    "X54n0873_005:0354c11": "槃無餘涅槃者。蓋是返本之真名。(非是虗稱)神道之妙稱",
    "X54n0873_005:0354c12": "(神道之妙。無可稱之。故以涅槃名之。是為妙稱)者也。請試陳之。(謂按涅槃有餘無餘之稱。",
    "X54n0873_005:0354c13": "是則涅槃有名也。何言無名。先論有餘興難)有餘者。謂如來大覺始興。法",
    "X54n0873_005:0354c14": "身初建。",
    "X54n0873_005:0354c15": "此因有餘以定名。先舉果德以彰因行有餘也。他",
    "X54n0873_005:0354c16": "處有餘。皆依三乘之人。證理未圓。斷惑未盡而說。",
    "X54n0873_005:0354c17": "今此論中。單約佛果利生。有餘緣未盡而說。詳論",
    "X54n0873_005:0354c18": "文義。蓋是權教三十四心斷結成佛之果號。乃小",
    "X54n0873_005:0354c19": "乘所見之佛。非法報冥一之極果。蓋依小乘見有",
    "X54n0873_005:0354c20": "出生入死以立難也。今言如來。乃十號之一。謂乘",
    "X54n0873_005:0354c21": "如實道而來三界。大覺。乃就德立稱。謂如來自覺",
    "X54n0873_005:0354c22": "覺他。覺行圓滿。三覺已圓。故稱大覺。然此大覺。乃",
    "X54n0873_005:0354c23": "報身之稱。今論通稱權教之佛。亦是大覺。約總德",
    "X54n0873_005:0354c24": "也。法身。非清淨法身。乃權教之佛。五分所成之法",
    "X54n0873_005:0355a01": "身。謂戒。定。慧。解脫。解脫知見。此五法熏成之身也。",
    "X54n0873_005:0355a02": "姓興初建。蓋指應身初現。六年苦行。於鹿野苑初",
    "X54n0873_005:0355a03": "成正覺。非菩提場為初成也。",
    "X54n0873_005:0355a04": "澡八解之清流。憩七覺之茂林。",
    "X54n0873_005:0355a05": "此下正舉佛果已成。返彰因行也。八解者。一內有",
    "X54n0873_005:0355a06": "相外現色。二內無色相外現色。三淨解脫。四空處",
    "X54n0873_005:0355a07": "定。五識處定。六無所有處定。七非非想處定。八滅",
    "X54n0873_005:0355a08": "受想定。此八有斷惑之能。故如清流有浣濯之用。",
    "X54n0873_005:0355a09": "憩者。休息也。七覺支。謂擇法。進。念。定。喜。捨。倚。此七",
    "X54n0873_005:0355a10": "覺法。如來修習已圓。安逸其中。故如休息於茂林",
    "X54n0873_005:0355a11": "之下也。此上言果滿。下顯因圓。",
    "X54n0873_005:0355a12": "積萬善於矌劫。蕩無始之遺塵。",
    "X54n0873_005:0355a13": "此讚佛因行。曠大劫來。廣修萬善。蕩。洗滌也。無始",
    "X54n0873_005:0355a14": "無明煩惱。洗滌無遺。",
    "X54n0873_005:0355a15": "三明鏡於內。神光照於外。",
    "X54n0873_005:0355a16": "內證三明。謂過去宿命明。未來天眼明。現在漏盡",
    "X54n0873_005:0355a17": "明。由具三明。故了知三世。鑒機說法。曲盡隨宜。",
    "X54n0873_005:0355a18": "結僧那於始心。終大悲以赴難。",
    "X54n0873_005:0355a19": "梵語僧那。此云弘誓。謂菩薩最初發心。先發四弘",
    "X54n0873_005:0355a20": "誓願。故云始心。及至成佛。專以利生為事。故云赴",
    "X54n0873_005:0355a21": "難。謂捄八難也。",
    "X54n0873_005:0355a22": "仰攀玄根。俯提弱喪。",
    "X54n0873_005:0355a23": "因中上求佛果。以實智證理。故云仰攀玄根。權智",
    "X54n0873_005:0355a24": "化物。故曰俯提弱喪。言眾生沈迷。猶自幼亡家。故",
    "X54n0873_005:0355b01": "云弱喪。",
    "X54n0873_005:0355b02": "超邁三域。獨蹈大方。",
    "X54n0873_005:0355b03": "三域。謂三界。謂佛能遠超三界。高證無為。大方。喻",
    "X54n0873_005:0355b04": "所證之理。小乘獨許悉達成佛。故云獨蹈。",
    "X54n0873_005:0355b05": "啟八正之平路。坥眾庶之夷途。",
    "X54n0873_005:0355b06": "八正。即八正道。謂正見正思惟等。由佛開啟眾庶。",
    "X54n0873_005:0355b07": "庶。孽也。即指諸異見外道。夷途應作邪途。唯佛能",
    "X54n0873_005:0355b08": "坦之。",
    "X54n0873_005:0355b09": "騁六通之神驥。乘五衍之安車。",
    "X54n0873_005:0355b10": "言佛以六通御物。如騁神駿。五衍。梵語衍那。此云",
    "X54n0873_005:0355b11": "乘。謂界內人天。出世三乘。共有五乘。應機說法。運",
    "X54n0873_005:0355b12": "載眾生至無畏處。故云安車。",
    "X54n0873_005:0355b13": "至能出生入死。與物推移。",
    "X54n0873_005:0355b14": "言如來應機利物。有感即現。緣盡即滅。故云出生",
    "X54n0873_005:0355b15": "入死。隨順機宜。故云推移。楚辭。聖人與世推移。而",
    "X54n0873_005:0355b16": "不凝滯於物。",
    "X54n0873_005:0355b17": "道無不洽。德無不施。",
    "X54n0873_005:0355b18": "一雨普潤。無不充洽。三檀等施。物無不利。",
    "X54n0873_005:0355b19": "窮化母之始物。極玄樞之妙用。",
    "X54n0873_005:0355b20": "化母。謂造化生物。以喻因緣生法。謂一切諸法從",
    "X54n0873_005:0355b21": "因緣生。故云始物。玄樞實智。妙用權智。即實之權",
    "X54n0873_005:0355b22": "故云極。",
    "X54n0873_005:0355b23": "廓虗宇於無疆。耀薩雲於幽燭。",
    "X54n0873_005:0355b24": "昭廓心境。徹法界之量。故云無疆。梵語薩雲若。此",
    "X54n0873_005:0355c01": "云一切智。謂以一切智。照盡微塵剎土。盡見眾生",
    "X54n0873_005:0355c02": "心數。故云幽燭。",
    "X54n0873_005:0355c03": "將絕朕於九止。永淪太虗。",
    "X54n0873_005:0355c04": "上言應緣益物。此言緣盡入滅。朕謂朕兆。物始萌",
    "X54n0873_005:0355c05": "之微也。九止即九地。謂地乃佛之行履。今化緣已",
    "X54n0873_005:0355c06": "畢。將絕跡於化境。永淪太虗。指無餘涅槃。",
    "X54n0873_005:0355c07": "而有餘緣不盡。餘迹不泯。",
    "X54n0873_005:0355c08": "度生之緣未盡。教道之跡未圓。故云不泯。",
    "X54n0873_005:0355c09": "業報猶魂。聖智尚存。此有餘涅槃也。",
    "X54n0873_005:0355c10": "按此二語。論中立難有餘涅槃。正指三藏果頭佛",
    "X54n0873_005:0355c11": "也。所謂同除四住。此處為齊。若伏無明。三藏則劣。",
    "X54n0873_005:0355c12": "以無明未盡。異熟未空。故云業報猶魂。尚須智斷。",
    "X54n0873_005:0355c13": "故云聖智尚存。以二皆有餘。立難以此。",
    "X54n0873_005:0355c14": "經曰陶冶塵滓。如鍊真金。萬累都盡。而靈覺獨存。",
    "X54n0873_005:0355c15": "此結證有餘涅槃也。約塵滓之言。陶應是淘。謂洗",
    "X54n0873_005:0355c16": "也。冶鎔冶銷融也塵滓喻煩惱。如銷真金。先去鑛",
    "X54n0873_005:0355c17": "垢。",
    "X54n0873_005:0355c18": "無餘者。謂至人教緣都訖。靈照永滅。廓爾無朕。故曰",
    "X54n0873_005:0355c19": "無餘。",
    "X54n0873_005:0355c20": "此下言無餘涅槃也。謂聖人由機教相扣。故現身",
    "X54n0873_005:0355c21": "三界。機教俱盡。故潛耀斂輝。靈照永滅。永滅。應跡",
    "X54n0873_005:0355c22": "俱絕。故廓爾無朕。如薪盡火滅。故云無餘。",
    "X54n0873_005:0355c23": "何則。夫大患莫若於有身。故滅身以歸無。勞勤莫先",
    "X54n0873_005:0355c24": "於有智。故絕智以淪虗。",
    "X54n0873_005:0356a01": "何則下。徵釋無餘之所以也。蓋以身智為累。故俱",
    "X54n0873_005:0356a02": "滅為無。是為無餘。此正小乘所見也。大患莫若於",
    "X54n0873_005:0356a03": "有身。老子云。吾所以有大患者。為吾有身。若吾無",
    "X54n0873_005:0356a04": "身。吾有何患。以厭患其身。故滅身以歸無。又云絕",
    "X54n0873_005:0356a05": "聖棄智。謂因智以勞形。故絕智淪虗。故心逸而無",
    "X54n0873_005:0356a06": "累。",
    "X54n0873_005:0356a07": "然則智以(因也)形倦。形以智勞輪轉脩途。疲而弗已。",
    "X54n0873_005:0356a08": "智則分別執取形則根塵和合。起惑造業。故輪轉",
    "X54n0873_005:0356a09": "生死。長劫不返者。身心之過也。",
    "X54n0873_005:0356a10": "經曰。智為雜毒。形為桎梏。淵默以之而遼。患難以之",
    "X54n0873_005:0356a11": "而起。",
    "X54n0873_005:0356a12": "此引證智形為累之所以也。智即起信六麤之智",
    "X54n0873_005:0356a13": "相。乃分別執取。為無明三毒煩惱之本。故為雜毒。",
    "X54n0873_005:0356a14": "桎梏刑器。乃形累之譬。桎拘足。梏縛手。形骸拘攣。",
    "X54n0873_005:0356a15": "亦猶是也。謂分別情生。故與淵默之理相遠。生死",
    "X54n0873_005:0356a16": "苦患因之而起。此智之過也。故聖人釋智遺形。所",
    "X54n0873_005:0356a17": "以免累。",
    "X54n0873_005:0356a18": "所以至人灰身滅智。捐形絕慮。內無機照之勤。外息",
    "X54n0873_005:0356a19": "大患之本。",
    "X54n0873_005:0356a20": "聖人因知形智之累。故灰身歸無。以損其形。滅智",
    "X54n0873_005:0356a21": "淪虗。故忘緣絕慮。由絕慮故。內無機照之勤。勤。勞",
    "X54n0873_005:0356a22": "也。由損形故。外息大患之本。身心兩忘。所以大患",
    "X54n0873_005:0356a23": "永息。生死頓超。",
    "X54n0873_005:0356a24": "超然與羣有永分。渾爾與太虗同體。",
    "X54n0873_005:0356b01": "形智俱亡。則生死永絕。高超三界。故與羣有永分。",
    "X54n0873_005:0356b02": "心與理冥。返一絕跡。故渾與太虗同體。",
    "X54n0873_005:0356b03": "寂焉無聞。怕爾無兆。冥冥長往。莫知所之。其猶燈盡",
    "X54n0873_005:0356b04": "火滅。膏明俱竭。此無餘涅槃也。經云。五陰永盡。譬如",
    "X54n0873_005:0356b05": "燈滅。",
    "X54n0873_005:0356b06": "此結屬無餘涅槃之相也。謂涅槃之體無聲。故寂",
    "X54n0873_005:0356b07": "焉無聞。無色。故怕爾無兆。泯絕見聞。故冥冥長往。",
    "X54n0873_005:0356b08": "莫知所之。之。猶往也。形智俱泯。故如燈盡火滅。膏",
    "X54n0873_005:0356b09": "明俱竭。以竭盡無餘。故云無餘涅槃。下引經證此。",
    "X54n0873_005:0356b10": "乃小乘偏空涅槃也。蓋論意折辭。皆約小乘起見",
    "X54n0873_005:0356b11": "故難。其答以大乘正義。故以破偏執也。",
    "X54n0873_005:0356b12": "然則有餘可以有稱。無餘可以無名。無名立。則宗(崇也)",
    "X54n0873_005:0356b13": "虗者欣尚於沖默。有稱生。則懷德者彌仰於聖功。斯",
    "X54n0873_005:0356b14": "乃誥典之所垂文。先聖之所軌轍。",
    "X54n0873_005:0356b15": "此舉益將以結難意也。如上有餘無餘之說。則若",
    "X54n0873_005:0356b16": "有若無。皆可指陳。若無名立。則使小乘崇虗者。欣",
    "X54n0873_005:0356b17": "然趣尚於沖默虗無之理。若有名可稱。則合大乘",
    "X54n0873_005:0356b18": "懷聖德者益觀其功。此讚述有無皆不失理。此乃",
    "X54n0873_005:0356b19": "聖經誥典之垂文。先聖隱顯化物之軌轍。故下責",
    "X54n0873_005:0356b20": "之曰。",
    "X54n0873_005:0356b21": "而曰有無絕於內。稱謂淪於外。視聽之所不暨。四空",
    "X54n0873_005:0356b22": "之所昏昧。使夫懷德者自絕。宗虗者靡託。無異杜耳",
    "X54n0873_005:0356b23": "目於胎殻。掩玄象於雲霄外。而責宮啇之異。辯玄素",
    "X54n0873_005:0356b24": "之殊者也。",
    "X54n0873_005:0356c01": "此指本論責其乖理也。難者意謂若有名可稱。使",
    "X54n0873_005:0356c02": "懷德者有所歸。無名既立。則令崇虗者有所託。今",
    "X54n0873_005:0356c03": "如所論有無雙絕。稱謂俱喪。如此。則懷德絕分。崇",
    "X54n0873_005:0356c04": "虗者無憑。雖云玄妙。但非見間之[怡-台+竟]。何異杜塞耳",
    "X54n0873_005:0356c05": "目於胎殻。為生盲生聾之人。玄象。指日月。且又掩",
    "X54n0873_005:0356c06": "日月之光如長夜。而責之以辯宮商之音。別玄素",
    "X54n0873_005:0356c07": "之色者。不亦遠乎。",
    "X54n0873_005:0356c08": "子徒知遠推至人於有無之表。高韻絕唱於形名之",
    "X54n0873_005:0356c09": "外。而論旨竟莫知所歸。幽途故自蘊而未顯。靜思幽",
    "X54n0873_005:0356c10": "尋。寄懷無所。豈所謂朗大明於冥室。奏玄響於無聞",
    "X54n0873_005:0356c11": "者哉。",
    "X54n0873_005:0356c12": "此結責違理。以明無益也。謂子言涅槃之道。超出",
    "X54n0873_005:0356c13": "有無稱謂之外。徒知高推聖境。逈絕形名。而論之",
    "X54n0873_005:0356c14": "旨趣。畢竟莫知所歸宿。涅槃幽眇之途。自是蘊覆",
    "X54n0873_005:0356c15": "而未顯發。名家謂我靜而思之。幽而尋討之。茫然",
    "X54n0873_005:0356c16": "奇懷無所依託。非所謂朗涅槃大明之道於重冥",
    "X54n0873_005:0356c17": "之室。使其共見。奏玄響於絕聽之地。令其共聞者",
    "X54n0873_005:0356c18": "哉。謂是欲明而返暗。欲通而返塞也。",
    "X54n0873_005:0356c19": "位體第三",
    "X54n0873_005:0356c20": "位。猶安也。亦立也。因有名覈體。寄懷無所。故無名",
    "X54n0873_005:0356c21": "答以位之。發明聖人非出生入死而稱有餘無餘。",
    "X54n0873_005:0356c22": "蓋法身隨緣隱顯以答之。",
    "X54n0873_005:0356c23": "無名曰。(據難以答)有餘無餘者。葢是涅槃之外稱。應物之",
    "X54n0873_005:0356c24": "假名耳。",
    "X54n0873_005:0357a01": "由前難云。涅槃乃神道之妙稱。返本之真名。故今",
    "X54n0873_005:0357a02": "答意直以應物之假名以破之。即此一言。盡祛其",
    "X54n0873_005:0357a03": "迷。",
    "X54n0873_005:0357a04": "而存稱謂者封名。志器象。者耽形。名也極於題目。形",
    "X54n0873_005:0357a05": "也盡於方圓。方圓有所不寫。題目有所不傳。焉可以",
    "X54n0873_005:0357a06": "名於無名。而形於無形者哉。",
    "X54n0873_005:0357a07": "此破難者妄執之情也。稱謂名也。形乃相也。然名",
    "X54n0873_005:0357a08": "相乃依他緣起。為徧計所執。若封名志相。蓋徧計",
    "X54n0873_005:0357a09": "之執未忘。故名不能超題目之虗稱。形不能出方",
    "X54n0873_005:0357a10": "圓之假象。若了依他性假。則徧計體空。而圓成實",
    "X54n0873_005:0357a11": "性。離名離相。則形有所不能顯。名有所不能傳。是",
    "X54n0873_005:0357a12": "為超情離見。非常情之境。無形無名之道。安可以",
    "X54n0873_005:0357a13": "形名求之哉。涅槃無名之義。於是乎顯矣。",
    "X54n0873_005:0357a14": "難序云。有餘無餘者。信是權寂致(立也)教之本意。亦是",
    "X54n0873_005:0357a15": "如來隱顯之誠跡也。(上縱下奪)但未是玄寂絕言之幽致。",
    "X54n0873_005:0357a16": "又非至人環中之妙術(道也)耳。(言但是聖人應化隱顯之跡。非返一絕跡之道",
    "X54n0873_005:0357a17": "也)子獨不聞正觀之說歟。維摩詰言。我觀如來無始",
    "X54n0873_005:0357a18": "無終。六入已過。三界已出。不在方。不離方。非有為。非",
    "X54n0873_005:0357a19": "無為。不可以識識。不可以智知。無言無說。心行處滅。",
    "X54n0873_005:0357a20": "以此觀者。乃名正觀。以他觀者。非見佛也。",
    "X54n0873_005:0357a21": "此正示如來法身真如實際。超三世。離根量。出三",
    "X54n0873_005:0357a22": "界。徧一切處而無方所。不屬有無分別。非思議之",
    "X54n0873_005:0357a23": "境。豈可以有餘無餘假名稱謂。可盡其量哉放光",
    "X54n0873_005:0357a24": "云。佛如虗空。無去無來。應緣而現。無有方所。",
    "X54n0873_005:0357b01": "引證上義以顯自性涅槃也。經云。佛真法身。猶若",
    "X54n0873_005:0357b02": "虗空。應物現形。如水中月。故云應緣而現。無有方",
    "X54n0873_005:0357b03": "所。",
    "X54n0873_005:0357b04": "然則聖人之在天下也。寂莫虗無。無執無競。導而弗",
    "X54n0873_005:0357b05": "先。感而後應。",
    "X54n0873_005:0357b06": "此承上經義以明無住涅槃也。以法身徧在一切",
    "X54n0873_005:0357b07": "處。一切眾生及國土。故云之在天下。三世悉在無",
    "X54n0873_005:0357b08": "有餘。亦無形相而可得。故云寂寞虗無。競。諍也。有",
    "X54n0873_005:0357b09": "諍說生死。無諍說涅槃。生死及涅槃。二俱不可得。",
    "X54n0873_005:0357b10": "故云無執無競。此言真身也。導而弗先等。言應身",
    "X54n0873_005:0357b11": "隨緣也。寂然不動。故導不能先。感而遂通天下之",
    "X54n0873_005:0357b12": "故。故云感而後應。",
    "X54n0873_005:0357b13": "譬猶幽谷之響。明鏡之像。對之弗知其所以來。隨之",
    "X54n0873_005:0357b14": "罔識其所以往。恍焉而有。惚焉而亡。(此釋鏡像喻)動而逾",
    "X54n0873_005:0357b15": "寂。隱而彌彰。出幽入冥。變化無常。",
    "X54n0873_005:0357b16": "此正喻顯無住義也。谷鏡。喻法身虗明湛寂之體。",
    "X54n0873_005:0357b17": "臨照呼聲。喻感應之機。像喻現身。響喻說法。不知",
    "X54n0873_005:0357b18": "所以來。不住有餘也。不識所以往。不住無餘也。其",
    "X54n0873_005:0357b19": "猶月映于江。隨方各應。而本體湛然。故云動而逾",
    "X54n0873_005:0357b20": "寂。風吹萬竅。羣響並作。而谷體愈虗。故云隱而彌",
    "X54n0873_005:0357b21": "彰。此所以出有入無。幽冥莫測。變化無常。以此名",
    "X54n0873_005:0357b22": "為無住涅槃也。",
    "X54n0873_005:0357b23": "其為稱也。(有餘無餘之名)因應而作。顯迹為生。息迹為滅。生",
    "X54n0873_005:0357b24": "名有餘。滅名無餘。",
    "X54n0873_005:0357c01": "此釋有無之稱。乃應物之假名耳。故云因應而作。",
    "X54n0873_005:0357c02": "但顯化為生。生名有餘。緣息為滅。滅名無餘。",
    "X54n0873_005:0357c03": "然則有無之稱。本乎無名。無名之道。於何不名。",
    "X54n0873_005:0357c04": "有無乃應物之跡。無名為本。是則名出於無名。從",
    "X54n0873_005:0357c05": "本垂迹。何所不名哉。但不可執跡以昧其本耳。",
    "X54n0873_005:0357c06": "是以至人居方而方。止圓而圓。在天而天。處人而人。",
    "X54n0873_005:0357c07": "原夫能天能人者。豈天人之所能哉。果以非天非人。",
    "X54n0873_005:0357c08": "故能天能人耳。",
    "X54n0873_005:0357c09": "言聖人安住無名法身之體。而應用無方。無剎不",
    "X54n0873_005:0357c10": "現。豈天人所能哉。由其超出人天。故能天能人耳。",
    "X54n0873_005:0357c11": "其為治(化也)也。故應而不為。因而不施。(作也)因而不施。故",
    "X54n0873_005:0357c12": "施莫之廣。應而不為。故為莫之大。",
    "X54n0873_005:0357c13": "此言即實之權。故其用廣大也。治為教化眾生。以",
    "X54n0873_005:0357c14": "待感而應。故不強為。因機說法。待扣而說。故但因",
    "X54n0873_005:0357c15": "之而無施作。以作則有心也。以無心而施。故大地",
    "X54n0873_005:0357c16": "齊扣。一時普應。故莫之大。以不為而應。故十方徧",
    "X54n0873_005:0357c17": "感。一身普應。故莫之廣。此所為其用廣大也。",
    "X54n0873_005:0357c18": "為莫之大。故乃返於小成。施莫之廣。故乃歸乎無名。",
    "X54n0873_005:0357c19": "此言即權之實。以顯體微也。小成語出莊子。道隱",
    "X54n0873_005:0357c20": "於小成。彼言大道在人。而所成者自小耳。此言小",
    "X54n0873_005:0357c21": "成。謂返一絕跡也。謂以無為而為。故大而絕跡。無",
    "X54n0873_005:0357c22": "心而作。故廣而無名。由即權以顯實。故不可以有",
    "X54n0873_005:0357c23": "無之名求之耳。",
    "X54n0873_005:0357c24": "經曰。菩提之道。不可圖度。高而無上。廣不可極。淵而",
    "X54n0873_005:0358a01": "無下。深不可測。大包天地。細入無間。故謂之道。然則",
    "X54n0873_005:0358a02": "涅槃之道。不可以有無得之。明矣。",
    "X54n0873_005:0358a03": "此引證用廣體微之義也。經乃太子本起瑞應經。",
    "X54n0873_005:0358a04": "謂菩提之道。其體微妙。非言思境。故不可圖度。其",
    "X54n0873_005:0358a05": "用廣大。故極上極下而不可測。然雖包天地。而細",
    "X54n0873_005:0358a06": "人無間。故極廣大而盡精微。以此而推。則涅槃之",
    "X54n0873_005:0358a07": "道。不可以有無之跡而得之者。明矣。",
    "X54n0873_005:0358a08": "而惑者覩神變因謂之有。見滅度便謂之無。有無之",
    "X54n0873_005:0358a09": "境。妄想之域。豈足以標榜玄道。而語聖心者乎。",
    "X54n0873_005:0358a10": "此解惑責迷也。由上言極槃之道體用微妙。不可",
    "X54n0873_005:0358a11": "以有無得之。故此責其惑者不達。覩其神變即謂",
    "X54n0873_005:0358a12": "之有。見滅度即謂之無。故說有餘可以有稱。無餘",
    "X54n0873_005:0358a13": "可以無名。殊不知有無之境。乃妄想之域。豈足標",
    "X54n0873_005:0358a14": "示涅槃之妙道。而語聖心者乎。其實法身體中。有",
    "X54n0873_005:0358a15": "無雙絕。",
    "X54n0873_005:0358a16": "意謂至人寂怕無兆。隱顯同源。存不為有。亡不為無。",
    "X54n0873_005:0358a17": "此示法身極證。將解惑者之迷也。謂法身寂滅無",
    "X54n0873_005:0358a18": "為。不墮諸數。故寂怕無兆。隱顯同源。真應不二。故",
    "X54n0873_005:0358a19": "雖生而不生。故存不為有。雖滅而不滅。故亡不為",
    "X54n0873_005:0358a20": "無。",
    "X54n0873_005:0358a21": "何則。(徵釋上二義)佛言。吾無生不生。雖生不生。無形不形。",
    "X54n0873_005:0358a22": "雖形不形。以知存不為有。",
    "X54n0873_005:0358a23": "此引證存不為有也。佛言者。乃義引般若涅槃經",
    "X54n0873_005:0358a24": "語。言無生不生者。謂無一眾生之類而不示生也。",
    "X54n0873_005:0358b01": "無形不形者。謂無一類之形而不受也。不唯人天",
    "X54n0873_005:0358b02": "六道。乃至異類鬼神。總之四生一十二類。無處不",
    "X54n0873_005:0358b03": "入也。此乃法身普應。其體湛然不動。故雖生而不",
    "X54n0873_005:0358b04": "生。雖形而不形。所以存不為有也。",
    "X54n0873_005:0358b05": "經云菩薩入無盡三昧。盡見過去滅度諸佛。又云。入",
    "X54n0873_005:0358b06": "於涅槃而不般涅槃。以知亡不為無。",
    "X54n0873_005:0358b07": "此引證亡不為無也。經乃普華嚴經。即安住長者",
    "X54n0873_005:0358b08": "成就法門名不滅度。所得三昧名無盡佛性。唐釋",
    "X54n0873_005:0358b09": "名佛種無盡。三昧。此云正思。亦云正受。無盡者。以",
    "X54n0873_005:0358b10": "佛性無盡。故入此三昧。見三世佛亦無盡。以此圓",
    "X54n0873_005:0358b11": "宗。三世互現。故義引盡見過去滅度諸佛。楞伽云。",
    "X54n0873_005:0358b12": "無有佛涅槃。亦無涅槃佛。故云入於涅槃而不般",
    "X54n0873_005:0358b13": "涅槃。以此故知亡不為無。",
    "X54n0873_005:0358b14": "亡不為無。雖無而有。存不為有。雖有而無。雖有而無。",
    "X54n0873_005:0358b15": "故所謂非有。雖無而有。故所謂非無。然則涅槃之道。",
    "X54n0873_005:0358b16": "果出有無之域。絕言象之徑。斷矣。",
    "X54n0873_005:0358b17": "此躡前以明雙非。以顯無住。由是而知涅槃之道。",
    "X54n0873_005:0358b18": "實超有無之境。絕言象之路。斷然明矣。又何以生",
    "X54n0873_005:0358b19": "死去來有無稱謂而擬議哉○上通答有無以破",
    "X54n0873_005:0358b20": "其惑。下別破勞患以祛生滅之見。",
    "X54n0873_005:0358b21": "子乃云。聖人患於有身。故滅身以歸無。勞勤莫先於",
    "X54n0873_005:0358b22": "有智。故絕智以淪虗。無乃乖乎神極。傷於玄旨者也。",
    "X54n0873_005:0358b23": "此敘計責迷也。由上發揮涅槃超情離見。逈出言",
    "X54n0873_005:0358b24": "象有無之外。而名家妄以厭患生死。而以滅身絕",
    "X54n0873_005:0358c01": "智為無餘。故責之曰。若子之所云聖人云云者。豈",
    "X54n0873_005:0358c02": "不乖違於法身神極之理。傷於涅槃之玄妙旨趣",
    "X54n0873_005:0358c03": "者乎○下引經極成。",
    "X54n0873_005:0358c04": "經曰。法身無象。應物而形。般若無知。對緣而照。",
    "X54n0873_005:0358c05": "此引經證聖人身心本無。勞患何有也。晉華嚴三",
    "X54n0873_005:0358c06": "十二略云。清淨法身。非有非無。隨眾生所應。悉能",
    "X54n0873_005:0358c07": "示現。此證無身而現身。無身可厭也。般若無知下。",
    "X54n0873_005:0358c08": "義引般若無心而照。證無智可勞也。下明不但身",
    "X54n0873_005:0358c09": "心兩忘。抑且身心雙寂。",
    "X54n0873_005:0358c10": "萬機頓赴而不撓其神。千難殊對而不干其慮。動若",
    "X54n0873_005:0358c11": "行雲。止猶谷神。豈有心於彼此。情係於動靜者乎。",
    "X54n0873_005:0358c12": "此明無心應物。以釋無智可勞也。萬機頓赴。如月",
    "X54n0873_005:0358c13": "照萬川。有何撓其神。千難殊對。如一雨普潤。又何",
    "X54n0873_005:0358c14": "于其慮。華嚴云。假使無量阿僧祇眾生。一一各具",
    "X54n0873_005:0358c15": "阿僧祇口。一一口具阿僧祇舌。一一舌出阿僧祇",
    "X54n0873_005:0358c16": "問難。而菩薩以一言演說。盡答無餘。今言千難。猶",
    "X54n0873_005:0358c17": "小小耳。以無心而動。故若行雲。虗而常寂。故止若",
    "X54n0873_005:0358c18": "谷神。谷神語出老子。謂虗而能應也。聖人如此。豈",
    "X54n0873_005:0358c19": "有心於彼此精係於動靜者乎。此無心而應。有何",
    "X54n0873_005:0358c20": "智可勞乎。",
    "X54n0873_005:0358c21": "既無心於動靜。亦無象於去來。去來不以象。故無器",
    "X54n0873_005:0358c22": "而不形。動靜不以心。故無感而不應。",
    "X54n0873_005:0358c23": "此明非形現形。故無身可患也。言既無心勤靜。則",
    "X54n0873_005:0358c24": "無身生滅。有何去來。由其身心兩亡。故能隨緣普",
    "X54n0873_005:0359a01": "應。故無器不形。無感不應。如此。又何有身可厭患",
    "X54n0873_005:0359a02": "乎。",
    "X54n0873_005:0359a03": "然則心生於有心。象出於有象。",
    "X54n0873_005:0359a04": "此言聖人無心生心。無相現相也。謂聖人本自無",
    "X54n0873_005:0359a05": "心。以眾生心為心。聖本無相。因眾生願見。故應之",
    "X54n0873_005:0359a06": "以相。是以身心如幻。患累何生。下釋無患。",
    "X54n0873_005:0359a07": "象非我出。故金石流而不燋。心非我生。故日用而不",
    "X54n0873_005:0359a08": "動。紜紜自彼。於我何為。",
    "X54n0873_005:0359a09": "言聖人無我故無患。雖流金爍石而不燋。無心故",
    "X54n0873_005:0359a10": "日應眾緣而不動。以紜紜自彼。於我何為。又何患",
    "X54n0873_005:0359a11": "乎。",
    "X54n0873_005:0359a12": "所以智周萬物而不勞。形充八極而無患。益不可盈。",
    "X54n0873_005:0359a13": "損不可虧。寧復痾癘中逵。壽極雙樹。靈竭天棺。體盡",
    "X54n0873_005:0359a14": "焚燎者哉。",
    "X54n0873_005:0359a15": "此示無患之所以。將斥小乘之見也。以無心而應。",
    "X54n0873_005:0359a16": "故智周而不勞。以無身而現。故形云而無患。經云。",
    "X54n0873_005:0359a17": "法身徧在一切處。一切眾生及國土。故益不可盈。",
    "X54n0873_005:0359a18": "三世悉在無有餘。亦無形相而可得。故損不可虧。",
    "X54n0873_005:0359a19": "聖人之身心如此。下斥小見。豈有痾癘中達。此痛",
    "X54n0873_005:0359a20": "背之事。阿含經說。如來向拘尸羅城。中路背痛。令",
    "X54n0873_005:0359a21": "弟子四疊僧伽黎。樹下休息等。如來雙樹入滅。故",
    "X54n0873_005:0359a22": "云壽極天棺。乃佛之葬儀。焚燎乃火化等。此乃小",
    "X54n0873_005:0359a23": "乘見應化佛有生死去來之跡。而不知法身常住。",
    "X54n0873_005:0359a24": "豈可以此為無餘涅槃哉。",
    "X54n0873_005:0359b01": "而惑者居見聞之境。尋殊應之迹。秉執規矩而擬大",
    "X54n0873_005:0359b02": "方。欲以智勞至。人形患大聖。謂捨有入無。因以名之。",
    "X54n0873_005:0359b03": "豈謂採微言於聽表。拔玄根於虗壤者哉。",
    "X54n0873_005:0359b04": "此結責迷情也。如上所談至人身心如此之妙。而",
    "X54n0873_005:0359b05": "惑者不知。以生滅見聞之境。求隨應之跡。而擬議",
    "X54n0873_005:0359b06": "法身。其猶執規矩方圓而擬度太虗。將欲以智與",
    "X54n0873_005:0359b07": "形可以勞患聖人。即以生死捨有入無名為涅槃。",
    "X54n0873_005:0359b08": "如此之小見。豈是超視聽之表。得法身之理哉。玄",
    "X54n0873_005:0359b09": "根。意指法身。虗壤。意指寂光。此非尋常見聞可及",
    "X54n0873_005:0359b10": "也。",
    "X54n0873_005:0359b11": "徵出第四",
    "X54n0873_005:0359b12": "徵。責也。以前云涅槃之道。果出有無之境。徵意云。",
    "X54n0873_005:0359b13": "有無二法。攝盡一切。如何有無之外。別有涅槃之",
    "X54n0873_005:0359b14": "體。今詳徵辭。包舉儒老有無之說。復引小乘有無",
    "X54n0873_005:0359b15": "為例。以詰難之。",
    "X54n0873_005:0359b16": "有名曰。夫渾元剖判。萬有參分。有既有矣。不得不無。",
    "X54n0873_005:0359b17": "無自不無。必因於有。所以高下相傾。有無相生。此乃",
    "X54n0873_005:0359b18": "自然之數。(謂理數)數極於是。",
    "X54n0873_005:0359b19": "此言有無相生。以為定有定無也。渾元。乃混沌一",
    "X54n0873_005:0359b20": "氣未分之前。名太極無極。謂本無也。及陰陽初判。",
    "X54n0873_005:0359b21": "兩儀既分。而人居中。是為三才。謂一生二。二生三。",
    "X54n0873_005:0359b22": "三生萬物。故曰萬有參分。是謂有也。有既有矣。變",
    "X54n0873_005:0359b23": "化遷訛。四時代謝。不得不無。且無不自無。必因有",
    "X54n0873_005:0359b24": "以成無。只如寒中無暑。暑中無寒。日中無暗。暗中",
    "X54n0873_005:0359c01": "無日。晝夜相代。所以高下相傾。譬如四時。成功者",
    "X54n0873_005:0359c02": "退。有無相生。此乃自然必定之理。天地之理數。極",
    "X54n0873_005:0359c03": "盡於是而已矣。",
    "X54n0873_005:0359c04": "以此而觀。化母所育。理無幽顯。恢(大也)恑(奇也)憰。(詐也)怪。(夭也)",
    "X54n0873_005:0359c05": "無非有也。有化而無。無非無也。然則有無之境。理無",
    "X54n0873_005:0359c06": "不統。",
    "X54n0873_005:0359c07": "謂歷觀化母所育。化母。指一氣生成萬物。故云所",
    "X54n0873_005:0359c08": "育。凡在陰陽所生之物。無論恢恑憰怪。皆是有也。",
    "X54n0873_005:0359c09": "有形之物必歸變滅。故云有化為無。此則實實是",
    "X54n0873_005:0359c10": "無。故云無非無也。以此而知有無之境。理無不統。",
    "X54n0873_005:0359c11": "此則世間之法。不出有無。",
    "X54n0873_005:0359c12": "經曰。有無二法。攝一切法。又稱三無為者。虗空。數緣",
    "X54n0873_005:0359c13": "盡。非數緣盡。數緣盡者。即涅槃也。",
    "X54n0873_005:0359c14": "此引出世三乘之法。亦以有無統之也。三無為者。",
    "X54n0873_005:0359c15": "乃唯識六種無為之三也。按百法解。虗空無為。乃",
    "X54n0873_005:0359c16": "喻真如之理。猶如虗空。其體常住。擇滅無為。乃二",
    "X54n0873_005:0359c17": "乘涅槃析色所證。謂因慧數揀擇而證滅故。非擇",
    "X54n0873_005:0359c18": "滅者。謂圓成之理。本來寂滅。不復更滅。故非擇滅。",
    "X54n0873_005:0359c19": "即非數緣滅。新疏以非數緣滅。謂諸法緣離自滅。",
    "X54n0873_005:0359c20": "同前儒老自有入無。似非論義。難家通以無為為",
    "X54n0873_005:0359c21": "涅槃。今聞有無之外。別有妙道。所以立難。",
    "X54n0873_005:0359c22": "而論云。有無之表。別有妙道。妙於有無。謂之涅槃。請",
    "X54n0873_005:0359c23": "覈妙道之本。(體也)果若有也。雖妙非無。雖妙非無。即入",
    "X54n0873_005:0359c24": "有境。果若無也。無即無差。無而無差。即入無境。總而",
    "X54n0873_005:0360a01": "括之。即而究之。無有異有而非無。無有異無而非有",
    "X54n0873_005:0360a02": "者。明矣。",
    "X54n0873_005:0360a03": "此申難意。謂三教之理。世出世間有無之法。該括",
    "X54n0873_005:0360a04": "殊盡。而今論云。有無之外別有妙道。名為涅槃。是",
    "X54n0873_005:0360a05": "所難信也。請覈下。正出難意。謂妙道之體。果實是",
    "X54n0873_005:0360a06": "有。雖妙亦定有。定有即入有境。若妙道果實是無。",
    "X54n0873_005:0360a07": "則必定無。即入無境。以此總萬法而括之以理。即",
    "X54n0873_005:0360a08": "教以究其元。不出有無之外。豈有異有而又言不",
    "X54n0873_005:0360a09": "無。異無而又言不有者耶。",
    "X54n0873_005:0360a10": "而曰有無之外別有妙道。非有非無謂之涅槃。吾聞",
    "X54n0873_005:0360a11": "其語。未即於心也。",
    "X54n0873_005:0360a12": "此難家責違也。謂非有非無之說。其論雖妙。吾聞",
    "X54n0873_005:0360a13": "其語而已。未愜於心。實所未悟也。",
    "X54n0873_005:0360a14": "超境第五",
    "X54n0873_005:0360a15": "境。即上難家有無之境。謂根塵為有。小乘灰滅取",
    "X54n0873_005:0360a16": "為涅槃。是稱為無。今演大涅槃。超卓有無以破其",
    "X54n0873_005:0360a17": "執。",
    "X54n0873_005:0360a18": "無名曰。有無之數。(名也)誠以法無不該。理無不統。(縱也)然",
    "X54n0873_005:0360a19": "其所統。俗諦而已。",
    "X54n0873_005:0360a20": "大品云。菩薩以世諦故。示眾生若有若無。非第一",
    "X54n0873_005:0360a21": "義。故云俗諦。唯識百法該世出世。然皆有我。故稱",
    "X54n0873_005:0360a22": "為俗。",
    "X54n0873_005:0360a23": "經曰。真諦何耶。涅槃道是。俗諦何耶。有無法是。",
    "X54n0873_005:0360a24": "此引證世出世法。通名俗諦。",
    "X54n0873_005:0360b01": "何則。(徵明有無皆俗諦義)有者有於無。無者無於有。有無所以",
    "X54n0873_005:0360b02": "稱有。無有所以稱無。",
    "X54n0873_005:0360b03": "此則有無相形也。本無生死而今有之。本無身心",
    "X54n0873_005:0360b04": "而今有之。此有者有於無耳。二乘之人灰滅身心。",
    "X54n0873_005:0360b05": "超脫生死而證無為。是以無者無其有耳。是以有",
    "X54n0873_005:0360b06": "其所無故稱有。無其所有故稱無。此相待相形。故",
    "X54n0873_005:0360b07": "為俗也。",
    "X54n0873_005:0360b08": "然則有生於無。無生於有。離有無無。離無無有。有無",
    "X54n0873_005:0360b09": "相生。其猶高下相傾。有高必有下。有下必有高矣。然",
    "X54n0873_005:0360b10": "則有無雖殊。俱未免於有也。",
    "X54n0873_005:0360b11": "釋成有無相生。如高下相傾。是則有無之名雖殊。",
    "X54n0873_005:0360b12": "俱未免於有。故所以為俗耳。",
    "X54n0873_005:0360b13": "此乃言象。之所以形。是非之所以生。豈是以統夫幽",
    "X54n0873_005:0360b14": "極。擬夫神道者乎。",
    "X54n0873_005:0360b15": "此結責有無既形於言象。必生其是非。未為一定",
    "X54n0873_005:0360b16": "之理。豈足以統攝幽妙之極致。而擬議涅槃之神",
    "X54n0873_005:0360b17": "道乎。",
    "X54n0873_005:0360b18": "是以論稱出有無者。良以有無之數。(名也)止乎六境之",
    "X54n0873_005:0360b19": "內。六境之內。非涅槃之宅。故借出以祛(遣)之。",
    "X54n0873_005:0360b20": "此正明出意也。謂涅槃之道超出有無者。良以有",
    "X54n0873_005:0360b21": "無之名。止乎六境根塵之內。以根塵生滅之法。非",
    "X54n0873_005:0360b22": "涅槃不生不滅之致。故假借一出字。以遣執迷之",
    "X54n0873_005:0360b23": "情耳。始非出此之外。別有一有可居也。",
    "X54n0873_005:0360b24": "庶悕道之流。髣髴(比擬也)幽途。託情絕域。得意忘言。體",
    "X54n0873_005:0360c01": "其非有非無。豈曰有無之外。別有一有而可稱哉。",
    "X54n0873_005:0360c02": "此勉玄悟忘情也。所以言超出者。冀望學道之流。",
    "X54n0873_005:0360c03": "因言比量涅槃之妙。寄心於忘情絕證之域。得意",
    "X54n0873_005:0360c04": "忘言。悟其非有非無耳。豈是有無之外。別有一有",
    "X54n0873_005:0360c05": "可稱謂哉。執言昧旨。失之甚矣。",
    "X54n0873_005:0360c06": "經曰三無為者。蓋是羣生紛繞。生乎篤患。篤患之尤。",
    "X54n0873_005:0360c07": "莫先於有。絕有之稱。莫先於無。故借無以明其非有。",
    "X54n0873_005:0360c08": "明其非有。非謂無也。",
    "X54n0873_005:0360c09": "此斥迷也。經言三無為者。蓋因眾生生死往來紛",
    "X54n0873_005:0360c10": "紛繞繞而不停者。生乎根塵為篤患之本也。而篤",
    "X54n0873_005:0360c11": "患之甚者。莫先貪著執有之情也。若欲絕其貪著",
    "X54n0873_005:0360c12": "之心。莫先於涅槃之無。以為安逸之宅。因此故借",
    "X54n0873_005:0360c13": "一無字以明其生死之法中非有耳。此意但只明",
    "X54n0873_005:0360c14": "其根塵虗妄。本不是有。非是絕無為無也。此言揀",
    "X54n0873_005:0360c15": "有二義。一揀涅槃非有無攝。二揀為無之無。非二",
    "X54n0873_005:0360c16": "家所計之無。",
    "X54n0873_005:0360c18": "肇論略注卷五"
}