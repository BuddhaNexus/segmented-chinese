{
    "T30n1579_080:0742c12": "瑜伽師地論卷第八十",
    "T30n1579_080:0742c14": "彌勒菩薩說",
    "T30n1579_080:0742c15": "三藏法師玄奘奉　詔譯",
    "T30n1579_080:0742c16": "攝決擇分中菩薩地之九",
    "T30n1579_080:0742c17": "復次云何菩薩於正行中安立所學。謂諸菩",
    "T30n1579_080:0742c18": "薩具足法住。於依世俗諦道理所說不了",
    "T30n1579_080:0742c19": "義。非所依聲聞乘相應經典。已作依持已",
    "T30n1579_080:0742c20": "作善巧。而復超度於大乘相應甚深空性相",
    "T30n1579_080:0742c21": "應。依世俗勝義諦道理所說了義。可依經",
    "T30n1579_080:0742c22": "典勤修學時。名為如理正勤修學。如是如",
    "T30n1579_080:0742c23": "理勤修學時。名正修行中道勝行。所以者",
    "T30n1579_080:0742c24": "何。由此正法貫穿十三中道行故。一者貫",
    "T30n1579_080:0742c25": "穿補特伽羅空性。二者貫穿補特伽羅無我",
    "T30n1579_080:0742c26": "性。三者貫穿法空性。四者貫穿法無我性。",
    "T30n1579_080:0742c27": "五者貫穿增益邊。六者貫穿損減邊。七者",
    "T30n1579_080:0742c28": "貫穿法現觀。八者貫穿法現觀迴向大菩",
    "T30n1579_080:0742c29": "提性。九者貫穿如是行者煩惱眾苦不纏",
    "T30n1579_080:0743a01": "繞心性。十者貫穿二無我勝解差別。十一者",
    "T30n1579_080:0743a02": "貫穿前無我性是後因性。十二者貫穿到邊",
    "T30n1579_080:0743a03": "際空性。十三者貫穿即彼威德。",
    "T30n1579_080:0743a04": "云何貫穿補特伽羅空性。謂由一種相。不可",
    "T30n1579_080:0743a05": "得所顯故。此中不可得者。謂於三種事。一",
    "T30n1579_080:0743a06": "者有情事。二者彼差別事。三者彼受用事。",
    "T30n1579_080:0743a07": "若內若外若二中間。愚夫遍計所執實我都",
    "T30n1579_080:0743a08": "不可得。",
    "T30n1579_080:0743a09": "云何貫穿補特伽羅無我性。謂由唯一相。可",
    "T30n1579_080:0743a10": "得所顯故。此中可得者。謂即於彼三事愚",
    "T30n1579_080:0743a11": "夫所遍計緣生諸法中常住實性不可得故。",
    "T30n1579_080:0743a12": "愚夫所計我異相性道理可得。",
    "T30n1579_080:0743a13": "云何貫穿法空性。謂唯由一相。不可得所",
    "T30n1579_080:0743a14": "顯故。此中不可得者。即於彼事所取無常",
    "T30n1579_080:0743a15": "性。若內若外若二中間。愚夫遍計所執言說",
    "T30n1579_080:0743a16": "自性都不可得。",
    "T30n1579_080:0743a17": "云何貫穿法無我性。謂唯由一相。可得所",
    "T30n1579_080:0743a18": "顯故。此中可得者。謂即於彼事道理可得",
    "T30n1579_080:0743a19": "聖智所行。又即於彼自內所證不可以言",
    "T30n1579_080:0743a20": "為他宣說。彼由六相於諸凡愚遍計所執",
    "T30n1579_080:0743a21": "言說自性異相可得。何等六相。一者不可",
    "T30n1579_080:0743a22": "自尋思。二者不可說示他。三者超過色根",
    "T30n1579_080:0743a23": "所行。四者超過一切相。五者超過識所行。",
    "T30n1579_080:0743a24": "六者超過煩惱所行。云何貫穿增益邊。謂",
    "T30n1579_080:0743a25": "由二種相。一者差別增益所顯故。二者自性",
    "T30n1579_080:0743a26": "增益所顯故。何等名為差別增益。謂由後",
    "T30n1579_080:0743a27": "後展轉八相。一者即於彼事執常增益。二",
    "T30n1579_080:0743a28": "者執無常增益。三者執常增益為所依止。",
    "T30n1579_080:0743a29": "執我增益。四者執無常增益為所依止。執",
    "T30n1579_080:0743b01": "無我增益。五者執無我增益為所依止。執",
    "T30n1579_080:0743b02": "真實心增益。六者執我增益為所依止。執",
    "T30n1579_080:0743b03": "不真實心增益。此復二種。一者決定。二者尋",
    "T30n1579_080:0743b04": "求。尋求者。謂遍計所依及遍計相應。於所對",
    "T30n1579_080:0743b05": "治雜染法中由五過失。謂顛倒過失。戲論過",
    "T30n1579_080:0743b06": "失。發起惡行過失。麁重過失。無常性過失。及",
    "T30n1579_080:0743b07": "於彼能對治清淨法中。七者執真實心增",
    "T30n1579_080:0743b08": "益為所依止。執善等增益。乃至執清淨增",
    "T30n1579_080:0743b09": "益。八者執不真實心增益為所依止。執不",
    "T30n1579_080:0743b10": "善等增益。乃至執雜染增益。是名八種差",
    "T30n1579_080:0743b11": "別增益。此中菩薩於彼增益都不執著。不",
    "T30n1579_080:0743b12": "勸他執。亦不讚美。何等名為自性增益。",
    "T30n1579_080:0743b13": "謂差別增益為所依止。由諸愚夫遍計所",
    "T30n1579_080:0743b14": "執所有言說自性增益。即於彼事增益為",
    "T30n1579_080:0743b15": "有。",
    "T30n1579_080:0743b16": "云何貫穿損減。謂由一相。損減實事所顯",
    "T30n1579_080:0743b17": "故。此中損減實事者。謂即於彼邪法無我",
    "T30n1579_080:0743b18": "性起於勝解。執著一切種一切法相都無",
    "T30n1579_080:0743b19": "所有。",
    "T30n1579_080:0743b20": "云何貫穿法現觀。謂由三種相。一者即於",
    "T30n1579_080:0743b21": "彼事及第四生事所治能治有為無為安立",
    "T30n1579_080:0743b22": "中。自性不可得所顯故。二者彼差別不可",
    "T30n1579_080:0743b23": "得所顯故。三者即彼串習故。如實通達智",
    "T30n1579_080:0743b24": "所顯故。此中自性不可得者。謂諸愚夫遍",
    "T30n1579_080:0743b25": "計所執自性。此中差別不可得者。謂即彼自",
    "T30n1579_080:0743b26": "性滅生集成二分不可得。此中智通達者。謂",
    "T30n1579_080:0743b27": "即彼自性相不作意不思擇加行自內所證",
    "T30n1579_080:0743b28": "智通達。",
    "T30n1579_080:0743b29": "云何貫穿法現觀。迴向大菩提性。謂由一種",
    "T30n1579_080:0743c01": "相。思擇所得能治所治不斷故。此中能治所",
    "T30n1579_080:0743c02": "治者。謂空是煩惱對治。無願是有願對治。",
    "T30n1579_080:0743c03": "無相是諸相對治。如是一切名無造作。此",
    "T30n1579_080:0743c04": "復是後有業對治。亦是生身流轉。剎那生",
    "T30n1579_080:0743c05": "流轉對治。名滅煩惱行無自性。此復以生",
    "T30n1579_080:0743c06": "死流轉為所對治。若諸菩薩由此對治故。",
    "T30n1579_080:0743c07": "起思擇不斷所治。此由悲愍諸眾生故。",
    "T30n1579_080:0743c08": "希求大菩提。",
    "T30n1579_080:0743c09": "云何貫穿如是行者。煩惱眾苦不纏繞心。",
    "T30n1579_080:0743c10": "謂由一種相。雖不永斷所對治法。而能如",
    "T30n1579_080:0743c11": "實通達故。此中如實通達者。謂即於彼法",
    "T30n1579_080:0743c12": "由法無我加行。觀彼自性無染無苦。",
    "T30n1579_080:0743c13": "云何貫穿差別。謂由四種相。一者見差別所",
    "T30n1579_080:0743c14": "顯故。二者即此極遠損減差別所顯故。三者",
    "T30n1579_080:0743c15": "於斷迷失差別所顯故。四者於心迷失差",
    "T30n1579_080:0743c16": "別所顯故。此中見差別者。謂住補特伽羅",
    "T30n1579_080:0743c17": "無我及涅槃。於當來身起斷滅增上慢。又",
    "T30n1579_080:0743c18": "於所取觀察故。於能取言說自性畢竟遠",
    "T30n1579_080:0743c19": "離。空性所攝不觀察故。名不善觀察所知",
    "T30n1579_080:0743c20": "境界。由執著諸法故求煩惱斷。而諸菩薩",
    "T30n1579_080:0743c21": "則不如是。此中極遠損減差別者。謂住補",
    "T30n1579_080:0743c22": "特伽羅無我。於我見異生下中更下。由二因",
    "T30n1579_080:0743c23": "緣。謂苦不解脫故。安住苦故。前後二種執",
    "T30n1579_080:0743c24": "著失壞故。而諸菩薩則不如是。此中於斷",
    "T30n1579_080:0743c25": "迷失差別者。謂住補特伽羅無我。執法無",
    "T30n1579_080:0743c26": "我無自性故。便生驚怖。謂無言說自性追",
    "T30n1579_080:0743c27": "求斷滅。而諸菩薩則不如是。此中於心迷",
    "T30n1579_080:0743c28": "失差別者。謂如是於斷迷失住補特伽羅",
    "T30n1579_080:0743c29": "無我。於自遍計所起境界中。為想顛倒等",
    "T30n1579_080:0744a01": "之所顛倒。而諸菩薩則不如是。",
    "T30n1579_080:0744a02": "云何貫穿因性。謂由二種相。一者觀察能",
    "T30n1579_080:0744a03": "取所顯故。二者彼如實通達所顯故。此中",
    "T30n1579_080:0744a04": "觀察能取者。謂即觀察此無我智。遠離言",
    "T30n1579_080:0744a05": "說自性故。遠離彼分別故。應捨相故。有",
    "T30n1579_080:0744a06": "剎那故。此中彼如實通達者。謂觀察所取能",
    "T30n1579_080:0744a07": "取二種。如理作意思惟為因。各別內證決",
    "T30n1579_080:0744a08": "定智生。云何貫穿到邊際空性。謂由一種",
    "T30n1579_080:0744a09": "相。即彼法無我智如實顯現故。此中如實顯",
    "T30n1579_080:0744a10": "現者。謂顯現業煩惱相似相故。不可言說",
    "T30n1579_080:0744a11": "法故。離言說自性故。如是不執著故。有",
    "T30n1579_080:0744a12": "剎那故。",
    "T30n1579_080:0744a13": "云何貫穿即彼空性威德。謂由一種相。業煩",
    "T30n1579_080:0744a14": "惱斷對治所顯故。此中斷者。謂彼剎那光",
    "T30n1579_080:0744a15": "明想生。能斷無始時來所集一切諸業煩",
    "T30n1579_080:0744a16": "惱。",
    "T30n1579_080:0744a17": "有何差別。謂有四種聲聞。聲聞所學菩薩",
    "T30n1579_080:0744a18": "所學當知差別有十三種。",
    "T30n1579_080:0744a19": "云何名為四種聲聞。一者變化聲聞。二者",
    "T30n1579_080:0744a20": "增上慢聲聞。三者迴向菩提聲聞。四者一向",
    "T30n1579_080:0744a21": "趣寂聲聞。變化聲聞者。為欲化度。由彼所",
    "T30n1579_080:0744a22": "化諸有情故。或諸菩薩或諸如來化作聲聞。",
    "T30n1579_080:0744a23": "增上慢聲聞者。謂但由補特伽羅無我智。",
    "T30n1579_080:0744a24": "及執著邪法無我智。計為清淨。迴向菩提",
    "T30n1579_080:0744a25": "聲聞者。謂從本來是極微劣慈悲種姓。由",
    "T30n1579_080:0744a26": "親近如來住故。於廣大佛法中起大功德",
    "T30n1579_080:0744a27": "想。熏修相續。雖到究竟住無漏界。而蒙諸",
    "T30n1579_080:0744a28": "佛覺悟引入方便開導。由此因故便能發趣",
    "T30n1579_080:0744a29": "廣大菩提。彼於如是廣大菩提。雖能發趣",
    "T30n1579_080:0744b01": "由樂寂故。於此加行極成遲鈍。不如初始",
    "T30n1579_080:0744b02": "發心有佛種性者。一向趣寂聲聞者。謂從",
    "T30n1579_080:0744b03": "本來是最極微劣慈悲種性故。一向棄背",
    "T30n1579_080:0744b04": "利益眾生事故。於生死苦極怖畏故。唯有",
    "T30n1579_080:0744b05": "安住涅槃意樂。畢竟不能趣大菩提。",
    "T30n1579_080:0744b06": "如二王子相似處生。平等平等受王快樂。一",
    "T30n1579_080:0744b07": "於王政詩論工巧處等皆悉善知。第二王",
    "T30n1579_080:0744b08": "子則不如是。彼二但由此分差別。非由受",
    "T30n1579_080:0744b09": "用王之快樂。如是於無漏界中諸菩薩眾與",
    "T30n1579_080:0744b10": "一向趣寂聲聞。當知差別。",
    "T30n1579_080:0744b11": "應知彼二復有差別。謂意樂故。白法集成",
    "T30n1579_080:0744b12": "故。智集成故。種類故。種性故。持種故。加行",
    "T30n1579_080:0744b13": "故。威德故。正行故。福田故。殊勝差別故。因",
    "T30n1579_080:0744b14": "果故。生依止故。",
    "T30n1579_080:0744b15": "一向趣寂聲聞棄背諸行雜染利益有情",
    "T30n1579_080:0744b16": "事故。一向安住寂靜意樂。菩薩雖有垢染",
    "T30n1579_080:0744b17": "而與彼相違。又彼聲聞唯為自身得增長",
    "T30n1579_080:0744b18": "故。白法狹小。菩薩為欲增長一切有情樂",
    "T30n1579_080:0744b19": "故。白法無量。又彼聲聞由無為智。但為除",
    "T30n1579_080:0744b20": "遣自身煩惱。菩薩普為一切十方諸有情類。",
    "T30n1579_080:0744b21": "又彼聲聞雖緣最勝解脫法境作意集成。而",
    "T30n1579_080:0744b22": "非佛子。菩薩雖緣下劣諸行有情法境作",
    "T30n1579_080:0744b23": "意集成。而是佛子。又彼聲聞雖勤精進於諦",
    "T30n1579_080:0744b24": "善巧心善安定。不成就佛種性相故。諸佛",
    "T30n1579_080:0744b25": "世尊不堪攝受。而諸菩薩與彼相違。又彼",
    "T30n1579_080:0744b26": "聲聞到究竟故。根雖成熟於當來世而不",
    "T30n1579_080:0744b27": "能作佛所作事。菩薩初心剎那生已便能造",
    "T30n1579_080:0744b28": "作。又彼聲聞雖到究竟。而不為彼諸天人",
    "T30n1579_080:0744b29": "等供養讚嘆。如住始業修行菩薩。而諸菩",
    "T30n1579_080:0744c01": "薩雖復未到究竟之位。然其威德及與智慧",
    "T30n1579_080:0744c02": "映蔽一切聲聞獨覺。又彼聲聞療煩惱病",
    "T30n1579_080:0744c03": "智慧良藥雖復成滿。而不能治一切眾生",
    "T30n1579_080:0744c04": "諸煩惱病。而諸菩薩與彼相違。由能修行",
    "T30n1579_080:0744c05": "利益他事勝義行故。又彼聲聞雖到究竟",
    "T30n1579_080:0744c06": "於諸有情智光明照然。非諸天及餘世間真",
    "T30n1579_080:0744c07": "實福田。如諸菩薩未盡煩惱。又於聲聞一",
    "T30n1579_080:0744c08": "切時中如來最勝。於最勝中諸菩薩眾彌復",
    "T30n1579_080:0744c09": "最勝。彼由於此所集成故。又由二緣應",
    "T30n1579_080:0744c10": "知彼勝。彼能成熟諸有情故。亦能成熟諸",
    "T30n1579_080:0744c11": "佛法故。由此因緣感菩提果。隨所成熟",
    "T30n1579_080:0744c12": "諸有情類。能令解脫。譬如有人能辦能熟。",
    "T30n1579_080:0744c13": "覺慧希奇非彼端然而食用者。此中道理當",
    "T30n1579_080:0744c14": "知亦爾。又彼聲聞雖復一向受學修行清",
    "T30n1579_080:0744c15": "淨法因。亦為無量善友攝受。而不能引大",
    "T30n1579_080:0744c16": "菩提果。諸菩薩眾與彼相違。而能引發。又",
    "T30n1579_080:0744c17": "諸聲聞依菩薩生。非諸菩薩依彼聲聞。",
    "T30n1579_080:0744c18": "復次云何由世間出世間智。能作利益他",
    "T30n1579_080:0744c19": "事。謂諸菩薩遍於十方。或遊歷世界。或遊",
    "T30n1579_080:0744c20": "歷國土。或遊歷生。或勸請他。為大良醫。",
    "T30n1579_080:0744c21": "善能療治煩惱鬼魅所著有情。為無有上。",
    "T30n1579_080:0744c22": "宣說三學清淨之道。云何世間智。謂於麁",
    "T30n1579_080:0744c23": "品所有雜染。能為止息對治。於中品者能",
    "T30n1579_080:0744c24": "為制伏對治。云何名為麁品雜染。謂在家",
    "T30n1579_080:0744c25": "者貪瞋癡行性。諸出家者見依止性。及彼所",
    "T30n1579_080:0744c26": "依不正作意依止性。後有願依止性。由總",
    "T30n1579_080:0744c27": "別四顛倒故。於非解脫執為解脫依止",
    "T30n1579_080:0744c28": "性。",
    "T30n1579_080:0744c29": "云何中品雜染。謂已止息麁品雜染。別別對",
    "T30n1579_080:0745a01": "治為依止故。於諸境界貪瞋癡纏依止性。",
    "T30n1579_080:0745a02": "於其所緣正繫念故。令不定者心得安定。",
    "T30n1579_080:0745a03": "精勤修習菩提分法。方能制伏。不依此修",
    "T30n1579_080:0745a04": "而自恃舉故。於所緣繫心令住。勇猛精進。",
    "T30n1579_080:0745a05": "從此於住能正攝受。攝受住故。於積聚中。",
    "T30n1579_080:0745a06": "由一合執中煩惱轉。便能制伏。從此為斷",
    "T30n1579_080:0745a07": "出世間法所對治故。依止對治。即令堅住。",
    "T30n1579_080:0745a08": "從此能伏諸緣起愚。補特伽羅無我性愚。及",
    "T30n1579_080:0745a09": "法無我性愚。從此能於邪道正道皆得決",
    "T30n1579_080:0745a10": "定。由如是相應知麁品中品雜染止息制",
    "T30n1579_080:0745a11": "伏能對治智。是名世間智。",
    "T30n1579_080:0745a12": "云何出世間智。謂如是制伏貪瞋癡纏諸雜",
    "T30n1579_080:0745a13": "染已。復能對治微細隨眠所有雜染。此真實",
    "T30n1579_080:0745a14": "智名出世智。此復云何。謂即依彼制伏對",
    "T30n1579_080:0745a15": "治三處善巧。謂緣起善巧。補特伽羅無我",
    "T30n1579_080:0745a16": "勝解善巧。法無我勝解善巧。為欲超度無",
    "T30n1579_080:0745a17": "餘雜染對治四種無知故。不待他教。於",
    "T30n1579_080:0745a18": "內精勤觀察自心。四無知者。一於共相無",
    "T30n1579_080:0745a19": "知。二於自相無知。三於雜染相無知。四",
    "T30n1579_080:0745a20": "於清淨相無知。由三種相應知心共相。",
    "T30n1579_080:0745a21": "一於緣生者不現在前無作用故。二於現",
    "T30n1579_080:0745a22": "在者唯一剎那無作用故。三於貪等自緣",
    "T30n1579_080:0745a23": "所生非心作故。由三種相應知心自相。",
    "T30n1579_080:0745a24": "一者如前言說自性不可得故。二者如前由",
    "T30n1579_080:0745a25": "六種相如實可得故。三者一切聖者無差別",
    "T30n1579_080:0745a26": "智之所得故。由三種相應知心雜染相。一",
    "T30n1579_080:0745a27": "者生故。二者轉故。三者行故。於諸趣中種",
    "T30n1579_080:0745a28": "種自體生故名雜染生。即於此中生者自然",
    "T30n1579_080:0745a29": "剎那有流轉故。一切所緣難伏轉故。貪愛",
    "T30n1579_080:0745b01": "勢力之所轉故。名雜染轉。若於彼行若如",
    "T30n1579_080:0745b02": "是行。名雜染行。謂於一時行於善中。或",
    "T30n1579_080:0745b03": "於一時行不善中。或於一時行境界中。或",
    "T30n1579_080:0745b04": "於一時行造業中。或於一時行煩惱中。又",
    "T30n1579_080:0745b05": "於煩惱行貪瞋等。無決定行非。即於此行",
    "T30n1579_080:0745b06": "有貪已復行無貪。行無貪已復行有貪。如",
    "T30n1579_080:0745b07": "是等。又於隨順樂等法中。得為增上現",
    "T30n1579_080:0745b08": "行。又生自苦斷壞眾樂。不由執著故。但",
    "T30n1579_080:0745b09": "由顛倒故。由此引發自身眾苦無有厭",
    "T30n1579_080:0745b10": "足。或於善中而安置時。即便棄捨思求瑕",
    "T30n1579_080:0745b11": "隙。為令不善現前行故。於其瑕隙及衰盛",
    "T30n1579_080:0745b12": "中。為諸愛恚之所損惱。又隨放逸勢力一",
    "T30n1579_080:0745b13": "切所作諸善根本皆令損壞。又極樂著色等",
    "T30n1579_080:0745b14": "境故。雖於極利益甘露界中數數思擇。而",
    "T30n1579_080:0745b15": "難可安立。於此義中。示現假合所設譬喻",
    "T30n1579_080:0745b16": "其事應知。由三種相應知心清淨相。一者",
    "T30n1579_080:0745b17": "不得得相故。二者無為相故。三者種性相",
    "T30n1579_080:0745b18": "故。若由別異如理勤修。求心清淨不能",
    "T30n1579_080:0745b19": "證得。若由如是如理勤修。便能證得。又不",
    "T30n1579_080:0745b20": "觀見言說自性。見真如相。此由九種相當",
    "T30n1579_080:0745b21": "觀無為相。一者不行世故。二者非如在",
    "T30n1579_080:0745b22": "滅盡定言說自性不可得故。真如相可得",
    "T30n1579_080:0745b23": "故。是無二相。三者非生身相故。四者超過",
    "T30n1579_080:0745b24": "生身因自性相故。五者超過當來生故。六",
    "T30n1579_080:0745b25": "者超過死沒故。七者超過剎那展轉不遠",
    "T30n1579_080:0745b26": "離故。八者超過趣轉易故。九者超過業煩",
    "T30n1579_080:0745b27": "惱行故。此中種性相。當知是無學界相。於",
    "T30n1579_080:0745b28": "現法中超過五事。一者超過所作。二者超",
    "T30n1579_080:0745b29": "過非所作。三者超過所作加行。四者超過所",
    "T30n1579_080:0745c01": "作非加行。五者超過非所作加行。於後法",
    "T30n1579_080:0745c02": "中超過六事。一者超過能發起後有行。二",
    "T30n1579_080:0745c03": "者超過彼行。三者超過彼果生。四者超過",
    "T30n1579_080:0745c04": "依彼衰盛。五者超過於彼所依一切無記動",
    "T30n1579_080:0745c05": "搖中修學期願受用。六者超過彼所依自體",
    "T30n1579_080:0745c06": "差別。復由四位九相應知種性相。何等四",
    "T30n1579_080:0745c07": "位。一不清淨位。二清淨位。三通達位。四究竟",
    "T30n1579_080:0745c08": "位。云何九相。謂不清淨位。於一切相等隨",
    "T30n1579_080:0745c09": "行故。譬如虛空。若清淨位平等一味及身心",
    "T30n1579_080:0745c10": "遠離。若通達位隨順趣究竟。由一切煩惱",
    "T30n1579_080:0745c11": "自性離繫離垢故。超過薩迦耶見。及超過",
    "T30n1579_080:0745c12": "彼為根本諸惡見趣。若究竟位安樂成滿。及",
    "T30n1579_080:0745c13": "超過三種變壞。何等名為三種變壞。一者老",
    "T30n1579_080:0745c14": "死等變壞。二者顛倒處變壞。三者清淨退失",
    "T30n1579_080:0745c15": "變壞。",
    "T30n1579_080:0745c16": "謂諸貪憂毘柰耶故。是增上戒學加行。厭患",
    "T30n1579_080:0745c17": "作意故。是增上心學加行。補特伽羅無我性",
    "T30n1579_080:0745c18": "故。或法無我性故。是增上慧學加行。此中",
    "T30n1579_080:0745c19": "貪憂是能發起所有毀犯。又如正不除遣。",
    "T30n1579_080:0745c20": "如已不除遣。如正除遣。如已除遣。由此四",
    "T30n1579_080:0745c21": "相。應知自心不如理作意所起貪欲。薩迦",
    "T30n1579_080:0745c22": "耶見。及與瞋恚。若由境界。或復由他而起",
    "T30n1579_080:0745c23": "妄計。如是名正不除遣。若由境界。或由他",
    "T30n1579_080:0745c24": "不饒益加行之所引奪。如是名已不除遣。",
    "T30n1579_080:0745c25": "由隨一不除遣故。當知隨一亦不除遣。由",
    "T30n1579_080:0745c26": "隨一除遣故。當知隨一亦復除遣。又若不",
    "T30n1579_080:0745c27": "除遣雖住律儀。於增上戒尚名毀犯。何況",
    "T30n1579_080:0745c28": "安住不律儀者。又增上心學於所緣境散",
    "T30n1579_080:0745c29": "亂錯誤。是能障礙依補特伽羅無我修增",
    "T30n1579_080:0746a01": "上慧者。薩迦耶見是能障礙依法無我修",
    "T30n1579_080:0746a02": "增上慧者。自性差別分別計縛是能障礙於",
    "T30n1579_080:0746a03": "此三學。正修遣中有八種違逆學法。有八種",
    "T30n1579_080:0746a04": "隨順學法。何等為八。一者唐捐耽著。二者耽",
    "T30n1579_080:0746a05": "著故縛。三者縛故障礙。四者障礙故垢。五者",
    "T30n1579_080:0746a06": "垢故災雹。六者雹故瘡皰。七者瘡皰故熱惱。",
    "T30n1579_080:0746a07": "八者熱惱故諸煩惱病難可療治。與此相違",
    "T30n1579_080:0746a08": "當知即是八種隨順學法。",
    "T30n1579_080:0746a09": "復次云何不善學沙門。謂三種。應知一者",
    "T30n1579_080:0746a10": "不顧沙門。二者形相同分。三者軌則正命受",
    "T30n1579_080:0746a11": "用加行戒見意樂皆不同分。若迴向資具是",
    "T30n1579_080:0746a12": "增上戒。形相同分是增上心及增上慧。形相",
    "T30n1579_080:0746a13": "同分是彼行意樂不同分。若迴向聲譽是奢",
    "T30n1579_080:0746a14": "摩他支。同分是毘鉢舍那支。同分是俱修支。",
    "T30n1579_080:0746a15": "同分是俱資糧支。同分是意樂不同分。",
    "T30n1579_080:0746a16": "復次云何善學沙門。當知由四種相。一者加",
    "T30n1579_080:0746a17": "行故。二者意樂故。三者通達故。四者趣究",
    "T30n1579_080:0746a18": "竟故。於現法中由厭患加行故。於前生",
    "T30n1579_080:0746a19": "中由相續成熟加行故。當知加行圓滿。由",
    "T30n1579_080:0746a20": "法無我勝解意樂故。若所應得。若能應得。",
    "T30n1579_080:0746a21": "於此二言說自性無執著故。於意趣義正",
    "T30n1579_080:0746a22": "尋求故。不但隨順言詞故。當知意樂圓",
    "T30n1579_080:0746a23": "滿。若於法真如以不緣他智通達自性",
    "T30n1579_080:0746a24": "無雜染故。於世俗寶及世俗生死。涅槃解",
    "T30n1579_080:0746a25": "脫。繫縛自性無所得故。當知通達圓滿。",
    "T30n1579_080:0746a26": "已善修習一切雜染對治故。又於真如",
    "T30n1579_080:0746a27": "無斷壞故。及能勝伏故。當知趣究竟圓",
    "T30n1579_080:0746a28": "滿。",
    "T30n1579_080:0746a29": "復次不善學沙門。由三種相當知彼名不",
    "T30n1579_080:0746b01": "如其義。一者意樂衰損加行具足。二者意樂",
    "T30n1579_080:0746b02": "具足加行衰損。三者意樂衰損加行衰損。此",
    "T30n1579_080:0746b03": "中意樂衰損加行具足。復有三種。一者能",
    "T30n1579_080:0746b04": "聽唯此喜足。二者能說唯此喜足。三者能證",
    "T30n1579_080:0746b05": "世間三摩地而生愛味唯此喜足。若善學沙",
    "T30n1579_080:0746b06": "門唯由一相當知意樂具足加行具足。",
    "T30n1579_080:0746b07": "復次云何住世俗律儀。當知有四種相。謂",
    "T30n1579_080:0746b08": "雖成就六支尸羅。而為二種損害損害尸",
    "T30n1579_080:0746b09": "羅。謂由薩迦耶見纏故。及於毀犯出離不",
    "T30n1579_080:0746b10": "了知故。雖遠離此二種過失。而未得世間",
    "T30n1579_080:0746b11": "清淨律儀。不能制伏薩迦耶見。雖已得世",
    "T30n1579_080:0746b12": "間清淨律儀。已制伏薩迦耶見。而不損減",
    "T30n1579_080:0746b13": "串習法無我性怖畏。損壞尸羅。雖遠離一",
    "T30n1579_080:0746b14": "切所餘過失。而為邪法無我勝解。及增上慢。",
    "T30n1579_080:0746b15": "損壞尸羅。",
    "T30n1579_080:0746b16": "復次云何住勝義律儀。謂所成就出世間。",
    "T30n1579_080:0746b17": "一切煩惱不相應。能對治三界尸羅。又於",
    "T30n1579_080:0746b18": "四種住律儀中。諸戲論法現所可得。若能",
    "T30n1579_080:0746b19": "寂靜彼相。當知是名無漏尸羅。云何名為",
    "T30n1579_080:0746b20": "諸戲論法。謂於初住律儀中我執可得。若",
    "T30n1579_080:0746b21": "我所執。若作毀犯。若不作彼。若故思所作",
    "T30n1579_080:0746b22": "加行。若非彼加行。若正知而行。若彼不行。",
    "T30n1579_080:0746b23": "若失念而行。若彼不行。於第二住律儀中",
    "T30n1579_080:0746b24": "薩迦耶見品麁重隨行。若名可得。若色可",
    "T30n1579_080:0746b25": "得。若當來生相。若今時無相。若纏寂靜。",
    "T30n1579_080:0746b26": "若隨眠故彼不寂靜。若補特伽羅無我執。若",
    "T30n1579_080:0746b27": "補特伽羅執棄捨。若即於彼補特伽羅無我",
    "T30n1579_080:0746b28": "執中所執性。若非所執性。若由此故於色",
    "T30n1579_080:0746b29": "等中有情執。若彼假設讚善執。若能假設心",
    "T30n1579_080:0746c01": "語假設讚善執。於第三住律儀中。若生上",
    "T30n1579_080:0746c02": "故世間。若捨下故非世間。若三摩他依止。",
    "T30n1579_080:0746c03": "若諸欲依止。若恃舉自尸羅。若輕蔑他尸",
    "T30n1579_080:0746c04": "羅。於第四住律儀中若計我尸羅清淨。",
    "T30n1579_080:0746c05": "若由自性差別分別故分別尸羅。如是等",
    "T30n1579_080:0746c06": "諸戲論法。於無漏戒中皆悉寂靜。又即與",
    "T30n1579_080:0746c07": "此義相應。依清淨三學應知所說伽他。當",
    "T30n1579_080:0746c08": "知為令福德資糧塵垢微薄。攝受善士。無",
    "T30n1579_080:0746c09": "失壞故。智慧資糧於甚深處起勝解故。由",
    "T30n1579_080:0746c10": "二因緣入如來教。一者由法住智深了別",
    "T30n1579_080:0746c11": "故。二者由真實智善決定故。",
    "T30n1579_080:0746c12": "復次云何如來調伏方便。當知此有二種。謂",
    "T30n1579_080:0746c13": "自體同分故。及勝解同分故。又現同分為",
    "T30n1579_080:0746c14": "令安住受教心故。及依教授而出離故。又",
    "T30n1579_080:0746c15": "正清淨加行教導教授當知復有四種。一者",
    "T30n1579_080:0746c16": "於雜染清淨驚怖轉依教導二者遠離雜",
    "T30n1579_080:0746c17": "染因緣教導。三者遠離於清淨驚怖因緣教",
    "T30n1579_080:0746c18": "導。四者第一現法樂住加行教導。此中雜",
    "T30n1579_080:0746c19": "染因緣有二種。一者由世俗言說自性雜染",
    "T30n1579_080:0746c20": "自性執分別故。二者由彼功德過失差別執",
    "T30n1579_080:0746c21": "分別故。由二種相應知於清淨導驚怖",
    "T30n1579_080:0746c22": "因緣。一者由於前後清淨導雜染分別",
    "T30n1579_080:0746c23": "故。二者由雜染遠離分別故。由二種相應",
    "T30n1579_080:0746c24": "知於涅槃清淨驚怖因緣。一者由世俗言",
    "T30n1579_080:0746c25": "說自性執故。二者於涅槃增語想中作心",
    "T30n1579_080:0746c26": "所有想故。又於寂靜心所有想。若增語想",
    "T30n1579_080:0746c27": "遍了知故。於彼二因緣俱遠離故。當知是",
    "T30n1579_080:0746c28": "第一住加行教導。",
    "T30n1579_080:0746c29": "言。謂無二相智。是能悟入一切密意語言",
    "T30n1579_080:0747a01": "相。云何無二相謂諸名言安足處事。由彼自",
    "T30n1579_080:0747a02": "性無所有故。非名言熏習想所行自性有",
    "T30n1579_080:0747a03": "故。說為無二。於此無二若起二執。名為雜",
    "T30n1579_080:0747a04": "染。若無二執。名為清淨。又非一切名言安",
    "T30n1579_080:0747a05": "足處事。由彼世俗言說熏習想所行自性無",
    "T30n1579_080:0747a06": "所有故。非彼熏習智所行自性有故。說為",
    "T30n1579_080:0747a07": "無二。於此無二若起二執。名為雜染。若",
    "T30n1579_080:0747a08": "無二執。名為清淨。由此無二相。應知悟入",
    "T30n1579_080:0747a09": "如來一切密意語言。此中由五種相名論",
    "T30n1579_080:0747a10": "圓滿。即於教授中由五種相名果圓滿。",
    "T30n1579_080:0747a11": "由五種相名果勝利圓滿。當知皆依密意",
    "T30n1579_080:0747a12": "語言。云何由五種相名論圓滿。謂若由此",
    "T30n1579_080:0747a13": "相宣說。若是宣說。若所宣說。若如是宣說。",
    "T30n1579_080:0747a14": "若彼宣說。如是圓滿。云何由五種相名果",
    "T30n1579_080:0747a15": "圓滿。謂無餘依涅槃界。若有餘依涅槃界。",
    "T30n1579_080:0747a16": "若聖道圓滿。若勝內怨。若勝外怨。如是圓",
    "T30n1579_080:0747a17": "滿。云何由五種相名果勝利圓滿。謂即是",
    "T30n1579_080:0747a18": "供養大師。報信施恩。越生死苦。於福田性",
    "T30n1579_080:0747a19": "無有退轉。從法化生名如來子。依止如",
    "T30n1579_080:0747a20": "來。",
    "T30n1579_080:0747a21": "復次云何於菩薩藏教授中勝解勝利。當知",
    "T30n1579_080:0747a22": "由五種相。一者建立因時即能映蔽感大",
    "T30n1579_080:0747a23": "富貴增上因故。二者由轉依故。三者即於",
    "T30n1579_080:0747a24": "是處作說器故。四者作說者器故。五者於",
    "T30n1579_080:0747a25": "捨身時得見業清淨故。由五種相當知",
    "T30n1579_080:0747a26": "映蔽感大富貴增上之因。所謂此因能引有",
    "T30n1579_080:0747a27": "量無量果故。有盡無盡法故。感非廣大廣大",
    "T30n1579_080:0747a28": "樂故。是智資糧智自性故。由此能引彼故。",
    "T30n1579_080:0747a29": "又由遠離六種過失。應知身行。何等名為",
    "T30n1579_080:0747b01": "六種過失。一者愁憂相過失。二者不了知",
    "T30n1579_080:0747b02": "數習過失。三者由二種相威儀過失。四者",
    "T30n1579_080:0747b03": "由三種相怖畏相過失。五者由二種相遏",
    "T30n1579_080:0747b04": "履瑟吒過失。六者身不調柔過失。又於相",
    "T30n1579_080:0747b05": "慶慰時遠離五種過失。應知語行何等名",
    "T30n1579_080:0747b06": "為五種過失。一者怯怖過失。二者麁獷過失。",
    "T30n1579_080:0747b07": "三者棄捨佛語作不相應戲論過失。四者",
    "T30n1579_080:0747b08": "不讚歎如來過失。五者於同法者不施諫",
    "T30n1579_080:0747b09": "誨過失。又於記別所解了時遠離五種過",
    "T30n1579_080:0747b10": "失。應知語行。何等名為五種過失。一者於",
    "T30n1579_080:0747b11": "所證得忘念過失。二者前後語言相違過",
    "T30n1579_080:0747b12": "失。三者道理相違過失。四者敬信聖教諸天",
    "T30n1579_080:0747b13": "訶責過失。五者如來訶責過失。又由遠離五",
    "T30n1579_080:0747b14": "種過失。應知意行。謂依現法義有前四種。",
    "T30n1579_080:0747b15": "依後法義有第五種。何等名為五種過失。",
    "T30n1579_080:0747b16": "一者不忍過失。不能忍受現在過去不饒益",
    "T30n1579_080:0747b17": "事故。二者覆藏過失。由覆藏故。惡作燒惱",
    "T30n1579_080:0747b18": "故。三者貪染過失。希求諸欲及受用故。",
    "T30n1579_080:0747b19": "希求出離怨故。四者忘念過失。攝受不正",
    "T30n1579_080:0747b20": "見故於斷心迷亂故。五者期願過失。由自",
    "T30n1579_080:0747b21": "輕賤遠離廣大諸佛菩薩之所加被諸佛國",
    "T30n1579_080:0747b22": "土微妙願故。由微細意樂引發諸佛法故。",
    "T30n1579_080:0747b23": "於一切法殊勝世間興盛差別起憍慢故。",
    "T30n1579_080:0747b24": "及願彼故。於分別菩薩藏教授勝解勝利",
    "T30n1579_080:0747b25": "無量標釋中。當知有無量無數勝解勝利。",
    "T30n1579_080:0747b26": "於此地中餘決擇文更不復現。",
    "T30n1579_080:0747b27": "16-17 有餘依及無餘依二地攝決擇分中有餘依及無餘依二地",
    "T30n1579_080:0747b28": "如是已說菩薩地決擇。有餘依無餘依二地",
    "T30n1579_080:0747b29": "決擇。2章 正決擇有餘及無餘依二地1節 立章門我今當說嗢拕南曰。",
    "T30n1579_080:0747c01": "離繫與壽行　　轉依住差別",
    "T30n1579_080:0747c02": "有常樂殊勝　　異性自在等",
    "T30n1579_080:0747c03": "問於有餘依涅槃界中現在轉時。一切煩惱",
    "T30n1579_080:0747c04": "當言離繫耶。當言不離繫耶。答當言離",
    "T30n1579_080:0747c05": "繫。問於一切苦。當言離繫耶。當言不離",
    "T30n1579_080:0747c06": "繫耶。答當言亦離繫亦不離繫。所以者何。",
    "T30n1579_080:0747c07": "若未來生所有眾苦當言離繫。若現在生心",
    "T30n1579_080:0747c08": "所有苦亦當言離繫。若現身中飢苦渴苦界",
    "T30n1579_080:0747c09": "不平苦時節變苦。及餘所有逼迫等苦。當",
    "T30n1579_080:0747c10": "言不離繫。此由現前行故。非諸煩惱所",
    "T30n1579_080:0747c11": "繫縛故。",
    "T30n1579_080:0747c12": "問若一切阿羅漢皆得心自在。何因緣故。不",
    "T30n1579_080:0747c13": "捨壽行入般涅槃。雖苦所逼而久住耶。答",
    "T30n1579_080:0747c14": "功能有差別故。所以者何。有一分阿羅漢",
    "T30n1579_080:0747c15": "能捨壽行。一分不能。有一分阿羅漢能增",
    "T30n1579_080:0747c16": "壽行。一分不能故。",
    "T30n1579_080:0747c17": "問若阿羅漢如先所有六處生起。即如是住",
    "T30n1579_080:0747c18": "相續不滅。無有變異。更有何等異轉依",
    "T30n1579_080:0747c19": "性。而非六處相續而轉。若更無有異轉依",
    "T30n1579_080:0747c20": "者。何因緣故。前後二種依止相似而今後時",
    "T30n1579_080:0747c21": "煩惱不轉。聖道轉耶。答諸阿羅漢實有轉",
    "T30n1579_080:0747c22": "依。而此轉依與其六處。異不異性俱不可",
    "T30n1579_080:0747c23": "說。何以故。由此轉依真如清淨所顯。真如",
    "T30n1579_080:0747c24": "種性。真如種子。真如集成。而彼真如與其",
    "T30n1579_080:0747c25": "六處。異不異性俱不可說。不可說義。如前已",
    "T30n1579_080:0747c26": "辯。是故若問所得轉依與其六處為異不",
    "T30n1579_080:0747c27": "異。非如理問。若此轉依無有體者。應有",
    "T30n1579_080:0747c28": "如前所說過失。謂阿羅漢煩惱應行。道應",
    "T30n1579_080:0747c29": "不行。是故當知有轉依性。世尊依此轉依",
    "T30n1579_080:0748a01": "體性密意說言。",
    "T30n1579_080:0748a02": "遍計自性中　　由有執無執",
    "T30n1579_080:0748a03": "二種習氣故　　成雜染清淨",
    "T30n1579_080:0748a04": "是即有漏界　　是即無漏界",
    "T30n1579_080:0748a05": "是即為轉依　　清淨無有上",
    "T30n1579_080:0748a06": "如屠牛師或彼弟子。以利牛刀殺害牛已。",
    "T30n1579_080:0748a07": "於內一切斫刺椎剖骨肉筋脈皆悉斷絕。復",
    "T30n1579_080:0748a08": "以其皮張而蔽之。當言此牛與皮非離",
    "T30n1579_080:0748a09": "非合。如是諸阿羅漢既得轉依。由慧利刀",
    "T30n1579_080:0748a10": "斷截一切結縛隨眠隨煩惱纏已。當言與",
    "T30n1579_080:0748a11": "六處皮非離非合。又已轉依諸觀行者。雖",
    "T30n1579_080:0748a12": "取眾相。當知與昔所取差別。此所取相猶",
    "T30n1579_080:0748a13": "如真如自內所證。不可以言說示於他我",
    "T30n1579_080:0748a14": "所觀相如是如是。",
    "T30n1579_080:0748a15": "涅槃界中。住何等心。於無餘依般涅槃界。",
    "T30n1579_080:0748a16": "當般涅槃。答於一切相不復思惟。唯正思",
    "T30n1579_080:0748a17": "惟真無相界。漸入滅定滅轉識等。次異熟識",
    "T30n1579_080:0748a18": "捨所依止。由異熟識無有取故。諸轉識等",
    "T30n1579_080:0748a19": "不復得生。唯餘清淨無為離垢真法界在。",
    "T30n1579_080:0748a20": "於此界中般涅槃已。不復墮於天龍藥叉。",
    "T30n1579_080:0748a21": "若乾達縛。若緊㮈洛。若阿素洛。若人等數。",
    "T30n1579_080:0748a22": "以要言之。所有有情假想施設。遍於十方",
    "T30n1579_080:0748a23": "一切界。一切趣。一切生。一切生類。一切得",
    "T30n1579_080:0748a24": "身。一切勝生。一切地中。非此更復墮在彼",
    "T30n1579_080:0748a25": "數。何以故。由此真界離諸戲論。唯成辦者",
    "T30n1579_080:0748a26": "內自證故。",
    "T30n1579_080:0748a27": "問於有餘依涅槃界中。若無餘依涅槃界中。",
    "T30n1579_080:0748a28": "已般涅槃諸阿羅漢。有何差別。答住有餘",
    "T30n1579_080:0748a29": "依。墮在眾數。住無餘依。不墮眾數。住有",
    "T30n1579_080:0748b01": "餘依。猶有眾苦。住無餘依。永離眾苦。住有",
    "T30n1579_080:0748b02": "餘依。所得轉依猶與六處而共相應。住無",
    "T30n1579_080:0748b03": "餘依永不相應。",
    "T30n1579_080:0748b04": "問若無餘依涅槃界中。已般涅槃所有轉依",
    "T30n1579_080:0748b05": "永與六處不相應者。彼既無有六處所依。",
    "T30n1579_080:0748b06": "云何而住。答非阿羅漢所得轉依六處為",
    "T30n1579_080:0748b07": "因。然彼唯用緣真如境修道為因。是故六",
    "T30n1579_080:0748b08": "處若有若無。尚無轉依成變異性。何況殞",
    "T30n1579_080:0748b09": "沒。又復此界非所遍知。非所應斷。故不",
    "T30n1579_080:0748b10": "可滅。",
    "T30n1579_080:0748b11": "得轉依。當言是有。當言非有。答當言是",
    "T30n1579_080:0748b12": "有。問當言何相。答無戲論相。又善清淨法",
    "T30n1579_080:0748b13": "界為相。問何因緣故當言是有。答於有餘",
    "T30n1579_080:0748b14": "依及無餘依涅槃界中。此轉依性皆無動法。",
    "T30n1579_080:0748b15": "無動法故。先有後無不應道理。又此法性",
    "T30n1579_080:0748b16": "非眾緣生。無生無滅。然譬如水澄清之性。",
    "T30n1579_080:0748b17": "譬如真金調柔之性。譬如虛空離雲霧性。",
    "T30n1579_080:0748b18": "是故轉依當言是有。",
    "T30n1579_080:0748b19": "問當言是常。當言無常。答當言是常。問",
    "T30n1579_080:0748b20": "何因緣故當言是常。答清淨真如之所顯",
    "T30n1579_080:0748b21": "故。非緣生故。無生滅故。",
    "T30n1579_080:0748b22": "問當言是樂。當言非樂。答由勝義樂當",
    "T30n1579_080:0748b23": "言是樂。非由受樂。說名為樂。何以故。一",
    "T30n1579_080:0748b24": "切煩惱及所生苦皆超越故。",
    "T30n1579_080:0748b25": "問於無餘依涅槃界中。般涅槃者。為有少",
    "T30n1579_080:0748b26": "分差別意趣殊異不耶。答一切無有。所以",
    "T30n1579_080:0748b27": "者何。非此界中可得安立下中上品。不可",
    "T30n1579_080:0748b28": "施設高下勝劣。此是如來此聲聞等。問何",
    "T30n1579_080:0748b29": "因緣故無有差別。所以者何。諸聲聞等有",
    "T30n1579_080:0748c01": "餘殘障。於無餘依涅槃界中而般涅槃。佛一",
    "T30n1579_080:0748c02": "切障永無所有。答住有餘依涅槃界中。可",
    "T30n1579_080:0748c03": "得安立有障無障。住無餘依涅槃界中。畢",
    "T30n1579_080:0748c04": "竟無障可立差別。何以故。於此界中一",
    "T30n1579_080:0748c05": "切眾相。及諸麁重皆永息故。皆永滅故。所",
    "T30n1579_080:0748c06": "以者何。諸阿羅漢住有餘依涅槃界時。一",
    "T30n1579_080:0748c07": "切眾相非悉永滅。異熟麁重亦非永滅。由",
    "T30n1579_080:0748c08": "彼說有煩惱習氣。即觀待彼相及麁重安",
    "T30n1579_080:0748c09": "立有障。住無餘依涅槃界時。彼永無有。是",
    "T30n1579_080:0748c10": "故當知於此界中。無有有障無障差別。問",
    "T30n1579_080:0748c11": "若此界中永無有障。如諸如來離一切障。",
    "T30n1579_080:0748c12": "阿羅漢等亦復如是。何因緣故。阿羅漢等不",
    "T30n1579_080:0748c13": "同如來作諸佛事。答彼闕所修本弘願故。",
    "T30n1579_080:0748c14": "又彼種類種性爾故。阿羅漢等決定無有",
    "T30n1579_080:0748c15": "還起意樂。而般涅槃。是故不能作諸佛",
    "T30n1579_080:0748c16": "事。",
    "T30n1579_080:0748c17": "問於無餘依涅槃界中。般涅槃者所有無漏",
    "T30n1579_080:0748c18": "界。此與諸色。當言有異。當言無異。答當",
    "T30n1579_080:0748c19": "言非異亦非不異。如與諸色。與諸受等。",
    "T30n1579_080:0748c20": "當知亦爾。與一切行。與一切界。與一切趣。",
    "T30n1579_080:0748c21": "亦復如是。",
    "T30n1579_080:0748c22": "者。於色等法當言獲得自在。當言不得",
    "T30n1579_080:0748c23": "自在。答當言獲得自在。問此所得自在。當",
    "T30n1579_080:0748c24": "言能現在前。當言不能現在前。答一分能",
    "T30n1579_080:0748c25": "現在前。一分不能現在前。謂諸如來於無餘",
    "T30n1579_080:0748c26": "依涅槃界中。般涅槃已能現在前。所餘不",
    "T30n1579_080:0748c27": "能令現在前。問若此界中離諸戲論。由此",
    "T30n1579_080:0748c28": "因緣不墮眾數。云何復能起現在前。答由",
    "T30n1579_080:0748c29": "先發起正弘願故。又由修習與彼相似道",
    "T30n1579_080:0749a01": "勢力故。譬如正入滅盡定者。雖無是念",
    "T30n1579_080:0749a02": "我於滅定當可還出。或出已住。然由先時",
    "T30n1579_080:0749a03": "加行力故。還從定出。依有心行而起遊",
    "T30n1579_080:0749a04": "行當知此中道理亦爾。",
    "T30n1579_080:0749a05": "問迴向菩提聲聞。為住無餘依涅槃界中。",
    "T30n1579_080:0749a06": "能發趣阿耨多羅三藐三菩提耶。為住有",
    "T30n1579_080:0749a07": "餘依涅槃界耶。答唯住有餘依涅槃界中可",
    "T30n1579_080:0749a08": "有此事。所以者何。以無餘依涅槃界中。遠",
    "T30n1579_080:0749a09": "離一切發起事業。一切功用皆悉止息。",
    "T30n1579_080:0749a10": "問若唯住有餘依涅槃界中。能發趣阿耨多",
    "T30n1579_080:0749a11": "羅三藐三菩提者。云何但由一生便能證",
    "T30n1579_080:0749a12": "得阿耨多羅三藐三菩提耶。所以者何。阿",
    "T30n1579_080:0749a13": "羅漢等尚當無有所餘一生。何況當有多",
    "T30n1579_080:0749a14": "生相續。答由彼要當增諸壽行。方能成辦。",
    "T30n1579_080:0749a15": "世尊多分依此迴向菩提聲聞。密意說言。物",
    "T30n1579_080:0749a16": "類善男子若有善修四神足已。能住一劫",
    "T30n1579_080:0749a17": "或餘一劫餘一劫者。此中意說過於一劫。",
    "T30n1579_080:0749a18": "彼雖如是增益壽行。能發趣阿耨多羅三",
    "T30n1579_080:0749a19": "藐三菩提。而所修行極成遲鈍。樂涅槃故。",
    "T30n1579_080:0749a20": "不如初心始業菩薩。彼既如是增壽行已。",
    "T30n1579_080:0749a21": "留有根身。別作化身。同法者前方便示現。",
    "T30n1579_080:0749a22": "於無餘依般涅槃界。而般涅槃。由此因緣",
    "T30n1579_080:0749a23": "皆作是念。某名尊者於無餘依般涅槃界。已",
    "T30n1579_080:0749a24": "般涅槃。彼以所留有根實身。即於此界贍",
    "T30n1579_080:0749a25": "部洲中。隨其所樂遠離而住。一切諸天尚不",
    "T30n1579_080:0749a26": "能覩。何況其餘眾生能見。彼於涅槃多樂",
    "T30n1579_080:0749a27": "住故。於遍遊行彼彼世界。親近供養佛菩",
    "T30n1579_080:0749a28": "薩中。及於修習菩提資糧諸聖道中。若放",
    "T30n1579_080:0749a29": "逸時諸佛菩薩數數覺悟。被覺悟已。於所",
    "T30n1579_080:0749b01": "修行能不放逸。",
    "T30n1579_080:0749b02": "問若阿羅漢迴向菩提。便能證得阿耨多羅",
    "T30n1579_080:0749b03": "三藐三菩提者。何因緣故。一切阿羅漢不皆",
    "T30n1579_080:0749b04": "迴向無上菩提。答由彼種性有差別故。所",
    "T30n1579_080:0749b05": "以者何。諸阿羅漢現見種性有多差別。謂",
    "T30n1579_080:0749b06": "或見有諸阿羅漢俱分解脫。或復見有唯慧",
    "T30n1579_080:0749b07": "解脫於無餘依般涅槃界。而般涅槃。是故",
    "T30n1579_080:0749b08": "當知由彼種性有差別故。非一切阿羅漢",
    "T30n1579_080:0749b09": "皆能迴向無上菩提。",
    "T30n1579_080:0749b10": "復次迴向菩提聲聞。或於學位即能棄捨",
    "T30n1579_080:0749b11": "求聲聞願。或無學位方能棄捨。由彼根性",
    "T30n1579_080:0749b12": "有差別故。所待眾緣有差別故。",
    "T30n1579_080:0749b13": "如迴向菩提聲聞由遇緣故。乘無上乘而",
    "T30n1579_080:0749b14": "般涅槃如是。菩薩設為如來及諸菩薩之",
    "T30n1579_080:0749b15": "所棄捨。因棄捨故。若遭尤重求下劣乘般",
    "T30n1579_080:0749b16": "涅槃緣。應乘下乘而般涅槃。然無處。無",
    "T30n1579_080:0749b17": "容諸佛菩薩如是放逸。棄捨於彼。定無是",
    "T30n1579_080:0749b18": "處。",
    "T30n1579_080:0749b19": "復次迴向菩提聲聞。若隨證得阿耨多羅",
    "T30n1579_080:0749b20": "三藐三菩提。爾時即同如來。於無餘依般涅",
    "T30n1579_080:0749b21": "槃界。而般涅槃。",
    "T30n1579_080:0749b22": "問迴向菩提聲聞。從本已來當言聲聞種",
    "T30n1579_080:0749b23": "性。當言菩薩種性。答當言不定種性。",
    "T30n1579_080:0749b24": "譬如安立有不定聚諸有情類於般涅槃",
    "T30n1579_080:0749b25": "法性聚中。當知此是不定種性。",
    "T30n1579_080:0749b26": "復次彼即於此住處轉時。如無死畏。如是",
    "T30n1579_080:0749b27": "亦無老病等畏。如來亦爾。彼及所餘於無餘",
    "T30n1579_080:0749b28": "依涅槃界中。般涅槃者。於十方界當知究",
    "T30n1579_080:0749b29": "竟不可思議。數數現作一切有情諸利益",
    "T30n1579_080:0749c01": "事。如首楞伽摩三摩地中說幻師喻。若商主",
    "T30n1579_080:0749c02": "喻。若船師喻。當知此中道理亦爾。是名最",
    "T30n1579_080:0749c03": "極如來祕密。於此及餘種種差別如來祕密。",
    "T30n1579_080:0749c04": "勝解行地修行菩薩下忍轉時。隨其勝解差",
    "T30n1579_080:0749c05": "別而轉。從此轉勝進入增上意樂淨地。如",
    "T30n1579_080:0749c06": "是乃至於九地中。展轉增進。勝解清淨。第",
    "T30n1579_080:0749c07": "十地中於此勝解最善清淨。於彼如來諸祕",
    "T30n1579_080:0749c08": "密中。是諸菩薩應正隨轉。當知如來如是祕",
    "T30n1579_080:0749c09": "密。不可思議不可度量。超過一切度量境",
    "T30n1579_080:0749c10": "界。問於法決擇總義云何答。",
    "T30n1579_080:0749c11": "由品類差別　　而建立諸法",
    "T30n1579_080:0749c12": "即於彼釋難　　分別一行等",
    "T30n1579_080:0749c13": "如是應知此中總義。於此地中餘決擇文",
    "T30n1579_080:0749c14": "更不復現。當知於彼一一地中。皆有無量",
    "T30n1579_080:0749c15": "決擇差別。我今且略開示少分。由此方",
    "T30n1579_080:0749c16": "隅由此所學由此教導。諸有智者餘類應",
    "T30n1579_080:0749c17": "思。",
    "T30n1579_080:0749c18": "瑜伽師地論卷第八十"
}