{
    "T35n1735_044:0833c16": "大方廣佛華嚴經疏卷第四十四",
    "T35n1735_044:0833c17": "(已下入三十九經)",
    "T35n1735_044:0833c19": "唐清涼山大華嚴寺沙門澄觀撰",
    "T35n1735_044:0833c20": "第十法雲地。所以來者。瑜伽意云。雖於一",
    "T35n1735_044:0833c21": "切品類宣說法中得大自在。而未能得圓",
    "T35n1735_044:0833c22": "滿法身現前證受。今精勤修習。已得圓滿",
    "T35n1735_044:0833c23": "故。有此來。論云。於九地中。已作淨佛國土",
    "T35n1735_044:0833c24": "及化眾生。第十地中修行令智覺滿。此是勝",
    "T35n1735_044:0833c25": "故。以八九二地同無功用故。對之顯勝有",
    "T35n1735_044:0833c26": "此地來。又一乘中最居極故。次釋名下自有",
    "T35n1735_044:0833c27": "釋名分。今且略解雲者。是喻略有三義。一",
    "T35n1735_044:0833c28": "含水義。二覆空義。三霔雨義。約法就喻",
    "T35n1735_044:0833c29": "則有多義。雲有四義。一喻智慧。二喻法身。",
    "T35n1735_044:0834a01": "三喻應身。四喻多聞熏因。空亦四義。一喻",
    "T35n1735_044:0834a02": "真如二喻麁重。三喻法身。四喻梨耶。攝大",
    "T35n1735_044:0834a03": "乘論云。由得總緣一切法智。含藏一切陀羅",
    "T35n1735_044:0834a04": "尼門三摩地門。此喻含水義。總緣一切法契",
    "T35n1735_044:0834a05": "經等智。不離真如如雲合空。總持三昧即",
    "T35n1735_044:0834a06": "是水也。又云。譬如大雲能覆如空。廣大障",
    "T35n1735_044:0834a07": "故。此喻覆空義。即以前智能覆惑智二障。",
    "T35n1735_044:0834a08": "又云。又於法身能圓滿故。此有二義。一喻霔",
    "T35n1735_044:0834a09": "雨義。即上之智。出生功德。充滿所依法身故。",
    "T35n1735_044:0834a10": "二喻遍滿。即前之智自滿法身耳。故金光明",
    "T35n1735_044:0834a11": "云。法身如虛空智慧如大雲。成唯識中。亦",
    "T35n1735_044:0834a12": "有三義全同攝論。而瑜伽云。麁重之身廣",
    "T35n1735_044:0834a13": "如虛空。法身圓滿。譬如大雲皆能遍覆。此",
    "T35n1735_044:0834a14": "同攝論第二義。而無性釋以智覆空。此以",
    "T35n1735_044:0834a15": "法身者智滿則法身圓滿。起信論云。顯現法",
    "T35n1735_044:0834a16": "身智純淨故。本分云。得大法身具足自在。",
    "T35n1735_044:0834a17": "亦以法身喻雲。真諦三藏釋金光明經云。",
    "T35n1735_044:0834a18": "虛空喻三法身。雲喻三道之智。此法喻亦",
    "T35n1735_044:0834a19": "齊似非經意。此喻位極非道前故。莊嚴",
    "T35n1735_044:0834a20": "論第十三云。於第十地中。由三昧門及陀",
    "T35n1735_044:0834a21": "羅尼門。攝一切聞熏習因。遍滿阿梨耶識",
    "T35n1735_044:0834a22": "中。譬如浮雲遍滿虛空。能以此聞熏習雲。",
    "T35n1735_044:0834a23": "於一一剎那於一一相。於一一好於一一",
    "T35n1735_044:0834a24": "毛孔。雨無量無邊法雨。充足一切所化眾",
    "T35n1735_044:0834a25": "生。由能如雲雨法雨故。故名法雲。此從",
    "T35n1735_044:0834a26": "法身未及佛。故立賴耶名。十住論云。於無",
    "T35n1735_044:0834a27": "佛世界。能雨法雨故。瑜伽又意云。言大雲",
    "T35n1735_044:0834a28": "者。未現等覺。若現等覺。能雨大雨作利",
    "T35n1735_044:0834a29": "益故。是則密雲不雨含德而已。然諸釋雖",
    "T35n1735_044:0834b01": "眾不出三義。謂以智慧含德。遍斷諸障",
    "T35n1735_044:0834b02": "遍證法身。故所覆麁重即所離障。謂於諸",
    "T35n1735_044:0834b03": "法中未得自在障。此障十地大法智雲及",
    "T35n1735_044:0834b04": "所。含藏所起事業故。斯即二愚障所起業名",
    "T35n1735_044:0834b05": "大神通愚障大智雲。即悟入微細祕密愚。",
    "T35n1735_044:0834b06": "斷此障故。便能證得業自在等所依真如。",
    "T35n1735_044:0834b07": "謂神通作業總持定門。皆自在故。便成受位",
    "T35n1735_044:0834b08": "等行。具智波羅蜜得化身三昧等果。即是",
    "T35n1735_044:0834b09": "雲雨究竟成佛法身。及所證如皆亦所遍虛",
    "T35n1735_044:0834b10": "空。其旨一耳。次正釋文。文中三分。先讚請",
    "T35n1735_044:0834b11": "中有十六偈。前十三讚。後三偈請。前中亦",
    "T35n1735_044:0834b12": "二。前三偈但申供養。有三類可知。後十偈",
    "T35n1735_044:0834b13": "天女供讚。於中亦二。初一總標供讚。餘九",
    "T35n1735_044:0834b14": "正顯讚辭。於中亦二。前八讚佛德能。後一",
    "T35n1735_044:0834b15": "勸修利益。前中亦二。前五讚大用自在。後三",
    "T35n1735_044:0834b16": "顯自在所由。前中亦二。前二用益普周。後三",
    "T35n1735_044:0834b17": "隨見不等。於中亦二。初一總明後二八相顯。",
    "T35n1735_044:0834b18": "所由中亦二。初一智了世幻故。文有喻合",
    "T35n1735_044:0834b19": "後二證窮性相故。於中半偈證體。半偈起",
    "T35n1735_044:0834b20": "用半偈用不離體。半偈體用泯絕。後三請",
    "T35n1735_044:0834b21": "中。初一結默念請。後二上首言請。第二正說",
    "T35n1735_044:0834b22": "論分八分。一方便作滿足地分。攝前九地",
    "T35n1735_044:0834b23": "所修。總為方便滿此地故。二得三昧分。初",
    "T35n1735_044:0834b24": "住地行行德無量。偏舉受職之所依故。三",
    "T35n1735_044:0834b25": "得受位分。正住地行。依前定力攝佛智故。",
    "T35n1735_044:0834b26": "四入大盡分。是地滿行。望前諸地行已窮",
    "T35n1735_044:0834b27": "盡。今復地滿盡之極故。五釋名分。此地學窮",
    "T35n1735_044:0834b28": "辯德顯稱故。六神通力有上無上分。地滿",
    "T35n1735_044:0834b29": "足已妙用自在。形前無上形佛劣故。七地影",
    "T35n1735_044:0834c01": "像分。以喻顯法如因影像知形質故。八",
    "T35n1735_044:0834c02": "地利益分。彰說殊勝勸修趣入故。後之二",
    "T35n1735_044:0834c03": "分通該十地。將前攝後云此地有八。若依",
    "T35n1735_044:0834c04": "前長科。後二分通則此地分二。先明地行。",
    "T35n1735_044:0834c05": "後彰位果。地行之中方有六分。如上所列。",
    "T35n1735_044:0834c06": "六中初一是入心。餘是住心。出心即調柔果。",
    "T35n1735_044:0834c07": "已如前說。今初分中二。先總明。後善滿下",
    "T35n1735_044:0834c08": "別顯。今初無量智者。阿含廣故。觀察覺了者",
    "T35n1735_044:0834c09": "證智深故。寶性論中。地上菩薩起二修行。一",
    "T35n1735_044:0834c10": "約根本智名如實修。即此證智。二約後得",
    "T35n1735_044:0834c11": "智名遍修行。即此廣智諸地。具起上二種",
    "T35n1735_044:0834c12": "行。今於上二決擇思修。別中十句攝為七",
    "T35n1735_044:0834c13": "相。初三七八二處合故。七中一善修行故。即",
    "T35n1735_044:0834c14": "是同相。謂初三句明證助不住諸地同修",
    "T35n1735_044:0834c15": "故。初句證道無漏白法故。何以得證。由次",
    "T35n1735_044:0834c16": "句助道。何因成助。由後句不住道增福德",
    "T35n1735_044:0834c17": "故。不住無為增智慧故。不住有為。後六",
    "T35n1735_044:0834c18": "別相。謂二廣行大悲。即普遍隨順自利利他",
    "T35n1735_044:0834c19": "相。此總前七地合為一相。以七地差別之",
    "T35n1735_044:0834c20": "相。八地之初已辨故。此總舉普遍釋廣隨",
    "T35n1735_044:0834c21": "順。釋行大悲利他而成自業。故云自利。三",
    "T35n1735_044:0834c22": "一句令佛土淨。即八地相。下三相即九地。",
    "T35n1735_044:0834c23": "以親證此故多舉之。謂四一句教化眾生",
    "T35n1735_044:0834c24": "相。即九地自分行。入十一稠林故。五有二",
    "T35n1735_044:0834c25": "句善解相。謂解達真如是佛所行處故。善",
    "T35n1735_044:0834c26": "順如來能證寂滅行故。六無厭足相。常觀",
    "T35n1735_044:0834c27": "察力等欲趣入故。上句解。此句行。並九地",
    "T35n1735_044:0834c28": "勝進故。前地。云晝夜專勤更無餘念。唯入",
    "T35n1735_044:0834c29": "佛境界故。七地盡至入相。謂十地證窮故。同",
    "T35n1735_044:0835a01": "前諸地。結行入位已屬第十。故云名為得",
    "T35n1735_044:0835a02": "受職位。第二佛子菩薩摩訶薩以如是下明",
    "T35n1735_044:0835a03": "三昧分。於中二。初牒前起後。後即得下正",
    "T35n1735_044:0835a04": "顯。於中四。初別舉十名。二如是等下結所",
    "T35n1735_044:0835a05": "得數。三菩薩於此下彰入滿足。四其最後下",
    "T35n1735_044:0835a06": "顯最後名。今初十中初總餘別。總云離垢者",
    "T35n1735_044:0835a07": "離煩惱垢故。是障盡地偏受此名。別中九",
    "T35n1735_044:0835a08": "定離八種垢。一入密無垢。謂解入事事法界",
    "T35n1735_044:0835a09": "深密之處。不與惑俱故。二近無垢。萬行已",
    "T35n1735_044:0835a10": "圓道場斯近故。如淨名說。上來初一解次一",
    "T35n1735_044:0835a11": "行。下三成德。三放光無垢。謂光開心華令",
    "T35n1735_044:0835a12": "其見實。亦能坐種種大寶蓮華光無不照",
    "T35n1735_044:0835a13": "故。四陀羅尼無垢。如海包藏五起通無垢。",
    "T35n1735_044:0835a14": "則無心頓現。上五皆起法身之定也。六有",
    "T35n1735_044:0835a15": "二定清淨佛土無垢。上句無量則盡法界之",
    "T35n1735_044:0835a16": "疆域。下句正觀窮國土之體性。上六自利。七",
    "T35n1735_044:0835a17": "化生無垢。上之二利皆自分行。八正覺無垢。",
    "T35n1735_044:0835a18": "謂勝進上覺將成菩提。時一切諸佛迭共現",
    "T35n1735_044:0835a19": "前而證知故。如下受職處說。以本覺將現故。",
    "T35n1735_044:0835a20": "二結數者亦是眷屬。皆現前者。久修成就不",
    "T35n1735_044:0835a21": "加功力自然現故。三彰入滿足中能入者。",
    "T35n1735_044:0835a22": "通方便定體入起相。即隱顯無方故云善",
    "T35n1735_044:0835a23": "巧。善了所作即知業用。四彰最後名者。將",
    "T35n1735_044:0835a24": "說受位分故。一切智者佛無分別智也。論經",
    "T35n1735_044:0835a25": "重言智者。兼後得智。二智平等名受位也。",
    "T35n1735_044:0835a26": "第三此三昧現在前下。明受位分。於中有",
    "T35n1735_044:0835a27": "四。一法二喻。三合四結。今初有六。一座二",
    "T35n1735_044:0835a28": "身。三眷屬四相。五出處六得位。六中前五自",
    "T35n1735_044:0835a29": "分德備。後一上攝佛果。前中初三位體。次",
    "T35n1735_044:0835b01": "一位相。後一位用。前三即依正眷屬。今初隨",
    "T35n1735_044:0835b02": "何等座。謂大寶華王座故。於中二。先明主",
    "T35n1735_044:0835b03": "華自有十相。一主相即寶蓮華。二其華下量",
    "T35n1735_044:0835b04": "相。三以眾妙下勝相具德故。四超過下地相",
    "T35n1735_044:0835b05": "生處故。五出世下因相。六知諸下成相。七恒",
    "T35n1735_044:0835b06": "放下第一義相。正觀普照法界現事故。如",
    "T35n1735_044:0835b07": "世蓮華開敷。菡萏為第一故。八非諸天下功",
    "T35n1735_044:0835b08": "德相。菩薩德招故。九毘瑠璃下體相。十其華",
    "T35n1735_044:0835b09": "下莊嚴相。二十三十下明眷屬華。第二爾時",
    "T35n1735_044:0835b10": "下。隨何等身殊妙之身稱於座故。第三無",
    "T35n1735_044:0835b11": "量下隨何眷屬。第四佛子此大下。隨何等",
    "T35n1735_044:0835b12": "相。周遍作業為其相故。第五佛子此菩薩坐",
    "T35n1735_044:0835b13": "彼下。隨何出處。十處出光令惡道出離。菩",
    "T35n1735_044:0835b14": "薩增行故。文分為四。一舒光作業。二眾聖",
    "T35n1735_044:0835b15": "咸知。三下類奔風。四同聲相應。今初十處放",
    "T35n1735_044:0835b16": "光有三種業。一利益業。二發覺業。三攝伏",
    "T35n1735_044:0835b17": "業。今類例相從且分為四。一前之七光但有",
    "T35n1735_044:0835b18": "益業。前五益凡後二益小。二第八一光有",
    "T35n1735_044:0835b19": "二業半。一者益。益九地已還菩薩故。二者",
    "T35n1735_044:0835b20": "發覺令知故。言一半者。但有攝義攝彼",
    "T35n1735_044:0835b21": "令來故。三第九一光亦二業半。一益等位菩",
    "T35n1735_044:0835b22": "薩故。下文彼光既令此益此光必益於彼故。",
    "T35n1735_044:0835b23": "二發覺令知故。言一半者。魔宮不現是伏",
    "T35n1735_044:0835b24": "業故。四第十頂光但有發覺。文分為三。一",
    "T35n1735_044:0835b25": "顯照分齊。二右繞下正顯作業。謂興供成益",
    "T35n1735_044:0835b26": "益。言不退菩提者。論有四義。一於登地",
    "T35n1735_044:0835b27": "證決定故。二入正定聚故。三定離放逸惡",
    "T35n1735_044:0835b28": "故。四定集善事故。三佛子下事訖收光。言",
    "T35n1735_044:0835b29": "足下入者。若約教相。頂光入足顯深敬故。",
    "T35n1735_044:0835c01": "若約證實終極之智。從下趣入諸佛境故。",
    "T35n1735_044:0835c02": "故論釋後段云平等攝故。顯證佛境即自",
    "T35n1735_044:0835c03": "證故。第二爾時下眾聖咸知。第三佛子是時",
    "T35n1735_044:0835c04": "下。下位奔風申敬獲益。文並可知。第四當",
    "T35n1735_044:0835c05": "爾之時下。同聲相應以修平等因行互相",
    "T35n1735_044:0835c06": "資故。表內吉祥深廣之德嚴。心已圓故。外",
    "T35n1735_044:0835c07": "於此相放光相益。又上此照彼。放眉間光",
    "T35n1735_044:0835c08": "表中道已照。今彼照此。乃於胸相者。表",
    "T35n1735_044:0835c09": "心契懸同。德圓魔盡名壞魔怨。第六爾時十",
    "T35n1735_044:0835c10": "方下。明隨所得位。於中二。一放光於中十",
    "T35n1735_044:0835c11": "業。初光名即益業。益一切智令成佛故。二",
    "T35n1735_044:0835c12": "眷屬光是因業。三示佛是敬業。四開悟業。五",
    "T35n1735_044:0835c13": "振動業。六止惡業。七降魔業。八示現業。九如",
    "T35n1735_044:0835c14": "是下卷舒業。十示現種種即變化業。二現是",
    "T35n1735_044:0835c15": "事已下入頂成益。入頂者。若約化相上收",
    "T35n1735_044:0835c16": "於下也。若約實義照極心源名為智頂。成",
    "T35n1735_044:0835c17": "果在已是為光入。論云。諸如來光明。彼菩",
    "T35n1735_044:0835c18": "薩迭互智平等攝受故。謂菩薩頂光入佛足。",
    "T35n1735_044:0835c19": "則因上進於果也。佛光入菩薩頂果收因",
    "T35n1735_044:0835c20": "也。亦因收果入則無迹。因果雙亡名平等",
    "T35n1735_044:0835c21": "也。當爾之時下得益。名為下結位。入佛境",
    "T35n1735_044:0835c22": "者所證同也。具十力者行德同也。墮佛數者。",
    "T35n1735_044:0835c23": "如始出家便墮僧數。第二佛子如轉輪下喻。",
    "T35n1735_044:0835c24": "喻上六事文少不次。初喻隨何身。二其轉",
    "T35n1735_044:0835c25": "輪下喻隨何座。三長大下喻隨何相。四取",
    "T35n1735_044:0835c26": "四大下喻隨所得位。王喻真身手喻應身。",
    "T35n1735_044:0835c27": "瓶喻白毫水喻於光。應有第三隨何等眷",
    "T35n1735_044:0835c28": "屬。謂文武百寮以為輔弼。五即能下明隨",
    "T35n1735_044:0835c29": "何等出處。第三菩薩受職下合。但合隨所得",
    "T35n1735_044:0836a01": "位。正意在此故。第四佛子下總結。結斯一",
    "T35n1735_044:0836a02": "分。大文第四佛子菩薩住此法雲下。明入大",
    "T35n1735_044:0836a03": "盡分。於中有五種大。一智大。二解脫大。三",
    "T35n1735_044:0836a04": "三昧大。四陀羅尼大。五神通大。此五依五種",
    "T35n1735_044:0836a05": "義。一依正覺實智義離智障故。二依心自",
    "T35n1735_044:0836a06": "在義。離煩惱障故。三依發心即成就一切",
    "T35n1735_044:0836a07": "事義。意定力故。四依一切世間隨利益眾生",
    "T35n1735_044:0836a08": "義。意能遍持口能遍隨故。五依堪能度眾生",
    "T35n1735_044:0836a09": "義。身及諸通廣能運故。前二自利後三利他。",
    "T35n1735_044:0836a10": "文中三。前二別明。後三合例。今初智大分",
    "T35n1735_044:0836a11": "二。先別明後總結。今初有七種智。一集智",
    "T35n1735_044:0836a12": "大。二應化智大。三加持智大。四入微細智大。",
    "T35n1735_044:0836a13": "五密處智大。六入劫智大。七入道智大。此七",
    "T35n1735_044:0836a14": "展轉相生。今初集智。依能斷疑力了法緣",
    "T35n1735_044:0836a15": "集故。文中先別明。後舉要下總結。前中。有",
    "T35n1735_044:0836a16": "二十集皆明因緣集。然通真妄及與和合",
    "T35n1735_044:0836a17": "故有三分。一染分。二淨分。三滅分。在文六",
    "T35n1735_044:0836a18": "重。一唯染。謂初四及眾生集。諸見煩惱集。二",
    "T35n1735_044:0836a19": "唯淨。謂聲聞已下諸集。三唯滅。謂虛空。四淨",
    "T35n1735_044:0836a20": "染合說。謂識及有為世界成壞。五淨滅合說。",
    "T35n1735_044:0836a21": "謂無為及涅槃。擇滅無為為淨。非擇滅為",
    "T35n1735_044:0836a22": "滅。性淨涅槃稱滅。餘三涅槃為淨。六通染",
    "T35n1735_044:0836a23": "淨滅謂法界。故論云。隨所正不正以法界",
    "T35n1735_044:0836a24": "通善不善及無為故。而論諸句皆有隨所言",
    "T35n1735_044:0836a25": "者。隨何等差別皆能知故。第二佛子下。明",
    "T35n1735_044:0836a26": "應化智中三。初牒前起後。以依前緣集智",
    "T35n1735_044:0836a27": "身起化用故。故論云依彼身起力。次如",
    "T35n1735_044:0836a28": "實下正顯。後如是下總結。別中十句。初三眾",
    "T35n1735_044:0836a29": "生世間自在化。化起眾生善惡業及利鈍使。",
    "T35n1735_044:0836b01": "令眾生見似真造作故次一句器世間自在",
    "T35n1735_044:0836b02": "化。次五智正覺世間自在化。三乘正覺故。一",
    "T35n1735_044:0836b03": "法界化。為三乘所說法行。餘四化為三乘",
    "T35n1735_044:0836b04": "人及果。後一通三世間。有情有分別器無分",
    "T35n1735_044:0836b05": "別智。正覺通上二也。第三又如實知佛持",
    "T35n1735_044:0836b06": "下加持智。論云依如是如是轉行力。謂依",
    "T35n1735_044:0836b07": "彼應化常化不絕。為加持行。其事非一重",
    "T35n1735_044:0836b08": "言如是。有十一句。初三不斷三寶是境界",
    "T35n1735_044:0836b09": "持。餘八是行持。於中初二逆行。勝熱炙身",
    "T35n1735_044:0836b10": "無厭行。虐婆須染欲遍行處邪皆其事也。後",
    "T35n1735_044:0836b11": "六順行。前四起因行。時謂起因之時。願等因",
    "T35n1735_044:0836b12": "體。後二得果在時。時謂長劫智即果體。謂",
    "T35n1735_044:0836b13": "一切智智故。第四又如實知諸佛下微細智。",
    "T35n1735_044:0836b14": "謂知佛化用微細自在故。論云。依彼應化",
    "T35n1735_044:0836b15": "加持善集不二作故。謂依前應化等三智合",
    "T35n1735_044:0836b16": "為不二之智。作此微細化用故。隨一事即",
    "T35n1735_044:0836b17": "具前三。非但八相。一具餘七文並可知。第",
    "T35n1735_044:0836b18": "五又入下密處智。依護根未熟眾生。不令",
    "T35n1735_044:0836b19": "驚怖故。現麁隱細而祕密俱成。初三即總",
    "T35n1735_044:0836b20": "顯三密。次三別顯起化密。一意知化時。二",
    "T35n1735_044:0836b21": "口與其記。謂懈怠者遲記。怯退者速記。或",
    "T35n1735_044:0836b22": "引實行聲聞。與應化者記。又昔但記菩薩。",
    "T35n1735_044:0836b23": "則於聲聞記為祕密。隨機隱顯。後攝眾生",
    "T35n1735_044:0836b24": "密。論經云攝伏謂攝受折伏。皆通身口。次",
    "T35n1735_044:0836b25": "一教密約實則無三說三。三即為密。但為",
    "T35n1735_044:0836b26": "化菩薩故。約機非一說一。一亦為密。後",
    "T35n1735_044:0836b27": "三約所知明密。知根種種知業萬差。知",
    "T35n1735_044:0836b28": "逆順行。皆得菩提故為密也。第六又知下",
    "T35n1735_044:0836b29": "入劫智。依命行加持捨自在意。謂劫時遷流",
    "T35n1735_044:0836c01": "名為命行。一攝一切名曰加持。一入一",
    "T35n1735_044:0836c02": "切名之為捨。以廢己隨他故。劫隨心轉名",
    "T35n1735_044:0836c03": "為自在。亦十世隔法異成門也。以得不思",
    "T35n1735_044:0836c04": "議解脫不見長短。一多大小互相即入等。",
    "T35n1735_044:0836c05": "並如發心品。第七又知如來下入道智。論云",
    "T35n1735_044:0836c06": "依對治意說。謂遍入諸道。若逆若順皆為",
    "T35n1735_044:0836c07": "對治。無非入道。此約知凡夫道。若約知",
    "T35n1735_044:0836c08": "化凡夫道。即此逆順等便是佛道。別中有十",
    "T35n1735_044:0836c09": "四句。初句總入所化。謂毛道凡夫隨風不",
    "T35n1735_044:0836c10": "定故。論經云入凡夫道。論云依凡夫地。餘",
    "T35n1735_044:0836c11": "句別顯所化。略有三種。一依我慢行者。令",
    "T35n1735_044:0836c12": "入微塵智觀破摶聚。唯塵無我故。二依信",
    "T35n1735_044:0836c13": "求生天者。入淨國土過於所信故。餘皆依",
    "T35n1735_044:0836c14": "覺觀者。於中初句起覺觀身。次二句正顯",
    "T35n1735_044:0836c15": "覺觀心行差別。次句明所覺境。上四即所化",
    "T35n1735_044:0836c16": "之覺觀。次四句能化之行。初句總顯遍行",
    "T35n1735_044:0836c17": "故。次二隨宜若逆若順。後句若深若淺。後四",
    "T35n1735_044:0836c18": "句化令入三乘果。第二佛子一切下總結。前",
    "T35n1735_044:0836c19": "七皆佛之智菩薩能入。故名智大。第二佛子",
    "T35n1735_044:0836c20": "至住此地下。明解脫大中三。初標得位。次",
    "T35n1735_044:0836c21": "即得下略顯有十。初依神通境界。轉變自",
    "T35n1735_044:0836c22": "在言念不及故。如淨名所得。二能至無量",
    "T35n1735_044:0836c23": "世界。以願智力無拘礙故。三明離障解脫",
    "T35n1735_044:0836c24": "故云淨觀。離障有二。並皆知之。一約位",
    "T35n1735_044:0836c25": "則世出世間所離不同。二就出世中學無學",
    "T35n1735_044:0836c26": "別。此學無學並通三乘。上三中前二約通。",
    "T35n1735_044:0836c27": "此一約智共為一對。總相以明約身明通。",
    "T35n1735_044:0836c28": "就人顯智。次三一對。一通二智。四約心明",
    "T35n1735_044:0836c29": "通。普照物機隨意轉變。一時普應如觀音",
    "T35n1735_044:0837a01": "普門示現故。次二約法明智。謂五即法陀",
    "T35n1735_044:0837a02": "羅尼。顯如來藏中蘊恒沙德故。六即能破",
    "T35n1735_044:0837a03": "他言。隨彼言破無礙圓滿故。次二一對相",
    "T35n1735_044:0837a04": "入通智。約時明通。由達三世劫隨意住持",
    "T35n1735_044:0837a05": "相入故。約因緣集顯智。一切種智包藏法",
    "T35n1735_044:0837a06": "界之中故。後二一對約相。即明通智。約身",
    "T35n1735_044:0837a07": "明通。不離一身光明輪而普照故。是解脫",
    "T35n1735_044:0837a08": "光輪約時明智。即一而能知多故。後此十",
    "T35n1735_044:0837a09": "下結廣。第三如是乃至下總例餘三。大盡",
    "T35n1735_044:0837a10": "分竟。大文第五佛子菩薩摩訶薩通達如是",
    "T35n1735_044:0837a11": "下。釋名分中三。一能受如來大法雲雨。故",
    "T35n1735_044:0837a12": "名法雲。二佛子此地菩薩以自願下。明能",
    "T35n1735_044:0837a13": "注雨滅惑故名法雲。三佛子此地菩薩於一",
    "T35n1735_044:0837a14": "念下。明注雨生善故名法雲。然後之二段。",
    "T35n1735_044:0837a15": "從自受名。今此一段從所受立名。論云雲",
    "T35n1735_044:0837a16": "法相似以遍覆故。此地中聞法相似猶如",
    "T35n1735_044:0837a17": "虛空身遍覆故。謂佛身雲遍覆法界。法雨",
    "T35n1735_044:0837a18": "亦多。唯此能受故名法雲。文中二。先總明",
    "T35n1735_044:0837a19": "能受之德。由前七智成就念力能受多法。",
    "T35n1735_044:0837a20": "此智實成多德故云無量菩提。近說受持",
    "T35n1735_044:0837a21": "之義耳。二十方下別顯受法之相。於中三。",
    "T35n1735_044:0837a22": "初總顯受多。二歷數顯多。三問答顯多。今",
    "T35n1735_044:0837a23": "初有法喻合法中三。一明所受法多。二大",
    "T35n1735_044:0837a24": "法明下所受法妙。故下合云祕密藏也。文",
    "T35n1735_044:0837a25": "有三句。上二句性故謂三慧所知名法自性。",
    "T35n1735_044:0837a26": "大法明是聞思智攝受故。照是修慧所攝受",
    "T35n1735_044:0837a27": "故。下句作故。謂說授眾生如雲。與他雨法",
    "T35n1735_044:0837a28": "雨故。三於一念下顯能受德。一念者。速故",
    "T35n1735_044:0837a29": "既多妙。又速展轉顯勝。能安者堪能安受",
    "T35n1735_044:0837b01": "文故。受者信受故。上二受文。攝者思惟攝",
    "T35n1735_044:0837b02": "取義故。持者。攝受彼文義成二持。故此",
    "T35n1735_044:0837b03": "但順說。下喻合中兼反顯不能。文並易了。",
    "T35n1735_044:0837b04": "第二佛子譬如大海下歷數顯多中。先喻後",
    "T35n1735_044:0837b05": "合。海能安者受一切水故。受者不濁故。濁",
    "T35n1735_044:0837b06": "如不信。攝者餘水數入失本名故。持者用",
    "T35n1735_044:0837b07": "不可盡故。第三解脫月下問答顯多中。先",
    "T35n1735_044:0837b08": "問後答。答中二。先校量顯示一佛之所受法",
    "T35n1735_044:0837b09": "廣多。後如一佛下類顯多佛。言三世法藏",
    "T35n1735_044:0837b10": "者。三世佛法之藏也。而論云。於法界中三種",
    "T35n1735_044:0837b11": "事藏者。意取法明照雨蘊在法界故。以彼",
    "T35n1735_044:0837b12": "經云法界藏故。故為此釋。第二注雨滅惑。",
    "T35n1735_044:0837b13": "釋名中此中雲等如出現品廣明。悲雲普覆",
    "T35n1735_044:0837b14": "故。法雷驚蟄故。通明無畏。照機速疾令見",
    "T35n1735_044:0837b15": "道故。以福智因成種種身。如雲形顯多",
    "T35n1735_044:0837b16": "故。法雨正能破四魔故。第三注雨生善。釋",
    "T35n1735_044:0837b17": "名八相漸益故可知。大文第六神通力。有上",
    "T35n1735_044:0837b18": "無上分中有六種相。一依內二依外。三自",
    "T35n1735_044:0837b19": "相四作住持相。五令歡喜相。六者大勝。若就",
    "T35n1735_044:0837b20": "經文分二。前四合為一段。正顯神通。後二",
    "T35n1735_044:0837b21": "為一斷疑顯勝。今初分二。先別明後總結。",
    "T35n1735_044:0837b22": "別中三。初明依內。智慧明達者即起通之",
    "T35n1735_044:0837b23": "智。亦陀羅尼。二神通者是通體。三自在即通",
    "T35n1735_044:0837b24": "德。亦攝不思議解脫。及與三昧。具此三事",
    "T35n1735_044:0837b25": "即通無上。第二隨其下依外。謂業用依外",
    "T35n1735_044:0837b26": "境而起故。亦是第三依自相。謂轉變作用是",
    "T35n1735_044:0837b27": "神通相故。此二經文是一義分為二今依自",
    "T35n1735_044:0837b28": "相釋文自有二種。一轉變外事。於中三一同",
    "T35n1735_044:0837b29": "類略廣轉。二垢世界下垢淨異事轉。三或隨",
    "T35n1735_044:0837c01": "心下塵容世界等。是自在轉。二或隨心念於",
    "T35n1735_044:0837c02": "一毛下。應化自身可知。第三或隨心念於一",
    "T35n1735_044:0837c03": "念中示現不可說下。作住持相。謂常用不絕",
    "T35n1735_044:0837c04": "故第二爾時下斷疑顯勝中二。先斷疑。後",
    "T35n1735_044:0837c05": "顯勝。今初即論生喜由疑除故於中二。先",
    "T35n1735_044:0837c06": "示自神通力斷疑。二說法斷疑。今初有二",
    "T35n1735_044:0837c07": "問答。初一問答顯神力無上。令眾歡喜。後",
    "T35n1735_044:0837c08": "一問答顯神力有上。令眾歡喜。前中先問",
    "T35n1735_044:0837c09": "後答。問中先大眾生疑。舉佛疑菩薩。如上",
    "T35n1735_044:0837c10": "之事佛可得。爾菩薩豈然。後上首為請。答",
    "T35n1735_044:0837c11": "中二。一入定現通。二問答決擇。今初即事",
    "T35n1735_044:0837c12": "為驗故。於中三。一法主入定。國土體性無",
    "T35n1735_044:0837c13": "所不融故。能一身包含無外。二入此下眾",
    "T35n1735_044:0837c14": "覩希奇表通自在故。佛號通王。三金剛下",
    "T35n1735_044:0837c15": "攝用增敬。第二爾時解脫月下問答決擇中",
    "T35n1735_044:0837c16": "三。初問名字。二又問下業用分齊。三佛子菩",
    "T35n1735_044:0837c17": "薩住下類顯廣多。於中二。初但結多定已",
    "T35n1735_044:0837c18": "顯業用難思。後佛子此法雲下結略顯廣。則",
    "T35n1735_044:0837c19": "餘德無盡。此中亦即大盡中事。第二解脫月",
    "T35n1735_044:0837c20": "下顯有上中。謂劣於佛故。先問後答。問中",
    "T35n1735_044:0837c21": "即舉菩薩疑佛。謂菩薩既實得爾。則佛應",
    "T35n1735_044:0837c22": "不勝。若言勝者其相云何。故問辭則同疑",
    "T35n1735_044:0837c23": "意懸隔。答中三。一總訶問。非顯佛德無量。",
    "T35n1735_044:0837c24": "二復次下舉所未說顯佛德無量。謂向所",
    "T35n1735_044:0837c25": "說乃是十地德之少分。如四天下之少土。全",
    "T35n1735_044:0837c26": "將菩薩之德以比如來。狀如四天下土。以",
    "T35n1735_044:0837c27": "比無邊大地。況將己說之少分以比如來。",
    "T35n1735_044:0837c28": "則如一塊以比無邊大地。佛證極故。三佛",
    "T35n1735_044:0837c29": "子我今下。引事類顯佛德無量。第二佛子",
    "T35n1735_044:0838a01": "菩薩住如是智慧下。說法斷疑者。謂此地菩",
    "T35n1735_044:0838a02": "薩智慧能令眾生入一切智。復顯上說其",
    "T35n1735_044:0838a03": "德不虛故。疑除生喜。然此下文。當出地心",
    "T35n1735_044:0838a04": "比前諸地。即調柔果而論復將入前分中。",
    "T35n1735_044:0838a05": "欲顯義門。多勢終似惑人。若準上例。上來",
    "T35n1735_044:0838a06": "地行竟。此下第二明其位果。於中亦有三",
    "T35n1735_044:0838a07": "果。今初調柔果中五。一調柔行。二此地菩薩",
    "T35n1735_044:0838a08": "智慧下教智淨。三佛子此菩薩已能安住下。",
    "T35n1735_044:0838a09": "勝過自在。四此菩薩十波羅蜜下別地行相。",
    "T35n1735_044:0838a10": "五佛子是名下總結地名。五中前二合為說",
    "T35n1735_044:0838a11": "法令喜可知。後三及餘二果俱名大勝。顯",
    "T35n1735_044:0838a12": "義多含故。論連前勢為果。已定更不重言。",
    "T35n1735_044:0838a13": "就大勝中初三明神通勝。二攝報中。得十",
    "T35n1735_044:0838a14": "不可說等名算數勝。此二種事勝一切地",
    "T35n1735_044:0838a15": "故名大勝。偏舉此二者。以是神通有上無",
    "T35n1735_044:0838a16": "上門中明故。就前三中先明勝過自在。於",
    "T35n1735_044:0838a17": "中三。初牒前。次諸佛下別顯。後舉要下總",
    "T35n1735_044:0838a18": "結。別中五句為三。初句即能斷疑行。謂令",
    "T35n1735_044:0838a19": "通達三世之中所有道義故。二一句速疾神",
    "T35n1735_044:0838a20": "通行。聞說如來祕密法界故。三餘三句等",
    "T35n1735_044:0838a21": "作助行。謂以平等三道助通化益故。於中",
    "T35n1735_044:0838a22": "初句作淨佛國土平等化。即是助道。次句作",
    "T35n1735_044:0838a23": "法明平等化。謂教智化。後句作正覺平等化。",
    "T35n1735_044:0838a24": "謂慈念令得證知故。故論經云。令一切眾",
    "T35n1735_044:0838a25": "生得證法故。餘別地結名及算數等並可",
    "T35n1735_044:0838a26": "智。大文第八佛子此菩薩。摩訶薩十地行下。",
    "T35n1735_044:0838a27": "地影像分。於中四喻。謂池山海珠喻四功",
    "T35n1735_044:0838a28": "德前二是阿含德後二證德。前中池喻修行",
    "T35n1735_044:0838a29": "功德。即諸地中起修之行。二山喻上勝功德。",
    "T35n1735_044:0838b01": "即依修成德德位高出故。三海喻難度能",
    "T35n1735_044:0838b02": "度。大果功德即修所成德。能至大果故。謂",
    "T35n1735_044:0838b03": "大海難度十德皆遍。故名能度。大海難成",
    "T35n1735_044:0838b04": "由攬十德能成智海。故云大果。此釋法喻",
    "T35n1735_044:0838b05": "兼含矣。四珠喻轉盡堅固功德。謂從初地",
    "T35n1735_044:0838b06": "轉至法雲。障盡證堅故。又十地有三。一是",
    "T35n1735_044:0838b07": "修地因前果後故。初二喻顯之。二是成地隨",
    "T35n1735_044:0838b08": "分。修成即是佛智故。珠喻顯之。三是法地。",
    "T35n1735_044:0838b09": "就佛智法開之為十。故海喻顯之。以後",
    "T35n1735_044:0838b10": "一融前二無有障礙又此四喻。皆喻十",
    "T35n1735_044:0838b11": "地與彼佛智。非一非異。無差別之差別。而",
    "T35n1735_044:0838b12": "旨趣各殊。初一喻始異終同。次山喻能所依",
    "T35n1735_044:0838b13": "別。所依之地則一。能依之山不同。此則無",
    "T35n1735_044:0838b14": "差之差。上二喻有能所依。下二喻直喻地",
    "T35n1735_044:0838b15": "智。不立能所。三海喻全一。佛智之體而十",
    "T35n1735_044:0838b16": "德不同。德非別物。又互相遍不同於山。斯",
    "T35n1735_044:0838b17": "乃無差別之參別。差即無差。四珠。喻唯是",
    "T35n1735_044:0838b18": "一珠前後之異。唯一智體前後增明。喻雖無",
    "T35n1735_044:0838b19": "差別不礙差別。又初喻前後體別。前非是",
    "T35n1735_044:0838b20": "後而後包前。次喻前前非後後。後後非前",
    "T35n1735_044:0838b21": "前。而同依一體。海喻前後雖殊而前後相",
    "T35n1735_044:0838b22": "遍。珠喻聞後一體。而前前非後後。後後必",
    "T35n1735_044:0838b23": "具前前。初一即是圓家漸。次喻圓中漸。珠",
    "T35n1735_044:0838b24": "喻即是漸圓。海喻即圓圓也。四喻圓融。上來",
    "T35n1735_044:0838b25": "所解在論雖無理必應爾。若得斯旨。不疑",
    "T35n1735_044:0838b26": "十地差別等相。今初修行德中有法喻合。",
    "T35n1735_044:0838b27": "法中始從歡喜終至法雲。名次第行相。次",
    "T35n1735_044:0838b28": "第既具則入智海。譬中四大河者。面各出一",
    "T35n1735_044:0838b29": "故。具如十定品。而言大者。阿含婆沙云出",
    "T35n1735_044:0838c01": "二十河。以四河去池四十里。各分為四。并",
    "T35n1735_044:0838c02": "本四為二十。今就本河所以言大下云增",
    "T35n1735_044:0838c03": "長攝餘十六。而勝鬘云八者。以東面五河。",
    "T35n1735_044:0838c04": "人皆具見。餘三大河名聲普聞。十二小河不",
    "T35n1735_044:0838c05": "聞不見故但言八。合中菩提心合池流出。",
    "T35n1735_044:0838c06": "善根等合四河。依菩提心修四攝行。自善",
    "T35n1735_044:0838c07": "增長故。準十定品說有四河。今文含具。一",
    "T35n1735_044:0838c08": "願智河即大願之水。二波羅蜜河。三三昧河",
    "T35n1735_044:0838c09": "即今善根。四大悲河。即以四攝法充滿眾",
    "T35n1735_044:0838c10": "生故。言無有窮盡等者。合上無盡竭。大願",
    "T35n1735_044:0838c11": "等皆無盡也。第二山喻上勝功德中有四。",
    "T35n1735_044:0838c12": "初總舉於法。次如因下總顯於喻。三佛子",
    "T35n1735_044:0838c13": "如雪山下法喻對顯。四佛子此十寶下總結",
    "T35n1735_044:0838c14": "法喻。今初言因佛智者。為修平等佛智而",
    "T35n1735_044:0838c15": "起諸行修。既未窮故。隨十地之行各一增",
    "T35n1735_044:0838c16": "上。斯乃為修無差而成於差。以本統末",
    "T35n1735_044:0838c17": "非全隔越。第二總顯於喻。喻意可智。鞞陀",
    "T35n1735_044:0838c18": "黎者此云種種持。由乾陀此云雙持。迴文即",
    "T35n1735_044:0838c19": "云持雙也。尼民陀羅此云持邊。斫迦羅此",
    "T35n1735_044:0838c20": "曰輪圍計都末底此云幢慧。第三法喻對顯",
    "T35n1735_044:0838c21": "中語其山體。前二土山餘八是寶。故論云是",
    "T35n1735_044:0838c22": "中純淨諸寶山喻八種地三地世間云何言",
    "T35n1735_044:0838c23": "淨。論云厭地善清淨故。謂能修善厭伏煩",
    "T35n1735_044:0838c24": "惱。亦得為淨。喻以寶山。若語山中所有。即",
    "T35n1735_044:0838c25": "明各有增上義也。初地聖智法藥。二地戒",
    "T35n1735_044:0838c26": "香。三地禪等可貴如寶。四地出世如仙。五",
    "T35n1735_044:0838c27": "地善巧自在如夜叉。六地以五地修四諦因",
    "T35n1735_044:0838c28": "相同聲聞未能出彼。六地超彼成果無",
    "T35n1735_044:0838c29": "盡。七方便善巧如彼龍神。超前緣起之因",
    "T35n1735_044:0839a01": "名緣覺果。八地無功用心自在故。此自在眾",
    "T35n1735_044:0839a02": "即是密迹諸神。九地善巧攝生大力相故。十",
    "T35n1735_044:0839a03": "地佛德如天已淳淨故。論云。前三及六非",
    "T35n1735_044:0839a04": "眾生數。餘皆眾生數。就非眾生數中有二",
    "T35n1735_044:0839a05": "種事。一初二及第六是受用事資內報故。第",
    "T35n1735_044:0839a06": "三寶是守護積聚事受用中有二。一藥是四",
    "T35n1735_044:0839a07": "大增損對治。二香及果即長養眾生。以揵闥",
    "T35n1735_044:0839a08": "婆常食香氣故。眾生數中復有六種難對",
    "T35n1735_044:0839a09": "治。一五通福田治貧窮難。以供彼仙能",
    "T35n1735_044:0839a10": "生福故。二夜叉治死難。威制眷屬不令害",
    "T35n1735_044:0839a11": "人故。三龍治儉難降時雨故。四諸自在眾",
    "T35n1735_044:0839a12": "治不調伏難。調伏難調故。五修羅治惡業",
    "T35n1735_044:0839a13": "難。以呪術力制諸眷屬。不造諸惡故。六",
    "T35n1735_044:0839a14": "大威德天治修羅怨敵難。以四天王三十三",
    "T35n1735_044:0839a15": "天俱處此山故。論但顯喻義含於法。今略",
    "T35n1735_044:0839a16": "合之。初地法藥。初破無明故。二地戒。六地",
    "T35n1735_044:0839a17": "無漏慧資法身故。三地禪等可蘊積故。四",
    "T35n1735_044:0839a18": "地道品資助能生福故。五地修無住不永滅",
    "T35n1735_044:0839a19": "故。七地功用滿足無所少故。八地三世間",
    "T35n1735_044:0839a20": "化得自在故。九地善知稠林得無礙辯破",
    "T35n1735_044:0839a21": "惑業故。十地如佛降四魔故。皆言集在其",
    "T35n1735_044:0839a22": "中者。如所說事能生一切物故。不可盡者。",
    "T35n1735_044:0839a23": "隨順修行不永斷不暫息故。第四總結法",
    "T35n1735_044:0839a24": "喻。即結成本意。本意有二。一既同一智海",
    "T35n1735_044:0839a25": "得差別名。則差非差也。二互相顯義。謂彼",
    "T35n1735_044:0839a26": "十大山因海得高勝名。若在餘處不足為",
    "T35n1735_044:0839a27": "高故。大海亦因大山得深廣名。含斯大",
    "T35n1735_044:0839a28": "義故。十地亦爾因修佛智故得高勝。佛智",
    "T35n1735_044:0839a29": "亦因十地所不能窮。方顯深廣。故論云",
    "T35n1735_044:0839b01": "因果相顯。前言依地即一切智地生長住持",
    "T35n1735_044:0839b02": "故。此言依海。即一切智海由深廣故。以山",
    "T35n1735_044:0839b03": "依二處法含二義故。更顯之。又地則但",
    "T35n1735_044:0839b04": "依海兼明入故。一一山皆深入大海。一一",
    "T35n1735_044:0839b05": "地智皆入佛智。又一一山下皆有於地。則一",
    "T35n1735_044:0839b06": "一地中皆有佛地。又山在海海則非山。山",
    "T35n1735_044:0839b07": "若依地山即是地。法合是顯非一異義思之。",
    "T35n1735_044:0839b08": "又山出海上高下等殊。若入海中量皆齊",
    "T35n1735_044:0839b09": "等。十地教行則優劣懸差。若證如入智量皆",
    "T35n1735_044:0839b10": "平等。第三大海十相明難度能度大果功德。",
    "T35n1735_044:0839b11": "先喻後合皆有總別。合中總云不可移奪",
    "T35n1735_044:0839b12": "者。此有二義。一果海因。十地相不可奪其",
    "T35n1735_044:0839b13": "果海深廣之名。二地行因相。由依智海。不",
    "T35n1735_044:0839b14": "可奪其因行之稱。以是海家之相故。果家",
    "T35n1735_044:0839b15": "之因故。若奪因相則果亦不成。喻中約果",
    "T35n1735_044:0839b16": "名不可奪。法中舉因名不可奪。文影略耳。",
    "T35n1735_044:0839b17": "故論云。因果相順故。云何相順。謂十地如大",
    "T35n1735_044:0839b18": "海此總舉也。能度難度者。顯因順果也。如",
    "T35n1735_044:0839b19": "海十相方能成海。得大菩提果故果順因",
    "T35n1735_044:0839b20": "也。如海成時不失十相。離十相而無海。",
    "T35n1735_044:0839b21": "離十地而無佛智故。十地即智海也。別中",
    "T35n1735_044:0839b22": "攝十為八。一易入功德以漸故。二淨功德。",
    "T35n1735_044:0839b23": "三平等功德。四護功德護自一味恒不失",
    "T35n1735_044:0839b24": "故。五利益功德利世間故。六六七二句合",
    "T35n1735_044:0839b25": "為不竭功德。以深廣故。七住處功德。無功",
    "T35n1735_044:0839b26": "用行是菩薩所住故。經云大身者。以無量",
    "T35n1735_044:0839b27": "身修菩薩行。十身相作故。八末後二句合",
    "T35n1735_044:0839b28": "名護世間功德。九地潮不過限不誤傷物。",
    "T35n1735_044:0839b29": "知機授法不差根器。十地若無大海水溺",
    "T35n1735_044:0839c01": "四洲。餘不能受必生毀謗。又得此二法用",
    "T35n1735_044:0839c02": "護世間。第四寶珠喻轉盡堅固功德者。先",
    "T35n1735_044:0839c03": "喻後合。各有總別。總云過眾寶者。論經。云",
    "T35n1735_044:0839c04": "過十寶性雖不列名。論但云過瑠璃等。意",
    "T35n1735_044:0839c05": "但取玻瓈等。不能出寶者。以況小乘八",
    "T35n1735_044:0839c06": "輩。及緣覺行果。但有淨相無利生用。今以",
    "T35n1735_044:0839c07": "出寶乃至放光。則出過眾寶故。取之為喻",
    "T35n1735_044:0839c08": "故。論云以出故取亦可以出海故取之。",
    "T35n1735_044:0839c09": "除不出者闕餘義故。別中攝十為八。合",
    "T35n1735_044:0839c10": "六七八故。八中一出功德可取者。選擇出",
    "T35n1735_044:0839c11": "海故。由初地中如智善觀出煩惱海也。二",
    "T35n1735_044:0839c12": "色功德。由治理之則色明淨故。三形相。四",
    "T35n1735_044:0839c13": "無垢。五明淨並可知。六起行功德。即次下",
    "T35n1735_044:0839c14": "三句。謂智行穿徹方便行攝持自在行高顯",
    "T35n1735_044:0839c15": "故。相用不染猶彼瑠璃。頌云金剛取不動",
    "T35n1735_044:0839c16": "不壞。上三皆是異相莊嚴。故合為一。後二",
    "T35n1735_044:0839c17": "句明功用殊勝。謂七神力功德。聞持普照體",
    "T35n1735_044:0839c18": "用微妙故。八不護功德。謂隨王雨寶無護",
    "T35n1735_044:0839c19": "惜故。約法則得佛正智受位如王。令一",
    "T35n1735_044:0839c20": "切眾生同己善根藏故。如隨意雨寶故。合",
    "T35n1735_044:0839c21": "云廣作佛事。合文可知。大文第九佛子此集",
    "T35n1735_044:0839c22": "下地利益分。於中三。初顯法利益。二如此",
    "T35n1735_044:0839c23": "世界下結通十方。三爾時復以下。他方來證。",
    "T35n1735_044:0839c24": "今初分二。初生信功德。後雨眾天下供養功",
    "T35n1735_044:0839c25": "德。今初復二。先明說益生信。謂欲令物生",
    "T35n1735_044:0839c26": "決定信。故說利益。後爾時下動地生信。今初",
    "T35n1735_044:0839c27": "亦二。先總歎難聞。後解脫月下問答顯益。",
    "T35n1735_044:0839c28": "答中二。先正顯等於佛智。後何以下徵以",
    "T35n1735_044:0839c29": "釋成。先反後順。然聞有二義。一者汎爾聞",
    "T35n1735_044:0840a01": "為遠益故。二不取聞相。初後圓融真實聞",
    "T35n1735_044:0840a02": "故。聞已等佛何更修也。若更修行等多佛",
    "T35n1735_044:0840a03": "故。第二動地生信中。佛力為緣而動地者。",
    "T35n1735_044:0840a04": "亦為生信故。又法如是者亦是因也。餘如",
    "T35n1735_044:0840a05": "初會。第三重頌分。若取長料即當第十。於",
    "T35n1735_044:0840a06": "中二。先說偈儀意。後正顯偈辭。今初先說",
    "T35n1735_044:0840a07": "儀。後欲讚下說意。意有九句大旨同前諸",
    "T35n1735_044:0840a08": "會。今約當會以釋初句。即顯初地。次句即",
    "T35n1735_044:0840a09": "二地。以三聚戒為行境故。三即三四二地",
    "T35n1735_044:0840a10": "厭禪。出世智皆淨治行力故。四即五地五",
    "T35n1735_044:0840a11": "明成種智故。五即六地般若能除垢故。六",
    "T35n1735_044:0840a12": "即七地空有無礙。與一切智故。七即八地",
    "T35n1735_044:0840a13": "無功不思議智。莊嚴三世間故。八即九地十",
    "T35n1735_044:0840a14": "地能說能受諸功德故。九即總結。便指上",
    "T35n1735_044:0840a15": "八句。如是地義以頌說之。云更開顯。第二",
    "T35n1735_044:0840a16": "正顯偈辭。有四十二頌分三。初一偈總讚",
    "T35n1735_044:0840a17": "勸聽。後一偈結說無盡。中間正頌分八。初",
    "T35n1735_044:0840a18": "十三偈頌方便作滿足地分。於中初二頌半。",
    "T35n1735_044:0840a19": "總頌前九地同相中善擇功德。餘頌諸地別",
    "T35n1735_044:0840a20": "義。若依總攝。即次第頌前十地。前八地中",
    "T35n1735_044:0840a21": "唯三地半偈。餘各一頌。九地有三頌兼結",
    "T35n1735_044:0840a22": "入位。二有一偈頌三昧分。三有五偈半頌",
    "T35n1735_044:0840a23": "受位分。四有三偈半頌大盡分五有三偈",
    "T35n1735_044:0840a24": "頌釋名分。六有二偈頌神通力有上無上",
    "T35n1735_044:0840a25": "分。七有四偈半頌前位果。亦是神通分攝。",
    "T35n1735_044:0840a26": "如長行辨。八有七頌半頌地影像分。於中",
    "T35n1735_044:0840a27": "初三偈半頌山喻。次二頌海喻。後二頌珠",
    "T35n1735_044:0840a28": "喻。池及地利益分。文略不頌。其利益分。亦",
    "T35n1735_044:0840a29": "可結說無盡。頌之十地竟。",
    "T35n1735_044:0840b01": "大方廣佛華嚴經疏卷第四十四"
}