{
    "T30n1581_003:0900a02": "菩薩地持經卷第三",
    "T30n1581_003:0900a04": "北涼中印度三藏",
    "T30n1581_003:0900a05": "曇無讖於姑臧譯",
    "T30n1581_003:0900a06": "◎菩薩地持方便處成熟品第六",
    "T30n1581_003:0900a07": "云何成熟。略說有六種。一者自性成熟。二者",
    "T30n1581_003:0900a08": "人成熟。三者種分別成熟。四者方便成熟。五",
    "T30n1581_003:0900a09": "者人成熟。六者人相成熟。自性成熟者有善",
    "T30n1581_003:0900a10": "法種子。修習善法隨順二障。清淨解脫身心",
    "T30n1581_003:0900a11": "有力。真實方便具足究竟。有佛無佛。堪能次",
    "T30n1581_003:0900a12": "第斷煩惱障及智慧障。如癰已熟。至應破時。",
    "T30n1581_003:0900a13": "名之為熟。又如瓦瓶任用之時。名之為熟。亦",
    "T30n1581_003:0900a14": "如菴羅果等堪食用時。名之為熟。如是菩",
    "T30n1581_003:0900a15": "薩。修習善法真正方便。具足究竟次第堪",
    "T30n1581_003:0900a16": "任。離障清淨。是名自性成熟。人成熟者。略說",
    "T30n1581_003:0900a17": "四種。有聲聞種性。以聲聞乘。而成熟之。有",
    "T30n1581_003:0900a18": "緣覺種性。以緣覺乘。而成熟之。有佛種",
    "T30n1581_003:0900a19": "性。以無上大乘。而成熟之。無種性者。則",
    "T30n1581_003:0900a20": "以善趣而成熟之。如是四種人。諸佛菩薩",
    "T30n1581_003:0900a21": "以此四事而成熟之。種分別成熟者。略說",
    "T30n1581_003:0900a22": "有六種。一者諸根成熟。二者善根成熟。三",
    "T30n1581_003:0900a23": "者智慧成熟。四者下成熟。五者中成熟。六",
    "T30n1581_003:0900a24": "者上成熟。諸根成熟者。壽具足。色具足。種性",
    "T30n1581_003:0900a25": "具足。自在具足。信言具足。大力具足。人具",
    "T30n1581_003:0900a26": "足。力具足。身得報果堪能勇猛精進方便。心",
    "T30n1581_003:0900a27": "無疲厭。於一切明處悉方便學。善根成熟",
    "T30n1581_003:0900a28": "者。性少煩惱不起惡法。陰蓋輕微質直隨",
    "T30n1581_003:0900a29": "順。智慧成熟者。明慧具足。善說惡說能解",
    "T30n1581_003:0900b01": "義趣。受持分別生智成熟。堪能究竟離諸煩",
    "T30n1581_003:0900b02": "惱。諸根成熟解脫報障。善根成熟解脫業障。",
    "T30n1581_003:0900b03": "智慧成熟解脫煩惱障。下成熟者。有二因緣。",
    "T30n1581_003:0900b04": "一者不久修習諸根善根智慧因緣。一者修",
    "T30n1581_003:0900b05": "習下因。中成熟者。於此二因緣。一勝一劣。",
    "T30n1581_003:0900b06": "上成熟者。當知俱勝。",
    "T30n1581_003:0900b07": "方便成熟者。有二十七種。一者界充滿。二者",
    "T30n1581_003:0900b08": "現緣饒益三者度。四者愛樂攝受。五者初",
    "T30n1581_003:0900b09": "處。六者非初處。七者遠淨。八者近淨。九者",
    "T30n1581_003:0900b10": "方便。十者淨心。十一者財饒益。十二者法",
    "T30n1581_003:0900b11": "饒益。十三者神足。十四者說法。十五者隱",
    "T30n1581_003:0900b12": "覆說法。十六者顯現說法。十七者下方便。十",
    "T30n1581_003:0900b13": "八者中方便。十九者上方便。二十者聞。二十",
    "T30n1581_003:0900b14": "一者思。二十二者修。二十三者攝取。二十四",
    "T30n1581_003:0900b15": "者伏取。二十五者自作。二十六者請他作。",
    "T30n1581_003:0900b16": "二十七者俱作。界充滿者。善法種子生長具",
    "T30n1581_003:0900b17": "足。依先修習。善法種子展轉相因。增長充滿。",
    "T30n1581_003:0900b18": "是名界充滿。現緣饒益者。於現在世。不倒",
    "T30n1581_003:0900b19": "說法不倒受持善隨順法。法次法向界充滿",
    "T30n1581_003:0900b20": "者。以本因故。現在成熟。現緣饒益者。現在",
    "T30n1581_003:0900b21": "世因現在成熟。度者。親近善友信心得生。",
    "T30n1581_003:0900b22": "信增上已。離家惡行受持禁戒。非家出家受",
    "T30n1581_003:0900b23": "離欲戒。愛樂攝受者。出苦道跡。欲樂苦行。二",
    "T30n1581_003:0900b24": "俱遠離。行於樂道深樂佛法。初處者。以初",
    "T30n1581_003:0900b25": "厭法修行厭離。知勝妙義度功德利。非初處",
    "T30n1581_003:0900b26": "者。已度成熟。於現在世。不離親近諸佛菩薩。",
    "T30n1581_003:0900b27": "增長住處漸漸增進。轉勝成熟。遠淨者。起懈",
    "T30n1581_003:0900b28": "怠心修行遠緣。流轉生死經歷劫數。堪任清",
    "T30n1581_003:0900b29": "淨與此相違。名為近。淨方便者。得諸善義欣",
    "T30n1581_003:0900c01": "樂奉行。畏厭來世惡道眾苦。於現世中畏惡",
    "T30n1581_003:0900c02": "名稱。受持禁戒常行頓行。淨心者。正觀諸",
    "T30n1581_003:0900c03": "法次第堪忍。於正法中無能壞者亦令眾生",
    "T30n1581_003:0900c04": "修習正法。於三寶中得善勝義。信心不動。財",
    "T30n1581_003:0900c05": "饒益者。隨其所須。衣食眾具一切施與。法",
    "T30n1581_003:0900c06": "饒益者。欲受法者授之以法。樂受義者。為",
    "T30n1581_003:0900c07": "說正義。神足者。神力示現哀愍眾生令得信",
    "T30n1581_003:0900c08": "樂。信增上已。修方便淨。彼諸眾生。若見若聞",
    "T30n1581_003:0900c09": "大神變已。於正法中得清淨心。修善方便。說",
    "T30n1581_003:0900c10": "法者。自善解義能為人說。己及眾生與正道",
    "T30n1581_003:0900c11": "俱。疾成大智隨順說法隱覆說法者。於少智",
    "T30n1581_003:0900c12": "眾生覆藏深義。為說麁現易行之法。顯現",
    "T30n1581_003:0900c13": "說法者。智慧眾生深入佛法。為說甚深微妙",
    "T30n1581_003:0900c14": "之處。下方便者。不常方便。不頓方便。中方便",
    "T30n1581_003:0900c15": "者。或常方便。或頓方便。行一捨一。不能具",
    "T30n1581_003:0900c16": "足。上方便者。具二方便。聞者。解佛所說修多",
    "T30n1581_003:0900c17": "羅等種種經法。受持誦習精勤方便。思者。於",
    "T30n1581_003:0900c18": "寂靜處思惟諸法。開解通達決定法相。修者。",
    "T30n1581_003:0900c19": "謂止舉捨。止觀前行。修習深樂。止觀捨心。攝",
    "T30n1581_003:0900c20": "取者。依止無貪心修行布施。瞻視和上諸師",
    "T30n1581_003:0900c21": "疾病。供施衣食湯藥眾具。若有憂悔及餘煩",
    "T30n1581_003:0900c22": "惱。能為開解。修如是等如法供養。伏取者。心",
    "T30n1581_003:0900c23": "正思惟自護煩惱。見餘眾生若有毀失。下犯",
    "T30n1581_003:0900c24": "訶責。中犯折伏。上犯驅出。呵責折伏。為",
    "T30n1581_003:0900c25": "安樂彼及餘眾生。若驅出者。還聽懺悔。既安",
    "T30n1581_003:0900c26": "樂彼兼利餘人。若不還悔安樂餘人。餘人",
    "T30n1581_003:0900c27": "見彼犯罪驅出。因是自護。自作者。自如法",
    "T30n1581_003:0900c28": "住隨順說法。令他眾生出不善處安立善處。",
    "T30n1581_003:0900c29": "若不如法住眾人當言。汝今云何。教授他",
    "T30n1581_003:0901a01": "人發舉與念。他應教汝發舉與念。請他者。彼",
    "T30n1581_003:0901a02": "善方便巧說法者。眾所知識增上愛敬。勸",
    "T30n1581_003:0901a03": "請說法成熟眾生。俱者。謂自作勸他。二",
    "T30n1581_003:0901a04": "俱成熟。此二十七種方便成熟。彼六種成熟。",
    "T30n1581_003:0901a05": "分別具足。所謂諸根成熟。善根成熟。智慧成",
    "T30n1581_003:0901a06": "熟。下中上成熟。",
    "T30n1581_003:0901a07": "人成熟者。略說六種。菩薩住於六地成熟眾",
    "T30n1581_003:0901a08": "生。謂住解行地菩薩行解行住。淨心地菩薩",
    "T30n1581_003:0901a09": "行淨心。住行道跡地菩薩行道跡。住決定地",
    "T30n1581_003:0901a10": "菩薩住決定住決定行地菩薩行決定行。",
    "T30n1581_003:0901a11": "住究竟地菩薩到究竟。無種性處人。善趣",
    "T30n1581_003:0901a12": "成熟。數退數進。有種性處人。令得成熟。",
    "T30n1581_003:0901a13": "無有退失。數數增進。",
    "T30n1581_003:0901a14": "人相成熟者。本習聲聞。住下成熟者。下欲下",
    "T30n1581_003:0901a15": "方便未離惡趣。於現法中不得沙門果。於現",
    "T30n1581_003:0901a16": "法中不得涅槃。住中成熟者。中欲中方便不",
    "T30n1581_003:0901a17": "墮惡趣。於現法中得沙門果。不得涅槃。住上",
    "T30n1581_003:0901a18": "成熟者。上欲上方便不墮惡趣。於現法中得",
    "T30n1581_003:0901a19": "沙門果及般涅槃。住上成熟者。上欲上方便。",
    "T30n1581_003:0901a20": "於現法中得沙門果及般涅槃。成辟支佛如",
    "T30n1581_003:0901a21": "聲聞。何以故。道同聲聞故。勝聲聞者。謂最後",
    "T30n1581_003:0901a22": "身無師自悟。本習力故。修三十七品斷一切",
    "T30n1581_003:0901a23": "結。得阿羅漢證。故名緣覺。又菩薩住解行",
    "T30n1581_003:0901a24": "地者當知下成熟。淨心地者中成熟。決定究",
    "T30n1581_003:0901a25": "竟者上成熟住下成熟菩薩。下欲下方便未",
    "T30n1581_003:0901a26": "離惡趣。當知是第一阿僧祇滿。熾然不動。快",
    "T30n1581_003:0901a27": "淨道品悉不成就。住中成熟菩薩。中欲中方",
    "T30n1581_003:0901a28": "便不墮惡趣。第二阿僧祇滿。熾然不動。道品",
    "T30n1581_003:0901a29": "成就快淨不成就。住上成熟菩薩。上欲上方",
    "T30n1581_003:0901b01": "便不墮惡趣。第三阿僧祇滿熾然不動。快淨",
    "T30n1581_003:0901b02": "道品一切成熟。其性淳厚具足熾然。增上妙",
    "T30n1581_003:0901b03": "果增上福利。故名熾然。不還不退堅固昇進。",
    "T30n1581_003:0901b04": "故名不動。於菩薩地清淨無上。故名快淨。",
    "T30n1581_003:0901b05": "彼中財利成熟。神足成熟。隱覆說法成熟。",
    "T30n1581_003:0901b06": "下方便成熟。聞惠成熟。此五種成熟。久遠",
    "T30n1581_003:0901b07": "修習猶尚為下。況復近修。餘一切成熟事。一",
    "T30n1581_003:0901b08": "一三種說。謂下下下中下上。中下中中中",
    "T30n1581_003:0901b09": "上。上下上中上上。如是等下中上分別。則有",
    "T30n1581_003:0901b10": "無量成熟。當知諸佛菩薩成熟眾生。彼菩薩",
    "T30n1581_003:0901b11": "於此成熟事。如所說自熟。佛法諸根成熟。善",
    "T30n1581_003:0901b12": "根成熟。智慧成熟。下中上行成熟。以三乘法。",
    "T30n1581_003:0901b13": "成熟眾生。◎",
    "T30n1581_003:0901b14": "◎菩薩地持方便處無上菩提品第七",
    "T30n1581_003:0901b15": "云何為菩提。略說二種斷二種智。是名菩",
    "T30n1581_003:0901b16": "提。二種斷者。煩惱障斷。及智障斷。二種智",
    "T30n1581_003:0901b17": "者。煩惱障斷。離垢清淨一切煩惱不相續智。",
    "T30n1581_003:0901b18": "及智障斷。一切所知無障礙智。復次清淨智。",
    "T30n1581_003:0901b19": "一切智。無礙智。滅一切煩惱習。清淨明達永",
    "T30n1581_003:0901b20": "斷無餘。是名無上菩提。彼一切煩惱習究竟",
    "T30n1581_003:0901b21": "斷智。是名為清淨智。一切界一切事一切",
    "T30n1581_003:0901b22": "種一切時無礙智。是名一切智。界者二種。",
    "T30n1581_003:0901b23": "世界及眾生界。事者二種。有為無為。如是",
    "T30n1581_003:0901b24": "有為無為事。無量種分別。自相差別分別。",
    "T30n1581_003:0901b25": "總相差別分別。因果分別。界分別趣分別。",
    "T30n1581_003:0901b26": "善不善無記等分別。時者有三時。過去未來",
    "T30n1581_003:0901b27": "現在。如是知一切界一切事一切種一切時。",
    "T30n1581_003:0901b28": "是名一切智。不假方便發心即知。於一切法",
    "T30n1581_003:0901b29": "了達無礙。是名無礙智。復次百四十不共",
    "T30n1581_003:0901c01": "佛法。及如來無諍智願智無礙辯。是名無上",
    "T30n1581_003:0901c02": "菩提。百四十不共佛法者。三十二大人相。",
    "T30n1581_003:0901c03": "八十隨形好。四無礙智。一切種清淨。十力四",
    "T30n1581_003:0901c04": "無畏。三念處三不護。大悲不忘法。斷除諸習。",
    "T30n1581_003:0901c05": "一切種妙智。是諸佛法。安立品當廣說。",
    "T30n1581_003:0901c06": "無上菩提者。具七無上。於一切菩提最為無",
    "T30n1581_003:0901c07": "上。云何七無上。一者身無上。二者道無上。",
    "T30n1581_003:0901c08": "三者正無上。四者智無上。五者神力無上。六",
    "T30n1581_003:0901c09": "者斷無上。七者住無上。如來三十二相莊嚴",
    "T30n1581_003:0901c10": "其身。是名身無上。如來自度度人。多所過度",
    "T30n1581_003:0901c11": "哀愍世間。利益安樂諸天世人。是名道無上。",
    "T30n1581_003:0901c12": "如來無上無等四正成就。謂正戒正見正威",
    "T30n1581_003:0901c13": "儀正命。是名正無上。如來無上無等四無礙",
    "T30n1581_003:0901c14": "智成就。法無礙義無礙辭無礙樂說無礙。是",
    "T30n1581_003:0901c15": "名智無上。如來無上無等六神通成就。如",
    "T30n1581_003:0901c16": "前說。是名神力無上。如來無上無等一切煩",
    "T30n1581_003:0901c17": "惱習斷。智障斷成就二斷。是名斷無上。如",
    "T30n1581_003:0901c18": "來無上無等三種住多於中住。聖住天住",
    "T30n1581_003:0901c19": "梵住。是名住無上。空無相無作。滅盡正受。",
    "T30n1581_003:0901c20": "是名聖住。四禪四無色定。是名天住。四無量",
    "T30n1581_003:0901c21": "心。是名梵住。於彼三住中。四無上住如",
    "T30n1581_003:0901c22": "來多住聖住中住空三昧及滅盡定。天住",
    "T30n1581_003:0902a01": "中住第四禪。梵住中住大悲。如來以是。晝夜",
    "T30n1581_003:0902a02": "六時。常以佛眼觀察世間。誰應度者。未起善",
    "T30n1581_003:0902a03": "根我當令起。乃至誰應得無上果。我當建",
    "T30n1581_003:0902a04": "立。是名住無上。身無上者。名大丈夫。道無上",
    "T30n1581_003:0902a05": "者。名為大悲。正無上者。名大戒大法。智無上",
    "T30n1581_003:0902a06": "者。名為大惠。力無上者。名大神通。斷無上",
    "T30n1581_003:0902a07": "者。名大解脫。住無上者。名大住多住。",
    "T30n1581_003:0902a08": "復次如來。有十種名稱功德隨念功德。云何",
    "T30n1581_003:0902a09": "十。如來應等正覺明行足善逝世間解無上",
    "T30n1581_003:0902a10": "士調御丈夫天人師佛婆伽婆。非不如說。",
    "T30n1581_003:0902a11": "故名如來。得一切義故。無上福田故。應供養",
    "T30n1581_003:0902a12": "故。故名為應。如第一義開覺故。名等正覺。三",
    "T30n1581_003:0902a13": "明如契經所說。行者。止觀具足故。名明行",
    "T30n1581_003:0902a14": "足。第一上昇永不復還。是名善逝。知世界",
    "T30n1581_003:0902a15": "眾生界一切種煩惱及清淨。是名世間解。第",
    "T30n1581_003:0902a16": "一調伏心巧方便智。一切世間唯一丈夫。是",
    "T30n1581_003:0902a17": "名無上調御士。四種真實智。義法真實故。顯",
    "T30n1581_003:0902a18": "示不了義故。依一切義故。廣宣說故。斷一切",
    "T30n1581_003:0902a19": "疑故顯示甚深清白處故。為諸法根故。為一",
    "T30n1581_003:0902a20": "切法導故。為一切舍故。脫一切苦師演說法",
    "T30n1581_003:0902a21": "義。正諸天人。是名天人師。義饒益聚。非義",
    "T30n1581_003:0902a22": "饒益聚。非義非非義饒益聚。具足一切種平",
    "T30n1581_003:0902a23": "等開覺是。名為佛(此三聚是善不善無記)。壞一切魔力",
    "T30n1581_003:0902a24": "故。是名婆伽婆。或無量劫無一佛出世。或",
    "T30n1581_003:0902a25": "一劫中多佛出世。於彼彼十方無量世界。有",
    "T30n1581_003:0902a26": "無量無邊阿僧祇佛出現於世。何以故。十方",
    "T30n1581_003:0902a27": "世界有無量菩薩。俱發大願故。若一菩薩。如",
    "T30n1581_003:0902a28": "是日如是分如是月如是歲發菩提心一切",
    "T30n1581_003:0902a29": "菩薩。亦復如是。即於此日此分此月此歲發",
    "T30n1581_003:0902b01": "菩提心。同一威儀同一堪能同一方便。一切",
    "T30n1581_003:0902b02": "菩薩亦復如是。一世界有無量菩薩。同願同",
    "T30n1581_003:0902b03": "施同戒同忍同精進同禪定同智慧。況復十方",
    "T30n1581_003:0902b04": "無量世界。一一世界各有無量無數菩薩。無",
    "T30n1581_003:0902b05": "二菩薩同願同行。於一國土俱時成佛。況復",
    "T30n1581_003:0902b06": "無量一時俱成。又一切菩薩一時同行次第",
    "T30n1581_003:0902b07": "成佛。是亦不然。亦非一成餘悉不成。是故十",
    "T30n1581_003:0902b08": "方無量世界。隨其所淨空無佛處。同行菩薩",
    "T30n1581_003:0902b09": "各各成佛。是故無量世界有無量佛。",
    "T30n1581_003:0902b10": "無一世界二佛俱出。何以故。菩薩長夜作如",
    "T30n1581_003:0902b11": "是願如是方便。我當於一無佛法處廣說正",
    "T30n1581_003:0902b12": "法調伏眾生。令脫眾苦入於涅槃。如是長夜",
    "T30n1581_003:0902b13": "長養大願。攝受正道大願。果成。又一如來。",
    "T30n1581_003:0902b14": "能於三千大千剎土。悉能施作一切佛事。第",
    "T30n1581_003:0902b15": "二佛出無所利益。復次一世界中一佛出世。",
    "T30n1581_003:0902b16": "能令眾生自事決定勤修隨順。何以故。彼作",
    "T30n1581_003:0902b17": "是念。一切世界唯一如來。教化周已當入涅",
    "T30n1581_003:0902b18": "槃。更無有佛能令我等修行梵行聽受正法。",
    "T30n1581_003:0902b19": "念已疾行淳修精進。修行梵行聽受正法。若",
    "T30n1581_003:0902b20": "多佛者不速勤修。以是故。說一世界中唯一",
    "T30n1581_003:0902b21": "如來。眾生自為決定勤修。",
    "T30n1581_003:0902b22": "一切如來等無差別。唯除四事。一者壽命。二",
    "T30n1581_003:0902b23": "者名稱。三者種性。四者色身。唯此四事有",
    "T30n1581_003:0902b24": "增減相。非餘功德。亦非女人得無上菩提。",
    "T30n1581_003:0902b25": "何以故。菩薩於初阿僧祇劫已捨女身。乃至",
    "T30n1581_003:0902b26": "坐佛樹下不受女身。一切女人性多煩惱。成",
    "T30n1581_003:0902b27": "就惡智。不以煩惱惡智能得無上菩提。",
    "T30n1581_003:0902b28": "如是無上菩提有無量義。舉要言之。有自",
    "T30n1581_003:0902b29": "性義。無上義。名稱功德義。隨念功德義。堪能",
    "T30n1581_003:0902c01": "義。最勝義。悉如上說。當知真實。復次不思議",
    "T30n1581_003:0902c02": "度諸思議。無量無邊功德具足。出過一切聲",
    "T30n1581_003:0902c03": "聞辟支佛上。是故名阿耨多羅三藐三菩提。",
    "T30n1581_003:0902c04": "第一最勝無等無上。",
    "T30n1581_003:0902c05": "菩薩地持方便處力種性品第八",
    "T30n1581_003:0902c06": "已說菩薩所學處。菩薩學今當說。如是菩薩",
    "T30n1581_003:0902c07": "欲善學菩薩學者。有七事。一者先當多修信",
    "T30n1581_003:0902c08": "解。二者求法。三者說法。四者法次法向。五者",
    "T30n1581_003:0902c09": "正教授。六者教誡。七者攝方便身口意業。云",
    "T30n1581_003:0902c10": "何菩薩多修信解。菩薩於八種解處。淨信在",
    "T30n1581_003:0902c11": "前。一心決定樂欲成就。所謂三寶功德。佛",
    "T30n1581_003:0902c12": "法僧功德。諸佛菩薩自在神力。如上所說。",
    "T30n1581_003:0902c13": "真實之義。如上所說。若種種因若種種果。",
    "T30n1581_003:0902c14": "隨順相應而不顛倒。得義得方便。堪任能",
    "T30n1581_003:0902c15": "得。有得方便則能得義。彼得義者。無上菩",
    "T30n1581_003:0902c16": "提。得方便者。一切菩薩所修學道。所謂信解",
    "T30n1581_003:0902c17": "善說。謂修多羅。祇夜。受記。無量言教。微",
    "T30n1581_003:0902c18": "妙善說。菩薩於此八種解處。有二種解力。一",
    "T30n1581_003:0902c19": "者多修解行。二者深忍樂著。彼菩薩求法",
    "T30n1581_003:0902c20": "者。何法求云何求何故求。何法求者。略",
    "T30n1581_003:0902c21": "說。求菩薩藏。聲聞藏。外論。世工業處智。十",
    "T30n1581_003:0902c22": "二部經。唯方廣部是菩薩藏。餘十一部是聲",
    "T30n1581_003:0902c23": "聞藏。外論者。略說有三種因論。聲論。醫方",
    "T30n1581_003:0903a01": "論。世工業處智者。謂種種事業。如金師鐵",
    "T30n1581_003:0903a02": "師水師等。及餘種種明處所攝。明處者有五",
    "T30n1581_003:0903a03": "種。一者內明處。二者因明處。三者聲明",
    "T30n1581_003:0903a04": "處。四者醫方明處。五者工業明處。此五",
    "T30n1581_003:0903a05": "種明處菩薩悉求。佛所說者。名為內論略說",
    "T30n1581_003:0903a06": "二種。一者顯示正因果。二者顯示所作不壞",
    "T30n1581_003:0903a07": "不作不受。因論亦二種。一者能屈他論。",
    "T30n1581_003:0903a08": "二者自申己義。聲論有。二種一者顯示界色",
    "T30n1581_003:0903a09": "(界與色此二種是聲之差別非常所謂陰界形色根本聲名為界界有種種別聲名為色此二聲總一切音聲",
    "T30n1581_003:0903a10": "音聲論此中應廣說)。二者顯示巧便言辭。醫方論有四",
    "T30n1581_003:0903a11": "種。一者顯示善知病。二者顯示病因。三者顯",
    "T30n1581_003:0903a12": "示能除已起之病。四者顯示已除之病。令不",
    "T30n1581_003:0903a13": "重起。世工業處智者。顯示種種世業成就。",
    "T30n1581_003:0903a14": "云何是佛所說。不顛倒因有十種。不顛倒",
    "T30n1581_003:0903a15": "因。當知攝一切因一切煩惱一切清淨一",
    "T30n1581_003:0903a16": "切無記等。云何為十一者隨說因。二者以有",
    "T30n1581_003:0903a17": "因。三者種殖因。四者攝因。五者生因。六者",
    "T30n1581_003:0903a18": "長因。七者自種因。八者共事因。九者相違",
    "T30n1581_003:0903a19": "因。十者不相違因。彼一切法名。名已想。想已",
    "T30n1581_003:0903a20": "說。此諸法名想言說。是名隨說因。以有事",
    "T30n1581_003:0903a21": "故有所作。是名以有因。以有手故有所作。",
    "T30n1581_003:0903a22": "以有足故有遊行。以有身故有屈申。以有飢",
    "T30n1581_003:0903a23": "渴故有求飲食。如是比無量無數名以有因",
    "T30n1581_003:0903a24": "種諸種子。名種殖因。水土潤澤。是名攝因。",
    "T30n1581_003:0903a25": "種子於芽。是名生因。芽莖相續乃至成熟。",
    "T30n1581_003:0903a26": "是名長因種種種子各各自生。是名自種因。",
    "T30n1581_003:0903a27": "彼以有因種殖因攝因生因長因自種因。此",
    "T30n1581_003:0903a28": "六因總說共事因。障礙於生。名相違因。不",
    "T30n1581_003:0903a29": "障礙者。名不相違因。彼相違有六種一者語",
    "T30n1581_003:0903b01": "相違。謂沙門婆羅門所說經論。前後相違。二",
    "T30n1581_003:0903b02": "者所應相違。謂說一切義與理相違。三者生",
    "T30n1581_003:0903b03": "相違。謂生緣不具。障礙於生四者處相違。謂",
    "T30n1581_003:0903b04": "明暗愛恚苦樂等法。五者怨相違。謂毒蛇鼠",
    "T30n1581_003:0903b05": "狼猫鼠。是等蟲獸各各怨害。六者對治相",
    "T30n1581_003:0903b06": "違。謂修不淨對治貪欲。慈息瞋恚。悲止害覺。",
    "T30n1581_003:0903b07": "無漏道品永斷煩惱。此中以生相違故。說此",
    "T30n1581_003:0903b08": "諸因二因所攝。一者生因。二者方便因。若",
    "T30n1581_003:0903b09": "種諸種子生。是名生因。諸餘因。是名方便",
    "T30n1581_003:0903b10": "因。",
    "T30n1581_003:0903b11": "復次有四緣。因緣次第緣緣緣增上緣。生因",
    "T30n1581_003:0903b12": "者。是因緣。方便因者。是增上緣。次第緣緣緣",
    "T30n1581_003:0903b13": "者。是心心數法。謂前生心心數法。開導攝受",
    "T30n1581_003:0903b14": "緣攝受生。是故二緣攝因所攝。",
    "T30n1581_003:0903b15": "云何此十因。生一切世間。事云何生一切",
    "T30n1581_003:0903b16": "煩惱。云何生一切清淨。若種種穀數世間",
    "T30n1581_003:0903b17": "資生。名想言說。所謂黍禝稻梁胡麻豆麥",
    "T30n1581_003:0903b18": "是名隨說因。如大麥若持來若持去。若取",
    "T30n1581_003:0903b19": "若與。如是等種種言說。餘一切亦如是以有",
    "T30n1581_003:0903b20": "飢渴身。羸瘦故求索摶食。如是等此名以",
    "T30n1581_003:0903b21": "有因。若種諸種子各各自生。彼初殖種子。",
    "T30n1581_003:0903b22": "是名種殖因(初種種子於後芽莖乃至成熟是名種殖因初種生芽是名生因)。水土",
    "T30n1581_003:0903b23": "潤澤令芽得生。是名攝因。彼種子於芽。是",
    "T30n1581_003:0903b24": "名生因。復次芽莖枝葉展轉相續。乃至成",
    "T30n1581_003:0903b25": "熟。是名長因。如麥種子。麥芽生非餘。餘亦如",
    "T30n1581_003:0903b26": "是。是名自種因。彼一切以有因乃至自種",
    "T30n1581_003:0903b27": "因。悉名共事因。以一切和合生故名共",
    "T30n1581_003:0903b28": "事因。霜雹災害障礙破壞。是名相違因。彼",
    "T30n1581_003:0903b29": "不具不障。是名不相違因諸餘一切世間事。",
    "T30n1581_003:0903c01": "皆十因所生。隨所宜應當知。",
    "T30n1581_003:0903c02": "彼一切緣起名想言說。所謂無明行識名",
    "T30n1581_003:0903c03": "色六入觸受愛取有生老病死憂悲苦惱。是",
    "T30n1581_003:0903c04": "名煩惱隨說因。無明緣行。乃至生緣老死等。",
    "T30n1581_003:0903c05": "言說境界顧念味著。諸有支生。是名煩惱以",
    "T30n1581_003:0903c06": "有因。無明等法。現法種子。生餘生生老病死。",
    "T30n1581_003:0903c07": "是名種殖因。不近善友聽受正法。習不正思",
    "T30n1581_003:0903c08": "惟。無明等生。是名攝因。各各種子無明等",
    "T30n1581_003:0903c09": "生。是名生因。從無明至後有增進相求。至餘",
    "T30n1581_003:0903c10": "生生老病死。是名長因。種種種子。俱從無明",
    "T30n1581_003:0903c11": "乃至後有。生地獄餓鬼畜生。及諸人天。是",
    "T30n1581_003:0903c12": "名煩惱自種因。從以有因乃至自種因。是",
    "T30n1581_003:0903c13": "名共事因。若有種性。值佛出世演說善法。",
    "T30n1581_003:0903c14": "近善知識聽受善法。正念思惟。法次法向清",
    "T30n1581_003:0903c15": "淨道品。是名煩惱相違因。如上說不具者。",
    "T30n1581_003:0903c16": "是名不相違因。是名十因。生一切煩惱應當",
    "T30n1581_003:0903c17": "知。",
    "T30n1581_003:0903c18": "彼一切淨法乃至滅盡涅槃。名想言說。是",
    "T30n1581_003:0903c19": "名淨法隨說因。此念處正勤。乃至八聖道。無",
    "T30n1581_003:0903c20": "明滅乃至生老病死滅。如是名想言說。是名",
    "T30n1581_003:0904a01": "淨法隨說因。彼以有無明等故。樂求淨法。",
    "T30n1581_003:0904a02": "攝受淨法。淨法得生。是名以有因。若種性",
    "T30n1581_003:0904a03": "具足人。向有餘無餘涅槃最先行者。是名清",
    "T30n1581_003:0904a04": "淨種殖因。彼種性所攝。無漏道品種子。於",
    "T30n1581_003:0904a05": "諸道品法。是名生因。近善知識聽受善法。",
    "T30n1581_003:0904a06": "正思惟修。諸根成熟。是名攝因。彼種子。生",
    "T30n1581_003:0904a07": "道品法。向無餘涅槃。是名長因。彼聲聞種性。",
    "T30n1581_003:0904a08": "以聲聞乘而般涅槃。緣覺種性。以緣覺乘而",
    "T30n1581_003:0904a09": "般涅槃。大乘種性。以無上大乘而般涅槃。是",
    "T30n1581_003:0904a10": "名自種因。從以有因乃至自種因。是名共事",
    "T30n1581_003:0904a11": "因。種性不具。不值佛世。生諸難處。不近善",
    "T30n1581_003:0904a12": "友。不聞善法。不正思惟。習行邪道。是名淨法",
    "T30n1581_003:0904a13": "相違因。此相違不具者。是名不相違因。諸煩",
    "T30n1581_003:0904a14": "惱相違因。是淨法因。淨法相違因。是煩惱",
    "T30n1581_003:0904a15": "因。如是煩惱十因。清淨十因。過去未來煩惱",
    "T30n1581_003:0904a16": "清淨。皆亦如是。無餘無上。",
    "T30n1581_003:0904a17": "云何為果。略說五種。一者報果。二者依果。",
    "T30n1581_003:0904a18": "三者解脫果。四者士夫果。五者增上果。若",
    "T30n1581_003:0904a19": "不善法得惡趣報。有漏善法得善趣報。是名",
    "T30n1581_003:0904a20": "報果。若習不善法。樂住不善法。增不善法。若",
    "T30n1581_003:0904a21": "習善法。樂住善法。增益善法。先業相似後果",
    "T30n1581_003:0904a22": "生。是名依果。八聖道滅諸煩惱。名解脫果。若",
    "T30n1581_003:0904a23": "復世俗滅諸煩惱。彼不究竟捨離凡夫。非解",
    "T30n1581_003:0904a24": "脫果。若於現法。依種種世間工巧處業諸",
    "T30n1581_003:0904a25": "士夫事。所謂田種販賣。宰官理務。書畫算數。",
    "T30n1581_003:0904a26": "卜占印封。各有果生。是名士夫果。眼識是眼",
    "T30n1581_003:0904a27": "根增上果。乃至意識是意根增上果。生理不",
    "T30n1581_003:0904a28": "壞是命根增上果。一切二十二根。各為增",
    "T30n1581_003:0904a29": "上。各有果生。當知皆是增上果。此二十二根",
    "T30n1581_003:0904b01": "增上如攝事處說。如是菩薩知佛顯示正因",
    "T30n1581_003:0904b02": "果已。於處非處智力種性。次第修習清淨",
    "T30n1581_003:0904b03": "增長。非不作異作。有所成熟。亦無自所作業",
    "T30n1581_003:0904b04": "經劫而失。作者不失。不作不受。佛所顯示。",
    "T30n1581_003:0904b05": "如是菩薩如實知已。自業智力種性。次第修",
    "T30n1581_003:0904b06": "習清淨增長。",
    "T30n1581_003:0904b07": "云何菩薩求聞法。是菩薩住慇懃恭敬。求善",
    "T30n1581_003:0904b08": "說法。善語法。如是比略說善說法住。勤恭",
    "T30n1581_003:0904b09": "敬住。若菩薩為聞一善說法。路由惡道大地",
    "T30n1581_003:0904b10": "熾然。猶尚歡喜從中而過。況為多聞。為一聞",
    "T30n1581_003:0904b11": "法。猶尚不惜所愛之身。況餘資生。一聞說法。",
    "T30n1581_003:0904b12": "愛樂恭敬。比前愛敬百千萬倍。乃至算數譬",
    "T30n1581_003:0904b13": "喻不得為比。謂聞善說法心無厭足。增益淨",
    "T30n1581_003:0904b14": "信其身柔軟。心直見直深樂功德。至說法所",
    "T30n1581_003:0904b15": "無留難心。恭敬除慢。但求正法不求名稱。為",
    "T30n1581_003:0904b16": "己及他修諸善根。不為利養至說法所。不染",
    "T30n1581_003:0904b17": "心聽法。不亂心聽法。不染污心聽法者。離",
    "T30n1581_003:0904b18": "貢高煩惱。及輕想煩惱。下想煩惱。有七行",
    "T30n1581_003:0904b19": "離貢高煩惱。一者時聽。二者欲受。三者頓",
    "T30n1581_003:0904b20": "聽。四者敬聽。五者不戲。六者隨順。七者不求",
    "T30n1581_003:0904b21": "過失。如是七行。離貢高煩惱。有四行離輕",
    "T30n1581_003:0904b22": "想煩惱。一者恭敬法。二者恭敬說法人。三者",
    "T30n1581_003:0904b23": "不輕法。四者不輕說法人。如是四行。離輕想",
    "T30n1581_003:0904b24": "煩惱。一行離下想煩惱。所謂聽受正法不",
    "T30n1581_003:0904b25": "自輕聽法。以此一行離下想煩惱。離如是等",
    "T30n1581_003:0904b26": "過聽受正法。是名菩薩不染心聽法。云何不",
    "T30n1581_003:0904b27": "亂心聽法。有四行。一者一心。二者側聽。三者",
    "T30n1581_003:0904b28": "定意。四者一向專樂聽受正法。是名菩薩求",
    "T30n1581_003:0904b29": "聞法。",
    "T30n1581_003:0904c01": "菩薩何故求聞法。菩薩求佛所說法。為受正",
    "T30n1581_003:0904c02": "法次法向故。為他廣說故。菩薩求因論者。欲",
    "T30n1581_003:0904c03": "知彼論過故。欲降伏異論故。未信佛法者令",
    "T30n1581_003:0904c04": "生信故。已生信者令增廣故。菩薩求聲論者。",
    "T30n1581_003:0904c05": "廣為眾生演說正語令愛樂故。為淨莊嚴辭",
    "T30n1581_003:0904c06": "句味故。於一義中種種言辭莊嚴故。菩薩求",
    "T30n1581_003:0904c07": "醫方論者。為除眾生種種病故。攝受大眾故。",
    "T30n1581_003:0904c08": "菩薩求世間工業處智者。為少方便獲致大",
    "T30n1581_003:0904c09": "財饒益無量諸眾生故。為教眾生種種事業",
    "T30n1581_003:0904c10": "故。如是菩薩求五明處。為無上菩提大智眾",
    "T30n1581_003:0904c11": "具究竟滿故。非不次第。學一切法而得一切",
    "T30n1581_003:0904c12": "無障礙智。是名菩薩所求如所求所為求。",
    "T30n1581_003:0904c13": "菩薩為他說者。何所說云何說何故說。彼如",
    "T30n1581_003:0904c14": "所求法。如是法說。如所求義。如是義說。以",
    "T30n1581_003:0904c15": "二因緣故說。一者隨順說。二者清淨說。隨順",
    "T30n1581_003:0904c16": "說者。住如法威儀說。非不如法。不為高坐無",
    "T30n1581_003:0904c17": "病者說。覆頭者在前行者。悉不為說。如修多",
    "T30n1581_003:0904c18": "羅廣說。何以故。諸佛菩薩自恭敬法。以敬法",
    "T30n1581_003:0904c19": "故。令餘眾生深起恭敬。聞已奉持不起輕慢。",
    "T30n1581_003:0904c20": "一切說。一切無間說。不為法慳不作師惓。",
    "T30n1581_003:0904c21": "如次第句味說。如次第句味受。如次第義分",
    "T30n1581_003:0904c22": "別說。義饒益及法饒益。種種義饒益。示所應",
    "T30n1581_003:0904c23": "示。授所應授。照所應照。喜所應喜。現智比",
    "T30n1581_003:0904c24": "智。從師具聞而為人說。非不思量。具足聽聞",
    "T30n1581_003:0904c25": "順向善趣。不亂說善說不深隱說。應四聖諦。",
    "T30n1581_003:0904c26": "隨眾所應而為廣說。此十五種。菩薩普為眾",
    "T30n1581_003:0904c27": "生隨順善說。一切利他應當知。◎",
    "T30n1581_003:0904c28": "◎復次菩薩於不饒益己者住慈心為說。惡",
    "T30n1581_003:0904c29": "趣行者住安隱心說。苦樂眾生放逸貧乞者",
    "T30n1581_003:0905a01": "住安樂哀愍心說。不以嫉纏故自歎毀他。離",
    "T30n1581_003:0905a02": "貪著心不求名利為他說法。如是五種。菩薩",
    "T30n1581_003:0905a03": "清淨說法。前後略說二十種。一者時。二者頓。",
    "T30n1581_003:0905a04": "三者次第。四者相續。五者堪耐。六者歡喜。",
    "T30n1581_003:0905a05": "七者欲。八者喜。九者勸。十者不毀。十一者",
    "T30n1581_003:0905a06": "應。十二者文字具足。十三者不雜。十四者如",
    "T30n1581_003:0905a07": "法。十五者隨眾。十六者慈心。十七者安心。十",
    "T30n1581_003:0905a08": "八者哀愍心。十九者不自譽毀人。二十者不",
    "T30n1581_003:0905a09": "依名利。是名菩薩為他說法。",
    "T30n1581_003:0905a10": "云何菩薩法次法向。略說五種。如所求如所",
    "T30n1581_003:0905a11": "攝法。身口意隨轉。正思及修。若此法世尊制",
    "T30n1581_003:0905a12": "身口意所作。及若此法聽身口意所作。彼",
    "T30n1581_003:0905a13": "身口意業。如是離。如是修。身口意隨轉。是名",
    "T30n1581_003:0905a14": "法次法向。彼正思者。菩薩獨一靜處。如所聞",
    "T30n1581_003:0905a15": "法思惟稱量觀察。先離如是不思處。思量於",
    "T30n1581_003:0905a16": "法。勤思常思頓思。方便不息。又菩薩正思具",
    "T30n1581_003:0905a17": "足。具足行隨順入。有所捨。依義不依於味。",
    "T30n1581_003:0905a18": "闇說明說。如實知。先思量應入者。入已入",
    "T30n1581_003:0905a19": "者。數數思惟。菩薩離不思處者。不隨愚心",
    "T30n1581_003:0905a20": "亂心。勤思常思頓思。具足者。未知義者。令",
    "T30n1581_003:0905a21": "得知之。已知義者。不失不忘。具足者。有所",
    "T30n1581_003:0905a22": "入所行。不由他人。能具觀察。有所捨者。若知",
    "T30n1581_003:0905a23": "諸法非其境界。當自念言。此佛所知非我境",
    "T30n1581_003:0905a24": "界。如是不謗。自無罪咎。菩薩依義不依味",
    "T30n1581_003:0905a25": "者。善入如來隱密之說。善知闇說明說者。於",
    "T30n1581_003:0905a26": "真實義莫能動搖。初入正思菩薩。先未得忍。",
    "T30n1581_003:0905a27": "於今得之。已得忍者。堅固隨順入於修慧。如",
    "T30n1581_003:0905a28": "是八種。菩薩正思所攝。法次法向修者。略",
    "T30n1581_003:0905a29": "說四種。一者止。二者觀。三者修習止觀。四者",
    "T30n1581_003:0905b01": "樂止觀。止者。謂菩薩八種正思。善正真",
    "T30n1581_003:0905b02": "實。離言說法。若事若義。係心緣中。遠離一",
    "T30n1581_003:0905b03": "切虛偽輕躁及諸憶想。緣中解脫係心安立。",
    "T30n1581_003:0905b04": "內三昧相。廣說乃至一心。是名為止。觀者。彼",
    "T30n1581_003:0905b05": "止所熏修。憶念思惟。如正思法相。憶念選",
    "T30n1581_003:0905b06": "擇。乃至明慧。是名為觀。修止觀者。若行止",
    "T30n1581_003:0905b07": "觀。常修方便。頓修方便。是名修習止觀。樂",
    "T30n1581_003:0905b08": "止觀者。彼彼止觀相。心住不動。不勤方便。能",
    "T30n1581_003:0905b09": "自觀察。處所攝受心不散亂。是名樂止觀。",
    "T30n1581_003:0905b10": "彼菩薩如是如是修習止觀。如是如是樂住",
    "T30n1581_003:0905b11": "止觀。如是如是樂住止觀如是如是止觀清",
    "T30n1581_003:0905b12": "淨。如是如是止觀清淨。如是如是身心猗",
    "T30n1581_003:0905b13": "息漸漸增廣。如是如是觀清淨。如是如是知",
    "T30n1581_003:0905b14": "見增廣。如是如是習行。修慧者離身心惡。",
    "T30n1581_003:0905b15": "於一切所知知見清淨。一切修慧業皆從如",
    "T30n1581_003:0905b16": "是四種修生。",
    "T30n1581_003:0905b17": "云何教授。略說八種教授。菩薩依三摩",
    "T30n1581_003:0905b18": "提。教修行者。若無餘。菩薩教者。則自教授。",
    "T30n1581_003:0905b19": "如諸佛法。先當如是知四種求。一者心求者",
    "T30n1581_003:0905b20": "知心求二者根求者知根求。三者悕望求",
    "T30n1581_003:0905b21": "者知悕望求。四者使求者知使求。五者隨其",
    "T30n1581_003:0905b22": "所應種種度門。而度脫之。所謂不淨慈心。",
    "T30n1581_003:0905b23": "緣起界分別。安那般那念。是名隨應度門而",
    "T30n1581_003:0905b24": "度脫之。六者執常邊對治。為說中道。七者執",
    "T30n1581_003:0905b25": "斷邊對治。為說中道。八者除不作作增上慢。",
    "T30n1581_003:0905b26": "不得得不觸觸不證證增上慢。彼八種教授。",
    "T30n1581_003:0905b27": "略說三處所攝。三處者。先未住心。令係念",
    "T30n1581_003:0905b28": "緣中。已住心者。說得自義。正方便道。未",
    "T30n1581_003:0905b29": "究竟者。令捨中住。知彼心根悕望結使。隨應",
    "T30n1581_003:0905c01": "度門而度脫之。令心止住係念緣中。彼執斷",
    "T30n1581_003:0905c02": "常對治。為說中道。令住心者。成就自義。正",
    "T30n1581_003:0905c03": "方便道。彼不作作慢乃至不證證慢。未",
    "T30n1581_003:0905c04": "究竟者。令捨中住。如是三事。攝八種教授。如",
    "T30n1581_003:0905c05": "是菩薩。從他受教。教授他已。八力種性清淨",
    "T30n1581_003:0905c06": "增長。所謂禪定解脫三昧正受智力。諸根利",
    "T30n1581_003:0905c07": "鈍智力。種種解智力。種種界智力。一切至處",
    "T30n1581_003:0905c08": "道智力。宿命智力。生死智力。漏盡智力。",
    "T30n1581_003:0905c09": "云何教誡。略說五種。有罪行者制。無罪",
    "T30n1581_003:0905c10": "行者聽。若制若聽法。有缺減者。如法舉之。",
    "T30n1581_003:0905c11": "數數違犯者。折伏與念。不濁不變淳淨正",
    "T30n1581_003:0905c12": "向。若制若聽法。真實功德。愛念稱歎。令其歡",
    "T30n1581_003:0905c13": "喜。是名略說菩薩五事教誡。所謂若制若",
    "T30n1581_003:0905c14": "聽。若舉若折伏若歡喜。",
    "T30n1581_003:0905c15": "云何菩薩攝方便。身口意業。略說菩薩四攝",
    "T30n1581_003:0905c16": "事。是名方便。如世尊說四攝事。是名方便。略",
    "T30n1581_003:0905c17": "說四種方便。調伏眾生攝取眾生。無餘無上。",
    "T30n1581_003:0905c18": "一者隨攝方便。二者攝方便。三者度方便。四",
    "T30n1581_003:0905c19": "者隨順方便。菩薩種種財施。隨攝眾生故。莫",
    "T30n1581_003:0905c20": "不信受奉順修行。是名布施隨攝方便次行",
    "T30n1581_003:0905c21": "愛語。愚癡眾生捨離癡冥。令無有餘具攝顯",
    "T30n1581_003:0905c22": "示。是名愛語攝方便。具攝顯示已。令彼眾生",
    "T30n1581_003:0905c23": "捨不善處覺授與善處。調伏樂住。是名行",
    "T30n1581_003:0905c24": "利度方便。如是菩薩。以同事隨順度脫眾生。",
    "T30n1581_003:0906a01": "調伏恭敬。不作是言。汝自無信戒施多聞。",
    "T30n1581_003:0906a02": "云何教他。舉罪與念。是名菩薩同利隨",
    "T30n1581_003:0906a03": "順攝方便。如是四攝方便。若總若別。是",
    "T30n1581_003:0906a04": "名菩薩攝方便。身口意業等攝眾生調伏成",
    "T30n1581_003:0906a05": "就。◎",
    "T30n1581_003:0906a06": "菩薩地持經卷第三"
}