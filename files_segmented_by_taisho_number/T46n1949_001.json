{
    "T46n1949_001:0968a07": "No. 1949",
    "T46n1949_001:0968a08": "請觀世音菩薩消伏毒害陀羅尼",
    "T46n1949_001:0968a09": "三昧儀金光明最勝懺儀同",
    "T46n1949_001:0968a11": "宋東山沙門遵式始於天台國",
    "T46n1949_001:0968a12": "清集於四明大靁山蘭若再治",
    "T46n1949_001:0968a13": "1 敘緣起敘緣起第一",
    "T46n1949_001:0968a14": "此文再治凡四因緣。一者為國清始集之日。",
    "T46n1949_001:0968a15": "正欲於靈墟自修。既迫所期遽取成就。其間",
    "T46n1949_001:0968a16": "事理文句錯雜。廣略未允一往難曉。依百錄",
    "T46n1949_001:0968a17": "題請觀音懺法是也。今之再治務本有在。命",
    "T46n1949_001:0968a18": "用經題以異眾製及所治本。二者為國清集。",
    "T46n1949_001:0968a19": "多潤色之語並削去之。悉用經疏止觀等言。",
    "T46n1949_001:0968a20": "既援據有在。俾後之人增長正信。三者近得",
    "T46n1949_001:0968a21": "國清所集。晚學狂簡於懺願文後。更添法華",
    "T46n1949_001:0968a22": "懺文中四悔并音切梵字。又見一本刪去諸",
    "T46n1949_001:0968a23": "儀及觀慧等文。直寫佛位并懺願而已。題云",
    "T46n1949_001:0968a24": "觀音禮文。又一本應是耄年書寫。全行脫落",
    "T46n1949_001:0968a25": "麁注不分。却於行間私安注字。意欲區別傷",
    "T46n1949_001:0968a26": "此等人。好而不習輒便去取。毀甘露門殃累",
    "T46n1949_001:0968a27": "非淺。今用再治為遠諸過。四者盡取觀慧諸",
    "T46n1949_001:0968a28": "文安於事後。令運念周備。免使行人時有虛",
    "T46n1949_001:0968a29": "擲。應知大乘三種懺悔必以理觀為主。止觀",
    "T46n1949_001:0968b01": "云。觀慧之本不可闕也。輔行釋云。若無觀慧",
    "T46n1949_001:0968b02": "乃成無益苦行故也。禪波羅蜜云。一切大乘",
    "T46n1949_001:0968b03": "經中明懺悔法。悉以此觀為主。若離此觀。則",
    "T46n1949_001:0968b04": "不得名大乘方等懺也。補助儀云。夫禮懺法。",
    "T46n1949_001:0968b05": "世雖同斆事儀。運想多不周旋。或粗讀懺文",
    "T46n1949_001:0968b06": "半不通利。或推力前拒理觀一。無斆精進之",
    "T46n1949_001:0968b07": "風闕入門之緒。故言勤修苦行非涅槃因。吾",
    "T46n1949_001:0968b08": "祖大醫明誡斯在。上四意擬四悉檀。敘因緣",
    "T46n1949_001:0968b09": "竟。",
    "T46n1949_001:0968b10": "2 明正意明正意第二",
    "T46n1949_001:0968b11": "請觀音疏。依舊人約十意明方法。一嚴淨道",
    "T46n1949_001:0968b12": "場二作禮。三燒香散華四繫念數息。五具楊",
    "T46n1949_001:0968b13": "枝淨水六請三寶。七誦呪八披陳。九禮拜十",
    "T46n1949_001:0968b14": "坐禪。疏但釋經不暇細出方法。故且依舊列",
    "T46n1949_001:0968b15": "而已。百錄既正明事儀。其意少別舊家。五",
    "T46n1949_001:0968b16": "具楊枝六始請聖。百錄依經請後楊枝。舊家",
    "T46n1949_001:0968b17": "十坐禪。百錄移為誦經。便將第四數息為禪。",
    "T46n1949_001:0968b18": "舊坐則重而闕唱誦。故今數雖十專依百錄",
    "T46n1949_001:0968b19": "為準。然此十意。各具事理皆通感應。俱遍三",
    "T46n1949_001:0968b20": "業。悉淨三障咸會三德。解脫要道一何坦然。",
    "T46n1949_001:0968b21": "故約事即今十科事行。約理惟二。一順陀羅",
    "T46n1949_001:0968b22": "尼中道正觀。二歷事修觀。此之事理必藉三",
    "T46n1949_001:0968b23": "業。三業成機理無不應。應即業淨業淨即障",
    "T46n1949_001:0968b24": "除。障除即會德。會德即無事理亦無感應。一",
    "T46n1949_001:0968b25": "切寂然誰論十意。問嚴淨道場始能置辦。通",
    "T46n1949_001:0968b26": "具事理可爾。云何便論感應乃至會德。答十",
    "T46n1949_001:0968b27": "意約別。不無方便正修之異。今約通論。既許",
    "T46n1949_001:0968b28": "具事理。何疑感應等耶。況復凡云請聖。皆約",
    "T46n1949_001:0968b29": "三義。一標心二行三證。且置辦道場觸類標",
    "T46n1949_001:0968c01": "心擬求何事。三業行淨非時尚感況道場乎。",
    "T46n1949_001:0968c02": "歷事觀理義同於證。三請意足豈無應耶。道",
    "T46n1949_001:0968c03": "場尚爾餘九可知。更為引經通證十意。感應",
    "T46n1949_001:0968c04": "等者。經云汝今應當五體投地。燒香散華繫",
    "T46n1949_001:0968c05": "念數息。為眾生故當請彼佛及二菩薩。說是",
    "T46n1949_001:0968c06": "語時。佛及菩薩俱到此國。此乃牟尼纔示設",
    "T46n1949_001:0968c07": "請之法。都未修行。但云說此語時佛等早降。",
    "T46n1949_001:0968c08": "自非三請之力安致於斯。投地證二番作禮。",
    "T46n1949_001:0968c09": "餘證請等三意。又國人面授楊枝淨水。此證",
    "T46n1949_001:0968c10": "道場及第六意。三呪皆云現前見佛。證誦呪",
    "T46n1949_001:0968c11": "意。處處破障見佛文。證披陳意。得聞此經受",
    "T46n1949_001:0968c12": "持讀誦等。即超越無量無數阿僧祇劫生死",
    "T46n1949_001:0968c13": "之罪。證唱誦意。十意整足感應炳然。行者思",
    "T46n1949_001:0968c14": "之。首尾十意既勞三業。勿使唐喪。常悲灑",
    "T46n1949_001:0968c15": "血韋提扣頭。此亦今初二意感應之明證。餘",
    "T46n1949_001:0968c16": "可例知。云何凡置道場猥同俗務。反招罪累",
    "T46n1949_001:0968c17": "滅障良難。此如輔行記所訶。至於正修。須心",
    "T46n1949_001:0968c18": "通廣遠事理明白。自或未達當詢解者。書云",
    "T46n1949_001:0968c19": "自用者小弗詢勿庸。十意今當說。",
    "T46n1949_001:0968c20": "1 莊嚴道場第一莊嚴道場",
    "T46n1949_001:0968c21": "百錄云。當嚴飾道場。香泥塗地。懸諸旛蓋。安",
    "T46n1949_001:0968c22": "置佛像南向觀音像別東向。止觀云。於淨處",
    "T46n1949_001:0968c23": "道場。請彌陀像觀音勢至像。安於西方道場正須",
    "T46n1949_001:0968c24": "安觀音像東向。於觀音右肩安勢至。於左肩南向安佛像。當中更安釋迦無妨。須莊嚴畢備然後安像設",
    "T46n1949_001:0968c25": "楊杖淨水。若便利左右以灰塗身。澡浴清淨",
    "T46n1949_001:0968c26": "著新淨衣。百錄云行者十人已還。當西向席",
    "T46n1949_001:0968c27": "地。地若卑濕置低脚床。當日日盡力供養。若",
    "T46n1949_001:0968c28": "不能辦初日不可無施。輔行云。雖身口精誠",
    "T46n1949_001:0968c29": "須假以福助。日日為者彌為增上。恐力不逮",
    "T46n1949_001:0969a01": "聽從初日。必先課已資財利伸傾竭。百錄按",
    "T46n1949_001:0969a02": "大悲經三七日。控此經七七日。悉用齋日建",
    "T46n1949_001:0969a03": "首理觀者。輔行云。歷事修觀約尊容道具。止觀云。道場即清淨境界也。治五住糠顯實相米。亦是定",
    "T46n1949_001:0969a04": "慧用莊嚴法身也。輔行云。場是所嚴。能嚴雖多不出定慧。供養雖眾不出動與不動。止觀云。香泥者即無",
    "T46n1949_001:0969a05": "上尸羅也。輔行云。究竟戒香遍塗實理。旛蓋者。止觀云。旛即翻也。翻法界上迷生動出之解。蓋者。觀",
    "T46n1949_001:0969a06": "五陰免子縛。起大慈悲覆法界也。輔行云觀陰本空如免子縛。無緣慈陰故遍法界。又靜處者。止觀云遠離",
    "T46n1949_001:0969a07": "二邊稱之為靜。處者。諦理是處也。中道之法幽遠深𨗉故也。彌陀像等。疏云表如來法身實相之境。觀音",
    "T46n1949_001:0969a08": "表中道正觀之智。大勢表福德神力熏修。西方者。對五行西即是金。主決斷剛直之義對四諦即是道諦。道",
    "T46n1949_001:0969a09": "名能通。用智慧見理故。大智觀音能消伏毒害。左右出入者。左表定出是散。以定止散故須左出。右表權",
    "T46n1949_001:0969a10": "入表實。即以權入實故須右入。澡浴者。止觀以修實觀蕩障淨智。輔行云。所除如惑能洗日觀。身無垢故",
    "T46n1949_001:0969a11": "能所俱淨。又助道如灰塗。正觀如清水。淨究身上垢也。新淨衣者。百錄表寂滅忍。覆二邊醜陋。輔行",
    "T46n1949_001:0969a12": "云。寂忍稱體如衣在身。問便利何無觀解。然但便利飲食非三昧行義所制。故文無解。若作觀何妨。如華",
    "T46n1949_001:0969a13": "嚴淨行品文。又便利時順經作想。蕩除糞穢還得清淨。餘文既非常制。悉可隨意作觀。但令順圓正助。雅合法",
    "T46n1949_001:0969a14": "相向後備書。",
    "T46n1949_001:0969a15": "2 作禮法第二作禮法",
    "T46n1949_001:0969a16": "百錄云。各執香爐一心一意。向彼西方五體",
    "T46n1949_001:0969a17": "投地。使明了音聲者唱。輔行云。五體投地。理",
    "T46n1949_001:0969a18": "須雙膝前詣雙肘續施。後方額扣肝膽委地。",
    "T46n1949_001:0969a19": "想佛足下施手承足如對目前。疏云大聖常",
    "T46n1949_001:0969a20": "欲濟拔為無瘡之者。毒不能入故令三業為",
    "T46n1949_001:0969a21": "機理解者。疏云地是一實相地。若與薩婆若相應心合。名為投地。若離薩婆若而起五陰。此是平倚。",
    "T46n1949_001:0969a22": "毒害不消沈淪生死。今明五體表五陰。左脚是色。右脚是受。左手是行。右手是想。頭是識。何故爾。戒",
    "T46n1949_001:0969a23": "是色法。無作冥密如陰。表左脚也。定是受者。定是心神之法為陽。表右脚也。想是推晝前境如陽。表右",
    "T46n1949_001:0969a24": "手也。行是思數如陰。表左手也。五識在頭能了別。故識對頭也。若依薩婆若地者。得五分法身戒。是防",
    "T46n1949_001:0969a25": "護七支故。是色陰定是三昧正受故。是受陰慧。是悟虛智即想陰。解脫是行。行能招累。解脫無累故對行",
    "T46n1949_001:0969a26": "陰。解脫知見是識陰。能了別故。以五分法身伐生死五陰。經云。因滅是色獲得常色。受想行識亦復如",
    "T46n1949_001:0969b01": "是。是以名五體投地。令毒害消伏。則出生死翛然累表也。",
    "T46n1949_001:0969b02": "一心頂禮本師釋迦牟尼世尊。",
    "T46n1949_001:0969b03": "一心頂禮西方無量壽世尊。",
    "T46n1949_001:0969b04": "一心頂禮過去七佛世尊。",
    "T46n1949_001:0969b05": "一心頂禮十方一切諸佛世尊。",
    "T46n1949_001:0969b06": "一心頂禮消伏毒害陀羅尼破惡業障陀羅尼",
    "T46n1949_001:0969b07": "六字章句陀羅尼。",
    "T46n1949_001:0969b08": "一心頂禮十方一切尊法。",
    "T46n1949_001:0969b09": "一心頂禮觀世音菩薩摩訶薩。",
    "T46n1949_001:0969b10": "一心頂禮大勢至菩薩摩訶薩。",
    "T46n1949_001:0969b11": "一心頂禮十方一切菩薩摩訶薩。",
    "T46n1949_001:0969b12": "一心頂禮舍利弗等聲聞緣覺賢聖僧。",
    "T46n1949_001:0969b13": "　禮佛想云　能禮所禮性空寂　感應道交難思議　我此道場如帝珠　釋迦牟尼影現中　我身影現釋迦前",
    "T46n1949_001:0969b14": "頭面接足歸命禮　至禮無量壽佛即云無量壽佛影現中云云禮法想云　真空法性如虛空　常住法寶難思議",
    "T46n1949_001:0969b15": "我身影現法寶前　莫不皆悉歸命禮　禮僧準上禮佛作想但改為菩薩等　惟禮觀音云為求滅障接足禮此是懺悔",
    "T46n1949_001:0969b16": "之主別須三禮表破三障及勤重故耳。",
    "T46n1949_001:0969b17": "3 燒香散華第三燒香散華",
    "T46n1949_001:0969b18": "止觀云燒香運念三業供養。輔行云三業供",
    "T46n1949_001:0969b19": "養者。身翹跪口宣唱意運想。百錄云禮竟燒",
    "T46n1949_001:0969b20": "香散華而作是言。",
    "T46n1949_001:0969b21": "是諸眾等。各各胡跪。嚴持香華。如法供養。供",
    "T46n1949_001:0969b22": "養十方。法界三寶。",
    "T46n1949_001:0969b23": "　至此捧香華想云　願此香華遍十方　以為微妙光明臺　諸天音樂天寶香　諸天餚膳天寶衣　不可思議妙",
    "T46n1949_001:0969b24": "法塵　一一塵出一切塵　一一塵出一切法　旋轉無礙互莊嚴　遍至十方三寶前　十方法界三寶前　悉有我",
    "T46n1949_001:0969b25": "身修供養　一一皆悉遍法界　彼彼無雜無障礙　盡未來際作佛事　普熏法界諸眾生　蒙熏皆發菩提心　同",
    "T46n1949_001:0969b26": "入無生證佛智　想已散華更執手爐口發誠言云。",
    "T46n1949_001:0969b27": "願此香華雲。遍滿十方界。供養一切佛。尊法",
    "T46n1949_001:0969b28": "諸菩薩。無量聲聞眾。以起光明臺。過於無邊",
    "T46n1949_001:0969c01": "界。無邊佛土中。受用作佛事。普熏諸眾生。皆",
    "T46n1949_001:0969c02": "發菩提心。",
    "T46n1949_001:0969c03": "起已一禮收坐具。至坐禪處。理解者。疏云。香即熏馨遮掩臭穢。表智慧斷結。香即智慧也。亦名止善。",
    "T46n1949_001:0969c04": "華能嚴飾表定。定是福德莊嚴。亦名行善。復次華以表慧。華是可見之法對慧。是照了見理之義。香以表",
    "T46n1949_001:0969c05": "定。香以冥熏對定。寂靜之義。作此互對者。通明慧中有定定中有慧。別明各具定慧。復次香對無作行善。",
    "T46n1949_001:0969c06": "無作因作而發。而須更作任運常起。如燒香時用火為緣。即便香烟任運遍滿。華對作善。不作善則不生。",
    "T46n1949_001:0969c07": "如華以手散香。若不運華則不散。用此合十種行人。明消伏意。",
    "T46n1949_001:0969c08": "4 繫念數息第四繫念數息",
    "T46n1949_001:0969c09": "百錄云。當向西方結跏趺坐。繫念數息令心",
    "T46n1949_001:0969c10": "不散。勿數風喘氣。為眾生故經十念頃。疏",
    "T46n1949_001:0969c11": "云十息為一念。凡百息為十念。禪波羅蜜云。",
    "T46n1949_001:0969c12": "初至繩床令坐安穩。若半加以左脚置右髀",
    "T46n1949_001:0969c13": "上。牽來近身。令脚指與左右髀齊。若全加即",
    "T46n1949_001:0969c14": "上下右脚置左髀。次左掌置右掌上。頓置左",
    "T46n1949_001:0969c15": "髀近身當心而安。正身端直令鼻與臍相對。",
    "T46n1949_001:0969c16": "平面正住閉口。脣齒纔相拄著舉舌向齶。閉",
    "T46n1949_001:0969c17": "眼纔令斷外光而已。息者。有聲曰風。結滯曰",
    "T46n1949_001:0969c18": "喘。不結曰結。不聲不結不麁不澁不滑。出入",
    "T46n1949_001:0969c19": "綿綿若存若亡。資神安隱曰息。守風散喘滯",
    "T46n1949_001:0969c20": "氣勢息定。百錄云。成十念已次念十方佛。七",
    "T46n1949_001:0969c21": "佛世尊色身。實相妙身猶如虛空。又當慈念",
    "T46n1949_001:0969c22": "一切眾生。作此念時如一上禪。久運念已安",
    "T46n1949_001:0969c23": "詳徐覺疏云。繫念是勸意業默念之請。下根即得心定亂止。中根即得細住。上根即得未到地定。",
    "T46n1949_001:0969c24": "此是喜發諸禪無漏。見十方佛念佛三昧一切諸禪。即此十念約十種行人。數息域意不同若數息調適。身心",
    "T46n1949_001:0969c25": "安靜四大調和。即消伏果報上毒害。若數息時開發善心。惡業俱息具世善。即人天數息。若觀息是風氣風",
    "T46n1949_001:0969c26": "即色。能觀心王是識。領受此息。緣想此息其餘是行。息具五陰即四念處。名聲聞息。若觀息過去無明因緣。",
    "T46n1949_001:0969c27": "成今果報之息三世因緣。是緣覺息。若觀息不保不著名檀。不起不善名尸。安耐此數名忍。念念相續名進。",
    "T46n1949_001:0970a01": "知數不亂名定。照了風喘邪正是智。成事六度息。若觀息成無相慧。名通教息。若觀息不空不俗中道佛性。",
    "T46n1949_001:0970a02": "前後觀之名別教息。若圓觀此息一心三諦。無次第前後。名圓教息。念佛者。經文令念七佛等也。輔行引",
    "T46n1949_001:0970a03": "婆沙云。諸法本來無生無滅。菩薩信樂色法二身如虛空故。於一切處得無障礙。言障礙者。謂須彌山等。",
    "T46n1949_001:0970a04": "是人未得天眼。念他方佛。得禪定法隨意見佛。亦應細約十種行相。疏云。十方佛即十法界。皆有佛性。",
    "T46n1949_001:0970a05": "七佛七覺分也。念生生者應緣四諦境起慈悲為便。文繁不引可以意思。應知繫念勿得輕心。但為歛念而已",
    "T46n1949_001:0970a06": "須知行人根性不同。於三七日若七七日深有所發。故疏中廣約三根及十種行人。明其相貌令旨趣在遠。行",
    "T46n1949_001:0970a07": "者深思。數息既爾諸門例然。一一約十種行人。明消伏意。",
    "T46n1949_001:0970a08": "5 召請第五召請",
    "T46n1949_001:0970a09": "疏云。請有三義。一為自請。二為他請。三護",
    "T46n1949_001:0970a10": "正法請。自請如斯那。為他如月蓋。護法如",
    "T46n1949_001:0970a11": "七言偈。自請是攝善法戒。為他是攝眾生戒。",
    "T46n1949_001:0970a12": "護法是攝正法戒。得意者三秖是一。欲使自",
    "T46n1949_001:0970a13": "身戒定慧明淨。即是攝善法。以己利他即",
    "T46n1949_001:0970a14": "攝眾生。心佛及眾生是三無差別。今逐行者",
    "T46n1949_001:0970a15": "傍正。或自為正餘為傍。乃至護法亦爾。自請",
    "T46n1949_001:0970a16": "復有三。延請祈請願請。為他護法亦此三也。",
    "T46n1949_001:0970a17": "延即屈伸俯仰延致之義對身業。如五體投",
    "T46n1949_001:0970a18": "地是也。祈即發口干求即口業。如四行偈是",
    "T46n1949_001:0970a19": "也。願即要心處所。即繫念是也。然別對雖",
    "T46n1949_001:0970a20": "爾通則必具。三業合行宜在得意。今義當",
    "T46n1949_001:0970a21": "延請。百錄云。令一人裝香火。各各互跪召",
    "T46n1949_001:0970a22": "請。輔行云。互跪之儀。三處翹聳。曲身合掌。",
    "T46n1949_001:0970a23": "目注金容。近代澆醨。都無跪相。慢幢未折。",
    "T46n1949_001:0970a24": "業海難傾。尚縱穢軀。安期大道。視斯明誡。",
    "T46n1949_001:0970a25": "切在勤拳。請云。",
    "T46n1949_001:0970a26": "一心奉請南無本師釋迦牟尼世尊三遍奉請前所禮三寶",
    "T46n1949_001:0970a27": "　請佛想云　我三業性如虛空　釋迦如來亦如是　不起真際為眾生　與眾俱來受供養　請法云　法性如空",
    "T46n1949_001:0970b01": "不可見。常住法寶難思議　我今三業如法請　唯願顯現受供養　請僧同前請佛。但改名字為異耳。",
    "T46n1949_001:0970b02": "諸本懺法。於奉請後說偈讚佛。惟此懺無讚",
    "T46n1949_001:0970b03": "歎文。今依三請觀音經。錄偈就刊于此。",
    "T46n1949_001:0970b04": "大悲大名稱　　吉祥安樂人",
    "T46n1949_001:0970b05": "常說吉祥句　　救濟極苦者",
    "T46n1949_001:0970b06": "眾生若聞名　　離苦得解脫",
    "T46n1949_001:0970b07": "亦遊戲地獄　　大悲代受苦",
    "T46n1949_001:0970b08": "或處畜生中　　化作畜生形",
    "T46n1949_001:0970b09": "教以大智慧　　令發無上心",
    "T46n1949_001:0970b10": "或處阿修羅　　軟言調伏心",
    "T46n1949_001:0970b11": "令除憍慢習　　疾至無為岸",
    "T46n1949_001:0970b12": "現身作餓鬼　　手出香色乳",
    "T46n1949_001:0970b13": "飢渴逼切者　　施令得飽滿",
    "T46n1949_001:0970b14": "大慈大悲心　　遊戲於五道",
    "T46n1949_001:0970b15": "常以善習慧　　無上勝方便",
    "T46n1949_001:0970b16": "普教一切眾　　令離生死苦",
    "T46n1949_001:0970b17": "常得安樂處　　到大涅槃岸",
    "T46n1949_001:0970b18": "讚歎已隨意陳情。",
    "T46n1949_001:0970b19": "6 具楊枝淨水第六具楊枝淨水",
    "T46n1949_001:0970b20": "經云。爾時毘舍離人即具楊枝淨水。授與觀",
    "T46n1949_001:0970b21": "世音菩薩。止觀但云設楊枝等不言授與。今",
    "T46n1949_001:0970b22": "依經令行人跪授。唱云。",
    "T46n1949_001:0970b23": "我今已具　楊枝淨水　唯願大悲　哀憐攝",
    "T46n1949_001:0970b24": "受三說。輔行事解云。以觀音左手把楊枝。右手持澡瓶。是故請者須備二物。疏云。此是勸具要因",
    "T46n1949_001:0970b25": "正為機感也。楊枝拂動以表慧。淨水澄停以表定。楊枝又二義。一拂除對消義。二拂打對伏義。又拂除對",
    "T46n1949_001:0970b26": "消滅。二折伏即對消除。淨水亦二義。一洗除對消義。二醒悟對伏義。又四義。一洗二潤漬三醒悟四安樂。",
    "T46n1949_001:0970b27": "洗對消滅之消。潤對消除。醒悟對降伏之伏。安樂對平伏之伏。又洗除對消伏毒害。大悲拔苦是慧義。潤",
    "T46n1949_001:0970b28": "漬是大慈與樂是定義。醒悟是慧義。安樂是定義。約十種行人。各作與拔等云云",
    "T46n1949_001:0970c01": "7 誦三呪第七誦三呪",
    "T46n1949_001:0970c02": "行人先知云何呪義。疏云。呪名呪願如螟蛉",
    "T46n1949_001:0970c03": "法。亦名呪術。此術法盡與十種行人。毒害相",
    "T46n1949_001:0970c04": "應密能消伏十種行人者。分段有八。一受苦人二修世善。三修聲聞四修緣覺。五修",
    "T46n1949_001:0970c05": "六度　修道。七修別八修圓。變易有二。別三十心人。圓初住。已上各有苦業愛見毒害。具如疏釋。",
    "T46n1949_001:0970c06": "又云。此呪即實相正觀為體。非空非有遮二",
    "T46n1949_001:0970c07": "邊惡業。持中道正善具足三德。不縱不橫諸",
    "T46n1949_001:0970c08": "佛祕要不可思議。又云。靈智寂照法身為體。",
    "T46n1949_001:0970c09": "感應為宗。救厄拔苦為用。歷四教十法界消",
    "T46n1949_001:0970c10": "除三障。當知此呪神用廣遠。止觀云。消伏毒",
    "T46n1949_001:0970c11": "害陀羅尼能破報障。毘舍離人平復如本。破",
    "T46n1949_001:0970c12": "惡業陀羅尼能破業障。破梵行人蕩除糞穢",
    "T46n1949_001:0970c13": "令得清淨。六字章句陀羅尼能破煩惱障。淨",
    "T46n1949_001:0970c14": "於三毒根成佛道無疑。疏以初呪破煩惱。六",
    "T46n1949_001:0970c15": "字破報。各有經證。蓋三呪各能破於三障故。",
    "T46n1949_001:0970c16": "互論皆得。既略知梗概。當自籌計。於十種",
    "T46n1949_001:0970c17": "人中投心何位。欲消何障欲期何事。又消障",
    "T46n1949_001:0970c18": "應從重者對治。重者若滅輕者隨去。決起精",
    "T46n1949_001:0970c19": "進不得自疑。三世諸佛真實法印豈虛也哉。",
    "T46n1949_001:0970c20": "將欲誦呪。先互跪合掌一心一意。三稱三寶",
    "T46n1949_001:0970c21": "及觀世音名疏云。三稱三寶表除三障。應令眾聲起伏同時。勿使喧亂惑心。",
    "T46n1949_001:0970c22": "南無佛南無法南無僧。南無觀世音菩薩摩",
    "T46n1949_001:0970c23": "訶薩。大慈大名稱救護苦厄者三稱竟復唱云。",
    "T46n1949_001:0970c24": "願救我苦厄　　大悲覆一切",
    "T46n1949_001:0970c25": "普放淨光明　　滅除癡闇瞑",
    "T46n1949_001:0970c26": "為免毒害苦　　煩惱及眾病",
    "T46n1949_001:0970c27": "必來至我所　　施我大安樂",
    "T46n1949_001:0970c28": "我今稽首禮　　聞名救厄者",
    "T46n1949_001:0970c29": "我今自歸依　　世間慈悲父",
    "T46n1949_001:0971a01": "唯願必定來　　免我三毒苦",
    "T46n1949_001:0971a02": "施我今世樂　　及與大涅槃",
    "T46n1949_001:0971a03": "三說。然此四偈初二正請。次二結集。初中有二。初偈總請。次偈別請。初偈又二。初一句唯自請。次三",
    "T46n1949_001:0971a04": "句通自他。言苦厄者六根患也。覆一切者通於十界也。普放者請大智光除癡瞑也。次別請別標三障也。毒害",
    "T46n1949_001:0971a05": "苦業障也。二障如文。大樂即涅槃。涅槃即三德。三德破三障。次二行結請如文。慈悲父等義更須尋。疏",
    "T46n1949_001:0971a06": "為善誦此四偈者。為轉障之緣。亦為入觀相應之本。故須略識。仍一一須約十種行人。此下經文歎呪體用。",
    "T46n1949_001:0971a07": "誦時作白佛想。",
    "T46n1949_001:0971a08": "白佛言世尊。如是神呪必定吉祥。乃是過去",
    "T46n1949_001:0971a09": "現在未來十方諸佛。大慈大悲陀羅尼印。聞",
    "T46n1949_001:0971a10": "此呪者眾苦永盡。常得安樂遠離八難。得念",
    "T46n1949_001:0971a11": "佛定現前見佛。我今當說十方諸佛救護眾",
    "T46n1949_001:0971a12": "生神呪。",
    "T46n1949_001:0971a13": "多耶他　嗚呼膩　摸呼膩　鬪婆膩　耽婆",
    "T46n1949_001:0971a14": "膩　安荼詈　盤荼詈　首埤帝　般般荼囉",
    "T46n1949_001:0971a15": "囉　婆私膩　多絰他　伊梨　寐梨　鞮首",
    "T46n1949_001:0971a16": "梨　迦婆梨　佉鞮端耆　旃陀梨摩蹬耆",
    "T46n1949_001:0971a17": "　勒叉勒叉　薩婆薩埵　薩婆婆　耶啤娑訶",
    "T46n1949_001:0971a18": "　多荼咃　伽帝伽帝　膩伽帝　脩留毘",
    "T46n1949_001:0971a19": "　脩留毘　勒叉勒叉　薩婆薩埵　薩婆婆耶",
    "T46n1949_001:0971a20": "啤　娑訶或三或七遍結經云",
    "T46n1949_001:0971a21": "白佛言世尊。如此神呪。乃是十方三世無量",
    "T46n1949_001:0971a22": "諸佛之所宣說。誦持此呪者。常為諸佛諸大",
    "T46n1949_001:0971a23": "菩薩之所護持。免離怖畏刀杖毒害。及與疾",
    "T46n1949_001:0971a24": "病令得無患。說是語時。毘舍離人平復如本",
    "T46n1949_001:0971a25": "起　拜已復跪下去例然。",
    "T46n1949_001:0971a26": "次誦破惡業障陀羅尼。",
    "T46n1949_001:0971a27": "爾時世尊憐愍眾生覆護一切。重請觀世音",
    "T46n1949_001:0971a28": "菩薩。說消伏毒害呪。爾時觀世音菩薩。大悲",
    "T46n1949_001:0971b01": "熏心承佛神力。而說破惡業消伏毒害陀羅",
    "T46n1949_001:0971b02": "尼呪。",
    "T46n1949_001:0971b03": "南無佛陀南無達摩南無僧伽。南無觀世音",
    "T46n1949_001:0971b04": "菩提薩埵摩訶薩埵大慈大悲。唯願愍我救",
    "T46n1949_001:0971b05": "護苦惱。亦救一切怖畏眾生令得大護。",
    "T46n1949_001:0971b06": "怛絰他　陀呼膩　摸呼膩　鬪婆膩　耽婆",
    "T46n1949_001:0971b07": "膩　阿婆熙　摸呼脂　分荼梨　槃荼梨",
    "T46n1949_001:0971b08": "　輸鞞帝　般荼囉　婆私膩　休樓休樓　分",
    "T46n1949_001:0971b09": "荼利　兜樓　兜樓　般荼梨　周樓周樓",
    "T46n1949_001:0971b10": "　膩般荼梨　豆富豆富　般荼囉婆私膩　矧",
    "T46n1949_001:0971b11": "墀　躎墀　膩躎墀　薩婆阿婆耶羯多　薩",
    "T46n1949_001:0971b12": "婆咺婆　娑陀伽　阿婆耶卑　離陀　閉殿",
    "T46n1949_001:0971b13": "　娑訶",
    "T46n1949_001:0971b14": "一切怖畏一切毒害。一切惡鬼虎狼師子。聞",
    "T46n1949_001:0971b15": "此呪時。口即閉塞不能為害。破梵行人作十",
    "T46n1949_001:0971b16": "惡業。聞此呪時。蕩除糞穢還得清淨。設有業",
    "T46n1949_001:0971b17": "障濁惡不善。稱觀世音菩薩誦持此呪。即破",
    "T46n1949_001:0971b18": "業障現前見佛。",
    "T46n1949_001:0971b19": "次誦六字章句陀羅尼　南無佛　南無法",
    "T46n1949_001:0971b20": "　南無僧　南無釋迦牟尼佛　南無觀世音菩",
    "T46n1949_001:0971b21": "薩摩訶薩　我今當誦大吉祥六字章句救苦",
    "T46n1949_001:0971b22": "神呪",
    "T46n1949_001:0971b23": "多絰他　安陀詈　般陀詈　枳由詈　檀陀",
    "T46n1949_001:0971b24": "詈　羶陀詈　底耶婆陀　耶賒婆陀　頗羅",
    "T46n1949_001:0971b25": "膩祇毘質雌　難多詈　婆伽詈　阿盧禰",
    "T46n1949_001:0971b26": "　薄鳩詈　摸鳩隷　兜毘隸　娑訶",
    "T46n1949_001:0971b27": "爾時世尊說是神呪已。告阿難言。若善男子",
    "T46n1949_001:0971b28": "善女人四部弟子。得聞觀世音菩薩名號。并",
    "T46n1949_001:0971b29": "受持讀誦六字章句。若行曠野。迷失道徑。誦",
    "T46n1949_001:0971c01": "此呪故。觀世音菩薩大悲熏心化為人像。示",
    "T46n1949_001:0971c02": "其道路令得安隱。乃至獲大善利消伏毒害。",
    "T46n1949_001:0971c03": "今世後世不吉祥事。永盡無餘。持戒精進念",
    "T46n1949_001:0971c04": "定總持皆悉足具。",
    "T46n1949_001:0971c05": "8 披陳懺悔第八披陳懺悔",
    "T46n1949_001:0971c06": "呪竟。當自憶念先罪起大怖畏。未有惡業不",
    "T46n1949_001:0971c07": "招苦報。禪門云。行者思惟。若戒不清淨決須",
    "T46n1949_001:0971c08": "懺悔。是故經云。佛法之中有二健兒。一性不",
    "T46n1949_001:0971c09": "作惡。二作已能悔。今造過知悔名健人也。夫",
    "T46n1949_001:0971c10": "懺名懺謝三寶及一切眾生。悔名慚愧改過",
    "T46n1949_001:0971c11": "求哀。我今此罪若得滅者。於將來時寧失身",
    "T46n1949_001:0971c12": "命終不更犯。如比丘白佛。我寧抱是熾然大",
    "T46n1949_001:0971c13": "火。終不敢毀犯淨戒此下語出法華三昧復憶無始所造",
    "T46n1949_001:0971c14": "乃至今生業性雖空果報不失。顛倒因緣起諸",
    "T46n1949_001:0971c15": "重罪。流淚悲泣口宣懺悔應心念言。我及眾生無始常為三業六根重罪所",
    "T46n1949_001:0971c16": "障。不見諸佛不知出要。低順生死不知妙理。我今雖知猶與眾生同。為一切重罪所障。今對觀音十方",
    "T46n1949_001:0971c17": "佛前。普與眾生歸命懺悔。唯願加護令障消滅。念已唱云。",
    "T46n1949_001:0971c18": "普為法界眾生悉願。斷除三障歸命懺悔唱已五體",
    "T46n1949_001:0971c19": "投地心復念云。我與眾生無始來今。由愛見故內計我人外加惡友。不隨喜他一毫之善。唯遍三業廣造",
    "T46n1949_001:0971c20": "眾罪。事雖不廣惡心遍布。晝夜相續無有間斷。覆覆過失不欲人知。不畏惡道無慚無愧。撥無因果故",
    "T46n1949_001:0971c21": "於今日深信因果。生重慚愧生大怖畏。發露懺悔斷相續心。發菩提心斷惡修善。勤策三業翻昔重過。",
    "T46n1949_001:0971c22": "隨喜凡聖一毫之善。念十方佛有大福慧。能救拔我及諸眾生。從二死海置三德岸。從無始來不知諸法。",
    "T46n1949_001:0971c23": "本性空寂廣造眾惡。今知空寂為求菩提。為眾生故廣修諸善遍斷眾惡。唯願觀音慈悲攝受。",
    "T46n1949_001:0971c24": "至心懺悔比丘某甲稽首。歸命十方三世三寶。",
    "T46n1949_001:0971c25": "本師釋迦牟尼佛等。上所奉請諸佛賢聖。大",
    "T46n1949_001:0971c26": "悲觀世音菩薩。憐愍覆護受我奉請。顯現道",
    "T46n1949_001:0971c27": "場受我懺悔。比丘某甲等。為法界沈淪苦趣一",
    "T46n1949_001:0971c28": "切眾生。發菩提心行菩薩道。但以三業六根",
    "T46n1949_001:0972a01": "多諸罪累三障厚重。菩提行願不得現前。不",
    "T46n1949_001:0972a02": "能自利利人深自剋責。今日奉請諸佛賢聖。",
    "T46n1949_001:0972a03": "大悲觀世音菩薩摩訶薩等。懺悔過去今生",
    "T46n1949_001:0972a04": "及未來世。一切惡業三業六根。三障三毒自",
    "T46n1949_001:0972a05": "有身來。流浪六道處處受形。內無慧眼外近",
    "T46n1949_001:0972a06": "惡人。開放逸門造生死業。枝條華葉遍滿三",
    "T46n1949_001:0972a07": "界。二十五有無不受生。輪環無際相續無窮。",
    "T46n1949_001:0972a08": "偶得人身犯諸重戒。一切諸犯輕重篇聚。多",
    "T46n1949_001:0972a09": "有毀犯違逆十方。三世諸佛清淨妙戒。若不",
    "T46n1949_001:0972a10": "懺悔當墮阿鼻大地獄中。畜生餓鬼阿修羅",
    "T46n1949_001:0972a11": "道。天上人間受無量苦。輪迴六道無解脫期。",
    "T46n1949_001:0972a12": "今日嚴淨道場。誠心懺悔不敢覆藏。唯願尊",
    "T46n1949_001:0972a13": "者觀世音菩薩摩訶薩。顯現道場放勝光明。",
    "T46n1949_001:0972a14": "照觸身心令得清淨。一一戒根還得如故。興",
    "T46n1949_001:0972a15": "隆三寶起護法心起護戒心起四攝心。起慈",
    "T46n1949_001:0972a16": "忍心心如金剛。願不更犯已犯之罪。與法界",
    "T46n1949_001:0972a17": "眾生俱同懺悔。盡未來際常得修習菩提行",
    "T46n1949_001:0972a18": "願。生生常處淨佛國土。三障永除絕三惡道。",
    "T46n1949_001:0972a19": "永離眾苦成無上道。虛空有盡我願無窮。法",
    "T46n1949_001:0972a20": "性有邊願心無極。盡入如來願性海中懺悔發願已歸",
    "T46n1949_001:0972a21": "命禮三寶。",
    "T46n1949_001:0972a22": "9 禮拜第九禮拜",
    "T46n1949_001:0972a23": "百錄云。一心禮上所請三寶禮拜事儀理觀。并運念偈等並如前",
    "T46n1949_001:0972a24": "禮竟如法行道。或三或七旋遶時口稱。",
    "T46n1949_001:0972a25": "南無佛　南無法　南無僧　南無本師釋迦",
    "T46n1949_001:0972a26": "牟尼佛　南無無量壽佛　南無過去七佛",
    "T46n1949_001:0972a27": "　南無十方諸佛　南無觀世音菩薩　南無大",
    "T46n1949_001:0972a28": "勢至菩薩　南無十方一切菩薩摩訶薩",
    "T46n1949_001:0972a29": "或七稱或三稱當隨意。補助儀云。欲行道時更須正立。想此道場猶如法界。十方三寶畟塞虛空。以次",
    "T46n1949_001:0972b01": "回身旋遶法座。十方三寶心性寂滅。影現十方心想如夢。梵聲如響勿令心散。旋竟三自歸依。",
    "T46n1949_001:0972b02": "自歸於佛當願眾生。體解大道發無上心說竟作禮",
    "T46n1949_001:0972b03": "復言。",
    "T46n1949_001:0972b04": "自歸於法當願眾生。深入經藏智慧如海說竟作禮",
    "T46n1949_001:0972b05": "復言。",
    "T46n1949_001:0972b06": "自歸於僧當願眾生。統理大眾一切無礙和",
    "T46n1949_001:0972b07": "南聖眾作禮。",
    "T46n1949_001:0972b08": "10 第十誦經第十誦經",
    "T46n1949_001:0972b09": "百錄云。令一人登高座。唱誦請觀音經法華三昧",
    "T46n1949_001:0972b10": "云。夫誦經之法。當使文句分明音聲辯了。不寬不急。繫緣經中文句。如對文不異。不得謬誤。次當靜心了。",
    "T46n1949_001:0972b11": "音聲性空猶如谷響。雖不得音聲而心歷歷照諸句義。言辭辯了。運此法音充滿法界。供養三寶普施眾生。",
    "T46n1949_001:0972b12": "令入大乘一實境界。順此經意應令十種行人。各得消伏毒害。悉入大涅槃海百錄云。午",
    "T46n1949_001:0972b13": "前初夜施上方法。餘坐禪禮佛依常法。是為",
    "T46n1949_001:0972b14": "一日一夜規矩。至第二乃至七七日亦復如",
    "T46n1949_001:0972b15": "是。輔行云。餘謂四時。必依常儀不可廢也。正",
    "T46n1949_001:0972b16": "意竟。",
    "T46n1949_001:0972b17": "3 勸修勸修第三",
    "T46n1949_001:0972b18": "止觀問曰。上三三昧皆有勸修。此何獨無。答",
    "T46n1949_001:0972b19": "六蔽非道為解脫道。若更勸修失旨逾甚。今",
    "T46n1949_001:0972b20": "何特違止觀而立勸修也。然隨自意凡約四",
    "T46n1949_001:0972b21": "法論修。何妨勸善乎。彼不勸之旨已在答文。",
    "T46n1949_001:0972b22": "今別約依經方法。經中佛自勸修。豈關人情。",
    "T46n1949_001:0972b23": "經云。此陀羅尼名灌頂章句。無上梵行必定",
    "T46n1949_001:0972b24": "吉祥大功德海。眾生聞者獲大善利。應當闇",
    "T46n1949_001:0972b25": "誦疏指此為勸修也。一經備揚大悲施無畏者。念佛",
    "T46n1949_001:0972b26": "三昧功德寶幢。欲得現身見觀世音。欲見釋",
    "T46n1949_001:0972b27": "迦無比色像。欲於毛端見無數佛。欲於現身",
    "T46n1949_001:0972b28": "見八十億諸佛皆來授手。為得大悲無畏功",
    "T46n1949_001:0972c01": "德。乃至現身發無忘旋陀羅尼。一切善願皆",
    "T46n1949_001:0972c02": "得成就。後生佛前長與苦別。如是稱善令受",
    "T46n1949_001:0972c03": "持此呪。滅三障者。毘舍離人六根重病即得",
    "T46n1949_001:0972c04": "平復。饑饉王難惡獸盜賊。牢獄枷杻羅剎毒",
    "T46n1949_001:0972c05": "藥。刀劍生難四百四病。一時不起報也破梵行",
    "T46n1949_001:0972c06": "人作十惡業。聞此呪時蕩除糞穢還得清淨。",
    "T46n1949_001:0972c07": "過去業緣現造眾惡。惡業惡行不善惡聚。極",
    "T46n1949_001:0972c08": "重惡業斯那比丘。往昔惡行殺生無量。皆得",
    "T46n1949_001:0972c09": "消滅業也斷除三毒根成佛道無疑。大火從四",
    "T46n1949_001:0972c10": "面來焚燒己身。龍王降雨。設火焚身節節疼",
    "T46n1949_001:0972c11": "痛。三誦此呪即得除愈。不被繫縛。長貪欲",
    "T46n1949_001:0972c12": "瞋恚愚癡三毒等畏。譬如猛風吹去重雲。即",
    "T46n1949_001:0972c13": "得消伏煩惱也失國亡妻冤憎會苦。三塗八難",
    "T46n1949_001:0972c14": "皆得解脫。稱歎無盡。又偈云。一切惡人惡口",
    "T46n1949_001:0972c15": "者。違逆此呪起不善。現身白癩膿血流。後墮",
    "T46n1949_001:0972c16": "地獄長夜苦。是故應當慈心護。受持讀誦灌",
    "T46n1949_001:0972c17": "頂句。地獄清淨如蓮華。餓鬼破碎無八難。蓮",
    "T46n1949_001:0972c18": "華化生為父母。心淨柔軟無塵垢。嗚呼諸佛",
    "T46n1949_001:0972c19": "慈音如此。稱讚誠實不虛。願再讀再思勇發",
    "T46n1949_001:0972c20": "道意。少切大報。當須一一約十種行人乃至",
    "T46n1949_001:0972c21": "等覺。生善滅惡明經力用。廣如經說。略勸修",
    "T46n1949_001:0972c22": "竟。已上擬經三分。歸向流布偈。",
    "T46n1949_001:0972c23": "十方大悲海　　佛法賢聖僧",
    "T46n1949_001:0972c24": "護世觀世音　　能施無畏者",
    "T46n1949_001:0972c25": "我集吉祥句　　利益初心人",
    "T46n1949_001:0972c26": "唯願賜所加　　在所常流布",
    "T46n1949_001:0972c27": "請觀世音菩薩消伏毒害陀羅尼三昧儀"
}