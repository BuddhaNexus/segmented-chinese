{
    "T07n0220c_401:0001b02": "大般若波羅蜜多經卷第四百一",
    "T07n0220c_401:0001b04": "三藏法師玄奘奉　詔譯",
    "T07n0220c_401:0001b05": "1 緣起品第二分緣起品第一",
    "T07n0220c_401:0001b06": "如是我聞：一時，薄伽梵住王舍城鷲峯山中，",
    "T07n0220c_401:0001b07": "與大苾芻眾五千人俱，皆阿羅漢，諸漏已盡",
    "T07n0220c_401:0001b08": "無復煩惱，得真自在心善解脫、慧善解脫，如",
    "T07n0220c_401:0001b09": "調慧馬亦如大龍，已作所作已辦所辦，棄諸",
    "T07n0220c_401:0001b10": "重擔逮得己利，盡諸有結正知解脫，至心自",
    "T07n0220c_401:0001b11": "在第一究竟，除阿難陀獨居學地得預流果，",
    "T07n0220c_401:0001b12": "具壽善現而為上首。復有五百苾芻尼眾皆",
    "T07n0220c_401:0001b13": "阿羅漢，尊者持譽而為上首。復有無量鄔波",
    "T07n0220c_401:0001b14": "索迦、鄔波斯迦皆已見諦。復有無量無數菩",
    "T07n0220c_401:0001b15": "薩摩訶薩眾，一切皆得諸陀羅尼及三摩地，",
    "T07n0220c_401:0001b16": "常居空住，行無相境，無分別願恒現在前，於",
    "T07n0220c_401:0001b17": "諸法性具平等忍，得無礙辯不退神通，言行",
    "T07n0220c_401:0001b18": "清高翹勤匪懈，演暢正法無所希求，應理稱",
    "T07n0220c_401:0001b19": "機離諸矯誑，於深法忍到究竟趣，斷諸怖畏",
    "T07n0220c_401:0001b20": "降伏眾魔，滅一切惑摧諸業障，智慧辯才善",
    "T07n0220c_401:0001b21": "巧具足，已無數劫大誓莊嚴，含笑先言舒顏",
    "T07n0220c_401:0001b22": "和視，讚頌美妙辯說無窮，威德尊嚴處眾無",
    "T07n0220c_401:0001b23": "畏，氣調閑雅進趣合儀，巧演如流多劫無盡；",
    "T07n0220c_401:0001b24": "善觀諸法皆同幻事、陽焰、夢境、水月、響聲，亦",
    "T07n0220c_401:0001b25": "如空花、鏡像、光影，又等變化及尋香城，知皆",
    "T07n0220c_401:0001b26": "無實唯現似有；心不下劣無畏泰然，一切法",
    "T07n0220c_401:0001b27": "門皆能悟入；有情勝解心行所趣，通達無礙",
    "T07n0220c_401:0001b28": "而拔濟之；成最上忍善知實性，攝受大願無",
    "T07n0220c_401:0001b29": "邊佛土；普於十方無數諸佛，等持正念常能",
    "T07n0220c_401:0001c01": "現前；為度有情歷事諸佛，勸請久住轉正法",
    "T07n0220c_401:0001c02": "輪；滅諸隨眠、見趣、纏垢，遊戲無量百千等持，",
    "T07n0220c_401:0001c03": "引發無邊殊勝善法。是諸菩薩摩訶薩眾具",
    "T07n0220c_401:0001c04": "如是等無量功德，",
    "T07n0220c_401:0001c05": "其名曰賢護菩薩、寶性菩薩、導師菩薩、仁授",
    "T07n0220c_401:0001c06": "菩薩、星授菩薩、常授菩薩、德藏菩薩、上慧菩",
    "T07n0220c_401:0001c07": "薩、寶藏菩薩、勝慧菩薩、增長慧菩薩、不虛見",
    "T07n0220c_401:0001c08": "菩薩、善發趣菩薩、善勇猛菩薩、常精進菩薩、",
    "T07n0220c_401:0001c09": "常加行菩薩、不捨軛菩薩、日藏菩薩、無比慧",
    "T07n0220c_401:0001c10": "菩薩、觀自在菩薩、得大勢菩薩、妙吉祥菩薩、",
    "T07n0220c_401:0001c11": "金剛慧菩薩、寶印手菩薩、常舉手菩薩、慈氏",
    "T07n0220c_401:0001c12": "菩薩，如是等無量百千俱胝那庾多菩薩摩",
    "T07n0220c_401:0001c13": "訶薩皆法王子，堪紹尊位而為上首。",
    "T07n0220c_401:0001c14": "爾時，世尊於師子座上，自敷尼師壇結跏趺",
    "T07n0220c_401:0001c15": "坐，端身正願住對面念，入等持王妙三摩地，",
    "T07n0220c_401:0001c16": "諸三摩地皆攝入此三摩地中，是所流故。爾",
    "T07n0220c_401:0001c17": "時，世尊正知正念，從等持王安庠而起，以淨",
    "T07n0220c_401:0001c18": "天眼觀察十方殑伽沙等諸佛世界，舉身怡",
    "T07n0220c_401:0001c19": "悅，從兩足下千輻輪相，各放六十百千俱胝",
    "T07n0220c_401:0001c20": "那庾多光。從足十指，兩趺、兩跟。四踝、兩脛、兩",
    "T07n0220c_401:0001c21": "腨、兩膝、兩髀、兩股、腰脇、腹背、䐡中、心上、胸臆",
    "T07n0220c_401:0001c22": "德字、兩乳、兩腋、兩肩、兩膊、兩肘、兩臂、兩腕、兩",
    "T07n0220c_401:0001c23": "手、兩掌、十指、項胭、頤頷、頰額、頭頂、兩眉、兩",
    "T07n0220c_401:0001c24": "眼、兩耳、兩鼻、口四牙、四十齒、眉間毫相，一一",
    "T07n0220c_401:0001c25": "身分各放六十百千俱胝那庾多光。此一一",
    "T07n0220c_401:0001c26": "光各照三千大千世界，從此展轉遍照十方",
    "T07n0220c_401:0001c27": "殑伽沙等諸佛世界，其中有情遇斯光者，必",
    "T07n0220c_401:0001c28": "得無上正等菩提。",
    "T07n0220c_401:0001c29": "爾時，世尊舉身毛孔皆悉熙怡，各出六十百",
    "T07n0220c_401:0002a01": "千俱胝那庾多光，是一一光各照三千大千",
    "T07n0220c_401:0002a02": "世界，從此展轉遍照十方殑伽沙等諸佛世",
    "T07n0220c_401:0002a03": "界，其中有情遇斯光者，必得無上正等菩",
    "T07n0220c_401:0002a04": "提。",
    "T07n0220c_401:0002a05": "爾時，世尊演身常光照此三千大千世界，從",
    "T07n0220c_401:0002a06": "此展轉遍照十方殑伽沙等諸佛世界，其中",
    "T07n0220c_401:0002a07": "有情遇斯光者，必得無上正等菩提。爾時，世",
    "T07n0220c_401:0002a08": "尊從其面門出廣長舌相，遍覆三千大千世",
    "T07n0220c_401:0002a09": "界，熙怡微笑。復從舌相流出無量百千俱胝",
    "T07n0220c_401:0002a10": "那庾多光，其光雜色，從此雜色一一光中現",
    "T07n0220c_401:0002a11": "寶蓮花，其花千葉皆真金色眾寶莊嚴。如是",
    "T07n0220c_401:0002a12": "光、花遍三千界，從此展轉周流十方殑伽沙",
    "T07n0220c_401:0002a13": "等諸佛世界。諸花臺中皆有化佛，結跏趺坐",
    "T07n0220c_401:0002a14": "演妙法音，一一法音皆說六種波羅蜜多相",
    "T07n0220c_401:0002a15": "應之法，有情聞者必得無上正等菩提。",
    "T07n0220c_401:0002a16": "爾時，世尊不起于座，復入師子遊戲等持，現",
    "T07n0220c_401:0002a17": "神通力，令此三千大千世界六種變動，謂：動、",
    "T07n0220c_401:0002a18": "極動、等極動，踊、極踊、等極踊，震、極震、等極震，",
    "T07n0220c_401:0002a19": "擊、極擊、等極擊，吼、極吼、等極吼，爆、極爆、等極",
    "T07n0220c_401:0002a20": "爆。又令此界東踊西沒、西踊東沒、南踊",
    "T07n0220c_401:0002a21": "北沒、北踊南沒、中踊邊沒、邊踊中沒。其",
    "T07n0220c_401:0002a22": "地清淨光澤細軟，生諸有情利益安樂。時，此",
    "T07n0220c_401:0002a23": "三千大千世界所有地獄、傍生、鬼界及餘無",
    "T07n0220c_401:0002a24": "暇險惡趣坑，一切有情皆離苦難，從此捨命",
    "T07n0220c_401:0002a25": "得生人中及六欲天，皆憶宿住，歡喜踊躍同",
    "T07n0220c_401:0002a26": "詣佛所，以殷淨心頂禮佛足。從此展轉周遍",
    "T07n0220c_401:0002a27": "十方殑伽沙等諸佛世界，以佛神力六種變",
    "T07n0220c_401:0002a28": "動。時，彼世界諸惡趣等一切有情皆離苦難，",
    "T07n0220c_401:0002a29": "從彼捨命得生人中及六欲天，皆憶宿住，歡",
    "T07n0220c_401:0002b01": "喜踊躍各於本界同詣佛所頂禮佛足。",
    "T07n0220c_401:0002b02": "時，此三千大千世界及餘十方殑伽沙等世界",
    "T07n0220c_401:0002b03": "有情，盲者能視，聾者能聽，瘂者能言，狂者得",
    "T07n0220c_401:0002b04": "念，亂者得定，貧者得富，露者得衣，飢者得食，",
    "T07n0220c_401:0002b05": "渴者得飲，病者得除愈，醜者得端嚴，形殘者",
    "T07n0220c_401:0002b06": "得具足，根缺者得圓滿，迷悶者得醒悟，疲頓",
    "T07n0220c_401:0002b07": "者得安適。時，諸有情等心相向，如父如母、如",
    "T07n0220c_401:0002b08": "兄如弟、如姊如妹、如友如親，離邪語業命修",
    "T07n0220c_401:0002b09": "正語業命，離十惡業道、修十善業道，離惡尋",
    "T07n0220c_401:0002b10": "思、修善尋思，離非梵行、修正梵行，好淨棄穢、",
    "T07n0220c_401:0002b11": "樂靜捨諠，身意泰然忽生妙樂，如修行者入",
    "T07n0220c_401:0002b12": "第三定。復有勝慧欻爾現前，咸作是思：「布施、",
    "T07n0220c_401:0002b13": "調伏、安忍、勇進、寂靜、諦觀，遠離放逸，修行梵",
    "T07n0220c_401:0002b14": "行，於諸有情慈、悲、喜、捨，不相擾惱，豈不善",
    "T07n0220c_401:0002b15": "哉！」",
    "T07n0220c_401:0002b16": "爾時，世尊在師子座，光明殊特威德巍巍，映",
    "T07n0220c_401:0002b17": "蔽三千大千世界并餘十方殑伽沙等諸佛",
    "T07n0220c_401:0002b18": "國土，蘇迷盧山、輪圍山等及餘一切龍神天",
    "T07n0220c_401:0002b19": "宮乃至淨居皆悉不現；如秋滿月暉映眾星，",
    "T07n0220c_401:0002b20": "如夏日輪光奪諸色，如四大寶妙高山王掩",
    "T07n0220c_401:0002b21": "蔽諸山喪其光彩。佛以神力現本色身，令此",
    "T07n0220c_401:0002b22": "三千大千世界一切有情皆悉覩見。時，此三",
    "T07n0220c_401:0002b23": "千大千世界無量無數淨居諸天，下至欲界",
    "T07n0220c_401:0002b24": "四大王眾天，及餘一切人、非人等，皆見如來",
    "T07n0220c_401:0002b25": "處師子座，威光顯曜如大金山，歡喜踊躍歎",
    "T07n0220c_401:0002b26": "未曾有，各持種種上妙花鬘、塗散等香、衣服、",
    "T07n0220c_401:0002b27": "瓔珞、寶幢、幡蓋、伎樂、諸珍，及無量種天青蓮",
    "T07n0220c_401:0002b28": "花、天赤蓮花、天白蓮花、天香蓮花、天黃蓮",
    "T07n0220c_401:0002b29": "花、天紅蓮花、天金錢樹花及香葉花，并餘無",
    "T07n0220c_401:0002c01": "量水陸生花，持詣佛所奉散佛上。以佛神力，",
    "T07n0220c_401:0002c02": "諸花鬘等旋轉上踊合成花臺，量等三千大",
    "T07n0220c_401:0002c03": "千世界，垂天花蓋、寶鐸、珠幡，綺飾紛綸甚可",
    "T07n0220c_401:0002c04": "愛樂。時，此佛土微妙莊嚴，猶如西方極樂世",
    "T07n0220c_401:0002c05": "界。佛光暉映三千大千物類，虛空皆同金色，",
    "T07n0220c_401:0002c06": "十方各等殑伽河沙諸佛世界亦復如是。時，",
    "T07n0220c_401:0002c07": "此三千大千佛土，以佛神力，一切天、人各各",
    "T07n0220c_401:0002c08": "見佛正坐其前，咸謂如來獨為說法。",
    "T07n0220c_401:0002c09": "爾時，世尊不起于座，熙怡微笑，從其面門放",
    "T07n0220c_401:0002c10": "大光明，遍照三千大千佛土，并餘十方殑伽",
    "T07n0220c_401:0002c11": "沙等諸佛世界。時，此三千大千佛土一切有",
    "T07n0220c_401:0002c12": "情，尋佛光明普見十方殑伽沙等諸佛世界",
    "T07n0220c_401:0002c13": "一切如來、應、正等覺，聲聞、菩薩眾會圍繞，及餘",
    "T07n0220c_401:0002c14": "一切有情無情品類差別。時，彼十方殑伽沙",
    "T07n0220c_401:0002c15": "等諸佛世界一切有情，尋佛光明亦見此土",
    "T07n0220c_401:0002c16": "釋迦牟尼如來、應、正等覺，聲聞、菩薩眾會圍繞，",
    "T07n0220c_401:0002c17": "及餘一切有情無情品類差別。",
    "T07n0220c_401:0002c18": "爾時，東方盡殑伽沙等世界，最後世界名曰多",
    "T07n0220c_401:0002c19": "寶，佛號寶性，現為菩薩說大般若波羅蜜多。",
    "T07n0220c_401:0002c20": "彼有菩薩名曰普光，見此大光、大地變動及",
    "T07n0220c_401:0002c21": "佛身相，心懷猶豫前詣佛所，白言：「世尊！何因",
    "T07n0220c_401:0002c22": "何緣而有此瑞？」時，寶性佛告普光言：「從此西",
    "T07n0220c_401:0002c23": "方盡殑伽沙等世界，最後世界名曰堪忍，佛",
    "T07n0220c_401:0002c24": "號釋迦牟尼，將為菩薩說大般若波羅蜜多，",
    "T07n0220c_401:0002c25": "彼佛神力故現斯瑞。」普光聞已，歡喜踊躍白",
    "T07n0220c_401:0002c26": "言：「世尊！我今請往堪忍世界，觀禮供養釋迦",
    "T07n0220c_401:0002c27": "牟尼佛及菩薩眾，唯願聽許！」時，寶性佛告普",
    "T07n0220c_401:0002c28": "光言：「善哉！善哉！隨汝意往。」即以千莖金色蓮",
    "T07n0220c_401:0002c29": "花，其花千葉眾寶莊嚴，授與普光而誨之曰：",
    "T07n0220c_401:0003a01": "「汝持此花至釋迦牟尼佛所，如我詞曰：『寶性",
    "T07n0220c_401:0003a02": "如來致問無量：少病少惱、起居輕利、氣力調",
    "T07n0220c_401:0003a03": "和、安樂住不？世事可忍不？眾生易度不？持此",
    "T07n0220c_401:0003a04": "蓮花以寄世尊而為佛事。』汝至彼界應住正",
    "T07n0220c_401:0003a05": "知，勿以慢心觀彼佛土及諸大眾而自毀傷。",
    "T07n0220c_401:0003a06": "所以者何？彼諸菩薩威德難及，悲願熏心，以",
    "T07n0220c_401:0003a07": "大因緣而生彼土。」普光菩薩受花奉勅，與無",
    "T07n0220c_401:0003a08": "量百千俱胝那庾多菩薩，及無數百千童男",
    "T07n0220c_401:0003a09": "童女，頂禮佛足右繞奉辭，各持無量上妙供",
    "T07n0220c_401:0003a10": "具發引而來，所經東方諸佛世界，一一佛所",
    "T07n0220c_401:0003a11": "供養恭敬、尊重讚歎無空過者。到此佛所頂",
    "T07n0220c_401:0003a12": "禮雙足，繞百千匝却住一面。普光菩薩前白",
    "T07n0220c_401:0003a13": "佛言：「世尊！從此東方盡殑伽沙等世界，最",
    "T07n0220c_401:0003a14": "後世界名曰多寶，佛號寶性，致問世尊無",
    "T07n0220c_401:0003a15": "量：少病少惱、起居輕利、氣力調和、安樂住",
    "T07n0220c_401:0003a16": "不？世事可忍不？眾生易度不？持此千莖金色",
    "T07n0220c_401:0003a17": "蓮華，以寄世尊而為佛事。」時，釋迦牟尼佛受",
    "T07n0220c_401:0003a18": "此蓮花，還散東方諸佛世界。佛神力故，令此",
    "T07n0220c_401:0003a19": "蓮花遍諸佛土，諸花臺中各有化佛結跏趺",
    "T07n0220c_401:0003a20": "坐，為諸菩薩說大般若波羅蜜多，有情聞者",
    "T07n0220c_401:0003a21": "必得無上正等菩提。是時，普光及諸眷屬見",
    "T07n0220c_401:0003a22": "此事已，歡喜踊躍歎未曾有，各隨善根供具",
    "T07n0220c_401:0003a23": "多少，供養恭敬、尊重讚歎佛菩薩已，退坐一",
    "T07n0220c_401:0003a24": "面。餘東方界皆亦如是。",
    "T07n0220c_401:0003a25": "爾時，南方盡殑伽沙等世界，最後世界名離一",
    "T07n0220c_401:0003a26": "切憂，佛號無憂德，現為菩薩說大般若波羅",
    "T07n0220c_401:0003a27": "蜜多。彼有菩薩名曰離憂，見此大光、大地變",
    "T07n0220c_401:0003a28": "動及佛身相，心懷猶豫前詣佛所，白言：「世尊！",
    "T07n0220c_401:0003a29": "何因何緣而有此瑞？」時，無憂德佛告離憂言：",
    "T07n0220c_401:0003b01": "「從此北方盡殑伽沙等世界，最後世界名曰堪",
    "T07n0220c_401:0003b02": "忍，佛號釋迦牟尼，將為菩薩說大般若波羅蜜",
    "T07n0220c_401:0003b03": "多，彼佛神力故現斯瑞。」離憂聞已，歡喜踊躍",
    "T07n0220c_401:0003b04": "白言：「世尊！我今請往堪忍世界，觀禮供養釋",
    "T07n0220c_401:0003b05": "迦牟尼佛及菩薩眾，唯願聽許！」時，無憂德佛",
    "T07n0220c_401:0003b06": "告離憂言：「善哉！善哉！隨汝意往。」即以千莖金",
    "T07n0220c_401:0003b07": "色蓮花，其華千葉眾寶莊嚴，授與離憂而誨之",
    "T07n0220c_401:0003b08": "曰：「汝持此花至釋迦牟尼佛所，如我詞曰：『無",
    "T07n0220c_401:0003b09": "憂德佛致問無量：少病少惱、起居輕利、氣力",
    "T07n0220c_401:0003b10": "調和、安樂住不？世事可忍不？眾生易度不？持",
    "T07n0220c_401:0003b11": "此蓮花以寄世尊而為佛事。』汝至彼界應住",
    "T07n0220c_401:0003b12": "正知，勿以慢心觀彼佛土及諸大眾而自毀",
    "T07n0220c_401:0003b13": "傷。所以者何？彼諸菩薩威德難及，悲願熏心，",
    "T07n0220c_401:0003b14": "以大因緣而生彼土。」離憂菩薩受花奉勅，與",
    "T07n0220c_401:0003b15": "無量百千俱胝那庾多菩薩，及無數百千童",
    "T07n0220c_401:0003b16": "男童女，頂禮佛足右繞奉辭，各持無量上妙",
    "T07n0220c_401:0003b17": "供具發引而來，所經南方諸佛世界，一一佛",
    "T07n0220c_401:0003b18": "所供養恭敬、尊重讚歎無空過者。到此佛所",
    "T07n0220c_401:0003b19": "頂禮雙足，繞百千匝却住一面。離憂菩薩前",
    "T07n0220c_401:0003b20": "白佛言：「世尊！從此南方盡殑伽沙等世界，最",
    "T07n0220c_401:0003b21": "後世界名離一切憂，佛號無憂德，致問世尊",
    "T07n0220c_401:0003b22": "無量：少病少惱、起居輕利、氣力調和、安樂住",
    "T07n0220c_401:0003b23": "不？世事可忍不？眾生易度不？持此千莖金色",
    "T07n0220c_401:0003b24": "蓮花，以寄世尊而為佛事。」時，釋迦牟尼佛受",
    "T07n0220c_401:0003b25": "此蓮花，還散南方諸佛世界。佛神力故，令此",
    "T07n0220c_401:0003b26": "蓮花遍諸佛土，諸花臺中各有化佛結跏趺",
    "T07n0220c_401:0003b27": "坐，為諸菩薩說大般若波羅蜜多，有情聞者",
    "T07n0220c_401:0003b28": "必得無上正等菩提。是時，離憂及諸眷屬見",
    "T07n0220c_401:0003b29": "此事已，歡喜踊躍歎未曾有，各隨善根供具",
    "T07n0220c_401:0003c01": "多少，供養恭敬、尊重讚歎佛菩薩已，退坐一",
    "T07n0220c_401:0003c02": "面。餘南方界皆亦如是。",
    "T07n0220c_401:0003c03": "爾時，西方盡殑伽沙等世界，最後世界名近寂",
    "T07n0220c_401:0003c04": "靜，佛號寶焰，現為菩薩說大般若波羅蜜多。",
    "T07n0220c_401:0003c05": "彼有菩薩名曰行慧，見此大光、大地變動及",
    "T07n0220c_401:0003c06": "佛身相，心懷猶豫前詣佛所白言：「世尊！何因",
    "T07n0220c_401:0003c07": "何緣而有此瑞？」時，寶焰佛告行慧言：「從此東",
    "T07n0220c_401:0003c08": "方盡殑伽沙等世界，最後世界名曰堪忍，佛",
    "T07n0220c_401:0003c09": "號釋迦牟尼，將為菩薩說大般若波羅蜜多，",
    "T07n0220c_401:0003c10": "彼佛神力故現斯瑞。」行慧聞已，歡喜踊躍",
    "T07n0220c_401:0003c11": "白言：「世尊！我今請往堪忍世界，觀禮供養",
    "T07n0220c_401:0003c12": "釋迦牟尼佛及菩薩眾，唯願聽許！」時，寶焰佛",
    "T07n0220c_401:0003c13": "告行慧言：「善哉！善哉！隨汝意往。」即以千莖",
    "T07n0220c_401:0003c14": "金色蓮花，其花千葉眾寶莊嚴，授與行慧而",
    "T07n0220c_401:0003c15": "誨之曰：「汝持此花至釋迦牟尼佛所，如我詞",
    "T07n0220c_401:0003c16": "曰：『寶焰如來致問無量：少病少惱、起居輕利、",
    "T07n0220c_401:0003c17": "氣力調和、安樂住不？世事可忍不？眾生易度",
    "T07n0220c_401:0003c18": "不？持此蓮花以寄世尊而為佛事。』汝至彼界",
    "T07n0220c_401:0003c19": "應住正知，勿以慢心觀彼佛土及諸大眾而",
    "T07n0220c_401:0003c20": "自毀傷。所以者何？彼諸菩薩威德難及，悲願",
    "T07n0220c_401:0003c21": "熏心，以大因緣而生彼土。」行慧菩薩受花奉",
    "T07n0220c_401:0003c22": "勅，與無量百千俱胝那庾多菩薩，及無數百",
    "T07n0220c_401:0003c23": "千童男童女，頂禮佛足右繞奉辭，各持無量",
    "T07n0220c_401:0003c24": "上妙供具發引而來，所經西方諸佛世界，一",
    "T07n0220c_401:0003c25": "一佛所供養恭敬、尊重讚歎無空過者。到此",
    "T07n0220c_401:0003c26": "佛所頂禮雙足，繞百千匝却住一面。行慧菩",
    "T07n0220c_401:0003c27": "薩前白佛言：「世尊！從此西方盡殑伽沙等世",
    "T07n0220c_401:0003c28": "界，最後世界名近寂靜，佛號寶焰，致問世尊",
    "T07n0220c_401:0003c29": "無量：少病少惱、起居輕利、氣力調和、安樂住",
    "T07n0220c_401:0004a01": "不？世事可忍不？眾生易度不？持此千莖金",
    "T07n0220c_401:0004a02": "色蓮花，以寄世尊而為佛事。」時，釋迦牟尼佛",
    "T07n0220c_401:0004a03": "受此蓮花，還散西方諸佛世界。佛神力故，令",
    "T07n0220c_401:0004a04": "此蓮花遍諸佛土，諸花臺中各有化佛結跏",
    "T07n0220c_401:0004a05": "趺坐，為諸菩薩說大般若波羅蜜多，有情聞",
    "T07n0220c_401:0004a06": "者必得無上正等菩提。是時，行慧及諸眷屬",
    "T07n0220c_401:0004a07": "見此事已，歡喜踊躍歎未曾有，各隨善根供",
    "T07n0220c_401:0004a08": "具多少，供養恭敬、尊重讚歎佛菩薩已，退坐",
    "T07n0220c_401:0004a09": "一面。餘西方界皆亦如是。",
    "T07n0220c_401:0004a10": "爾時，北方盡殑伽沙等世界，最後世界名曰最",
    "T07n0220c_401:0004a11": "勝，佛號勝帝，現為菩薩說大般若波羅蜜",
    "T07n0220c_401:0004a12": "多。彼有菩薩名曰勝授，見此大光、大地變",
    "T07n0220c_401:0004a13": "動及佛身相，心懷猶豫前詣佛所白言：「世",
    "T07n0220c_401:0004a14": "尊！何因何緣而有此瑞？」時，勝帝佛告勝授",
    "T07n0220c_401:0004a15": "言：「從此南方盡殑伽沙等世界，最後世界名",
    "T07n0220c_401:0004a16": "曰堪忍，佛號釋迦牟尼，將為菩薩說大般",
    "T07n0220c_401:0004a17": "若波羅蜜多，彼佛神力故現斯瑞。」勝授聞",
    "T07n0220c_401:0004a18": "已，歡喜踊躍白言：「世尊！我今請往堪忍",
    "T07n0220c_401:0004a19": "世界，觀禮供養釋迦牟尼佛及菩薩眾，唯",
    "T07n0220c_401:0004a20": "願聽許！」時，勝帝佛告勝授言：「善哉！善哉！",
    "T07n0220c_401:0004a21": "隨汝意往。」即以千莖金色蓮花，其花千葉",
    "T07n0220c_401:0004a22": "眾寶莊嚴，授與勝授而誨之曰：「汝持此花",
    "T07n0220c_401:0004a23": "至釋迦牟尼佛所，如我詞曰：『勝帝如來致",
    "T07n0220c_401:0004a24": "問無量：少病少惱、起居輕利、氣力調和、安",
    "T07n0220c_401:0004a25": "樂住不？世事可忍不？眾生易度不？持此",
    "T07n0220c_401:0004a26": "蓮花以寄世尊而為佛事。』汝至彼界應住正",
    "T07n0220c_401:0004a27": "知，勿以慢心觀彼佛土及諸大眾而自毀傷。",
    "T07n0220c_401:0004a28": "所以者何？彼諸菩薩威德難及，悲願熏心，以",
    "T07n0220c_401:0004a29": "大因緣而生彼土。」勝授菩薩受花奉勅，與",
    "T07n0220c_401:0004b01": "無量百千俱胝那庾多菩薩，及無數百千童",
    "T07n0220c_401:0004b02": "男童女，頂禮佛足右繞奉辭，各持無量上",
    "T07n0220c_401:0004b03": "妙供具發引而來，所經北方諸佛世界，一一",
    "T07n0220c_401:0004b04": "佛所供養恭敬、尊重讚歎無空過者。到此",
    "T07n0220c_401:0004b05": "佛所頂禮雙足，繞百千匝却住一面。勝授",
    "T07n0220c_401:0004b06": "菩薩前白佛言：「世尊！從此北方盡殑伽沙",
    "T07n0220c_401:0004b07": "等世界，最後世界名曰最勝，佛號勝帝，致",
    "T07n0220c_401:0004b08": "問世尊無量：少病少惱、起居輕利、氣力調",
    "T07n0220c_401:0004b09": "和、安樂住不？世事可忍不？眾生易度不？持",
    "T07n0220c_401:0004b10": "此千莖金色蓮花，以寄世尊而為佛事。」時，",
    "T07n0220c_401:0004b11": "釋迦牟尼佛受此蓮花，還散北方諸佛世界。",
    "T07n0220c_401:0004b12": "佛神力故，令此蓮花遍諸佛土，諸花臺中各",
    "T07n0220c_401:0004b13": "有化佛結跏趺坐，為諸菩薩說大般若波",
    "T07n0220c_401:0004b14": "羅蜜多，有情聞者必得無上正等菩提。是",
    "T07n0220c_401:0004b15": "時，勝授及諸眷屬見此事已，歡喜踊躍歎",
    "T07n0220c_401:0004b16": "未曾有，各隨善根供具多少，供養恭敬、尊",
    "T07n0220c_401:0004b17": "重讚歎佛菩薩已，退坐一面。餘北方界皆",
    "T07n0220c_401:0004b18": "亦如是。",
    "T07n0220c_401:0004b19": "爾時，東北方盡殑伽沙等世界，最後世界名定",
    "T07n0220c_401:0004b20": "莊嚴，佛號定象勝德，現為菩薩說大般若波",
    "T07n0220c_401:0004b21": "羅蜜多。彼有菩薩名離塵勇猛，見此大光、大",
    "T07n0220c_401:0004b22": "地變動及佛身相，心懷猶豫前詣佛所白言：",
    "T07n0220c_401:0004b23": "「世尊！何因何緣而有此瑞？」時，定象勝德佛告",
    "T07n0220c_401:0004b24": "離塵勇猛言：「從此西南方盡殑伽沙等世界，最",
    "T07n0220c_401:0004b25": "後世界名曰堪忍，佛號釋迦牟尼，將為菩薩",
    "T07n0220c_401:0004b26": "說大般若波羅蜜多，彼佛神力故現斯瑞。」離",
    "T07n0220c_401:0004b27": "塵勇猛聞已，歡喜踊躍白言：「世尊！我今請往",
    "T07n0220c_401:0004b28": "堪忍世界，觀禮供養釋迦牟尼佛及菩薩眾，",
    "T07n0220c_401:0004b29": "唯願聽許！」時，定象勝德佛告離塵勇猛言：「善",
    "T07n0220c_401:0004b30": "哉！善哉！隨汝意往。」即以千莖金色蓮花，其花",
    "T07n0220c_401:0004c01": "千葉眾寶莊嚴，授離塵勇猛而誨之曰：「汝持",
    "T07n0220c_401:0004c02": "此花至釋迦牟尼佛所，如我詞曰：『定象勝德",
    "T07n0220c_401:0004c03": "如來致問無量：少病少惱、起居輕利、氣力調",
    "T07n0220c_401:0004c04": "和、安樂住不？世事可忍不？眾生易度不？持此",
    "T07n0220c_401:0004c05": "蓮花以寄世尊而為佛事。』汝至彼界應住正",
    "T07n0220c_401:0004c06": "知，勿以慢心觀彼佛土及諸大眾而自毀傷。",
    "T07n0220c_401:0004c07": "所以者何？彼諸菩薩威德難及，悲願熏心，以",
    "T07n0220c_401:0004c08": "大因緣而生彼界。」離塵勇猛菩薩受花奉勅，",
    "T07n0220c_401:0004c09": "與無量百千俱胝那庾多菩薩，及無數百千",
    "T07n0220c_401:0004c10": "童男童女，頂禮佛足右繞奉辭，各持無量",
    "T07n0220c_401:0004c11": "上妙供具發引而來，所經東北方諸佛世界，",
    "T07n0220c_401:0004c12": "一一佛所供養恭敬、尊重讚歎無空過者。到",
    "T07n0220c_401:0004c13": "此佛所頂禮雙足，繞百千匝却住一面。離塵",
    "T07n0220c_401:0004c14": "勇猛菩薩前白佛言：「世尊！從此東北方盡殑",
    "T07n0220c_401:0004c15": "伽沙等世界，最後世界名定莊嚴，佛號定象",
    "T07n0220c_401:0004c16": "勝德，致問世尊無量：少病少惱、起居輕利、",
    "T07n0220c_401:0004c17": "氣力調和、安樂住不？世事可忍不？眾生易",
    "T07n0220c_401:0004c18": "度不？持此千莖金色蓮花，以寄世尊而為",
    "T07n0220c_401:0004c19": "佛事。」時，釋迦牟尼佛受此蓮花，還散東北方",
    "T07n0220c_401:0004c20": "諸佛世界。佛神力故，令此蓮花遍諸佛土，諸",
    "T07n0220c_401:0004c21": "花臺中各有化佛結跏趺坐，為諸菩薩說大",
    "T07n0220c_401:0004c22": "般若波羅蜜多，有情聞者必得無上正等菩",
    "T07n0220c_401:0004c23": "提。時，離塵勇猛及諸眷屬見此事已，歡喜踊",
    "T07n0220c_401:0004c24": "躍歎未曾有，各隨善根供具多少，供養恭敬、",
    "T07n0220c_401:0004c25": "尊重讚歎佛菩薩已，退坐一面。餘東北方皆",
    "T07n0220c_401:0004c26": "亦如是。",
    "T07n0220c_401:0004c27": "爾時，東南方盡殑伽沙等世界，最後世界名妙",
    "T07n0220c_401:0004c28": "覺莊嚴甚可愛樂，佛號蓮花勝德，現為菩薩",
    "T07n0220c_401:0004c29": "說大般若波羅蜜多。彼有菩薩名蓮花手，見",
    "T07n0220c_401:0004c30": "此大光、大地變動及佛身相，心懷猶豫前詣",
    "T07n0220c_401:0005a01": "佛所白言：「世尊！何因何緣而有此瑞？」時，蓮花",
    "T07n0220c_401:0005a02": "勝德佛告蓮花手言：「從此西北方盡殑伽沙",
    "T07n0220c_401:0005a03": "等世界，最後世界名曰堪忍，佛號釋迦牟尼，",
    "T07n0220c_401:0005a04": "將為菩薩說大般若波羅蜜多，彼佛神力故",
    "T07n0220c_401:0005a05": "現斯瑞。」蓮花手聞已，歡喜踊躍白言：「世尊！",
    "T07n0220c_401:0005a06": "我今請往堪忍世界，觀禮供養釋迦牟尼佛",
    "T07n0220c_401:0005a07": "及菩薩眾，唯願聽許！」時，蓮花勝德佛告蓮花",
    "T07n0220c_401:0005a08": "手言：「善哉！善哉！隨汝意往。」即以千莖金色",
    "T07n0220c_401:0005a09": "蓮花，其花千葉眾寶莊嚴，授蓮花手而誨之",
    "T07n0220c_401:0005a10": "曰：「汝持此花至釋迦牟尼佛所，如我詞曰：『蓮",
    "T07n0220c_401:0005a11": "花勝德如來致問無量：少病少惱、起居輕利、",
    "T07n0220c_401:0005a12": "氣力調和、安樂住不？世事可忍不？眾生易度",
    "T07n0220c_401:0005a13": "不？持此蓮花以寄世尊而為佛事。』汝至彼界",
    "T07n0220c_401:0005a14": "應住正知，勿以慢心觀彼佛土及諸大眾而",
    "T07n0220c_401:0005a15": "自毀傷。所以者何？彼諸菩薩威德難及，悲願",
    "T07n0220c_401:0005a16": "熏心，以大因緣而生彼土。」蓮花手菩薩受花",
    "T07n0220c_401:0005a17": "奉勅，與無量百千俱胝那庾多菩薩，及無數",
    "T07n0220c_401:0005a18": "百千童男童女，頂禮佛足右繞奉辭，各持無",
    "T07n0220c_401:0005a19": "量上妙供具發引而來，所經東南方諸佛世",
    "T07n0220c_401:0005a20": "界，一一佛所供養恭敬、尊重讚歎無空過者。",
    "T07n0220c_401:0005a21": "到此佛所頂禮雙足，繞百千匝却住一面。蓮",
    "T07n0220c_401:0005a22": "花手菩薩前白佛言：「世尊！從此東南方盡殑",
    "T07n0220c_401:0005a23": "伽沙等世界，最後世界名妙覺莊嚴甚可愛",
    "T07n0220c_401:0005a24": "樂，佛號蓮花勝德，致問世尊無量：少病少",
    "T07n0220c_401:0005a25": "惱、起居輕利、氣力調和、安樂住不？世事可忍",
    "T07n0220c_401:0005a26": "不？眾生易度不？持此千莖金色蓮花，以寄",
    "T07n0220c_401:0005a27": "世尊而為佛事。」時，釋迦牟尼佛受此蓮花，還",
    "T07n0220c_401:0005a28": "散東南方諸佛世界。佛神力故，令此蓮花遍",
    "T07n0220c_401:0005a29": "諸佛土，諸花臺中各有化佛結跏趺坐，為諸",
    "T07n0220c_401:0005b01": "菩薩說大般若波羅蜜多，有情聞者必得無",
    "T07n0220c_401:0005b02": "上正等菩提。時，蓮花手及諸眷屬見此事已，",
    "T07n0220c_401:0005b03": "歡喜踊躍歎未曾有，各隨善根供具多少，供",
    "T07n0220c_401:0005b04": "養恭敬、尊重讚歎佛菩薩已，退坐一面。餘東",
    "T07n0220c_401:0005b05": "南方皆亦如是。",
    "T07n0220c_401:0005b06": "爾時，西南方盡殑伽沙等世界，最後世界名離",
    "T07n0220c_401:0005b07": "塵聚，佛號日輪遍照勝德，現為菩薩說大般",
    "T07n0220c_401:0005b08": "若波羅蜜多。彼有菩薩名日光明，見此大光、",
    "T07n0220c_401:0005b09": "大地變動及佛身相，心懷猶豫前詣佛所白",
    "T07n0220c_401:0005b10": "言：「世尊！何因何緣而有此瑞？」時，日輪遍照",
    "T07n0220c_401:0005b11": "勝德佛告日光明菩薩言：「從此東北方盡殑",
    "T07n0220c_401:0005b12": "伽沙等世界，最後世界名曰堪忍，佛號釋迦",
    "T07n0220c_401:0005b13": "牟尼，將為菩薩說大般若波羅蜜多，彼佛神",
    "T07n0220c_401:0005b14": "力故現斯瑞。」日光明聞已，歡喜踊躍白言：「世",
    "T07n0220c_401:0005b15": "尊！我今請往堪忍世界，觀禮供養釋迦牟尼",
    "T07n0220c_401:0005b16": "佛及菩薩眾，唯願聽許！」時，日輪遍照勝德佛",
    "T07n0220c_401:0005b17": "告日光明言：「善哉！善哉！隨汝意往。」即以千",
    "T07n0220c_401:0005b18": "莖金色蓮花，其花千葉眾寶莊嚴，授日光明",
    "T07n0220c_401:0005b19": "而誨之曰：「汝持此花至釋迦牟尼佛所，如",
    "T07n0220c_401:0005b20": "我詞曰：『日輪遍照勝德如來致問無量：少病",
    "T07n0220c_401:0005b21": "少惱、起居輕利、氣力調和、安樂住不？世事可",
    "T07n0220c_401:0005b22": "忍不？眾生易度不？持此蓮花以寄世尊而為",
    "T07n0220c_401:0005b23": "佛事。』汝至彼界應住正知，勿以慢心觀彼佛",
    "T07n0220c_401:0005b24": "土及諸大眾而自毀傷。所以者何？彼諸菩薩",
    "T07n0220c_401:0005b25": "威德難及，悲願熏心，以大因緣而生彼土。」日",
    "T07n0220c_401:0005b26": "光明菩薩受花奉勅，與無量百千俱胝那庾",
    "T07n0220c_401:0005b27": "多菩薩，及無數百千童男童女，頂禮佛足右",
    "T07n0220c_401:0005b28": "繞奉辭，各持無量上妙供具發引而來，所經",
    "T07n0220c_401:0005b29": "西南方諸佛世界，一一佛所供養恭敬、尊重",
    "T07n0220c_401:0005c01": "讚歎無空過者。到此佛所頂禮雙足，繞百千",
    "T07n0220c_401:0005c02": "匝却住一面。日光明菩薩前白佛言：「世尊！從",
    "T07n0220c_401:0005c03": "此西南方盡殑伽沙等世界，最後世界名離塵",
    "T07n0220c_401:0005c04": "聚，佛號日輪遍照勝德，致問世尊無量：少病",
    "T07n0220c_401:0005c05": "少惱、起居輕利、氣力調和、安樂住不？世事可",
    "T07n0220c_401:0005c06": "忍不？眾生易度不？持此千莖金色蓮花，以寄",
    "T07n0220c_401:0005c07": "世尊而為佛事。」時，釋迦牟尼佛受此蓮花，還",
    "T07n0220c_401:0005c08": "散西南方諸佛世界。佛神力故，令此蓮花遍",
    "T07n0220c_401:0005c09": "諸佛土，諸花臺中各有化佛結跏趺坐，為諸",
    "T07n0220c_401:0005c10": "菩薩說大般若波羅蜜多，有情聞者必得無",
    "T07n0220c_401:0005c11": "上正等菩提。時，日光明及諸眷屬見此事已，",
    "T07n0220c_401:0005c12": "歡喜踊躍歎未曾有，各隨善根供具多少，供",
    "T07n0220c_401:0005c13": "養恭敬、尊重讚歎佛菩薩已，退坐一面。餘西",
    "T07n0220c_401:0005c14": "南方皆亦如是。",
    "T07n0220c_401:0005c15": "爾時，西北方盡殑伽沙等世界，最後世界名真",
    "T07n0220c_401:0005c16": "自在，佛號一寶蓋勝，現為菩薩說大般若",
    "T07n0220c_401:0005c17": "波羅蜜多。彼有菩薩名曰寶勝，見此大光、大",
    "T07n0220c_401:0005c18": "地變動及佛身相，心懷猶豫前詣佛所白言：",
    "T07n0220c_401:0005c19": "「世尊！何因何緣而有此瑞？」時，一寶蓋勝佛告",
    "T07n0220c_401:0005c20": "寶勝言：「從此東南方盡殑伽沙等世界，最後",
    "T07n0220c_401:0005c21": "世界名曰堪忍，佛號釋迦牟尼，將為菩薩說",
    "T07n0220c_401:0005c22": "大般若波羅蜜多，彼佛神力故現斯瑞。」寶勝",
    "T07n0220c_401:0005c23": "聞已，歡喜踊躍白言：「世尊！我今請往堪忍",
    "T07n0220c_401:0005c24": "世界，觀禮供養釋迦牟尼佛及菩薩眾，唯願",
    "T07n0220c_401:0005c25": "聽許！」時，一寶蓋勝佛告寶勝言：「善哉！善哉！隨",
    "T07n0220c_401:0005c26": "汝意往。」即以千莖金色蓮花，其花千葉眾寶",
    "T07n0220c_401:0005c27": "莊嚴，授與寶勝而誨之曰：「汝持此花至釋",
    "T07n0220c_401:0005c28": "迦牟尼佛所，如我詞曰：『一寶蓋勝如來致問",
    "T07n0220c_401:0005c29": "無量：少病少惱、起居輕利、氣力調和、安樂住",
    "T07n0220c_401:0006a01": "不？世事可忍不？眾生易度不？持此蓮花以",
    "T07n0220c_401:0006a02": "寄世尊而為佛事。』汝至彼界應住正知，勿以",
    "T07n0220c_401:0006a03": "慢心觀彼佛土及諸大眾而自毀傷。所以者",
    "T07n0220c_401:0006a04": "何？彼諸菩薩威德難及，悲願熏心，以大因緣",
    "T07n0220c_401:0006a05": "而生彼土。」寶勝菩薩受花奉勅，與無量百千",
    "T07n0220c_401:0006a06": "俱胝那庾多菩薩，及無數百千童男童女，頂",
    "T07n0220c_401:0006a07": "禮佛足右繞奉辭，各持無量上妙供具發引",
    "T07n0220c_401:0006a08": "而來，所經西北方諸佛世界，一一佛所供養",
    "T07n0220c_401:0006a09": "恭敬、尊重讚歎無空過者。到此佛所頂禮雙",
    "T07n0220c_401:0006a10": "足，繞百千匝却住一面。寶勝菩薩前白佛言：",
    "T07n0220c_401:0006a11": "「世尊！從此西北方盡殑伽沙等世界，最後世",
    "T07n0220c_401:0006a12": "界名真自在，佛號一寶蓋勝，致問世尊無量：",
    "T07n0220c_401:0006a13": "少病少惱、起居輕利、氣力調和、安樂住不？世",
    "T07n0220c_401:0006a14": "事可忍不？眾生易度不？持此千莖金色蓮花，",
    "T07n0220c_401:0006a15": "以寄世尊而為佛事。」時，釋迦牟尼佛受此蓮",
    "T07n0220c_401:0006a16": "花，還散西北方諸佛世界。佛神力故，令此蓮",
    "T07n0220c_401:0006a17": "花遍諸佛土，諸花臺中各有化佛結跏趺坐，",
    "T07n0220c_401:0006a18": "為諸菩薩說大般若波羅蜜多，有情聞者必",
    "T07n0220c_401:0006a19": "得無上正等菩提。是時，寶勝及諸眷屬見此",
    "T07n0220c_401:0006a20": "事已，歡喜踊躍歎未曾有，各隨善根供具多",
    "T07n0220c_401:0006a21": "少，供養恭敬、尊重讚歎佛菩薩已，退坐一面。",
    "T07n0220c_401:0006a22": "餘西北方皆亦如是。",
    "T07n0220c_401:0006a23": "爾時，下方盡殑伽沙等世界，最後世界名曰蓮",
    "T07n0220c_401:0006a24": "花，佛號蓮華德，現為菩薩說大般若波羅蜜",
    "T07n0220c_401:0006a25": "多。彼有菩薩名蓮花勝，見此大光、大地變動",
    "T07n0220c_401:0006a26": "及佛身相，心懷猶豫前詣佛所白言：「世尊！何",
    "T07n0220c_401:0006a27": "因何緣而有此瑞？」時，蓮花德佛告蓮花勝言：",
    "T07n0220c_401:0006a28": "「從此上方盡殑伽沙等世界，最後世界名曰堪",
    "T07n0220c_401:0006a29": "忍，佛號釋迦牟尼，將為菩薩說大般若波羅",
    "T07n0220c_401:0006b01": "蜜多，彼佛神力故現斯瑞。」蓮花勝聞已，歡喜",
    "T07n0220c_401:0006b02": "踊躍白言：「世尊！我今請往堪忍世界，觀禮",
    "T07n0220c_401:0006b03": "供養釋迦牟尼佛及菩薩眾，唯願聽許！」時，蓮",
    "T07n0220c_401:0006b04": "花德佛告蓮花勝言：「善哉！善哉！隨汝意往。」即",
    "T07n0220c_401:0006b05": "以千莖金色蓮花，其花千葉眾寶莊嚴，授蓮",
    "T07n0220c_401:0006b06": "花勝而誨之曰：「汝持此花至釋迦牟尼佛所，",
    "T07n0220c_401:0006b07": "如我詞曰：『蓮花德如來致問無量：少病少惱、",
    "T07n0220c_401:0006b08": "起居輕利、氣力調和、安樂住不？世事可忍不？",
    "T07n0220c_401:0006b09": "眾生易度不？持此蓮花以寄世尊而為佛事。』",
    "T07n0220c_401:0006b10": "汝至彼界應住正知，勿以慢心觀彼佛土及",
    "T07n0220c_401:0006b11": "諸大眾而自毀傷。所以者何？彼諸菩薩威德",
    "T07n0220c_401:0006b12": "難及，悲願熏心，以大因緣而生彼土。」蓮花勝",
    "T07n0220c_401:0006b13": "菩薩受花奉勅，與無量百千俱胝那庾多菩",
    "T07n0220c_401:0006b14": "薩，及無數百千童男童女，頂禮佛足右繞奉",
    "T07n0220c_401:0006b15": "辭，各持無量上妙供具發引而來，所經下方",
    "T07n0220c_401:0006b16": "諸佛世界，一一佛所供養恭敬、尊重讚歎無",
    "T07n0220c_401:0006b17": "空過者。到此佛所頂禮雙足，繞百千匝却住",
    "T07n0220c_401:0006b18": "一面。蓮花勝菩薩前白佛言：「世尊！從此下",
    "T07n0220c_401:0006b19": "方盡殑伽沙等世界，最後世界名曰蓮花，佛",
    "T07n0220c_401:0006b20": "號蓮花德，致問世尊無量：少病少惱、起居輕",
    "T07n0220c_401:0006b21": "利、氣力調和、安樂住不？世事可忍不？眾生",
    "T07n0220c_401:0006b22": "易度不？持此千莖金色蓮花，以寄世尊而為",
    "T07n0220c_401:0006b23": "佛事。」時，釋迦牟尼佛受此蓮花，還散下方諸",
    "T07n0220c_401:0006b24": "佛世界。佛神力故，令此蓮花遍諸佛土，諸花",
    "T07n0220c_401:0006b25": "臺中各有化佛結跏趺坐，為諸菩薩說大般",
    "T07n0220c_401:0006b26": "若波羅蜜多，有情聞者必得無上正等菩提。",
    "T07n0220c_401:0006b27": "時，蓮花勝及諸眷屬見此事已，歡喜踊躍歎",
    "T07n0220c_401:0006b28": "未曾有，各隨善根供具多少，供養恭敬、尊重",
    "T07n0220c_401:0006b29": "讚歎佛菩薩已，退坐一面。餘下方界皆亦如",
    "T07n0220c_401:0006c01": "是。",
    "T07n0220c_401:0006c02": "爾時，上方盡殑伽沙等世界，最後世界名曰歡",
    "T07n0220c_401:0006c03": "喜，佛號喜德，現為菩薩說大般若波羅蜜多。",
    "T07n0220c_401:0006c04": "彼有菩薩名曰喜授，見此大光、大地變動及",
    "T07n0220c_401:0006c05": "佛身相，心懷猶豫前詣佛所白言：「世尊！何",
    "T07n0220c_401:0006c06": "因何緣而有此瑞？」時，喜德佛告喜授言：「從此",
    "T07n0220c_401:0006c07": "下方盡殑伽沙等世界，最後世界名曰堪忍，",
    "T07n0220c_401:0006c08": "佛號釋迦牟尼，將為菩薩說大般若波羅蜜",
    "T07n0220c_401:0006c09": "多，彼佛神力故現斯瑞。」喜授聞已，歡喜踊",
    "T07n0220c_401:0006c10": "躍白言：「世尊！我今請往堪忍世界，觀禮供",
    "T07n0220c_401:0006c11": "養釋迦牟尼佛及菩薩眾，唯願聽許！」時，喜德",
    "T07n0220c_401:0006c12": "佛告喜授言：「善哉！善哉！隨汝意往。」即以千",
    "T07n0220c_401:0006c13": "莖金色蓮花，其花千葉眾寶莊嚴，授與喜授",
    "T07n0220c_401:0006c14": "而誨之曰：「汝持此花至釋迦牟尼佛所，如",
    "T07n0220c_401:0006c15": "我詞曰：『喜德如來致問無量：少病少惱、起居",
    "T07n0220c_401:0006c16": "輕利、氣力調和、安樂住不？世事可忍不？眾",
    "T07n0220c_401:0006c17": "生易度不？持此蓮花以寄世尊而為佛事。』汝",
    "T07n0220c_401:0006c18": "至彼界應住正知，勿以慢心觀彼佛土及諸",
    "T07n0220c_401:0006c19": "大眾而自毀傷。所以者何？彼諸菩薩威德難",
    "T07n0220c_401:0006c20": "及，悲願熏心，以大因緣而生彼土。」喜授菩薩",
    "T07n0220c_401:0006c21": "受花奉勅，與無量百千俱胝那庾多菩薩，及",
    "T07n0220c_401:0006c22": "無數百千童男童女，頂禮佛足右繞奉辭，各",
    "T07n0220c_401:0006c23": "持無量上妙供具發引而來，所經上方諸佛",
    "T07n0220c_401:0006c24": "世界，一一佛所供養恭敬、尊重讚歎無空過",
    "T07n0220c_401:0006c25": "者。到此佛所頂禮雙足，繞百千匝却住一面。",
    "T07n0220c_401:0006c26": "喜授菩薩前白佛言：「世尊！從此上方盡殑伽",
    "T07n0220c_401:0006c27": "沙等世界，最後世界名曰歡喜，佛號喜德，致",
    "T07n0220c_401:0006c28": "問世尊無量：少病少惱、起居輕利、氣力調和、",
    "T07n0220c_401:0006c29": "安樂住不？世事可忍不？眾生易度不？持此",
    "T07n0220c_401:0007a01": "千莖金色蓮花，以寄世尊而為佛事。」時，釋迦",
    "T07n0220c_401:0007a02": "牟尼佛受此蓮華，還散上方諸佛世界。佛神",
    "T07n0220c_401:0007a03": "力故，令此蓮花遍諸佛土，諸花臺中皆有化",
    "T07n0220c_401:0007a04": "佛結跏趺坐，為諸菩薩說大般若波羅蜜多，",
    "T07n0220c_401:0007a05": "有情聞者必得無上正等菩提。是時，喜授及",
    "T07n0220c_401:0007a06": "諸眷屬見此事已，歡喜踊躍歎未曾有，各",
    "T07n0220c_401:0007a07": "隨善根供具多少，供養恭敬、尊重讚歎佛菩",
    "T07n0220c_401:0007a08": "薩已，退坐一面。餘上方界皆亦如是。爾時，",
    "T07n0220c_401:0007a09": "於此三千大千堪忍世界眾寶充滿，諸妙香",
    "T07n0220c_401:0007a10": "花遍布其地，寶幢、幡蓋處處行列，花樹、果樹、",
    "T07n0220c_401:0007a11": "香樹、鬘樹、衣樹、寶樹、諸雜飾樹周遍莊嚴",
    "T07n0220c_401:0007a12": "甚可愛樂，如眾蓮花世界普花如來淨土，曼",
    "T07n0220c_401:0007a13": "殊室利童子、善住慧菩薩及餘無量大威德菩",
    "T07n0220c_401:0007a14": "薩摩訶薩本所居土。",
    "T07n0220c_401:0007a15": "大般若波羅蜜多經卷第四百一"
}