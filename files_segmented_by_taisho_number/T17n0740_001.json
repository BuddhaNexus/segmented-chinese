{
    "T17n0740_001:0543a23": "佛說頞多和多耆經",
    "T17n0740_001:0543a25": "失譯人今附西晉錄",
    "T17n0740_001:0543a26": "聞如是：一時佛在為耶國時有多樹木處，與",
    "T17n0740_001:0543a27": "眾比丘僧俱，比丘有五百人。月十五日盛滿",
    "T17n0740_001:0543a28": "時，夜半寂然安靜，比丘僧自相難問。時栴檀",
    "T17n0740_001:0543a29": "調弗天人，持天形狀威神光耀來，直前趣佛。",
    "T17n0740_001:0543b01": "至佛前已，悉脫身上珍寶著一面，但披一領",
    "T17n0740_001:0543b02": "衣，前以頭面著佛足，禮畢問佛言：「諸可過去",
    "T17n0740_001:0543b03": "佛正覺弟子有經，經名頞多和多耆，佛弟",
    "T17n0740_001:0543b04": "子今亦復說是頞多和多耆經，願佛為我說",
    "T17n0740_001:0543b05": "是經，當使弟子奉持。」佛默然不應。栴檀調",
    "T17n0740_001:0543b06": "弗，稽首而却坐。佛即為比丘僧說經言：「我為",
    "T17n0740_001:0543b07": "若說頞多和多耆經，皆聽著心中，念之勿得",
    "T17n0740_001:0543b08": "忘。」比丘言：「願佛說，我皆當受經戒。」佛言：「布",
    "T17n0740_001:0543b09": "施有八事。何謂為八？愚癡人布施，但布施不",
    "T17n0740_001:0543b10": "知其恩善所在。既布施不達世間無有常，癡",
    "T17n0740_001:0543b11": "人持作常。世間苦無極，愚人持作樂。世間所",
    "T17n0740_001:0543b12": "有，愚人言，是我所有可常得。世間人皆顛倒，",
    "T17n0740_001:0543b13": "不淨臭處惡露，愚人用作好，不知作善得善，",
    "T17n0740_001:0543b14": "作惡得惡，愚人施與人，不知其人德深淺，持",
    "T17n0740_001:0543b15": "善心施與得道者，福不可量。」",
    "T17n0740_001:0543b16": "佛告諸比丘：「何以知？愚人不知布施有十因",
    "T17n0740_001:0543b17": "緣。何等為十？愚人布施不知為尊自用所",
    "T17n0740_001:0543b18": "與者得善；愚人不至心施與人也；愚人既施",
    "T17n0740_001:0543b19": "與人與時不敬重，不自手與，傳教人與施，",
    "T17n0740_001:0543b20": "人不欲望其福，不即得其福者，自用忘其",
    "T17n0740_001:0543b21": "福；愚人施與佛辟支佛阿羅漢，不能自知其",
    "T17n0740_001:0543b22": "福大；愚人施與，不信佛、辟支佛、阿羅漢、阿那",
    "T17n0740_001:0543b23": "含、斯陀含、須陀洹，皆用為棄損，無有後生；",
    "T17n0740_001:0543b24": "愚人施與，欲但得名字，欲使人稱譽。是為",
    "T17n0740_001:0543b25": "愚人布施。」佛說經已，栴檀調弗，及諸比丘，皆",
    "T17n0740_001:0543b26": "歡喜，前為佛作禮。",
    "T17n0740_001:0543b27": "佛說頞多和多耆經"
}