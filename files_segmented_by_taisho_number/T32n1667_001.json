{
    "T32n1667_001:0584a18": "大乘起信論卷上",
    "T32n1667_001:0584a20": "馬鳴菩薩造",
    "T32n1667_001:0584a21": "大周于闐三藏實叉難陀",
    "T32n1667_001:0584a22": "奉　制譯",
    "T32n1667_001:0584a23": "歸命盡十方，　　普作大饒益，",
    "T32n1667_001:0584a24": "智無限自在，　　救護世間尊，",
    "T32n1667_001:0584a25": "及彼體相海，　　無我句義法，",
    "T32n1667_001:0584a26": "無邊德藏僧，　　勤求正覺者。",
    "T32n1667_001:0584a27": "為欲令眾生，　　除疑去邪執，",
    "T32n1667_001:0584a28": "起信紹佛種，　　故我造此論。",
    "T32n1667_001:0584a29": "論曰：為欲發起大乘淨信、斷諸眾生疑暗邪",
    "T32n1667_001:0584b01": "執，令佛種性相續不斷，故造此論。有法能生",
    "T32n1667_001:0584b02": "大乘信根，是故應說。說有五分，一作因、二立",
    "T32n1667_001:0584b03": "義、三解釋、四修信、五利益。此中作因有八，一",
    "T32n1667_001:0584b04": "總相，為令眾生離苦得樂，不為貪求利養等",
    "T32n1667_001:0584b05": "故。二為顯如來根本實義，令諸眾生生正解",
    "T32n1667_001:0584b06": "故。三為令善根成熟眾生不退信心，於大乘",
    "T32n1667_001:0584b07": "法有堪任故。四為令善根微少眾生，發起信",
    "T32n1667_001:0584b08": "心至不退故。五為令眾生消除業障，調伏自",
    "T32n1667_001:0584b09": "心離三毒故。六為令眾生修正止觀，對治凡",
    "T32n1667_001:0584b10": "小過失心故。七為令眾生於大乘法如理思",
    "T32n1667_001:0584b11": "惟，得生佛前究竟不退大乘信故。八為顯信",
    "T32n1667_001:0584b12": "樂大乘利益，勸諸含識令歸向故。此諸句義，",
    "T32n1667_001:0584b13": "大乘經中雖已具有，然由所化根欲不同、待",
    "T32n1667_001:0584b14": "悟緣別，是故造論。此復云何？謂如來在世所",
    "T32n1667_001:0584b15": "化利根，佛色心勝，一音開演無邊義味，故不",
    "T32n1667_001:0584b16": "須論。佛涅槃後，或有能以自力，少見於經而",
    "T32n1667_001:0584b17": "解多義；復有能以自力，廣見諸經乃生正解；",
    "T32n1667_001:0584b18": "或有自無智力，因他廣論而得解義；亦有自",
    "T32n1667_001:0584b19": "無智力，怖於廣說、樂聞略論攝廣大義而正修",
    "T32n1667_001:0584b20": "行。我今為彼最後人故，略攝如來最勝甚深",
    "T32n1667_001:0584b21": "無邊之義，而造此論。",
    "T32n1667_001:0584b22": "云何立義分？謂摩訶衍略有二種，有法及",
    "T32n1667_001:0584b23": "法。言有法者，謂一切眾生心。是心則攝一",
    "T32n1667_001:0584b24": "切世間出世間法，依此顯示摩訶衍義，以此",
    "T32n1667_001:0584b25": "心真如相即示大乘體故，此心生滅因緣相",
    "T32n1667_001:0584b26": "能顯示大乘體相用故。所言法者，略有三種。",
    "T32n1667_001:0584b27": "一體大，謂一切法真如，在染在淨性恒平等，",
    "T32n1667_001:0584b28": "無增無減無別異故。二者相大，謂如來藏本",
    "T32n1667_001:0584b29": "求具足無量無邊性功德故。三者用大，能生",
    "T32n1667_001:0584c01": "一切世出世間善因果故，一切諸佛本所乘故，",
    "T32n1667_001:0584c02": "一切菩薩皆乘於此入佛地故。",
    "T32n1667_001:0584c03": "云何解釋分？此有三種，所謂顯示實義故、對",
    "T32n1667_001:0584c04": "治邪執故、分別修行正道相故。此中顯示實",
    "T32n1667_001:0584c05": "義者，依於一心有二種門，所謂心真如門、心",
    "T32n1667_001:0584c06": "生滅門。此二種門各攝一切法，以此展轉不",
    "T32n1667_001:0584c07": "相離故。心真如者，即是一法界大總相法門",
    "T32n1667_001:0584c08": "體，以心本性不生不滅相，一切諸法皆由妄",
    "T32n1667_001:0584c09": "念而有差別，若離妄念則無境界差別之相。",
    "T32n1667_001:0584c10": "是故諸法從本已來性離語言，一切文字不能",
    "T32n1667_001:0584c11": "顯說，離心攀緣無有諸相，究竟平等永無變",
    "T32n1667_001:0584c12": "異不可破壞，唯是一心，說名真如。以真如",
    "T32n1667_001:0584c13": "故，從本已來不可言說不可分別，一切言說",
    "T32n1667_001:0584c14": "唯假非實，但隨妄念無所有故。言真如者，此",
    "T32n1667_001:0584c15": "亦無相，但是一切言說中極以言遣言，非其",
    "T32n1667_001:0584c16": "體性有少可遣、有少可立。問曰：若如是者，眾",
    "T32n1667_001:0584c17": "生云何隨順悟入？答曰：若知雖說一切法而",
    "T32n1667_001:0584c18": "無能說所說，雖念一切法而無能念所念，爾",
    "T32n1667_001:0584c19": "時隨順妄念都盡，名為悟入。",
    "T32n1667_001:0584c20": "復次真如者，依言說建立有二種別。一真實",
    "T32n1667_001:0584c21": "空，究竟遠離不實之相，顯實體故。二真實不",
    "T32n1667_001:0584c22": "空，本性具足無邊功德，有自體故。復次真實",
    "T32n1667_001:0584c23": "空者，從本已來一切染法不相應故，離一切",
    "T32n1667_001:0584c24": "法差別相故，無有虛妄分別心故。應知真如",
    "T32n1667_001:0584c25": "非有相、非無相、非有無相、非非有無相，非一",
    "T32n1667_001:0584c26": "相、非異相、非一異相、非非一異相。略說以一",
    "T32n1667_001:0584c27": "切眾生妄分別心所不能觸，故立為空。據實",
    "T32n1667_001:0584c28": "道理，妄念非有、空性亦空，以所遮是無、能遮",
    "T32n1667_001:0584c29": "亦無故。言真實不空者，由妄念空無故，即顯",
    "T32n1667_001:0585a01": "真心常恒不變淨法圓滿，故名不空。亦無不",
    "T32n1667_001:0585a02": "空相，以非妄念心所行故，唯離念智之所證",
    "T32n1667_001:0585a03": "故。",
    "T32n1667_001:0585a04": "心生滅門者，謂依如來藏有生滅心轉，不生",
    "T32n1667_001:0585a05": "滅與生滅和合，非一非異，名阿賴耶識。此識",
    "T32n1667_001:0585a06": "有二種義，謂能攝一切法、能生一切法。復有",
    "T32n1667_001:0585a07": "二種義，一者覺義、二者不覺義。言覺義者，謂",
    "T32n1667_001:0585a08": "心第一義，性離一切妄念相。離一切妄念相",
    "T32n1667_001:0585a09": "故，等虛空界無所不遍，法界一相，即是一切",
    "T32n1667_001:0585a10": "如來平等法身。依此法身，說一切如來為本",
    "T32n1667_001:0585a11": "覺，以待始覺立為本覺。然始覺時即是本覺，",
    "T32n1667_001:0585a12": "無別覺起。立始覺者，謂依本覺有不覺，依不",
    "T32n1667_001:0585a13": "覺說有始覺。又以覺心源故名究竟覺，不覺",
    "T32n1667_001:0585a14": "心源故非究竟覺。如凡夫人，前念不覺起",
    "T32n1667_001:0585a15": "於煩惱，後念制伏令不更生。此雖名覺，即",
    "T32n1667_001:0585a16": "是不覺。如二乘人及初業菩薩，覺有念無",
    "T32n1667_001:0585a17": "念體相別異，以捨麁分別故名相似覺。如法",
    "T32n1667_001:0585a18": "身菩薩，覺念無念皆無有相，捨中品分別故",
    "T32n1667_001:0585a19": "名隨分覺。若超過菩薩地，究竟道滿足，一念",
    "T32n1667_001:0585a20": "相應覺心初起始名為覺。遠離覺相微細分",
    "T32n1667_001:0585a21": "別究竟永盡，心根本性常住現前，是為如來，",
    "T32n1667_001:0585a22": "名究竟覺。是故經說：若有眾生能觀一切妄",
    "T32n1667_001:0585a23": "念無相，則為證得如來智慧。又言：心初起者",
    "T32n1667_001:0585a24": "但隨俗說，求其初相終不可得。心尚無有，何",
    "T32n1667_001:0585a25": "況有初？是故一切眾生不名為覺，以無始來",
    "T32n1667_001:0585a26": "恒有無明妄念相續未曾離故。若妄念息，即",
    "T32n1667_001:0585a27": "知心相生住異滅皆悉無相，以於一心前後",
    "T32n1667_001:0585a28": "同時皆不相應無自性故，如是知已則知始",
    "T32n1667_001:0585a29": "覺不可得，以不異本覺故。",
    "T32n1667_001:0585b01": "復次本覺隨染，分別生二種差別相，一淨智",
    "T32n1667_001:0585b02": "相、二不思議用相。淨智相者，謂依法熏習、如",
    "T32n1667_001:0585b03": "實修行功行滿足，破和合識、滅轉識相，顯現",
    "T32n1667_001:0585b04": "法身清淨智故。一切心識相即是無明相，與",
    "T32n1667_001:0585b05": "本覺非一非異，非是可壞、非不可壞，如海水",
    "T32n1667_001:0585b06": "與波非一非異，波因風動，非水性動；若風止",
    "T32n1667_001:0585b07": "時，波動即滅，非水性滅。眾生亦爾，自性清淨",
    "T32n1667_001:0585b08": "心，因無明風動，起識波浪。如是三事，皆無形",
    "T32n1667_001:0585b09": "相、非一非異。然性淨心是動識本，無明滅時",
    "T32n1667_001:0585b10": "動識隨滅，智性不壞。不思議用相者，依於淨",
    "T32n1667_001:0585b11": "智能起一切勝妙境界常無斷絕，謂如來身",
    "T32n1667_001:0585b12": "具足無量增上功德，隨眾生根示現成就無",
    "T32n1667_001:0585b13": "量利益。",
    "T32n1667_001:0585b14": "復次覺相有四種大義，清淨如虛空明鏡。一、",
    "T32n1667_001:0585b15": "真實空大義如虛空明鏡，謂一切心境界相",
    "T32n1667_001:0585b16": "及覺相皆不可得故。二、真實不空大義如虛",
    "T32n1667_001:0585b17": "空明鏡，謂一切法圓滿成就無能壞性。一切",
    "T32n1667_001:0585b18": "世間境界之相皆於中現，不出不入、不滅不",
    "T32n1667_001:0585b19": "壞、常住一心，一切染法所不能染。智體具足",
    "T32n1667_001:0585b20": "無邊無漏功德為因，熏習一切眾生心故。三、",
    "T32n1667_001:0585b21": "真實不空離障大義如虛空明鏡，謂煩惱、所",
    "T32n1667_001:0585b22": "知二障永斷，和合識滅，本性清淨常安住故。",
    "T32n1667_001:0585b23": "四、真實不空示現大義如虛空明鏡，謂依離",
    "T32n1667_001:0585b24": "障法，隨所應化現如來等種種色聲，令彼修",
    "T32n1667_001:0585b25": "行諸善根故。",
    "T32n1667_001:0585b26": "不覺義者，謂從無始來不如實知真法一故，",
    "T32n1667_001:0585b27": "不覺心起而有妄念。然彼妄念自無實相、不",
    "T32n1667_001:0585b28": "離本覺，猶如迷人依方故迷，迷無自相、不離",
    "T32n1667_001:0585b29": "於方。眾生亦爾，依於覺故而有不覺妄念迷",
    "T32n1667_001:0585c01": "生，然彼不覺自無實相、不離本覺。復待不覺",
    "T32n1667_001:0585c02": "以說真覺，不覺既無真覺亦遣。",
    "T32n1667_001:0585c03": "復次依於覺故而有不覺，生三種相不相捨",
    "T32n1667_001:0585c04": "離。一無明業相，以依不覺，心動為業，覺則不",
    "T32n1667_001:0585c05": "動。動則有苦，果不離因故。二能見相，以依心",
    "T32n1667_001:0585c06": "動能見境界，不動則無見。三境界相，以依能",
    "T32n1667_001:0585c07": "見，妄境相現，離見則無境。以有虛妄境界緣",
    "T32n1667_001:0585c08": "故。復生六種相。一智相，謂緣境界生愛非",
    "T32n1667_001:0585c09": "愛心。二相續相，謂依於智苦樂覺念相應不",
    "T32n1667_001:0585c10": "斷。三執著相，謂依苦樂覺念相續而生執著。",
    "T32n1667_001:0585c11": "四執名等相，謂依執著分別名等諸安立相。",
    "T32n1667_001:0585c12": "五起業相，謂依執名等起於種種諸差別業。",
    "T32n1667_001:0585c13": "六業繫苦相，謂依業受苦不得自在。是故當",
    "T32n1667_001:0585c14": "知，一切染法悉無有相，皆因無明而生起故。",
    "T32n1667_001:0585c15": "復次覺與不覺有二種相，一同相、二異相。言",
    "T32n1667_001:0585c16": "同相者，如種種瓦器皆同土相，如是無漏無",
    "T32n1667_001:0585c17": "明種種幻用皆同真相。是故佛說：一切眾生",
    "T32n1667_001:0585c18": "無始已來常入涅槃。菩提非可修相、非可生",
    "T32n1667_001:0585c19": "相，畢竟無得。無有色相而可得見，見色相者",
    "T32n1667_001:0585c20": "當知皆是隨染幻用，非是智色不空之相，以",
    "T32n1667_001:0585c21": "智相不可得故。廣如彼說。言異相者，如種種",
    "T32n1667_001:0585c22": "瓦器各各不同，此亦如是，無漏無明種種幻",
    "T32n1667_001:0585c23": "用相差別故。復次生滅因緣者，謂諸眾生依",
    "T32n1667_001:0585c24": "心意識轉。此義云何？以依阿賴耶識有無明",
    "T32n1667_001:0585c25": "不覺起，能見能現能取境界分別相續，說名",
    "T32n1667_001:0585c26": "為意。此意復有五種異名。一名業識，謂無明",
    "T32n1667_001:0585c27": "力不覺心動。二名轉識，謂依動心能見境相。",
    "T32n1667_001:0585c28": "三名現識，謂現一切諸境界相，猶如明鏡現",
    "T32n1667_001:0585c29": "眾色像，現識亦爾。如其五境對至即現，無有",
    "T32n1667_001:0586a01": "前後，不由功力。四名智識，謂分別染淨諸差",
    "T32n1667_001:0586a02": "別法。五名相續識，謂恒作意相應不斷，任持",
    "T32n1667_001:0586a03": "過去善惡等業令無失壞，成熟現未苦樂等",
    "T32n1667_001:0586a04": "報使無違越，已曾經事忽然憶念、未曾經事",
    "T32n1667_001:0586a05": "妄生分別。是故三界一切皆以心為自性，離",
    "T32n1667_001:0586a06": "心則無六塵境界。何以故？一切諸法以心為",
    "T32n1667_001:0586a07": "主、從妄念起，凡所分別皆分別自心，心不見",
    "T32n1667_001:0586a08": "心無相可得。是故當知，一切世間境界之相，",
    "T32n1667_001:0586a09": "皆依眾生無明妄念而得建立。如鏡中像無體",
    "T32n1667_001:0586a10": "可得，唯從虛妄分別心轉心生則種種法生，",
    "T32n1667_001:0586a11": "心滅則種種法滅故。言意識者，謂一切凡夫",
    "T32n1667_001:0586a12": "依相續識執我我所，種種妄取六種境界。亦",
    "T32n1667_001:0586a13": "名分離識，亦名分別事識，以依見愛等熏而",
    "T32n1667_001:0586a14": "增長故。無始無明熏所起識，非諸凡夫二乘",
    "T32n1667_001:0586a15": "智慧之所能知，解行地菩薩始學觀察，法身",
    "T32n1667_001:0586a16": "菩薩能少分知，至究竟地猶未知盡，唯有如",
    "T32n1667_001:0586a17": "來能總明了。此義云何？以其心性本來清淨，",
    "T32n1667_001:0586a18": "無明力故染心相現，雖有染心而常明潔無有",
    "T32n1667_001:0586a19": "改變。復以本性無分別故，雖復遍生一切境界",
    "T32n1667_001:0586a20": "而無變易，以不覺一法界故不相應。無明分",
    "T32n1667_001:0586a21": "別起生諸染心，如是之義甚深難測，唯佛能",
    "T32n1667_001:0586a22": "知，非餘所了。此所生染心有六種別。一執相",
    "T32n1667_001:0586a23": "應染，聲聞緣覺及信相應地諸菩薩能遠離。",
    "T32n1667_001:0586a24": "二不斷相應染，信地菩薩勤修力能少分離，",
    "T32n1667_001:0586a25": "至淨心地永盡無餘。三分別智相應染，從具",
    "T32n1667_001:0586a26": "戒地乃至具慧地能少分離，至無相行地方得",
    "T32n1667_001:0586a27": "永盡。四現色不相應染，此色自在地之所除",
    "T32n1667_001:0586a28": "滅。五見心不相應染，此心自在地之所除滅。",
    "T32n1667_001:0586a29": "六根本業不相應染，此從菩薩究竟地入如",
    "T32n1667_001:0586b01": "來地之所除滅。不覺一法界者，始從信地觀",
    "T32n1667_001:0586b02": "察起行，至淨心地能少分離，入如來地方得",
    "T32n1667_001:0586b03": "永盡。相應義者，心分別異、染淨分別異，知相、",
    "T32n1667_001:0586b04": "緣相同。不相應義者，即心不覺，常無別異，知",
    "T32n1667_001:0586b05": "相、緣相不同。染心者，是煩惱障，能障真如根",
    "T32n1667_001:0586b06": "本智故。無明者，是所知障，能障世間業自在",
    "T32n1667_001:0586b07": "智故。此義云何？以依染心，執著無量能取",
    "T32n1667_001:0586b08": "所取虛妄境界，違一切法平等之性。一切法",
    "T32n1667_001:0586b09": "性平等寂滅無有生相，無明不覺，妄與覺違。",
    "T32n1667_001:0586b10": "是故於一切世間種種境界差別業用，皆悉",
    "T32n1667_001:0586b11": "不能如實而知。",
    "T32n1667_001:0586b12": "復次分別心生滅相者，有二種別，一麁謂相",
    "T32n1667_001:0586b13": "應心、二細謂不相應心。麁中之麁、凡夫智境；",
    "T32n1667_001:0586b14": "麁中之細及細中之麁，菩薩智境。此二種相",
    "T32n1667_001:0586b15": "皆由無明熏習力起，然依因依緣，因是不覺、",
    "T32n1667_001:0586b16": "緣是妄境；因滅則緣滅，緣滅故相應心滅、因",
    "T32n1667_001:0586b17": "滅故不相應心滅。問：若心滅者，云何相續？若",
    "T32n1667_001:0586b18": "相續者，云何言滅？答：實然。今言滅者，但心相",
    "T32n1667_001:0586b19": "滅，非心體滅。如水因風而有動相，以風滅故",
    "T32n1667_001:0586b20": "動相即滅，非水體滅。若水滅者，動相應斷，以",
    "T32n1667_001:0586b21": "無所依無能依故；以水體不滅，動相相續。眾",
    "T32n1667_001:0586b22": "生亦爾，以無明力令其心動，無明滅故動相",
    "T32n1667_001:0586b23": "即滅，非心體滅。若心滅者，則眾生斷，以無所",
    "T32n1667_001:0586b24": "依無能依故；以心體不滅，心動相續。",
    "T32n1667_001:0586b25": "復次以四種法熏習義故，染淨法起無有斷",
    "T32n1667_001:0586b26": "絕。一淨法，謂真如；二染因，謂無明；三妄心，",
    "T32n1667_001:0586b27": "謂業識；四妄境，謂六塵。熏習義者，如世衣服",
    "T32n1667_001:0586b28": "非臭非香，隨以物熏則有彼氣。真如淨法性",
    "T32n1667_001:0586b29": "非是染，無明熏故則有染相。無明染法實無",
    "T32n1667_001:0586c01": "淨業，真如熏故說有淨用。云何熏習染法不",
    "T32n1667_001:0586c02": "斷？所謂依真如故而起無明為諸染因，然此",
    "T32n1667_001:0586c03": "無明即熏真如，既熏習已生妄念心，此妄念",
    "T32n1667_001:0586c04": "心復熏無明，以熏習故不覺真法，以不覺故",
    "T32n1667_001:0586c05": "妄境相現。以妄念心熏習力故，生於種種差",
    "T32n1667_001:0586c06": "別執著、造種種業，受身心等眾苦果報。妄境",
    "T32n1667_001:0586c07": "熏義有二種別，一增長分別熏、二增長執取",
    "T32n1667_001:0586c08": "熏。妄心熏義亦二種別，一增長根本業識熏，",
    "T32n1667_001:0586c09": "令阿羅漢辟支佛一切菩薩受生滅苦；二增",
    "T32n1667_001:0586c10": "長分別事識熏，令諸凡夫受業繫苦。無明熏",
    "T32n1667_001:0586c11": "義亦二種別，一根本熏，成就業識義；二見愛",
    "T32n1667_001:0586c12": "熏，成就分別事識義。云何熏習淨法不斷？謂",
    "T32n1667_001:0586c13": "以真如熏於無明，以熏習因緣力故，令妄念",
    "T32n1667_001:0586c14": "心厭生死苦求涅槃樂。以此妄心厭求因緣",
    "T32n1667_001:0586c15": "復熏真如，以熏習故則自信己身有真如法",
    "T32n1667_001:0586c16": "本性清淨，知一切境界唯心妄動畢竟無有。",
    "T32n1667_001:0586c17": "以能如是如實知故，修遠離法，起於種種諸",
    "T32n1667_001:0586c18": "隨順行，無所分別無所取著，經於無量阿僧",
    "T32n1667_001:0586c19": "祇劫，慣習力故無明則滅，無明滅故心相不",
    "T32n1667_001:0586c20": "起，心不起故境界相滅。如是一切染因染緣",
    "T32n1667_001:0586c21": "及以染果心相都滅，名得涅槃，成就種種自",
    "T32n1667_001:0586c22": "在業用。妄心熏義有二種別，一分別事識熏，",
    "T32n1667_001:0586c23": "令一切凡夫二乘厭生死苦，隨己堪能趣無",
    "T32n1667_001:0586c24": "上道；二意熏，令諸菩薩發心勇猛，速疾趣入",
    "T32n1667_001:0586c25": "無住涅槃。真如熏義亦二種別，一體熏、二用",
    "T32n1667_001:0586c26": "熏。體熏者，所謂真如從無始來具足一切無",
    "T32n1667_001:0586c27": "量無漏，亦具難思勝境界用，常無間斷熏眾",
    "T32n1667_001:0586c28": "生心。以此力故，令諸眾生厭生死苦求涅槃樂，",
    "T32n1667_001:0586c29": "自信己身有真實法發心修行。問：若一切眾",
    "T32n1667_001:0587a01": "生同有真如等皆熏習，云何而有信不信者？",
    "T32n1667_001:0587a02": "從初發意乃至涅槃，前後不同無量差別，如",
    "T32n1667_001:0587a03": "是一切悉應齊等。答：雖一切眾生等有真如，",
    "T32n1667_001:0587a04": "然無始來無明厚薄無量差別過恒沙數，我",
    "T32n1667_001:0587a05": "見愛等纏縛煩惱亦復如是，唯如來智之所",
    "T32n1667_001:0587a06": "能知，故令信等前後差別。又諸佛法有因有",
    "T32n1667_001:0587a07": "緣，因緣具足事乃成辦。如木中火性是火正",
    "T32n1667_001:0587a08": "因，若無人知或、有雖知而不施功，欲令出火",
    "T32n1667_001:0587a09": "焚燒木者無有是處。眾生亦爾，雖有真如體",
    "T32n1667_001:0587a10": "熏因力，若不遇佛諸菩薩等善知識緣，或雖",
    "T32n1667_001:0587a11": "不修勝行、不生智慧、不斷煩惱，能得涅槃無",
    "T32n1667_001:0587a12": "有是處。又復雖有善知識緣，儻內無真如熏",
    "T32n1667_001:0587a13": "習因力，必亦不能厭生死苦求涅槃樂，要因",
    "T32n1667_001:0587a14": "緣具足乃能如是。云何具足？謂自相續中有",
    "T32n1667_001:0587a15": "熏習力，諸佛菩薩慈悲攝護，乃能厭生死苦",
    "T32n1667_001:0587a16": "信有涅槃，種諸善根修習成熟。以是復值諸",
    "T32n1667_001:0587a17": "佛菩薩示教利喜，令修勝行，乃至成佛入于",
    "T32n1667_001:0587a18": "涅槃。用熏者，即是眾生外緣之力有無量義。",
    "T32n1667_001:0587a19": "略說二種，一差別緣、二平等緣。差別緣者，謂",
    "T32n1667_001:0587a20": "諸眾生從初發心乃至成佛，蒙佛菩薩等諸",
    "T32n1667_001:0587a21": "善知識隨所應化而為現身，或為父母、或為",
    "T32n1667_001:0587a22": "妻子、或為眷屬、或為僕使、或為知友、或作怨",
    "T32n1667_001:0587a23": "家、或復示現天王等形，或以四攝、或以六度，",
    "T32n1667_001:0587a24": "乃至一切菩提行緣，以大悲柔軟心廣大福",
    "T32n1667_001:0587a25": "智藏，熏所應化一切眾生，令其見聞及以",
    "T32n1667_001:0587a26": "憶念如來等形增長善根。此緣有二，一近",
    "T32n1667_001:0587a27": "緣，速得菩提故；二遠緣，久遠方得故。此二差",
    "T32n1667_001:0587a28": "別復各二種，一增行緣、二入道緣。",
    "T32n1667_001:0587a29": "平等緣者，謂一切諸佛及諸菩薩，以平等智",
    "T32n1667_001:0587b01": "慧、平等志願普欲拔濟一切眾生，任運相續",
    "T32n1667_001:0587b02": "常無斷絕。以此智願熏眾生故，令其憶念諸",
    "T32n1667_001:0587b03": "佛菩薩，或見或聞而作利益，入淨三昧隨所",
    "T32n1667_001:0587b04": "斷障得無礙眼，於念念中一切世界平等現",
    "T32n1667_001:0587b05": "見無量諸佛及諸菩薩。此體用熏復有二別，",
    "T32n1667_001:0587b06": "一未相應、二已相應。未相應者，謂凡夫二乘",
    "T32n1667_001:0587b07": "初行菩薩，以意意識熏，唯依信力修行，未得",
    "T32n1667_001:0587b08": "無分別心修行，未與真如體相應故；未得自",
    "T32n1667_001:0587b09": "在業修行，未與真如用相應故。已相應者，謂",
    "T32n1667_001:0587b10": "法身菩薩得無分別心，與一切如來自體相",
    "T32n1667_001:0587b11": "應故，得自在業與一切如來智用相應故，唯",
    "T32n1667_001:0587b12": "依法力任運修行，熏習真如滅無明故。復次",
    "T32n1667_001:0587b13": "染熏習，從無始來不斷，成佛乃斷。淨熏習，盡",
    "T32n1667_001:0587b14": "於未來畢竟無斷，以真如法熏習故，妄心則",
    "T32n1667_001:0587b15": "滅、法身顯現，用熏習起故無有斷。",
    "T32n1667_001:0587b16": "復次真如自體相者，一切凡夫聲聞緣覺菩",
    "T32n1667_001:0587b17": "薩諸佛無有增減，非前際生非後際滅常恒",
    "T32n1667_001:0587b18": "究竟，從無始來本性具足一切功德，謂大智",
    "T32n1667_001:0587b19": "慧光明義、遍照法界義、如實了知義、本性清",
    "T32n1667_001:0587b20": "淨心義、常樂我淨義、寂靜不變自在義。如",
    "T32n1667_001:0587b21": "是等過恒沙數非同非異不思議佛法無有斷",
    "T32n1667_001:0587b22": "絕，依此義故名如來藏，亦名法身。",
    "T32n1667_001:0587b23": "問：上說真如離一切相，云何今說具足一切",
    "T32n1667_001:0587b24": "諸功德相？",
    "T32n1667_001:0587b25": "答：雖實具有一切功德，然無差別相，彼一切",
    "T32n1667_001:0587b26": "法皆同一味一真，離分別相無二性故。以依",
    "T32n1667_001:0587b27": "業識等生滅相，而立彼一切差別之相。此云",
    "T32n1667_001:0587b28": "何立？以一切法本來唯心實無分別，以不覺",
    "T32n1667_001:0587b29": "故分別心起見有境界，名為無明。心性本淨",
    "T32n1667_001:0587c01": "無明不起，即於真如立大智慧光明義。若心",
    "T32n1667_001:0587c02": "性見境則有不見之相，心性無見則無不見，",
    "T32n1667_001:0587c03": "即於真如立遍照法界義。若心有動則非真",
    "T32n1667_001:0587c04": "了知，非本性清淨、非常樂我淨、非寂靜，是變",
    "T32n1667_001:0587c05": "異不自在，由是具起過於恒沙虛妄雜染。以",
    "T32n1667_001:0587c06": "心性無動故，即立真實了知義，乃至過於恒",
    "T32n1667_001:0587c07": "沙清淨功德相義。若心有起、見有餘境可分別",
    "T32n1667_001:0587c08": "求，則於內法有所不足。以無邊功德即一心",
    "T32n1667_001:0587c09": "自性，不見有餘法而可更求，是故滿足過於",
    "T32n1667_001:0587c10": "恒沙非異非一不可思議諸佛之法無有斷",
    "T32n1667_001:0587c11": "絕，故說真如名如來藏，亦復名為如來法身。",
    "T32n1667_001:0587c12": "復次真如用者，謂一切諸佛在因地時發大",
    "T32n1667_001:0587c13": "慈悲，修行諸度四攝等行，觀物同己普皆救",
    "T32n1667_001:0587c14": "脫，盡未來際不限劫數，如實了知自他平等，",
    "T32n1667_001:0587c15": "而亦不取眾生之相。以如是大方便智，滅無",
    "T32n1667_001:0587c16": "始無明、證本法身，任運起於不思議業種種",
    "T32n1667_001:0587c17": "自在差別作用，周遍法界與真如等，而亦無",
    "T32n1667_001:0587c18": "有用相可得。何以故？一切如來唯是法身，第",
    "T32n1667_001:0587c19": "一義諦無有世諦境界作用，但隨眾生見聞",
    "T32n1667_001:0587c20": "等故而有種種作用不同。",
    "T32n1667_001:0587c21": "此用有二，一依分別事識，謂凡夫二乘心所",
    "T32n1667_001:0587c22": "見者是名化身，此人不知轉識影現，見從外",
    "T32n1667_001:0587c23": "來取色分限，然佛化身無有限量；二依業識，",
    "T32n1667_001:0587c24": "謂諸菩薩從初發心乃至菩薩究竟地心所見",
    "T32n1667_001:0587c25": "者名受用身，身有無量色、色有無量相、相有",
    "T32n1667_001:0587c26": "無量好，所住依果亦具無量功德莊嚴，隨所",
    "T32n1667_001:0587c27": "應見無量無邊無際無斷，非於心外如是而",
    "T32n1667_001:0587c28": "見。此諸功德皆因波羅蜜等無漏行熏及不",
    "T32n1667_001:0587c29": "思議熏之所成就，具無邊喜樂功德相故亦",
    "T32n1667_001:0588a01": "名報身。又凡夫等所見是其麁用，隨六趣異",
    "T32n1667_001:0588a02": "種種差別，無有無邊功德樂相，名為化身。初",
    "T32n1667_001:0588a03": "行菩薩見中品用，以深信真如故得少分見，",
    "T32n1667_001:0588a04": "知如來身無去無來無有斷絕，唯心影現不",
    "T32n1667_001:0588a05": "離真如。然此菩薩猶未能離微細分別，以未",
    "T32n1667_001:0588a06": "入法身位故。淨心菩薩見微細用，如是轉勝",
    "T32n1667_001:0588a07": "乃至菩薩究竟地中見之方盡。此微細用是",
    "T32n1667_001:0588a08": "受用身，以有業識見受用身，若離業識則無",
    "T32n1667_001:0588a09": "可見。一切如來皆是法身，無有彼此差別色",
    "T32n1667_001:0588a10": "相，互相見故。問：若佛法身無有種種差別色",
    "T32n1667_001:0588a11": "相，云何能現種種諸色？",
    "T32n1667_001:0588a12": "答：以法身是色實體故，能現種種色。謂從本",
    "T32n1667_001:0588a13": "已來色心無二，以色本性即心自性，說名智",
    "T32n1667_001:0588a14": "身；以心本性即色自性，說名法身。依於法身，",
    "T32n1667_001:0588a15": "一切如來所現色身遍一切處無有間斷，十",
    "T32n1667_001:0588a16": "方菩薩隨所堪任、隨所願樂，見無量受用身、",
    "T32n1667_001:0588a17": "無量莊嚴土各各差別，不相障礙無有斷絕。",
    "T32n1667_001:0588a18": "此所現色身，一切眾生心意識不能思量，以",
    "T32n1667_001:0588a19": "是真如自在甚深用故。",
    "T32n1667_001:0588a20": "復次為令眾生從心生滅門入真如門故，",
    "T32n1667_001:0588a21": "令觀色等相皆不成就。云何不成就？謂分析",
    "T32n1667_001:0588a22": "麁色漸至微塵，復以方分析此微塵。是故若",
    "T32n1667_001:0588a23": "麁若細一切諸色，唯是妄心分別影像實無",
    "T32n1667_001:0588a24": "所有。推求餘蘊漸至剎那，求此剎那相，別非",
    "T32n1667_001:0588a25": "一無為之法，亦復如是，離於法界終不可得。",
    "T32n1667_001:0588a26": "如是十方一切諸法應知悉然。猶如迷人謂",
    "T32n1667_001:0588a27": "東為西，方實不轉。眾生亦爾，無明迷故謂心",
    "T32n1667_001:0588a28": "為動，而實不動。若知動心，即不生滅，即得入",
    "T32n1667_001:0588a29": "於真如之門。",
    "T32n1667_001:0588b01": "大乘起信論卷上"
}