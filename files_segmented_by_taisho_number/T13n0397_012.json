{
    "T13n0397_012:0074c13": "大方等大集經卷第十二",
    "T13n0397_012:0074c15": "北涼天竺三藏曇無讖譯",
    "T13n0397_012:0074c16": "6 無言菩薩品無言菩薩品第六",
    "T13n0397_012:0074c17": "爾時，世尊故在欲色二界中間大寶坊中，與",
    "T13n0397_012:0074c18": "諸大眾圍繞說法。時王舍城師子將軍家產",
    "T13n0397_012:0074c19": "一子。當其生時，虛空之中多有諸天作如是",
    "T13n0397_012:0074c20": "言：「童子！當應念法思惟於法，凡所發言莫說",
    "T13n0397_012:0074c21": "世事，常當頒宣出世之法，常當守口慎言",
    "T13n0397_012:0074c22": "少語，莫於世事起諸覺觀，當依於義莫依文",
    "T13n0397_012:0074c23": "字。」爾時，童子聞是語已，不復涕泣無嬰兒相，",
    "T13n0397_012:0074c24": "乃至七日色貌和悅，見人歡喜目未曾眴。是",
    "T13n0397_012:0074c25": "時有人語其父母：「是兒不祥，不應畜養。何以",
    "T13n0397_012:0074c26": "故？瘖無聲故。」父母答言：「是兒雖復瘖不出聲，",
    "T13n0397_012:0074c27": "然其身根具足無缺，當知是兒必有福德，非",
    "T13n0397_012:0074c28": "是不祥薄福之人。」因為立字，字曰無言。時無",
    "T13n0397_012:0074c29": "言童子漸漸長大如八歲兒，所遊方面人所",
    "T13n0397_012:0075a01": "樂見，隨有說法轉法輪處，樂往聽受口無所",
    "T13n0397_012:0075a02": "宣。爾時，無言童子以佛神力，與其父母眷屬",
    "T13n0397_012:0075a03": "宗親往寶坊所。到已，見佛心生歡喜，禮敬供",
    "T13n0397_012:0075a04": "養右繞三匝，合掌而立，并見十方諸來菩薩",
    "T13n0397_012:0075a05": "生大喜心。爾時，舍利弗白佛言：「世尊！師子",
    "T13n0397_012:0075a06": "將軍所生之子，身根具足而不能語，是何惡",
    "T13n0397_012:0075a07": "業因緣所致？」佛告舍利弗：「汝今不應作如是",
    "T13n0397_012:0075a08": "語輕是童子。何以故？是人即是大菩薩也，",
    "T13n0397_012:0075a09": "已於無量無邊佛所種諸善根，不退轉於菩",
    "T13n0397_012:0075a10": "提之道。是兒生時，多有諸天來誡勅之：『善",
    "T13n0397_012:0075a11": "哉！童子！當念正法思惟正法，無得宣說世間",
    "T13n0397_012:0075a12": "之事，常當頒宣出世之義，常當守口慎言少",
    "T13n0397_012:0075a13": "語，莫於世事起諸覺觀，當依於義莫依文字。』",
    "T13n0397_012:0075a14": "舍利弗！如是童子從天教誨，是故無語默然",
    "T13n0397_012:0075a15": "思惟獲得四禪。舍利弗！無言菩薩示如是身，",
    "T13n0397_012:0075a16": "則能調伏無量眾生，是故默然無所宣說。舍",
    "T13n0397_012:0075a17": "利弗！我今說是大集經典，無言菩薩當於此",
    "T13n0397_012:0075a18": "中能大利益無量眾生。」時無言菩薩以己願",
    "T13n0397_012:0075a19": "力、神通道力，令諸天、龍、夜叉、乾闥婆、阿修羅、",
    "T13n0397_012:0075a20": "迦樓羅、緊那羅、摩睺羅伽、比丘、比丘尼、優婆",
    "T13n0397_012:0075a21": "塞、優婆夷，各自見其右手之中有大蓮華猶",
    "T13n0397_012:0075a22": "如車輪，色香具足微妙第一人所樂見，一一",
    "T13n0397_012:0075a23": "華臺有一菩薩結加趺坐，三十二相八十種",
    "T13n0397_012:0075a24": "好莊嚴其身。爾時，無言菩薩現如是等大神",
    "T13n0397_012:0075a25": "通已，低頭合掌，作如是言：「南無佛陀！南無佛",
    "T13n0397_012:0075a26": "陀！」諸蓮花臺中一切菩薩，亦復如是，同作是",
    "T13n0397_012:0075a27": "言：「南無佛陀！南無佛陀！」發是言已，十恒河",
    "T13n0397_012:0075a28": "沙等世界大地六種震動，虛空諸天以妙香",
    "T13n0397_012:0075a29": "華種種伎樂供養於佛。爾時，無言以佛神力",
    "T13n0397_012:0075b01": "及己願力，與諸菩薩踊在虛空高七多羅樹，",
    "T13n0397_012:0075b02": "正向於佛而說偈言：",
    "T13n0397_012:0075b03": "「如來無色示現色，　　亦復於色無染著，",
    "T13n0397_012:0075b04": "若有眾生入佛法，　　云何當知真實色？",
    "T13n0397_012:0075b05": "非色聚中有如來，　　亦不離色有如來；",
    "T13n0397_012:0075b06": "如來已離諸色聚，　　哀愍眾生故示色。",
    "T13n0397_012:0075b07": "如來哀愍眾生故，　　以諸相好莊嚴色，",
    "T13n0397_012:0075b08": "實無色相為眾說，　　是故如來難思議。",
    "T13n0397_012:0075b09": "如來正法無文字，　　離文字已無有聲，",
    "T13n0397_012:0075b10": "無有文字無可說，　　甚深寂靜無有覺。",
    "T13n0397_012:0075b11": "如佛先在菩提樹，　　所覺諸法亦如是，",
    "T13n0397_012:0075b12": "此法無字無音聲，　　亦無造作無可說。",
    "T13n0397_012:0075b13": "如是諸法無相貌，　　亦以遠離一切相，",
    "T13n0397_012:0075b14": "一切諸法若無相，　　如來云何而演說？",
    "T13n0397_012:0075b15": "如來具足大慈悲，　　是故憐愍為利益，",
    "T13n0397_012:0075b16": "不可說法而演說，　　亦知真實不可說。",
    "T13n0397_012:0075b17": "如來了知不可說，　　亦知音聲性空寂，",
    "T13n0397_012:0075b18": "真實了知一切義，　　是故名佛真實覺。",
    "T13n0397_012:0075b19": "所說之法名世諦，　　如來真實覺知之，",
    "T13n0397_012:0075b20": "世諦不出無有性，　　不可造作無有期。",
    "T13n0397_012:0075b21": "真實無有色相貌，　　為眾故示種種色，",
    "T13n0397_012:0075b22": "知法無法無上尊，　　為眾生故而演說。",
    "T13n0397_012:0075b23": "我初生時受天語，　　是故默然無所說，",
    "T13n0397_012:0075b24": "至心念法思惟法，　　是故不見色與聲。",
    "T13n0397_012:0075b25": "若得入於深法界，　　爾時則無色聲等，",
    "T13n0397_012:0075b26": "若能遠離於心業，　　即得遠離於口業。",
    "T13n0397_012:0075b27": "無有言說即是語，　　雖復言說亦無語，",
    "T13n0397_012:0075b28": "語亦非作亦非說，　　言語本性寂靜故。",
    "T13n0397_012:0075b29": "我今至心念菩提，　　亦復至心修其道，",
    "T13n0397_012:0075c01": "我今說是無上語，　　亦當定得真實道。",
    "T13n0397_012:0075c02": "我心不得菩提道，　　口及口行亦不得，",
    "T13n0397_012:0075c03": "無上菩提即是空，　　其性本來常寂靜。",
    "T13n0397_012:0075c04": "如菩提性聲亦爾，　　不見不取法性故，",
    "T13n0397_012:0075c05": "我聲如是不可見，　　所求菩提亦如是。",
    "T13n0397_012:0075c06": "為菩提故有修行，　　是行亦無所至處，",
    "T13n0397_012:0075c07": "是行如是無至處，　　是故菩提處非處。",
    "T13n0397_012:0075c08": "六波羅蜜如菩提，　　一切善法亦如是，",
    "T13n0397_012:0075c09": "一切語言無語言，　　於無語中能說語。",
    "T13n0397_012:0075c10": "若有惠施妙音聲，　　惠施之主及財物，",
    "T13n0397_012:0075c11": "如是等施即菩提，　　一切皆悉不可說。",
    "T13n0397_012:0075c12": "若是布施可口說，　　菩提體亦應可說，",
    "T13n0397_012:0075c13": "菩提之性如虛空，　　一切音聲亦如是。",
    "T13n0397_012:0075c14": "若有心能真實知，　　知已亦能宣說聲，",
    "T13n0397_012:0075c15": "隨知是聲而處滅，　　即是菩提真實相。",
    "T13n0397_012:0075c16": "若能遠身口意業，　　一切煩惱亦復然，",
    "T13n0397_012:0075c17": "即是一切波羅蜜，　　如來所說實法性。",
    "T13n0397_012:0075c18": "惠施不在菩提中，　　菩提不在惠施中，",
    "T13n0397_012:0075c19": "如是二法即音聲，　　亦無所住無至處。",
    "T13n0397_012:0075c20": "若有能知如是等，　　即是真實大菩薩，",
    "T13n0397_012:0075c21": "若於施時不生慢，　　即是無上大施主。",
    "T13n0397_012:0075c22": "護持禁戒即是聲，　　無有形色無至處，",
    "T13n0397_012:0075c23": "諸法不生及不滅，　　即是無上持戒相。",
    "T13n0397_012:0075c24": "如是禁戒無能作，　　亦復無身口意業，",
    "T13n0397_012:0075c25": "若不出滅不造作，　　云何可說是禁戒？",
    "T13n0397_012:0075c26": "為流布故出音聲，　　眾生立名名禁戒。",
    "T13n0397_012:0075c27": "如諸禁戒聲亦爾，　　如是二法俱無漏。",
    "T13n0397_012:0075c28": "口之所說為戒故，　　而設種種諸莊嚴，",
    "T13n0397_012:0075c29": "音聲實無諸莊嚴，　　真實知之無所有。",
    "T13n0397_012:0076a01": "身業口業及心業，　　能迴此戒向菩提，",
    "T13n0397_012:0076a02": "禁戒音聲及菩提，　　如是二法如虛空。",
    "T13n0397_012:0076a03": "若有能作如是知，　　是人即行戒行處，",
    "T13n0397_012:0076a04": "即能得到戒彼岸，　　彼處甚深難得見。",
    "T13n0397_012:0076a05": "說忍音聲即是空，　　空性無處無造作，",
    "T13n0397_012:0076a06": "忍辱與空是二法，　　無有差別如虛空。",
    "T13n0397_012:0076a07": "忍辱之聲非色作，　　不可覩見無處所，",
    "T13n0397_012:0076a08": "若有修集平等心，　　即是忍之真實相。",
    "T13n0397_012:0076a09": "忍辱雖復念念滅，　　而與色身常共行，",
    "T13n0397_012:0076a10": "一切文字皆無漏，　　眾生立名名忍辱。",
    "T13n0397_012:0076a11": "若有能調身口意，　　即是無上之忍辱，",
    "T13n0397_012:0076a12": "若有能忍忍辱者，　　是亦即是無上忍。",
    "T13n0397_012:0076a13": "若有眾生碎其身，　　節節壞末如胡麻，",
    "T13n0397_012:0076a14": "觀身猶如乾草木，　　是則名之為身忍。",
    "T13n0397_012:0076a15": "若聞惡口罵詈時，　　其心不動如法住，",
    "T13n0397_012:0076a16": "觀察音聲如虛空，　　即是無上之口忍。",
    "T13n0397_012:0076a17": "若能通達煩惱因，　　遠離一切諸煩惱，",
    "T13n0397_012:0076a18": "是則名之為心忍，　　不為一切煩惱污。",
    "T13n0397_012:0076a19": "如忍即是菩提性，　　身口意業亦如是，",
    "T13n0397_012:0076a20": "若能迴是向菩提，　　是則名為得菩提。",
    "T13n0397_012:0076a21": "若有眾生勤精進，　　上中下等及麁細，",
    "T13n0397_012:0076a22": "於無量劫修集之，　　無所獲得無畢竟。",
    "T13n0397_012:0076a23": "若不獲得精進者，　　是故菩提名無得，",
    "T13n0397_012:0076a24": "若能不得一切法，　　即是無上勤精進。",
    "T13n0397_012:0076a25": "若有如是精進者，　　不增不減如虛空，",
    "T13n0397_012:0076a26": "如是即是大菩薩，　　勤行精進無所畏。",
    "T13n0397_012:0076a27": "一切諸禪無有聚，　　無有造作無至處，",
    "T13n0397_012:0076a28": "若有思惟一切法，　　即是真禪波羅蜜。",
    "T13n0397_012:0076a29": "遠離一切諸惡色，　　惡身惡口亦復然，",
    "T13n0397_012:0076b01": "能焦一切諸煩惱，　　即是真禪波羅蜜。",
    "T13n0397_012:0076b02": "若能觀心真實性，　　一切法中亦不見，",
    "T13n0397_012:0076b03": "若能無心遠離心，　　即是真禪波羅蜜。",
    "T13n0397_012:0076b04": "若能觀心及菩提，　　即是無上真實見，",
    "T13n0397_012:0076b05": "若有如是真實見，　　獲得菩提不為難。",
    "T13n0397_012:0076b06": "若能知見無文字，　　一切諸法無生滅，",
    "T13n0397_012:0076b07": "若作如是觀見者，　　是即名為大智慧。",
    "T13n0397_012:0076b08": "雖復口說於智慧，　　智慧亦不住口聲，",
    "T13n0397_012:0076b09": "若知口聲實無聲，　　即是智慧之真性。",
    "T13n0397_012:0076b10": "若法無有此彼住，　　中間亦復無住處，",
    "T13n0397_012:0076b11": "一切法性無住處，　　即是無上大智慧。",
    "T13n0397_012:0076b12": "無有文字無有行，　　無有相貌無有性，",
    "T13n0397_012:0076b13": "無有取捨等二相，　　是名無上大智者。",
    "T13n0397_012:0076b14": "若觀一切波羅蜜，　　其性平等如虛空，",
    "T13n0397_012:0076b15": "是即名為無平等，　　能觀一切法平等。",
    "T13n0397_012:0076b16": "若能平等一切法，　　亦能觀於眾生等，",
    "T13n0397_012:0076b17": "悉能等觀一切佛，　　所得智慧無平等。",
    "T13n0397_012:0076b18": "若諸菩薩有智者，　　能觀如是無等法，",
    "T13n0397_012:0076b19": "即得無上菩提果，　　猶如先佛之所得。」",
    "T13n0397_012:0076b20": "無言菩薩說是偈時，萬二千那由他眾生發",
    "T13n0397_012:0076b21": "阿耨多羅三藐三菩提心，六萬菩薩得無生",
    "T13n0397_012:0076b22": "忍。時華臺中諸菩薩等，悉從座起頭面禮佛，",
    "T13n0397_012:0076b23": "以妙蓮華恭敬供養無言菩薩，口宣是言：「我",
    "T13n0397_012:0076b24": "是知恩，我今報恩。」時舍利弗言：「世尊！如是菩",
    "T13n0397_012:0076b25": "薩何因緣故，發如是言：『我是知恩、我今報恩。』」",
    "T13n0397_012:0076b26": "佛言：「舍利弗！如是菩薩皆悉因於無言菩薩",
    "T13n0397_012:0076b27": "發菩提心，是故說言：『我是知恩、我今報恩。』今",
    "T13n0397_012:0076b28": "復因於無言菩薩聽受如是大集經典，并來",
    "T13n0397_012:0076b29": "覩見供養於我。」爾時，無言菩薩白佛言：「世",
    "T13n0397_012:0076c01": "尊！我有所疑今欲啟請，唯願如來哀愍聽許。」",
    "T13n0397_012:0076c02": "佛言：「善男子！隨意致問當為汝說。」時舍利弗",
    "T13n0397_012:0076c03": "語無言菩薩：「仁者！若無言語，云何得問？」「大",
    "T13n0397_012:0076c04": "德！一切諸法，皆悉無言、無字、無說。何以故？一",
    "T13n0397_012:0076c05": "切眾生性無言故，以覺觀故而有聲出。若無",
    "T13n0397_012:0076c06": "覺觀，云何有聲？云何可說？云何有字？「大德！",
    "T13n0397_012:0076c07": "夫覺觀中無字無聲，離於覺觀亦無聲字，覺",
    "T13n0397_012:0076c08": "觀之體即非覺觀。我作文字亦不覺觀，我因",
    "T13n0397_012:0076c09": "覺觀有大功德，若能觀於如是深法，是則",
    "T13n0397_012:0076c10": "名為十二因緣。若從緣生即是空寂則無定",
    "T13n0397_012:0076c11": "相，若有如是真實知者，即是真實知於法性。",
    "T13n0397_012:0076c12": "「大德！諸法悉從因緣和合，而和合中實無作",
    "T13n0397_012:0076c13": "者生者出者，是故諸法無主、無音、無聲、無心，",
    "T13n0397_012:0076c14": "無有覺觀、非無覺觀。何以故？顛倒因緣而有",
    "T13n0397_012:0076c15": "出滅。是故若有問者、聽者及解說者，不合不",
    "T13n0397_012:0076c16": "散一相無相。「大德！夫問難者即是大悲，我",
    "T13n0397_012:0076c17": "有大悲是故問佛。如是問者即是悲問，非口",
    "T13n0397_012:0076c18": "問也。夫口問者，是聲聞問，聲聞著聲故名聲",
    "T13n0397_012:0076c19": "聞，菩薩普悲故無口問。」舍利弗言：「善男子！",
    "T13n0397_012:0076c20": "若一切法性無定者，一切眾生性亦無定，若",
    "T13n0397_012:0076c21": "無定者，菩薩為誰而修悲心。」「大德！若諸眾生",
    "T13n0397_012:0076c22": "有定性者，一切菩薩終不修悲，一切眾生實",
    "T13n0397_012:0076c23": "非眾生，以顛倒故作眾生想，是故菩薩修集",
    "T13n0397_012:0076c24": "悲心，為壞顛倒宣說無我。大德！菩薩摩訶薩",
    "T13n0397_012:0076c25": "不為壞有而說正法，不為壞我壽命士夫而",
    "T13n0397_012:0076c26": "修慈悲宣說正法，為知真實深法界故而宣",
    "T13n0397_012:0076c27": "說法。真法界者，即空三昧無相無願。」舍利弗",
    "T13n0397_012:0076c28": "言：「善哉，善哉！善男子！我亦如是真實了知，",
    "T13n0397_012:0076c29": "所以相問試汝智耳，為令佛法增長故問，為",
    "T13n0397_012:0077a01": "欲利益眾生故問。」爾時，無言菩薩白佛言：「世",
    "T13n0397_012:0077a02": "尊！如經中說有二因緣能生正見，所謂聞聲",
    "T13n0397_012:0077a03": "及善思惟。唯願哀愍為諸菩薩廣宣說之，云",
    "T13n0397_012:0077a04": "何聞聲及善思惟生於正見？」佛言：「善男子！至",
    "T13n0397_012:0077a05": "心諦聽，吾當為汝分別解說。「善男子！為菩提",
    "T13n0397_012:0077a06": "心而聽法者即是聞聲，至心憶念菩提之心",
    "T13n0397_012:0077a07": "是善思惟，觀菩提心是名正見。「復次，善男子！",
    "T13n0397_012:0077a08": "為菩提道而聽法者是名聞聲。不遠離道是",
    "T13n0397_012:0077a09": "善思惟，如法而住是名正見。為調伏心而聽",
    "T13n0397_012:0077a10": "法者是名聞聲。遠離惡心是善思惟，獲得善",
    "T13n0397_012:0077a11": "心是名正見。為嚴善法而聽法者是名聞聲，",
    "T13n0397_012:0077a12": "修集莊嚴是善思惟，願向菩提是名正見。為",
    "T13n0397_012:0077a13": "聽善法是名聞聲，增長善法名善思惟，願向",
    "T13n0397_012:0077a14": "菩提是名正見。為聽惠施是名聞聲，能捨一",
    "T13n0397_012:0077a15": "切是善思惟，不求果報是名正見。為聽戒聚",
    "T13n0397_012:0077a16": "是名聞聲，至心護戒名善思惟，願向菩提是",
    "T13n0397_012:0077a17": "名正見。為聽法忍是名聞聲，打罵不報是善",
    "T13n0397_012:0077a18": "思惟，願向菩提是名正見。為聽精進是名聞",
    "T13n0397_012:0077a19": "聲，破壞懈怠是善思惟，願向菩提是名正見。",
    "T13n0397_012:0077a20": "為聽三昧是名聞聲，能淨身心是善思惟，願",
    "T13n0397_012:0077a21": "向菩提是名正見。為聽智聚是名聞聲，聞已",
    "T13n0397_012:0077a22": "正觀是善思惟，願向菩提是名正見。聽四攝",
    "T13n0397_012:0077a23": "法是名聞聲，攝取眾生是善思惟，知是攝法",
    "T13n0397_012:0077a24": "無取無作空無所有是名正見。聽五通法是",
    "T13n0397_012:0077a25": "名聞聲，得身心輕名善思惟，願向菩提是名",
    "T13n0397_012:0077a26": "正見。聽四無礙是名聞聲，修集無礙是善思",
    "T13n0397_012:0077a27": "惟，願向菩提是名正見。聽四依法是名聞聲，",
    "T13n0397_012:0077a28": "勤修四依名善思惟，願向菩提是名正見。聽",
    "T13n0397_012:0077a29": "三十七品是名聞聲；若聞演說四念則是",
    "T13n0397_012:0077b01": "念處，說於捨離謂四正勤處、說於定聚謂四",
    "T13n0397_012:0077b02": "如意、說無所畏謂諸根處、說無能壞謂諸力",
    "T13n0397_012:0077b03": "處、說離煩惱謂七覺分、說真知法謂八正道，",
    "T13n0397_012:0077b04": "是善思惟；不著斷常，以如是道願向菩提是",
    "T13n0397_012:0077b05": "名正見。「聽四諦法是名聞聲，知苦離集證滅",
    "T13n0397_012:0077b06": "修道是善思惟，見如是法不生不滅是名正",
    "T13n0397_012:0077b07": "見。聽三解脫是名聞聲；信空三昧，不畏無相，",
    "T13n0397_012:0077b08": "不疑無願，是善思惟；以如是法願向菩提名",
    "T13n0397_012:0077b09": "為正見；修空三昧調心明見，修集無相為除",
    "T13n0397_012:0077b10": "覺觀，修集無願為求諸有，是名正見。聽發",
    "T13n0397_012:0077b11": "心法是名聞聲，修菩提道是善思惟，其心不",
    "T13n0397_012:0077b12": "退是名正見。得善知識是名聞聲，供養親近",
    "T13n0397_012:0077b13": "名善思惟，受其教誨是名正見。聽於法界是",
    "T13n0397_012:0077b14": "名聞聲，觀於法界是善思惟，如法而住是名",
    "T13n0397_012:0077b15": "正見。見佛、世尊名為聞聲，念諸菩薩名善思",
    "T13n0397_012:0077b16": "惟，得畢竟道是名正見。初聽八萬四千法聚",
    "T13n0397_012:0077b17": "是名聞聲，觀諸眾生如是行處是名思惟，調",
    "T13n0397_012:0077b18": "伏八萬四千諸根是名正見。「善男子！隨何因",
    "T13n0397_012:0077b19": "緣能生善法，是名聞聲；聞已不離諸善因緣，",
    "T13n0397_012:0077b20": "名善思惟；以如是法願向菩提，是名正見。「善",
    "T13n0397_012:0077b21": "男子！如是二法無有差別，謂善思惟及以正",
    "T13n0397_012:0077b22": "見。何以故？一切諸法平等無二，是善思惟能",
    "T13n0397_012:0077b23": "觀平等，是正見故。無增減者，即是正見。無取",
    "T13n0397_012:0077b24": "捨者，即是正見。無作作者，即是正見。無覺觀",
    "T13n0397_012:0077b25": "者，即是正見。無念念處，即是正見。無作無思，",
    "T13n0397_012:0077b26": "即是正見。無一無二，即是正見。「一門、一味、一",
    "T13n0397_012:0077b27": "乘、一行，其性是一。無諸煩惱憍慢等結，無聞",
    "T13n0397_012:0077b28": "無說無垢無淨，法界之性不可分別，如如不",
    "T13n0397_012:0077b29": "動三世平等。無我我所，無有眾生壽命士夫，",
    "T13n0397_012:0077c01": "無字無聲，不可宣說，不知不見，一切法中",
    "T13n0397_012:0077c02": "得知足心，遠離諸相，斷一切喜覺觀屋宅，乃",
    "T13n0397_012:0077c03": "至讚佛不生佛相。若入定時，觀如是等甚深",
    "T13n0397_012:0077c04": "法界，名善思惟。從定起已為諸眾生，宣說如",
    "T13n0397_012:0077c05": "是甚深法界，是名正見。」說是法時，十千菩薩",
    "T13n0397_012:0077c06": "得是正見。",
    "T13n0397_012:0077c07": "爾時，舍利弗語無言菩薩言：「善男子！從誰聞",
    "T13n0397_012:0077c08": "法而得正見？」無言菩薩言：「大德！若有不得去、",
    "T13n0397_012:0077c09": "來、現在菩提心者，我從彼聞而得正見。觀三",
    "T13n0397_012:0077c10": "世等一切法等，於一切法不生覺觀，其心不",
    "T13n0397_012:0077c11": "住有為無為。遠離一切眾生之相，而為眾生",
    "T13n0397_012:0077c12": "修諸苦行，亦復遠離二種之相；一、眾生相；二",
    "T13n0397_012:0077c13": "者、心相。遠離二節知實法性，實法性者無有",
    "T13n0397_012:0077c14": "有有，通達一切諸佛深法，不生憍慢自言我",
    "T13n0397_012:0077c15": "知。「大德！我從是人聽受正法，是人亦不宣說",
    "T13n0397_012:0077c16": "一字，亦令一切而樂聞之。知法真實不可宣",
    "T13n0397_012:0077c17": "說，為眾生故而宣說之；出於世間不為世污，",
    "T13n0397_012:0077c18": "畢竟修集無有能知修與不修，我從是人聞",
    "T13n0397_012:0077c19": "受正法。住於法性於眾生性不生分別，觀眾",
    "T13n0397_012:0077c20": "生性法性空性皆悉平等，我於如是人邊聞",
    "T13n0397_012:0077c21": "法。是人不坐菩提樹下，不起、不行、不眠、不臥、",
    "T13n0397_012:0077c22": "不睡、不寤而得菩提。得菩提已，終不作相言",
    "T13n0397_012:0077c23": "得菩提，一切眾生亦不知彼獲得菩提，無得",
    "T13n0397_012:0077c24": "乃得故無得相。「大德！夫正法者無有光明，無",
    "T13n0397_012:0077c25": "光明者即無處所，無處所者即是無身，無身",
    "T13n0397_012:0077c26": "者即是無畏，無畏者即是不出，不出者即是",
    "T13n0397_012:0077c27": "不生，不生者即是不滅，不滅者即是不著，不",
    "T13n0397_012:0077c28": "著者即是不動，不動者即是不變，不變者即",
    "T13n0397_012:0077c29": "無駃無闇，無駃無闇即無覺觀，無覺觀者即",
    "T13n0397_012:0078a01": "是無世，無世者即是無器，無器者即是無貪，",
    "T13n0397_012:0078a02": "無貪者即是性淨，性淨者不合煩惱，不合煩",
    "T13n0397_012:0078a03": "惱者即不顛倒，不顛倒者即是平等，平等",
    "T13n0397_012:0078a04": "者即是真實，真實者不生不滅，不生不滅者",
    "T13n0397_012:0078a05": "名從因緣，從因緣者即不去來，不去來者即",
    "T13n0397_012:0078a06": "無境界，無境界者即是無句，無句者即是不",
    "T13n0397_012:0078a07": "狂，不狂者即是無聞，無聞者即是無作，無",
    "T13n0397_012:0078a08": "作者即是無住，無住者即是無字，無字者即",
    "T13n0397_012:0078a09": "是無相，無相者即是過於心意識句，過心意",
    "T13n0397_012:0078a10": "識即是寂靜，寂靜者即是無熱，無熱者即是",
    "T13n0397_012:0078a11": "無瞋，無瞋者即畢竟，畢竟者即是無有，無有",
    "T13n0397_012:0078a12": "者即是涅槃，是名為法。大德！即是正法，即是",
    "T13n0397_012:0078a13": "說法，即是聞法，即是正見。「大德！夫正見者",
    "T13n0397_012:0078a14": "不見於身，身行病行，不見於見，不生貪著，",
    "T13n0397_012:0078a15": "不覺不觀，是名佛法聖見、正見。「復次，大德！觀",
    "T13n0397_012:0078a16": "無明愛與解脫等無有差別，是名正見。如是",
    "T13n0397_012:0078a17": "見已不著不取，是名聖見。「復次，大德！觀貪",
    "T13n0397_012:0078a18": "恚癡、空無相願平等無二，不見於相，見無相",
    "T13n0397_012:0078a19": "相，是名聖見。不觀一二，等一切法，名聖正見。",
    "T13n0397_012:0078a20": "「復次，大德！若能觀我及眾生等，眾生等故如",
    "T13n0397_012:0078a21": "來平等，如來等故佛法平等，佛法等故聖眾",
    "T13n0397_012:0078a22": "平等，聖眾等故大慈平等，慈平等故虛空平",
    "T13n0397_012:0078a23": "等，以不住住如是平等，名聖正見。「大德！如一",
    "T13n0397_012:0078a24": "切法，聲亦如是；如聲，即是聖見、即是正見。大",
    "T13n0397_012:0078a25": "德！聖正見者亦無生出，若無生出從誰聽法？」",
    "T13n0397_012:0078a26": "舍利弗言：「如我解仁所說義者，一切諸法無",
    "T13n0397_012:0078a27": "所語言。」「大德！如是，如是！一切諸法實無言",
    "T13n0397_012:0078a28": "語。」「善男子！若言如來成就功德，如是言中得",
    "T13n0397_012:0078a29": "何等罪？」「大德！若如是說，當知是人有大過",
    "T13n0397_012:0078b01": "咎。何以故？如來功德不決定故。所以者何？",
    "T13n0397_012:0078b02": "無福無罪故名如來。若觀如來有功德者，是",
    "T13n0397_012:0078b03": "名為欲。夫有欲者即是大欲，有欲大欲即是",
    "T13n0397_012:0078b04": "過咎。」「善男子！云何得名無過咎耶？」「大德！如",
    "T13n0397_012:0078b05": "第五大，如第七情，如十九界，無出無入、無生",
    "T13n0397_012:0078b06": "無滅，無有造作、無心意識，乃名無過。若有知",
    "T13n0397_012:0078b07": "見遠離證修，是名罪過。若有諸界是名罪過，",
    "T13n0397_012:0078b08": "若無諸界是名無過。」",
    "T13n0397_012:0078b09": "爾時，佛讚無言菩薩言：「善哉，善哉！善男子！如",
    "T13n0397_012:0078b10": "汝所說即是善說。」說是法時，萬二千菩薩得",
    "T13n0397_012:0078b11": "無生法忍。無言菩薩復白佛言：「世尊！如佛所",
    "T13n0397_012:0078b12": "說，菩薩摩訶薩有四種力：所謂信力、進力、念",
    "T13n0397_012:0078b13": "力、慧力。唯願如來廣分別說，云何名為菩薩",
    "T13n0397_012:0078b14": "四力？」佛言：「善男子！至心諦聽吾亦當說。若",
    "T13n0397_012:0078b15": "有菩薩於佛正法深信順解，不作疑心，是名信",
    "T13n0397_012:0078b16": "力。若勤精進求於佛法，不休、不息、不生疑悔，",
    "T13n0397_012:0078b17": "是名進力。若有菩薩求於善法，得已不失念",
    "T13n0397_012:0078b18": "菩提心，所作善根願向菩提，是名念力。若",
    "T13n0397_012:0078b19": "有菩薩內自思惟不隨他語，了知法性，是名慧",
    "T13n0397_012:0078b20": "力。「復次，善男子！若有信心親近聖人，是名信",
    "T13n0397_012:0078b21": "力。若能供養如是聖人，是名進力。至心聽受",
    "T13n0397_012:0078b22": "聖人之言，是名念力。聞聖法已如法而住，是",
    "T13n0397_012:0078b23": "名慧力。「復次，善男子！信業果者，是名信力。",
    "T13n0397_012:0078b24": "既生信已不作諸惡，是名進力。過去善業現",
    "T13n0397_012:0078b25": "世猶增，是名念力。若知諸法有因有果，是名",
    "T13n0397_012:0078b26": "慧力。「復次，善男子！若信心法不可說者，是名",
    "T13n0397_012:0078b27": "信力。若因此信能調伏心，是名進力。若能至",
    "T13n0397_012:0078b28": "心，是名念力。觀法如幻，是名慧力。「復次，善男",
    "T13n0397_012:0078b29": "子！若見法空，是名信力。若斷邪見，是名進力。",
    "T13n0397_012:0078c01": "若見內外悉皆空寂不生怖畏，是名念力。若",
    "T13n0397_012:0078c02": "能觀見第一義空，是名慧力。「復次，善男子！若",
    "T13n0397_012:0078c03": "能觀見無相無願，是名信力。為他演說無相",
    "T13n0397_012:0078c04": "無願，是名進力。至心觀察無相無願，是名念",
    "T13n0397_012:0078c05": "力。了知是法不可宣說，是名慧力。「復次，善男",
    "T13n0397_012:0078c06": "子！能一切施不求果報，是名信力。施已不悔",
    "T13n0397_012:0078c07": "亦不休息常行不絕，是名進力。施時至心念",
    "T13n0397_012:0078c08": "於菩提發願迴向，是名念力。不觀財物受者",
    "T13n0397_012:0078c09": "施者及以果報，是名慧力。「復次，善男子！若有",
    "T13n0397_012:0078c10": "受持清淨禁戒不求果報，是名信力。不生煩",
    "T13n0397_012:0078c11": "惱毀壞禁戒，是名進力。如是淨戒至心護持",
    "T13n0397_012:0078c12": "願向菩提，是名念力。觀身口意如水中月響",
    "T13n0397_012:0078c13": "幻炎等，是名慧力。「復次，善男子！若有修行忍",
    "T13n0397_012:0078c14": "辱之法不求其果，是名信力。若有打罵能忍",
    "T13n0397_012:0078c15": "受之，是名進力。為忍辱故修集慈悲及不放",
    "T13n0397_012:0078c16": "逸願向菩提，是名念力。觀身口意都無所忍，",
    "T13n0397_012:0078c17": "是名慧力。「復次，善男子！若有了知勤精進故，",
    "T13n0397_012:0078c18": "得阿耨多羅三藐三菩提，非懈怠得，是名信",
    "T13n0397_012:0078c19": "力。若能調伏一切眾生，護持聽受供養正法，",
    "T13n0397_012:0078c20": "能為眾生趨走給使，能淨佛土，是名進力。能",
    "T13n0397_012:0078c21": "令眾生遠離懈怠，勤修精進願向菩提，是名",
    "T13n0397_012:0078c22": "念力。若修精進不增不減，是名慧力。「復次，善",
    "T13n0397_012:0078c23": "男子！若樂寂靜離說世事，是名信力。若住空",
    "T13n0397_012:0078c24": "寂獲得四禪及八解脫，是名進力。若於諸禪",
    "T13n0397_012:0078c25": "無有退失，是名念力。若觀諸禪無常苦無我，",
    "T13n0397_012:0078c26": "是名慧力。「復次，善男子！若聞一切諸波羅蜜",
    "T13n0397_012:0078c27": "三十七助菩提之法，信不生疑，是名信力。聞",
    "T13n0397_012:0078c28": "已轉為眾生演說，是名進力。心善思惟，是名",
    "T13n0397_012:0078c29": "念力。如法而住，是名慧力。「復次，善男子！為諸",
    "T13n0397_012:0079a01": "眾生修集慈心，是名信力。憐愍眾生令其離",
    "T13n0397_012:0079a02": "苦，是名進力。觀察法已心得大喜，是名念力。",
    "T13n0397_012:0079a03": "於怨親中其心平等，修集大捨，是名慧力。「復",
    "T13n0397_012:0079a04": "次，善男子！觀察是身無量眾惡之所成就，誑",
    "T13n0397_012:0079a05": "惑凡夫猶如幻相，是名信力。受死苦時專心",
    "T13n0397_012:0079a06": "繫念佛法僧寶不惜身命，是名進力。亦不生",
    "T13n0397_012:0079a07": "於諸惡之心、聲聞心、辟支佛心、貪心、瞋心、癡",
    "T13n0397_012:0079a08": "心、妬心、慳心、毀戒心，是名念力。若觀法界分",
    "T13n0397_012:0079a09": "別法界觀無礙智，亦知過去、未來、現在，是名",
    "T13n0397_012:0079a10": "慧力。「復次，善男子！喜者名信。不退轉者，名為",
    "T13n0397_012:0079a11": "精進。不狂亂者，名為念力。了了知者，名為慧",
    "T13n0397_012:0079a12": "力。「復次，善男子！以信力故，能有所作；以進",
    "T13n0397_012:0079a13": "力故，事得畢竟；以念力故，無所漏失；以慧力",
    "T13n0397_012:0079a14": "故，能如法說。「復次，善男子！觀疑網故，名為信",
    "T13n0397_012:0079a15": "力。遠離疑故，是名進力。更不生疑，是名念力。",
    "T13n0397_012:0079a16": "說能壞疑，是名慧力。「復次，善男子！信佛法者，",
    "T13n0397_012:0079a17": "是名信力。為菩提故而修行之，是名進力。得",
    "T13n0397_012:0079a18": "順忍故，是名念力。得無生忍，是名慧力。「善男",
    "T13n0397_012:0079a19": "子！信根信力無有差別，進根進力、念根念力、",
    "T13n0397_012:0079a20": "慧根慧力，亦復如是。」說是法時。百千菩薩得",
    "T13n0397_012:0079a21": "無生忍地，四萬二千眾生發阿耨多羅三藐",
    "T13n0397_012:0079a22": "三菩提心。",
    "T13n0397_012:0079a23": "是時，會中有一菩薩名曰蓮華，語無言菩薩",
    "T13n0397_012:0079a24": "言：「善男子！汝向問佛，佛即為汝分別解說，",
    "T13n0397_012:0079a25": "汝心喜耶？」無言菩薩言：「善男子！我亦不問、不",
    "T13n0397_012:0079a26": "聽一法，云何生喜？」蓮華菩薩言：「善男子！汝於",
    "T13n0397_012:0079a27": "佛所不聽法耶？」無言菩薩言：「諸佛、如來都無",
    "T13n0397_012:0079a28": "所說。我云何聽？何以故？我非法器故。」蓮華",
    "T13n0397_012:0079a29": "菩薩言：「汝今若非是法器者，是何等器？」無言",
    "T13n0397_012:0079b01": "菩薩言：「善男子！我身今者尚非法器，況復餘",
    "T13n0397_012:0079b02": "器！」蓮華菩薩言：「汝若非是真法器者，云何當",
    "T13n0397_012:0079b03": "得阿耨多羅三藐三菩提？」無言菩薩言：「善男",
    "T13n0397_012:0079b04": "子！阿耨多羅三藐三菩提亦非是器。善男子！",
    "T13n0397_012:0079b05": "若離佛法有菩提者，當知有器。一切佛法即",
    "T13n0397_012:0079b06": "是菩提，菩提即是佛法。善男子！是故我若遠",
    "T13n0397_012:0079b07": "離煩惱，不見佛法、不見菩提，煩惱菩提及以",
    "T13n0397_012:0079b08": "佛法無有差別。若煩惱中見菩提者，即是如",
    "T13n0397_012:0079b09": "見；若離煩惱見菩提者，是名倒見。」蓮華菩薩",
    "T13n0397_012:0079b10": "言：「善男子！云何名倒見？」「見我、壽命、士夫、摩納，",
    "T13n0397_012:0079b11": "離是之外別有貪欲瞋恚愚癡，是名倒見。一",
    "T13n0397_012:0079b12": "切法性及菩提性無有差別、無作無受，我性",
    "T13n0397_012:0079b13": "眾生、壽命、士夫、摩納，即是貪欲瞋恚愚癡，如",
    "T13n0397_012:0079b14": "是等法即是菩提，是名如見，即四大中及四",
    "T13n0397_012:0079b15": "大造求於菩提不餘處求。云何名求？求時不",
    "T13n0397_012:0079b16": "見一切諸物，不見者即是無處，無處者即是",
    "T13n0397_012:0079b17": "無住，無住者即是一切諸法之性，一切諸法若",
    "T13n0397_012:0079b18": "無性者即是實相，實相者非常非斷名畢竟",
    "T13n0397_012:0079b19": "節。若有能見如是等節，當知是人不流不散，",
    "T13n0397_012:0079b20": "不流不散即無生滅即是涅槃，即是實知一",
    "T13n0397_012:0079b21": "切諸法。若如是等得涅槃者，即是聖句入於",
    "T13n0397_012:0079b22": "涅槃。是故如來於經中說，自不調伏能調伏",
    "T13n0397_012:0079b23": "他，自不解脫能解脫他，自不寂靜能寂靜他，",
    "T13n0397_012:0079b24": "自不涅槃令他涅槃無有是處。若自調伏令",
    "T13n0397_012:0079b25": "他調伏，若自解脫令他解脫，若自寂靜令他",
    "T13n0397_012:0079b26": "寂靜，若自涅槃令他涅槃，斯有是處。「善男子！",
    "T13n0397_012:0079b27": "菩薩摩訶薩修菩提道，解了一切眾生所行。",
    "T13n0397_012:0079b28": "於諸法相及以法界不生分別，修行一切善法",
    "T13n0397_012:0079b29": "之時，亦不見有諸魔徒眾。雖求佛法不見求",
    "T13n0397_012:0079c01": "者，雖調眾生不見我人，雖行諸法煩惱不污，",
    "T13n0397_012:0079c02": "雖順世法世法不染，負五陰擔亦無住處，遠",
    "T13n0397_012:0079c03": "離諸界不動法界，修解脫法門不退善法，明",
    "T13n0397_012:0079c04": "見三界不雜煩惱，行檀波羅蜜不生憍慢，乃",
    "T13n0397_012:0079c05": "至般若波羅蜜亦復如是。隨一切行，實不行",
    "T13n0397_012:0079c06": "於一切諸行，若能修行如是等行，當知即是",
    "T13n0397_012:0079c07": "行菩提道。於菩提道及菩提行不生分別，若",
    "T13n0397_012:0079c08": "行如是菩提道行，於諸法中不見有我，無貪、",
    "T13n0397_012:0079c09": "無瞋、無親、無怨、無有障礙。若無障礙即無為",
    "T13n0397_012:0079c10": "行，若無為行即是真實大菩薩也。」蓮華菩薩",
    "T13n0397_012:0079c11": "言：「善男子！何因緣故名為菩薩？「善男子！能",
    "T13n0397_012:0079c12": "覺眾生所不覺者故名菩薩，能寤無明睡眠",
    "T13n0397_012:0079c13": "眾生故名菩薩，演說隨順菩提之法故名菩",
    "T13n0397_012:0079c14": "薩，能令眾生深樂寂靜是名菩薩。增長佛語",
    "T13n0397_012:0079c15": "竪正法幢護念聖眾，於菩提心無有動轉，不",
    "T13n0397_012:0079c16": "住聲聞辟支佛心，終不捨離至誠之心，發願",
    "T13n0397_012:0079c17": "畢竟能度未度、能解未解，為無依者而作歸",
    "T13n0397_012:0079c18": "依，能滅未滅、能調煩惱，不脫煩惱觀生死過",
    "T13n0397_012:0079c19": "亦求諸有。修空三昧不捨眾生，修集無想",
    "T13n0397_012:0079c20": "不捨菩提想，修集無願深樂諸有。雖樂佛法",
    "T13n0397_012:0079c21": "於貪無貪，知有為法多諸罪咎，而其內心不",
    "T13n0397_012:0079c22": "捨有為。雖離諸闇不得大明，得大智慧以為",
    "T13n0397_012:0079c23": "器鉀，深樂惠施嚴施瓔珞。淨佛世界具足淨",
    "T13n0397_012:0079c24": "戒，具足誓願具足忍辱，能調一切不忍眾生。",
    "T13n0397_012:0079c25": "勤修精進求無壞身，能壞欲界樂受下身，雖",
    "T13n0397_012:0079c26": "受諸有其心不悔，善知方便常自調伏求於",
    "T13n0397_012:0079c27": "菩提。為諸眾生修習慈心，為壞眾苦修集悲",
    "T13n0397_012:0079c28": "心，為調不調修習喜心，非畢竟捨修集捨心。",
    "T13n0397_012:0079c29": "「通達了了解甚深義，非諸聲聞緣覺境界，依",
    "T13n0397_012:0080a01": "於義、法、了義經、智不依世法，亦為眾生而作",
    "T13n0397_012:0080a02": "依止。為諸眾生莊嚴身口，如說而作莊嚴於",
    "T13n0397_012:0080a03": "心，為諸眾生莊嚴神通。利益眾生猶如大地，",
    "T13n0397_012:0080a04": "能淨一切猶如大水，燒諸煩惱猶如熾火，於",
    "T13n0397_012:0080a05": "法無礙猶如猛風，於法平等猶如虛空。得陀",
    "T13n0397_012:0080a06": "羅尼持一切門，樂說無礙令眾喜聞，至心念",
    "T13n0397_012:0080a07": "佛為淨心故，能大法施叚食施故。正命自活",
    "T13n0397_012:0080a08": "威儀清淨，修無諍三昧深樂寂靜，樂調眾生",
    "T13n0397_012:0080a09": "離說世語，見樂世者呵嘖教誨，具七種財其",
    "T13n0397_012:0080a10": "心柔軟，樂行惠施堅固不退，眷屬不壞親近",
    "T13n0397_012:0080a11": "善友，知恩報恩觀過去業。隨眾生意能壞疑",
    "T13n0397_012:0080a12": "心，觀察生死多諸過咎，所作至心解一切語，",
    "T13n0397_012:0080a13": "修集大乘不疑三乘，眾生樂見隨問而答，得",
    "T13n0397_012:0080a14": "無礙智諸佛所念。「時節語、不多語，光明清涼",
    "T13n0397_012:0080a15": "猶如秋月，善法具足猶如滿月，眾生樂見猶",
    "T13n0397_012:0080a16": "如明月，增長善法猶如初月，一味甘甜如",
    "T13n0397_012:0080a17": "月一味，觀一切法如水中月。清淨無垢如月",
    "T13n0397_012:0080a18": "無翳，易共語言諸根具足。於一切法猶如橋",
    "T13n0397_012:0080a19": "梁，能度眾生於四駃水，為諸眾生營作佛事，",
    "T13n0397_012:0080a20": "其心初不動菩薩界，以如是義故名菩薩。」爾",
    "T13n0397_012:0080a21": "時，蓮華菩薩白佛言：「世尊！無言菩薩作如是",
    "T13n0397_012:0080a22": "說，當知不久得阿耨多羅三藐三菩提，轉於",
    "T13n0397_012:0080a23": "無上法寶之輪。若有能信受持如是無言菩",
    "T13n0397_012:0080a24": "薩所說法者，亦復當得如是功德。」佛言：「善",
    "T13n0397_012:0080a25": "哉，善哉！善男子！如汝所說，無言菩薩得慧",
    "T13n0397_012:0080a26": "燈三昧，是故若欲於無量劫說一句義不可",
    "T13n0397_012:0080a27": "窮盡。」蓮華菩薩言：「世尊！唯願如來垂矜哀愍，",
    "T13n0397_012:0080a28": "增長眾生諸善法故，莊嚴無上大集經故，少",
    "T13n0397_012:0080a29": "為大眾開示如是慧燈三昧。若有智慧菩薩，",
    "T13n0397_012:0080b01": "聞已亦當獲得如是三昧，得已亦當疾得阿",
    "T13n0397_012:0080b02": "耨多羅三藐三菩提。」佛言：「善男子！至心諦聽，",
    "T13n0397_012:0080b03": "吾當為汝少分別說。言慧燈者即是智燈，智",
    "T13n0397_012:0080b04": "燈者即是破闇，無闇者即是破疑，破疑者即",
    "T13n0397_012:0080b05": "是慧燈，慧燈者即是諸法無二相也。「善男子！",
    "T13n0397_012:0080b06": "了了智，不疑智，不失智，不挽智，不隨智，無",
    "T13n0397_012:0080b07": "闇智，聖智，猛利智，捷疾智，分別智，廣大智，",
    "T13n0397_012:0080b08": "純一智，種種智，過去智，未來智，現在智，三",
    "T13n0397_012:0080b09": "世平等智，三界智，三解脫門智，三慧智，三",
    "T13n0397_012:0080b10": "寶智，三乘智，三眼智，三垢智，三滓智，三聚",
    "T13n0397_012:0080b11": "智，心意識智，陰入界智，因緣和合智，見畢",
    "T13n0397_012:0080b12": "竟智，如法界智，自相智，第一義智，方便智，",
    "T13n0397_012:0080b13": "一切聲語智，一切字智，無礙智，不壞智，能",
    "T13n0397_012:0080b14": "說法智，知下中上根智，無作無受智，一切呪",
    "T13n0397_012:0080b15": "智，一切醫智，一切世事智，莊嚴陀羅尼智，",
    "T13n0397_012:0080b16": "日月三昧智，入三昧智，聖智，聖三昧智，金剛",
    "T13n0397_012:0080b17": "三昧智，無諍三昧智，心等三昧智，壞魔三",
    "T13n0397_012:0080b18": "昧智，日光三昧智，無想三昧智，寶幢三昧智，",
    "T13n0397_012:0080b19": "一切法門三昧智，一切法器三昧智，無邊光",
    "T13n0397_012:0080b20": "三昧智，福德三昧智，無住三昧智，樂見三昧",
    "T13n0397_012:0080b21": "智，善見三昧智，無盡器三昧智，畢竟盡智，一",
    "T13n0397_012:0080b22": "切智，無動智，那羅延三昧智，一切見智，如是",
    "T13n0397_012:0080b23": "等六萬三昧門智，我於往昔見燃燈佛，即得",
    "T13n0397_012:0080b24": "如是諸三昧門，如是諸三昧門，一切悉是",
    "T13n0397_012:0080b25": "慧燈三昧之所攝持。「善男子！譬如日出能為",
    "T13n0397_012:0080b26": "四事：一者、有大光明；二者、除滅闇冥；三者、示",
    "T13n0397_012:0080b27": "種種色；四者、令諸眾生得造事業。菩薩摩訶",
    "T13n0397_012:0080b28": "薩住是三昧，亦復如是能為四事：一者、破壞一",
    "T13n0397_012:0080b29": "切煩惱闇冥；二者、出大慧光；三者、示諸眾生",
    "T13n0397_012:0080c01": "種種諸行；四者、開示眾生道非道等。「善男子！",
    "T13n0397_012:0080c02": "譬如淨寶之珠置之高幢，其明遍照四由延",
    "T13n0397_012:0080c03": "所，施諸眾生所須之物，而珠體相無有增減。",
    "T13n0397_012:0080c04": "慧燈三昧亦復如是，住是三昧菩薩摩訶薩，",
    "T13n0397_012:0080c05": "永斷一切煩惱習氣，淨戒、淨定、淨慧、淨身心、",
    "T13n0397_012:0080c06": "淨於方便、淨陀羅尼，修集大悲，放大光明，遍",
    "T13n0397_012:0080c07": "照無量諸佛世界，隨眾生意而作事業。菩薩",
    "T13n0397_012:0080c08": "雖作如是諸事，而其相性無有增減。「善男子！",
    "T13n0397_012:0080c09": "譬如虛空容受佛土無有障礙，亦不障礙一",
    "T13n0397_012:0080c10": "切雨渧風火水災，一切眾生無量無邊。善男",
    "T13n0397_012:0080c11": "子！慧燈三昧亦復如是，住是三昧諸菩薩等，",
    "T13n0397_012:0080c12": "為諸眾生說一切法無有障礙，方便教化一切",
    "T13n0397_012:0080c13": "眾生，為因力者演說方便，令其解脫調伏成",
    "T13n0397_012:0080c14": "熟，為邪定者方便演說令壞邪定，無善子者",
    "T13n0397_012:0080c15": "令種善子，無法器者令作法器，為法器者分",
    "T13n0397_012:0080c16": "別演說阿耨多羅三藐三菩提。求聲聞人，方",
    "T13n0397_012:0080c17": "便說法令其獲得四沙門果。求緣覺人，方便",
    "T13n0397_012:0080c18": "教誨令其獲得辟支佛道。復為方便說法漸",
    "T13n0397_012:0080c19": "進，令其悉發阿耨多羅三藐三菩提心住不",
    "T13n0397_012:0080c20": "退地。通達八萬四千法聚，為壞眾生疑網心",
    "T13n0397_012:0080c21": "故，種種開示分別解說，解說一事於無量劫",
    "T13n0397_012:0080c22": "不可窮盡，雖作如是無量之事，而是三昧亦",
    "T13n0397_012:0080c23": "無增減。「善男子！譬如一燈力能顯示種種諸",
    "T13n0397_012:0080c24": "色，慧燈三昧亦復如是，於一心中能於無量",
    "T13n0397_012:0080c25": "諸佛世界示種種色，而是三昧無有傾動。是",
    "T13n0397_012:0080c26": "故四念處中法念為頂，四正勤中未生善法",
    "T13n0397_012:0080c27": "能生善法名之為頂，四如意中身心寂靜名",
    "T13n0397_012:0080c28": "之為頂，五根五力中慧根慧力名之為頂，七",
    "T13n0397_012:0080c29": "覺分中擇法為頂，八正道中正見為頂，一切",
    "T13n0397_012:0081a01": "外道所有舍摩他、毘婆舍那名之為頂，四真",
    "T13n0397_012:0081a02": "諦中滅諦為頂，四依之中依義為頂，四無礙",
    "T13n0397_012:0081a03": "智義無礙智名之為頂，六神通中漏盡為頂。",
    "T13n0397_012:0081a04": "四無量心悲心為頂，修梵行中智慧為頂，諸",
    "T13n0397_012:0081a05": "波羅蜜中般若為頂，一切方便知眾生心名",
    "T13n0397_012:0081a06": "之為頂，一切諸力處非處力名之為頂，諸無",
    "T13n0397_012:0081a07": "畏中初名為頂，不共法中無礙為頂，三十二",
    "T13n0397_012:0081a08": "相無見頂相名之為頂，八十種好不空說法",
    "T13n0397_012:0081a09": "名之為頂，莊嚴口中解一切語名之為頂，莊",
    "T13n0397_012:0081a10": "嚴心中破慢為頂，一切法中智慧為頂，是名",
    "T13n0397_012:0081a11": "慧燈三昧。」說是經時，蓮華菩薩及萬菩薩得",
    "T13n0397_012:0081a12": "是三昧，三千大千世界大地六種震動，一切",
    "T13n0397_012:0081a13": "大眾以妙華香種種伎樂供養於佛尊重讚",
    "T13n0397_012:0081a14": "歎。時會菩薩各作是言：「世尊！我等昔來未",
    "T13n0397_012:0081a15": "曾聞是三昧名字，況得聞其廣說分別！我今",
    "T13n0397_012:0081a16": "皆得如是三昧，是故報恩設此供養。若有聞",
    "T13n0397_012:0081a17": "是三昧名字，即能獲得大利益事，不失無上",
    "T13n0397_012:0081a18": "菩提之心。」佛言：「善哉，善哉！善男子！如汝所",
    "T13n0397_012:0081a19": "說，若有眾生，已於無量無邊佛所，殖諸善",
    "T13n0397_012:0081a20": "本親近善友，然後乃得聞是三昧。」爾時，世尊",
    "T13n0397_012:0081a21": "說是法時，於其䐡中出一菩薩身真金色，三",
    "T13n0397_012:0081a22": "十二相八十種好放大光明，除佛光明餘無",
    "T13n0397_012:0081a23": "及者。是時，菩薩敬禮佛足右繞七匝，長跪合",
    "T13n0397_012:0081a24": "掌，而白佛言：「世尊！慧憍如來致意無量，問",
    "T13n0397_012:0081a25": "訊世尊起居輕利、身無病患、大眾安不？我今",
    "T13n0397_012:0081a26": "此界有六萬億諸菩薩等，欲往聽受大集妙",
    "T13n0397_012:0081a27": "典，并欲覲見無言菩薩，及以十方諸來菩薩，",
    "T13n0397_012:0081a28": "并復欲聞慧燈三昧。善哉，善哉！釋迦牟尼！幸",
    "T13n0397_012:0081a29": "為開示，令諸往者悉得慧燈三昧還來此土。」",
    "T13n0397_012:0081b01": "時舍利弗言：「世尊！慧憍如來住何方面？去此",
    "T13n0397_012:0081b02": "遠近？世界何名？而是菩薩復名何等？是六萬",
    "T13n0397_012:0081b03": "億諸菩薩等住在何處？」「舍利弗！其佛世界去",
    "T13n0397_012:0081b04": "此東方過一恒河沙等恒河沙世界，世界名",
    "T13n0397_012:0081b05": "曰金剛堅根，佛號慧憍。「舍利弗！何因緣故，",
    "T13n0397_012:0081b06": "世界名曰為金剛堅根？舍利弗！彼佛世界地",
    "T13n0397_012:0081b07": "悉金剛，其佛願力故致如是。其佛身體，眾生、",
    "T13n0397_012:0081b08": "菩薩身悉金剛，是故世界得如是名。此菩薩",
    "T13n0397_012:0081b09": "者名金剛䐡，是人能於一念之頃，破壞一切",
    "T13n0397_012:0081b10": "金剛諸山，直至無量諸佛世界，示現諸佛䐡",
    "T13n0397_012:0081b11": "中而出，以佛神力及已願力，是故名為金",
    "T13n0397_012:0081b12": "剛䐡也。「舍利弗！汝向所問如是菩薩住何處",
    "T13n0397_012:0081b13": "者？汝今當問彼金剛䐡，自當答汝。」爾時，舍利",
    "T13n0397_012:0081b14": "弗即問金剛䐡言：「善男子！汝言六萬億菩薩",
    "T13n0397_012:0081b15": "者住在何處？」金剛䐡言：「如來說汝智慧第",
    "T13n0397_012:0081b16": "一，當以聖智觀是菩薩所住之處。」時舍利弗",
    "T13n0397_012:0081b17": "即以聖智觀之不見，語金剛臍：「善男子！我",
    "T13n0397_012:0081b18": "盡聖智不見。」「大德！汝之同學阿尼樓陀，天",
    "T13n0397_012:0081b19": "眼第一，當令觀之住在何處？」爾時，阿尼樓陀",
    "T13n0397_012:0081b20": "以天眼觀三千大千世界亦不能見，語舍利",
    "T13n0397_012:0081b21": "弗：「我以天眼都不能見。」金剛䐡菩薩言：「大",
    "T13n0397_012:0081b22": "德！汝之同學若不能見，不名天眼應名肉眼。」",
    "T13n0397_012:0081b23": "舍利弗言：「善男子！汝之天眼其義云何？」「大德！",
    "T13n0397_012:0081b24": "我之天眼，汝諸聲聞所不見色，我能見之。」舍",
    "T13n0397_012:0081b25": "利弗言：「善男子！何等色法我不能見，而汝得",
    "T13n0397_012:0081b26": "見？」「大德！汝今得見金剛堅根世界慧憍如來",
    "T13n0397_012:0081b27": "及菩薩不？」「不也。善男子！我唯聞名不能得見。」",
    "T13n0397_012:0081b28": "「大德！如是佛土，如來、菩薩及諸眾生，我之天",
    "T13n0397_012:0081b29": "眼悉能得見，是名菩薩清淨天眼。如是天眼，",
    "T13n0397_012:0081c01": "一切聲聞辟支佛等之所無有。」說是法時，求",
    "T13n0397_012:0081c02": "聲聞者六萬眾生捨離本志，發阿耨多羅三",
    "T13n0397_012:0081c03": "藐三菩提心，各作是言：「願我獲得無礙佛眼，",
    "T13n0397_012:0081c04": "不用聲聞辟支佛等障礙之眼。」爾時金剛䐡",
    "T13n0397_012:0081c05": "菩薩即入三昧，以佛神通及己力故，令一切",
    "T13n0397_012:0081c06": "眾悉見六萬億諸菩薩等，在佛身內坐蓮華",
    "T13n0397_012:0081c07": "臺，至心專念聽佛所說，然不逼觸如來之身，",
    "T13n0397_012:0081c08": "而如來身無增無減無有障礙。時諸大眾見",
    "T13n0397_012:0081c09": "是事已，供養禮敬，歡喜讚歎如來之事不可",
    "T13n0397_012:0081c10": "思議，復作是言：「如來之身智慧三昧，一切悉",
    "T13n0397_012:0081c11": "皆不可思議。何以故？是六萬億諸菩薩等，悉",
    "T13n0397_012:0081c12": "住身內無障礙故。」金剛䐡菩薩觀諸大眾作",
    "T13n0397_012:0081c13": "如是言：「諸大眾！汝等不知如來之身如虛空",
    "T13n0397_012:0081c14": "也，是無邊身，無障礙身，廣身法身，無相貌",
    "T13n0397_012:0081c15": "身，無量身耶！「諸善男子！如來若欲內一切物，",
    "T13n0397_012:0081c16": "所謂國土、城邑、村屯、聚落、山河、樹木置身中者，",
    "T13n0397_012:0081c17": "亦無障礙，是故如來不可思議。「善男子！十方",
    "T13n0397_012:0081c18": "世界無量淨土、無量菩薩來詣如來，聽大集",
    "T13n0397_012:0081c19": "經成就妙色，具二十八大人之相，如來亦內",
    "T13n0397_012:0081c20": "置其身內。何以故？此土眾生梵釋諸王，若",
    "T13n0397_012:0081c21": "其見者生愧耻故，是故不令得見一人。」爾時，",
    "T13n0397_012:0081c22": "世尊功德力故，及金剛䐡菩薩力故，悉令大",
    "T13n0397_012:0081c23": "眾見如是等六萬億菩薩，悉從如來一毛孔",
    "T13n0397_012:0081c24": "出。出已，禮佛右遶七匝，却坐一面。爾時，金剛",
    "T13n0397_012:0081c25": "䐡菩薩白佛言：「世尊！何因緣故無言菩薩名",
    "T13n0397_012:0081c26": "無言也？」佛言：「善男子！汝自諮問無言菩薩，",
    "T13n0397_012:0081c27": "自當答之。」金剛䐡菩薩即問無言菩薩：「善男",
    "T13n0397_012:0081c28": "子！何因緣故字無言耶？」無言菩薩默然而住。",
    "T13n0397_012:0081c29": "二問、三問亦復如是。金剛䐡言：「善男子！何故",
    "T13n0397_012:0082a01": "不答？」無言菩薩言：「我求言辭都不可得，是",
    "T13n0397_012:0082a02": "故默然無所宣說。」「善男子！若求言辭不可得",
    "T13n0397_012:0082a03": "者，云何有是不得之言？」「善男子！我答一切",
    "T13n0397_012:0082a04": "佛語、世語。」「云何名為答佛語耶？「善男子！我以",
    "T13n0397_012:0082a05": "念力受持一切諸佛所說，不忘不失，然都不",
    "T13n0397_012:0082a06": "見音聲字句，為流布故而宣說之，亦為眾生",
    "T13n0397_012:0082a07": "壞是聲字及以文句而宣說法。云何名為答",
    "T13n0397_012:0082a08": "世語耶？解諸眾生種種言音，隨其所言而為",
    "T13n0397_012:0082a09": "說法。「善男子！汝能如是隨順說法為久近耶？」",
    "T13n0397_012:0082a10": "「善男子！我從除滅覺觀已來能作是說。」「善男",
    "T13n0397_012:0082a11": "子！何因緣故作如是說？「善男子！若無覺觀聲",
    "T13n0397_012:0082a12": "云何出？以是因緣作如是說。」「善男子！夫聲",
    "T13n0397_012:0082a13": "出者，為從身出從心出耶？」「善男子！夫音聲者",
    "T13n0397_012:0082a14": "不在身心。何以故？身如草木心如幻化，眾",
    "T13n0397_012:0082a15": "因緣故有聲而出。若從緣出即是無常，若無",
    "T13n0397_012:0082a16": "常者即是無定，無常無定即是空無。夫音聲",
    "T13n0397_012:0082a17": "者猶如虛空，不可覩見不可宣說。如虛空，一",
    "T13n0397_012:0082a18": "切諸法亦復如是。若聲無者，聲所了法亦復",
    "T13n0397_012:0082a19": "是無，是聲空故一切法空，聲寂靜故諸法寂",
    "T13n0397_012:0082a20": "靜，聲不可見一切諸法亦不可見，聲不出生",
    "T13n0397_012:0082a21": "一切諸法亦不出生。若不出生即無去來，若",
    "T13n0397_012:0082a22": "無去來即是甚深十二因緣，甚深因緣無作",
    "T13n0397_012:0082a23": "無屬，若無作屬即無生出，無生無出即是無",
    "T13n0397_012:0082a24": "句。若無句者即是不生眼色及識乃至法識，",
    "T13n0397_012:0082a25": "無有生老病死等苦，日月光明親怨之想，斷",
    "T13n0397_012:0082a26": "一切行，難可覩見不近不遠。」金剛䐡言：「善男",
    "T13n0397_012:0082a27": "子！如是等說是何等說？」「善男子！如是即是畢",
    "T13n0397_012:0082a28": "竟不出。」「善男子！何等名為畢竟不出？」「善男",
    "T13n0397_012:0082a29": "子！不近不遠是畢竟不出。」「善男子！何等名為",
    "T13n0397_012:0082b01": "不近不遠？」「善男子！即是虛空，若見諸法如虛",
    "T13n0397_012:0082b02": "空者是名平等。」「善男子！以何義故，名一切",
    "T13n0397_012:0082b03": "法如虛空耶？「善男子！過去之法無有終竟，未",
    "T13n0397_012:0082b04": "來現在亦無終竟，三世無終即是實相即是",
    "T13n0397_012:0082b05": "無二；二者所謂眼色、耳聲、鼻香、舌味、身觸、心",
    "T13n0397_012:0082b06": "法，是名為二。若有二者即是可說，若無二者",
    "T13n0397_012:0082b07": "即不可說，不可說者即是無識無心無意，以",
    "T13n0397_012:0082b08": "是義故不可宣說。夫可說者即是二法，不可",
    "T13n0397_012:0082b09": "說者即是無二。「善男子！誰作是二？」「善男子！",
    "T13n0397_012:0082b10": "夫無二者不可作二，二亦不可作於無二。若",
    "T13n0397_012:0082b11": "堅牢者不可作脆，脆亦不可作於堅牢。生",
    "T13n0397_012:0082b12": "死之法不作無二，涅槃之法不得作二，正見",
    "T13n0397_012:0082b13": "之性不作邪見，邪見之性不作正見。」金剛䐡",
    "T13n0397_012:0082b14": "菩薩白佛言：「世尊！無言菩薩凡所解脫，似得",
    "T13n0397_012:0082b15": "如是慧燈三昧。」佛言：「善哉，善哉！善男子！汝謂",
    "T13n0397_012:0082b16": "無言不得慧燈三昧耶？」爾時，金剛堅根世界",
    "T13n0397_012:0082b17": "慧憍如來諸菩薩等，語無言菩薩言：「善男子！",
    "T13n0397_012:0082b18": "汝住何地能作是答？」無言菩薩言：「善男子！如",
    "T13n0397_012:0082b19": "佛所說，菩薩摩訶薩若住戒地能如是答。」「善",
    "T13n0397_012:0082b20": "男子！善哉，善哉！唯願解說如是戒地。」「善男",
    "T13n0397_012:0082b21": "子！若無身住、心住、意住、內住、外住及內外住，",
    "T13n0397_012:0082b22": "即是住戒。善男子！若無相、無命、無作、無行，即",
    "T13n0397_012:0082b23": "是住戒。若有菩薩住如是戒，即是無住。若無",
    "T13n0397_012:0082b24": "住者終不生念，我能出聲有所演說。善男子！",
    "T13n0397_012:0082b25": "如汝所問住在何地？能如是答者，我住法性",
    "T13n0397_012:0082b26": "實相法界能如是答。若如是知法真實者，則",
    "T13n0397_012:0082b27": "無覺觀。若無覺觀，云何有說？」諸菩薩言：「善男",
    "T13n0397_012:0082b28": "子！如是說時為何所說？」「善男子！如是說時，",
    "T13n0397_012:0082b29": "即說二法：一者、滅盡，二者、不出；一者、過去，",
    "T13n0397_012:0082c01": "二者、未來；現在不住故不可說。善男子！過去",
    "T13n0397_012:0082c02": "之法不可作相，未來現在亦復如是。若使有",
    "T13n0397_012:0082c03": "人於三世法而作相者即是顛倒，是故一切",
    "T13n0397_012:0082c04": "諸法之義不可宣說，一切法義身口意等所",
    "T13n0397_012:0082c05": "不能說。何以故？無業無作，無有色貌，無有",
    "T13n0397_012:0082c06": "口業，無有覺觀，猶如響相，如佛化故。善男",
    "T13n0397_012:0082c07": "子！諸佛菩薩凡所言說皆逆世語，是故一切",
    "T13n0397_012:0082c08": "諸佛菩薩不可思議；諸佛菩薩所有智慧，不",
    "T13n0397_012:0082c09": "可思議、不可窮盡、不動法界。」爾時，一切菩薩",
    "T13n0397_012:0082c10": "摩訶薩同聲讚歎無言菩薩：「善哉，善哉！善能",
    "T13n0397_012:0082c11": "分別如是法門，令我等輩得大利益，并得覲",
    "T13n0397_012:0082c12": "見如是無量諸大菩薩。」金剛䐡語無言菩薩",
    "T13n0397_012:0082c13": "言：「善男子！我欲與汝俱還金剛堅根世界，覲",
    "T13n0397_012:0082c14": "見供養慧憍如來。」無言菩薩言：「善男子！金剛",
    "T13n0397_012:0082c15": "堅根世界，即是此間娑婆世界；慧憍佛者，即",
    "T13n0397_012:0082c16": "是釋迦牟尼如來。我何用往彼佛世界？」金剛",
    "T13n0397_012:0082c17": "䐡言：「善男子！此佛世界地非金剛，云何而言",
    "T13n0397_012:0082c18": "即彼世界？」無言菩薩言：「善男子！汝之神通",
    "T13n0397_012:0082c19": "能壞無量金剛之山直過無礙，汝今試壞此",
    "T13n0397_012:0082c20": "土微塵，如其壞者然後乃知汝名金剛。」爾時，",
    "T13n0397_012:0082c21": "無言即便入於金剛三昧，悉變此土一切山",
    "T13n0397_012:0082c22": "林草木微塵皆為金剛。時金剛䐡盡其神通，",
    "T13n0397_012:0082c23": "乃至不能破一微塵。時金剛䐡白佛言：「世尊！",
    "T13n0397_012:0082c24": "我之神力能壞一切世界金剛及諸山壁，以",
    "T13n0397_012:0082c25": "何因緣今於此土，乃至不能壞是一微塵？",
    "T13n0397_012:0082c26": "為是如來神通之力？為是無言道德力耶？」佛",
    "T13n0397_012:0082c27": "言：「善男子！是無言菩薩入金剛三昧，三昧力",
    "T13n0397_012:0082c28": "故令此三千大千世界一切所有悉為金剛。",
    "T13n0397_012:0082c29": "若欲復使無量世界為金剛者，其力亦能。」金",
    "T13n0397_012:0083a01": "剛䐡菩薩言：「世尊！菩薩摩訶薩具足幾法，能",
    "T13n0397_012:0083a02": "得如是金剛三昧。」佛言：「善男子！菩薩摩訶薩",
    "T13n0397_012:0083a03": "具足四法，則能獲得如是三昧。何等為四？一",
    "T13n0397_012:0083a04": "者、至心念於菩提；二者、所作善法畢竟；三者、",
    "T13n0397_012:0083a05": "至心莊嚴善法願向菩提；四者、能觀十二因",
    "T13n0397_012:0083a06": "緣；是名為四。「復有四法：一者、成就神通；二者、",
    "T13n0397_012:0083a07": "修三脫門；三者、持戒精進，常觀法界知一切",
    "T13n0397_012:0083a08": "法無有根本，無有覺觀不可宣說；四者、知義",
    "T13n0397_012:0083a09": "知時，知實知一切法皆悉平等；是名為四。「復",
    "T13n0397_012:0083a10": "有四法：一者、從大悲心求大智慧；二者、從善",
    "T13n0397_012:0083a11": "方便求三十七助菩提法；三者、從大慈心觀",
    "T13n0397_012:0083a12": "諸眾生一切平等；四者、從於捨心觀四真諦。",
    "T13n0397_012:0083a13": "「復有四法：所謂身、口、意業，及菩提心，不可沮",
    "T13n0397_012:0083a14": "壞悉如金剛。「善男子！菩薩摩訶薩具足成",
    "T13n0397_012:0083a15": "就如是等法，則能獲得金剛三昧。」說是法",
    "T13n0397_012:0083a16": "時，六萬億菩薩一切悉得金剛三昧。爾時，無",
    "T13n0397_012:0083a17": "言啟白其父師子將軍：「尊者！佛出世間即是",
    "T13n0397_012:0083a18": "具足無量功德，大功德聚即是如來。佛出世",
    "T13n0397_012:0083a19": "時無量眾生得大利益，大利益者即是涅槃，",
    "T13n0397_012:0083a20": "夫涅槃者常不變易。尊者何故不發阿耨多",
    "T13n0397_012:0083a21": "羅三藐三菩提心？」其父答言：「吾初生時，已發",
    "T13n0397_012:0083a22": "阿耨多羅三藐三菩提心。爾時，亦有無量諸",
    "T13n0397_012:0083a23": "天來勸，如汝無異。如是事者唯佛證知。」師子",
    "T13n0397_012:0083a24": "將軍所將眷屬滿五百人，悉發阿耨多羅三",
    "T13n0397_012:0083a25": "藐三菩提心。爾時，無言菩薩讚其眷屬：「善哉，",
    "T13n0397_012:0083a26": "善哉！善能莊嚴菩提之心。」諸眷屬言：「云何名",
    "T13n0397_012:0083a27": "為莊嚴菩提心？」無言菩薩言：「有四十事莊嚴",
    "T13n0397_012:0083a28": "菩提心。何等四十？所謂信佛不疑；不動法",
    "T13n0397_012:0083a29": "界；供養聖眾；親近善友；於諸菩薩作醫王想；",
    "T13n0397_012:0083b01": "於諸眾生其心平等；供養恭敬諸師和上；父",
    "T13n0397_012:0083b02": "母有德順受其語；護法求法；至心聽法；既受",
    "T13n0397_012:0083b03": "持已為人廣說；供養恭敬護法之人；為他說",
    "T13n0397_012:0083b04": "法；不生食想；破壞憍慢；知恩報恩；常善思",
    "T13n0397_012:0083b05": "惟；如法而住；能施難施；至心護戒；精進勤",
    "T13n0397_012:0083b06": "修一切善法；具足成就功德莊嚴；心無嫉妬",
    "T13n0397_012:0083b07": "護諸眾生；防制煩惱；調伏其心及以施心；",
    "T13n0397_012:0083b08": "調諸眾生能斷煩惱；知足寂靜；修淨梵行；不",
    "T13n0397_012:0083b09": "斷聖種；世法不污；供養恭敬說法之人；隨順",
    "T13n0397_012:0083b10": "世間；遠離懈怠；無有放逸；不求下乘；菩提之",
    "T13n0397_012:0083b11": "心初不動轉；處在生死心不厭悔；遠離一切",
    "T13n0397_012:0083b12": "不善之法；具足一切純善妙法莊嚴梵行。是",
    "T13n0397_012:0083b13": "名四十。」爾時，師子將軍言：「汝當時時示現其",
    "T13n0397_012:0083b14": "身，為令我等不退無上菩提之心。」無言菩薩",
    "T13n0397_012:0083b15": "言：「尊者！具足十法常得親近諸佛菩薩。何等",
    "T13n0397_012:0083b16": "為十？所謂自捨己樂，以施眾生；修集忍辱，護",
    "T13n0397_012:0083b17": "無力者；常勸眾生修集善法，化導一切趣向菩",
    "T13n0397_012:0083b18": "提；願諸眾生先得阿耨多羅三藐三菩提，我",
    "T13n0397_012:0083b19": "當供養聽其所說、受持擁護，然後我當成無上",
    "T13n0397_012:0083b20": "道；知實法性，不惜身命；為護法故，聞深法界，",
    "T13n0397_012:0083b21": "不生恐怖；觀無菩提，無有得者；觀己平等，一",
    "T13n0397_012:0083b22": "切眾生亦復平等，以眾生等觀法亦等，以法",
    "T13n0397_012:0083b23": "平等觀虛空等；觀生死苦，亦不捨離；見生死",
    "T13n0397_012:0083b24": "過，心無悔恨。具足如是諸善法者，常得親近",
    "T13n0397_012:0083b25": "諸佛菩薩。」說是法時，師子將軍及諸眷屬得",
    "T13n0397_012:0083b26": "柔順忍。爾時，世尊告阿難言：「阿難！汝當受持",
    "T13n0397_012:0083b27": "讀誦書寫如是經典。何以故？是經典中分別",
    "T13n0397_012:0083b28": "演說一切法相，亦令無量無邊眾生發阿耨",
    "T13n0397_012:0083b29": "多羅三藐三菩提心。阿難！若有能於無量佛",
    "T13n0397_012:0083c01": "所植諸善本，是人乃能信受是經，持讀誦寫",
    "T13n0397_012:0083c02": "廣分別義。受是經者有三事：一者、定發阿耨",
    "T13n0397_012:0083c03": "多羅三藐三菩提心；二者、得不退心；三者、能",
    "T13n0397_012:0083c04": "護正法。」爾時，大眾聞是語已，有七那由他菩",
    "T13n0397_012:0083c05": "薩，即從座起白佛言：「世尊！我等能於如來滅",
    "T13n0397_012:0083c06": "後，受持是經讀誦書寫。」無言菩薩言：「世尊！",
    "T13n0397_012:0083c07": "如來、世尊得何等法，而令是等受持守護？」「善",
    "T13n0397_012:0083c08": "男子！若能護是持法之人，即是護法。所謂書",
    "T13n0397_012:0083c09": "寫讀誦解說文字，文字可說法不可說。善男",
    "T13n0397_012:0083c10": "子！有二種人能守護法：一者、如法而住；二者、",
    "T13n0397_012:0083c11": "誦是文字，若無文字法不可說。」爾時，一切大",
    "T13n0397_012:0083c12": "眾，及師子將軍所將眷屬，諸天、世人，聞是法",
    "T13n0397_012:0083c13": "已，心大歡喜，信受奉行。",
    "T13n0397_012:0083c14": "大方等大集經卷第十二"
}