{
    "X57n0952_010:0049a06": "重編天台諸文類集卷第十",
    "X57n0952_010:0049a08": "四明沙門釋　如吉　編",
    "X57n0952_010:0049a09": "諸文習氣類",
    "X57n0952_010:0049a10": "妙玄示通菩薩斷習四(二十八)",
    "X57n0952_010:0049a11": "從空入假。道觀雙流。深觀二諦。進斷習氣。色心無知。",
    "X57n0952_010:0049a12": "得法眼道種智。(云云)學佛十力。四無所畏。斷習氣將",
    "X57n0952_010:0049a13": "盡也。",
    "X57n0952_010:0049a14": "妙玄明通教佛地扶習成道四(三十)籤五(二十一)",
    "X57n0952_010:0049a15": "過菩薩地。則入佛地。用誓扶餘習。生閻浮提。八相成",
    "X57n0952_010:0049a16": "道(過菩薩下。釋佛地。籤第四云。以菩薩時。留習潤生。故至菩提樹下。但斷殘習)。",
    "X57n0952_010:0049a17": "釋籤明不動三昧五(九)玄四(十三)",
    "X57n0952_010:0049a18": "果報及三惑。成三不動者。動則兼業。諦但有三。業及",
    "X57n0952_010:0049a19": "見思。同入俗諦所破故也(日本問云。餘三昧及諸處皆以見思為真諦所破。此",
    "X57n0952_010:0049a20": "中何為俗諦所破邪。法智答云。此中及以業及見思。同入生死俗諦。正為真諦所破。成於真諦三昧矣。餘文以",
    "X57n0952_010:0049a21": "業同塵沙破。則成俗諦三昧者。各有所以。何者。如前無垢等諸文中及以散善破於惡業。散善則成假觀也。此",
    "X57n0952_010:0049a22": "中以定善破。於散善。則成空觀也。故云背捨伏見思等。記主窮幽。故有此對)。",
    "X57n0952_010:0049a23": "妙樂明小乘二無知體一(二十四)",
    "X57n0952_010:0049a24": "然小乘中。玄二無知。染污無知無明為體。不染無知",
    "X57n0952_010:0049b01": "劣慧為體。謂味勢熟德數時量耳。",
    "X57n0952_010:0049b02": "妙樂明身子在別教六住見思俱斷凡夫(輔行",
    "X57n0952_010:0049b03": "第二云。破見惑故離四惡趣。破思惑故離三界生)六(十六)",
    "X57n0952_010:0049b04": "準瓔珞意。身子於十住中第六心退。恐是爾前見思",
    "X57n0952_010:0049b05": "俱斷。至六心時。見猶未盡。六心尚退(日本問云。近代疑者云。別教初",
    "X57n0952_010:0049b06": "住。界內見惑得已斷盡。豈第六住。見猶未盡。退作凡夫逆罪人耶。法智答曰。若常程別教。皆云。初住斷見。更不",
    "X57n0952_010:0049b07": "起諸重過也。況見惑名數雖多。乃一位頓斷。思惑乃經諸位方盡。此常所譚。別教分齊也。今記主見云。身子六",
    "X57n0952_010:0049b08": "住尚退。復起重罪。遂以義求。恐有教文。見思俱斷。至六心時。思猶未盡。見亦餘殘。所以能牽惡道也。此是記主",
    "X57n0952_010:0049b09": "約義斟酌之辭。下可將現行別教難也。若據起信。唯云不退乃尅。就圓人辨之。若論示迹。亦須示其階位。約惑",
    "X57n0952_010:0049b10": "分齊。方有退義也)。",
    "X57n0952_010:0049b11": "妙樂明二種三界俱有見思句九(三十八)　九",
    "X57n0952_010:0049b12": "(三十)",
    "X57n0952_010:0049b13": "秪是二死及以五住。應知三界名通。通界內外。若界",
    "X57n0952_010:0049b14": "外立三界名者。以外準內故也。中理未窮。通名見惑。",
    "X57n0952_010:0049b15": "通三界也。變易土中。勝妙五塵名欲界見思。不思議",
    "X57n0952_010:0049b16": "法塵名上界思。",
    "X57n0952_010:0049b17": "法華名上文句明通菩薩扶習七(十八)",
    "X57n0952_010:0049b18": "誓願扶餘習入生死。而不以空為證也。",
    "X57n0952_010:0049b19": "輔行釋別教滅諦中破塵沙止一(十三)二(九)",
    "X57n0952_010:0049b20": "塵沙者。譬無知數多。他解唯二。一染污。二不染。不染",
    "X57n0952_010:0049b21": "即習氣。今家意者。小乘習氣即別惑。是故今釋之。分",
    "X57n0952_010:0049b22": "界內外一十六門。知病識藥及授藥也。",
    "X57n0952_010:0049b23": "止觀明界內相應獨頭三(二十一)",
    "X57n0952_010:0049b24": "若迷權理。則有界內相應獨頭等無明。與見思諸使",
    "X57n0952_010:0049c01": "合者名相應。不相應者名獨頭。",
    "X57n0952_010:0049c02": "輔行釋五(二十五)",
    "X57n0952_010:0049c03": "言獨頭者。婆沙云。不共無明。不與使俱。問亦不共掉",
    "X57n0952_010:0049c04": "纏等耶。答無也。",
    "X57n0952_010:0049c05": "止觀明界外相應獨頭三(二十一)",
    "X57n0952_010:0049c06": "若迷實理。則有界外相應獨頭等無明。所以者何。界",
    "X57n0952_010:0049c07": "內雖斷相應獨頭。而習氣猶在。小乘中習非正使。大",
    "X57n0952_010:0049c08": "乘實說。習即別惑。是界外無明也。",
    "X57n0952_010:0049c09": "輔行釋五(二十六)",
    "X57n0952_010:0049c10": "界外亦有相應獨頭。而與界內具體永異。即障中道。",
    "X57n0952_010:0049c11": "相應獨頭亦是與界外見思諸使合者。名為相應。直",
    "X57n0952_010:0049c12": "爾障理。名為獨頭。言相應者。如云自此已前。皆名邪",
    "X57n0952_010:0049c13": "見。又等覺已來。修離見禪。此即界外同體見也。方便",
    "X57n0952_010:0049c14": "實報二土五塵。為界外思。如此見思必有無明。名為",
    "X57n0952_010:0049c15": "相應。",
    "X57n0952_010:0049c16": "輔行示塵沙雖無牽報必須先斷始進修中",
    "X57n0952_010:0049c17": "五(二十七)",
    "X57n0952_010:0049c18": "疑云。界外潤生。正由無明。既不由塵沙。何須先斷。釋",
    "X57n0952_010:0049c19": "曰。障化道故。故須先斷。為真化方便故。先斷此惑。斷",
    "X57n0952_010:0049c20": "已方能進修中觀。破實報中相應獨頭。塵沙為枝。無",
    "X57n0952_010:0049c21": "明為本。",
    "X57n0952_010:0049c22": "止觀明三諦上皆有愛見四(十六)　記四上(末)",
    "X57n0952_010:0049c23": "三衣者。即三觀也。蔽三諦上醜。遮三諦上見愛寒熱",
    "X57n0952_010:0049c24": "(一一諦上。皆有愛見。愛如熱。見如寒)。",
    "X57n0952_010:0050a01": "輔行引大品釋誓扶習生五下(二十四)",
    "X57n0952_010:0050a02": "言誓扶習者。大品云。留餘殘習。以誓願力。乃扶餘習。",
    "X57n0952_010:0050a03": "而生三界。利樂有情。",
    "X57n0952_010:0050a04": "止觀解見惑從解得名五(三十三)",
    "X57n0952_010:0050a05": "然見則見理。見實非惑。見理時能斷此惑。從解得名。",
    "X57n0952_010:0050a06": "名為見惑耳。",
    "X57n0952_010:0050a07": "正觀解見惑當體受稱五(三十四)",
    "X57n0952_010:0050a08": "復次見惑非但隨解得名。亦當體受稱。稱之為假。假",
    "X57n0952_010:0050a09": "者。虗妄顛倒。名之假耳。",
    "X57n0952_010:0050a10": "輔行釋五下(十三)",
    "X57n0952_010:0050a11": "當體名見。見秪是假。假者秖是不實為義。得名雖殊。",
    "X57n0952_010:0050a12": "見體不別。所以重於當體主假名者。欲於一一立三",
    "X57n0952_010:0050a13": "假義。知見體是假。是故先云。見體是假。假謂三假。又",
    "X57n0952_010:0050a14": "前文云。從解得名。見理方斷。云何見理必推三假。是",
    "X57n0952_010:0050a15": "故復云當體名假。應以四句破假。假破故見理。亦應",
    "X57n0952_010:0050a16": "合云假所生惑。",
    "X57n0952_010:0050a17": "止觀約亦生亦不生豎破法徧五(四十六)五下",
    "X57n0952_010:0050a18": "(二十七)",
    "X57n0952_010:0050a19": "為是習不生而真生。為是塵沙不生通用生(通用生者。破一",
    "X57n0952_010:0050a20": "一惑。即得無量俗諦三昧。利物自在。名通用生)。",
    "X57n0952_010:0050a21": "止觀解思惑從解得名六一",
    "X57n0952_010:0050a22": "稱思惟者。從解得名。初觀真淺。猶有事障。後重慮真。",
    "X57n0952_010:0050a23": "此惑即除。故名思惟惑也。",
    "X57n0952_010:0050a24": "止觀引華嚴明圓教八信至十信斷思習盡",
    "X57n0952_010:0050b01": "六(八)記上(九)",
    "X57n0952_010:0050b02": "華嚴云。初發心時。正習一時俱盡無有餘。界外正習",
    "X57n0952_010:0050b03": "未盡。此乃界內正習盡耳(但云八信至第十信斷習盡者。習通皆外塵沙無明)。",
    "X57n0952_010:0050b04": "輔行約文約意明見思無明六下(七)",
    "X57n0952_010:0050b05": "若從文說。見思障真。無明障中。若從意說。見思之外",
    "X57n0952_010:0050b06": "無別無明。無明體性既即法性。當知見思亦即法性",
    "X57n0952_010:0050b07": "(下文又云。豈有塵沙在見思外。豈有無明在二觀後。三惑既即。三觀必融)。",
    "X57n0952_010:0050b08": "涅槃玄示見思習氣上(八)",
    "X57n0952_010:0050b09": "小者二乘也。雖斷煩惱。猶有習氣。我身我衣。我去我",
    "X57n0952_010:0050b10": "來。謂佛與己等。唯有常淨。無有我樂。三寶差別。則是",
    "X57n0952_010:0050b11": "習氣。所以為小也。",
    "X57n0952_010:0050b12": "維摩玄疏明通教如佛地坐道場時斷一切習",
    "X57n0952_010:0050b13": "三(十六)",
    "X57n0952_010:0050b14": "一念相應慧斷一切習氣盡者。所謂煩惱障法障之",
    "X57n0952_010:0050b15": "習氣也(下文又云。通教進斷習氣。及色心無知。得道種智也)。",
    "X57n0952_010:0050b16": "維摩玄疏引大論明變易三界愛惑三(十九)",
    "X57n0952_010:0050b17": "大智論。明迦葉聞甄迦羅琴聲不能自安。迦葉云。三",
    "X57n0952_010:0050b18": "界五欲我已斷竟。此是菩薩淨妙功德所生五欲。故",
    "X57n0952_010:0050b19": "於是事。不能自安。例色無色愛亦復如是。",
    "X57n0952_010:0050b20": "維摩玄疏約別惑正習釋淨無垢稱三(末)",
    "X57n0952_010:0050b21": "維摩既是一生補處大士。即是法身。居等覺金剛心",
    "X57n0952_010:0050b22": "無垢菩薩之位也。佛性理顯。故名為淨。別惑正習俱",
    "X57n0952_010:0050b23": "盡。無明餘習譬若微煙。雖有如無。故名無垢。",
    "X57n0952_010:0050b24": "維摩疏明圓等覺斷習",
    "X57n0952_010:0050c01": "正觀中道。破真俗二邊。至金剛頂邊際智滿。中道體",
    "X57n0952_010:0050c02": "顯。三惑方盡。無復餘習者。圓教始從初住。經至法雲。",
    "X57n0952_010:0050c03": "圓斷諸見。猶有習在。等覺入重玄。千萬億劫重修凡",
    "X57n0952_010:0050c04": "事。見理分明。習氣微薄。事等微煙。故名無復餘習。如",
    "X57n0952_010:0050c05": "以少鹽投於大河。無復醎味。故大論云。有無二見滅",
    "X57n0952_010:0050c06": "無餘。諸法實相佛所說。常徒但云斷界內二見。又用",
    "X57n0952_010:0050c07": "地論別義。登地離凡夫我相障。斷有無見。豈得消此",
    "X57n0952_010:0050c08": "經文。問此有何過。答藏通見道即斷諸見。別教登地",
    "X57n0952_010:0050c09": "斷界外見。並不可歎補處之德。優婆塞經云。九地斷",
    "X57n0952_010:0050c10": "見習。十地斷愛習。地持云。離一切見清淨禪。此據等",
    "X57n0952_010:0050c11": "覺。故今約之以消此文。一家圓斷義轉分明。",
    "X57n0952_010:0050c12": "維摩疏引地持明入重玄門二(五)",
    "X57n0952_010:0050c13": "重玄門者。地持云。入住起力禪者。復入力禪。入者。從",
    "X57n0952_010:0050c14": "凡心入一切法門。乃至上地起。力者。從等覺地起。入",
    "X57n0952_010:0050c15": "一切法門。住者。隨住一切法門。即住一切法門也。捨",
    "X57n0952_010:0050c16": "復入力者。百千萬億劫重修也。",
    "X57n0952_010:0050c17": "維摩疏約法障通惑正習釋三藏權實二智",
    "X57n0952_010:0050c18": "三(十五)記上之下(裕四六)",
    "X57n0952_010:0050c19": "俗諦智究竟分明。法障皆盡。名自行權智。真諦理究",
    "X57n0952_010:0050c20": "竟分明。正習俱盡。名為實智。(法障者界內塵沙也)。",
    "X57n0952_010:0050c21": "維摩疏明菩薩不為界外五欲所動八(二十一)",
    "X57n0952_010:0050c22": "華至菩薩皆墮落者。表菩薩住不思議解脫。生實報",
    "X57n0952_010:0050c23": "土。已離別惑。彼妙五欲。所不能動。故華不著身。皆自",
    "X57n0952_010:0050c24": "□□。",
    "X57n0952_010:0051a01": "維摩疏直以別惑為小乘習氣八(二十一)",
    "X57n0952_010:0051a02": "二乘但斷界內五欲。故世間五欲所不能動。別惑未",
    "X57n0952_010:0051a03": "除。故為界外。上妙色聲之所染污。故呵言結習未盡",
    "X57n0952_010:0051a04": "華則著身。如大論迦葉聞甄迦羅琴。不能自安。即云",
    "X57n0952_010:0051a05": "八方風不能動須彌山。隨藍風至。碎加腐草。三界五",
    "X57n0952_010:0051a06": "欲。我已斷竟。不能動心。此是菩薩淨妙五欲。吾於此",
    "X57n0952_010:0051a07": "事。不能自安。即其義也。",
    "X57n0952_010:0051a08": "維摩疏據大論小乘覆相以別惑為習氣八",
    "X57n0952_010:0051a09": "(二十二)",
    "X57n0952_010:0051a10": "問此經結習未盡。華則著身。何關別惑。答大論云。於",
    "X57n0952_010:0051a11": "聲聞經。說為習氣。於摩訶衍。說為正使。即是別惑。",
    "X57n0952_010:0051a12": "維摩疏料簡別惑可稱四住不稱所以八(二十二)",
    "X57n0952_010:0051a13": "問斷通惑別惑。俱作四住名不。答若約通教界內者。",
    "X57n0952_010:0051a14": "四住之名。若別接通。界外但有無明之名。無明能障",
    "X57n0952_010:0051a15": "佛性。不名見思。若約別教。無明即是正使。亦有見思",
    "X57n0952_010:0051a16": "四住之名。故天女呵云。若於佛法有分別者。為不如",
    "X57n0952_010:0051a17": "法。既有分別。則是見惑。又云。結集未盡。華則著身。故",
    "X57n0952_010:0051a18": "有思惑。亦得分思。以為三住。",
    "X57n0952_010:0051a19": "維摩疏明界外見惑之相八(二十二)",
    "X57n0952_010:0051a20": "二乘人厭世五欲。而取涅槃。此則心有去取。今見菩",
    "X57n0952_010:0051a21": "薩果報五欲。亦謂為不如法。捨離推却而不得去。(云",
    "X57n0952_010:0051a22": "云)天以無分別心感。還以無分別心散。諸菩薩無分",
    "X57n0952_010:0051a23": "別心。華則不著。身子等分別生死涅槃有異。分別即",
    "X57n0952_010:0051a24": "是別見惑也。",
    "X57n0952_010:0051b01": "維摩疏料揀去華結習有共不共八(二十三)",
    "X57n0952_010:0051b02": "問定是別結未斷。為是通結之習。答若約通教。如迦",
    "X57n0952_010:0051b03": "葉是習氣。若約別教。即別結未斷。故有習氣。如大論",
    "X57n0952_010:0051b04": "明。結使二種。一共二乘斷。二不共二乘斷。共者。迦葉",
    "X57n0952_010:0051b05": "已斷。不共者。迦葉未斷。已如上說。今此經既明不思",
    "X57n0952_010:0051b06": "議解脫。正用別圓斷也。",
    "X57n0952_010:0051b07": "光明文句引地持明清淨淨禪斷通別正智",
    "X57n0952_010:0051b08": "上(十)記一(十九)",
    "X57n0952_010:0051b09": "若入第九清淨淨禪。一切通別惑累。若正若習皆盡",
    "X57n0952_010:0051b10": "(其第九禪。即從十地。轉入妙覺。故云一切通別惑累。若正若習皆盡。自十地已還。悉有正習。論解華嚴。不開等",
    "X57n0952_010:0051b11": "覺十地。即等覺也。言通別惑累正習皆盡者。通即四住。別即無明。通惑正使。圓七信盡。習氣至佛。同別習盡。以",
    "X57n0952_010:0051b12": "今家於小乘習氣。分別四四十六門故。若別惑者。四十二品。斷位如常。習氣但如淨名疏說。彼引地持。離一切",
    "X57n0952_010:0051b13": "見。清淨淨禪故。但明見習。若引優婆塞經。十地斷愛習。十地即等覺。豈不入重玄耶。故知別惑斷正使。外使入",
    "X57n0952_010:0051b14": "重玄。斷於習氣。文甚分明)。",
    "X57n0952_010:0051b15": "光明文句釋佛斷見纏通別俱盡中(三十一)",
    "X57n0952_010:0051b16": "二乘所斷。是通見纏。菩薩所斷。是別見纏。淨名云。結",
    "X57n0952_010:0051b17": "習未盡。華則著身。未斷別見。為華所著也。而言佛所",
    "X57n0952_010:0051b18": "見纏者。若別究竟。盡在於佛也。",
    "X57n0952_010:0051b19": "記釋四(二十六)",
    "X57n0952_010:0051b20": "雖云菩薩能斷別見。而斷未盡。究竟在佛。若至佛地。",
    "X57n0952_010:0051b21": "不唯別盡。通亦窮邊。何者。若由見思徧十方界六道",
    "X57n0952_010:0051b22": "眾生。差別種習之所成就。因地乃斷。未盡邊涯。唯佛",
    "X57n0952_010:0051b23": "究竟。故云若通若別究竟在佛(索隱記第一云。通即見思。別即塵沙。無明",
    "X57n0952_010:0051b24": "通別各有。正智通盡已。久望前總。記云。昏盡耳門。別惑正習。云何分別。答界外見思既無異體。正使習氣安得",
    "X57n0952_010:0051c01": "兩殊)。",
    "X57n0952_010:0051c02": "四念處明三義三乘見理故有三種一(二)",
    "X57n0952_010:0051c03": "聲聞謂理在正使外。緣覺謂理在習氣外。菩薩謂理",
    "X57n0952_010:0051c04": "在正習外。三人於三種外。方乃見理。故言理三也。",
    "X57n0952_010:0051c05": "四念處明二乘總別斷給一(十二)",
    "X57n0952_010:0051c06": "總相斷結。智慧麤故。但除正使名聲聞。若別相智慧",
    "X57n0952_010:0051c07": "細。侵習氣。名支佛。",
    "X57n0952_010:0051c08": "四念處示界外三界惑相四(一)",
    "X57n0952_010:0051c09": "若作界外別說者。登地斷別見。二地至六地斷別欲",
    "X57n0952_010:0051c10": "界思。七地斷別色無色界思。此亦偏斷之義耳。(云云)",
    "X57n0952_010:0051c11": "地持解。等覺無垢地始得離見。見清淨禪。當知離欲",
    "X57n0952_010:0051c12": "界。色無色惑。俱至等覺乃盡。方是圓義。若八地始離",
    "X57n0952_010:0051c13": "無色界果報者。是偏斷之義也。",
    "X57n0952_010:0051c14": "觀音玄記釋三十四心正習俱盡下(四)",
    "X57n0952_010:0051c15": "言三十四心正習俱盡者。頓證羅漢及以支佛。亦三",
    "X57n0952_010:0051c16": "十四心無間而得。但不以此頓盡正習。一言於習。有",
    "X57n0952_010:0051c17": "見思習及塵沙習。菩薩修學塵沙法門。治其劣慧。於",
    "X57n0952_010:0051c18": "一一門。用四諦觀。伏其正使。於一一門六度行。熏見",
    "X57n0952_010:0051c19": "思習。故樹下三十四心。於塵沙法上。證四真諦。故令",
    "X57n0952_010:0051c20": "正使及二習氣俱持而盡。故能二諦皆究竟也。",
    "X57n0952_010:0051c21": "觀音義疏記釋支佛侵習(支佛侵習為淺處)記上(十三)",
    "X57n0952_010:0051c22": "支佛修行不立分果。深觀緣起。久修三多。福慧既隆。",
    "X57n0952_010:0051c23": "預侵二習。雖未發真。四流莫動。名得淺處。頓證極果。",
    "X57n0952_010:0051c24": "名到彼岸。",
    "X57n0952_010:0052a01": "玅宗鈔料簡二處愛惡俱是別惑中(七)",
    "X57n0952_010:0052a02": "問論云迦葉對於菩薩勝妙五欲生愛之甚。不安起",
    "X57n0952_010:0052a03": "舞。至法華中。迦葉敘昔聞菩薩淺。遊化神通。不生一",
    "X57n0952_010:0052a04": "念好樂之心。二事皆是菩薩之法。因何愛惡頓爾相",
    "X57n0952_010:0052a05": "乖。答應知二心俱是別惑。愛於妙欲。即同體思。惡於",
    "X57n0952_010:0052a06": "度生。即界外塵沙。如不背子。但愛富貴。而怠修字。例",
    "X57n0952_010:0052a07": "淨名中。斥身子云。結習未盡。華則著身。畏生死故。五",
    "X57n0952_010:0052a08": "欲得便。既畏生死。乃指塵沙。為結習耳。",
    "X57n0952_010:0052a09": "順正理論示不染污無知亦名習氣(未撿)",
    "X57n0952_010:0052a10": "故不染污無知。亦名習氣。數習煩惱。所灰氣分。習之",
    "X57n0952_010:0052a11": "氣故。唯佛永斷。二氣猶有。或名不動求解慧。或名邪",
    "X57n0952_010:0052a12": "智等。不曰體同故也。",
    "X57n0952_010:0052a13": "俱舍論明小乘習氣",
    "X57n0952_010:0052a14": "塵沙即是習氣。蓋數習劣慧。不能徧了一切境種。又",
    "X57n0952_010:0052a15": "云。不染污無知能覆一切味等真實之義。乃障一切",
    "X57n0952_010:0052a16": "味等真實之見。",
    "X57n0952_010:0052a18": "重編天台諸文類集卷第十"
}