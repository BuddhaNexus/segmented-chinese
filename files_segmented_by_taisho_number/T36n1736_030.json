{
    "T36n1736_030:0225a09": "2大方廣佛華嚴經隨疏演義鈔卷",
    "T36n1736_030:0225a10": "第三十",
    "T36n1736_030:0225a12": "唐清涼山大華嚴寺沙門澄觀述",
    "T36n1736_030:0225a13": "第二節。疏「如泥中刺不覺其傷」者，愛欲所覆",
    "T36n1736_030:0225a14": "猶如溺泥，不知其傷。言「如瘡中刺」者，即是",
    "T36n1736_030:0225a15": "肉刺故，《涅槃》中名為息肉故。彼十三經云：",
    "T36n1736_030:0225a16": "「深觀此愛凡有九種：一如債有餘；二如羅",
    "T36n1736_030:0225a17": "剎婦女；三如妙蓮華莖下有毒蛇；四如惡",
    "T36n1736_030:0225a18": "食性，所不便而強食之；五如婬女；六如摩",
    "T36n1736_030:0225a19": "樓迦子；七如瘡中息肉；八如暴風；九如彗",
    "T36n1736_030:0225a20": "星。」初一即聲聞緣覺餘習。二生子便食，後",
    "T36n1736_030:0225a21": "食其夫；愛食善子，後食眾生，令入三惡",
    "T36n1736_030:0225a22": "道。三五欲華下有愛毒蛇，令其命終。四強",
    "T36n1736_030:0225a23": "食患下，墮三惡道。五與愛交通奪其善法，",
    "T36n1736_030:0225a24": "被驅逐墮三惡道。六纏繞凡夫善法令死。",
    "T36n1736_030:0225a25": "七如人久患瘡中生息肉，其人要當勤心",
    "T36n1736_030:0225a26": "療治莫生捨心，若生捨心息肉增長，蟲疽",
    "T36n1736_030:0225a27": "復生，以是因緣即便命終。凡夫愚人五陰瘡",
    "T36n1736_030:0225a28": "痍亦復如是，愛於其中而為息肉，應當勤",
    "T36n1736_030:0225a29": "心治愛息肉。若不治者，命終即墮三惡道",
    "T36n1736_030:0225b01": "中，唯除菩薩，是名瘡中息肉。八暴風能偃",
    "T36n1736_030:0225b02": "山夷嶽，拔樹深根。愛於父母所而生惡心，",
    "T36n1736_030:0225b03": "拔菩提根。九愛之彗星能斷一切善根，令",
    "T36n1736_030:0225b04": "凡夫人孤窮饑饉。今正用瘡中息肉一義耳。",
    "T36n1736_030:0225b05": "疏「普見通於性相故離二邊」者，此上總釋",
    "T36n1736_030:0225b06": "一偈，此下別解上半。上半云「普見於諸法，",
    "T36n1736_030:0225b07": "二邊皆捨離。」今應問云：普見諸法，如何即",
    "T36n1736_030:0225b08": "能離得二邊？故今答云：通性相故。唯見相",
    "T36n1736_030:0225b09": "者即是有邊、唯見性者即墮無邊，性相無礙",
    "T36n1736_030:0225b10": "故離二邊。《中論》云「雖空而不斷，雖有而不",
    "T36n1736_030:0225b11": "常。」即由空有相即離二邊也。從「謂真故無",
    "T36n1736_030:0225b12": "有」下，引影公《中論．序》以釋之。真即是性，俗",
    "T36n1736_030:0225b13": "即是相，依二諦融，故離二邊。然二諦之義",
    "T36n1736_030:0225b14": "玄中已明，欲釋此疏略申四義：謂或說妄",
    "T36n1736_030:0225b15": "空真有，如《涅槃》云「空者所謂生死，不空",
    "T36n1736_030:0225b16": "者所謂大般涅槃。」二者妄有真空，即是今",
    "T36n1736_030:0225b17": "文。三俱空，相待無性故。四俱有，性相不壞",
    "T36n1736_030:0225b18": "故，於諦常自二故。今此正當第二俗有真空",
    "T36n1736_030:0225b19": "義，而有四對：初對定有無所在。我約真",
    "T36n1736_030:0225b20": "諦上說空，是無性空，不同無物空也；我",
    "T36n1736_030:0225b21": "就俗諦明其有，此是緣有，非定性之有也。",
    "T36n1736_030:0225b22": "二真故無有，則雖無而有。下一對彰有無體",
    "T36n1736_030:0225b23": "相是不壞有之無、不礙無之有，故成中道。",
    "T36n1736_030:0225b24": "三「雖有而無則不累於有」下，彰有無之德。若",
    "T36n1736_030:0225b25": "是定性之有，此有則唯是有，不得即無；若",
    "T36n1736_030:0225b26": "是定性之無，此無則唯是無，不得即有。",
    "T36n1736_030:0225b27": "今二互相即，故不偏滯。四「不滯於無」下一對，",
    "T36n1736_030:0225b28": "彰有無離過，滯空則斷、累有則常，既不滯",
    "T36n1736_030:0225b29": "不累，故無斷常。又釋：初對雙離有無，故云",
    "T36n1736_030:0225c01": "無有無無，此成空觀。第二對不壞有無，故",
    "T36n1736_030:0225c02": "云雖有而無、雖無而有，此成假觀。第三對",
    "T36n1736_030:0225c03": "明二諦相即故，不偏滯有無故，不為有",
    "T36n1736_030:0225c04": "邊所動、無邊所寂，成中道觀。肇公亦云：「涉",
    "T36n1736_030:0225c05": "有未始迷虛，故常處有而不染」，此不累",
    "T36n1736_030:0225c06": "有也；「不厭有而觀虛，故觀虛而不證」，此",
    "T36n1736_030:0225c07": "不滯於無也。第四離過，準前有釋。初對中",
    "T36n1736_030:0225c08": "初句云真故無有，無彼定性之有，是真空",
    "T36n1736_030:0225c09": "義；次句俗故無無，無彼斷滅之無，故是妙",
    "T36n1736_030:0225c10": "有義。第二對亦有亦無義。第三對非有非",
    "T36n1736_030:0225c11": "無義。第四對離過則成具德四句也。又初對",
    "T36n1736_030:0225c12": "雙離二過，一離有、二離無；第二對離非有",
    "T36n1736_030:0225c13": "非無；第三對離亦有亦無；第四對總明離",
    "T36n1736_030:0225c14": "過。故《起信》云「真如非有相、非無相、非非有",
    "T36n1736_030:0225c15": "相非非無相、非有無俱相」，即斯義也。是以",
    "T36n1736_030:0225c16": "結云「俱不俱等何由而有」，謂第四對正離斷",
    "T36n1736_030:0225c17": "常。第三對不偏滯故離於俱句。第二句不",
    "T36n1736_030:0225c18": "壞二故離於雙非，故俱寂也。又若有二可",
    "T36n1736_030:0225c19": "得名俱，今有即無故則有外無無可與",
    "T36n1736_030:0225c20": "有俱，今無即有故則無外無有可與無俱，",
    "T36n1736_030:0225c21": "故亦有亦無相違不立。言不俱不立者，若",
    "T36n1736_030:0225c22": "定有定無，遮彼有無有俱非句。今有即無，",
    "T36n1736_030:0225c23": "何有非無？今無即有，何有非有？故雙非亦",
    "T36n1736_030:0225c24": "寂。既無有無，亦無一異、斷常、來去，靡不皆",
    "T36n1736_030:0225c25": "如，故云都寂。是以經言「二邊皆捨離」，皆捨",
    "T36n1736_030:0225c26": "離者，一切二邊非局有無。又言離者，性自",
    "T36n1736_030:0225c27": "離故、不取著故、了真性故，非有諸邊可",
    "T36n1736_030:0225c28": "捨離也。疏「次一慈力降魔」者，《大乘方便經》",
    "T36n1736_030:0225c29": "說：波旬兵眾滿三十六由旬，圍菩提樹，欲",
    "T36n1736_030:0226a01": "作留難。菩薩住慈悲智慧，以手指地，八萬",
    "T36n1736_030:0226a02": "四千八部大眾皆發大菩提心。故云慈力降",
    "T36n1736_030:0226a03": "魔。經云「導師降眾魔，慈悲故如是。」《觀佛三昧",
    "T36n1736_030:0226a04": "海經》第二說觀白毫功德中，說慈悲降魔，",
    "T36n1736_030:0226a05": "今取意引。波旬召諸八部，及曠野鬼神、十八",
    "T36n1736_030:0226a06": "地獄閻羅王神。其阿鼻等諸大地獄，全至佛",
    "T36n1736_030:0226a07": "所，及有無邊諸怖畏事一時逼迫菩薩。菩",
    "T36n1736_030:0226a08": "薩爾時徐舉右臂，申眉間毫下向用擬阿",
    "T36n1736_030:0226a09": "鼻地獄，令諸罪人見白毫中流出眾水，澍",
    "T36n1736_030:0226a10": "如車軸，火滅苦息心得清涼。獄卒見鐵叉頭",
    "T36n1736_030:0226a11": "如白銀山，龕室千萬有白師子蟠身為坐，",
    "T36n1736_030:0226a12": "於其座上生白蓮華，有妙菩薩入勝意慈",
    "T36n1736_030:0226a13": "心三昧。獄主發心，眾多罪人諸苦休息，稱南",
    "T36n1736_030:0226a14": "無佛，皆得解脫。無邊惡事無由近佛。魔王",
    "T36n1736_030:0226a15": "憔悴懊惱，却臥床上。有三魔女，又懷惑亂",
    "T36n1736_030:0226a16": "菩薩，亦以白毫擬之，諸女皆見三十六物",
    "T36n1736_030:0226a17": "九孔不淨，背負老母、抱死小兒，皆九孔流溢",
    "T36n1736_030:0226a18": "匍匐而去。魔王奮劍向前，世尊又以白毫",
    "T36n1736_030:0226a19": "擬之，令魔眷屬身心安樂，如第三禪。餓鬼",
    "T36n1736_030:0226a20": "見毫端皆有百千萬億諸大菩薩，入勝意慈",
    "T36n1736_030:0226a21": "心三昧。皆是慈力降魔。經云「光中演妙義」者，",
    "T36n1736_030:0226a22": "即眉間光。謂時魔波旬既不能壞佛，忽然",
    "T36n1736_030:0226a23": "還宮，白毫隨順直至六天。於其中間無數",
    "T36n1736_030:0226a24": "天子天女，見白毫孔筒中皆空，團圓可愛",
    "T36n1736_030:0226a25": "如梵王幢。於其空間有百千萬恒河沙微",
    "T36n1736_030:0226a26": "塵數諸寶蓮華，一一蓮華無量無邊，諸妙白",
    "T36n1736_030:0226a27": "毫以為其臺，臺上有化佛菩薩放於白毫",
    "T36n1736_030:0226a28": "大人相光亦復如是。諸菩薩頂有妙蓮華，",
    "T36n1736_030:0226a29": "其華金色，過去七佛在於華上。是諸化佛自",
    "T36n1736_030:0226b01": "說名字，與修多羅等無差別。即光中演妙",
    "T36n1736_030:0226b02": "義也。然是慈心三昧之力，是故總云慈力降",
    "T36n1736_030:0226b03": "魔。疏「次一智斷致用」者，初句智、次句斷，此",
    "T36n1736_030:0226b04": "即精義入神，故能一念頓現一切，是致用也",
    "T36n1736_030:0226b05": "《易．繫辭》云「尺蠖之屈，以求信也。龍蛇之蟄，以",
    "T36n1736_030:0226b06": "存身也。精義入神，以致用也。」注云「精義，物",
    "T36n1736_030:0226b07": "理之微者也。神寂然不動，感而遂通者也。故",
    "T36n1736_030:0226b08": "能乘天下之微，會而通其用也。」今借此言，",
    "T36n1736_030:0226b09": "以智斷冥契為精義入神耳。第三節。疏「性",
    "T36n1736_030:0226b10": "相無礙是真通達」者，疏釋通達無礙，有其",
    "T36n1736_030:0226b11": "二義：一所達之法性相無礙。二能了之智無",
    "T36n1736_030:0226b12": "有二礙。二礙即二障，了相故無智障，了性",
    "T36n1736_030:0226b13": "故無惑障。故次句云「無二礙著則轉依心淨」",
    "T36n1736_030:0226b14": "者，謂轉無常雜染之依，唯以功德依常法身，",
    "T36n1736_030:0226b15": "故云心淨離眾著。通達是智、無礙是斷、調",
    "T36n1736_030:0226b16": "生是恩，云「三德備」。疏「皆言或見者」，此九別中",
    "T36n1736_030:0226b17": "有九或見，在義易了，而人尚迷，今寄清涼",
    "T36n1736_030:0226b18": "五臺求見文殊，以況法界見佛差別總有",
    "T36n1736_030:0226b19": "十義。一或多機異處各感見。一者如有五",
    "T36n1736_030:0226b20": "人名為多機，各在一臺名為異處。一人南",
    "T36n1736_030:0226b21": "臺見菩薩、一人西臺見師子、一人中臺見",
    "T36n1736_030:0226b22": "萬聖、一人東臺見化佛、一人北臺見聖僧，",
    "T36n1736_030:0226b23": "是各感見一也。二「或同處各見」者，五人同在",
    "T36n1736_030:0226b24": "中臺，故云同處。一見菩薩一見師子等，故",
    "T36n1736_030:0226b25": "云各見。三「或異時別見」者，一人朝見菩薩、",
    "T36n1736_030:0226b26": "暮見化佛等。四「或同時異見」者，上異時別見",
    "T36n1736_030:0226b27": "不局一人多人，今此要是多人，謂二人同",
    "T36n1736_030:0226b28": "於晨朝，一見化佛、一見菩薩。五「或同時異",
    "T36n1736_030:0226b29": "處見」者，亦約多人，同於晨旦，一於東臺見、",
    "T36n1736_030:0226c01": "一於北臺見，所見之境或同或異，或同見",
    "T36n1736_030:0226c02": "菩薩，亦是同時異處見；或則一見菩薩、一",
    "T36n1736_030:0226c03": "見化佛，亦同時異處。六「或同處異時見」，同",
    "T36n1736_030:0226c04": "於中臺，朝見暮亦見，而能見亦通一人多",
    "T36n1736_030:0226c05": "人，所見亦通一境異境，但取處同時異耳。",
    "T36n1736_030:0226c06": "七「或異時異處見」，時則朝暮不同，處即東",
    "T36n1736_030:0226c07": "西臺別。而能見亦通一人多大，謂或一人",
    "T36n1736_030:0226c08": "朝於中臺見菩薩、暮於北臺見菩薩，異",
    "T36n1736_030:0226c09": "人可知。然約一人，其所見境亦通同異者，",
    "T36n1736_030:0226c10": "同見菩薩如上已明。或一人朝於中臺見",
    "T36n1736_030:0226c11": "菩薩、暮於北臺見師子，然多分且約一境。",
    "T36n1736_030:0226c12": "八「或同時同處見」，亦約多人同在中臺，同",
    "T36n1736_030:0226c13": "於中時見菩薩，所見亦通同異，且約同",
    "T36n1736_030:0226c14": "說。九「或一人於同異交互時處見多人所見」",
    "T36n1736_030:0226c15": "者，言同異交互時處者，謂同時異處、異時",
    "T36n1736_030:0226c16": "同處，名交互時處。然同時異處即是第五，",
    "T36n1736_030:0226c17": "而要是多人；異時同處即是第六，通一人多",
    "T36n1736_030:0226c18": "人。今唯一人頓見前多人所以見，此機",
    "T36n1736_030:0226c19": "亦是不思議人，能於同時異處見故。謂有",
    "T36n1736_030:0226c20": "一人於晨朝時在於中臺，見中臺多人所",
    "T36n1736_030:0226c21": "見，亦在西臺見多人所見。又於中臺，於朝",
    "T36n1736_030:0226c22": "於暮皆見多人所見也。十「或一人於同異俱",
    "T36n1736_030:0226c23": "時處見一切人所見」者，謂同時同處、異時異",
    "T36n1736_030:0226c24": "處，名同異俱時處。既是一人，時該多時、處",
    "T36n1736_030:0226c25": "遍諸處，見通諸境，故是普眼機也。疏「然佛",
    "T36n1736_030:0226c26": "不分身」下，不分而遍。「無思普現」，頓應前十",
    "T36n1736_030:0226c27": "也。疏「如第八會」者，即五十九經，各有十意，",
    "T36n1736_030:0226c28": "說者應引。第四節。疏「今觀於身若我即陰」等",
    "T36n1736_030:0226c29": "者，即《中論．法品》中意。論云「若我即五陰，我即",
    "T36n1736_030:0227a01": "為生滅。若我異五陰，即非五陰相。若無有",
    "T36n1736_030:0227a02": "我者，何得有我所？內外我我所，盡滅無有",
    "T36n1736_030:0227a03": "故，諸受即為滅，受滅即身滅。業煩惱滅故，",
    "T36n1736_030:0227a04": "名之為解脫。業煩惱非實，入空戲論滅。」釋",
    "T36n1736_030:0227a05": "曰：上《中論》意，正觀於身五陰之法。而〈如來品〉",
    "T36n1736_030:0227a06": "五蘊上求如來，亦能就於我及我所說，即",
    "T36n1736_030:0227a07": "如自觀身實相，觀佛亦然。若了二我本自",
    "T36n1736_030:0227a08": "空寂，則見法身堪然常住。疏中初二句即",
    "T36n1736_030:0227a09": "論初兩句，明即陰無我。陰是有為生滅之法，",
    "T36n1736_030:0227a10": "我即是陰，故同生滅。次兩句是論第二兩句，",
    "T36n1736_030:0227a11": "異陰無我。而論主但云「則非五陰相」，今云",
    "T36n1736_030:0227a12": "「以何相知」者，是長行釋語。謂凡一切法，皆",
    "T36n1736_030:0227a13": "以相知有；離陰有我，即不以五陰為相",
    "T36n1736_030:0227a14": "為用，何相知有我耶？故但妄情，結成論意。",
    "T36n1736_030:0227a15": "妄情計有，我性實無，故云「我性未曾有」。疏",
    "T36n1736_030:0227a16": "「既無有我」下，以我破所，釋經「我所亦空寂」，",
    "T36n1736_030:0227a17": "即論云「若無有我者，何得有我所」。疏「我我",
    "T36n1736_030:0227a18": "所空身從何有」，以無我遣身，釋經下半「云何",
    "T36n1736_030:0227a19": "諸如來，而得有其身」，即論「內外我我所」下一",
    "T36n1736_030:0227a20": "偈半文。疏「無身之身」下，結歸疏意，三德內",
    "T36n1736_030:0227a21": "圓法身為一耳。故經云「佛以法為身，清淨",
    "T36n1736_030:0227a22": "如虛空」矣。疏「二顯解脫般若德」者，即三德",
    "T36n1736_030:0227a23": "之二也。先釋解脫德。引於《涅槃》，略有二種：",
    "T36n1736_030:0227a24": "即二十五經〈高貴德王菩薩品〉第八功德中一",
    "T36n1736_030:0227a25": "義。經云「云何菩薩心善解脫？貪瞋癡心永斷",
    "T36n1736_030:0227a26": "滅故，是名菩薩心善解脫。」若《瑜伽》八十五云",
    "T36n1736_030:0227a27": "「由三種相，當知心善解脫：一於諸行遍了",
    "T36n1736_030:0227a28": "知故、二於彼相應煩惱斷德作證故、三煩惱",
    "T36n1736_030:0227a29": "斷已於一切處離愛住故。」經云「云何菩薩",
    "T36n1736_030:0227b01": "慧善解脫？菩薩摩訶薩於一切法知無障",
    "T36n1736_030:0227b02": "礙，是名菩薩慧善解脫。因慧解脫，昔所不",
    "T36n1736_030:0227b03": "聞而今得聞、昔所不見而今得見、昔所不",
    "T36n1736_030:0227b04": "至而今得至。」釋曰：心善解脫即滅定障，慧",
    "T36n1736_030:0227b05": "善解脫即脫智障，二障既除翛然無繫，故",
    "T36n1736_030:0227b06": "名解脫。《涅槃》下經重復問起以顯前義，謂心",
    "T36n1736_030:0227b07": "定有貪等則不可脫，定無貪等即不須",
    "T36n1736_030:0227b08": "脫，欲明相有性無此二無礙方名解脫。言",
    "T36n1736_030:0227b09": "「涅槃略有一百八句以顯深廣」者，即第五經，",
    "T36n1736_030:0227b10": "廣釋二德中解解脫之德。迦葉問言：「世尊！何",
    "T36n1736_030:0227b11": "等名為涅槃？」「善男子！涅槃者，名為解脫。」先",
    "T36n1736_030:0227b12": "示其體，「亦色非色」下，迦葉重請，明解脫相。",
    "T36n1736_030:0227b13": "爾時迦葉菩薩復白佛言：「世尊！唯願哀愍，重",
    "T36n1736_030:0227b14": "垂廣說大般涅槃解脫之義。」佛讚迦葉：「善",
    "T36n1736_030:0227b15": "哉善哉！善男子！真解脫者，名曰遠離一切繫",
    "T36n1736_030:0227b16": "縛。若真解脫離諸繫縛，則無有生亦無和",
    "T36n1736_030:0227b17": "合。譬如父母和合生子，真解脫者則不如",
    "T36n1736_030:0227b18": "是，是故解脫名曰不生。迦葉！譬如醍醐",
    "T36n1736_030:0227b19": "其性清淨，如來亦爾，非因父母和合而生，",
    "T36n1736_030:0227b20": "其性清淨。所以示現有父母者，為欲化度",
    "T36n1736_030:0227b21": "諸眾生故。真解脫者即是如來，如來解脫無",
    "T36n1736_030:0227b22": "二無別。譬如春時下諸種子，得暖潤氣尋",
    "T36n1736_030:0227b23": "便出生。真解脫者則不如是。」此是一句，餘如",
    "T36n1736_030:0227b24": "彼經。然依遠公云：「以義相從有九十四句，",
    "T36n1736_030:0227b25": "隨別細分有一百九句。第二十二無逼切中",
    "T36n1736_030:0227b26": "別有七句，第二十三無動義中有四句，第二",
    "T36n1736_030:0227b27": "十四希有義中有其二句，第二十五虛寂義",
    "T36n1736_030:0227b28": "中亦有兩句，第四十甚深義中有其二句，",
    "T36n1736_030:0227b29": "第五十一平等義中亦有兩句，第六十七無",
    "T36n1736_030:0227c01": "窄狹中有其三句，餘各有一，是故分為一",
    "T36n1736_030:0227c02": "百九句。」今言一百八者，即於二十二無逼",
    "T36n1736_030:0227c03": "切中但有六句，以遠公見有七喻故分為",
    "T36n1736_030:0227c04": "七。而第三句云「云何逼切無逼切耶？譬如",
    "T36n1736_030:0227c05": "凡夫我慢自高，而捉蛇虎毒蟲，是名逼切。",
    "T36n1736_030:0227c06": "不逼切者，如轉輪王所有神珠，能伏毒蟲，",
    "T36n1736_030:0227c07": "名不逼切。」六句皆是無逼切義，唯此一句兼",
    "T36n1736_030:0227c08": "明逼切以顯無逼，看似兩句實是一句。",
    "T36n1736_030:0227c09": "表除百八煩惱，亦同《楞伽》百八句問。疏「言",
    "T36n1736_030:0227c10": "明行者」，即般若德朗照萬法，故稱明行者，",
    "T36n1736_030:0227c11": "即如來具三德人。疏「若作明行足釋」者，重",
    "T36n1736_030:0227c12": "釋明行二字，即十號之一。先引《瑜伽》，由有",
    "T36n1736_030:0227c13": "止觀，云禪慧德。彼後更有極善圓滿，以釋足",
    "T36n1736_030:0227c14": "義。約滿足義，無脚足義，故疏不引。疏「涅",
    "T36n1736_030:0227c15": "槃十六」下，此經十八，先釋明、後釋行。前中先",
    "T36n1736_030:0227c16": "引經。彼有四釋，今當第四，就行修證入釋",
    "T36n1736_030:0227c17": "明，即證入之體。後「然皆般若因果理智異耳」",
    "T36n1736_030:0227c18": "者，是疏釋經。菩薩明者，因中證智。佛明者，",
    "T36n1736_030:0227c19": "果中證智。上二皆智。無明明者，是所證理。",
    "T36n1736_030:0227c20": "智即觀照，理即實相，《智度論》云「說智及智",
    "T36n1736_030:0227c21": "處，俱名為般若」，即斯義也。疏「足有二義」者，",
    "T36n1736_030:0227c22": "即釋行字。此中略無足字，行字所攝。然經",
    "T36n1736_030:0227c23": "四釋不出二義：第一釋云明者名得無量",
    "T36n1736_030:0227c24": "善果，行名脚足。善果者名無上菩提，脚足",
    "T36n1736_030:0227c25": "者名為戒慧乘。戒慧足得大菩提，名明",
    "T36n1736_030:0227c26": "行足。釋曰：此則據果尋因。釋以明為果、以",
    "T36n1736_030:0227c27": "行為足，行即是足，脚足義也。行足不分，是",
    "T36n1736_030:0227c28": "今經意。二者經云「又復明者名呪，行者名",
    "T36n1736_030:0227c29": "吉，足者名果，善男子！是世間義。呪者名為",
    "T36n1736_030:0228a01": "解脫，吉者名無上菩提，果者名大涅槃。」釋",
    "T36n1736_030:0228a02": "曰：此偏就果德釋，然以世間況於出世。此",
    "T36n1736_030:0228a03": "以涅槃為足，是滿足義，亦智斷總別耳。三",
    "T36n1736_030:0228a04": "者經云「又復明者名光，行者名業，足者名",
    "T36n1736_030:0228a05": "果，善男子！是名世間義。光者名不放逸，業",
    "T36n1736_030:0228a06": "者名六波羅蜜，果者名無上菩提。」釋曰：此",
    "T36n1736_030:0228a07": "即從因釋果。釋謂明行皆因，以足為果。前",
    "T36n1736_030:0228a08": "釋三皆是果，此獨菩提是果耳。今疏所引，即",
    "T36n1736_030:0228a09": "當第四，但引釋明。彼釋行足云「行者，於",
    "T36n1736_030:0228a10": "無量劫為眾生故修諸善業。足者，明見佛",
    "T36n1736_030:0228a11": "性。」釋曰：此亦滿足釋足，以足為果、以行為",
    "T36n1736_030:0228a12": "因，行足義開。今經無足，故取初釋行足合",
    "T36n1736_030:0228a13": "義，不引此文。疏「無數下顯其離過」，即下三",
    "T36n1736_030:0228a14": "句。於中四：一總明。二「因明立量」下，釋世間",
    "T36n1736_030:0228a15": "義。三「如說佛聲」下，指事以明求過。不得定",
    "T36n1736_030:0228a16": "有則常，今非定有，不同外常。因緣造作即",
    "T36n1736_030:0228a17": "是無常，今從法性，故離造作，不同無常。何",
    "T36n1736_030:0228a18": "可求過？四「諸因量者」下，隨難牒釋。言諸因",
    "T36n1736_030:0228a19": "者，謂即生因、了因。言諸量者，謂現量、比量",
    "T36n1736_030:0228a20": "及聖言量。所言因者，所由所以順益待籍之",
    "T36n1736_030:0228a21": "義相也。為由有此所由，所以順益待籍宗果",
    "T36n1736_030:0228a22": "方明，故說此等名為因也。此即要是宗之",
    "T36n1736_030:0228a23": "所由，亦是宗之所以等。由此即顯與所立",
    "T36n1736_030:0228a24": "宗，一向一味能建立宗，故名因也。又因有",
    "T36n1736_030:0228a25": "三相：一遍是宗法性、二同品定有性、三異品",
    "T36n1736_030:0228a26": "遍無性。如立聲是無常，缾等為同品，虛空",
    "T36n1736_030:0228a27": "等為異品。於同品定有，異品遍無。是無常等",
    "T36n1736_030:0228a28": "因。同喻異喻皆名喻也。言「自他共等三種比",
    "T36n1736_030:0228a29": "量」者，因明。第二疏中廣說，今略示之。如薩",
    "T36n1736_030:0228b01": "婆多立無表色，自立量云：我無表色定是實",
    "T36n1736_030:0228b02": "色，許色性故，如許色聲等。此即自比量，謂",
    "T36n1736_030:0228b03": "自立義，令他解了。二他比量者，於他立中",
    "T36n1736_030:0228b04": "出宗因過。如大乘破薩婆多云：汝無表色",
    "T36n1736_030:0228b05": "非定實色，許無對故，如心心所。三共比量",
    "T36n1736_030:0228b06": "者，於他立中，出比量過。疏「因為量主」者，此",
    "T36n1736_030:0228b07": "即彼中三支有闕妨問。夫論立量三支圓滿，",
    "T36n1736_030:0228b08": "果明不舉，獨唱因明。答有二解。一云：對敵",
    "T36n1736_030:0228b09": "申量即能立，三支具足。敵者起智所由，並得",
    "T36n1736_030:0228b10": "稱因，所生敵智即號為明，理智合舉故說",
    "T36n1736_030:0228b11": "因明。二云：就比量中有許未許，為成未",
    "T36n1736_030:0228b12": "許必有能成，即能成是因、所成是宗，宗由",
    "T36n1736_030:0228b13": "因顯，義得分明。此即因果雙彰，理無違妨。",
    "T36n1736_030:0228b14": "上之二義，正以後義因為量主。又經中云",
    "T36n1736_030:0228b15": "「世間諸因量」者，亦可世間相違求過不得",
    "T36n1736_030:0228b16": "也。疏「蘊者聚義」等者，《俱舍．界品》云「彼論問",
    "T36n1736_030:0228b17": "云：蘊處界等，別義云何？頌曰：聚生門種族，是",
    "T36n1736_030:0228b18": "蘊處界義。」釋曰：初句釋義，次句結成。聚謂",
    "T36n1736_030:0228b19": "積聚，即是蘊義。諸有為色，若過去、若未來、",
    "T36n1736_030:0228b20": "若現在，若內若外、若麁若細，若劣若勝、若近",
    "T36n1736_030:0228b21": "若遠，如是一切略為一聚，說名為色蘊。言",
    "T36n1736_030:0228b22": "麁細者，可見有對為麁，餘二為細。又不可",
    "T36n1736_030:0228b23": "見有對望上為細，望不可見無對為麁，三",
    "T36n1736_030:0228b24": "唯是細。染污名劣，不染污名勝。現在名近，",
    "T36n1736_030:0228b25": "過未名遠。餘蘊例然。但麁細一門有異，謂",
    "T36n1736_030:0228b26": "意識相應四蘊為細，五識相應五蘊為麁，",
    "T36n1736_030:0228b27": "依五根故。或約九地，下地為麁，上地為",
    "T36n1736_030:0228b28": "細。言「生門」者，處義，謂六根六境，是心心所",
    "T36n1736_030:0228b29": "生長門處。言種族者，界義，論有兩釋：一族",
    "T36n1736_030:0228c01": "者，謂種族也，是生本義，謂十八界為同類",
    "T36n1736_030:0228c02": "因，各生自類等流果故，是法生本。二族類",
    "T36n1736_030:0228c03": "義，十八種法種類自性各別不同也。疏「俱",
    "T36n1736_030:0228c04": "舍論云：愚根樂三」下，此之半偈，論明教起不",
    "T36n1736_030:0228c05": "同。謂愚有三：一愚心所為我、二愚色、三",
    "T36n1736_030:0228c06": "雙愚心色，如次配三。言根有三者，謂上根",
    "T36n1736_030:0228c07": "聞略得悟故說五蘊，中根聞中說十二處，",
    "T36n1736_030:0228c08": "下根聞廣方了說十八界。言樂三者，謂樂",
    "T36n1736_030:0228c09": "略說蘊、樂中說處、樂廣說界。疏「因滅無",
    "T36n1736_030:0228c10": "常色」，即《涅槃》三十八，如下當引。疏「如來妙色",
    "T36n1736_030:0228c11": "常安隱故」，但要此句，具有一偈。偈云「不為時",
    "T36n1736_030:0228c12": "節劫數遷，大聖曠劫行慈悲，獲得金剛不壞",
    "T36n1736_030:0228c13": "體。」疏「四歎佛超絕根境德」者，即其性本空寂。",
    "T36n1736_030:0228c14": "偈初句何法不寂，獨歎如來，故疏答云：境",
    "T36n1736_030:0228c15": "智雙寂，契彼性空，故為佛德。所以無心於物，",
    "T36n1736_030:0228c16": "境則未亡；攝境歸心，心又未寂。今佛雙亡",
    "T36n1736_030:0228c17": "寂照，方契性空。此以第二句成上第一句。",
    "T36n1736_030:0228c18": "次言「根塵兩亡內外解脫」，即上句釋下句。由",
    "T36n1736_030:0228c19": "契性空，故亡根塵。心所知法一切皆空，故",
    "T36n1736_030:0228c20": "亡塵也；能知之心亦不可得，故亡根也。由",
    "T36n1736_030:0228c21": "內亡故根不能繫，由外亡故境豈能牽，真",
    "T36n1736_030:0228c22": "解脫也，斯乃解脫惑障。次云「亦常照內外脫",
    "T36n1736_030:0228c23": "於無知」者，此智障解脫。上寂此照，寂照無二，",
    "T36n1736_030:0228c24": "真佛心也。次「空上不存」者，舉況釋第三句。空",
    "T36n1736_030:0228c25": "為所契尚不當心，妄念空華豈當佛意？第",
    "T36n1736_030:0228c26": "五節。疏「次四修智上攀業」者下，疏釋有二",
    "T36n1736_030:0228c27": "意：前意各別一行、後意通修諸行。文雖局",
    "T36n1736_030:0228c28": "一，義乃兼通。如長時修，謂長時信、長時樂、",
    "T36n1736_030:0228c29": "長時念、長時學，下三亦然。若約所信，念",
    "T36n1736_030:0229a01": "等皆佛功德。疏「如淨名觀佛前際不來等」者，",
    "T36n1736_030:0229a02": "即〈見阿閦佛〉品。「佛問維摩詰：『汝欲見如來，",
    "T36n1736_030:0229a03": "為以何等觀如來乎？』維摩詰言：『如自觀身",
    "T36n1736_030:0229a04": "實相，觀佛亦然。我觀佛如來，前際不來、後",
    "T36n1736_030:0229a05": "際不去、今則不住，不觀色、不觀色如、不",
    "T36n1736_030:0229a06": "觀色性，不觀受想行識、不觀受想行識",
    "T36n1736_030:0229a07": "如、不觀受想行識性，非四大起，同於虛空。",
    "T36n1736_030:0229a08": "六入無積，眼耳鼻舌身心已過，不在三界，",
    "T36n1736_030:0229a09": "三垢已離順三脫門。三明與無明等，不一",
    "T36n1736_030:0229a10": "相不異相、不自相不他相、非無相非取",
    "T36n1736_030:0229a11": "相、不此岸不彼岸不中流，而化眾生。觀",
    "T36n1736_030:0229a12": "於寂滅而不永滅』」等。彼以觀身實相用觀",
    "T36n1736_030:0229a13": "如來，今但自觀，為小異耳，真實觀同。疏「又",
    "T36n1736_030:0229a14": "法華不顛倒等」者，即〈安樂行品〉第二親近處。",
    "T36n1736_030:0229a15": "經云「文殊師利！又菩薩摩訶薩觀一切法",
    "T36n1736_030:0229a16": "空，如實相，不顛倒、不動不退不轉，如虛",
    "T36n1736_030:0229a17": "空無所有性，一切語言道斷，不生不出不",
    "T36n1736_030:0229a18": "起，無名無相實無所有，無量無邊無礙無",
    "T36n1736_030:0229a19": "障。但以因緣有從顛倒生，故說常樂。觀如",
    "T36n1736_030:0229a20": "是法相，是名菩薩摩訶薩第二親近處。」釋",
    "T36n1736_030:0229a21": "曰：上經皆觀實相，即理實相也，云皆寂滅。",
    "T36n1736_030:0229a22": "疏「中論法品」下，引論全釋一偈。然順今經，",
    "T36n1736_030:0229a23": "引論乃倒。今先具引論文，然後釋義。論云",
    "T36n1736_030:0229a24": "「諸佛或說我，或說於無我。諸法實相中，無我",
    "T36n1736_030:0229a25": "無非我。諸法實相者，心行言語斷，無生亦無",
    "T36n1736_030:0229a26": "滅，寂滅如涅槃。一切實非實，亦實亦非實，",
    "T36n1736_030:0229a27": "非實非非實，是名諸佛法。自知不隨他，寂",
    "T36n1736_030:0229a28": "滅無戲論，無異無分別，是則名實相。若法",
    "T36n1736_030:0229a29": "從緣生，不即不異因，是故名實相，不斷亦",
    "T36n1736_030:0229b01": "不常。不一亦不異，不常亦不斷，是名諸世尊，",
    "T36n1736_030:0229b02": "教化甘露味。」釋曰：此有六偈，大分為四。初",
    "T36n1736_030:0229b03": "三明實相之體，次一智契實相，三有一偈",
    "T36n1736_030:0229b04": "名實相之由，四有一偈明實相之教。初三",
    "T36n1736_030:0229b05": "中，初一明實相雙非、次一明其深寂、後一",
    "T36n1736_030:0229b06": "語其體圓。又三是橫廣、三是竪深，初一非",
    "T36n1736_030:0229b07": "深非廣。又初一對我說實相、二約性顯實",
    "T36n1736_030:0229b08": "相、三該通性相明實相，以實是性、非實是",
    "T36n1736_030:0229b09": "相故。略知大旨。今之所用，但用二偈。初以",
    "T36n1736_030:0229b10": "竪深釋經上半，以心絕動搖、言亡四句，故",
    "T36n1736_030:0229b11": "云心行言語斷。理圓言偏、理與言絕，故云言",
    "T36n1736_030:0229b12": "語道斷。以欲言其有無狀無形、欲言其",
    "T36n1736_030:0229b13": "無聖以之靈，故口欲辯而辭喪。心以取相",
    "T36n1736_030:0229b14": "為行，實相無相，故絕心行之處，是則心將",
    "T36n1736_030:0229b15": "緣而慮息。以起心動念不會理而，故體無",
    "T36n1736_030:0229b16": "生。既法本不生，今何有滅？無生無滅即是寂",
    "T36n1736_030:0229b17": "滅。言如涅槃者，舉喻以顯。然實相之體即",
    "T36n1736_030:0229b18": "性淨涅槃，而人知涅槃寂滅不生、不知實",
    "T36n1736_030:0229b19": "相寂滅，故以涅槃為喻。若了實相即是涅",
    "T36n1736_030:0229b20": "槃，涅槃之相亦叵得也。次以雙非實相釋",
    "T36n1736_030:0229b21": "經下半。離我無我著，實相無我不可著。從",
    "T36n1736_030:0229b22": "亦無無我、亦不著無我。若著二無我理，未免",
    "T36n1736_030:0229b23": "於著。從「又離我者」下，上來直就體明，此下對",
    "T36n1736_030:0229b24": "人以顯。不著無我，則不趣證，故能悲濟。從",
    "T36n1736_030:0229b25": "「然我無我」下，復以四句會融釋此四句。略",
    "T36n1736_030:0229b26": "有三意：一對人以顯成前對人。謂唯我即",
    "T36n1736_030:0229b27": "凡夫。無我即二乘雙辯，對小說大涅槃，云",
    "T36n1736_030:0229b28": "無我者所謂生死，我者謂大涅槃。二乘之人",
    "T36n1736_030:0229b29": "但見無我、不見於我，雙非即泯絕大小。二",
    "T36n1736_030:0229c01": "者直就大乘性相，亦有此四：初句唯一真我，",
    "T36n1736_030:0229c02": "逈然獨立；次句對病顯實，我法皆空。雙辯",
    "T36n1736_030:0229c03": "句，真妄雙觀不壞性相。雙非句，性相融即",
    "T36n1736_030:0229c04": "故互奪兩亡。三者但約觀照。第一句知諸眾",
    "T36n1736_030:0229c05": "生妄執有我，二稱理而觀離於二我，三亦雙",
    "T36n1736_030:0229c06": "照性相，四即真妄形奪。與第二釋異者，此",
    "T36n1736_030:0229c07": "初句有我此是妄我，第二初我乃無我法中",
    "T36n1736_030:0229c08": "有真我耳。第六節。疏「初一揀迷」此下，以經",
    "T36n1736_030:0229c09": "初句下五字為三節，攝《佛地論》歎佛偈。偈",
    "T36n1736_030:0229c10": "云「自性熾盛與端嚴，名稱吉祥及尊貴，如是",
    "T36n1736_030:0229c11": "六種義差別，應知總名薄伽梵。」今文具用此",
    "T36n1736_030:0229c12": "翻六義，以顯真佛最勝之法。初以自在熾",
    "T36n1736_030:0229c13": "盛二德釋威德字。論云自在者，永不繫屬",
    "T36n1736_030:0229c14": "諸煩惱故。熾盛者，猛焰智光所燒煉。故此",
    "T36n1736_030:0229c15": "內威德，由內具此智斷二德，外攝群魔制",
    "T36n1736_030:0229c16": "諸外道。二以端嚴吉祥釋於色字，色即色",
    "T36n1736_030:0229c17": "相。論云「端嚴者，三十二相所莊嚴故。吉祥",
    "T36n1736_030:0229c18": "者，一切世間親近供養咸稱歎故。」三以名稱",
    "T36n1736_030:0229c19": "尊貴釋種族字。論云「名稱者，一切殊勝功",
    "T36n1736_030:0229c20": "德圓滿無不知故。尊貴者，具一切功德，常",
    "T36n1736_030:0229c21": "起方便利益世間，安樂一切無懈廢故。」此",
    "T36n1736_030:0229c22": "上二德，前是功德、後是大悲，悲智功德為佛",
    "T36n1736_030:0229c23": "種族，謂佛以功德為種性故、佛以大悲",
    "T36n1736_030:0229c24": "為根本故。為出生故，即內種族，故能悲現",
    "T36n1736_030:0229c25": "剎帝利種。疏「雖是薄伽」下，釋後半。躡上而",
    "T36n1736_030:0229c26": "釋，謂上之六義號為薄伽，依此而取未免",
    "T36n1736_030:0229c27": "顛倒。「見從外來」，即不了唯心，是《起信》文，云",
    "T36n1736_030:0229c28": "見從外來，取色分齊。取相二字，向上成心",
    "T36n1736_030:0229c29": "外取相。若就當句，設取心佛亦為取相，",
    "T36n1736_030:0230a01": "不了真佛無相相故。言顛倒者，顛者頂也。",
    "T36n1736_030:0230a02": "頂合在上，向下即倒。如是合無為有、合",
    "T36n1736_030:0230a03": "內為外，皆名顛倒。故舉空華，喻通二義，",
    "T36n1736_030:0230a04": "思之。疏「一無限因成」者，此中無文，含在隨",
    "T36n1736_030:0230a05": "樂見中。上普興雲幢主水神偈云「清淨慈門",
    "T36n1736_030:0230a06": "剎塵數，共生如來一妙相，一一諸相莫不",
    "T36n1736_030:0230a07": "然，是故見者無厭足。」此慈一門已無量矣，",
    "T36n1736_030:0230a08": "況於諸門。出現寶光主海神云：「不可思議大",
    "T36n1736_030:0230a09": "劫海，供養一切諸如來，普以功德施群生，",
    "T36n1736_030:0230a10": "是故端嚴最無比。」即施門無量也。普發迅流",
    "T36n1736_030:0230a11": "主河神云：「如來往昔為眾生，修治法海無邊",
    "T36n1736_030:0230a12": "行。」即無限因也。如是等，或一切因共成一相、",
    "T36n1736_030:0230a13": "或一切因成一切相等，故云無限。疏「二應",
    "T36n1736_030:0230a14": "機普現」者下，舉三喻，別喻色形諸相。疏「後",
    "T36n1736_030:0230a15": "半重釋」等者，前半云難可量，則心行處滅。言",
    "T36n1736_030:0230a16": "說莫及，則言語道斷。今重釋者，何以寂滅諸",
    "T36n1736_030:0230a17": "相心言罔及耶？釋意云：寂滅是不和合義，隨",
    "T36n1736_030:0230a18": "樂皆見是和合義，今亦不可作合與不合",
    "T36n1736_030:0230a19": "而知而說故。重釋云：於中寄三身說。初",
    "T36n1736_030:0230a20": "約法身住體遍應釋，則前無相寂滅，即是住",
    "T36n1736_030:0230a21": "體；隨樂皆見，即是遍應故。今以二義相奪，",
    "T36n1736_030:0230a22": "故非合不合。其住體遍應猶如虛空，隨其",
    "T36n1736_030:0230a23": "竅隙方圓大小。二「緣起修成」下，約報身修",
    "T36n1736_030:0230a24": "成契實說。如鑄金成像，像全同金，亦互奪",
    "T36n1736_030:0230a25": "叵說。三「又緣即非緣」下，約化身應緣說。猶",
    "T36n1736_030:0230a26": "如影像有而即虛，亦二相奪，不可得說。已",
    "T36n1736_030:0230a27": "釋上句，從「合相離故」下釋下句，可知。疏",
    "T36n1736_030:0230a28": "「中論云：戲論破慧眼」等者，即〈如來品〉。此前",
    "T36n1736_030:0230a29": "更有一偈半云「如是性空中，思惟不可得。",
    "T36n1736_030:0230b01": "如來滅度後，分別於有無。」青目釋云「諸法實",
    "T36n1736_030:0230b02": "相性空，故不應於如來滅後，思惟若有若",
    "T36n1736_030:0230b03": "無、若有無俱。如來從本已來畢竟空，何況滅",
    "T36n1736_030:0230b04": "後。」釋曰：此偈總遣三句。次偈云「如來過戲",
    "T36n1736_030:0230b05": "論，而人生戲論，戲論破慧眼，是皆不見佛。」",
    "T36n1736_030:0230b06": "此偈二意：一者仍前破第三，此破第四非",
    "T36n1736_030:0230b07": "有非無戲論謗句，即今疏文。二者總遣四句",
    "T36n1736_030:0230b08": "百非，謂起心動念皆成戲論，非局第四，故",
    "T36n1736_030:0230b09": "次疏云「妄惑不生故非蘊聚，起心則生便成",
    "T36n1736_030:0230b10": "戲論。」彼青目釋云「戲論名憶念取相，分別此",
    "T36n1736_030:0230b11": "彼。言佛滅不滅等，是人為戲論。覆慧眼故，",
    "T36n1736_030:0230b12": "不能見如來法身。」疏「決定見者」下，釋下半，",
    "T36n1736_030:0230b13": "謂決定見者則見法身。如來法身其相云何？",
    "T36n1736_030:0230b14": "論云「如來所有性，即是世間性。如來無有性，",
    "T36n1736_030:0230b15": "世間亦無性。」真妄無性即佛法身，如是見者",
    "T36n1736_030:0230b16": "不隨相轉。若隨相轉則不自在，不隨相轉",
    "T36n1736_030:0230b17": "即決定見。見同無性，能所雙寂，何有有無",
    "T36n1736_030:0230b18": "能累其神？則不畏有無等也。疏「初知解脫",
    "T36n1736_030:0230b19": "智」者，摽也。此偈第四句，結歎。疏總不別釋，",
    "T36n1736_030:0230b20": "四句交絡相合而釋。謂初句身字，合次句",
    "T36n1736_030:0230b21": "外字。初句心字，合次句內字。應云外身內",
    "T36n1736_030:0230b22": "心。平等二字是身心理，解脫二字通上身心",
    "T36n1736_030:0230b23": "內外，而解脫不同外身脫業繫苦相。即以",
    "T36n1736_030:0230b24": "解脫字上取外身，下取第四句中無所繫字。",
    "T36n1736_030:0230b25": "內心脫執取等相，即以解脫字上取內心，",
    "T36n1736_030:0230b26": "下取第四句中無著二字。心無取著即為",
    "T36n1736_030:0230b27": "能證，契上平等名為正念，是第三句四句",
    "T36n1736_030:0230b28": "圓矣。從「又內脫二障」，更為異解。上解脫字",
    "T36n1736_030:0230b29": "別配身心，皆離障解脫。今釋內解脫者，離障",
    "T36n1736_030:0230c01": "解脫。外解脫者，作用解脫。如《淨名》「有解脫",
    "T36n1736_030:0230c02": "名不可思議」等。疏「謂即前分別之器亦無所",
    "T36n1736_030:0230c03": "有」者，上云月之一多由器有異，佛之一多",
    "T36n1736_030:0230c04": "由感不同。今云心分別世間是心無所有，則",
    "T36n1736_030:0230c05": "分別之器亦忘也。其猶夢中見器中之月，",
    "T36n1736_030:0230c06": "豈唯月之不實，實亦器本自無。能現之器既",
    "T36n1736_030:0230c07": "無，所現之月安有？約法可思。疏「此法是佛」",
    "T36n1736_030:0230c08": "下，釋下半，依此見佛則如佛見。第七節。疏",
    "T36n1736_030:0230c09": "「今初一句所緣及一切種清淨」者，契經諸論",
    "T36n1736_030:0230c10": "皆說如來一百四十不共功德，今依《瑜伽》四",
    "T36n1736_030:0230c11": "十九說。論云「依如來住，及依如來到究竟",
    "T36n1736_030:0230c12": "地。諸佛世尊有百四十不共佛法，謂諸如來",
    "T36n1736_030:0230c13": "三十二大人相、八十種隨形好、四一切種清",
    "T36n1736_030:0230c14": "淨、十力、四無所畏、三念住、三不護、大悲、無忘",
    "T36n1736_030:0230c15": "失法、永害習氣，及一切種妙智。」今經略具。初",
    "T36n1736_030:0230c16": "三句中，具四一切種清淨。言四種者，一一",
    "T36n1736_030:0230c17": "切種所依清淨，謂煩惱麁重并諸習氣，於自",
    "T36n1736_030:0230c18": "所依無餘永滅故。又於自體如自所欲取，",
    "T36n1736_030:0230c19": "住捨中自在而轉。二一切種所緣清淨，謂於",
    "T36n1736_030:0230c20": "種種若化若變、若所顯現，一切所緣皆自在",
    "T36n1736_030:0230c21": "轉故。三一切種心清淨，謂如前說，一切心麁",
    "T36n1736_030:0230c22": "重永滅離故。又於心中，一切種善根皆積",
    "T36n1736_030:0230c23": "集故。四一切種智清淨，謂如前所說，一切",
    "T36n1736_030:0230c24": "無明品麁重永滅離故。又遍一切所知境中，",
    "T36n1736_030:0230c25": "知無障礙智自在轉故。上四中除第二，皆",
    "T36n1736_030:0230c26": "有二釋。今疏之中皆具四淨，而文少略，取",
    "T36n1736_030:0230c27": "順經耳。初如來最自在句，有二清淨：所",
    "T36n1736_030:0230c28": "緣是第二，一切種智是第四。於所緣中無礙",
    "T36n1736_030:0230c29": "轉，釋第二所緣清淨。於所知中無礙智自",
    "T36n1736_030:0231a01": "在轉，即是第四一切智清淨。彼論二釋，今",
    "T36n1736_030:0231a02": "取後釋耳，此二皆是最自在義。「次句所依清",
    "T36n1736_030:0231a03": "淨」者，即經「超世無所依」，是第一淨，可知。「三",
    "T36n1736_030:0231a04": "一切種心清淨」者，即經「具一切功德」，是第三",
    "T36n1736_030:0231a05": "心清淨。亦二釋中，後釋對論易知。疏「五無",
    "T36n1736_030:0231a06": "憂喜之離染安住捨故」者，即無染無所著。是",
    "T36n1736_030:0231a07": "三念住，謂一者一心聽法不憂、二者一心",
    "T36n1736_030:0231a08": "聽法不喜、三者常住捨心。謂有憂喜即染，",
    "T36n1736_030:0231a09": "不住捨即著。今無染無著，故具三念住。疏",
    "T36n1736_030:0231a10": "「六惡想都絕」下。即經無想無依止。是三不護。",
    "T36n1736_030:0231a11": "三不護者，一惡想都絕、二不依止名聞、三",
    "T36n1736_030:0231a12": "不依止利養。今無想，成初一；無依止，成後",
    "T36n1736_030:0231a13": "二。疏「九智光遍覺」，即一切種妙智。十可知。十",
    "T36n1736_030:0231a14": "一即無忘失法，故常明記。疏「又此一偈即",
    "T36n1736_030:0231a15": "四無所畏」者，謂光明遍清淨偈，無畏有四：一",
    "T36n1736_030:0231a16": "一切智無畏、二漏盡無畏、三出障道無畏、",
    "T36n1736_030:0231a17": "四出苦道無畏，至〈十藏品〉當釋。唯十力智",
    "T36n1736_030:0231a18": "在第三。約法以顯中，即百四十功德具矣。",
    "T36n1736_030:0231a19": "疏「故大般若云：覺法自在性」下，即〈文殊分〉中，",
    "T36n1736_030:0231a20": "如前已引。「又心絕動搖」，亦是此經。次後，〈那伽",
    "T36n1736_030:0231a21": "室利分〉。那伽云龍，即龍吉祥菩薩。妙吉祥菩",
    "T36n1736_030:0231a22": "薩欲入城乞食，龍吉祥問云：「我欲入城，為",
    "T36n1736_030:0231a23": "有情故巡行乞食。」妙吉祥云：「隨汝意往。然",
    "T36n1736_030:0231a24": "於行時勿得舉足、勿得下足、勿屈勿",
    "T36n1736_030:0231a25": "伸、勿起於心、勿興戲論、勿生路想城邑",
    "T36n1736_030:0231a26": "想大小男女想。所以者何？菩提遠離諸所有",
    "T36n1736_030:0231a27": "想，無高無下、無卷無舒，心絕動搖、言忘",
    "T36n1736_030:0231a28": "戲論，無有數量。」今唯用後一對耳。疏「又瑜",
    "T36n1736_030:0231a29": "伽九十五有六種戲論」者，一顛倒戲論、二唐",
    "T36n1736_030:0231b01": "捐戲論、三諍競戲論、四於他分別勝劣戲論、",
    "T36n1736_030:0231b02": "五分別工巧養命戲論、六耽著世間財食戲",
    "T36n1736_030:0231b03": "論。動搖尚無，斯六豈有之？疏「次偈入佛功德」",
    "T36n1736_030:0231b04": "等者，文有三段：初略釋經文；二「然一多相依」",
    "T36n1736_030:0231b05": "下，束成四義以順經文；三「復總收之」下，融",
    "T36n1736_030:0231b06": "成十門。疏「下文云知一即多」者，〈十住〉經文。",
    "T36n1736_030:0231b07": "疏「一孤標獨立」者，即前多中無一性、一亦無",
    "T36n1736_030:0231b08": "有多，二法互無，故得獨立。亦一即多而唯",
    "T36n1736_030:0231b09": "多、多即一而唯一，廢己同他，故云獨立。",
    "T36n1736_030:0231b10": "「二雙現同時」，即下經云「知以一故眾，知以眾",
    "T36n1736_030:0231b11": "故一。無一即無多，無多即無一」故，故二雙現",
    "T36n1736_030:0231b12": "更無前後，如牛二角。「三兩相俱忘」者，即前",
    "T36n1736_030:0231b13": "二俱捨也。「四自在無礙」者，欲一即一，不壞",
    "T36n1736_030:0231b14": "相故；欲多即多，一即多故。一既如此，多亦",
    "T36n1736_030:0231b15": "準之。常一常多、常即常離，故云自在。「五去",
    "T36n1736_030:0231b16": "來不動」者，一入多而一在、多入一而多存，",
    "T36n1736_030:0231b17": "若兩鏡相入而不動本相。相即亦然。「六無",
    "T36n1736_030:0231b18": "力相持」者，因一有多，多無力而持一；因多",
    "T36n1736_030:0231b19": "有一，一無力而持多。「七彼此無知」者，二互相",
    "T36n1736_030:0231b20": "依，皆無體用故，不相知故。覺首云：「諸法無",
    "T36n1736_030:0231b21": "作用，亦無有體性。是故彼一切，各各不相",
    "T36n1736_030:0231b22": "知。」「八力用交徹」者，即前一中解無量、無量中",
    "T36n1736_030:0231b23": "解一。「九自性非有」者，互為因起，舉體性空。",
    "T36n1736_030:0231b24": "十「究竟離言」者，不可言一、不可言非一、不",
    "T36n1736_030:0231b25": "可言亦一亦非一、不可言非一非非一。不",
    "T36n1736_030:0231b26": "可言相即，以相入故。不可言相入，以相",
    "T36n1736_030:0231b27": "即故。不可言即入，不壞相故。不可言不",
    "T36n1736_030:0231b28": "即不入，互交徹故。口欲辯而辭喪，心將緣",
    "T36n1736_030:0231b29": "而慮亡，唯證方知，同果海故。一多既爾，染",
    "T36n1736_030:0231c01": "淨等法無不皆然。第八節。疏「今文具三」者，",
    "T36n1736_030:0231c02": "具上三方便也。然其十偈皆具此三，取其",
    "T36n1736_030:0231c03": "相顯；八九兩偈但有第二，故下疏云「上之",
    "T36n1736_030:0231c04": "二偈但了差別即是方便，餘之八偈即是即",
    "T36n1736_030:0231c05": "實之權。」約其因修，總是加行方便之力。如",
    "T36n1736_030:0231c06": "第四偈善巧通達一切法，差別用也。正念勤",
    "T36n1736_030:0231c07": "修涅槃道，加行方便也。上二皆權。樂於解脫",
    "T36n1736_030:0231c08": "離不平等，即是稱實，對上故為即實之權",
    "T36n1736_030:0231c09": "也。餘可意得。疏「初二句有無無礙」者，無即",
    "T36n1736_030:0231c10": "是理，有即是事。次句「定散無礙」者，恒住禪",
    "T36n1736_030:0231c11": "寂定也，由契心性理也。禪不繫心，不礙",
    "T36n1736_030:0231c12": "散地，即涉事也。疏「初二句趣如法界」者，二",
    "T36n1736_030:0231c13": "句之中唯取四字，是向實際，初句及一切",
    "T36n1736_030:0231c14": "智皆迴向菩提。疏「二界八地皆名為想」者，",
    "T36n1736_030:0231c15": "以欲色二界有於五地，皆全有想。其無想天",
    "T36n1736_030:0231c16": "在第四禪，不攝一地全，故八地有想。其有",
    "T36n1736_030:0231c17": "頂天是第九地，不屬於想及與無想，故令",
    "T36n1736_030:0231c18": "無色一界四地不全屬有無，故云二界。其",
    "T36n1736_030:0231c19": "無色界下之三地，由是有想故，舉八地而",
    "T36n1736_030:0231c20": "以攝之。第九節。疏「初句無餘修」者，此有四",
    "T36n1736_030:0231c21": "修：一無餘修，以皆修故。次句有二修，一長",
    "T36n1736_030:0231c22": "時修、二無間修。日夜不息即是長時，精勤無",
    "T36n1736_030:0231c23": "怠故無有問。難度能度，勇猛修也。此偈是",
    "T36n1736_030:0231c24": "總，總示度相。「師子吼者名決定說」，即《涅槃》",
    "T36n1736_030:0231c25": "二十七〈師子吼品〉下說法度類略有其六，亦",
    "T36n1736_030:0231c26": "攝下偈文有四節。初偈即說佛性，度一闡",
    "T36n1736_030:0231c27": "提。闡提佛性無明所覆，迷真起妄如墮大",
    "T36n1736_030:0231c28": "河。二有一偈無我化外。三有六偈，皆說",
    "T36n1736_030:0231c29": "欲苦，度於波旬。波旬為主，諸類皆攝故。四",
    "T36n1736_030:0232a01": "有一偈濟度三乘，聲聞法執不了性空，",
    "T36n1736_030:0232a02": "緣覺無悲不隨六道故。悲智雙流普教群",
    "T36n1736_030:0232a03": "生，即化菩薩。疏「五事難出」，一水深，即愛欲",
    "T36n1736_030:0232a04": "海；二即流轉；三即無明；四即網覆義，兼蟲執",
    "T36n1736_030:0232a05": "羅不得出；五即大憂迫。次「眾生」下約法釋",
    "T36n1736_030:0232a06": "五。而四釋蟲執，云妄見有德，結網自纏。餘",
    "T36n1736_030:0232a07": "可知。第十節。疏「初三句三達因圓」者，三達即",
    "T36n1736_030:0232a08": "達三世。於中初句，了相無量。劫言，通過",
    "T36n1736_030:0232a09": "及未。次句了性。過去心不可得，故云無",
    "T36n1736_030:0232a10": "去。未未心不可得，故云無未來。現在心不可",
    "T36n1736_030:0232a11": "得，故云無住。故《淨名》云「若過去，過去心已滅。",
    "T36n1736_030:0232a12": "若未來，未來心未至。若現在，現在心無住。」現",
    "T36n1736_030:0232a13": "在是住，亦生即滅，故云無住。第三句結，知佛",
    "T36n1736_030:0232a14": "如是知。云何如是？非唯知無去等，亦知",
    "T36n1736_030:0232a15": "其相。又性相無礙。又一念能知，為如是了。",
    "T36n1736_030:0232a16": "疏「兼方便等」者，勸物涉有，故是方便。勸生",
    "T36n1736_030:0232a17": "發心，即是大願。眾生無邊誓願度，佛道無上",
    "T36n1736_030:0232a18": "誓願成，故即修習力為智決斷。言「佛果朝夕」",
    "T36n1736_030:0232a19": "者，此有二意：一明果速，匪朝即夕故。一念",
    "T36n1736_030:0232a20": "相應，功圓曠劫。此為正意，結云速成。二朝",
    "T36n1736_030:0232a21": "夕是海。《文選》云「挹朝夕之池者，無以測其",
    "T36n1736_030:0232a22": "淺深。」謂此是佛果大海，以深廣故，與此相",
    "T36n1736_030:0232a23": "應亦得速成，於一切法都無所求。即《淨名經》",
    "T36n1736_030:0232a24": "身子念座，因有此耳。疏「上四義皆先義後",
    "T36n1736_030:0232a25": "利」者，即《佛地論》。疏「若無說無示同佛說也」，亦",
    "T36n1736_030:0232a26": "《淨名》目連章。經云「夫說法者無說無示，其聽",
    "T36n1736_030:0232a27": "法者無聞無得。」說約教道，示約證道。無聞",
    "T36n1736_030:0232a28": "則不如言取，故為真聞。無得則心無所得，",
    "T36n1736_030:0232a29": "方真證得無聞無得。則後偈聽法行中「今此",
    "T36n1736_030:0232b01": "說法，但無說示。」亦同寶積歎佛偈云「善能",
    "T36n1736_030:0232b02": "分別諸法相，於第一義而不動。」故言同佛",
    "T36n1736_030:0232b03": "也。疏「次句悟理，揀去隨文」者，不隨文故無",
    "T36n1736_030:0232b04": "聞，悟理故無得。",
    "T36n1736_030:0232b05": "大方廣佛華嚴經隨疏演義鈔卷第三十"
}