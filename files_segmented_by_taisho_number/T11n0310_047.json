{
    "T11n0310_047:0274a10": "3大寶積經卷第四十七",
    "T11n0310_047:0274a12": "大唐三藏法師玄奘奉　詔譯",
    "T11n0310_047:0274a13": "菩薩藏會第十二之十三毘梨耶波羅蜜",
    "T11n0310_047:0274a14": "多品第九之三",
    "T11n0310_047:0274a15": "「復次舍利子！如是勇猛無倦正勤菩薩摩訶",
    "T11n0310_047:0274a16": "薩，成就五種增進之法，便能速悟阿耨多羅",
    "T11n0310_047:0274a17": "三藐三菩提。舍利子！何等名為成就五種增",
    "T11n0310_047:0274a18": "進之法？所謂值佛出世為增進法，得近善友",
    "T11n0310_047:0274a19": "為增進法，得具無難為增進法，隨所修集一",
    "T11n0310_047:0274a20": "切善法永不失壞為增進法，於彼安住律儀",
    "T11n0310_047:0274a21": "菩薩摩訶薩所隨從修學為增進法。舍利子！",
    "T11n0310_047:0274a22": "是為菩薩摩訶薩修行毘利耶波羅蜜多故，",
    "T11n0310_047:0274a23": "成就五法增進不退，速悟無上正等菩提。」",
    "T11n0310_047:0274a24": "爾時長老舍利子白佛言：「世尊！頗有菩薩於",
    "T11n0310_047:0274a25": "是五法而損減不？」佛言：「有。」曰：「何謂也？大德薄",
    "T11n0310_047:0274a26": "伽梵！何者是也？大德蘇揭多。」佛告舍利子：「有",
    "T11n0310_047:0274a27": "五種法菩薩成就便能損減。何等為五？謂於",
    "T11n0310_047:0274a28": "佛世而不值遇，於彼善友不懷親近，具無難",
    "T11n0310_047:0274a29": "法而不獲得，修習善法多有失壞，於諸安住",
    "T11n0310_047:0274b01": "律儀菩薩心無隨學。由具如是損減法故，亦",
    "T11n0310_047:0274b02": "不速悟無上菩提。舍利子！何等五法菩薩成",
    "T11n0310_047:0274b03": "就？舍利子！在家菩薩為王師傅，以威勢力恐",
    "T11n0310_047:0274b04": "怖眾生，致有緣務祈請威福，若為成辦如是",
    "T11n0310_047:0274b05": "事者重相酬謝。而是菩薩覩世利故，心無正",
    "T11n0310_047:0274b06": "直便為作之，凡所出言無非為利。舍利子！由",
    "T11n0310_047:0274b07": "如是法損減善道，由如是法損減無難。如是",
    "T11n0310_047:0274b08": "在家菩薩為養身故行諸惡行，不值佛世，乃",
    "T11n0310_047:0274b09": "至不疾證於阿耨多羅三藐三菩提。舍利子！",
    "T11n0310_047:0274b10": "是名菩薩成就第一損減之法。「復次舍利子！",
    "T11n0310_047:0274b11": "在家菩薩住毀城法。何等名為住毀城法？舍",
    "T11n0310_047:0274b12": "利子！若諸如來、應、正等覺出現世間，為諸天",
    "T11n0310_047:0274b13": "人魔梵說法，開示宣暢初中後善、文義巧妙",
    "T11n0310_047:0274b14": "純一圓滿清白梵行。爾時當有四眾出現，所",
    "T11n0310_047:0274b15": "謂苾芻、苾芻尼、鄔波索迦、鄔波斯迦。時苾芻",
    "T11n0310_047:0274b16": "尼依附村城郊野館舍國邑王都，為護戒故",
    "T11n0310_047:0274b17": "在中居止。彼諸在家菩薩來是住處污其戒",
    "T11n0310_047:0274b18": "眾，以毀戒故名住毀城。犯是事已不值佛世，",
    "T11n0310_047:0274b19": "乃至不能疾悟無上菩提。舍利子！是名菩薩",
    "T11n0310_047:0274b20": "成就第二損減之法。",
    "T11n0310_047:0274b21": "「復次舍利子！在家菩薩見諸有依善說法律",
    "T11n0310_047:0274b22": "演正法時，便於父母兄弟姊妹妻妾男女眷",
    "T11n0310_047:0274b23": "屬及諸眾生而為法障。舍利子！在家菩薩障",
    "T11n0310_047:0274b24": "礙法已，於長夜中自於法律常多障礙，不值",
    "T11n0310_047:0274b25": "佛世，乃至不能疾悟無上菩提。舍利子！是名",
    "T11n0310_047:0274b26": "菩薩成就第三損減之法。",
    "T11n0310_047:0274b27": "「復次舍利子！在家菩薩聞佛經中如來讚說",
    "T11n0310_047:0274b28": "少欲知足、出要相應獨靜山林離苦之法，心",
    "T11n0310_047:0274b29": "生不信輕毀誹謗，亦教他人起如是見。是",
    "T11n0310_047:0274c01": "諸在家不善菩薩毀呰如來清淨教已，還復",
    "T11n0310_047:0274c02": "沈溺可毀呰趣。何等名為可毀呰趣？謂墮地",
    "T11n0310_047:0274c03": "獄、畜生、焰魔世界，或生邊地及蔑戾車惡邪",
    "T11n0310_047:0274c04": "見中。在家菩薩行是事故，不值佛世，乃至不",
    "T11n0310_047:0274c05": "悟無上菩提。舍利子！是名菩薩成就第四損",
    "T11n0310_047:0274c06": "減之法。",
    "T11n0310_047:0274c07": "「復次舍利子！在家菩薩依止國王及諸大臣",
    "T11n0310_047:0274c08": "乃至富貴有自在者，行弊惡行恃為勢力，譏",
    "T11n0310_047:0274c09": "訶毀罵輕蔑戲弄無量眾生。舍利子！在家菩",
    "T11n0310_047:0274c10": "薩以成就此語惡行故，速能招集諸惡趣報，",
    "T11n0310_047:0274c11": "不值佛世、不遇善友、不得無難、失壞善根、不",
    "T11n0310_047:0274c12": "隨安住律儀菩薩修學正法、不能速悟無上",
    "T11n0310_047:0274c13": "菩提。舍利子！是名菩薩成就第五損減之法。」",
    "T11n0310_047:0274c14": "爾時世尊欲重宣此義而說頌曰：",
    "T11n0310_047:0274c15": "「菩薩成就五種法，　　如是智慧無增長，",
    "T11n0310_047:0274c16": "既不速疾見如來，　　亦不逢事人中上。",
    "T11n0310_047:0274c17": "或為王者大師傅，　　欺詐誑惑諸眾生，",
    "T11n0310_047:0274c18": "由具如斯不善業，　　不遇世間依怙者。",
    "T11n0310_047:0274c19": "令多有情生怖畏，　　若納贜財若損害，",
    "T11n0310_047:0274c20": "興造如斯惡業已，　　終不奉值人中尊。",
    "T11n0310_047:0274c21": "或令諸尼淨戒聚，　　破壞摧滅生悲苦，",
    "T11n0310_047:0274c22": "當離無量億如來，　　叵得成就諸無難。",
    "T11n0310_047:0274c23": "於其父母妻子等，　　障礙不令修法行，",
    "T11n0310_047:0274c24": "又障聽聞於正法，　　速感愚癡覆蔽果。",
    "T11n0310_047:0274c25": "若人厭世樂出家，　　便致拘執緣留礙，",
    "T11n0310_047:0274c26": "當離無量最勝尊，　　叵得成就諸無難。",
    "T11n0310_047:0274c27": "若有聽聞如是法，　　所謂讚說住空閑，",
    "T11n0310_047:0274c28": "便生不忍忿恚心，　　謗毀謂為非法說。",
    "T11n0310_047:0274c29": "謗毀如是正法已，　　常住生盲大劇苦，",
    "T11n0310_047:0275a01": "一切重障罪業中，　　方斯十六不及一。",
    "T11n0310_047:0275a02": "彼難奉見諸如來，　　設見不能懷信敬，",
    "T11n0310_047:0275a03": "受女黃門生盲身，　　又受駝驢猪狗等。",
    "T11n0310_047:0275a04": "若有於佛及菩薩，　　深生殷重愛敬心，",
    "T11n0310_047:0275a05": "遠離一切障礙已，　　相續修行賢聖道。",
    "T11n0310_047:0275a06": "父母妻子眷屬等，　　恒樂安勤正法中，",
    "T11n0310_047:0275a07": "眾生厭世求出家，　　讚美勸助令其果。",
    "T11n0310_047:0275a08": "若處眷屬正法中，　　當速往登賢善趣，",
    "T11n0310_047:0275a09": "有能讚勸出家者，　　速悟無上佛菩提。",
    "T11n0310_047:0275a10": "「復次舍利子！出家菩薩復有五法，若成就者，",
    "T11n0310_047:0275a11": "不值佛世、不親善友、不具無難、失壞善根、",
    "T11n0310_047:0275a12": "不隨安住律儀菩薩修學正法，亦不速悟無",
    "T11n0310_047:0275a13": "上菩提。舍利子！何等名為出家菩薩成就五",
    "T11n0310_047:0275a14": "法？一者毀犯尸羅，二者誹謗正法，三者貪著",
    "T11n0310_047:0275a15": "名利，四者堅執我見，五者能於他家多生慳",
    "T11n0310_047:0275a16": "嫉。舍利子！如是名為出家菩薩成就五法，不",
    "T11n0310_047:0275a17": "值佛世乃至不獲無上正等菩提。舍利子。譬",
    "T11n0310_047:0275a18": "如餓狗慞惶緣路，遇值瑣骨久無肉膩，但",
    "T11n0310_047:0275a19": "見赤塗言是厚味便就銜之。至多人處四",
    "T11n0310_047:0275a20": "衢道中，以貪味故涎流骨上妄謂甜美，或䶧",
    "T11n0310_047:0275a21": "或舐或齧或吮，歡愛纏附初無捨離。時有剎",
    "T11n0310_047:0275a22": "帝利婆羅門及諸長者，皆大富貴來遊此路。",
    "T11n0310_047:0275a23": "時此餓狗遙見彼來，心生熱惱作如是念：『彼",
    "T11n0310_047:0275a24": "來人者將無奪我所重美味？』便於是人發大",
    "T11n0310_047:0275a25": "瞋恚，出深毒聲惡眼邪視，露現齒牙便行齧",
    "T11n0310_047:0275a26": "害。舍利子！於意云何？彼來人者應為餘事，豈",
    "T11n0310_047:0275a27": "復求此無肉赤塗之骨瑣耶？」舍利子白佛言：",
    "T11n0310_047:0275a28": "「世尊！不也。世尊！不也。善逝！」佛告舍利子：「若如",
    "T11n0310_047:0275a29": "是者，彼慳餓狗以何等故，出深毒聲現牙而",
    "T11n0310_047:0275b01": "吠？」舍利子言：「如我意解，恐彼來人貪著美膳，",
    "T11n0310_047:0275b02": "必能奪我甘露良味，由如是意現牙吠耳。」佛",
    "T11n0310_047:0275b03": "告舍利子：「如是如是！如汝所言。當來末世有",
    "T11n0310_047:0275b04": "諸苾芻，於他施主勤習家慳，耽著屎尿妄加",
    "T11n0310_047:0275b05": "纏裹，雖值如是具足無難，而便委棄不修正",
    "T11n0310_047:0275b06": "撿。此之苾芻，我說其行如前癡狗。舍利子！我",
    "T11n0310_047:0275b07": "今出世憐愍眾生，欲止息故專思此事，為如",
    "T11n0310_047:0275b08": "是等諸惡苾芻說此譬喻。",
    "T11n0310_047:0275b09": "「復次舍利子！是諸菩薩摩訶薩為欲利益安",
    "T11n0310_047:0275b10": "樂無量眾生故，求於佛智，行毘利耶波羅蜜",
    "T11n0310_047:0275b11": "多。彼諸菩薩摩訶薩於己身肉尚行惠施，況",
    "T11n0310_047:0275b12": "復規求妄想惡肉，而於他家起諸慳嫉？舍利",
    "T11n0310_047:0275b13": "子！彼諸苾芻慳他家故，我說是人為癡丈夫、",
    "T11n0310_047:0275b14": "為活命者、為守財穀奴僕隷者、為重世財寶",
    "T11n0310_047:0275b15": "玩縛者、唯於衣食所欽尚者、為求妄想貪嗜",
    "T11n0310_047:0275b16": "惡肉起慳嫉者。舍利子！我今更說如是正法。",
    "T11n0310_047:0275b17": "彼諸苾芻先至他家，不應見餘苾芻而生嫉",
    "T11n0310_047:0275b18": "妬。若有苾芻違我法教，見餘苾芻或作是言：",
    "T11n0310_047:0275b19": "『此施主家先為我識，汝從何來乃在此耶？",
    "T11n0310_047:0275b20": "我於此家極為親密，調謔交顧。汝從何來輒",
    "T11n0310_047:0275b21": "相侵奪？』舍利子！以何等故，彼慳苾芻於後來",
    "T11n0310_047:0275b22": "者偏生嫉妬？舍利子！由諸施家許其衣鉢飲",
    "T11n0310_047:0275b23": "食臥具病緣醫藥及供身等資生什物。彼作",
    "T11n0310_047:0275b24": "是念：『恐彼施主將先許物施後來者。』由如是",
    "T11n0310_047:0275b25": "故，即此苾芻於施主家起三重過：一者起住",
    "T11n0310_047:0275b26": "處過，見餘苾芻或起恨言：『我於今者當離此",
    "T11n0310_047:0275b27": "處。』二者凡所習近當言未知應與不應。三者",
    "T11n0310_047:0275b28": "於不定家妄起諸過。舍利子！彼慳苾芻於後",
    "T11n0310_047:0275b29": "來人發三惡言：一者說住處過，以諸惡事增",
    "T11n0310_047:0275c01": "益其家，令後苾芻心不樂住。二者於後苾芻",
    "T11n0310_047:0275c02": "所有實言反為虛說。三者詐現善相諂附是",
    "T11n0310_047:0275c03": "人，伺有微隙對眾治舉。舍利子！如是苾芻於",
    "T11n0310_047:0275c04": "他施家生慳嫉者，速滅一切所有白法，永盡",
    "T11n0310_047:0275c05": "無遺。",
    "T11n0310_047:0275c06": "「復次舍利子！若有苾芻住家慳者，我說是人",
    "T11n0310_047:0275c07": "為不善者，則為棄捨菩提資糧，又為不能隨",
    "T11n0310_047:0275c08": "逐安住律儀菩薩修正法者。又舍利子！如是",
    "T11n0310_047:0275c09": "種相，我更當說。乃往昔時過於無數廣大無",
    "T11n0310_047:0275c10": "量不可思議阿僧企耶劫，有佛出世，名勝現",
    "T11n0310_047:0275c11": "王如來、應、正等覺、明行圓滿、善逝、世間解、無上",
    "T11n0310_047:0275c12": "丈夫、調御士、天人師、佛、薄伽梵。彼佛住壽九",
    "T11n0310_047:0275c13": "十拘胝歲，聲聞眾會九十拘胝那庾多，皆是",
    "T11n0310_047:0275c14": "大阿羅漢，諸漏已盡，乃至一切得心自在第",
    "T11n0310_047:0275c15": "一究竟。舍利子！當於爾時，有大長者名為善",
    "T11n0310_047:0275c16": "擇，其家巨富多饒財寶，資產僮僕無不充遍。",
    "T11n0310_047:0275c17": "有二子：一名律儀，二名住律儀。年在幼稚，容",
    "T11n0310_047:0275c18": "貌端正淨色圓滿，眾人喜見。舍利子！時勝現",
    "T11n0310_047:0275c19": "王如來、應、正等覺於晨朝時服衣持鉢，大苾",
    "T11n0310_047:0275c20": "芻僧左右翼從，彼佛世尊居僧上首，為福利",
    "T11n0310_047:0275c21": "故現乞食法，入彼長者所住大城。威儀庠序",
    "T11n0310_047:0275c22": "諸根寂定，心意恬怕逮得調順奢摩他，及獲",
    "T11n0310_047:0275c23": "第一調順奢摩他，修攝諸根如大龍象，澄靜無",
    "T11n0310_047:0275c24": "濁如深泉池，盛德巍巍如金樓觀，色相超挺",
    "T11n0310_047:0275c25": "如紫金山。又如大海眾寶充盈，如帝釋主諸",
    "T11n0310_047:0275c26": "天圍遶，如大梵王心慮寂靜。舍利子！彼薄伽",
    "T11n0310_047:0275c27": "梵有如是等威相莊嚴。長者二子當於爾時",
    "T11n0310_047:0275c28": "在重閣上，遙覩勝現王佛從遠而來，容貌威",
    "T11n0310_047:0275c29": "嚴色像第一，發歡喜心嘆未曾有。舍利子！彼",
    "T11n0310_047:0276a01": "住律儀童子以先覩佛喜踊內心，白其兄曰：",
    "T11n0310_047:0276a02": "『從生已來，兄頗曾見如是端嚴含靈王不？』兄",
    "T11n0310_047:0276a03": "報弟曰：『我從生來實未曾見如是端嚴含靈",
    "T11n0310_047:0276a04": "中王。』弟白兄言：『如我惟忖，於未來世定當作",
    "T11n0310_047:0276a05": "是含靈中王。』舍利子！爾時住律儀童子即為",
    "T11n0310_047:0276a06": "其兄而說頌曰：",
    "T11n0310_047:0276a07": "「『如律儀兄今所見，　　我於當來定如是，",
    "T11n0310_047:0276a08": "大苾芻眾所圍遶，　　當復倍勝於今日。",
    "T11n0310_047:0276a09": "求菩提道因緣故，　　當誓不噉諸飲食，",
    "T11n0310_047:0276a10": "兄既樂居牢獄中，　　我意決定當超勝。",
    "T11n0310_047:0276a11": "如是一切眾生尊，　　譬等眾星之滿月，",
    "T11n0310_047:0276a12": "誰有見斯不生信，　　而樂居家不出離？』",
    "T11n0310_047:0276a13": "「舍利子！爾時律儀童子即以伽他報其弟",
    "T11n0310_047:0276a14": "曰：",
    "T11n0310_047:0276a15": "「『弟當且止勿高聲，　　非但語言便遂事。",
    "T11n0310_047:0276a16": "我豈當發世語言，　　試誰在先成正覺？』",
    "T11n0310_047:0276a17": "「舍利子！爾時住律儀童子復以伽他白其兄",
    "T11n0310_047:0276a18": "曰：",
    "T11n0310_047:0276a19": "「『如是無上菩提道，　　非但弊鄙慳心證，",
    "T11n0310_047:0276a20": "我當發大賢善聲，　　決定成佛人中上。",
    "T11n0310_047:0276a21": "夫懷慳者相如是，　　資產不欲令他知，",
    "T11n0310_047:0276a22": "今我豈復守沈默，　　尚捨身命況財寶。",
    "T11n0310_047:0276a23": "我以家資咸布施，　　為求菩提道因緣，",
    "T11n0310_047:0276a24": "及以兄分家財寶，　　盡施佛田深敬故。",
    "T11n0310_047:0276a25": "誰見如是最勝尊，　　具三十二妙相者，",
    "T11n0310_047:0276a26": "而不發願趣菩提，　　唯除具諸下劣見。",
    "T11n0310_047:0276a27": "所有家宅及財寶，　　父母并諸眷屬等，",
    "T11n0310_047:0276a28": "我當一切皆捨離，　　速往善逝如來所。",
    "T11n0310_047:0276a29": "為世依怙作光明，　　照世慈尊極難遇，",
    "T11n0310_047:0276b01": "百千拘胝那庾劫，　　如是勝相甚難聞。",
    "T11n0310_047:0276b02": "我見世尊入王都，　　大苾芻僧所圍遶，",
    "T11n0310_047:0276b03": "如盛滿月在清天，　　流光洞照諸依地。",
    "T11n0310_047:0276b04": "我見世尊遊四衢，　　周遍莊嚴於一切，",
    "T11n0310_047:0276b05": "猶彼具足千光日，　　獨滿虛空常遍照。",
    "T11n0310_047:0276b06": "我見世尊居眾首，　　莊嚴顯發苾芻僧，",
    "T11n0310_047:0276b07": "如彼蘇迷盧山王，　　映諸寶山悉嚴麗。",
    "T11n0310_047:0276b08": "如來威光極熾盛，　　通照此土諸群生，",
    "T11n0310_047:0276b09": "圓成妙相兩足尊，　　榮光鎣飾諸大眾。",
    "T11n0310_047:0276b10": "如來住大神通力，　　善御天龍非人等，",
    "T11n0310_047:0276b11": "復興無量種變現，　　為眾生故入王都。",
    "T11n0310_047:0276b12": "誰見如斯正法主，　　三十二相大莊嚴，",
    "T11n0310_047:0276b13": "而復希趣下劣乘？　　唯除不肖愚闇者。",
    "T11n0310_047:0276b14": "我今欣覩人中尊，　　發生難得清淨信，",
    "T11n0310_047:0276b15": "為利含識趣菩提，　　要當往覲如來所。』",
    "T11n0310_047:0276b16": "「舍利子！爾時律儀童子又以伽他報其弟",
    "T11n0310_047:0276b17": "曰：",
    "T11n0310_047:0276b18": "「『我於途路非懈怠，　　而不速往如來所，",
    "T11n0310_047:0276b19": "待我下斯重閣已，　　當出外宇諦思惟。",
    "T11n0310_047:0276b20": "宜應捐捨於我想，　　又不顧惜吾身命，",
    "T11n0310_047:0276b21": "及求最上丈夫智，　　爾乃往詣如來所。",
    "T11n0310_047:0276b22": "父母家宅及財寶，　　於如是等生重愛，",
    "T11n0310_047:0276b23": "我今一時皆棄捨，　　爾乃往詣如來所。",
    "T11n0310_047:0276b24": "若有欲願當成佛，　　又深愛樂如來者，",
    "T11n0310_047:0276b25": "宜速捐諸珍寶聚，　　捨離家法趣非家。』",
    "T11n0310_047:0276b26": "「舍利子！爾時住律儀童子聞是語已，即於閣",
    "T11n0310_047:0276b27": "上下其階道，將往勝現王如來應正等覺所。",
    "T11n0310_047:0276b28": "未至之頃，其兄律儀又從重閣速疾而下，馳",
    "T11n0310_047:0276b29": "詣佛所修敬已訖。時住律儀後乃方至。爾時",
    "T11n0310_047:0276c01": "律儀兄童子即以十億無價寶衣奉獻如來，",
    "T11n0310_047:0276c02": "又於佛前而說頌曰：",
    "T11n0310_047:0276c03": "「『我今不求於妙相，　　奉施如來無價衣，",
    "T11n0310_047:0276c04": "唯願當來所獲報，　　如今世尊等無異。",
    "T11n0310_047:0276c05": "一切含靈中最勝，　　一切妙法善安住，",
    "T11n0310_047:0276c06": "唯願當來所獲報，　　如今世尊等無異。",
    "T11n0310_047:0276c07": "具足無上智慧藏，　　諸力正勤善安住，",
    "T11n0310_047:0276c08": "三十二相身所持，　　願速當成人中上。",
    "T11n0310_047:0276c09": "成就諸佛十種力，　　四無所畏善安住，",
    "T11n0310_047:0276c10": "唯願當來所獲報，　　如今世尊等無異。",
    "T11n0310_047:0276c11": "如佛所知真淨法，　　唯佛善住皆明照，",
    "T11n0310_047:0276c12": "願賜演通如是法，　　令我速悟上菩提。",
    "T11n0310_047:0276c13": "我今不求妙色相，　　奉佛無價勝上衣，",
    "T11n0310_047:0276c14": "唯希寂靜妙菩提，　　為利諸天世間故。",
    "T11n0310_047:0276c15": "如來所住微妙法，　　一切異論無傾動，",
    "T11n0310_047:0276c16": "我今為求如是法，　　敢施無價勝上衣。",
    "T11n0310_047:0276c17": "諸法無生無老病，　　亦無憂愁悲嘆等，",
    "T11n0310_047:0276c18": "願為開斯寂靜法，　　導利諸天世間故。",
    "T11n0310_047:0276c19": "若法無有貪瞋癡，　　亦無諸慢及渴愛，",
    "T11n0310_047:0276c20": "願說菩提與佛性，　　無為清涼甘露法。",
    "T11n0310_047:0276c21": "若法如來所安住，　　為天龍等深敬禮，",
    "T11n0310_047:0276c22": "或有思慮或無思，　　願為開斯寂靜法。",
    "T11n0310_047:0276c23": "佛住是處能通照，　　無量四方諸佛土，",
    "T11n0310_047:0276c24": "如發大焰深暗中，　　願證如斯等甘露。",
    "T11n0310_047:0276c25": "若諸一切愛無愛，　　性常不依於欲界，",
    "T11n0310_047:0276c26": "色無色界亦無依，　　願說如斯勝妙法。』",
    "T11n0310_047:0276c27": "「舍利子！爾時住律儀童子聞兄律儀說是頌",
    "T11n0310_047:0276c28": "已，便以一具新妙寶屐奉施勝現王如來，即",
    "T11n0310_047:0276c29": "於佛前說伽他曰：",
    "T11n0310_047:0277a01": "「『願我當為諸群生，　　為救為趣為依舍，",
    "T11n0310_047:0277a02": "更不履踐於邪徑，　　恒導群迷說正路。",
    "T11n0310_047:0277a03": "願常不習諸貪欲，　　此乃愚夫之所行，",
    "T11n0310_047:0277a04": "永離一切有為法，　　恒值如來出興世。",
    "T11n0310_047:0277a05": "既逢明照世間者，　　便應供養兩足尊，",
    "T11n0310_047:0277a06": "勤求無上佛菩提，　　為利一切群生故。",
    "T11n0310_047:0277a07": "當以無量香花鬘，　　高妙幢幡諸寶蓋，",
    "T11n0310_047:0277a08": "奉獻龍中之大龍，　　為利一切群生故。",
    "T11n0310_047:0277a09": "復以種種上衣服，　　臥具飲食諸醫藥，",
    "T11n0310_047:0277a10": "俱持奉獻佛世尊，　　為利一切群生故。",
    "T11n0310_047:0277a11": "擊大小鼓吹螺貝，　　及奏簫管清歌等，",
    "T11n0310_047:0277a12": "俱持奉獻照世尊，　　為利一切群生故。",
    "T11n0310_047:0277a13": "厚味種種極淳濃，　　世間微妙所珍尚，",
    "T11n0310_047:0277a14": "俱持奉獻救世尊，　　為利一切群生故。",
    "T11n0310_047:0277a15": "廣行如是供養已，　　利益無量諸群生，",
    "T11n0310_047:0277a16": "我於爾時便出家，　　精勵勤修於梵行。",
    "T11n0310_047:0277a17": "當安住斯八妙道，　　復安無量億眾生，",
    "T11n0310_047:0277a18": "願我為諸有識依，　　常不履於邪曲徑。",
    "T11n0310_047:0277a19": "眾聖訶毀極下劣，　　所謂婬欲我能捐，",
    "T11n0310_047:0277a20": "又當棄捐諸放逸，　　於不放逸恒修學。",
    "T11n0310_047:0277a21": "願我永不生眾難，　　常得生諸淨信家，",
    "T11n0310_047:0277a22": "生生常見人中尊，　　見已於佛生深信。",
    "T11n0310_047:0277a23": "既生信已修恭敬，　　以妙花鬘及塗香，",
    "T11n0310_047:0277a24": "種種音樂供養已，　　為求諸佛深智慧。",
    "T11n0310_047:0277a25": "如是廣修諸供養，　　乃經無量拘胝劫，",
    "T11n0310_047:0277a26": "永斷欲法捨居家，　　精勤奉修清淨行。』",
    "T11n0310_047:0277a27": "「舍利子！爾時住律儀童子說是頌已，即於所",
    "T11n0310_047:0277a28": "讚勝現王如來之處，為彼如來以赤栴檀建",
    "T11n0310_047:0277a29": "立道場，高花綺飾四踰繕那，縱廣莊嚴備諸",
    "T11n0310_047:0277b01": "彫麗。爾時童子既立道場莊嚴成就，即以奉",
    "T11n0310_047:0277b02": "施彼佛世尊，又於佛前而說頌曰：",
    "T11n0310_047:0277b03": "「『佛所安住四種住，　　往昔最勝所稱譽，",
    "T11n0310_047:0277b04": "我今欣求如是住，　　唯願善逝慈哀許。",
    "T11n0310_047:0277b05": "若有安住是所住，　　心常了知無量眾，",
    "T11n0310_047:0277b06": "及知過去未來生，　　我今欣求如是住。",
    "T11n0310_047:0277b07": "若住是住至究竟，　　四種正勝四神足，",
    "T11n0310_047:0277b08": "及四最勝無礙辯，　　我今欣求如是住。』",
    "T11n0310_047:0277b09": "「舍利子！爾時薄伽梵勝現王如來哀此童子，",
    "T11n0310_047:0277b10": "受其所獻上勝道場，與苾芻僧入中居止。時",
    "T11n0310_047:0277b11": "彼童子既覩如來及苾芻僧受其施故，心大",
    "T11n0310_047:0277b12": "歡喜踊躍無量，又以種種上妙供具而為供",
    "T11n0310_047:0277b13": "養，倍加恭敬尊重讚歎，於半月間中無斷絕。",
    "T11n0310_047:0277b14": "過是已後，便於佛前除去鬚髮被袈裟衣，以",
    "T11n0310_047:0277b15": "淨信心捨棄家法趣於非家，專志精勤求諸",
    "T11n0310_047:0277b16": "善法。舍利子！時二童子求善法已，心正了知，",
    "T11n0310_047:0277b17": "於佛菩提俱發弘誓。其兄律儀作是誓言：『願",
    "T11n0310_047:0277b18": "我最先成等正覺，其佛名曰世間依怙放大",
    "T11n0310_047:0277b19": "光明。』其弟住律儀者又發誓言：『願我最先成",
    "T11n0310_047:0277b20": "等正覺，其佛名曰大導商主天人中尊。』舍利",
    "T11n0310_047:0277b21": "子！爾時律儀童子菩薩摩訶薩作是願已，即",
    "T11n0310_047:0277b22": "於勝現王如來前，合掌而立大誓莊嚴，說伽",
    "T11n0310_047:0277b23": "他曰：",
    "T11n0310_047:0277b24": "「『我當不復更安坐，　　亦無放倚身眠臥，",
    "T11n0310_047:0277b25": "專精勤求菩提道，　　為利一切群生故。",
    "T11n0310_047:0277b26": "我當不觀身與命，　　常捨嬾惰勤精進，",
    "T11n0310_047:0277b27": "志求上妙菩提道，　　為利一切群生故。",
    "T11n0310_047:0277b28": "假使血肉都乾竭，　　皮骨筋脈皆枯燥，",
    "T11n0310_047:0277b29": "要捨懈怠及身命，　　精勤為趣上菩提。』",
    "T11n0310_047:0277c01": "「舍利子！爾時住律儀童子菩薩摩訶薩聞兄",
    "T11n0310_047:0277c02": "律儀童子菩薩摩訶薩發是願已，歡喜踊躍，",
    "T11n0310_047:0277c03": "即於其前說伽他曰：",
    "T11n0310_047:0277c04": "「『今當共契同和好，　　修行無上菩提行，",
    "T11n0310_047:0277c05": "與發最勝勤精進，　　為利一切群生故。",
    "T11n0310_047:0277c06": "我今薄濟於身命，　　隨彼血肉皆枯燥，",
    "T11n0310_047:0277c07": "發千精進隨兄學，　　為求無上菩提故。",
    "T11n0310_047:0277c08": "我當獨處住空閑，　　山野林中勤精進，",
    "T11n0310_047:0277c09": "常求微妙最勝智，　　隨住莊嚴大法王。』」",
    "T11n0310_047:0277c10": "爾時佛告舍利子：「彼過去世勝現王如來法",
    "T11n0310_047:0277c11": "中，律儀童子菩薩摩訶薩與住律儀童子菩",
    "T11n0310_047:0277c12": "薩摩訶薩，於彼佛所發大弘誓，行毘利耶波",
    "T11n0310_047:0277c13": "羅蜜多故，精勤不懈修行正道。舍利子！彼二",
    "T11n0310_047:0277c14": "菩薩行精進時，於千歲中乃至未曾如彈指",
    "T11n0310_047:0277c15": "頃，被於睡眠之所逼奪。於千歲中未曾起念",
    "T11n0310_047:0277c16": "欲臥息心。於千歲中未曾起念欲樂坐心。於",
    "T11n0310_047:0277c17": "千歲中未曾一返屈身蹲踞，唯除便利若食飲",
    "T11n0310_047:0277c18": "時，便就住立。於千歲中未曾再食，日止一食、",
    "T11n0310_047:0277c19": "食止一摶，飲水一器。於千歲中未曾起念欣",
    "T11n0310_047:0277c20": "樂食心，如謂我今極為飢渴，願當疾得如是",
    "T11n0310_047:0277c21": "等念初無有生。於千歲中未曾一返過量飲",
    "T11n0310_047:0277c22": "噉。於千歲中未曾起念稱量飲食，此醎此淡、",
    "T11n0310_047:0277c23": "此甘此苦、辛酢美惡初無興慮。於千歲中每",
    "T11n0310_047:0277c24": "乞食時一心正念，未曾觀彼授食人面，不生",
    "T11n0310_047:0277c25": "是念：『誰與我食？為丈夫耶？為婦人耶？』乃至童",
    "T11n0310_047:0277c26": "男童女皆不瞻視。於千歲中居止樹下，未曾",
    "T11n0310_047:0277c27": "仰面觀於樹相。於千歲中所著衣服未曾再",
    "T11n0310_047:0277c28": "易。於千歲中未曾一念起於欲覺恚覺害覺。",
    "T11n0310_047:0277c29": "於千歲中未曾起念緣親里覺，若父若母兄",
    "T11n0310_047:0278a01": "弟姊妹及餘眷屬皆不緣念。於千歲中未曾",
    "T11n0310_047:0278a02": "起念於所居家發思覺心。於千歲中未曾起",
    "T11n0310_047:0278a03": "念仰觀虛空日月星宿雲霞等色。於千歲中",
    "T11n0310_047:0278a04": "未曾起念以身依倚若壁若樹。於千歲中未",
    "T11n0310_047:0278a05": "曾起念以諸蘇油用塗支體。於千歲中未曾",
    "T11n0310_047:0278a06": "起念身心驚怖。於千歲中未曾起念身心疲",
    "T11n0310_047:0278a07": "倦。於千歲中未曾起念懈怠嬾惰放逸之心。",
    "T11n0310_047:0278a08": "唯興是念：『我今修行阿耨多羅三藐三菩提，",
    "T11n0310_047:0278a09": "何時當證？何時當得？』於千歲中未曾一返身",
    "T11n0310_047:0278a10": "心痛惱。於千歲中未曾起念我欲剃髮，唯除",
    "T11n0310_047:0278a11": "四天大王時來頭上，以其神力手摩持去，於",
    "T11n0310_047:0278a12": "彼天宮起窣堵波，眾寶莊嚴而為供養。於千",
    "T11n0310_047:0278a13": "歲中雖有天王若來若去，而心都無去來之",
    "T11n0310_047:0278a14": "想。於千歲中未曾起念，從陰影處至光景處、",
    "T11n0310_047:0278a15": "從炎熱處至清涼處。於千歲中於嚴寒時未",
    "T11n0310_047:0278a16": "曾起念覆厚煖衣而取溫適。於千歲中未曾",
    "T11n0310_047:0278a17": "起念論說世間無益之語。舍利子！是二菩薩",
    "T11n0310_047:0278a18": "於千歲中行如是等堅固精進，時有惡魔名",
    "T11n0310_047:0278a19": "愚癡念，如我今者出現世間，有惡魔羅愚癡",
    "T11n0310_047:0278a20": "念者。舍利子！彼時惡魔興壞亂故，於律儀菩",
    "T11n0310_047:0278a21": "薩所經行道仰布利刀遍其行處。爾時律儀",
    "T11n0310_047:0278a22": "菩薩於彼刀道微失本心生利刃想，適生想",
    "T11n0310_047:0278a23": "已便即追悔，發大音聲再返唱言：『咄哉奇事，",
    "T11n0310_047:0278a24": "我今如何住於放逸？』舍利子！時彼菩薩所發",
    "T11n0310_047:0278a25": "音聲遍告三千大千世界，於上空中有百千",
    "T11n0310_047:0278a26": "拘胝天魔徒黨，聞是菩薩憶念音聲，即共同",
    "T11n0310_047:0278a27": "時語菩薩言：『如汝今者普告之聲，深為善說",
    "T11n0310_047:0278a28": "深為善說。』舍利子！如是天聲唯律儀聞，彼住",
    "T11n0310_047:0278a29": "律儀於諸天聲及此菩薩普告大聲初不聞",
    "T11n0310_047:0278b01": "之。爾時律儀菩薩聞天語已，奮發堅固大精",
    "T11n0310_047:0278b02": "進欲復前經行，再轉其心不緣刀刃。舍利子！",
    "T11n0310_047:0278b03": "時彼菩薩摩訶薩降魔怨已，住如是威儀、行",
    "T11n0310_047:0278b04": "如是妙行、修如是道迹、起如是大悲、興發如",
    "T11n0310_047:0278b05": "是勇猛精進，未曾休廢。「復次舍利子！彼二大",
    "T11n0310_047:0278b06": "士於彼法中行毘利耶波羅蜜多故，俱成就",
    "T11n0310_047:0278b07": "是威儀行迹大悲勇猛，又於千歲住空閑林",
    "T11n0310_047:0278b08": "修佛隨念。過是已後勝現王如來方入涅槃。",
    "T11n0310_047:0278b09": "爾時諸天便來告曰：『善男子！豈不知耶？如來",
    "T11n0310_047:0278b10": "今者已般涅槃。』時二大士既聞天告，即便往",
    "T11n0310_047:0278b11": "詣勝現王如來涅槃林所。既到彼已合掌而",
    "T11n0310_047:0278b12": "立，瞻仰如來目未曾捨，極懷戀慕深生敬重，",
    "T11n0310_047:0278b13": "作是念言：『如來出世大慈悲者，覆護眾生同",
    "T11n0310_047:0278b14": "於舍宅。如何一旦速般涅槃，令我等類無依無",
    "T11n0310_047:0278b15": "怙。』舍利子！是二大士立如來前深懷戀仰，七",
    "T11n0310_047:0278b16": "日七夜足不移處，不勝哀感遂立命終往生",
    "T11n0310_047:0278b17": "梵世。既受梵身得宿智力，以大神通從上來",
    "T11n0310_047:0278b18": "下至涅槃會，為勝現王如來、應、正等覺所有",
    "T11n0310_047:0278b19": "舍利起窣堵波，珍寶妙物極世莊嚴，四十千",
    "T11n0310_047:0278b20": "歲方得成就，以諸輪蓋安施其上。舍利子！時",
    "T11n0310_047:0278b21": "二菩薩為彼如來起窣堵波已，心大歡喜合",
    "T11n0310_047:0278b22": "掌而立，觀其福相倍加欣慶。如是又經七十",
    "T11n0310_047:0278b23": "千歲方始致禮，因爾命終，俱生贍部洲中大",
    "T11n0310_047:0278b24": "轉輪王家，處太后胎。舍利子！彼初生已，便憶",
    "T11n0310_047:0278b25": "過去所經諸事，作如是言：『我於今者應當安",
    "T11n0310_047:0278b26": "住最上第一不放逸法。』復以伽他而自誡曰：",
    "T11n0310_047:0278b27": "「『我今生處輪王家，　　廣大財食皆如意，",
    "T11n0310_047:0278b28": "於極放逸當捐捨，　　勤求無上佛菩提。",
    "T11n0310_047:0278b29": "財寶色欲及王位，　　無常迅速須臾頃，",
    "T11n0310_047:0278c01": "智者於斯不欣樂，　　勤求上妙佛菩提。",
    "T11n0310_047:0278c02": "若於財寶不生樂，　　為利含識證菩提，",
    "T11n0310_047:0278c03": "應疾捨欲求出家，　　修行勝妙諸梵行。",
    "T11n0310_047:0278c04": "我昔過去無量劫，　　耽滯五欲為功德，",
    "T11n0310_047:0278c05": "若生天上及人中，　　未曾於彼生知厭。",
    "T11n0310_047:0278c06": "故應捨欲及王位，　　父母眷屬諸財寶，",
    "T11n0310_047:0278c07": "及捨國城大軍眾，　　出家勤求證菩提。』",
    "T11n0310_047:0278c08": "「舍利子！時彼菩薩身相端正如十六少童，不",
    "T11n0310_047:0278c09": "樂俗網常思過患，即剃鬚髮服袈裟衣，以清",
    "T11n0310_047:0278c10": "淨信棄捨家法趣於非家，二十千歲勤修梵",
    "T11n0310_047:0278c11": "行。後命終已復生梵世，於彼壽盡還生贍部。",
    "T11n0310_047:0278c12": "舍利子！當於爾時於贍部洲有佛出世，名",
    "T11n0310_047:0278c13": "曰妙香如來、應、正等覺、明行圓滿、善逝、世間解、",
    "T11n0310_047:0278c14": "無上丈夫、善調御士、天人師、佛、薄伽梵。時彼",
    "T11n0310_047:0278c15": "菩薩既遇佛已，即於法中剃除鬚髮服袈裟",
    "T11n0310_047:0278c16": "衣，以清淨信棄捨家法趣於非家，滿拘胝歲",
    "T11n0310_047:0278c17": "修行梵行。如是次第十千如來出現於世，律",
    "T11n0310_047:0278c18": "儀菩薩皆得值遇，於諸佛所殖眾德本，常勤",
    "T11n0310_047:0278c19": "精進修行梵行。彼住律儀菩薩常與其兄同",
    "T11n0310_047:0278c20": "生一處修諸聖道，唯於一佛不修梵行，以是",
    "T11n0310_047:0278c21": "因故律儀菩薩先得成佛出現於世，名曰熾",
    "T11n0310_047:0278c22": "然精進如來、應、正等覺、明行圓滿、善逝、世間解、",
    "T11n0310_047:0278c23": "無上丈夫、調御士、天人師、佛、薄伽梵。住世教",
    "T11n0310_047:0278c24": "化經九十拘胝歲，聲聞大眾有九十那庾多",
    "T11n0310_047:0278c25": "共會說法。舍利子！熾然精進如來興世之時，",
    "T11n0310_047:0278c26": "彼住律儀菩薩為轉輪王威加四域，福德所",
    "T11n0310_047:0278c27": "被，於熾然精進如來極起深信，以種種上",
    "T11n0310_047:0278c28": "妙衣服餚饍飲食病緣醫藥什物眾具，供養",
    "T11n0310_047:0278c29": "恭敬尊重讚歎，於三月中奉獻彼佛及苾芻",
    "T11n0310_047:0279a01": "僧。舍利子！爾時熾然精進如來、應、正等覺",
    "T11n0310_047:0279a02": "雖受供養，為欲覺悟彼輪王故，令其憶念，說",
    "T11n0310_047:0279a03": "伽他曰：",
    "T11n0310_047:0279a04": "「『若為證得諸佛法，　　勇猛精進最為上，",
    "T11n0310_047:0279a05": "貪著五欲諸含生，　　凡有所求難果遂。",
    "T11n0310_047:0279a06": "若求義利於五欲，　　智者當知無義利，",
    "T11n0310_047:0279a07": "汝今處在無義中，　　求勝義利不可得。",
    "T11n0310_047:0279a08": "我昔與汝為兄弟，　　俱發弘誓趣菩提，",
    "T11n0310_047:0279a09": "爾時競列至誠言，　　誰速在初成正覺。",
    "T11n0310_047:0279a10": "今汝見我證菩提，　　轉勝梵輪於大眾，",
    "T11n0310_047:0279a11": "汝猶沈溺五欲家，　　淫荒女色恒守護。",
    "T11n0310_047:0279a12": "過去諸佛常宣說，　　智者不應保弊欲，",
    "T11n0310_047:0279a13": "是故我恒勤遠離，　　曾未追求行放逸。",
    "T11n0310_047:0279a14": "汝攝惡慧行無義，　　汝常安住無義業，",
    "T11n0310_047:0279a15": "欲法引苦汝長迷，　　離欲清淨聖所讚。』",
    "T11n0310_047:0279a16": "「舍利子！時彼輪王聞熾然精進如來說伽他",
    "T11n0310_047:0279a17": "已，生大覺悟深見欲過，希求出家。竟不辭諸",
    "T11n0310_047:0279a18": "妻子眷屬長者僚宰大小諸王，亦不顧戀國",
    "T11n0310_047:0279a19": "邑人民財寶府藏，即從座起往如來前，一心",
    "T11n0310_047:0279a20": "合掌說伽他曰：",
    "T11n0310_047:0279a21": "「『我當悉捨於家國，　　要往空閑至命終，",
    "T11n0310_047:0279a22": "寧使肌肉並乾枯，　　為佛菩提因緣故。",
    "T11n0310_047:0279a23": "復當勇猛大精進，　　利益無量諸群生，",
    "T11n0310_047:0279a24": "棄捨家法趣非家，　　當住虛靜無為處。",
    "T11n0310_047:0279a25": "不欣緣附於五欲，　　弊惡誑惑彼愚夫，",
    "T11n0310_047:0279a26": "由我陷沒欲泥中，　　故使掩面而隨後。",
    "T11n0310_047:0279a27": "諸欲財寶及王位，　　一切一時皆棄捨，",
    "T11n0310_047:0279a28": "即於如來聖教中，　　專務精修無上道。",
    "T11n0310_047:0279a29": "誰有智者當親附？　　誰行學藏有為行？",
    "T11n0310_047:0279b01": "令我修行精進已，　　不速成佛耽諸欲。",
    "T11n0310_047:0279b02": "是故我捨諸欲樂，　　王位財寶皆除斷，",
    "T11n0310_047:0279b03": "要歸佛教趣非家，　　為佛菩提因緣故。』",
    "T11n0310_047:0279b04": "「舍利子！爾時輪王說伽他已，即於熾然精進",
    "T11n0310_047:0279b05": "佛所剃除鬚髮服袈裟衣，以淨信心棄捨家",
    "T11n0310_047:0279b06": "法趣非家道，往空靜處勤修梵行。於時復",
    "T11n0310_047:0279b07": "有六十拘胝百千眾生，聞彼輪王出家學道，",
    "T11n0310_047:0279b08": "亦懷淨信除捨俗相，隨王出家修諸梵行。舍",
    "T11n0310_047:0279b09": "利子！時熾然精進如來處世垂化久乃涅槃。",
    "T11n0310_047:0279b10": "輪王苾芻見佛滅度，悲感充塞，奉接如來遺",
    "T11n0310_047:0279b11": "身舍利，起窣堵波嚴飾供養。其後不久便致",
    "T11n0310_047:0279b12": "命終，生覩史多天。受天報盡，還生贍部洲中。",
    "T11n0310_047:0279b13": "即於是劫成阿耨多羅三藐三菩提，名曰妙",
    "T11n0310_047:0279b14": "行如來、應、正等覺、明行圓滿、善逝、世間解、無上",
    "T11n0310_047:0279b15": "丈夫、調御士、天人師、佛、薄伽梵。其佛住世滿",
    "T11n0310_047:0279b16": "拘胝歲，聲聞弟子有拘胝那庾多而共集會，",
    "T11n0310_047:0279b17": "皆是大阿羅漢，諸漏已盡，乃至一切心得自",
    "T11n0310_047:0279b18": "在，已到究竟第一彼岸。妙行如來安住百千",
    "T11n0310_047:0279b19": "菩薩摩訶薩，令於阿耨多羅三藐三菩提不",
    "T11n0310_047:0279b20": "復退轉，又為無量無數諸眾生等宣揚妙法。",
    "T11n0310_047:0279b21": "所應作已，入般涅槃。正法住世經餘一劫，流",
    "T11n0310_047:0279b22": "布舍利饒益眾生，亦如我今般涅槃後舍利",
    "T11n0310_047:0279b23": "廣流等無有異。」",
    "T11n0310_047:0279b24": "爾時佛告舍利子：「諸菩薩摩訶薩行毘利耶",
    "T11n0310_047:0279b25": "波羅蜜多故，安住正勤行菩薩道，應當依隨",
    "T11n0310_047:0279b26": "律儀菩薩摩訶薩修學勇猛無倦精進波羅",
    "T11n0310_047:0279b27": "蜜多，不應依附彼枯骨瑣住慳眾生而為修",
    "T11n0310_047:0279b28": "學。舍利子！若有菩薩樂求菩提，不應他家而",
    "T11n0310_047:0279b29": "生慳悋。若復失念起慳悋時，應樂觀察三種",
    "T11n0310_047:0279c01": "怖畏。何等為三？謂於他家數致來往，或因乞",
    "T11n0310_047:0279c02": "食或復談話，纏綿不已遂成親好。見彼第二",
    "T11n0310_047:0279c03": "賢善苾芻，以貪著故便生慳嫉，或時微起一",
    "T11n0310_047:0279c04": "念恚心不相隨順，由是緣故當知攝受地獄",
    "T11n0310_047:0279c05": "諸苦業道，當知下生盲種於其心田，當知生",
    "T11n0310_047:0279c06": "邊地業具足攝受。舍利子！我今為汝更說其",
    "T11n0310_047:0279c07": "相。謂彼菩薩見諸賢善清淨苾芻來至其所，",
    "T11n0310_047:0279c08": "輒生嫉妬瞋恚之心，內雖忿結而外現清白，",
    "T11n0310_047:0279c09": "與交言論心乃慳悋，而身恒將遇隨事供擬，",
    "T11n0310_047:0279c10": "或私處隱屏怒眼視之，或以不實事用加誣",
    "T11n0310_047:0279c11": "謗。舍利子！以是因緣，如是菩薩當知攝受地",
    "T11n0310_047:0279c12": "獄業道，生盲種子植其中心，雖生人道復",
    "T11n0310_047:0279c13": "在邊地、遭諸苦楚、受生盲報、多被誹謗、為他",
    "T11n0310_047:0279c14": "役使，晝夜辛勤初無停息。舍利子！若諸菩薩",
    "T11n0310_047:0279c15": "設於他家起慳嫉時，應思惟此三種怖畏。」爾",
    "T11n0310_047:0279c16": "時如來說是語已，長老舍利子白佛言：「甚奇，",
    "T11n0310_047:0279c17": "世尊！未曾有也。是諸菩薩摩訶薩極為希有，",
    "T11n0310_047:0279c18": "乃能善遇如來說是家慳出要之法。善哉世",
    "T11n0310_047:0279c19": "尊！願為我等諸聲聞眾說正法要離家慳相。",
    "T11n0310_047:0279c20": "所以者何？我等於佛法中，非為不願脫於地",
    "T11n0310_047:0279c21": "獄生盲邊地誹謗果報，常願生於中國人趣。",
    "T11n0310_047:0279c22": "我等聲聞深欲樂聞離家慳法，唯願世尊捨",
    "T11n0310_047:0279c23": "無緣怨，不捨我等，必為宣說。」",
    "T11n0310_047:0279c24": "爾時佛告舍利子：「善哉善哉。舍利子！甚為希",
    "T11n0310_047:0279c25": "有。汝等乃能住無浮諂，請問如來如是之義。",
    "T11n0310_047:0279c26": "諦聽諦聽，當為汝說。舍利子！若有眾生欲隨",
    "T11n0310_047:0279c27": "如來修學佛法，我當為彼如應顯說。何以故？",
    "T11n0310_047:0279c28": "以諸眾生能隨佛學，如來不違彼意，必現其",
    "T11n0310_047:0279c29": "前而為說故。又舍利子！若有眾生不樂隨佛",
    "T11n0310_047:0280a01": "修學正法，若為彼說，是人聞已則當成立鬪",
    "T11n0310_047:0280a02": "諍根本。舍利子！如是成就淨信菩薩摩訶薩",
    "T11n0310_047:0280a03": "行毘利耶波羅蜜多故，於諸佛法廣生淨信，",
    "T11n0310_047:0280a04": "長久大夜常樂觀察，為欲救濟沈溺眾生故，",
    "T11n0310_047:0280a05": "往如來所，殷勤鄭重諮疑問義，凡所敷演樂",
    "T11n0310_047:0280a06": "欲聽聞。既聞法已，復獲廣大清淨深信，歡喜",
    "T11n0310_047:0280a07": "踊躍倍加精進，受持正法如說修行。又舍利",
    "T11n0310_047:0280a08": "子！當來之世我諸弟子，少有苾芻深心希樂",
    "T11n0310_047:0280a09": "趣般涅槃寂靜之法，多依三事以為常業。何",
    "T11n0310_047:0280a10": "等為三？一者常喜追求世間名利，二者貪樂",
    "T11n0310_047:0280a11": "朋黨追求食家往還不絕，三者喜樂追求花",
    "T11n0310_047:0280a12": "飾房宇貯積財富什物資具。是名依止追求",
    "T11n0310_047:0280a13": "三事。舍利子！是諸苾芻以依如是三種事故，",
    "T11n0310_047:0280a14": "終不解脫三種惡趣。舍利子！如是苾芻不樂",
    "T11n0310_047:0280a15": "解脫地獄傍生焰魔鬼趣，而返喜樂勤修滅",
    "T11n0310_047:0280a16": "盡趣天道法，又常勤修相言鬪訟譏刺離間",
    "T11n0310_047:0280a17": "諍論之事，復樂攝受心不淨信諸惡友等，捨",
    "T11n0310_047:0280a18": "空靜林依泊村落，白衣俗人而為朋翼。舍",
    "T11n0310_047:0280a19": "利子！諸在家者作如是言：『如是長老數來我",
    "T11n0310_047:0280a20": "家與我同好，我當供給，施其衣服飲食臥",
    "T11n0310_047:0280a21": "具病緣醫藥諸餘資具。彼住空閑諸長老等，",
    "T11n0310_047:0280a22": "既於俗人素無周接，我等如何與之言問？』以",
    "T11n0310_047:0280a23": "此事故，是諸苾芻與在家者轉相親狎，更互",
    "T11n0310_047:0280a24": "談說但敘世事繁雜戲論。舍利子！是惡苾芻",
    "T11n0310_047:0280a25": "樂共無良之人同止遊涉，久著住處曾無",
    "T11n0310_047:0280a26": "移轉，多覓朋黨及多食家，數數瞻視躬行慶",
    "T11n0310_047:0280a27": "弔，由此事故密懷親愛。設有客苾芻來都無",
    "T11n0310_047:0280a28": "供給，先行毀呰非法之言。而客苾芻實是賢",
    "T11n0310_047:0280a29": "聖，是惡苾芻亦不稱說：『汝為多聞具戒清淨。",
    "T11n0310_047:0280b01": "汝是預流、一來、不還、阿羅漢果。』如是等言全",
    "T11n0310_047:0280b02": "不稱說。舍利子！是惡苾芻在我法中不修我",
    "T11n0310_047:0280b03": "法，更無餘事，唯樂毀呰訶罵不息。舍利子！彼",
    "T11n0310_047:0280b04": "諸俗人為朋黨者又作是言：『諸客苾芻未曾",
    "T11n0310_047:0280b05": "與我共住久處周旋還往，舊住苾芻與我久",
    "T11n0310_047:0280b06": "住，情事相委通致使命經理緣務。以是義故，",
    "T11n0310_047:0280b07": "我當與諸舊住苾芻共相護悋假為威勢。』舍",
    "T11n0310_047:0280b08": "利子！以是等故，諸惡苾芻於是經典若解不",
    "T11n0310_047:0280b09": "解，一切時中皆悉誹謗毀呰不信。又舍利子！",
    "T11n0310_047:0280b10": "若復有人聽聞如來所說經典，如是文句差",
    "T11n0310_047:0280b11": "別法門常樂聽聞，聞便信解無疑惑者，必能",
    "T11n0310_047:0280b12": "捨離如是眾生，及捨應往惡趣之業。如是舍",
    "T11n0310_047:0280b13": "利子！修行無倦精進菩薩摩訶薩，聽聞如是",
    "T11n0310_047:0280b14": "慳嫉等相往惡趣業，既聞是已便不自行家",
    "T11n0310_047:0280b15": "慳等事，況復為他開示此法。舍利子！如是名",
    "T11n0310_047:0280b16": "為菩薩摩訶薩精勤無倦修行毘利耶波羅蜜",
    "T11n0310_047:0280b17": "多。應如是學。",
    "T11n0310_047:0280b18": "大寶積經卷第四十七"
}