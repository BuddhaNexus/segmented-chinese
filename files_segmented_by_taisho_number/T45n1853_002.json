{
    "T45n1853_002:0025a16": "大乘玄論卷第二",
    "T45n1853_002:0025a18": "胡吉藏撰",
    "T45n1853_002:0025a19": "八不義有六重。",
    "T45n1853_002:0025a20": "　第一辨大意　第二明三種中道　第三論",
    "T45n1853_002:0025a21": "智慧中道　第四雜問　第五論單複諸句",
    "T45n1853_002:0025a22": "　第六明不有有",
    "T45n1853_002:0025a23": "第一辨大意者。八不者蓋是諸佛之中心。眾",
    "T45n1853_002:0025a24": "聖之行處也。故華嚴經云。文殊法常爾。一切",
    "T45n1853_002:0025a25": "無畏人。一道出生死。更無異趣也。即是論初",
    "T45n1853_002:0025a26": "八不。故竪貫眾經橫通諸論也。故經云。不一",
    "T45n1853_002:0025a27": "亦不二。不常亦不斷。不來亦不出。不生亦不",
    "T45n1853_002:0025a28": "滅也。又經中明百非。非與不及無。三名亦得",
    "T45n1853_002:0025a29": "通目一法。亦不無其異。不得一向一種。後別",
    "T45n1853_002:0025b01": "明之。異者如不有非有及與無有。不得不異",
    "T45n1853_002:0025b02": "義。如食無食。則未曾有食。若言不食。則非",
    "T45n1853_002:0025b03": "是無食。故知有異也。雖異而為洗諸法。即明",
    "T45n1853_002:0025b04": "三字不異。還是一意。以八不洗除。盡淨諸法。",
    "T45n1853_002:0025b05": "故經中具有百非。即還是百不百無等。故多",
    "T45n1853_002:0025b06": "有所關義。所以竪入群經之深奧。橫通諸論",
    "T45n1853_002:0025b07": "之廣大也。明經之深處即是八不。不則不於",
    "T45n1853_002:0025b08": "一切法也。以不而明義。故知。其深奧也。如成",
    "T45n1853_002:0025b09": "論等釋。雖言百非百不及與絕等。而有理存",
    "T45n1853_002:0025b10": "焉。謂得還成失。即是小乘觀行有所得。不離",
    "T45n1853_002:0025b11": "斷常心。非關經之深遠也。今明。以不而為義。",
    "T45n1853_002:0025b12": "義即該廣也。言竪者謂之縱。縱只是深。即經",
    "T45n1853_002:0025b13": "之深旨。如言非不無等。亦復不於無等。經之",
    "T45n1853_002:0025b14": "深處也。橫通諸論者。橫只是廣闊之稱。亦為",
    "T45n1853_002:0025b15": "對治藥病。如有無相治等。悉是橫論。如言有",
    "T45n1853_002:0025b16": "即為橫。不有為竪。亦如絕為橫。不絕為竪。若",
    "T45n1853_002:0025b17": "不絕為橫。則非絕非不絕為竪。以不義據初。",
    "T45n1853_002:0025b18": "如是深不亦於不。何所而不不。如言為橫不",
    "T45n1853_002:0025b19": "言為竪。橫竪亦不定。隨而望之。若有無斷常",
    "T45n1853_002:0025b20": "相治為橫。病息藥除故為竪。故以隨處得論。",
    "T45n1853_002:0025b21": "而言八不竪入經深者。深義經也。橫通諸論",
    "T45n1853_002:0025b22": "者。辨論破病用。經未始無橫。如三修八倒斷",
    "T45n1853_002:0025b23": "常相破。論未始不明竪。如十二門論言。若使",
    "T45n1853_002:0025b24": "無有有。云何當有無。有無既已無。知有無者。",
    "T45n1853_002:0025b25": "誰豈非遠竪義。故經明深竪不義。不義不有",
    "T45n1853_002:0025b26": "有故。未始無橫。論辨而明藥病。藥病無而明",
    "T45n1853_002:0025b27": "不。未始無竪。不不一切。以不明義。豈不窮",
    "T45n1853_002:0025b28": "深。深義亦不。即是菩薩觀行。若謂有此深遠。",
    "T45n1853_002:0025b29": "即是聲聞觀也。然不義。非止入經深。亦廣明",
    "T45n1853_002:0025c01": "眾行。行波若之因。會涅槃之果。皆為八不所",
    "T45n1853_002:0025c02": "不。不此深勝法。以不而為深義。深義亦不也。",
    "T45n1853_002:0025c03": "但釋八不名者故如。不生者。諸論師言。此法",
    "T45n1853_002:0025c04": "不生。而不妨有種種釋生相也。今明。此不不",
    "T45n1853_002:0025c05": "於生。生本來不生。亘十方橫。通三世竪。一切",
    "T45n1853_002:0025c06": "佛法皆同無非不生也。如成實論師云。真理",
    "T45n1853_002:0025c07": "名不生理境也。今大乘義。若有理如是生。無",
    "T45n1853_002:0025c08": "有一法是有而不生也。若言有理存焉是不",
    "T45n1853_002:0025c09": "生者。亦應有存焉非是有。如本有常住不生",
    "T45n1853_002:0025c10": "等。如是破求之。今明。諸法不生。不生故名無",
    "T45n1853_002:0025c11": "生。無生法忍既爾。不生何得有滅之對生。生",
    "T45n1853_002:0025c12": "故方滅。既不生亦復不滅也。以有無三時等。",
    "T45n1853_002:0025c13": "撿求滅相不可得。如論破乳。不於乳時滅。亦",
    "T45n1853_002:0025c14": "不異時滅。具出彼論也。",
    "T45n1853_002:0025c15": "第二明三種中道。成論師解八不不同。一云",
    "T45n1853_002:0025c16": "八不並是真諦中道。亦是真諦也。二云不生",
    "T45n1853_002:0025c17": "不滅是中道。即是真諦不有不無中道。餘六",
    "T45n1853_002:0025c18": "不是俗諦中道也。今謂不然。彼不解大乘論",
    "T45n1853_002:0025c19": "意。小乘義意判如此耳。今云。八不具三種中",
    "T45n1853_002:0025c20": "道。即是二諦也。但成論師解三種中道。一世",
    "T45n1853_002:0025c21": "諦中道。二真諦中道。三真俗合論中道也。世",
    "T45n1853_002:0025c22": "諦中道者。世諦不出三假故。依三假明中道。",
    "T45n1853_002:0025c23": "一因成假不一不異明中道也。何者一柱攬",
    "T45n1853_002:0025c24": "四微為一。是不一而一。四塵同成一假。不異",
    "T45n1853_002:0025c25": "而假實殊故異。故不一一故。不異異故。不一",
    "T45n1853_002:0025c26": "不異。因成明中道也。二相續不常不斷明中",
    "T45n1853_002:0025c27": "道。但相續假不同。一云補處明續假也。二云",
    "T45n1853_002:0025c28": "前玄與後一明續假。如識心之終想心之初",
    "T45n1853_002:0025c29": "當中央為假。三龍光傳開善云。明續假。後起",
    "T45n1853_002:0026a01": "接前。前轉作後。即是生至共成假也。雖三師",
    "T45n1853_002:0026a02": "說不同。而相與續故不斷滅故不常。不斷不",
    "T45n1853_002:0026a03": "常明相續中道也。三相待假明中道。即是有",
    "T45n1853_002:0026a04": "開避相待。如色心等法。名為通待。亦名定待",
    "T45n1853_002:0026a05": "也。如長短君臣父子等法。短不自短。形長故",
    "T45n1853_002:0026a06": "短。長不自長。形短故長。如此相奪待。乃至君",
    "T45n1853_002:0026a07": "臣父子等。名為別待。亦名不定待也。通別雖",
    "T45n1853_002:0026a08": "殊。悉是相待假明中道。假而非真。稱當於理",
    "T45n1853_002:0026a09": "故非虛。非真非虛。通明世諦中道也。真諦中",
    "T45n1853_002:0026a10": "道。無名無相。寄名相待。真待真無故。無表非",
    "T45n1853_002:0026a11": "無。亦復非有。非有非無名真諦中道也。真俗",
    "T45n1853_002:0026a12": "合中道者。如俗諦言有。有非實有。真諦名無。",
    "T45n1853_002:0026a13": "無非定無。非有非無名為兩合中道也。梁武",
    "T45n1853_002:0026a14": "帝。勅開善寺藏法師令作義疏。法師講務無",
    "T45n1853_002:0026a15": "閑。諸學士共議。出安城寺開公安樂寺遠子。",
    "T45n1853_002:0026a16": "令代法師作疏。此二人善能領語。精解外典。",
    "T45n1853_002:0026a17": "聽二遍成就十四卷。為一部上。簡法師。法師",
    "T45n1853_002:0026a18": "自手執疏讀一遍。印可言之。亦得去送之。此",
    "T45n1853_002:0026a19": "疏云。二諦中道云何談物耶。以諸法起者未",
    "T45n1853_002:0026a20": "契法性也。既未契故有有。則此有是妄有。以",
    "T45n1853_002:0026a21": "其空故是俗也。虛體即無相。無相即真也。真",
    "T45n1853_002:0026a22": "諦非有。非無而無也。以其非妄有故。俗雖非",
    "T45n1853_002:0026a23": "有非無而有。以其假有故也。與物舉體即真",
    "T45n1853_002:0026a24": "故非有。舉體即俗故非無。則非有非無真俗",
    "T45n1853_002:0026a25": "一中道也。真諦無相故非有非無。真諦中道",
    "T45n1853_002:0026a26": "也。俗諦是因假。即因非即果故非有。非不作",
    "T45n1853_002:0026a27": "果故非無。此非有非無俗諦中道也。龍光作",
    "T45n1853_002:0026a28": "三種中道。與開善作三種中道。言方少異。綽",
    "T45n1853_002:0026a29": "師有二體。藏師一體。而意趣是同。並是有所",
    "T45n1853_002:0026b01": "得。終恐不離斷常。須一一破之也。先破俗諦",
    "T45n1853_002:0026b02": "中道。汝因成中道。假名不一一。實法不異異。",
    "T45n1853_002:0026b03": "且問。不異異為是二名詺二法為詺一法。若",
    "T45n1853_002:0026b04": "謂汝四塵是異異目四塵。四塵其實有異。何",
    "T45n1853_002:0026b05": "得言不異異。不異之名。復可得安假上耶。汝",
    "T45n1853_002:0026b06": "言。假名不二一。名詺假不得目實。實名不一。",
    "T45n1853_002:0026b07": "只見兩名詺二法。云何是中道。若二名名二",
    "T45n1853_002:0026b08": "法而名為中道。總別二名名二法亦應中道。",
    "T45n1853_002:0026b09": "色心二名名二法亦應是中道。若言色心異",
    "T45n1853_002:0026b10": "故不辨中者。如三聚成假。寧得假實明中道",
    "T45n1853_002:0026b11": "耶。若言相成故名中道者。色心相因故亦得",
    "T45n1853_002:0026b12": "論中也。又汝言不一不異為中者。不一除四",
    "T45n1853_002:0026b13": "塵。不異除假名。除假除實。以何為中。兩除則",
    "T45n1853_002:0026b14": "無物。不可名大虛為中。故安中無所。故虛妄",
    "T45n1853_002:0026b15": "說也。破開善義。汝言有。即此有是妄有。既言",
    "T45n1853_002:0026b16": "妄有有。箇妄有法。那得是中道。妄有則顛倒",
    "T45n1853_002:0026b17": "之別名。故非中道也。又言。即因非即果故非",
    "T45n1853_002:0026b18": "有。非無作果故非無。此非有非無俗諦中道",
    "T45n1853_002:0026b19": "者。此是何物中道。可非似小兒戲耶。覩百草",
    "T45n1853_002:0026b20": "之中。非關佛法之中。正是外道義也。百論云。",
    "T45n1853_002:0026b21": "迦毘羅弟子。誦僧佉經云。泥團非即瓶故非",
    "T45n1853_002:0026b22": "有。非不作瓶故非無。非有無為中道。若爾豈",
    "T45n1853_002:0026b23": "非正是僧佉義耶。次破相續中道。續假雖有",
    "T45n1853_002:0026b24": "三說。人所盛用。後起接前義也。問無常念念",
    "T45n1853_002:0026b25": "不住。豈得轉前作後後起續前令前不滅義。",
    "T45n1853_002:0026b26": "彼答云。有為法有二義。一念念滅不論續。二",
    "T45n1853_002:0026b27": "應滅而不滅論相續假也。今謂不然。若言應",
    "T45n1853_002:0026b28": "滅而不滅者。亦應應有而不有。而諸法無非",
    "T45n1853_002:0026b29": "有新新生滅。如居士經云。即生即老即死。寧",
    "T45n1853_002:0026c01": "有應滅而不滅。舉體遂不滅者。復誰滅耶。若",
    "T45n1853_002:0026c02": "舉體滅者。復誰在不滅耶。而滅者剎那念念",
    "T45n1853_002:0026c03": "恒滅。不曾不滅。不滅者恒不滅。只見斷常兩",
    "T45n1853_002:0026c04": "片。何得中道。彼謂。一法有此滅不滅二義。故",
    "T45n1853_002:0026c05": "得明中道也。今謂。不然。一法有滅有不滅義",
    "T45n1853_002:0026c06": "者。滅義邊無有一法不滅。舉體消亡。何處有",
    "T45n1853_002:0026c07": "不滅義。辨相續假耶。又汝為是一法為中。為",
    "T45n1853_002:0026c08": "是二名為中。若二名為中。二名詺何物。為目",
    "T45n1853_002:0026c09": "二法為目一法。若二名目二法。只見兩名兩",
    "T45n1853_002:0026c10": "法。何得是中耶。若二名詺一法。只見一法上",
    "T45n1853_002:0026c11": "有兩名。如童子上眼目二名。寧得是中道耶。",
    "T45n1853_002:0026c12": "汝言安何處一法有滅不滅義。安一法上。一",
    "T45n1853_002:0026c13": "法是何物。是心是虛空。是心者。心是事有故",
    "T45n1853_002:0026c14": "非中也。應滅不滅。兩義復相違。故非中也。若",
    "T45n1853_002:0026c15": "一名名中者。如色一名。名一色亦應是中道。",
    "T45n1853_002:0026c16": "如向無與向有二義上兩名目者。只見二名",
    "T45n1853_002:0026c17": "詺二義。不見中道。若兩除則無所。無所何為",
    "T45n1853_002:0026c18": "中也。次破相侍假明中。彼云。因成假為體。相",
    "T45n1853_002:0026c19": "續為用。相侍為法立名。若言假故不真不真",
    "T45n1853_002:0026c20": "是虛稱當於理不虛者。此假虛是當理。當理",
    "T45n1853_002:0026c21": "故不虛。以何言耶。若言外道說為虛故不此",
    "T45n1853_002:0026c22": "虛者。他假不當稱理。汝假當理之假虛。不虛",
    "T45n1853_002:0026c23": "不真安何處耶。又若約長短明中者。亦不然。",
    "T45n1853_002:0026c24": "以五尺為短一丈為長。長自在長不在於短。",
    "T45n1853_002:0026c25": "短自在短不在於長。只見長短兩片。中名出",
    "T45n1853_002:0026c26": "何處耶。若長自長長則不須短者。亦應只用",
    "T45n1853_002:0026c27": "長成於中。若不爾者。二物共為一長。二物共",
    "T45n1853_002:0026c28": "長。定是誰長耶。又言不短不長不彼不此名",
    "T45n1853_002:0026c29": "為中者。此則成兩除。則無所。無所何名為中。",
    "T45n1853_002:0027a01": "如是應廣破。如論品品悉破相待。自現於文",
    "T45n1853_002:0027a02": "中。如燃可燃品中破也。次破真諦中道。彼云。",
    "T45n1853_002:0027a03": "真不生不滅無相無名。所以寄名名真。無而",
    "T45n1853_002:0027a04": "非無。有而非有。寄名名中道也。今云不然。若",
    "T45n1853_002:0027a05": "言真無名寄名名真為中者。有能寄有所寄。",
    "T45n1853_002:0027a06": "以不。若有所寄即有所名物。若無所寄非能",
    "T45n1853_002:0027a07": "非所者。則無真理。則同邪見也。若言真是世",
    "T45n1853_002:0027a08": "諦假名寄名真諦者。世諦虛假。何者為真。真",
    "T45n1853_002:0027a09": "名為實。世諦浮虛。何得名實。又真諦絕名。何",
    "T45n1853_002:0027a10": "勞須寄名。名若可寄。則不應絕。絕則不須寄",
    "T45n1853_002:0027a11": "也。又行人尋真得真。得云何名中道。若寄名",
    "T45n1853_002:0027a12": "名真。所寄之理不可寄者。只不可寄是名。何",
    "T45n1853_002:0027a13": "謂是無名也。若寄名詺真。真理無名無相者。",
    "T45n1853_002:0027a14": "亦不應言智會真。真不被會故。亦無人會真",
    "T45n1853_002:0027a15": "斷結。若言實理可會者。亦應實理有名。若言",
    "T45n1853_002:0027a16": "世諦有中真理無中不中。此乃是世諦中道。",
    "T45n1853_002:0027a17": "真理無中。云何言真諦中道。開善義。本言虛",
    "T45n1853_002:0027a18": "體則無相無相是真諦者。虛是俗理。無相是",
    "T45n1853_002:0027a19": "真理。既有二理。即是二物。云何是中道也。又真",
    "T45n1853_002:0027a20": "理非有非無而無也。此而無之無。非無為無。",
    "T45n1853_002:0027a21": "既言非無。那是無。若言對有之無。此無是偏",
    "T45n1853_002:0027a22": "無。故非中也。次破合二諦辨中道。彼言。世諦",
    "T45n1853_002:0027a23": "言非無真諦言非有。非有非無合明中道也。",
    "T45n1853_002:0027a24": "今謂不然。既言兩捨。何名中道。又非無則是",
    "T45n1853_002:0027a25": "有世諦。非有只是真諦無。兩名兩處。兩名兩",
    "T45n1853_002:0027a26": "處不同。何得名中道耶。開善義。本云。舉體即",
    "T45n1853_002:0027a27": "真故非有。舉體即俗故非無。則非有非無真",
    "T45n1853_002:0027a28": "俗一中道也。今云不然。既言舉體即真。即是",
    "T45n1853_002:0027a29": "無相。無名則失俗。復有何物而言相即。非有",
    "T45n1853_002:0027b01": "非無為中道耶。故雖有三種中道。撿之無所",
    "T45n1853_002:0027b02": "無當。故但有語言。非佛法中道也。次破地論",
    "T45n1853_002:0027b03": "中道。彼云。阿梨耶識本來不生不滅。古今常",
    "T45n1853_002:0027b04": "定。非始非終。但違真故起妄想。故。彼云。六",
    "T45n1853_002:0027b05": "識熾惱。隨覆梨耶名為如來藏。後修十地之",
    "T45n1853_002:0027b06": "解。分分斷除妄想六識。六識既盡。妄想之解",
    "T45n1853_002:0027b07": "亦除。顯真成用名為法身。譬如風起雲除風",
    "T45n1853_002:0027b08": "息皎日獨朗。法身既顯。有諸應能。所以不生",
    "T45n1853_002:0027b09": "現生。不滅現滅不因不果。因果等諸用非一。",
    "T45n1853_002:0027b10": "故經云。佛真法身猶如虛空。應物現形如水",
    "T45n1853_002:0027b11": "中月也。今謂不然。法身本有。為何因可得。若",
    "T45n1853_002:0027b12": "為因得則非本有。無因則同外道義。若言本",
    "T45n1853_002:0027b13": "有。何以名中道耶。又本來有此四句百非清",
    "T45n1853_002:0027b14": "淨法。自應遣顛倒。那急為煩惱所覆。後修得",
    "T45n1853_002:0027b15": "十地之解。尚能遣煩惱。本來常定法身。不能",
    "T45n1853_002:0027b16": "遣之。翻成未之修解却惑。本即不能未亦不",
    "T45n1853_002:0027b17": "能也。今大乘無所得義。約八不明三種中道。",
    "T45n1853_002:0027b18": "言方新舊不同。而意無異趣也。山中師對寂",
    "T45n1853_002:0027b19": "正作之。語待不語不語待語。語不語並是相",
    "T45n1853_002:0027b20": "待假名。故假語不名語。假不語不名不語。不",
    "T45n1853_002:0027b21": "名不語不為無。不名語不為有。即是不有不",
    "T45n1853_002:0027b22": "無世諦中道。但相待假故。可有說生可無說",
    "T45n1853_002:0027b23": "滅。故以生滅合為世諦也。真諦亦然。假不語",
    "T45n1853_002:0027b24": "不名不語。假非不語不名非不語。不名非不",
    "T45n1853_002:0027b25": "語。不為非不無。不名不語。不為非不有。則是",
    "T45n1853_002:0027b26": "非不有非不無真諦中道也。相待假故。可有",
    "T45n1853_002:0027b27": "說不滅。可無說不生。即是不生不滅故合為",
    "T45n1853_002:0027b28": "真諦也。二諦合明中道者。假語不名語。假不",
    "T45n1853_002:0027b29": "語不名不語。非語非不語。即是非有非不有",
    "T45n1853_002:0027c01": "非無非不無二諦合明中道也。生滅不生滅",
    "T45n1853_002:0027c02": "合明。類此可尋也。今明。必須對他故起。他有",
    "T45n1853_002:0027c03": "有可有。則有生可生。有滅可滅。有生可生。生",
    "T45n1853_002:0027c04": "是定生。有滅可滅。滅是定滅。生是定生。生",
    "T45n1853_002:0027c05": "在滅外。滅是定滅。滅在生外。生在滅外。生",
    "T45n1853_002:0027c06": "不待滅。滅在生外。滅不待生。生不待滅。生",
    "T45n1853_002:0027c07": "則獨存。滅不待生。滅則孤立。如斯生滅。皆是",
    "T45n1853_002:0027c08": "自性。非因緣義宗也。今則不爾。無有可有。以",
    "T45n1853_002:0027c09": "空故有。無生可生。亦無滅可滅。但以世諦故。",
    "T45n1853_002:0027c10": "假名說生滅。假生生非定生。假滅滅非定滅。",
    "T45n1853_002:0027c11": "生非定生滅外無生。滅非定滅生外無滅。滅",
    "T45n1853_002:0027c12": "外無生由滅故生。生外無滅由生故滅。由滅",
    "T45n1853_002:0027c13": "故生。生不獨存。由生故滅。滅不孤立。此之生",
    "T45n1853_002:0027c14": "滅。皆是因緣假名。因緣生生而不起。所以不",
    "T45n1853_002:0027c15": "生。因緣滅滅而不失。所以不滅。故不生不滅",
    "T45n1853_002:0027c16": "名為世諦中道也。餘句例之可尋。不復具出",
    "T45n1853_002:0027c17": "也。次明。對世諦有生滅故。名真諦不生不滅。",
    "T45n1853_002:0027c18": "所以空有為世諦假生假滅。有空為真諦假",
    "T45n1853_002:0027c19": "不生假不滅。此不生不滅。非自不生不滅。待",
    "T45n1853_002:0027c20": "世諦假生滅。明真諦假不生滅。世諦假生滅",
    "T45n1853_002:0027c21": "既非生滅。真諦假不生滅亦非不生滅。故非",
    "T45n1853_002:0027c22": "不生非不滅為真諦中道也。餘句不例之可",
    "T45n1853_002:0027c23": "知也。次明二諦合中道者。有為世諦有生有",
    "T45n1853_002:0027c24": "滅。空為真諦不生不滅。此不生滅。即是生滅",
    "T45n1853_002:0027c25": "不生滅。此生滅。即是不生滅生滅。不生滅生",
    "T45n1853_002:0027c26": "滅。是則非生滅。生滅不生滅。是即非不生滅。",
    "T45n1853_002:0027c27": "故非生滅非不生滅。是二諦合明中道也。生",
    "T45n1853_002:0027c28": "滅既爾。餘句應例可解也。又論釋不常不斷。",
    "T45n1853_002:0027c29": "文言。有人不受不生不滅。而信不常不斷也。",
    "T45n1853_002:0028a01": "成實師釋文云。以相續故常。念念生滅不自",
    "T45n1853_002:0028a02": "顧為斷。以見斷常故。所以不信不常不斷。須",
    "T45n1853_002:0028a03": "廣破。如前說也。論言。有人不受不生不滅。而",
    "T45n1853_002:0028a04": "信不常不斷者。一云。不受不生不滅者。即是",
    "T45n1853_002:0028a05": "悟不生不滅。而於不常不斷等未悟故。言而",
    "T45n1853_002:0028a06": "信不常不斷。以見有斷常故也。二云。長安影",
    "T45n1853_002:0028a07": "法師云。非是不信不常不斷。但自有人得悟",
    "T45n1853_002:0028a08": "不同。解心未遍。雖知諸法不生不滅。而未悟",
    "T45n1853_002:0028a09": "不常不斷。如前說也。今謂。諸法究竟不生。理",
    "T45n1853_002:0028a10": "自不滅。以不生故。何得有常。以無常故。何得",
    "T45n1853_002:0028a11": "有斷。若望論文後解為勝。文言。雖聞不生不",
    "T45n1853_002:0028a12": "滅與不常不斷。猶謂四門成諸法故也。若例",
    "T45n1853_002:0028a13": "者。雖聞不生不滅。猶謂六門成諸法者未悟",
    "T45n1853_002:0028a14": "也。故大品經相行品云。行亦不受不行亦不",
    "T45n1853_002:0028a15": "受。行不行亦不受。非行非不行亦不受。不受",
    "T45n1853_002:0028a16": "亦不受也。又似如成論賢聖品云。知不作者",
    "T45n1853_002:0028a17": "不信作等。是名上人也。不常不斷者。若以有",
    "T45n1853_002:0028a18": "為有則常是實常。斷是實斷也。今以空故有。",
    "T45n1853_002:0028a19": "常不名常。斷不名斷。世諦假名說有常有斷。",
    "T45n1853_002:0028a20": "假常不可常。假斷不可斷。即是不斷不常世",
    "T45n1853_002:0028a21": "諦中道也。不一不異者。然不一或可對二乃",
    "T45n1853_002:0028a22": "至百千等。而言對不異者。異一之外二三等",
    "T45n1853_002:0028a23": "悉是異。謂有一異也。但成論師明假實。有一",
    "T45n1853_002:0028a24": "異義。若以有故有。即是實一異。如前破也。亦",
    "T45n1853_002:0028a25": "如論說。若言有一。不應為諸法成。以不一故。",
    "T45n1853_002:0028a26": "如手足等諸分成身。何得言異相。異相亦不",
    "T45n1853_002:0028a27": "可得。故論破云。若一者不應芽莖等別。若謂",
    "T45n1853_002:0028a28": "穀有可芽葉等別異者。等是異相。何不名樹",
    "T45n1853_002:0028a29": "等芽葉耶。故知不異。亦復不一故。諸法本來",
    "T45n1853_002:0028b01": "不生。何得有一異。但一是不一一。異是不異",
    "T45n1853_002:0028b02": "異。假一不可為一。假異不可為異。既無一無",
    "T45n1853_002:0028b03": "異。即是世諦中道也。不來不出者。既言不來。",
    "T45n1853_002:0028b04": "則應對不去。而言不出者。義有所兼。非止此",
    "T45n1853_002:0028b05": "八。則應有無量。不來則應對有不去。不出應",
    "T45n1853_002:0028b06": "對有不入。是互舉耳。凡有二義。一者示有所",
    "T45n1853_002:0028b07": "兼非止有八事。二者雖異而內有所兼者。既",
    "T45n1853_002:0028b08": "有不來則有不去。既有不出則有不入。不生",
    "T45n1853_002:0028b09": "不滅不有不無等。一切諸法相攝門也。如成",
    "T45n1853_002:0028b10": "論與外道師等所計。或言從冥初來。微塵世",
    "T45n1853_002:0028b11": "性等來。亦如初流水反去出離等。今大乘明",
    "T45n1853_002:0028b12": "義。由出故去。出即是去。由入故來。入即是",
    "T45n1853_002:0028b13": "來。若有來去說作來去者。即實來實去。今明。",
    "T45n1853_002:0028b14": "以空來去故不名來去。以世諦假說來去。雖",
    "T45n1853_002:0028b15": "來不可來。雖去不可去。故來無所從。去無所",
    "T45n1853_002:0028b16": "至。故金剛波若經云。若言如來有來有去者。",
    "T45n1853_002:0028b17": "是人不解佛所說義。若言空故說來去。則來",
    "T45n1853_002:0028b18": "無所從。去無所至。故言如來也。有淨名經云。",
    "T45n1853_002:0028b19": "對文殊言。不來相而來。不見相而見。文殊答",
    "T45n1853_002:0028b20": "云。如居士言。來不更來。去不更去。若來有所",
    "T45n1853_002:0028b21": "從。則來已更來。若去有所至。則去已更去。故",
    "T45n1853_002:0028b22": "今來無所從。去無所至也。故論云。如蛇從穴",
    "T45n1853_002:0028b23": "出鳥來栖樹等。不見有如是等相。故知。無有",
    "T45n1853_002:0028b24": "來出也。問八不中何故云不來不出是攝法",
    "T45n1853_002:0028b25": "有所兼。而不生不滅等非耶。答不生不滅等",
    "T45n1853_002:0028b26": "亦是攝法。如不生則攝一切有生等皆盡。不",
    "T45n1853_002:0028b27": "滅則收一切滅無等。此二自足收攝悉盡。但",
    "T45n1853_002:0028b28": "為得悟者不同。雖聞不生不滅。而信不常不",
    "T45n1853_002:0028b29": "斷。故須說不常不斷。欲令觀行周普故。今不",
    "T45n1853_002:0028c01": "來不出亦然。而言攝法者。為不來應對不去",
    "T45n1853_002:0028c02": "出即對入。來出既不對故。以來攝去。出攝入。",
    "T45n1853_002:0028c03": "生滅既對。對故不言攝。如不生外。如是不不",
    "T45n1853_002:0028c04": "生。豈得不攝。須得此意釋之。可尋也。但明對",
    "T45n1853_002:0028c05": "有二義。一者對治。如不淨觀治貪欲慈悲治",
    "T45n1853_002:0028c06": "瞋恚等。皆是相對治明對義。二者相對名味",
    "T45n1853_002:0028c07": "敵對。如大經言。常樂觀察諸對治門。所謂苦",
    "T45n1853_002:0028c08": "樂乃至恒不恒。恒應對不暫不恒。而不無賖",
    "T45n1853_002:0028c09": "切亦是攝法意也。苦樂對義則切。止明二法。",
    "T45n1853_002:0028c10": "異外如是不攝。若言苦不苦異苦外如是不",
    "T45n1853_002:0028c11": "苦。攝義則廣遠。如淨不淨。淨對穢等。一切例",
    "T45n1853_002:0028c12": "然。皆有賖切意。可尋。不須復歷法辨也。作三",
    "T45n1853_002:0028c13": "種中道相多種勢。意終是同。但方言異耳。今",
    "T45n1853_002:0028c14": "二種方法作。如前所說也。問何故世諦假生",
    "T45n1853_002:0028c15": "假滅。真諦假不生假不滅耶。答有二種勢。一",
    "T45n1853_002:0028c16": "者世諦破性明性空。即是假生假滅。真諦破",
    "T45n1853_002:0028c17": "假明因緣空故。即是假不生假不滅也。問世",
    "T45n1853_002:0028c18": "諦破性明性空。性空為世諦中道。應用性有",
    "T45n1853_002:0028c19": "為世諦。既以假有為世諦。則用假空為中道",
    "T45n1853_002:0028c20": "也。答今明。無別有性空。只詺假為性空。從功",
    "T45n1853_002:0028c21": "用作名。誰能空此性。假能空此性。名假作性",
    "T45n1853_002:0028c22": "空。性空邊故即是中道。假故即名世諦也。二",
    "T45n1853_002:0028c23": "者假生假滅。自是不生不滅中。假不生假不",
    "T45n1853_002:0028c24": "滅。自是非不生非不滅中。即是表義。但橫",
    "T45n1853_002:0028c25": "兩相望。自是因緣義。則遣二執也。又攝嶺",
    "T45n1853_002:0028c26": "師云。假前明中是體中。假後明中是用中。中",
    "T45n1853_002:0028c27": "前明假是用假中。後明假是體假。故非有非",
    "T45n1853_002:0028c28": "無而有而無是體中。假有不名有。假無不名",
    "T45n1853_002:0028c29": "無。故非有非無是用中。非有非無而有而無",
    "T45n1853_002:0029a01": "是體假。假有不名有。假無不名無。是用假。故",
    "T45n1853_002:0029a02": "用中假皆屬能表之教。無假無中乃是所表",
    "T45n1853_002:0029a03": "之理也。",
    "T45n1853_002:0029a04": "第三明智慧中道。所言二智中道者。二智是",
    "T45n1853_002:0029a05": "方便慧及以實慧。亦具三中道也。實方便。豈",
    "T45n1853_002:0029a06": "可言方便。豈可言非方便。方便實。豈可言實。",
    "T45n1853_002:0029a07": "豈可言不實。則是二慧各明中道。實方便則",
    "T45n1853_002:0029a08": "非方便。方便實則非實。非實非方便名為二",
    "T45n1853_002:0029a09": "慧合明中道也。然非實非方便名為一正觀。",
    "T45n1853_002:0029a10": "非真非俗名為一正中。亦得是正境故。金光",
    "T45n1853_002:0029a11": "明經云。遊於無量甚深法性也。但是境智。是",
    "T45n1853_002:0029a12": "則非智。既是智境。是則非境。非智非境。眇然",
    "T45n1853_002:0029a13": "無際。前雖開境智。竟無所開。今雖泯智境。未",
    "T45n1853_002:0029a14": "曾是合也。若能如此演說。即能滅諸戲論故。",
    "T45n1853_002:0029a15": "亦有能說是因緣。是故龍樹致敬也。問何故",
    "T45n1853_002:0029a16": "不例二諦三種中道。假方便智非方便智。假",
    "T45n1853_002:0029a17": "實智非實智。非方便非實明中道。假非方便",
    "T45n1853_002:0029a18": "智非不方便智。假非實智非不實智。非不方",
    "T45n1853_002:0029a19": "便非不實智合明中道等耶。答亦得。但欲示",
    "T45n1853_002:0029a20": "多種勢耳。又明二智中道。然諦智非前非後。",
    "T45n1853_002:0029a21": "亦非一時故。非諦非智。諦智因緣。假名不二",
    "T45n1853_002:0029a22": "而二。故如來內智明審潛謀密照。外彰口吐",
    "T45n1853_002:0029a23": "名諦也。然諦非二。亦復不一諦。此二緣故言",
    "T45n1853_002:0029a24": "二也。如二諦中說。而由智能諦所尋。此智何",
    "T45n1853_002:0029a25": "因而得。亦由悟諦故生。故諦能智所。能所因",
    "T45n1853_002:0029a26": "緣不一不二。乃至應波若此能所則通也。若",
    "T45n1853_002:0029a27": "佛自然人。則佛智是能諦是所。若弟子望此",
    "T45n1853_002:0029a28": "者。佛諦能論主智所。然此能所復何定。智生",
    "T45n1853_002:0029a29": "於境託諦則境也。論主智能照。境是所照。但",
    "T45n1853_002:0029b01": "此諦則是論主所也。佛非因非果。而詺如來",
    "T45n1853_002:0029b02": "為果。波若非因非果。而假名為因。故假名所",
    "T45n1853_002:0029b03": "設差別不同。或名生忍法忍順忍違忍無生",
    "T45n1853_002:0029b04": "忍等。十地亦名十忍。三十心亦名三十忍。即",
    "T45n1853_002:0029b05": "是一無量。無量一等也。然二諦明中道。諦智",
    "T45n1853_002:0029b06": "因緣不一不二。亦非前非後。而為前緣開因",
    "T45n1853_002:0029b07": "緣前後方便之教。若無內智明審外照根緣。",
    "T45n1853_002:0029b08": "何能吐此諦。故智能諦所。但佛智不空。而已",
    "T45n1853_002:0029b09": "必由諦故。發諦能智所。是論主。只悟諦能",
    "T45n1853_002:0029b10": "為智所智所見諦能。能所不一不異。二諦既",
    "T45n1853_002:0029b11": "論中道。在智亦名中道。觸事悉得也。但波若",
    "T45n1853_002:0029b12": "非因非果。非佛非菩薩。故假名佛菩薩。佛菩",
    "T45n1853_002:0029b13": "薩所行名為因。名為波若。菩薩佛所行名為",
    "T45n1853_002:0029b14": "果。名為薩波若。故無差別差別。說因為十地。",
    "T45n1853_002:0029b15": "始則歡喜。終乎法雲。五忍三十心非是竪論",
    "T45n1853_002:0029b16": "也。至論波若。非言可名。非能非所。第一義中",
    "T45n1853_002:0029b17": "行為無學所行。諸佛能行。行亦不受。不行亦",
    "T45n1853_002:0029b18": "不受。行不行亦不受。非行非不行亦不受。不",
    "T45n1853_002:0029b19": "受亦不受。能說是因緣。正明二智中道。能說",
    "T45n1853_002:0029b20": "是佛智。能說於因緣八不正教也。又言。是論",
    "T45n1853_002:0029b21": "主稟佛正經生智。智所諦能。論主得悟生智。",
    "T45n1853_002:0029b22": "智能論所。能造論申經故。佛與論主。師弟相",
    "T45n1853_002:0029b23": "成。其道無異。即是入如來室坐如來座也。論",
    "T45n1853_002:0029b24": "主歸敬。佛能說因緣正經。稟學得解。解由於",
    "T45n1853_002:0029b25": "佛。今申經造論。歸敬三寶。殊於外道。因緣之",
    "T45n1853_002:0029b26": "經。經常無所從出也。諸說中第一者。如來雖",
    "T45n1853_002:0029b27": "復種種說法及常合道。說小乘教未是了義之",
    "T45n1853_002:0029b28": "言。乃是大乘之由漸也。八不顯了究竟之說",
    "T45n1853_002:0029b29": "故。八不收束皆盡。諸佛同此一致故言第一。",
    "T45n1853_002:0029c01": "又佛弟子說。仙人說。諸天說。變化人說。未是",
    "T45n1853_002:0029c02": "第一。今佛說因緣教故云第一也。二智中道。",
    "T45n1853_002:0029c03": "由諦故智。二諦中道。由智故諦。所以諦智智",
    "T45n1853_002:0029c04": "諦。非諦非智。假名中道。佛意權實是因緣。如",
    "T45n1853_002:0029c05": "前說。亦有人言。論主能說生下論。今亦不乖",
    "T45n1853_002:0029c06": "此言。但今謂歎佛智明審鑒達根緣。能吐此",
    "T45n1853_002:0029c07": "二諦之八不正教。明諸法因緣一道清淨故。",
    "T45n1853_002:0029c08": "戲論門盡。故言為論其意可明。故顯佛圓智",
    "T45n1853_002:0029c09": "能說誠諦之言故是智是諦。故龍樹學佛所",
    "T45n1853_002:0029c10": "為。智之未足故。沒其智諦之名也。若未應波",
    "T45n1853_002:0029c11": "若。以來應有所為莫非戲論。若解教體理。能",
    "T45n1853_002:0029c12": "滅於戲論。凡夫二乘心所行。無非戲論。理外",
    "T45n1853_002:0029c13": "行心。無非戲論。應須消滅損之。凡有三種相",
    "T45n1853_002:0029c14": "對。或時四種。一者善惡相對。惡是墮墜。乖理",
    "T45n1853_002:0029c15": "無出功故。十惡為戲論。善是清昇。扶理有出",
    "T45n1853_002:0029c16": "之義故。十善非戲論。成實論亦云。一等四執",
    "T45n1853_002:0029c17": "為戲論。又言。三性中善惡非戲論。無記是戲",
    "T45n1853_002:0029c18": "論。何者善惡二性有果可記。故非戲論。無記",
    "T45n1853_002:0029c19": "汎淡。無得果之功故。名為戲論也。今依華嚴",
    "T45n1853_002:0029c20": "經云。唯善非戲論。惡無記並是戲論。明惡亦",
    "T45n1853_002:0029c21": "得苦果。但非是趣向歸理得佛義故。名為戲",
    "T45n1853_002:0029c22": "論唯善法能得佛果。故大經云。雖復疊華千",
    "T45n1853_002:0029c23": "斤。不如真金一兩也。二者有相無相相對明",
    "T45n1853_002:0029c24": "之。亦言有漏無漏相對也。有相是分別故為",
    "T45n1853_002:0029c25": "戲論。無相無分別故非戲論。有相善還屬戲",
    "T45n1853_002:0029c26": "論。故大品經云。相善不動不出不為乘也。故",
    "T45n1853_002:0029c27": "佛藏經云。為人說有相法。是眾生惡知識。為",
    "T45n1853_002:0029c28": "眾生說無相法。是眾生善知識。有相乖理。故",
    "T45n1853_002:0029c29": "經云。寧起五逆。一念不起有相心。經所以作",
    "T45n1853_002:0030a01": "此語者。明相心傷理大故所以重。實是兩罪",
    "T45n1853_002:0030a02": "盡重。而起五逆者。五逆但損惱身。而不妨心",
    "T45n1853_002:0030a03": "用。得近理義。有相心傷理故。無得近理義故",
    "T45n1853_002:0030a04": "求相善。比丘則遠離於佛。所以相心現前。定",
    "T45n1853_002:0030a05": "無波若義也。五逆事雖起。而不妨用心見理",
    "T45n1853_002:0030a06": "義也。有漏即有相。無漏則是無相。有漏之善。",
    "T45n1853_002:0030a07": "唯得三有果報。未能出離生死。正是不動不",
    "T45n1853_002:0030a08": "出。故名戲論。無漏之法。破裂生死。故不名",
    "T45n1853_002:0030a09": "戲論也。又地攝成數等師。恐落求相善比丘",
    "T45n1853_002:0030a10": "宗彼聞之驚怖。而聽大乘無所得宗。人見此",
    "T45n1853_002:0030a11": "意耳。彼師徒無有覺此意也。三者一異相對。",
    "T45n1853_002:0030a12": "雖言有相是戲論無相非戲論。若是有相異",
    "T45n1853_002:0030a13": "無相。便是戲論。見相無相不異。乃名非戲論。",
    "T45n1853_002:0030a14": "乃至善惡生死涅槃解惑等。並類然。故大經",
    "T45n1853_002:0030a15": "云。明與無明。凡夫謂二。智者了達其性無二",
    "T45n1853_002:0030a16": "也。故大品經三慧品云。諸有二者名有所得。",
    "T45n1853_002:0030a17": "無有二者名無所得也。又大經云。有所得者。",
    "T45n1853_002:0030a18": "無道無果。無所得者。有道有果也。若以異為",
    "T45n1853_002:0030a19": "非。不二為是。此則不識不二。還成戲論。復須",
    "T45n1853_002:0030a20": "遣之。無一無二故。有時就四法辨行四句。是",
    "T45n1853_002:0030a21": "戲論。不行四句。則非戲論也。故反折論云。若",
    "T45n1853_002:0030a22": "言諸法有。是增益謗。若言諸法無。損減謗。若",
    "T45n1853_002:0030a23": "言諸法亦有亦無。是相違謗。若言諸法非有",
    "T45n1853_002:0030a24": "非無。是戲論謗。若言諸法非非有非非無。是",
    "T45n1853_002:0030a25": "無慚愧謗也。故思益經云。一切法邪。一切法",
    "T45n1853_002:0030a26": "正也。又大品經云。菩薩無方便。行色無常苦",
    "T45n1853_002:0030a27": "等。並是戲論。故凡厥有所得行心。於波若紛",
    "T45n1853_002:0030a28": "然乖則戲論師也。故因緣門中一不可得。二",
    "T45n1853_002:0030a29": "亦不可得。亦一亦二非一非二非不一非不",
    "T45n1853_002:0030b01": "二。皆不可得也。如五句三昧。不與二乘共廣",
    "T45n1853_002:0030b02": "大之用也。故四對此三。無出無離。何者諸有",
    "T45n1853_002:0030b03": "所得。別有住處論其出。今謂。本自不住。今亦",
    "T45n1853_002:0030b04": "無出無住。無出故非戲論。若言有戲論可滅",
    "T45n1853_002:0030b05": "是無戲論。亦是戲論。亦是戲論故今明。八不",
    "T45n1853_002:0030b06": "不戲論。非止滅戲論。不戲論亦滅。滅者非是",
    "T45n1853_002:0030b07": "小乘斷德之滅。此是大乘摩訶衍淨悟。諸法",
    "T45n1853_002:0030b08": "本來不生。今亦不滅。畢竟淨名滅故言善也。",
    "T45n1853_002:0030b09": "故戲論無戲論論。因緣具足。方便假名不一",
    "T45n1853_002:0030b10": "不二一道平等。戲論之善。是善巧權行故名",
    "T45n1853_002:0030b11": "善。善者能也。問戲論不戲論等皆滅。即前來",
    "T45n1853_002:0030b12": "所明記無記乃至二不二善惡等。望道悉非",
    "T45n1853_002:0030b13": "者。戲論既非。不戲論亦是戲論也。答須識之。",
    "T45n1853_002:0030b14": "只八不不二善是非戲論。若是不二還成戲",
    "T45n1853_002:0030b15": "論。非謂不二不戲論。自非八不不者。則戲論",
    "T45n1853_002:0030b16": "不滅也。何異絕絕絕不絕。即無絕無不絕。豈",
    "T45n1853_002:0030b17": "可以言言絕不絕耶。",
    "T45n1853_002:0030b18": "第四雜問難問。八不明中假二諦。自心所作",
    "T45n1853_002:0030b19": "有出處耶。答有文有理。文則八不。處處經論",
    "T45n1853_002:0030b20": "散出。但菩薩瓔珞本業經下卷云。二諦義者。",
    "T45n1853_002:0030b21": "不一亦不二。不常亦不斷。不來亦不去。不生",
    "T45n1853_002:0030b22": "亦不滅也。又大經二十五師子吼品云。十二",
    "T45n1853_002:0030b23": "因緣不生不滅不常亦不斷不一不二不來不",
    "T45n1853_002:0030b24": "去非因非果。與中論次第小異。而意同也。理",
    "T45n1853_002:0030b25": "則二諦是教。故假生假滅等是世諦。假不生",
    "T45n1853_002:0030b26": "假不滅是真諦。故具明中假義也。問八不是",
    "T45n1853_002:0030b27": "不生不滅等。教不生不滅。為理不生不滅之",
    "T45n1853_002:0030b28": "不生不滅等耶。答具含兩不生不滅等。但理",
    "T45n1853_002:0030b29": "為正教則傍也。問何以知之。答彼經中烈八",
    "T45n1853_002:0030c01": "不竟云。而相即聖智無二。故是諸佛菩薩智",
    "T45n1853_002:0030c02": "母也。大經云。涅槃之體非有無。非亦有亦無",
    "T45n1853_002:0030c03": "也。大品經相行品。身子白佛。諸法實相云何",
    "T45n1853_002:0030c04": "有。佛云。諸法無所有如是有。如是有無所有。",
    "T45n1853_002:0030c05": "是事不知名為無明也。中論序大意云。聞不",
    "T45n1853_002:0030c06": "生不滅畢竟空便失二諦也。又四諦品云。諸",
    "T45n1853_002:0030c07": "法雖無生而有二諦也。故知。具含中假。而中",
    "T45n1853_002:0030c08": "為正宗。二諦為傍。具如二諦中說也。問八不",
    "T45n1853_002:0030c09": "是佛說者。龍樹造中論時。即引經中八不安",
    "T45n1853_002:0030c10": "論初為非。答不可定判。或賓伽引經中安處。",
    "T45n1853_002:0030c11": "或可。龍樹引經中八不序無畏論初。故注論",
    "T45n1853_002:0030c12": "者。安中論序意初也。而應非是釋論中八不",
    "T45n1853_002:0030c13": "牽安處。大論中。至難處即指中論。為正觀論。",
    "T45n1853_002:0030c14": "如正觀論中說。故知。釋論中論後造也。又亦",
    "T45n1853_002:0030c15": "可。青目於千年中出世注中論。或可。引釋論",
    "T45n1853_002:0030c16": "中八不。安處中論序意也。問釋論中指正觀",
    "T45n1853_002:0030c17": "論者。何必是中論耶。答中論觀法品云。正觀",
    "T45n1853_002:0030c18": "論之稱。故知。中論是正觀論也。故相傳云。中",
    "T45n1853_002:0030c19": "論是釋論之骨髓也。問八不八非八無是一",
    "T45n1853_002:0030c20": "是異。答亦可一亦可異。是一眼目異名也。異",
    "T45n1853_002:0030c21": "者八不中為正。故八不無對。非等有對故異",
    "T45n1853_002:0030c22": "也。問八不中不生不滅得云兩不為不得耶",
    "T45n1853_002:0030c23": "答既云不生不滅。那非兩不也。問不生復不",
    "T45n1853_002:0030c24": "滅兩過噵所不。所以言兩不者。不生復不滅",
    "T45n1853_002:0030c25": "兩過噵不。故得論兩不。不滅不生故應是兩",
    "T45n1853_002:0030c26": "中也。答雙除生滅始是正中也。問若雙除生",
    "T45n1853_002:0030c27": "滅方是正中者。亦應生滅雙除。唯是一不不。",
    "T45n1853_002:0030c28": "答不生復不滅。雙不於生滅。所以一中也。問",
    "T45n1853_002:0030c29": "若雙除故一正中者。亦應雙除二諦故一正",
    "T45n1853_002:0031a01": "中則無三種中也。答實是一道正中。為除病",
    "T45n1853_002:0031a02": "故辨三種中。亦除執故。兩不二中並得義也。",
    "T45n1853_002:0031a03": "問假生不生假滅不滅。不生不滅名為世諦",
    "T45n1853_002:0031a04": "中。假不生非不生假不滅非不滅。非不生非",
    "T45n1853_002:0031a05": "不滅名為真諦中道者。世諦不生不滅中。與",
    "T45n1853_002:0031a06": "真諦假不生假不滅。若為異耶。答安假簡異",
    "T45n1853_002:0031a07": "中不生等故則殊也。問假不假寧異耶。答對",
    "T45n1853_002:0031a08": "假生假滅。明假不生假不滅。此假不生等。皆",
    "T45n1853_002:0031a09": "是不二中道之用。除假生假滅與假不生假不",
    "T45n1853_002:0031a10": "滅等。不生非不生不滅非不滅。方是正中也。",
    "T45n1853_002:0031a11": "故假不生假不滅。如假生假滅。悉是假。亦",
    "T45n1853_002:0031a12": "是用。亦是末也。不生不滅中。如非不生非不",
    "T45n1853_002:0031a13": "滅中。皆是中。亦是體。亦是本也。雖體用與中",
    "T45n1853_002:0031a14": "假等開。而無蹤跡。非體非用非中非假。強名",
    "T45n1853_002:0031a15": "體用中假等也。問中論四諦品云。因緣所生",
    "T45n1853_002:0031a16": "法我說即是無。亦是假名亦是中道。則是三",
    "T45n1853_002:0031a17": "義云何耶。答明此偈多種勢。今一種意釋之。",
    "T45n1853_002:0031a18": "此一偈有三句。即勝八不。八不正是一中道",
    "T45n1853_002:0031a19": "句。言因緣所生者。是因緣所生之生滅法。此",
    "T45n1853_002:0031a20": "所生之生滅。既從因緣而生。故無可為生。無",
    "T45n1853_002:0031a21": "可為滅。只是空生空滅。所生既空。能生此生",
    "T45n1853_002:0031a22": "滅之因緣亦空。能生所生既並無故。言我說",
    "T45n1853_002:0031a23": "即是無也。故中論觀法品云。生時空生滅時",
    "T45n1853_002:0031a24": "空滅也。涅槃論云。王宮生生而不起。雙林滅",
    "T45n1853_002:0031a25": "滅而不無也。亦是假名者。即是第三句。以假",
    "T45n1853_002:0031a26": "故有能生之因緣。以假故有所生之生滅。假",
    "T45n1853_002:0031a27": "生不名生。假滅不名滅也。以假生滅不名生",
    "T45n1853_002:0031a28": "滅。故即是第三句不生不滅中道。故云亦是",
    "T45n1853_002:0031a29": "中道義也。大乘論明義有二種法門。一云義",
    "T45n1853_002:0031b01": "次二謂根緣次也。義次者。必須前後相生始",
    "T45n1853_002:0031b02": "終次第也。根緣者。有疾即除。有緣即說。不必",
    "T45n1853_002:0031b03": "須前後相生也。明因緣義則總。若識因緣者",
    "T45n1853_002:0031b04": "名為佛法。不識因緣則非佛法。故中論四諦",
    "T45n1853_002:0031b05": "品云。若見因緣則見佛與法也。今破外因緣",
    "T45n1853_002:0031b06": "則總破眾病。申佛因緣則總申佛教也。故因",
    "T45n1853_002:0031b07": "緣在論初也。問二諦亦總收眾教。此中論既",
    "T45n1853_002:0031b08": "言二諦為宗者。若學教之流正迷二諦。何不",
    "T45n1853_002:0031b09": "題破二諦品耶。答亦得不得。得者。外人聞不",
    "T45n1853_002:0031b10": "生不滅畢竟空。便失二諦。欲申二諦故造論。",
    "T45n1853_002:0031b11": "又迷佛二諦故生諍論。為此造論。亦得二諦",
    "T45n1853_002:0031b12": "在論初也。不得者。二諦語局。因緣則通。以二",
    "T45n1853_002:0031b13": "諦但是二非不二。但是教而非理。若是教之",
    "T45n1853_002:0031b14": "與理二與不二。並是因緣。義則總也。問因緣",
    "T45n1853_002:0031b15": "既總。何故不以因緣為宗。答二諦為宗。豈離",
    "T45n1853_002:0031b16": "因緣。但諸佛說法常依二諦。今正與外人共",
    "T45n1853_002:0031b17": "諍佛二諦。故以二諦為宗也。又青目序品意",
    "T45n1853_002:0031b18": "云。因緣即是八不。八不即是因緣。八不既貫",
    "T45n1853_002:0031b19": "論初。因緣亦標論首也。問何以知八不即是",
    "T45n1853_002:0031b20": "因緣耶。答偈及長行並有文證。偈言能說是",
    "T45n1853_002:0031b21": "因緣。即能說八不因緣。長行云說因緣相。所",
    "T45n1853_002:0031b22": "謂不生不滅等也。問八不是因緣。若破因緣",
    "T45n1853_002:0031b23": "即破八不。若申八不即應申因緣耶。答若體",
    "T45n1853_002:0031b24": "因緣即是八不。無假須破。但外人不識因緣",
    "T45n1853_002:0031b25": "即是八不。八不自是真諦。因緣自是世諦。彼",
    "T45n1853_002:0031b26": "解因緣僻故。所以破因緣品也。問龍樹為稱",
    "T45n1853_002:0031b27": "佛教申為不稱教申。若稱教申者。佛前說小",
    "T45n1853_002:0031b28": "後說大。今何故前明大後說小。若不稱教申。",
    "T45n1853_002:0031b29": "即是顛倒也。答有四義。一龍樹稱佛本意申",
    "T45n1853_002:0031c01": "佛教也。所以者何。諸佛出世為一大事因緣",
    "T45n1853_002:0031c02": "故。謂一乘道。但為淺鈍之緣。曲為小教。今申",
    "T45n1853_002:0031c03": "佛本意故。前申大也。二欲明中百兩論互相",
    "T45n1853_002:0031c04": "開避。百論前淺後深。中論前深後淺也。三佛",
    "T45n1853_002:0031c05": "自前說小後明大。中論自說大乘實不欲說",
    "T45n1853_002:0031c06": "小。但為外人不堪學大乘觀行故。論主更為",
    "T45n1853_002:0031c07": "說小乘也。四欲示小乘從大乘出。是故前大",
    "T45n1853_002:0031c08": "後小也。問因緣語通。故生與不生皆是因緣。",
    "T45n1853_002:0031c09": "八不但是不生。云何言因緣即是八不也。答",
    "T45n1853_002:0031c10": "八不不生。此是因緣不生。故不生即得生也。",
    "T45n1853_002:0031c11": "故中論云。如經中說。若見因緣即名見法。見",
    "T45n1853_002:0031c12": "法即見佛也。若不見因緣。即不見法。不見法",
    "T45n1853_002:0031c13": "即不見佛也。此是借因緣破不因緣也。故大",
    "T45n1853_002:0031c14": "經云。是諸外道。無有一法不從因緣生。佛性",
    "T45n1853_002:0031c15": "不爾。不從因生故。是借不因緣破因緣也。問",
    "T45n1853_002:0031c16": "佛性既非因緣。是無因以不。答亦得。故云涅",
    "T45n1853_002:0031c17": "槃無因而體是果。然佛性非因亦非果也。故",
    "T45n1853_002:0031c18": "中論具有二義。如破無因等外道計故。說十",
    "T45n1853_002:0031c19": "二因緣。此是借因破無因。又文中破四緣生。",
    "T45n1853_002:0031c20": "故是借非因緣破因緣。至論正法。未曾是因",
    "T45n1853_002:0031c21": "緣及不因緣也。問能說是因緣善滅諸戲論與",
    "T45n1853_002:0031c22": "因緣所生法二處因緣。是因緣是同是異。答",
    "T45n1853_002:0031c23": "既云兩處。寧得是同。復是假名因緣。那得異。",
    "T45n1853_002:0031c24": "而意同也。今大乘明因緣義。因者如依因習",
    "T45n1853_002:0031c25": "因生因等。並是說緣為因。若如四緣等。皆是",
    "T45n1853_002:0031c26": "說因為緣。若緣緣於因。因即是緣。緣義為因。",
    "T45n1853_002:0031c27": "若因因於緣。緣義亦因。故因緣義通。而言八",
    "T45n1853_002:0031c28": "不不生不滅等為因緣。但因緣義。無差別差",
    "T45n1853_002:0031c29": "別開為三義。一者當體得因緣名。只八不是",
    "T45n1853_002:0032a01": "因緣故何者因不生故不滅。不滅故不生。則",
    "T45n1853_002:0032a02": "八不是因緣。只八不不生等。是言說故無非",
    "T45n1853_002:0032a03": "因緣故。云當相是因緣。名八不為因緣佛八",
    "T45n1853_002:0032a04": "不不一切故也。二者八不是因緣本故名因",
    "T45n1853_002:0032a05": "緣。則因緣空壞因緣故。八不非因緣。既八不",
    "T45n1853_002:0032a06": "不一切不生不滅等亦不因緣與不不因緣。",
    "T45n1853_002:0032a07": "豈得當體是因緣。是故因緣本也。三者破因",
    "T45n1853_002:0032a08": "緣已得名。如毘曇辨六因等明諸法等也。今",
    "T45n1853_002:0032a09": "明。八不不一切。辨無因緣法。破外道因緣義。",
    "T45n1853_002:0032a10": "故名因緣。然備有此三義。遂得悟不同。抑沒",
    "T45n1853_002:0032a11": "不無淺深之異。而具有三義。名觀因緣品也。",
    "T45n1853_002:0032a12": "問能說因緣者。唯障邪說是戲論。邪觀亦是",
    "T45n1853_002:0032a13": "戲論。答有通有不通。何者二而不二通。不二",
    "T45n1853_002:0032a14": "而二別。問若通者邪觀亦是邪說不。答既未",
    "T45n1853_002:0032a15": "邪言。云何是邪說。問若未邪言未是邪說者。",
    "T45n1853_002:0032a16": "亦未戲言未是戲論也。答戲論是借譬之名。",
    "T45n1853_002:0032a17": "故名邪觀。於道無所剋獲。如小兒戲論為耳。",
    "T45n1853_002:0032a18": "問未邪說已是戲論者。未正說已是正說經",
    "T45n1853_002:0032a19": "也。答亦如前。無差別差別即不得。差別無差",
    "T45n1853_002:0032a20": "別亦有明之。故大經云。迦葉佛時非無此經。",
    "T45n1853_002:0032a21": "但不說耳。問以不戲論止戲論。亦以戲論止",
    "T45n1853_002:0032a22": "戲論不。答亦通得也。問若以戲論止戲論令",
    "T45n1853_002:0032a23": "不戲論。亦應以不戲論止不戲論令成戲論",
    "T45n1853_002:0032a24": "反決也。答兩途既皆言止故。相與令息。故戲",
    "T45n1853_002:0032a25": "論止戲論尚令不戲論。豈況不戲論止不戲",
    "T45n1853_002:0032a26": "論。而令成戲論耶。問既以戲論止戲論。即以",
    "T45n1853_002:0032a27": "言止言。答得。自有以不聲遮聲。自有以聲遮",
    "T45n1853_002:0032a28": "聲也。問若以言止言。亦應[打-丁+屑]出[打-丁+屑]。以病治病。",
    "T45n1853_002:0032a29": "即應以長待長也。答相待論相成。就相顯發",
    "T45n1853_002:0032b01": "為論。止治令有所去離故。此義即通。所以不",
    "T45n1853_002:0032b02": "例也。問上云。常無常等四句並戲論者。四句",
    "T45n1853_002:0032b03": "悉戲論不。答有所得四句並是戲論。無所得",
    "T45n1853_002:0032b04": "方便說四句。悉非戲論。亦是正說。問無所得",
    "T45n1853_002:0032b05": "四句非戲論者。亦應無所得顛倒非戲論也。",
    "T45n1853_002:0032b06": "答無所得假名說四句則便。假安顛倒則不",
    "T45n1853_002:0032b07": "便。何故爾。以眾生多顛倒少不顛倒故。若任",
    "T45n1853_002:0032b08": "而論之。正善具成就。演說四顛倒即倒也。問",
    "T45n1853_002:0032b09": "若有所得四句皆是戲論。無所得四句並非",
    "T45n1853_002:0032b10": "戲論耶。答一往相對論。常是戲論。無常非戲",
    "T45n1853_002:0032b11": "論。又無常是戲論。常非戲論。復常無常俱是",
    "T45n1853_002:0032b12": "戲論。非常非無常非戲論。總括始終明之。凡",
    "T45n1853_002:0032b13": "論相心四句。成有所得並是戲論。就後方便",
    "T45n1853_002:0032b14": "皆非戲論也。故反折論云謗也。",
    "T45n1853_002:0032b15": "第五辨單複中假義有三意。第一明單義論單",
    "T45n1853_002:0032b16": "複。第二明複義論單複。第三辨二諦單複義。",
    "T45n1853_002:0032b17": "就初有兩。第一正明單複。第二論互得相入",
    "T45n1853_002:0032b18": "也。今先正論單複中假義。若偏說假有不說",
    "T45n1853_002:0032b19": "無。是單假也。偏說假無不說有。亦是單假。偏",
    "T45n1853_002:0032b20": "說一非有。是單中。偏說一非無。亦是單中。雙",
    "T45n1853_002:0032b21": "說假有假無。是複假。雙說非有非無。是複。中",
    "T45n1853_002:0032b22": "也。問何意明單複句耶。答凡有二義。一者一往",
    "T45n1853_002:0032b23": "為利根人說單假。為鈍根人說複假。利根人",
    "T45n1853_002:0032b24": "者。聞一修行十。若聞說假有則悟解假無。乃",
    "T45n1853_002:0032b25": "至聞說非有則解非無。所以不勞具明有二",
    "T45n1853_002:0032b26": "義也為鈍根人隨言得解。若不具說。不能懸",
    "T45n1853_002:0032b27": "悟故。所以雙明二義也。二者為鈍根人說單",
    "T45n1853_002:0032b28": "假。為利根人說複假。以鈍根人不堪圓教。所",
    "T45n1853_002:0032b29": "以說單義破其病執。若利根人堪聞圓旨。所",
    "T45n1853_002:0032c01": "以說複假義。便能領持也。次明互得相入出",
    "T45n1853_002:0032c02": "有八句。第一從單假入單中。或言假有不名",
    "T45n1853_002:0032c03": "有。從有入非有。無亦然也。第二明從單中出",
    "T45n1853_002:0032c04": "單假。或言非有假說有。非無假說無也。第三",
    "T45n1853_002:0032c05": "明從複假入複中。假有不名有。假無不名無。",
    "T45n1853_002:0032c06": "則是有無入非有非無。無亦然也。第四明從",
    "T45n1853_002:0032c07": "複中出複假。明非有非無說有無非無非有",
    "T45n1853_002:0032c08": "說無有也。第五明從單假入複中。或言。有入",
    "T45n1853_002:0032c09": "非有非無。無入非無非有也。第六明從複中",
    "T45n1853_002:0032c10": "出單假。或言。非有非無假說有。非無非有假",
    "T45n1853_002:0032c11": "說無也。第七明從複假入單中。有無則非有。",
    "T45n1853_002:0032c12": "無有則非無也。第八明從單中出複假。非有",
    "T45n1853_002:0032c13": "假說有不有。非無假說無不無也。次釋所以",
    "T45n1853_002:0032c14": "然者有二義。一者破眾生執實之病。隨計遣",
    "T45n1853_002:0032c15": "所以遂成多句也。二者明大士觀行融通自",
    "T45n1853_002:0032c16": "在無有滯礙。故地持云。從有無方便入非有",
    "T45n1853_002:0032c17": "非無也。華嚴經云。或東方入正受三昧等。不",
    "T45n1853_002:0032c18": "復具出。又大品經云。或散心中起入滅盡定。",
    "T45n1853_002:0032c19": "滅盡定起入散心中。則是迴轉總持入出無",
    "T45n1853_002:0032c20": "礙方便也。第二就複義論單複。複有二。初正",
    "T45n1853_002:0032c21": "明單複。後明出入義。初正明單複中假。假有",
    "T45n1853_002:0032c22": "是世諦。假無是真諦。此是單假。非有非無是",
    "T45n1853_002:0032c23": "中道也。此是單中。假有假無為二。是俗諦複",
    "T45n1853_002:0032c24": "假。非有非無不二是俗諦。複中二不二是真",
    "T45n1853_002:0032c25": "諦。是複假。非二非不二是中道。此是複中。正",
    "T45n1853_002:0032c26": "言非二非不二。盡有無非有非無。所以正中",
    "T45n1853_002:0032c27": "也。次明其所以有二義。一往為言。單中單假",
    "T45n1853_002:0032c28": "明義則淺。複中複假明義則深也。所以然",
    "T45n1853_002:0032c29": "者。單義之二諦。至複義時。還俗諦。單家之中",
    "T45n1853_002:0033a01": "道至複義時。還成真諦。單家之中道。止有無",
    "T45n1853_002:0033a02": "未能盡不二。複家之中道盡二復盡不二也。",
    "T45n1853_002:0033a03": "二者單明義則勝。複明義翻劣。所以然者。複",
    "T45n1853_002:0033a04": "假之有無。猶是單假之有義。複假之非有非",
    "T45n1853_002:0033a05": "無。猶是前單假之無義也。又複中之非二非",
    "T45n1853_002:0033a06": "不二。猶是前單中之非有非無義也。但前直言",
    "T45n1853_002:0033a07": "有。便攝得有無。止言無便攝得非有非無。止",
    "T45n1853_002:0033a08": "言非有非無。便攝得非二非不二。言略意廣。所",
    "T45n1853_002:0033a09": "以為勝複家中假言廣意略。所以為劣也。後",
    "T45n1853_002:0033a10": "明互得相出入有八句也。第一從單假入單",
    "T45n1853_002:0033a11": "中。假有不名有。假無不名無。入非有非無中",
    "T45n1853_002:0033a12": "道也。第二從單中出單假。非有假說有為俗。",
    "T45n1853_002:0033a13": "非無假說無為真也。第三從複假入複中。假二",
    "T45n1853_002:0033a14": "不名二。假不二不名不二。入非二非不二中道",
    "T45n1853_002:0033a15": "也。第四從複中出複假。非二假說二為俗。非",
    "T45n1853_002:0033a16": "不二假說不二為真也。第五從單假入複中。假",
    "T45n1853_002:0033a17": "有不名二。假無不名不二。從假有無入非二非",
    "T45n1853_002:0033a18": "不二中道也。第六從複中出單假。非二假說",
    "T45n1853_002:0033a19": "有為俗。非不二假說無為真也。第七從複假",
    "T45n1853_002:0033a20": "入單中假二不名有。假不二不名無。從二不二",
    "T45n1853_002:0033a21": "入非有非無也。第八從單中出複假。非有假",
    "T45n1853_002:0033a22": "說二為俗。非無假說不二為真也。第三就二",
    "T45n1853_002:0033a23": "諦論單複。復有二。一正明單複義。二論出入",
    "T45n1853_002:0033a24": "義。正明復有兩。一者俗單複。二者真單複也。",
    "T45n1853_002:0033a25": "假有是俗單。假無是真單也。複假者。假有假",
    "T45n1853_002:0033a26": "不有是俗諦複。假無假不無是真諦複。非有",
    "T45n1853_002:0033a27": "為中道。是俗諦單中。非無為中道。是真諦單",
    "T45n1853_002:0033a28": "中。非有非不有。是俗諦複中。非無非不無。是",
    "T45n1853_002:0033a29": "真諦複中也。第二明互出入有三。一明俗二",
    "T45n1853_002:0033b01": "明真三明交絡。先約世諦明有八句。第一從",
    "T45n1853_002:0033b02": "俗諦單假入俗諦單中。假有不名有。即從有",
    "T45n1853_002:0033b03": "入非有也。第二從俗諦單中出俗單假。假非",
    "T45n1853_002:0033b04": "有說為有也。第三從俗複假入俗複中。假有",
    "T45n1853_002:0033b05": "假不有。非有非不有也。第四從俗諦複中出",
    "T45n1853_002:0033b06": "俗諦複假。云非有非不有假說有非有也。第",
    "T45n1853_002:0033b07": "五從俗諦單假入複中。假有非有。假有非",
    "T45n1853_002:0033b08": "不有也。第六從俗諦複中出單假。非有非不",
    "T45n1853_002:0033b09": "有說為一假有也。第七從俗諦複假入單中。",
    "T45n1853_002:0033b10": "假有不有入於非有也。第八從俗諦單中出複",
    "T45n1853_002:0033b11": "假。非有假說有不有也。第二就真諦辨亦有",
    "T45n1853_002:0033b12": "八句。第一從真諦單假入單中。假無不名無",
    "T45n1853_002:0033b13": "也。第二從真諦單中出單假。非無假說無也。",
    "T45n1853_002:0033b14": "第三從真諦複假入複中。云假無假不無。非",
    "T45n1853_002:0033b15": "無非不無也。第四從真諦複中出複假。云非",
    "T45n1853_002:0033b16": "無非不無。假說無不無也。第五從真諦單假",
    "T45n1853_002:0033b17": "入複中。假無非無。假無非不無也。第六從真",
    "T45n1853_002:0033b18": "諦複中出單假。云非無非不無假說為無也。",
    "T45n1853_002:0033b19": "第七從真諦複假入單中。云假無假不無入一",
    "T45n1853_002:0033b20": "非無也。第八從真諦單中出複假。云非無假",
    "T45n1853_002:0033b21": "說無不無也。第三約二諦交絡。明出入有十",
    "T45n1853_002:0033b22": "二句。第一從俗諦單假入真諦單中。云假有",
    "T45n1853_002:0033b23": "不名無。壞有入非無也。第二從真諦單中出",
    "T45n1853_002:0033b24": "俗諦單假。云非無不乖有。非無假說有也。第",
    "T45n1853_002:0033b25": "三從真諦單假入俗諦單中。云假無不名有。",
    "T45n1853_002:0033b26": "壞無入非有也。第四從俗諦單中出真諦單",
    "T45n1853_002:0033b27": "假。云非有不乖無。非有假說無也。第五從俗",
    "T45n1853_002:0033b28": "諦複假入真諦複中。云假有不有入非無非不",
    "T45n1853_002:0033b29": "無也。第六從真諦複中出俗諦複假。云非無",
    "T45n1853_002:0033c01": "非不無假說有不有也。第七從真諦複假入",
    "T45n1853_002:0033c02": "俗諦複中。云假無假不無。非有非不有也。第",
    "T45n1853_002:0033c03": "八從俗諦複中出真諦複假。云非有非不有",
    "T45n1853_002:0033c04": "假說無不無。第九從真諦單假入俗諦複中。",
    "T45n1853_002:0033c05": "云假無不名有。亦不名不有。即是非有非不",
    "T45n1853_002:0033c06": "有也。第十從俗諦複中出真諦單假。云非有",
    "T45n1853_002:0033c07": "非不有假說為無也。第十一從俗諦單假入",
    "T45n1853_002:0033c08": "真諦複中。云假有不名無。亦不名不無。則是",
    "T45n1853_002:0033c09": "非無非不無也。第十二從真諦複中出俗諦",
    "T45n1853_002:0033c10": "單假。云非無非不無假說為有也。",
    "T45n1853_002:0033c11": "第六料簡不有有也。若了單複諸句。則解不",
    "T45n1853_002:0033c12": "有有義。若不了單複。不有有亦難解。故須廣",
    "T45n1853_002:0033c13": "辨也。此意望兩大經宗明之。一經無所有為",
    "T45n1853_002:0033c14": "宗。故經云。正法寶城善有。一經有所無為宗。",
    "T45n1853_002:0033c15": "故大品第三卷相行品云。身子白佛云。諸法",
    "T45n1853_002:0033c16": "實相云何。佛言。諸法無所有。如是有如是無",
    "T45n1853_002:0033c17": "所有。是事不知名為無明也。不有有若相對",
    "T45n1853_002:0033c18": "而解釋。有十六意也。第一不有有者。明其道",
    "T45n1853_002:0033c19": "非有非無。而結為有故言不有有也。然只結",
    "T45n1853_002:0033c20": "正道為有。不論其用。體無二相故。若結為有。",
    "T45n1853_002:0033c21": "不得結為無。結為無不得結為有。此是結獨",
    "T45n1853_002:0033c22": "義。只道非有復非無。非是有而結為有故。言",
    "T45n1853_002:0033c23": "不有有也。約不無無類然也。第二不有有。就",
    "T45n1853_002:0033c24": "假上明之。三假有是不有有也。他假有是有",
    "T45n1853_002:0033c25": "故有。今假有是不有有也。第三不有有者。道",
    "T45n1853_002:0033c26": "非有非無。而側出有一用故言不有有。然道",
    "T45n1853_002:0033c27": "非有非無。而起用應雙起。而但起一用故言",
    "T45n1853_002:0033c28": "側出也。不無無亦然也。第四不有有者。明用",
    "T45n1853_002:0033c29": "假有非是有。故言不有。結用歸體。體是有故。",
    "T45n1853_002:0034a01": "今言不有有也。此異前約體上言不有有。亦",
    "T45n1853_002:0034a02": "異第三體不有是有而起一有用。此但以不",
    "T45n1853_002:0034a03": "特名用。用不是有而體是有故。言不有有也。",
    "T45n1853_002:0034a04": "不無無類之。第五不有有者。為破有執故。執",
    "T45n1853_002:0034a05": "者謂有是有。不知不有為有故。今破者。明有",
    "T45n1853_002:0034a06": "非有故有乃是不有有。此是以有破有。但能",
    "T45n1853_002:0034a07": "破是不有有。所破是有有也。約不無無類也。",
    "T45n1853_002:0034a08": "第六不有有者。為破無執執法是無。今以不",
    "T45n1853_002:0034a09": "有有破之。若以有有破無。此乃是敵義。故執",
    "T45n1853_002:0034a10": "不去。今以不有有破無。無而得去。故言不有",
    "T45n1853_002:0034a11": "有也。不無無亦爾也。第七不有有者。破一切",
    "T45n1853_002:0034a12": "有。若有有若不有有。皆以不特不之。故言不",
    "T45n1853_002:0034a13": "有。而起一切有用。若有有若不有有為用故。",
    "T45n1853_002:0034a14": "合言不有有也。不無無亦類也。以不特不一",
    "T45n1853_002:0034a15": "切無故言不無。而起一切無為用故。合不無",
    "T45n1853_002:0034a16": "無也。第八不有有者。重進明義。明不有則不",
    "T45n1853_002:0034a17": "一切有一切無。合空故言不有。而起一切有",
    "T45n1853_002:0034a18": "一切無為用故。合言不有有。不無無亦爾也。",
    "T45n1853_002:0034a19": "不無以不於一切有無故言不無。而起一切",
    "T45n1853_002:0034a20": "有無故言不無無。然起一切有無用。此用應",
    "T45n1853_002:0034a21": "是有。何得言是無。然今望本為言。此有無起",
    "T45n1853_002:0034a22": "不有無故此有無。故是無也。又從他所起皆",
    "T45n1853_002:0034a23": "無體故是無也。第九不有有者。橫門明義。不",
    "T45n1853_002:0034a24": "有自有。以無為有故言不有有。然以無為有",
    "T45n1853_002:0034a25": "故。是以不有為有。故言不有有。不無無亦類",
    "T45n1853_002:0034a26": "也。以有為無故言不無無也。第十不有有者。",
    "T45n1853_002:0034a27": "只以不特不此有有之故言不有有。異前合",
    "T45n1853_002:0034a28": "用不有有破有有。亦異前以不特一切有合",
    "T45n1853_002:0034a29": "無。以起一切有無故言不有有。今但單用一",
    "T45n1853_002:0034b01": "不特。不此有有之執。令盡而不令起故言不",
    "T45n1853_002:0034b02": "有有也。不無無亦爾也。第十一不有有者。合",
    "T45n1853_002:0034b03": "明具八意。何者為八意。一不有有屬非有。一",
    "T45n1853_002:0034b04": "不有有屬非無。一不有有屬非亦有亦無。一",
    "T45n1853_002:0034b05": "不有有屬非非有非非無。一不有有屬有。一",
    "T45n1853_002:0034b06": "不有有屬無。一不有有屬亦有亦無。一不有",
    "T45n1853_002:0034b07": "有屬非有非無。何者初言不有有。豈可是有。",
    "T45n1853_002:0034b08": "非是有故屬非有也。第二不有有不是無故",
    "T45n1853_002:0034b09": "屬非無。第三不有有既不是有無故。不屬亦",
    "T45n1853_002:0034b10": "有亦無。故言屬非亦有亦無。第四不有有不",
    "T45n1853_002:0034b11": "屬非有無。故言屬非非有非非無。然不有有",
    "T45n1853_002:0034b12": "廼當屬有無二句。豈是非有無。故言非非有",
    "T45n1853_002:0034b13": "非非無也。第五不有有屬有者。以不有為有。",
    "T45n1853_002:0034b14": "豈不是有耶。第六不有有屬無者。只以不有",
    "T45n1853_002:0034b15": "為有。此望本故是無也。第七不有有屬亦有",
    "T45n1853_002:0034b16": "亦無者。既雙明不有有。豈不是亦有亦無耶。",
    "T45n1853_002:0034b17": "第八不有有屬非有非無者。不有有不名有。",
    "T45n1853_002:0034b18": "不有有不名無。故名非有非無。故此一章門",
    "T45n1853_002:0034b19": "中合明八意。正為八意相次第故。不煩離明。",
    "T45n1853_002:0034b20": "而前十章不可合說。故離辨也。不無無亦如",
    "T45n1853_002:0034b21": "是也。第十二明不有有兼用者。不有有故離",
    "T45n1853_002:0034b22": "斷過。何者。若不有不復有可是斷。而今不有",
    "T45n1853_002:0034b23": "有故離斷過。亦離常過者。若以有為有可是",
    "T45n1853_002:0034b24": "常過。而今只不有為有。故離常過。如是一異",
    "T45n1853_002:0034b25": "有無是非即離等過皆勉也。不無無亦爾也。",
    "T45n1853_002:0034b26": "第十三不有有若攝諸法者。不有有攝得因",
    "T45n1853_002:0034b27": "得果一切法等故。言不有有也。不無無亦然",
    "T45n1853_002:0034b28": "也。第十四不有有類諸法者。不有有既具上",
    "T45n1853_002:0034b29": "十意八意及相益相攝等。不因因不果果。如",
    "T45n1853_002:0034c01": "是不常常不生生等。雖一法皆具上意。故可",
    "T45n1853_002:0034c02": "謂。是一中解無量。無量中解一。如是展轉生",
    "T45n1853_002:0034c03": "非實智者。即無所畏也。第十五不有有得失",
    "T45n1853_002:0034c04": "意者。如經試問。答言諸法不有有即為得。即",
    "T45n1853_002:0034c05": "具五義。一得不二義。二得不自假名義。三得",
    "T45n1853_002:0034c06": "相待義。四得無所得空義。五得中道義也。若",
    "T45n1853_002:0034c07": "答者言諸法是有為有者。即失五義故。不有",
    "T45n1853_002:0034c08": "有判道非道義也。不無無亦類也。第十六不",
    "T45n1853_002:0034c09": "有有離門明義者。向合言不有有。今有時復",
    "T45n1853_002:0034c10": "須單言不有。有時應須單言有也。今此中單",
    "T45n1853_002:0034c11": "言不有者。此為欲明有義。何者。我以不不此",
    "T45n1853_002:0034c12": "有。不以不此無故。不有得是有也。若以不不",
    "T45n1853_002:0034c13": "於無。可令是無。而今以不不有故。只不有是",
    "T45n1853_002:0034c14": "有。事如小乘明義。色即是好。不可此色非好",
    "T45n1853_002:0034c15": "也。故得不有是有義。得此義故。聞破不畏。得",
    "T45n1853_002:0034c16": "訶不瞋等也。次得言有反成破有義。何者。我",
    "T45n1853_002:0034c17": "本破有故言有。如世人不耐惡而言惡。此惡",
    "T45n1853_002:0034c18": "之言。豈不令除此惡。今有亦然。我不耐此有",
    "T45n1853_002:0034c19": "故言有。豈不破此耶。又直言有。不說有因緣",
    "T45n1853_002:0034c20": "故。是破有義。單言無亦然。次單言有則是中",
    "T45n1853_002:0034c21": "道。不得言有非方是中道也。何者。直言有。此",
    "T45n1853_002:0034c22": "非是非有亦是有有。此有既非是是有復非",
    "T45n1853_002:0034c23": "非有。豈非是中道乎。又有上自有是非。我直",
    "T45n1853_002:0034c24": "言有不言其是。復不言非。故此有即離是非。",
    "T45n1853_002:0034c25": "故是中道。若有雖離是非。而有此有故非中",
    "T45n1853_002:0034c26": "道者。汝中道雖離有無而有此中故得是中",
    "T45n1853_002:0034c27": "道者。何妨我有離是非故得是中道耶。且自",
    "T45n1853_002:0034c28": "我直言有亦不言有此有。知無此有故言是",
    "T45n1853_002:0034c29": "中道。單無亦然。次單明有具足一切諸法。何",
    "T45n1853_002:0035a01": "者。此有是無所有故。若有所無即失一切法。",
    "T45n1853_002:0035a02": "今是無所有名有。故具足一切法也。單言無",
    "T45n1853_002:0035a03": "亦然。但是無所得故言無。此無豈不具足一",
    "T45n1853_002:0035a04": "切法耶。次釋性空意者。然有無所以得有諸",
    "T45n1853_002:0035a05": "法。意無礙者正由有性空故爾。今須釋性空。",
    "T45n1853_002:0035a06": "亦是多意。但辨八意也。一者明本性是空。但",
    "T45n1853_002:0035a07": "遇緣故有。有止還本性。故言性空也。二者明",
    "T45n1853_002:0035a08": "本性是空。而末是假有。如是意故性空也。三",
    "T45n1853_002:0035a09": "者本性常空。無有不空時故言性空也。四者",
    "T45n1853_002:0035a10": "明只因緣諸法是空故。言性空也。五者破性",
    "T45n1853_002:0035a11": "有得此空故。言性空也。六者破無性法。此法",
    "T45n1853_002:0035a12": "明止空有性故。言性空也。七者明無所有法",
    "T45n1853_002:0035a13": "性是空故。言性空也。八者有所無法性空故。",
    "T45n1853_002:0035a14": "言性空也。今略明八意異相。而大意無異。但",
    "T45n1853_002:0035a15": "是一性空。如是諸法性空隨義便用。用一即",
    "T45n1853_002:0035a16": "度之須得意。如空中織羅紋也。性空既爾。畢",
    "T45n1853_002:0035a17": "竟亦然。次明因性空辨得失待不待義也。失",
    "T45n1853_002:0035a18": "此性空故失。失不待得。得性空故為得。得即",
    "T45n1853_002:0035a19": "待失。何者正為得失反故。失既失得。故失不",
    "T45n1853_002:0035a20": "待得。得者得於失。故得待失。此分際義也。第",
    "T45n1853_002:0035a21": "一須得意。最急事也。如中道絕假故不待假。",
    "T45n1853_002:0035a22": "假不絕故假待中也。次辨歛開意。然得失由",
    "T45n1853_002:0035a23": "歛開故須釋也。但歛開自有橫竪。判自有二",
    "T45n1853_002:0035a24": "望取也。橫開為能。竪即斂。菩薩習行諸行。",
    "T45n1853_002:0035a25": "望道即是自行是斂。若望眾生。即是化他亦",
    "T45n1853_002:0035a26": "是能。但不化他時。是化他。只自行即是化他。",
    "T45n1853_002:0035a27": "如是不有有。有病藥相治去留成壞理內外",
    "T45n1853_002:0035a28": "有得無得反順等種種用。不可具列也。大意",
    "T45n1853_002:0035a29": "如此也。問既有不有有多種勢者。有不有亦",
    "T45n1853_002:0035b01": "多種勢不。答亦得。假有還結有不有也。又假",
    "T45n1853_002:0035b02": "有不有表理結體也。餘例可尋也。",
    "T45n1853_002:0035b03": "大乘玄論卷第二(終)"
}