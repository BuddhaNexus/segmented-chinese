{
    "T30n1567_003:0141a14": "大乘中觀釋論卷第三",
    "T30n1567_003:0141a16": "安慧菩薩造",
    "T30n1567_003:0141a17": "譯經三藏朝散大夫試鴻臚卿光梵",
    "T30n1567_003:0141a18": "大師賜紫沙門臣惟淨等奉　詔譯",
    "T30n1567_003:0141a19": "觀去來品第二之餘",
    "T30n1567_003:0141a20": "◎復次頌言。",
    "T30n1567_003:0141a21": "　去者即不住",
    "T30n1567_003:0141a22": "釋曰。於一同生法中。相違所作叢雜無性。",
    "T30n1567_003:0141a23": "　不去者不住",
    "T30n1567_003:0141a24": "釋曰。去法止息名之為住。今不去者。去法無",
    "T30n1567_003:0141a25": "性不應止息。若或本有住法可得者。然亦住",
    "T30n1567_003:0141a26": "法無二和合。若有二和合。今應如實觀。是故",
    "T30n1567_003:0141a27": "頌言。",
    "T30n1567_003:0141a28": "　離去不去者　　何有第三住",
    "T30n1567_003:0141a29": "釋曰。去不去者。是二不住。此如是義即如前",
    "T30n1567_003:0141b01": "說。復次頌言。",
    "T30n1567_003:0141b02": "　去者若當住　　云何有此義",
    "T30n1567_003:0141b03": "　以離於去法　　去者不可得",
    "T30n1567_003:0141b04": "釋曰。總止住法。復次頌言。",
    "T30n1567_003:0141b05": "　去未去去時　　止息諸分別",
    "T30n1567_003:0141b06": "釋曰。若彼去時不住可爾。彼已去者應可住",
    "T30n1567_003:0141b07": "邪。此亦不然。已去者無別去法。去法已壞。",
    "T30n1567_003:0141b08": "是故無住。此中無有已去者住。今此住法如",
    "T30n1567_003:0141b09": "是止已。餘諸過失所說亦然。復次頌言。",
    "T30n1567_003:0141b10": "　所有行止法　　皆同去義說",
    "T30n1567_003:0141b11": "釋曰。此所說已。餘法皆同。已去未去去時去",
    "T30n1567_003:0141b12": "法不生。已去未去去時去法初發。已去未去",
    "T30n1567_003:0141b13": "去時去法止息。住法亦然已住未住住時住",
    "T30n1567_003:0141b14": "法不生。已住未住住時住法初發。已住未住",
    "T30n1567_003:0141b15": "住時住法止息。此中法自相等。若止遣者則",
    "T30n1567_003:0141b16": "生過失此中所有去者去法二種。於勝義諦",
    "T30n1567_003:0141b17": "中欲求實性者。如理應知。一性異性諸有物",
    "T30n1567_003:0141b18": "體皆法性故。是中若有所生皆客塵事。世俗",
    "T30n1567_003:0141b19": "所行世俗所成。然無異性。是故去者去法二",
    "T30n1567_003:0141b20": "無異性。此應思擇。此中應知。風界動轉即有",
    "T30n1567_003:0141b21": "去者。身等動發往方處相。此乃名去。非去者",
    "T30n1567_003:0141b22": "去法二性別異。於自類中有異說者。皆止是",
    "T30n1567_003:0141b23": "義。◎",
    "T30n1567_003:0141b24": "◎復次頌言。",
    "T30n1567_003:0141b25": "　去法即去者　　是事則不然",
    "T30n1567_003:0141b26": "此復云何。頌言。",
    "T30n1567_003:0141b27": "　若謂於去法　　即為是去者",
    "T30n1567_003:0141b28": "　作者及作業　　即一性可立",
    "T30n1567_003:0141b29": "釋曰。雖有作者作業二相。然彼作者作業互",
    "T30n1567_003:0141c01": "無異性。以彼作者作業自相息故。或可一性",
    "T30n1567_003:0141c02": "和合。即體用有相。世俗所成。世俗有性。以彼",
    "T30n1567_003:0141c03": "實無所成。於世俗所作決定可得。是故非無",
    "T30n1567_003:0141c04": "性非一性。此中若有所止。還成過失。生法",
    "T30n1567_003:0141c05": "顯明。若止遣者。即無果體。亦無往去方處動",
    "T30n1567_003:0141c06": "發等相。",
    "T30n1567_003:0141c07": "復次毘婆沙人。及吠夜迦囉拏人言。去者去",
    "T30n1567_003:0141c08": "法有別異故。彼謂去者。能去非物體。去物體",
    "T30n1567_003:0141c09": "由去者故說有所得。所作如是。能作亦然。",
    "T30n1567_003:0141c10": "復次勝論者言。如是能於物中有性故有去",
    "T30n1567_003:0141c11": "者。用彼去法動發行往方處等相。此如是說。",
    "T30n1567_003:0141c12": "餘皆亦然。",
    "T30n1567_003:0141c13": "釋者言。不然。去法若爾。作者功能於物體中",
    "T30n1567_003:0141c14": "為有差別邪。無差別邪。此復云何。若有差別",
    "T30n1567_003:0141c15": "者。諸異力能或復別有齊等力能。於一能作",
    "T30n1567_003:0141c16": "中若成體性。此即是為作者力能。非所作等",
    "T30n1567_003:0141c17": "功能。此若所作等力能。即非作者功能。是",
    "T30n1567_003:0141c18": "中云何如實決定。或言自相差別。此即還成",
    "T30n1567_003:0141c19": "不定。若或自相無差別者。即一切處應無差",
    "T30n1567_003:0141c20": "別性。今以物體如是增上所依。火不能作地",
    "T30n1567_003:0141c21": "等事業。亦非無其事用作者和合力能相應。",
    "T30n1567_003:0141c22": "故知物體如是非作者功能。此說義成。由如",
    "T30n1567_003:0141c23": "是故。所有物體如是能作如是所作及此如",
    "T30n1567_003:0141c24": "是增上作用。是中作者即得和合。是故非彼",
    "T30n1567_003:0141c25": "功能差別。亦非自體差別所成。若或物體無",
    "T30n1567_003:0141c26": "有差別。即功能可成。如是亦然。諸力能者互",
    "T30n1567_003:0141c27": "無差別一無異性。故知物體若一性。是中亦",
    "T30n1567_003:0141c28": "無多法所成。若異性是中亦無多法所成。云",
    "T30n1567_003:0141c29": "何二種功能而可成邪。或離所得。即彼如是",
    "T30n1567_003:0142a01": "此之所作是善功能緣法差別。作者物體緣",
    "T30n1567_003:0142a02": "差別有。此名勝上差別長養。是故非作者力",
    "T30n1567_003:0142a03": "能和合。若或分位差別。如是作者分別。是故",
    "T30n1567_003:0142a04": "此說名為作者。若因果轉時。彼能作所作性",
    "T30n1567_003:0142a05": "分位差別。即不可得。彼非物體差別性故。若",
    "T30n1567_003:0142a06": "或施設彼有性等。此不和合。故名去者。復次",
    "T30n1567_003:0142a07": "頌言。",
    "T30n1567_003:0142a08": "　去法異去者　　是事亦不然",
    "T30n1567_003:0142a09": "釋曰。若離去法而彼去者。即不決定。若離去",
    "T30n1567_003:0142a10": "法不決定時。無復別異去者可去。此所分別。",
    "T30n1567_003:0142a11": "若有去者去法二種可得。即去者去法有二",
    "T30n1567_003:0142a12": "可成。所以有去法故即有去者。有去者故即",
    "T30n1567_003:0142a13": "有去法。如因果二不相離性。此說義成。若因",
    "T30n1567_003:0142a14": "果同生即無性可得。如種生芽。是故有去法",
    "T30n1567_003:0142a15": "故即有去者。有去者故即有去法。若一性所",
    "T30n1567_003:0142a16": "成。若異性所成。然去者去法二俱無有。勝義",
    "T30n1567_003:0142a17": "諦中此說成就。云何無所有。此義文廣。恐繁",
    "T30n1567_003:0142a18": "且止。此中遮遣非復引證。為遮遣故如是表",
    "T30n1567_003:0142a19": "示。此所說已。餘處應知。此後復當止遣何義。",
    "T30n1567_003:0142a20": "若因去法即知去者。彼如是去。云何二種有",
    "T30n1567_003:0142a21": "其別異。若然云何和合。復次頌言。",
    "T30n1567_003:0142a22": "　因去知去者　　不能用是去",
    "T30n1567_003:0142a23": "釋曰。不作是義。此中應問。無數義門從義界",
    "T30n1567_003:0142a24": "中出。皆轉是義。今云何言不作是義。故頌答",
    "T30n1567_003:0142a25": "言。",
    "T30n1567_003:0142a26": "　先無有去法　　故無去者去",
    "T30n1567_003:0142a27": "釋曰。為彼如是去者所作。何有少法而可去",
    "T30n1567_003:0142a28": "邪。由如是故。世間所見。何等法是先來已生",
    "T30n1567_003:0142a29": "有所去邪。何等法是後來生時有所去邪。復",
    "T30n1567_003:0142b01": "次頌言。",
    "T30n1567_003:0142b02": "　因去知去者　　不能用異去",
    "T30n1567_003:0142b03": "　於一去者中　　不有二去故",
    "T30n1567_003:0142b04": "釋曰。云何二去。一謂因去。知去者故。二謂",
    "T30n1567_003:0142b05": "若有去者復用去法。此中止遣。復次頌言。",
    "T30n1567_003:0142b06": "　若實有去法　　去者不用三",
    "T30n1567_003:0142b07": "　不實有去法　　去者不用三",
    "T30n1567_003:0142b08": "此中云何。復次頌言。",
    "T30n1567_003:0142b09": "　去法有不有　　去者不用三",
    "T30n1567_003:0142b10": "釋曰。若或實有若不實有。此中去者去法不",
    "T30n1567_003:0142b11": "用三去。若實有者。即去者去法和合。若不實",
    "T30n1567_003:0142b12": "有者。即去者離去法。若亦有亦不有者。二俱",
    "T30n1567_003:0142b13": "無性。或可實有者。去者有故。不實有者。去者",
    "T30n1567_003:0142b14": "不有故。亦有亦不有者。二無去法故。是故去",
    "T30n1567_003:0142b15": "者不用三去。所以不作是義。若彼實有去者",
    "T30n1567_003:0142b16": "實有去法。即所作不有。能作不和合。以不實",
    "T30n1567_003:0142b17": "有故。即無所作不有者為去不生故。亦有亦",
    "T30n1567_003:0142b18": "不有者。亦無所作。彼無性故以不有故。是故",
    "T30n1567_003:0142b19": "去者不用三去。何以故。如是去者自無性故。",
    "T30n1567_003:0142b20": "若有不有悉無所作。彼皆無性。若說去法。此",
    "T30n1567_003:0142b21": "中皆是隨順所說。復次頌言。",
    "T30n1567_003:0142b22": "　是故去去者　　所去處皆無",
    "T30n1567_003:0142b23": "釋曰。此說勝義諦中成就。如是別異說有能",
    "T30n1567_003:0142b24": "作所作作法。此中止遣。此中或說去之作用。",
    "T30n1567_003:0142b25": "如理應思。是故當知。此中所說作者作業作",
    "T30n1567_003:0142b26": "法。諸有分別皆無實體。為證成是義故此品",
    "T30n1567_003:0142b27": "生。",
    "T30n1567_003:0142b28": "觀六根品第三",
    "T30n1567_003:0142b29": "前品止遣一切作者作業作法諸所造作相違",
    "T30n1567_003:0142c01": "行相已。復次頌言。",
    "T30n1567_003:0142c02": "　見聞及嗅嘗　　觸知等六根",
    "T30n1567_003:0142c03": "　此見等六根　　說能取諸境",
    "T30n1567_003:0142c04": "釋曰。此論所說。如是見等六根行諸境界。謂",
    "T30n1567_003:0142c05": "眼見色乃至意知法。此有所說。當知皆是世",
    "T30n1567_003:0142c06": "俗道理。增上所作此無相違。若於勝義諦中。",
    "T30n1567_003:0142c07": "色等眼等所取能取性不可得。此復云何。復",
    "T30n1567_003:0142c08": "次頌言。",
    "T30n1567_003:0142c09": "　是眼即不能　　自見於己體",
    "T30n1567_003:0142c10": "釋曰。若眼能見自性者。彼眼即應如是同前。",
    "T30n1567_003:0142c11": "自見己體。以諸法自性不能自見無異性故。",
    "T30n1567_003:0142c12": "如火熱性。亦復不能自見己體。是中亦無能",
    "T30n1567_003:0142c13": "見自性。復次頌言。",
    "T30n1567_003:0142c14": "　若不能自見　　云何能見他",
    "T30n1567_003:0142c15": "釋曰。無能見自性故。譬如耳等。亦無能見自",
    "T30n1567_003:0142c16": "性可得。彼眼若以能取自性於色境中有所",
    "T30n1567_003:0142c17": "見者。此說還成。眼為能見。譬如薪火變異。即",
    "T30n1567_003:0142c18": "說名燒。非火自體能燒。復次頌言。",
    "T30n1567_003:0142c19": "　火喻即不能　　成於眼見法",
    "T30n1567_003:0142c20": "釋曰。何所以邪。若彼熱性能然火者。彼不熱",
    "T30n1567_003:0142c21": "之性何不能然。是故若無彼薪。此火不有。熱",
    "T30n1567_003:0142c22": "性不應能自燒故。復次頌言。",
    "T30n1567_003:0142c23": "　去未去去時　　前已答是事",
    "T30n1567_003:0142c24": "釋曰。如前已去未去去時不去中。已說是事。",
    "T30n1567_003:0142c25": "今此亦然。已燒未燒燒時無燒。已見未見見",
    "T30n1567_003:0142c26": "時無見。是故無已燒無未燒。不離所燒。無已",
    "T30n1567_003:0142c27": "見無未見。不離所見。如前所說。如其次第。",
    "T30n1567_003:0142c28": "隨應止遣。復次頌言。",
    "T30n1567_003:0142c29": "　見若未見時　　即不名為見",
    "T30n1567_003:0143a01": "釋曰。若或為常。如瓶衣等。復次頌言。",
    "T30n1567_003:0143a02": "　若言能所見　　此云何和合",
    "T30n1567_003:0143a03": "釋曰。以不和合而彼見法亦復止遣。或可能",
    "T30n1567_003:0143a04": "見所見二法和合。彼即可說有能所見。然彼",
    "T30n1567_003:0143a05": "二法不和合故。何所以邪。於一見法中而彼",
    "T30n1567_003:0143a06": "所見不得和合。無別異故。若有能見即非無",
    "T30n1567_003:0143a07": "所見。若有所見。即能見應成。又若決定有彼",
    "T30n1567_003:0143a08": "見法。即彼能見亦復應成。能見若成。所見亦",
    "T30n1567_003:0143a09": "然。復次頌言。",
    "T30n1567_003:0143a10": "　能見亦不見　　見法無性故",
    "T30n1567_003:0143a11": "釋曰。若或離眼別有見相。可說所見。或說能",
    "T30n1567_003:0143a12": "見。以無能見及所見故。復次頌言。",
    "T30n1567_003:0143a13": "　所見亦不見　　見法離性故",
    "T30n1567_003:0143a14": "釋曰。此中若或諸緣止息。亦無能見所見可",
    "T30n1567_003:0143a15": "說。何以故。此所見中非能見故。若有造作彼",
    "T30n1567_003:0143a16": "即有見。說名所見。此中亦然。同上所說。於能",
    "T30n1567_003:0143a17": "見中無見可得。何以故。此中若有諸差別法",
    "T30n1567_003:0143a18": "體性可見。而悉止遣。若有如是能見所見見",
    "T30n1567_003:0143a19": "法發起即非無作者作業作法和合。見及見",
    "T30n1567_003:0143a20": "法亦有所起。此復云何。復次頌言。",
    "T30n1567_003:0143a21": "　離見不離見　　見者不可得",
    "T30n1567_003:0143a22": "釋曰。以無見法發起和合。第二見法本無性",
    "T30n1567_003:0143a23": "故。亦無決定而可發起。以彼見法離所見性",
    "T30n1567_003:0143a24": "不和合故。或可所見能見二俱無故。復次",
    "T30n1567_003:0143a25": "頌言。",
    "T30n1567_003:0143a26": "　以無見者故　　云何有所見",
    "T30n1567_003:0143a27": "釋曰。能所見性作用相違。若離和合性即無",
    "T30n1567_003:0143a28": "見者。若無見者即所見性。不得和合。此中能",
    "T30n1567_003:0143a29": "見所見決定無見。云何可說能所見邪。以見",
    "T30n1567_003:0143b01": "離性故。見無性故。或有人言。若謂諸行是空",
    "T30n1567_003:0143b02": "諸法無我。有此理故。如眼所見。即無別異能",
    "T30n1567_003:0143b03": "所見者。彼即無其實果可得。云何乃有識等",
    "T30n1567_003:0143b04": "四法而發起邪。故頌遣言。",
    "T30n1567_003:0143b05": "　見可見無故　　識等四法無",
    "T30n1567_003:0143b06": "釋曰。如所說理。此能見所見皆不成就。彼果",
    "T30n1567_003:0143b07": "生起識觸受愛。如是四法云何和合。若決定",
    "T30n1567_003:0143b08": "有識等四法。即有彼果取法可生。以實無故。",
    "T30n1567_003:0143b09": "次頌遣言。",
    "T30n1567_003:0143b10": "　四取等諸緣　　云何當得有",
    "T30n1567_003:0143b11": "釋曰。謂以識等及取緣有生緣老死。此等諸",
    "T30n1567_003:0143b12": "法無所成故。無所有故。今此品初他所建立。",
    "T30n1567_003:0143b13": "聞等聲等諸說皆止。此中見者悉無所作。是",
    "T30n1567_003:0143b14": "故頌言。",
    "T30n1567_003:0143b15": "　聞嗅味觸知　　如是等諸根",
    "T30n1567_003:0143b16": "　而悉同於上　　眼見法中說",
    "T30n1567_003:0143b17": "釋曰。此中應知。如眼見說能聞所聞等。譬如",
    "T30n1567_003:0143b18": "能見所有聞等。如應廣說。此中且止。已遣一",
    "T30n1567_003:0143b19": "切不和合對治故。此說成就。此中能見所見",
    "T30n1567_003:0143b20": "見法。諸有分別物體無性。今此品中悉為證",
    "T30n1567_003:0143b21": "成。如是義故。",
    "T30n1567_003:0143b22": "大乘中觀釋論卷第三◎"
}