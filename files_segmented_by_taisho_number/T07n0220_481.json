{
    "T07n0220_481:0438b06": "大般若波羅蜜多經卷第四百八",
    "T07n0220_481:0438b07": "十一",
    "T07n0220_481:0438b09": "三藏法師玄奘奉　詔譯",
    "T07n0220_481:0438b10": "第三分舍利子品第二之三",
    "T07n0220_481:0438b11": "「復次，舍利子！諸菩薩摩訶薩修行般若波羅",
    "T07n0220_481:0438b12": "蜜多，不作是念：『我於法界若速現等覺，若不",
    "T07n0220_481:0438b13": "速現等覺。』何以故？舍利子！無有少法能於",
    "T07n0220_481:0438b14": "法界現等覺故。舍利子！是菩薩摩訶薩不見",
    "T07n0220_481:0438b15": "少法離法界者，不見法界離諸法有；不見少",
    "T07n0220_481:0438b16": "法即法界者，不見法界即諸法有。何以故？舍",
    "T07n0220_481:0438b17": "利子！法與法界非即、離故。舍利子！是菩薩摩",
    "T07n0220_481:0438b18": "訶薩不作是念：『法界能為諸法因緣。』不作是",
    "T07n0220_481:0438b19": "念：『如是諸法能證法界。』何以故？舍利子！是",
    "T07n0220_481:0438b20": "菩薩摩訶薩尚不見有少法，何況有法能證",
    "T07n0220_481:0438b21": "法界！舍利子！是菩薩摩訶薩不見法界與空",
    "T07n0220_481:0438b22": "相應，亦不見空與法界相應，諸佛亦爾。何以",
    "T07n0220_481:0438b23": "故？舍利子！空與法界非相應、非不相應、非即、",
    "T07n0220_481:0438b24": "離故。舍利子！諸菩薩摩訶薩修行般若波羅",
    "T07n0220_481:0438b25": "蜜多，與如是法相應故，當言與般若波羅蜜",
    "T07n0220_481:0438b26": "多相應。",
    "T07n0220_481:0438b27": "「復次，舍利子！諸菩薩摩訶薩修行般若波羅",
    "T07n0220_481:0438b28": "蜜多，不見法界與空相應，亦不見空與法界",
    "T07n0220_481:0438b29": "相應。舍利子！是菩薩摩訶薩不見色與空相",
    "T07n0220_481:0438c01": "應，亦不見空與色相應；不見受、想、行、識與空",
    "T07n0220_481:0438c02": "相應，亦不見空與受、想、行、識相應。舍利子！是",
    "T07n0220_481:0438c03": "菩薩摩訶薩不見眼處與空相應，亦不見空",
    "T07n0220_481:0438c04": "與眼處相應；不見耳、鼻、舌、身、意處與空相應，",
    "T07n0220_481:0438c05": "亦不見空與耳、鼻、舌、身、意處相應。舍利子！是",
    "T07n0220_481:0438c06": "菩薩摩訶薩不見色處與空相應，亦不見空",
    "T07n0220_481:0438c07": "與色處相應；不見聲、香、味、觸、法處與空相應，",
    "T07n0220_481:0438c08": "亦不見空與聲、香、味、觸、法處相應。舍利子！是",
    "T07n0220_481:0438c09": "菩薩摩訶薩不見眼界與空相應，亦不見空",
    "T07n0220_481:0438c10": "與眼界相應；不見耳、鼻、舌、身、意界與空相應，",
    "T07n0220_481:0438c11": "亦不見空與耳、鼻、舌、身、意界相應。舍利子！是",
    "T07n0220_481:0438c12": "菩薩摩訶薩不見色界與空相應，亦不見空",
    "T07n0220_481:0438c13": "與色界相應；不見聲、香、味、觸、法界與空相應，",
    "T07n0220_481:0438c14": "亦不見空與聲、香、味、觸、法界相應。舍利子！是",
    "T07n0220_481:0438c15": "菩薩摩訶薩不見眼識界與空相應，亦不見",
    "T07n0220_481:0438c16": "空與眼識界相應；不見耳、鼻、舌、身、意識界與",
    "T07n0220_481:0438c17": "空相應，亦不見空與耳、鼻、舌、身、意識界相應。",
    "T07n0220_481:0438c18": "「舍利子！若菩薩摩訶薩修行般若波羅蜜多",
    "T07n0220_481:0438c19": "能如是相應，是為第一與空相應。舍利子！是",
    "T07n0220_481:0438c20": "菩薩摩訶薩由與如是空相應故不墮聲聞、獨",
    "T07n0220_481:0438c21": "覺等地，成熟有情、嚴淨佛土，疾證無上正等",
    "T07n0220_481:0438c22": "菩提。「舍利子！諸菩薩摩訶薩諸相應中，與般",
    "T07n0220_481:0438c23": "若波羅蜜多相應最為第一、最尊最勝、最上最",
    "T07n0220_481:0438c24": "妙、最高最極、無上無上上、無等無等等。何以",
    "T07n0220_481:0438c25": "故？舍利子！如是般若波羅蜜多相應即是空",
    "T07n0220_481:0438c26": "相應、即是無相相應、即是無願相應故。「舍利",
    "T07n0220_481:0438c27": "子！諸菩薩摩訶薩與如是般若波羅蜜多相",
    "T07n0220_481:0438c28": "應時，當知即為受菩提記、若近受記。舍利子！",
    "T07n0220_481:0438c29": "是菩薩摩訶薩由此相應，能為無量無數有",
    "T07n0220_481:0439a01": "情作大饒益。「舍利子！是菩薩摩訶薩不作是",
    "T07n0220_481:0439a02": "念：『我與般若波羅蜜多相應。』不作是念：『我於",
    "T07n0220_481:0439a03": "菩提已得受記、若近受記。』不作是念：『我能嚴",
    "T07n0220_481:0439a04": "淨佛土，我能成熟有情。』不作是念：『我當證得",
    "T07n0220_481:0439a05": "所求無上正等菩提，轉妙法輪度無量眾。』何",
    "T07n0220_481:0439a06": "以故？舍利子！是菩薩摩訶薩不見有法離於",
    "T07n0220_481:0439a07": "法界，不見法界離諸法有，不見有法能行般",
    "T07n0220_481:0439a08": "若波羅蜜多，不見有法得佛授記，不見有法",
    "T07n0220_481:0439a09": "能得無上正等菩提，不見有法能嚴淨佛土，",
    "T07n0220_481:0439a10": "不見有法能成熟有情。何以故？舍利子！諸菩",
    "T07n0220_481:0439a11": "薩摩訶薩修行般若波羅蜜多時，畢竟不起",
    "T07n0220_481:0439a12": "有情等想。所以者何？諸有情等畢竟不生亦",
    "T07n0220_481:0439a13": "復不滅，彼既畢竟不生不滅，云何當能修行",
    "T07n0220_481:0439a14": "般若波羅蜜多？如諸有情不生不滅，諸法亦",
    "T07n0220_481:0439a15": "爾。「舍利子！是菩薩摩訶薩不見有情諸法生",
    "T07n0220_481:0439a16": "故修行般若波羅蜜多，不見有情諸法滅故",
    "T07n0220_481:0439a17": "修行般若波羅蜜多，達諸有情及法空故修",
    "T07n0220_481:0439a18": "行般若波羅蜜多，達諸有情及法非我故修",
    "T07n0220_481:0439a19": "行般若波羅蜜多，達諸有情及法不可得故",
    "T07n0220_481:0439a20": "修行般若波羅蜜多，達諸有情及法遠離故",
    "T07n0220_481:0439a21": "修行般若波羅蜜多。「舍利子！諸菩薩摩訶薩",
    "T07n0220_481:0439a22": "修行般若波羅蜜多時，與空相應最為第一，",
    "T07n0220_481:0439a23": "與般若波羅蜜多相應最尊、最勝，無能及者。",
    "T07n0220_481:0439a24": "舍利子！諸菩薩摩訶薩如是相應，能正引發",
    "T07n0220_481:0439a25": "大慈、大悲及餘無量無邊佛法，由此勢力，畢",
    "T07n0220_481:0439a26": "竟不起慳貪、犯戒、忿恚、懈怠、散亂、惡慧、雜染之",
    "T07n0220_481:0439a27": "心。」",
    "T07n0220_481:0439a28": "爾時，舍利子白佛言：「世尊！若菩薩摩訶薩與",
    "T07n0220_481:0439a29": "般若波羅蜜多相應，是菩薩摩訶薩從何處",
    "T07n0220_481:0439b01": "沒來生此間？從此間沒當生何處？」佛告尊者",
    "T07n0220_481:0439b02": "舍利子言：「若菩薩摩訶薩與般若波羅蜜多",
    "T07n0220_481:0439b03": "相應，是菩薩摩訶薩或從餘佛土沒來生此",
    "T07n0220_481:0439b04": "間，或從覩史多天沒來生此間，或從人中沒",
    "T07n0220_481:0439b05": "來生此間。「舍利子！若菩薩摩訶薩與般若波",
    "T07n0220_481:0439b06": "羅蜜多相應，從餘佛土沒來生此者，是菩薩",
    "T07n0220_481:0439b07": "摩訶薩速與般若波羅蜜多相應。由此因緣，",
    "T07n0220_481:0439b08": "轉生便得深妙法門疾現在前，從是已後恒",
    "T07n0220_481:0439b09": "與般若波羅蜜多速得相應，在所生處常值",
    "T07n0220_481:0439b10": "諸佛，供養恭敬、尊重讚歎無空過者。舍利子！",
    "T07n0220_481:0439b11": "若菩薩摩訶薩與般若波羅蜜多相應，從覩",
    "T07n0220_481:0439b12": "史多天沒來生此者，是菩薩摩訶薩於六波",
    "T07n0220_481:0439b13": "羅蜜多常不忘失恒現在前，於一切陀羅尼",
    "T07n0220_481:0439b14": "門、三摩地門亦常不忘失恒現在前。舍利子！",
    "T07n0220_481:0439b15": "若菩薩摩訶薩與般若波羅蜜多相應，從人",
    "T07n0220_481:0439b16": "中沒來生此者，是菩薩摩訶薩除得不退轉",
    "T07n0220_481:0439b17": "其根昧鈍，不能速與般若波羅蜜多相應，於",
    "T07n0220_481:0439b18": "陀羅尼門、三摩地門俱未自在，不能數數現",
    "T07n0220_481:0439b19": "前。「又，舍利子！汝復所問『若菩薩摩訶薩與般",
    "T07n0220_481:0439b20": "若波羅蜜多相應，是菩薩摩訶薩從此間沒",
    "T07n0220_481:0439b21": "當生何處？』者，舍利子！是菩薩摩訶薩從此沒",
    "T07n0220_481:0439b22": "已生餘佛土，從一佛國至一佛國，隨所生處",
    "T07n0220_481:0439b23": "常遇如來、應、正等覺，乃至證得所求無上正",
    "T07n0220_481:0439b24": "等菩提恒不離佛。",
    "T07n0220_481:0439b25": "「復次，舍利子！有菩薩摩訶薩無方便善巧故，",
    "T07n0220_481:0439b26": "雖能現起四靜慮，亦能修行六波羅蜜多，由",
    "T07n0220_481:0439b27": "得靜慮故生長壽天，隨彼壽盡來生人間，值",
    "T07n0220_481:0439b28": "遇諸佛供養恭敬、尊重讚歎，修行六種波羅",
    "T07n0220_481:0439b29": "蜜多，而根昧鈍不極明利。「復次，舍利子！有菩",
    "T07n0220_481:0439c01": "薩摩訶薩雖得靜慮修行般若波羅蜜多，而",
    "T07n0220_481:0439c02": "無方便善巧故，棄捨靜慮生於欲界。當知是",
    "T07n0220_481:0439c03": "菩薩摩訶薩，根亦昧鈍不極明利。「復次，舍利",
    "T07n0220_481:0439c04": "子！有菩薩摩訶薩雖能入四靜慮，亦能入四",
    "T07n0220_481:0439c05": "無量，亦能入四無色定，亦能修四念住、四正",
    "T07n0220_481:0439c06": "斷、四神足、五根、五力、七等覺支、八聖道支、如來",
    "T07n0220_481:0439c07": "十力、四無所畏、四無礙解、大慈、大悲、大喜、大捨、",
    "T07n0220_481:0439c08": "十八佛不共法，而有方便善巧故，不隨靜慮、",
    "T07n0220_481:0439c09": "無量、無色勢力而生，但生有佛世界，常遇如",
    "T07n0220_481:0439c10": "來、應、正等覺，不離般若波羅蜜多，於賢劫中",
    "T07n0220_481:0439c11": "定當作佛。「復次，舍利子！有菩薩摩訶薩雖能",
    "T07n0220_481:0439c12": "起四靜慮、四無量、四無色定，而有方便善巧",
    "T07n0220_481:0439c13": "故，不隨靜慮、無量、無色勢力而生，還生欲界",
    "T07n0220_481:0439c14": "或剎帝利大族、或婆羅門大族、或長者大族、或",
    "T07n0220_481:0439c15": "居士大族，為欲成熟諸有情故。「復次，舍利子！",
    "T07n0220_481:0439c16": "有菩薩摩訶薩雖現入四靜慮、四無量、四無",
    "T07n0220_481:0439c17": "色定，而有方便善巧故，不隨靜慮、無量、無色",
    "T07n0220_481:0439c18": "勢力而生，還生欲界或四大王眾天、或三十",
    "T07n0220_481:0439c19": "三天、或夜摩天、或覩史多天、或樂變化天、或他",
    "T07n0220_481:0439c20": "化自在天，為欲成熟諸有情故，或為嚴淨自",
    "T07n0220_481:0439c21": "佛土故，常遇諸佛供養恭敬、尊重讚歎無空過",
    "T07n0220_481:0439c22": "者。「復次，舍利子！有菩薩摩訶薩雖能現入四",
    "T07n0220_481:0439c23": "靜慮、四無量、四無色定，而有方便善巧故，從",
    "T07n0220_481:0439c24": "此處沒生梵世中，作大梵王威德自在遊諸",
    "T07n0220_481:0439c25": "佛土，從一佛國至一佛國，其中菩薩未證無",
    "T07n0220_481:0439c26": "上正等覺者，勸證無上正等菩提。已證無上",
    "T07n0220_481:0439c27": "正等覺者，請轉法輪饒益一切。「復次，舍利子！",
    "T07n0220_481:0439c28": "有菩薩摩訶薩一生所繫修行般若波羅蜜",
    "T07n0220_481:0439c29": "多，有方便善巧故，雖現起四靜慮、四無量、四",
    "T07n0220_481:0440a01": "無色定，修四念住、四正斷、四神足、五根、五力、",
    "T07n0220_481:0440a02": "七等覺支、八聖道支，空三摩地、無相三摩地、",
    "T07n0220_481:0440a03": "無願三摩地，而不隨靜慮、無量、無色勢力而",
    "T07n0220_481:0440a04": "轉，現前奉事親近供養現在如來、應、正等覺，",
    "T07n0220_481:0440a05": "於此佛所勤修梵行，從此間沒生覩史多天。",
    "T07n0220_481:0440a06": "盡彼壽量，諸根無缺，具念正知，無量無數百",
    "T07n0220_481:0440a07": "千俱胝那庾多天眾恭敬圍遶來生人中，證",
    "T07n0220_481:0440a08": "得無上正等菩提，轉妙法輪度無量眾。「復次，",
    "T07n0220_481:0440a09": "舍利子！有菩薩摩訶薩得六神通，不生欲界、",
    "T07n0220_481:0440a10": "不生色界、不生無色界，遊諸佛土供養恭",
    "T07n0220_481:0440a11": "敬、尊重讚歎諸佛世尊，修菩薩行乃至證得",
    "T07n0220_481:0440a12": "所求無上正等菩提。「復次，舍利子！有菩薩",
    "T07n0220_481:0440a13": "摩訶薩得六神通遊戲自在，從一佛國至一",
    "T07n0220_481:0440a14": "佛國，所經佛土無有聲聞、獨覺乘名，唯有一",
    "T07n0220_481:0440a15": "乘諸菩薩眾。「復次，舍利子！有菩薩摩訶薩得",
    "T07n0220_481:0440a16": "六神通遊戲自在，從一佛國至一佛國，所經",
    "T07n0220_481:0440a17": "佛土有情壽量不可數知。「復次，舍利子！有菩",
    "T07n0220_481:0440a18": "薩摩訶薩得六神通遊諸世界，從一世界至",
    "T07n0220_481:0440a19": "一世界；或有世界不聞佛名、法名、僧名，是菩",
    "T07n0220_481:0440a20": "薩摩訶薩往彼讚歎三寶功德，令諸有情深",
    "T07n0220_481:0440a21": "生淨信，由斯長夜得大饒益。是菩薩摩訶薩",
    "T07n0220_481:0440a22": "從此命終生有佛界修菩薩行，漸次證得所",
    "T07n0220_481:0440a23": "求無上正等菩提。「復次，舍利子！有菩薩摩訶",
    "T07n0220_481:0440a24": "薩從初發心得四靜慮、四無量、四無色定，修",
    "T07n0220_481:0440a25": "四念住、四正斷、四神足、五根、五力、七等覺支、八",
    "T07n0220_481:0440a26": "聖道支，修佛十力、四無所畏、四無礙解、十八",
    "T07n0220_481:0440a27": "佛不共法。是菩薩摩訶薩不生欲界，不生色",
    "T07n0220_481:0440a28": "界，不生無色界，常生能益有情之處，利益安",
    "T07n0220_481:0440a29": "樂所化有情。",
    "T07n0220_481:0440b01": "「復次，舍利子！有菩薩摩訶薩從初發心能入",
    "T07n0220_481:0440b02": "菩薩正決定位，乃至能住不退轉地。「復次，舍",
    "T07n0220_481:0440b03": "利子！有菩薩摩訶薩從初發心便能展轉證",
    "T07n0220_481:0440b04": "得無上正等菩提，轉妙法輪度脫無量無數",
    "T07n0220_481:0440b05": "有情，令獲殊勝利益安樂，於無餘依般涅槃",
    "T07n0220_481:0440b06": "界而般涅槃。般涅槃後所說正法若住一劫、",
    "T07n0220_481:0440b07": "若一劫餘，饒益無邊諸有情類。「復次，舍利子！",
    "T07n0220_481:0440b08": "有菩薩摩訶薩從初發心能與般若波羅蜜",
    "T07n0220_481:0440b09": "多相應，與無量無數百千俱胝那庾多菩薩",
    "T07n0220_481:0440b10": "摩訶薩恭敬圍遶遊諸佛土，供養恭敬、尊重",
    "T07n0220_481:0440b11": "讚歎諸佛世尊，成熟有情、嚴淨佛土。",
    "T07n0220_481:0440b12": "「復次，舍利子！有菩薩摩訶薩修行般若波羅",
    "T07n0220_481:0440b13": "蜜多，得四靜慮、四無量、四無色定，能於其中",
    "T07n0220_481:0440b14": "自在遊戲，謂先入初靜慮，從初靜慮起入滅",
    "T07n0220_481:0440b15": "等至，從滅等至起入第二靜慮，從第二靜慮",
    "T07n0220_481:0440b16": "起入滅等至，從滅等至起入第三靜慮，從第",
    "T07n0220_481:0440b17": "三靜慮起入滅等至，從滅等至起入第四靜",
    "T07n0220_481:0440b18": "慮，從第四靜慮起入滅等至，從滅等至起入",
    "T07n0220_481:0440b19": "空無邊處，從空無邊處起入滅等至，從滅",
    "T07n0220_481:0440b20": "等至起入識無邊處，從識無邊處起入滅等",
    "T07n0220_481:0440b21": "至，從滅等至起入無所有處，從無所有處起",
    "T07n0220_481:0440b22": "入滅等至，從滅等至起入非想非非想處，從",
    "T07n0220_481:0440b23": "非想非非想處起入滅等至。如是，舍利子！菩",
    "T07n0220_481:0440b24": "薩摩訶薩修行般若波羅蜜多方便善巧，於",
    "T07n0220_481:0440b25": "諸等至次第超越順逆往還遊戲自在。",
    "T07n0220_481:0440b26": "「復次，舍利子！有菩薩摩訶薩雖已得四念住、",
    "T07n0220_481:0440b27": "四正斷、四神足、五根、五力、七等覺支、八聖道",
    "T07n0220_481:0440b28": "支，亦已修佛十力、四無所畏、四無礙解、十八",
    "T07n0220_481:0440b29": "佛不共法，而不取預流果、若一來果、若不還",
    "T07n0220_481:0440c01": "果、若阿羅漢果、若獨覺菩提、若佛無上正等菩",
    "T07n0220_481:0440c02": "提。是菩薩摩訶薩修行般若波羅蜜多，有方",
    "T07n0220_481:0440c03": "便善巧故，令諸有情修四念住、四正斷、四神",
    "T07n0220_481:0440c04": "足、五根、五力、七等覺支、八聖道支，得預流果、或",
    "T07n0220_481:0440c05": "一來果、或不還果、或阿羅漢果、或獨覺菩提；",
    "T07n0220_481:0440c06": "亦令有情修佛十力、四無所畏、四無礙解、十八",
    "T07n0220_481:0440c07": "佛不共法，證得無上正等菩提。舍利子！此諸",
    "T07n0220_481:0440c08": "聲聞、獨覺果智即是菩薩摩訶薩忍。舍利子！",
    "T07n0220_481:0440c09": "是菩薩摩訶薩當知已住不退轉地，安住般",
    "T07n0220_481:0440c10": "若波羅蜜多能為斯事。「復次，舍利子！有菩薩",
    "T07n0220_481:0440c11": "摩訶薩安住六波羅蜜多淨覩史多天宮，此",
    "T07n0220_481:0440c12": "賢劫中當得作佛，利益安樂無量有情。「復次，",
    "T07n0220_481:0440c13": "舍利子！有菩薩摩訶薩修行般若波羅蜜多，",
    "T07n0220_481:0440c14": "雖已得四靜慮、四無量、四無色定，已修四念",
    "T07n0220_481:0440c15": "住、四正斷、四神足、五根、五力、七等覺支、八聖道",
    "T07n0220_481:0440c16": "支，亦已修佛十力、四無所畏、四無礙解、十八",
    "T07n0220_481:0440c17": "佛不共法，常勤修學趣菩提行，而於四諦現",
    "T07n0220_481:0440c18": "未通達。當知是菩薩摩訶薩一生所繫，未得",
    "T07n0220_481:0440c19": "無上正等菩提。「復次，舍利子！有菩薩摩訶薩",
    "T07n0220_481:0440c20": "修行六種波羅蜜多，遊諸世界安立有情於",
    "T07n0220_481:0440c21": "無上覺嚴淨佛土。當知是菩薩摩訶薩要經",
    "T07n0220_481:0440c22": "無量無數大劫，方得無上正等菩提。「復次，舍",
    "T07n0220_481:0440c23": "利子！有菩薩摩訶薩安住六種波羅蜜多，常",
    "T07n0220_481:0440c24": "勤精進饒益有情，口常不說引無義語，身心",
    "T07n0220_481:0440c25": "不起招無義業。「復次，舍利子！有菩薩摩訶薩",
    "T07n0220_481:0440c26": "常以六種波羅蜜多而為上首修菩薩行，施",
    "T07n0220_481:0440c27": "諸有情一切樂具，須食與食，須飲與飲，須衣",
    "T07n0220_481:0440c28": "服與衣服，須車乘與車乘，須香鬘與香鬘，須",
    "T07n0220_481:0440c29": "臥具與臥具，須舍宅與舍宅，須財穀與財穀，",
    "T07n0220_481:0441a01": "須珍寶與珍寶，須嚴具與嚴具，須僮僕與僮",
    "T07n0220_481:0441a02": "僕，隨餘所須悉皆施與，勸修眾善教斷諸惡，",
    "T07n0220_481:0441a03": "皆令證得常樂涅槃。「復次，舍利子！有菩薩摩",
    "T07n0220_481:0441a04": "訶薩化身如佛遍入地獄、傍生、鬼界、人、天趣中，",
    "T07n0220_481:0441a05": "隨其類音為說正法，令獲殊勝利益安樂。",
    "T07n0220_481:0441a06": "「復次，舍利子！有菩薩摩訶薩安住六種波羅",
    "T07n0220_481:0441a07": "蜜多，化身如佛遍往十方殑伽沙等諸佛世",
    "T07n0220_481:0441a08": "界，為諸有情宣說正法、嚴淨佛土；於諸佛所",
    "T07n0220_481:0441a09": "聽聞正法，恭敬供養、尊重讚歎，遍取十方最",
    "T07n0220_481:0441a10": "勝無上微妙清淨佛土之相，而便自起最勝",
    "T07n0220_481:0441a11": "無上嚴淨佛土，於中安處一生所繫諸大菩",
    "T07n0220_481:0441a12": "薩，令疾證得所求無上正等菩提。「復次，舍利",
    "T07n0220_481:0441a13": "子！有菩薩摩訶薩修行六種波羅蜜多，具三",
    "T07n0220_481:0441a14": "十二大丈夫相、八十隨好，莊嚴其身諸根猛",
    "T07n0220_481:0441a15": "利無上清淨，眾生見者無不敬愛，漸次化導",
    "T07n0220_481:0441a16": "令疾證得三乘涅槃。如是，舍利子！諸菩薩摩",
    "T07n0220_481:0441a17": "訶薩應學清淨身、語、意業，利益安樂一切有",
    "T07n0220_481:0441a18": "情。「復次，舍利子！有菩薩摩訶薩修行般若波",
    "T07n0220_481:0441a19": "羅蜜多，雖得諸根最勝猛利，而不自舉輕蔑",
    "T07n0220_481:0441a20": "他人。「復次，舍利子！有菩薩摩訶薩從初發心",
    "T07n0220_481:0441a21": "恒住施戒波羅蜜多，乃至未得不退轉地，於",
    "T07n0220_481:0441a22": "一切時不墮惡趣。",
    "T07n0220_481:0441a23": "「復次，舍利子！有菩薩摩訶薩從初發心乃至",
    "T07n0220_481:0441a24": "未得不退轉地，終不捨離十善業道。「復次，舍",
    "T07n0220_481:0441a25": "利子！有菩薩摩訶薩安住施戒波羅蜜多，作",
    "T07n0220_481:0441a26": "轉輪王具大威德，常以財寶給施有情，令其",
    "T07n0220_481:0441a27": "安住十善業道。",
    "T07n0220_481:0441a28": "「復次，舍利子！有菩薩摩訶薩安住施戒波羅",
    "T07n0220_481:0441a29": "蜜多，攝多百千轉輪王報，由斯值遇無量百",
    "T07n0220_481:0441b01": "千諸佛世尊，供養恭敬、尊重讚歎無空過者。",
    "T07n0220_481:0441b02": "「復次，舍利子！有菩薩摩訶薩安住六種波羅",
    "T07n0220_481:0441b03": "蜜多，常為有情作法明照，恒不遠離佛法光",
    "T07n0220_481:0441b04": "明，如是展轉乃至證得所求無上正等菩提。",
    "T07n0220_481:0441b05": "舍利子！是菩薩摩訶薩由此因緣，於諸佛法",
    "T07n0220_481:0441b06": "常能現起。是故，舍利子！諸菩薩摩訶薩修行",
    "T07n0220_481:0441b07": "般若波羅蜜多，常不應起有罪身業、語業、意",
    "T07n0220_481:0441b08": "業。」時，舍利子白佛言：「世尊！云何名為有罪身",
    "T07n0220_481:0441b09": "業、語業、意業？」佛告舍利子：「若菩薩摩訶薩作",
    "T07n0220_481:0441b10": "如是念：『何等是身？我由此身而起身業。何等",
    "T07n0220_481:0441b11": "是語？我由此語而起語業。何等是意？我由此",
    "T07n0220_481:0441b12": "意而起意業。』舍利子！是名有罪身、語、意業。「舍",
    "T07n0220_481:0441b13": "利子！諸菩薩摩訶薩修行般若波羅蜜多，不",
    "T07n0220_481:0441b14": "得身及身業，不得語及語業，不得意及意業。",
    "T07n0220_481:0441b15": "舍利子！若菩薩摩訶薩修行般若波羅蜜多，",
    "T07n0220_481:0441b16": "得身、語、意及彼業者，便起慳貪、犯戒、忿恚、懈",
    "T07n0220_481:0441b17": "怠、散亂、惡慧之心。舍利子！若菩薩摩訶薩修",
    "T07n0220_481:0441b18": "行般若波羅蜜多，起如是心，無有是處。又，舍",
    "T07n0220_481:0441b19": "利子！諸菩薩摩訶薩修行般若波羅蜜多，起",
    "T07n0220_481:0441b20": "身、語、意三種麁重，亦無是處。何以故？舍利子！",
    "T07n0220_481:0441b21": "諸菩薩摩訶薩修行六種波羅蜜多，能淨身、",
    "T07n0220_481:0441b22": "語、意三種麁重故。」時，舍利子白佛言：「世尊！云",
    "T07n0220_481:0441b23": "何菩薩摩訶薩淨身、語、意三種麁重？」佛告舍",
    "T07n0220_481:0441b24": "利子：「諸菩薩摩訶薩修行般若波羅蜜多，不",
    "T07n0220_481:0441b25": "得身及身麁重，不得語及語麁重，不得意及",
    "T07n0220_481:0441b26": "意麁重，舍利子！如是菩薩摩訶薩能淨身、語、",
    "T07n0220_481:0441b27": "意三種麁重。又舍利子！若菩薩摩訶薩從初",
    "T07n0220_481:0441b28": "發心，能具受持十善業道，不起聲聞、獨覺作",
    "T07n0220_481:0441b29": "意，恒念度脫一切有情。舍利子！是菩薩摩訶",
    "T07n0220_481:0441c01": "薩亦名能淨三種麁重。",
    "T07n0220_481:0441c02": "「復次，舍利子！有菩薩摩訶薩修行六種波羅",
    "T07n0220_481:0441c03": "蜜多淨菩提道。」時，舍利子白佛言：「世尊！云何",
    "T07n0220_481:0441c04": "名為菩薩摩訶薩菩提道？」佛告舍利子：「若菩",
    "T07n0220_481:0441c05": "薩摩訶薩修菩薩行時，不得身業，不得語業，",
    "T07n0220_481:0441c06": "不得意業，不得布施波羅蜜多，不得淨戒、安",
    "T07n0220_481:0441c07": "忍、精進、靜慮、般若波羅蜜多，不得聲聞，不得",
    "T07n0220_481:0441c08": "獨覺，不得菩薩，不得如來，不得一切法。舍利",
    "T07n0220_481:0441c09": "子！是為菩薩摩訶薩菩提道。舍利子！諸菩薩",
    "T07n0220_481:0441c10": "摩訶薩修行六種波羅蜜多，趣菩提道無能",
    "T07n0220_481:0441c11": "制者。」時，舍利子白佛言：「世尊！何緣菩薩摩訶",
    "T07n0220_481:0441c12": "薩修行六種波羅蜜多，趣菩提道無能制者？」",
    "T07n0220_481:0441c13": "佛言：「舍利子！諸菩薩摩訶薩修行六種波羅",
    "T07n0220_481:0441c14": "蜜多，不取色，不取受、想、行、識；不取眼處、色處，",
    "T07n0220_481:0441c15": "不取耳處、聲處，不取鼻處、香處，不取舌處、",
    "T07n0220_481:0441c16": "味處，不取身處、觸處，不取意處、法處；不",
    "T07n0220_481:0441c17": "取眼界、色界、眼識界；不取耳界、聲界、耳識界，",
    "T07n0220_481:0441c18": "不取鼻界、香界、鼻識界，不取舌界、味界、舌識",
    "T07n0220_481:0441c19": "界，不取身界、觸界、身識界，不取意界、法界、",
    "T07n0220_481:0441c20": "意識界；不取地界，不取水、火、風、空、識界；不取",
    "T07n0220_481:0441c21": "四念住，不取四正斷、四神足、五根、五力、七等",
    "T07n0220_481:0441c22": "覺支、八聖道支；不取布施波羅蜜多，不取淨",
    "T07n0220_481:0441c23": "戒、安忍、精進、靜慮、般若波羅蜜多；不取佛十",
    "T07n0220_481:0441c24": "力，不取四無所畏、四無礙解、十八佛不共法；",
    "T07n0220_481:0441c25": "不取預流果，不取一來、不還、阿羅漢果；不取",
    "T07n0220_481:0441c26": "獨覺菩提，不取菩薩摩訶薩行，不取無上正",
    "T07n0220_481:0441c27": "等菩提。舍利子！由是緣故，諸菩薩摩訶薩修",
    "T07n0220_481:0441c28": "行六種波羅蜜多，增長熾盛趣菩提道無能",
    "T07n0220_481:0441c29": "制者。",
    "T07n0220_481:0442a01": "「復次，舍利子！有菩薩摩訶薩安住般若波羅",
    "T07n0220_481:0442a02": "蜜多，速能圓滿一切智智。成勝智故，關閉一切",
    "T07n0220_481:0442a03": "險惡趣門，受人、天身常不貧賤，諸根具足形",
    "T07n0220_481:0442a04": "貌端嚴，世間天、人咸所敬愛。」時，舍利子白佛",
    "T07n0220_481:0442a05": "言：「世尊！何等名為菩薩摩訶薩所成勝智？」佛",
    "T07n0220_481:0442a06": "言：「舍利子！諸菩薩摩訶薩由成此智，普見十",
    "T07n0220_481:0442a07": "方殑伽沙等諸佛世界一切如來、應、正等覺，普",
    "T07n0220_481:0442a08": "聞諸佛所說法音，普見彼會一切聲聞、菩薩",
    "T07n0220_481:0442a09": "僧等，普見彼土嚴淨之相。「舍利子！諸菩薩摩",
    "T07n0220_481:0442a10": "訶薩由成此智，不起世界想，不起佛想，不起",
    "T07n0220_481:0442a11": "法想，不起聲聞僧想，不起菩薩僧想，不起獨",
    "T07n0220_481:0442a12": "覺想，不起自想，不起他想，不起佛土嚴淨之",
    "T07n0220_481:0442a13": "想。舍利子！諸菩薩摩訶薩由成此智，雖行布",
    "T07n0220_481:0442a14": "施波羅蜜多，而不得布施波羅蜜多；雖行淨",
    "T07n0220_481:0442a15": "戒、安忍、精進、靜慮、般若波羅蜜多，而不得淨",
    "T07n0220_481:0442a16": "戒、安忍、精進、靜慮、般若波羅蜜多；雖修四念",
    "T07n0220_481:0442a17": "住，而不得四念住；雖修四正斷、四神足、五根、",
    "T07n0220_481:0442a18": "五力、七等覺支、八聖道支，而不得四正斷乃",
    "T07n0220_481:0442a19": "至八聖道支；雖集佛十力，而不得佛十力；",
    "T07n0220_481:0442a20": "雖集四無所畏、四無礙解、十八佛不共法，而",
    "T07n0220_481:0442a21": "不得四無所畏、四無礙解、十八佛不共法。舍",
    "T07n0220_481:0442a22": "利子！是為菩薩摩訶薩所成勝智。諸菩薩摩",
    "T07n0220_481:0442a23": "訶薩由成此智，速能圓滿一切佛法，雖能圓",
    "T07n0220_481:0442a24": "滿一切佛法而無所取。「復次，舍利子！有菩薩",
    "T07n0220_481:0442a25": "摩訶薩修行六種波羅蜜多得淨五眼，所謂",
    "T07n0220_481:0442a26": "肉眼、天眼、慧眼、法眼、佛眼。」時，舍利子白佛言：",
    "T07n0220_481:0442a27": "「世尊！云何菩薩摩訶薩得淨肉眼？」佛告舍利",
    "T07n0220_481:0442a28": "子：「有菩薩摩訶薩肉眼能見百踰繕那，有菩",
    "T07n0220_481:0442a29": "薩摩訶薩肉眼能見二百踰繕那，有菩薩摩",
    "T07n0220_481:0442b01": "訶薩肉眼能見三百乃至千踰繕那，有菩薩",
    "T07n0220_481:0442b02": "摩訶薩肉眼能見贍部洲界，有菩薩摩訶薩",
    "T07n0220_481:0442b03": "肉眼能見二大洲界，有菩薩摩訶薩肉眼乃",
    "T07n0220_481:0442b04": "至能見四大洲界，有菩薩摩訶薩肉眼能見",
    "T07n0220_481:0442b05": "小千世界，有菩薩摩訶薩肉眼能見中千世",
    "T07n0220_481:0442b06": "界，有菩薩摩訶薩肉眼能見三千大千世界。",
    "T07n0220_481:0442b07": "舍利子！是為菩薩摩訶薩得淨肉眼。」",
    "T07n0220_481:0442b08": "時，舍利子復白佛言：「世尊！云何菩薩摩訶薩",
    "T07n0220_481:0442b09": "得淨天眼？」佛告舍利子：「諸菩薩摩訶薩天眼，",
    "T07n0220_481:0442b10": "能見一切四大王眾天、三十三天、夜摩天、覩史",
    "T07n0220_481:0442b11": "多天、樂變化天、他化自在天天眼所見，亦能",
    "T07n0220_481:0442b12": "見一切梵眾天、梵輔天、梵會天、大梵天天眼所",
    "T07n0220_481:0442b13": "見，亦能見一切光天、少光天、無量光天、光音",
    "T07n0220_481:0442b14": "天天眼所見，亦能見一切淨天、少淨天、無量",
    "T07n0220_481:0442b15": "淨天、遍淨天天眼所見，亦能見一切廣天、少",
    "T07n0220_481:0442b16": "廣天、無量廣天、廣果天天眼所見，亦能見一",
    "T07n0220_481:0442b17": "切無想有情天天眼所見，亦能見一切無",
    "T07n0220_481:0442b18": "繁天、無熱天、善現天、善見天、色究竟天天眼所",
    "T07n0220_481:0442b19": "見。舍利子！有菩薩摩訶薩天眼所見，一切四",
    "T07n0220_481:0442b20": "大王眾天乃至色究竟天天眼所不能見。舍",
    "T07n0220_481:0442b21": "利子！諸菩薩摩訶薩天眼，能見十方各如殑",
    "T07n0220_481:0442b22": "伽沙界諸有情類死此生彼如實了知。舍利",
    "T07n0220_481:0442b23": "子！是為菩薩摩訶薩得淨天眼。」",
    "T07n0220_481:0442b24": "時，舍利子復白佛言：「世尊！云何菩薩摩訶薩",
    "T07n0220_481:0442b25": "得淨慧眼？」佛告舍利子：「諸菩薩摩訶薩有淨",
    "T07n0220_481:0442b26": "慧眼，不見有法若有為若無為、若善若非善、",
    "T07n0220_481:0442b27": "若有罪若無罪、若有漏若無漏、若有染若離染、",
    "T07n0220_481:0442b28": "若世間若出世間、若雜染若清淨。舍利子！是",
    "T07n0220_481:0442b29": "菩薩摩訶薩慧眼不見有法可見、可聞、可覺、",
    "T07n0220_481:0442c01": "可識。舍利子！是為菩薩摩訶薩得淨慧眼。」時，",
    "T07n0220_481:0442c02": "舍利子復白佛言：「世尊！云何菩薩摩訶薩得",
    "T07n0220_481:0442c03": "淨法眼？」佛告舍利子：「諸菩薩摩訶薩法眼，能",
    "T07n0220_481:0442c04": "如實知補特伽羅種種差別。謂如實知：此隨",
    "T07n0220_481:0442c05": "信行，此隨法行，此無相行；此住空，此住無",
    "T07n0220_481:0442c06": "相，此住無願；此由三解脫門起五根，由五根",
    "T07n0220_481:0442c07": "起無間定，由無間定起解脫智見，由解脫智",
    "T07n0220_481:0442c08": "見永斷三結，所謂薩迦耶見、戒禁取、疑，由斷",
    "T07n0220_481:0442c09": "此故得預流果；即此復由初得修道，薄欲貪、",
    "T07n0220_481:0442c10": "瞋得一來果；即此復由上品修道，盡欲貪、瞋",
    "T07n0220_481:0442c11": "得不還果；即此復由增上修道，盡五順上分",
    "T07n0220_481:0442c12": "結，所謂色貪、無色貪、無明、慢、掉舉，由盡此故",
    "T07n0220_481:0442c13": "得阿羅漢果；此由空解脫門起五根，由五根",
    "T07n0220_481:0442c14": "起無間定，由無間定起解脫智見，由解脫智",
    "T07n0220_481:0442c15": "見永斷三結，得預流果廣說乃至得阿羅漢",
    "T07n0220_481:0442c16": "果；此由無相解脫門起五根，由五根起無間",
    "T07n0220_481:0442c17": "定，由無間定起解脫智見，由解脫智見永斷",
    "T07n0220_481:0442c18": "三結，得預流果廣說乃至得阿羅漢果；此由",
    "T07n0220_481:0442c19": "無願解脫門起五根，由五根起無間定，由無",
    "T07n0220_481:0442c20": "間定起解脫智見，由解脫智見永斷三結，得",
    "T07n0220_481:0442c21": "預流果廣說乃至得阿羅漢果；此由空、無相解",
    "T07n0220_481:0442c22": "脫門，此由空、無願解脫門，此由無相、無願解",
    "T07n0220_481:0442c23": "脫門，廣說亦爾。舍利子！是為菩薩摩訶薩得",
    "T07n0220_481:0442c24": "淨法眼。「又舍利子！諸菩薩摩訶薩法眼，能",
    "T07n0220_481:0442c25": "如實知所有集法皆是滅法，由知此故便得",
    "T07n0220_481:0442c26": "五根。舍利子！是為菩薩摩訶薩得淨法眼。",
    "T07n0220_481:0442c27": "「復次，舍利子！諸菩薩摩訶薩法眼，能如實知",
    "T07n0220_481:0442c28": "是菩薩摩訶薩最初發心，修行施戒波羅蜜",
    "T07n0220_481:0442c29": "多，成就信根及精進根，方便善巧故，思受",
    "T07n0220_481:0443a01": "身增長善法。是菩薩摩訶薩或生剎帝利大",
    "T07n0220_481:0443a02": "族乃至或生居士大族，或生四大王眾天乃",
    "T07n0220_481:0443a03": "至或生他化自在天，安住彼處成熟有情，施",
    "T07n0220_481:0443a04": "諸有情種種樂具嚴淨佛土，逢事如來、應、正",
    "T07n0220_481:0443a05": "等覺供養恭敬、尊重讚歎，不墮聲聞、獨覺等",
    "T07n0220_481:0443a06": "地，乃至無上正等菩提終不退轉。舍利子！是",
    "T07n0220_481:0443a07": "為菩薩摩訶薩得淨法眼。「復次，舍利子！諸菩",
    "T07n0220_481:0443a08": "薩摩訶薩法眼，能如實知是菩薩摩訶薩於",
    "T07n0220_481:0443a09": "無上正等菩提已得受記，是菩薩摩訶薩於",
    "T07n0220_481:0443a10": "無上正等菩提未得受記；是菩薩摩訶薩已",
    "T07n0220_481:0443a11": "得不退，是菩薩摩訶薩未得不退；是菩薩摩",
    "T07n0220_481:0443a12": "訶薩已圓滿神通，是菩薩摩訶薩未圓滿神",
    "T07n0220_481:0443a13": "通；是菩薩摩訶薩能往十方殑伽沙等諸佛",
    "T07n0220_481:0443a14": "世界供養恭敬、尊重讚歎諸佛世尊，是菩薩",
    "T07n0220_481:0443a15": "摩訶薩不能往十方殑伽沙等諸佛世界供養",
    "T07n0220_481:0443a16": "恭敬、尊重讚歎諸佛世尊；是菩薩摩訶薩已",
    "T07n0220_481:0443a17": "得神通，是菩薩摩訶薩未得神通；是菩薩摩",
    "T07n0220_481:0443a18": "訶薩已嚴淨佛土，是菩薩摩訶薩未嚴淨佛",
    "T07n0220_481:0443a19": "土；是菩薩摩訶薩已成熟有情，是菩薩摩訶",
    "T07n0220_481:0443a20": "薩未成熟有情；是菩薩摩訶薩已為諸佛之",
    "T07n0220_481:0443a21": "所稱歎，是菩薩摩訶薩未為諸佛之所稱歎；",
    "T07n0220_481:0443a22": "是菩薩摩訶薩已親近諸佛，是菩薩摩訶薩",
    "T07n0220_481:0443a23": "未親近諸佛；是菩薩摩訶薩壽命無量，是菩",
    "T07n0220_481:0443a24": "薩摩訶薩壽命有量；是菩薩摩訶薩得菩提",
    "T07n0220_481:0443a25": "時苾芻僧無量，是菩薩摩訶薩得菩提時苾",
    "T07n0220_481:0443a26": "芻僧有量；是菩薩摩訶薩得菩提時有菩薩",
    "T07n0220_481:0443a27": "僧，是菩薩摩訶薩得菩提時無菩薩僧；是菩",
    "T07n0220_481:0443a28": "薩摩訶薩有難行苦行，是菩薩摩訶薩無難",
    "T07n0220_481:0443a29": "行苦行；是菩薩摩訶薩已住最後有，是菩薩",
    "T07n0220_481:0443b01": "摩訶薩未住最後有；是菩薩摩訶薩已坐菩",
    "T07n0220_481:0443b02": "提座，是菩薩摩訶薩未坐菩提座；是菩薩摩",
    "T07n0220_481:0443b03": "訶薩有魔來嬈，是菩薩摩訶薩無魔來嬈。舍",
    "T07n0220_481:0443b04": "利子！是為菩薩摩訶薩得淨法眼。」",
    "T07n0220_481:0443b05": "時，舍利子復白佛言：「世尊！云何菩薩摩訶薩",
    "T07n0220_481:0443b06": "得淨佛眼？」佛告舍利子：「諸菩薩摩訶薩菩提",
    "T07n0220_481:0443b07": "心無間，入金剛喻定，得一切相智，成佛十力、",
    "T07n0220_481:0443b08": "四無所畏、四無礙解、十八佛不共法、大慈、大悲、",
    "T07n0220_481:0443b09": "大喜、大捨，得淨佛眼。諸菩薩摩訶薩由得此",
    "T07n0220_481:0443b10": "眼，無所不見，無所不聞，無所不覺，無所不",
    "T07n0220_481:0443b11": "識。舍利子！是為菩薩摩訶薩得淨佛眼。「舍利",
    "T07n0220_481:0443b12": "子！若菩薩摩訶薩欲得如是清淨五眼，應學",
    "T07n0220_481:0443b13": "六種波羅蜜多。何以故？舍利子！如是六種波",
    "T07n0220_481:0443b14": "羅蜜多能攝一切殊勝善法，所謂一切聲聞",
    "T07n0220_481:0443b15": "善法、獨覺善法、菩薩善法、如來善法。「舍利",
    "T07n0220_481:0443b16": "子！若有說言甚深般若波羅蜜多能攝一切",
    "T07n0220_481:0443b17": "殊勝善法，是為正說。所以者何？甚深般若波",
    "T07n0220_481:0443b18": "羅蜜多是一切善法母，能生一切波羅蜜多",
    "T07n0220_481:0443b19": "及五眼等殊勝功德。「舍利子！若菩薩摩訶薩",
    "T07n0220_481:0443b20": "欲得如是清淨五眼，應學般若波羅蜜多。舍",
    "T07n0220_481:0443b21": "利子！若菩薩摩訶薩欲得無上正等菩提，應",
    "T07n0220_481:0443b22": "學五眼。舍利子！若菩薩摩訶薩能學五眼，定",
    "T07n0220_481:0443b23": "得無上正等菩提。",
    "T07n0220_481:0443b24": "大般若波羅蜜多經卷第四百八十一"
}