{
    "T12n0363_001:0318a02": "No. 363 [Nos. 360-362, 364]",
    "T12n0363_001:0318a03": "佛說大乘無量壽莊嚴經卷上",
    "T12n0363_001:0318a05": "西天譯經三藏朝散大夫試光祿卿",
    "T12n0363_001:0318a06": "明教大師臣法賢奉　詔譯",
    "T12n0363_001:0318a07": "如是我聞：一時佛在王舍城鷲峯山中，與大",
    "T12n0363_001:0318a08": "苾芻眾三萬二千人俱，皆得阿羅漢，具大神",
    "T12n0363_001:0318a09": "通。其名曰：尊者阿若憍陳如、尊者馬勝、尊",
    "T12n0363_001:0318a10": "者麼瑟比拏、尊者大名、尊者跋多婆、尊者",
    "T12n0363_001:0318a11": "稱天、尊者離垢、尊者妙臂、尊者布闌拏枳",
    "T12n0363_001:0318a12": "曩、尊者憍梵波提、尊者優樓頻螺迦葉、尊者",
    "T12n0363_001:0318a13": "那提迦葉、尊者舍利子、尊者大目乾連、尊",
    "T12n0363_001:0318a14": "者摩訶迦栴延、尊者摩訶俱絺羅、尊者劫賓",
    "T12n0363_001:0318a15": "那、尊者摩訶𠟃那、尊者彌多羅尼子、尊者",
    "T12n0363_001:0318a16": "阿那律、尊者喜、尊者緊鼻哩拏、尊者須菩",
    "T12n0363_001:0318a17": "提、尊者哩嚩帝、尊者佉禰囉嚩儞枳曩、尊",
    "T12n0363_001:0318a18": "者摩賀囉倪、尊者波囉野尼枳曩、尊者嚩拘",
    "T12n0363_001:0318a19": "隷曩、尊者阿難陀、尊者羅睺羅、尊者善來，",
    "T12n0363_001:0318a20": "如是等三萬二千人俱。",
    "T12n0363_001:0318a21": "爾時，尊者阿難即從座起，偏袒右肩，右膝著",
    "T12n0363_001:0318a22": "地，合掌頂禮，白佛言：「世尊！如來、應、正等覺",
    "T12n0363_001:0318a23": "諸根清淨、面色圓滿、寶剎莊嚴，如是功德得",
    "T12n0363_001:0318a24": "未曾有。云何所行廣大妙行？及過去、未來諸",
    "T12n0363_001:0318a25": "佛所行？願為宣說。」佛告阿難：「善哉，善哉！汝",
    "T12n0363_001:0318a26": "為利益一切眾生，懷慈愍心，能問如來微妙",
    "T12n0363_001:0318a27": "之義。汝今諦聽！善思念之！如來、應供、正遍知",
    "T12n0363_001:0318a28": "今為汝說。」",
    "T12n0363_001:0318a29": "佛告阿難：「如過去無量無邊不可思議阿僧",
    "T12n0363_001:0318b01": "祇劫，爾時有佛世尊出現於世，名曰然燈如",
    "T12n0363_001:0318b02": "來、應、正等覺。彼然燈佛前，復有世尊出現世",
    "T12n0363_001:0318b03": "間，名鉢囉多波野輸如來。又彼佛前有佛出",
    "T12n0363_001:0318b04": "世，名發光如來。又彼佛前有佛出世，名贊",
    "T12n0363_001:0318b05": "那曩誐囉護如來。又彼佛前有佛出世，名須",
    "T12n0363_001:0318b06": "彌劫如來。又彼佛前有佛出世，名月面如來。",
    "T12n0363_001:0318b07": "又彼佛前有佛出世，名無垢面如來。又彼佛",
    "T12n0363_001:0318b08": "前有佛出世，名無著如來。又彼佛前有佛出",
    "T12n0363_001:0318b09": "世，名龍主如來。又彼佛前有佛出世，名日",
    "T12n0363_001:0318b10": "面如來。又彼佛前有佛出世，名山響音王如",
    "T12n0363_001:0318b11": "來。又彼佛前有佛出世，名須彌峯如來。又",
    "T12n0363_001:0318b12": "彼佛前有佛出世，名金藏如來。又彼佛前有",
    "T12n0363_001:0318b13": "佛出世，名火光如來。又彼佛前有佛出世，名",
    "T12n0363_001:0318b14": "不動地如來。又彼佛前有佛出世，名瑠璃光",
    "T12n0363_001:0318b15": "如來。又彼佛前有佛出世，名月王如來。又",
    "T12n0363_001:0318b16": "彼佛前有佛出世，名日音如來。又彼佛前有",
    "T12n0363_001:0318b17": "佛出世，名散華莊嚴如來。又彼佛前有佛出",
    "T12n0363_001:0318b18": "世，名吉祥峯如來。又彼佛前有佛出世，名",
    "T12n0363_001:0318b19": "持海慧自在通王如來。又彼佛前有佛出世，",
    "T12n0363_001:0318b20": "名施光如來。又彼佛前有佛出世，名大香象",
    "T12n0363_001:0318b21": "光如來。又彼佛前有佛出世，名離一切垢如",
    "T12n0363_001:0318b22": "來。又彼佛前有佛出世，名勇猛峯如來。又",
    "T12n0363_001:0318b23": "彼佛前有佛出世，名寶光如來。又彼佛前有",
    "T12n0363_001:0318b24": "佛出世，名持多德得通如來。又彼佛前有佛",
    "T12n0363_001:0318b25": "出世，名過日月光如來。又彼佛前有佛出世，",
    "T12n0363_001:0318b26": "名最上瑠璃光如來。又彼佛前有佛出世，名",
    "T12n0363_001:0318b27": "慧花開心行出生如來。又彼佛前有佛出世，",
    "T12n0363_001:0318b28": "名大華林通王如來。又彼佛前有佛出世，名",
    "T12n0363_001:0318b29": "一月光如來。又彼佛前有佛出世，名破無明",
    "T12n0363_001:0318c01": "黑暗如來。又彼佛前有佛出世，名真珠珊瑚",
    "T12n0363_001:0318c02": "蓋如來。又彼佛前有佛出世，名三乘法自在",
    "T12n0363_001:0318c03": "王如來。又彼佛前有佛出世，名師子海峯自",
    "T12n0363_001:0318c04": "在王如來。又彼佛前有佛出世，名梵音聲自",
    "T12n0363_001:0318c05": "在王如來。又彼佛前有佛出世，名世自在王",
    "T12n0363_001:0318c06": "如來、應、正等覺、明行足、善逝、世間解、無上士、調",
    "T12n0363_001:0318c07": "御丈夫、天人師、佛、世尊。而於法中，有一苾芻，",
    "T12n0363_001:0318c08": "名曰作法，信解第一、明記第一、修行第一、",
    "T12n0363_001:0318c09": "精進第一、智慧第一、大乘第一。爾時，苾芻",
    "T12n0363_001:0318c10": "離自本處來詣佛前，頭面禮足，於一面立。即",
    "T12n0363_001:0318c11": "以伽他嘆佛，面色端嚴；復發廣大誓願，頌",
    "T12n0363_001:0318c12": "曰：",
    "T12n0363_001:0318c13": "「『如來微妙色端嚴，　　一切世間無有等；",
    "T12n0363_001:0318c14": "光明無量照十方，　　日、月、火珠皆暱曜。",
    "T12n0363_001:0318c15": "願我得佛清淨聲，　　法音普及無邊界，",
    "T12n0363_001:0318c16": "宣揚戒、定、精進門，　　通達甚深微妙法。",
    "T12n0363_001:0318c17": "智慧廣大深如海，　　內心清淨絕塵勞，",
    "T12n0363_001:0318c18": "超過無邊惡趣門，　　速到菩提究竟岸。",
    "T12n0363_001:0318c19": "亦如過去無量佛，　　威光普照眾生界，",
    "T12n0363_001:0318c20": "為彼群生大導師，　　度脫老死令安隱。",
    "T12n0363_001:0318c21": "常行布施及戒、忍，　　精進、定、慧六波羅，",
    "T12n0363_001:0318c22": "未度有情令得度，　　已度之者使成佛。",
    "T12n0363_001:0318c23": "我以一切伸供養，　　百千俱胝那由他，",
    "T12n0363_001:0318c24": "恒河沙數佛世尊，　　令我成就寂滅果。",
    "T12n0363_001:0318c25": "復有十方諸佛剎，　　恒放光明照一切，",
    "T12n0363_001:0318c26": "殊勝莊嚴無等倫，　　願我成就利群品。",
    "T12n0363_001:0318c27": "所有無邊世界中，　　輪迴諸趣眾生類，",
    "T12n0363_001:0318c28": "速生我剎受快樂，　　不久俱成無上道。",
    "T12n0363_001:0318c29": "願我精進恒決定，　　常運慈心拔有情，",
    "T12n0363_001:0319a01": "度盡阿鼻苦眾生，　　所發弘誓永不斷。』」",
    "T12n0363_001:0319a02": "爾時，世尊告阿難言：「彼作法苾芻說是偈已，",
    "T12n0363_001:0319a03": "白世自在王如來：『我今發阿耨多羅三藐三",
    "T12n0363_001:0319a04": "菩提心，樂求無上正等正覺。唯願世尊，說",
    "T12n0363_001:0319a05": "諸佛剎功德莊嚴。若我得聞，恒自修持嚴土",
    "T12n0363_001:0319a06": "之行。』爾時，世自在王如來告作法苾芻言：",
    "T12n0363_001:0319a07": "『汝自思惟，修何方便，而能成就佛剎莊嚴？』",
    "T12n0363_001:0319a08": "苾芻白言：『我智慧微淺，不能了知嚴剎之行。",
    "T12n0363_001:0319a09": "如來、應、正遍知，願為宣說諸佛剎土莊嚴之",
    "T12n0363_001:0319a10": "事。』時世自在王如來，即為宣說八十四百千",
    "T12n0363_001:0319a11": "俱胝那由佛剎功德莊嚴廣大圓滿之相，經",
    "T12n0363_001:0319a12": "於一劫方可究竟。」爾時阿難聞是事已，白佛",
    "T12n0363_001:0319a13": "言：「世尊！彼世自在王佛壽量長短，云何說土",
    "T12n0363_001:0319a14": "經於一劫？」佛告阿難：「彼佛壽命滿四十劫。",
    "T12n0363_001:0319a15": "阿難！彼作法苾芻，聞佛所說八十四百千俱",
    "T12n0363_001:0319a16": "胝那由他佛剎功德莊嚴之事，明了通達如",
    "T12n0363_001:0319a17": "一佛剎。即時會中頭面禮足，辭佛而退。往一",
    "T12n0363_001:0319a18": "靜處獨坐思惟，修習功德莊嚴佛剎，發大誓",
    "T12n0363_001:0319a19": "願經於五劫。爾時作法苾芻，復詣世自在王",
    "T12n0363_001:0319a20": "如來所；五體投地禮世尊足，禮已合掌，白",
    "T12n0363_001:0319a21": "佛言：『世尊！如是八十四百千俱胝那由他佛",
    "T12n0363_001:0319a22": "剎，功德莊嚴所行行願，我今成就。』時世自",
    "T12n0363_001:0319a23": "在王如來告苾芻言：『善哉，善哉！汝之行願思",
    "T12n0363_001:0319a24": "惟究竟，今正是時為眾解說。時諸菩薩，聞",
    "T12n0363_001:0319a25": "是法已得大善利，能於佛剎修習莊嚴。』",
    "T12n0363_001:0319a26": "「爾時，作法苾芻聞佛聖旨；偏袒右肩，右膝著",
    "T12n0363_001:0319a27": "地，合掌向佛即為宣說：『世尊！我發誓言：願",
    "T12n0363_001:0319a28": "如世尊證得阿耨多羅三藐三菩提；所居佛",
    "T12n0363_001:0319a29": "剎，具足無量不可思議功德莊嚴。所有一切",
    "T12n0363_001:0319b01": "眾生，及焰摩羅界，三惡道中地獄、餓鬼、畜生，",
    "T12n0363_001:0319b02": "皆生我剎受我法化，不久悉成阿耨多羅三",
    "T12n0363_001:0319b03": "藐三菩提，一切皆得身真金色。",
    "T12n0363_001:0319b04": "「『世尊！我得菩提成正覺已，十方世界所有眾",
    "T12n0363_001:0319b05": "生，令生我剎如諸佛土。人天之眾，遠離分",
    "T12n0363_001:0319b06": "別諸根寂靜；悉皆令得阿耨多羅三藐三菩",
    "T12n0363_001:0319b07": "提。「『世尊！我得菩提成正覺已，十方世界所",
    "T12n0363_001:0319b08": "有眾生，令生我剎得大神通，經一念中，周遍",
    "T12n0363_001:0319b09": "巡歷百千俱胝那由他佛剎，供養諸佛深植",
    "T12n0363_001:0319b10": "善本；悉皆令得阿耨多羅三藐三菩提。「『世尊！",
    "T12n0363_001:0319b11": "我得菩提成正覺已，所有眾生令生我剎，一",
    "T12n0363_001:0319b12": "切皆得宿命通，能善觀察百千俱胝那由他",
    "T12n0363_001:0319b13": "劫過去之事；悉皆令得阿耨多羅三藐三菩",
    "T12n0363_001:0319b14": "提。「『世尊！我得菩提成正覺已，所有眾生令",
    "T12n0363_001:0319b15": "生我剎，一切皆得清淨天眼，能見百千俱胝",
    "T12n0363_001:0319b16": "那由他世界麁細色相；悉皆令得阿耨多羅",
    "T12n0363_001:0319b17": "三藐三菩提。「『世尊！我得菩提成正覺已，所有",
    "T12n0363_001:0319b18": "眾生令生我剎，一切皆得他心通，善能了",
    "T12n0363_001:0319b19": "知百千俱胝那由他眾心心所法；悉皆令得",
    "T12n0363_001:0319b20": "阿耨多羅三藐三菩提。「『世尊！我得菩提成正",
    "T12n0363_001:0319b21": "覺已，所有眾生令生我剎，一切皆得住正信",
    "T12n0363_001:0319b22": "位，離顛倒想堅固修習；悉皆令得阿耨多羅",
    "T12n0363_001:0319b23": "三藐三菩提。「『世尊！我得菩提成正覺已，所",
    "T12n0363_001:0319b24": "有眾生令生我剎，所修正行善根無量，遍圓",
    "T12n0363_001:0319b25": "寂界而無間斷；悉皆令得阿耨多羅三藐三",
    "T12n0363_001:0319b26": "菩提。「『世尊！我得菩提成正覺已，所有眾生",
    "T12n0363_001:0319b27": "令生我剎，雖住聲聞緣覺之位，往百千俱胝",
    "T12n0363_001:0319b28": "那由他寶剎之內，遍作佛事；悉皆令得阿耨",
    "T12n0363_001:0319b29": "多羅三藐三菩提。「『世尊！我得菩提成正覺已，",
    "T12n0363_001:0319c01": "所有眾生令生我剎，一切皆得無邊光明，而",
    "T12n0363_001:0319c02": "能照曜百千俱胝那由他諸佛剎土；悉皆令",
    "T12n0363_001:0319c03": "得阿耨多羅三藐三菩提。「『世尊！我得菩提成",
    "T12n0363_001:0319c04": "正覺已，所有眾生令生我剎，命不中夭，壽",
    "T12n0363_001:0319c05": "百千俱胝那由他劫；悉皆令得阿耨多羅三",
    "T12n0363_001:0319c06": "藐三菩提。「『世尊！我得菩提成正覺已，所有",
    "T12n0363_001:0319c07": "眾生令生我剎，無不善名，聞無量無數諸佛",
    "T12n0363_001:0319c08": "剎土，無名、無號、無相、無形，無所稱讚，而無",
    "T12n0363_001:0319c09": "疑謗身心不動；悉皆令得阿耨多羅三藐三",
    "T12n0363_001:0319c10": "菩提。「『世尊！我得菩提成正覺已，所有眾生",
    "T12n0363_001:0319c11": "求生我剎，念吾名號發志誠心堅固不退，彼",
    "T12n0363_001:0319c12": "命終時，我令無數苾芻現前圍繞來迎彼人，",
    "T12n0363_001:0319c13": "經須臾間得生我剎；悉皆令得阿耨多羅三",
    "T12n0363_001:0319c14": "藐三菩提。「『世尊！我得菩提成正覺已，所有",
    "T12n0363_001:0319c15": "十方無量無邊，無數世界一切眾生，聞吾名",
    "T12n0363_001:0319c16": "號發菩提心，種諸善根隨意求生，諸佛剎土",
    "T12n0363_001:0319c17": "無不得生；悉皆令得阿耨多羅三藐三菩提。",
    "T12n0363_001:0319c18": "「『世尊！我得菩提成正覺已，所有眾生令生我",
    "T12n0363_001:0319c19": "剎，皆具三十二種大丈夫相；一生令得阿耨",
    "T12n0363_001:0319c20": "多羅三藐三菩提。「『世尊！我得菩提成正覺已，",
    "T12n0363_001:0319c21": "所有眾生令生我剎，若有大願未欲成佛為",
    "T12n0363_001:0319c22": "菩薩者，我以威力，令彼教化一切眾生，皆",
    "T12n0363_001:0319c23": "發信心，修菩提行、普賢行、寂滅行、淨梵行、",
    "T12n0363_001:0319c24": "最勝行，及一切善行；悉皆令得阿耨多羅三",
    "T12n0363_001:0319c25": "藐三菩提。「『世尊！我得菩提成正覺已，所有",
    "T12n0363_001:0319c26": "眾生令生我剎，於一切處承事供養無量百",
    "T12n0363_001:0319c27": "千俱胝那由他諸佛，種諸善根，隨意所求無",
    "T12n0363_001:0319c28": "不滿願；悉皆令得阿耨多羅三藐三菩提。「『世",
    "T12n0363_001:0319c29": "尊！我得菩提成正覺已，我剎土中所有菩薩，",
    "T12n0363_001:0320a01": "皆得成就一切智慧，善談諸法祕要之義；不",
    "T12n0363_001:0320a02": "久速成阿耨多羅三藐三菩提。「『世尊！我得菩",
    "T12n0363_001:0320a03": "提成正覺已，我居寶剎所有菩薩，發勇猛心",
    "T12n0363_001:0320a04": "運大神通，往無量無邊無數世界諸佛剎中，",
    "T12n0363_001:0320a05": "以真珠、瓔珞、寶蓋、幢幡、衣服、臥具、飲食、湯",
    "T12n0363_001:0320a06": "藥、香華、伎樂，供養承事迴求菩提；速得成",
    "T12n0363_001:0320a07": "就阿耨多羅三藐三菩提。「『世尊！我得菩提成",
    "T12n0363_001:0320a08": "正覺已，我居寶剎所有菩薩，發大道心，欲",
    "T12n0363_001:0320a09": "以真珠、瓔珞、寶蓋、幢幡、衣服、臥具、飲食、湯藥、",
    "T12n0363_001:0320a10": "香華、伎樂，承事供養他方世界無量無邊諸",
    "T12n0363_001:0320a11": "佛世尊，而不能往，我於爾時以宿願力，令",
    "T12n0363_001:0320a12": "彼他方諸佛世尊，各舒手臂至我剎中受是",
    "T12n0363_001:0320a13": "供養；令彼速成阿耨多羅三藐三菩提。「『世尊！",
    "T12n0363_001:0320a14": "我得菩提成正覺已，我居寶剎所有菩薩，隨",
    "T12n0363_001:0320a15": "自意樂不離此界，欲以真珠、瓔珞、寶蓋、幢幡、",
    "T12n0363_001:0320a16": "衣服、臥具、飲食、湯藥、香華、伎樂，供養他方",
    "T12n0363_001:0320a17": "無量諸佛。又復思惟：「如佛展臂至此受供，",
    "T12n0363_001:0320a18": "劬勞諸佛令我無益。」作是念時，我以神力，",
    "T12n0363_001:0320a19": "令此供具自至他方諸佛面前，一一供養。爾",
    "T12n0363_001:0320a20": "時菩薩，不久悉成阿耨多羅三藐三菩提。「『世",
    "T12n0363_001:0320a21": "尊！我得菩提成正覺已，我居寶剎所有菩薩，",
    "T12n0363_001:0320a22": "身長十六由旬，得那羅延力，身相端嚴光明",
    "T12n0363_001:0320a23": "照曜，善根具足；成就阿耨多羅三藐三菩提。",
    "T12n0363_001:0320a24": "「『世尊！我得菩提成正覺已，我居寶剎所有菩",
    "T12n0363_001:0320a25": "薩，為諸眾生通達法藏，安立無邊一切智慧，",
    "T12n0363_001:0320a26": "斷盡諸結；悉得證成阿耨多羅三藐三菩提。",
    "T12n0363_001:0320a27": "「『世尊！我得菩提成正覺已，我居寶剎所有菩",
    "T12n0363_001:0320a28": "薩，以百千俱胝那由他種種珍寶造作香爐，",
    "T12n0363_001:0320a29": "下從地際上至空界，常以無價栴檀之香，普",
    "T12n0363_001:0320b01": "薰供養十方諸佛；令得速成阿耨多羅三藐",
    "T12n0363_001:0320b02": "三菩提。「『世尊！我得菩提成正覺已，所居佛剎",
    "T12n0363_001:0320b03": "廣博嚴淨光瑩如鏡，悉能照見無量無邊一",
    "T12n0363_001:0320b04": "切佛剎，眾生覩者生希有心；不久速成阿耨",
    "T12n0363_001:0320b05": "多羅三藐三菩提。「『世尊！我得菩提成正覺已，",
    "T12n0363_001:0320b06": "我居寶剎所有菩薩，晝、夜六時恒受快樂，過",
    "T12n0363_001:0320b07": "於諸天，入平等總持門，身光普照無邊世界；",
    "T12n0363_001:0320b08": "不久得成阿耨多羅三藐三菩提。「『世尊！我得",
    "T12n0363_001:0320b09": "菩提成正覺已，所有十方無量無邊無數世",
    "T12n0363_001:0320b10": "界一切女人，若有厭離女身者，聞我名號發",
    "T12n0363_001:0320b11": "清淨心歸依頂禮，彼人命終即生我剎成男",
    "T12n0363_001:0320b12": "子身；悉皆令得阿耨多羅三藐三菩提。「『世尊！",
    "T12n0363_001:0320b13": "我得菩提成正覺已，所有十方無量無邊無",
    "T12n0363_001:0320b14": "數佛剎聲聞、緣覺，聞我名號修持淨戒，堅固",
    "T12n0363_001:0320b15": "不退速坐道場；成就阿耨多羅三藐三菩提。",
    "T12n0363_001:0320b16": "「『世尊！我得菩提成正覺已，所有十方無量無",
    "T12n0363_001:0320b17": "邊不可思議無等佛剎一切菩薩，聞我名號",
    "T12n0363_001:0320b18": "五體投地禮拜歸命，復得天上人間一切有",
    "T12n0363_001:0320b19": "情，尊重恭敬親近侍奉增益功德；成就阿耨",
    "T12n0363_001:0320b20": "多羅三藐三菩提。「『世尊！我得菩提成正覺已，",
    "T12n0363_001:0320b21": "所有眾生發淨信心，為諸沙門、婆羅門，染衣、",
    "T12n0363_001:0320b22": "洗衣、裁衣、縫衣、修作僧服，或自手作或使人",
    "T12n0363_001:0320b23": "作，作已迴向；是人所感，八十一生得最上",
    "T12n0363_001:0320b24": "衣隨身豐足，於最後身來生我剎；成就阿耨",
    "T12n0363_001:0320b25": "多羅三藐三菩提。』",
    "T12n0363_001:0320b26": "佛說大乘無量壽莊嚴經卷上"
}