{
    "T13n0397_038:0254c03": "大方等大集經卷第三十八",
    "T13n0397_038:0254c05": "隋天竺三藏那連提耶舍譯",
    "T13n0397_038:0254c06": "4 定品日藏分定品第四",
    "T13n0397_038:0254c07": "爾時，世尊告四使菩薩及其眷屬諸菩薩等：",
    "T13n0397_038:0254c08": "「善男子！汝若樂住此娑婆界者，各各隨意入",
    "T13n0397_038:0254c09": "所修學自福德善根三昧陀羅尼、三摩提、三",
    "T13n0397_038:0254c10": "摩跋提。」時四菩薩及其眷屬，即便各各隨意",
    "T13n0397_038:0254c11": "入定，入禪定已身出光明，有菩薩光如大炬",
    "T13n0397_038:0254c12": "火，有菩薩光乃至如百千萬日月光者。爾時，",
    "T13n0397_038:0254c13": "大德憍陳如，承佛神力作如是念：「我今欲問",
    "T13n0397_038:0254c14": "如來一義，如來因是，或當分別廣說如來",
    "T13n0397_038:0254c15": "四陀羅尼文字及義。如來若說，此娑婆界十",
    "T13n0397_038:0254c16": "方之眾若得聞者，壞疑網心，於一切法得大",
    "T13n0397_038:0254c17": "光明速得四果，未得須陀洹速得須陀洹，未",
    "T13n0397_038:0254c18": "得斯陀含得斯陀含，未得阿那含得阿那含，",
    "T13n0397_038:0254c19": "未得阿羅漢得阿羅漢。過三惡道得人天身，",
    "T13n0397_038:0254c20": "一切悉得純善之法。」作是念已，即從座起，合",
    "T13n0397_038:0254c21": "掌向佛，默然而住。爾時，佛告阿若憍陳如：「汝",
    "T13n0397_038:0254c22": "將不欲問我義耶？」憍陳如白佛言：「如是。世尊！",
    "T13n0397_038:0254c23": "我實欲問，願佛聽許如我意說。」佛告憍陳如：",
    "T13n0397_038:0254c24": "「隨汝意問，我當廣說令汝心喜。」一切天人",
    "T13n0397_038:0254c25": "聞此語已，皆生歡喜。爾時，憍陳如白佛言：「世",
    "T13n0397_038:0254c26": "尊！如佛經中說有二種，所謂愛及富伽羅，行",
    "T13n0397_038:0254c27": "於生死。云何名愛？云何名富伽羅？何故如來",
    "T13n0397_038:0254c28": "說此二種行於生死？」佛告憍陳如：「善哉，善哉！",
    "T13n0397_038:0254c29": "快發斯問。憍陳如！汝為憐愍一切眾生故作",
    "T13n0397_038:0255a01": "是問，欲與一切眾生樂故作如是問，如是問",
    "T13n0397_038:0255a02": "者是知時問。憍陳如！至心諦聽，我今當說。」憍",
    "T13n0397_038:0255a03": "陳如言：「如是，如是。如佛所說，我當受持。」爾時，",
    "T13n0397_038:0255a04": "世尊告憍陳如：「愛有三種，所謂欲愛、色愛、無",
    "T13n0397_038:0255a05": "色愛；復有三種，所謂有愛、離有愛、法愛。「憍",
    "T13n0397_038:0255a06": "陳如！何者欲愛？欲名放逸，放逸因緣則生貪",
    "T13n0397_038:0255a07": "觸，以觸因緣，則生樂想。如是等法眾生樂著，",
    "T13n0397_038:0255a08": "欲心發動如火所燒，欲因緣故，樂造十惡捨",
    "T13n0397_038:0255a09": "離十善。以是因緣，墮於地獄、畜生、餓鬼，生貧",
    "T13n0397_038:0255a10": "窮夜叉中。欲因緣故於生死中受五陰身具",
    "T13n0397_038:0255a11": "種種苦，雖受是苦不生怖畏。心無慚愧不樂",
    "T13n0397_038:0255a12": "修善，於流轉中難得人身。設得人身，以欲因",
    "T13n0397_038:0255a13": "緣身口不淨，造作無量諸重惡業乃至五無",
    "T13n0397_038:0255a14": "間業。以是因緣，復於生死三惡道中受大重",
    "T13n0397_038:0255a15": "苦。一切受苦皆因欲心，欲集因緣猶如糞猪",
    "T13n0397_038:0255a16": "被於繫縛，趣三惡道受諸苦惱。是故如來為",
    "T13n0397_038:0255a17": "斷貪欲，宣說正法呵責欲法。若有眾生得聞",
    "T13n0397_038:0255a18": "如是呵責欲已，能如實觀諸欲不淨，如毒生",
    "T13n0397_038:0255a19": "果，如大火聚，如滿𤬪毒藥，如滿瓶糞，如利",
    "T13n0397_038:0255a20": "刀如賊，如旃陀羅加絺那，如熱鐵丸，如大",
    "T13n0397_038:0255a21": "雹雨，如惡毘嵐婆風，如惡毒蛇，如惡野澤，",
    "T13n0397_038:0255a22": "如羅剎洲，如跋陀伽都，如種種糞掃聚，如尸",
    "T13n0397_038:0255a23": "陀林，是人如是知欲過患，於欲事中生大怖",
    "T13n0397_038:0255a24": "畏身大戰動。愛法、樂法、學法，欲剃除鬚髮身",
    "T13n0397_038:0255a25": "被法服，求於正法求法自在，於正法中生清",
    "T13n0397_038:0255a26": "淨心，於法道中行法救濟。如是樂者，彼人",
    "T13n0397_038:0255a27": "臨終獲得正念。以念法故，樂法氣味故，念",
    "T13n0397_038:0255a28": "法果報故，見十方佛在大眾中宣說法要教",
    "T13n0397_038:0255a29": "化眾生，既聞法已得歡喜心，心歡喜故數數",
    "T13n0397_038:0255b01": "得見諸佛色身。是人死已離三惡道生有佛",
    "T13n0397_038:0255b02": "剎，常與善人遊止共俱，能行布施忍辱精",
    "T13n0397_038:0255b03": "進樂於禪定，修習五通樂涅槃道，大慈悲心",
    "T13n0397_038:0255b04": "教化眾生，能得諸佛瓔珞莊嚴功德之身，過",
    "T13n0397_038:0255b05": "去所有煩惱及習悉皆盡滅。彼諸眾生得如",
    "T13n0397_038:0255b06": "是莊嚴身心，譬如香篋盛種種衣衣服皆香，",
    "T13n0397_038:0255b07": "而彼香華不失稱兩、不損其色。「如是，憍陳",
    "T13n0397_038:0255b08": "如！若有眾生樂法因緣，臨命終時得見諸",
    "T13n0397_038:0255b09": "佛，因見佛緣得歡喜心，心歡喜故生有佛",
    "T13n0397_038:0255b10": "剎，共善眾生同其事業，亦復如是自增善根，",
    "T13n0397_038:0255b11": "得種種瓔珞莊嚴身心，不久得阿耨多羅三",
    "T13n0397_038:0255b12": "藐三菩提覺，而彼善不減。「是故，憍陳如！若",
    "T13n0397_038:0255b13": "有善男子、善女人，見自利益見他利益，見彼",
    "T13n0397_038:0255b14": "此利益，常應親近善友學善友法，常聞善友",
    "T13n0397_038:0255b15": "呵責欲法種種過患。如是聞已，乃至得阿耨",
    "T13n0397_038:0255b16": "多羅三藐三菩提道。「憍陳如！所言善友者，",
    "T13n0397_038:0255b17": "謂諸佛菩薩、辟支佛、阿羅漢。又善友者，即我",
    "T13n0397_038:0255b18": "身是。何以故？我今出世憐愍眾生，欲為斷",
    "T13n0397_038:0255b19": "除一切苦惱，能說諸欲一切過患，是故大眾",
    "T13n0397_038:0255b20": "應受我語。我不妄語常真實語，非無義語、非",
    "T13n0397_038:0255b21": "麁惡語，慈悲心語。我今當說諸欲罪過，汝等",
    "T13n0397_038:0255b22": "應當一心受持，既受持已，於三惡道速得解",
    "T13n0397_038:0255b23": "脫，乃至得阿耨多羅三藐三菩提。」",
    "T13n0397_038:0255b24": "爾時，一切娑婆世界三千大千一切大集諸",
    "T13n0397_038:0255b25": "來眾等同發聲言：「唯願如來宣說欲過，我等",
    "T13n0397_038:0255b26": "聞已，如佛所說至心受持。」佛言：「憍陳如！諦",
    "T13n0397_038:0255b27": "聽，諦聽！四種因緣眾生生欲。何者為四？色",
    "T13n0397_038:0255b28": "貪──長短赤白等貪；觸貪；樂貪──樂歌舞；種",
    "T13n0397_038:0255b29": "種莊嚴瓔珞服飾等貪。何者色貪？色名四大",
    "T13n0397_038:0255c01": "和合，生滅不住，無我無眾生。如是四大，",
    "T13n0397_038:0255c02": "無我無眾生，一切凡夫無明顛倒，橫於色中",
    "T13n0397_038:0255c03": "而生覺觀，此是男此是女，此好此惡，此可",
    "T13n0397_038:0255c04": "樂此不可樂，欲火入心猶如鬼著，男見女身，",
    "T13n0397_038:0255c05": "執相取著長短黑白。以是因緣，未生欲能",
    "T13n0397_038:0255c06": "令生，已生欲能令增長。是人如是念欲轉多",
    "T13n0397_038:0255c07": "常不捨離，一切善根悉皆減少，不復愛樂諸",
    "T13n0397_038:0255c08": "善知識，不能善護身口意業，與一切罪而共",
    "T13n0397_038:0255c09": "和合，不見一切諸欲過患。以不見故，命終",
    "T13n0397_038:0255c10": "即入三惡道中，或在地獄，或在畜生，或在",
    "T13n0397_038:0255c11": "餓鬼。於彼惡道，無量世中受諸大苦，皆由貪",
    "T13n0397_038:0255c12": "欲，貪欲因緣令欲增長。「諸有智者觀察女色",
    "T13n0397_038:0255c13": "念不淨想，不念女身所有髮毛皮肉筋血，但",
    "T13n0397_038:0255c14": "念白骨專心不捨，如女人身男子身亦如是；",
    "T13n0397_038:0255c15": "如見近身遠身亦如是；如他身自身亦如是；",
    "T13n0397_038:0255c16": "但念白骨不念髮毛皮肉筋血。如是念已數",
    "T13n0397_038:0255c17": "數思惟，心常信念不忘失者，此名心順行道",
    "T13n0397_038:0255c18": "初斷欲法門。是人復念彼骨中心三摩跋帝，",
    "T13n0397_038:0255c19": "住於眉間如棗許處，如是念已數數思惟心",
    "T13n0397_038:0255c20": "住不失。彼人爾時心得寂靜，氣息不出不入，",
    "T13n0397_038:0255c21": "不見惡相不見惡事，不樂不念乃至不緣一",
    "T13n0397_038:0255c22": "法，是則名為奢摩他、名心寂靜。此名煩惱順",
    "T13n0397_038:0255c23": "行道第二斷欲法門。云何身寂靜？是人如是",
    "T13n0397_038:0255c24": "念故，能令身中出入息定，不入不出。彼智",
    "T13n0397_038:0255c25": "慧人波囉娑佛陀，身心樂寂滅，如是念故",
    "T13n0397_038:0255c26": "心速順奢摩他，此名第三寂滅攀緣斷煩惱",
    "T13n0397_038:0255c27": "道法門。是人復念頭骨頂中如一小棗處，如",
    "T13n0397_038:0255c28": "是數數念已見彼中空，如是數數念空，見彼",
    "T13n0397_038:0255c29": "頂骨如一沙塵，如是第二第三見骨末。依此",
    "T13n0397_038:0256a01": "法用一切頭骨皆如塵末，見彼骨末為風所",
    "T13n0397_038:0256a02": "吹，如是見一切身骨皆悉如末為風所吹。如",
    "T13n0397_038:0256a03": "是不見身骨乃至見虛空，彼中身心波囉娑",
    "T13n0397_038:0256a04": "三跋帝，此名第四順奢摩他寂滅攀緣斷煩",
    "T13n0397_038:0256a05": "惱道法門。」",
    "T13n0397_038:0256a06": "爾時，長老阿若憍陳如白佛言：「世尊！虛空相",
    "T13n0397_038:0256a07": "者，是有為相不？」佛言：「如是。善男子！虛空之",
    "T13n0397_038:0256a08": "相是有為相。」時憍陳如復白佛言：「世尊！若虛",
    "T13n0397_038:0256a09": "空相是有為者，為是自相為他相耶？」佛言：「憍",
    "T13n0397_038:0256a10": "陳如！若能觀察一切法界及有為界，是名自",
    "T13n0397_038:0256a11": "相。何以故？若能觀察色寂靜者，當知彼人",
    "T13n0397_038:0256a12": "能見如來。所以者何？若人觀骨，見骨如末為",
    "T13n0397_038:0256a13": "風所吹，見是事已，能深觀察色之實性，是人",
    "T13n0397_038:0256a14": "爾時見一切色悉皆空寂，乃至不見一切諸",
    "T13n0397_038:0256a15": "相，唯見虛空但念虛空，於彼虛空數數修習。",
    "T13n0397_038:0256a16": "見十方色一切皆空如淨琉璃。於中復見無",
    "T13n0397_038:0256a17": "量諸佛，乃至十方亦復如是。見佛身已，又",
    "T13n0397_038:0256a18": "見如來三十二相八十種好，乃至十方悉見",
    "T13n0397_038:0256a19": "諸佛色身具足，光照團圓如尼俱陀樹。彼人",
    "T13n0397_038:0256a20": "過去若曾習學涅槃之道，有善根者，即作是",
    "T13n0397_038:0256a21": "念：『我當問佛，如是虛空誰之所造？久近當滅？』",
    "T13n0397_038:0256a22": "作是念已，即便問佛。「爾時，如來即為宣說：『夫",
    "T13n0397_038:0256a23": "虛空者，但有名字無有作者，當何所滅？言虛",
    "T13n0397_038:0256a24": "空者，無有覺觀無物無數、無有相貌無出無",
    "T13n0397_038:0256a25": "滅，一切法相亦不可得，能想所想亦皆是無。』",
    "T13n0397_038:0256a26": "了知是已，於諸想縛悉皆解脫，即便獲得阿",
    "T13n0397_038:0256a27": "那含果，能斷一切貪欲之心。唯有色愛無色",
    "T13n0397_038:0256a28": "愛結，及於掉慢諸無明在。「彼人爾時見佛身",
    "T13n0397_038:0256a29": "已，作如是念：『我今當知如來身相長短廣狹。』",
    "T13n0397_038:0256b01": "作是念已，見所在處十方空中悉有如來。彼",
    "T13n0397_038:0256b02": "人爾時欲得觀少即便見少，欲得觀多隨意",
    "T13n0397_038:0256b03": "見多，無量無邊亦復如是。「復次，彼人更作是",
    "T13n0397_038:0256b04": "念：『如是諸佛從何而來？』復作是念：『如是如",
    "T13n0397_038:0256b05": "來無所從來，去無所至。』彼人爾時不見諸佛",
    "T13n0397_038:0256b06": "有去來已，又作是念：『三界受身心但虛假，以",
    "T13n0397_038:0256b07": "是因緣我隨覺觀，欲多見多欲少見少，諸佛",
    "T13n0397_038:0256b08": "如來即是我心。何以故？自心作佛自心見故，",
    "T13n0397_038:0256b09": "心即我身身即虛空，我因覺觀故見無量無",
    "T13n0397_038:0256b10": "邊諸佛，我以覺心見佛知佛，非心心知非心",
    "T13n0397_038:0256b11": "心見，見心相者則不可斷。我觀法界性無牢",
    "T13n0397_038:0256b12": "實，隨念生故，是故一切所有性相，及心覺觀",
    "T13n0397_038:0256b13": "即是虛空，虛空之性亦復非有。』若能如是見",
    "T13n0397_038:0256b14": "彼空者，已於過去發菩提心。彼人修習三昧",
    "T13n0397_038:0256b15": "因緣，即得諸佛現其前住。是人若發求聲",
    "T13n0397_038:0256b16": "聞心，即得一切無相三昧。既修習已，復得",
    "T13n0397_038:0256b17": "無著清淨智心遠離無明，亦復獲得隨順空",
    "T13n0397_038:0256b18": "忍，不久得於四果真證。彼人若見空即是空，",
    "T13n0397_038:0256b19": "爾時即得身心寂靜，得寂靜已，是則名為空",
    "T13n0397_038:0256b20": "解脫門。入是門已，欲得取於阿羅漢果則為",
    "T13n0397_038:0256b21": "不難，是名第五修習空寂滅諸攀緣斷煩",
    "T13n0397_038:0256b22": "惱道真實法門。」爾時，世尊說此法已，彼大眾",
    "T13n0397_038:0256b23": "中有九十九百千萬億諸天及人得奢摩他",
    "T13n0397_038:0256b24": "順忍，八萬四千人得空順忍，如是六萬天人",
    "T13n0397_038:0256b25": "得空三摩提解脫法門，二萬眾生皆得諸佛",
    "T13n0397_038:0256b26": "現在三昧，無量眾生得須陀洹果，八十四百",
    "T13n0397_038:0256b27": "千比丘得無漏道。",
    "T13n0397_038:0256b28": "爾時，佛告憍陳如言：「若復有人自觀頭骨，心",
    "T13n0397_038:0256b29": "若不停及不樂者，是未調伏；既未調伏，亦復",
    "T13n0397_038:0256c01": "不能得於解脫。彼人爾時應當更詣屍陀林",
    "T13n0397_038:0256c02": "所觀察死人，或見青瘀膖脹血塗，或見膿流",
    "T13n0397_038:0256c03": "處處淹漬，皮肉爛潰筋脈相交，禽獸往來爭",
    "T13n0397_038:0256c04": "共唼食。或見白骨其色如珂，髏頷差移手足",
    "T13n0397_038:0256c05": "分散。見是相已，當熟察心樂住何處。知已",
    "T13n0397_038:0256c06": "即觀常念不捨，一切外色敗壞若斯，自揆我",
    "T13n0397_038:0256c07": "身亦應如是，始從青瘀臭處腥臊，終至白骨",
    "T13n0397_038:0256c08": "支離消散。心常專念勿使他緣，若住、若行、若",
    "T13n0397_038:0256c09": "坐、若臥，勤修觀行滑利流通，晝夜相續不令",
    "T13n0397_038:0256c10": "馳散，閉目開目恒使分明，從少至多內外洞",
    "T13n0397_038:0256c11": "徹，如是展轉乃至山河草木叢林人畜等物，",
    "T13n0397_038:0256c12": "皆作骨相亦復如是。於四威儀常見自身骨",
    "T13n0397_038:0256c13": "具等事，未曾捨離，如是心住不動如山，於一",
    "T13n0397_038:0256c14": "緣中常定無亂，不淨念等悉具足滿。「彼人爾",
    "T13n0397_038:0256c15": "時於此身中作是觀已，乃至命終不起染心，",
    "T13n0397_038:0256c16": "於現在時能離貪欲、他世未能。『此人若得順",
    "T13n0397_038:0256c17": "虛空陀羅尼，即能觀骨作離散相。』如是念已，",
    "T13n0397_038:0256c18": "四方俱時皆令風起吹此骨身，皆悉磨散使",
    "T13n0397_038:0256c19": "如微塵。如是自身風因緣故皆作塵已，一切",
    "T13n0397_038:0256c20": "諸色一切大地，亦各以風因緣力故散如微",
    "T13n0397_038:0256c21": "塵。如是作已，身及萬物悉皆隨風，塵飛消散",
    "T13n0397_038:0256c22": "都無所見，猶如虛空離諸言說。如是觀已",
    "T13n0397_038:0256c23": "得虛空相，見一切物如青琉璃，數數修習，如",
    "T13n0397_038:0256c24": "是等念令不馳散。如是觀已，復觀虛空作於",
    "T13n0397_038:0256c25": "黃色係心憶想，亦令成就無分散意。如是觀",
    "T13n0397_038:0256c26": "已，復觀赤色想念赤色。觀赤色已，復作白色",
    "T13n0397_038:0256c27": "想念白色。觀白色已，復觀紫色。紫色成已，觀",
    "T13n0397_038:0256c28": "頗梨色。於虛空中作如是念：『如是萬法色",
    "T13n0397_038:0256c29": "及地等一切諸物，皆見青色及頗梨色令不",
    "T13n0397_038:0257a01": "馳散。』作是觀已，次作水想，亦見青色及頗",
    "T13n0397_038:0257a02": "梨等一切諸色，皆見於水更無餘想，唯見大",
    "T13n0397_038:0257a03": "地如四指許，餘皆為水。「彼人見是四指地已",
    "T13n0397_038:0257a04": "便無增減，復作是念：『我於今者當以足指",
    "T13n0397_038:0257a05": "動此大地，使令動轉隨意久近。』若欲令於少",
    "T13n0397_038:0257a06": "分動者，即隨所念如是動已，乃至能令諸山",
    "T13n0397_038:0257a07": "大地大海江河，一切隨動出大音聲，其聲遠",
    "T13n0397_038:0257a08": "徹聞於餘方。復觀諸水有種種色，或優鉢羅",
    "T13n0397_038:0257a09": "華、拘物頭華、鉢頭摩華、分陀利華，如是種",
    "T13n0397_038:0257a10": "種一切諸華皆隨念見。復觀虛空皆作地想，",
    "T13n0397_038:0257a11": "於其地上行住坐臥俯仰屈伸。復觀一切土",
    "T13n0397_038:0257a12": "石諸山作種種色，其形細軟如兜羅綿，於其",
    "T13n0397_038:0257a13": "山上迴轉去來經行宴坐。「彼人爾時作如是",
    "T13n0397_038:0257a14": "等諸外觀已，悉皆放捨還更攝念，復自觀身",
    "T13n0397_038:0257a15": "作輕微想，更增修習令其成就，如兜羅綿隨",
    "T13n0397_038:0257a16": "風飄散。作是觀已，於虛空中行住坐臥，是人",
    "T13n0397_038:0257a17": "復入火光三昧，身現種種妙色光明，青黃赤",
    "T13n0397_038:0257a18": "白及頗梨色。又復遊入炎摩迦定，於身上下",
    "T13n0397_038:0257a19": "互出水火，乃至地中現於出沒，如鳥處空無",
    "T13n0397_038:0257a20": "諸障礙，日月威力有大光明，能以手摩不生",
    "T13n0397_038:0257a21": "驚畏。又復身上到於梵天，作如是等現神變",
    "T13n0397_038:0257a22": "已，復隨所樂作如是念：『於其身內或青或黃",
    "T13n0397_038:0257a23": "或赤或白，或復見紫及以頗梨。』復作是念：",
    "T13n0397_038:0257a24": "『我當云何得見諸佛，隨其方所皆悉覩見？』「彼",
    "T13n0397_038:0257a25": "人爾時若欲見小隨念即見，若欲見大亦隨",
    "T13n0397_038:0257a26": "念見，乃至充塞遍滿虛空。復作是念：『是等",
    "T13n0397_038:0257a27": "諸佛，無所從來去無所至，唯我心作，於三",
    "T13n0397_038:0257a28": "界中，是身因緣唯是心作。我隨覺觀，欲多",
    "T13n0397_038:0257a29": "見多欲少見少。諸佛如來即是我心。何以",
    "T13n0397_038:0257b01": "故？隨心見故。心即我身，即是虛空，我因覺觀",
    "T13n0397_038:0257b02": "見無量佛，我以覺心見佛知佛，心不見心心",
    "T13n0397_038:0257b03": "不知心，我觀法界性無牢固，一切諸法皆從",
    "T13n0397_038:0257b04": "覺觀因緣而生。是故法性即是虛空，虛空之",
    "T13n0397_038:0257b05": "性亦復是空，我因是心見種種色青黃赤白，",
    "T13n0397_038:0257b06": "一切雜色及以虛空，種種示現作神變已，所",
    "T13n0397_038:0257b07": "見如風無有真實，但妄想心依止於色。』是則",
    "T13n0397_038:0257b08": "名為共凡夫人順四諦陀羅尼。」佛言：「憍陳如！",
    "T13n0397_038:0257b09": "何者名為不共凡夫四諦順陀羅尼？若有人",
    "T13n0397_038:0257b10": "能作如是念：『此虛空者不可捉持，無有覺觀",
    "T13n0397_038:0257b11": "不可宣說，心亦如是猶如虛空，不可捉持不",
    "T13n0397_038:0257b12": "可宣說。如是二種，皆悉虛妄憂愁惱亂，猶如",
    "T13n0397_038:0257b13": "火燒虛誑鬪諍，我今捨離是空色等一切諸",
    "T13n0397_038:0257b14": "念亂想覺觀。』如是捨諸虛空色等虛妄覺觀",
    "T13n0397_038:0257b15": "一切心已，心不復生，離諸念故心得寂滅，得",
    "T13n0397_038:0257b16": "寂滅已更不復生。何以故？心緣滅故是心便",
    "T13n0397_038:0257b17": "滅，身心釋悅悉皆捨離，以捨離故身得安隱，",
    "T13n0397_038:0257b18": "捨覺觀故口離語言，心安一緣修習滅定。是",
    "T13n0397_038:0257b19": "人爾時一日一夜，入於如是寂滅三昧，如意",
    "T13n0397_038:0257b20": "自在經無量億百千萬歲，於是三昧堪忍不",
    "T13n0397_038:0257b21": "散。從滅定起，捨有漏法及其壽命，入於涅槃。",
    "T13n0397_038:0257b22": "此名無漏不共凡夫四諦順陀羅尼第一解脫",
    "T13n0397_038:0257b23": "門。」佛復告憍陳如：「云何名為共凡夫人四諦",
    "T13n0397_038:0257b24": "順陀羅尼？若有人能作如是念：『我隨覺觀觀",
    "T13n0397_038:0257b25": "如是色、觀如是我，我心即色、色即我心，若我",
    "T13n0397_038:0257b26": "遠離一切色相觀虛空相。』是人爾時修虛空",
    "T13n0397_038:0257b27": "相，即入無量空處三昧。此則名為共凡夫人",
    "T13n0397_038:0257b28": "順四諦陀羅尼義。「若有人能作如是念：『色即",
    "T13n0397_038:0257b29": "是空，我以此色因緣空故，得見虛空。何者境",
    "T13n0397_038:0257c01": "界是虛空相？虛空之性名無障礙，是風住",
    "T13n0397_038:0257c02": "處；如是風者是四大相，我色亦爾是四大攝，",
    "T13n0397_038:0257c03": "此二法者無有差別，心亦如是猶如虛空。』復",
    "T13n0397_038:0257c04": "作是念：『此四大者以何為體？一切諸法性自",
    "T13n0397_038:0257c05": "空寂，自他等性亦皆空寂。夫虛空者即無所",
    "T13n0397_038:0257c06": "有，不生不滅無處無家。』作是觀時係念諸",
    "T13n0397_038:0257c07": "佛。既係念已，見虛空中有無量佛，一心念",
    "T13n0397_038:0257c08": "已得阿那含果。此則名為不共凡夫四諦順",
    "T13n0397_038:0257c09": "陀羅尼第二解脫門。",
    "T13n0397_038:0257c10": "「復次，行者作如是念：『何者境界是虛空相？復",
    "T13n0397_038:0257c11": "何因緣名為我相？』行者自念：『言虛空者即是",
    "T13n0397_038:0257c12": "我也，即是淨我即是我心。我者無色如虛",
    "T13n0397_038:0257c13": "空無邊，我亦如是。』此則名為共凡夫人如實",
    "T13n0397_038:0257c14": "陀羅尼。若有能觀一切法空無我我所；言空",
    "T13n0397_038:0257c15": "處者，即是無我色亦無我。若觀如來即是我",
    "T13n0397_038:0257c16": "也，我見佛已，得須陀洹果、斯陀含果、阿那含",
    "T13n0397_038:0257c17": "果，乃至一切有漏法盡得阿羅漢果。此則名",
    "T13n0397_038:0257c18": "為不共凡夫四諦順陀羅尼第三解脫門。",
    "T13n0397_038:0257c19": "「復次，行者若觀於我清淨不濁，即是空處空",
    "T13n0397_038:0257c20": "即我心。若能永斷一切煩惱即是淨心，若能",
    "T13n0397_038:0257c21": "修習八直正道是名淨心。作如是學，即能獲",
    "T13n0397_038:0257c22": "得須陀洹果乃至證得阿羅漢果。此則名為",
    "T13n0397_038:0257c23": "不共凡夫四諦順陀羅尼第四解脫門。",
    "T13n0397_038:0257c24": "「復次，行者若有欲觀於色相者即分別相，分",
    "T13n0397_038:0257c25": "別相者即是瞋相，瞋恚相者即生死相。『我今",
    "T13n0397_038:0257c26": "為斷生死相故觀心相空。』此則名為共凡夫",
    "T13n0397_038:0257c27": "人四諦順陀羅尼。行者若觀於我即是寂靜，",
    "T13n0397_038:0257c28": "我今亦未斷於覺觀。若觀於我及我我所如",
    "T13n0397_038:0257c29": "觀虛空，我我所者即是苦也。苦所從生即名",
    "T13n0397_038:0258a01": "為集，如是苦集是可斷法是名為滅，觀苦集",
    "T13n0397_038:0258a02": "滅是名為道，得須陀洹果、斯陀含果、阿那含",
    "T13n0397_038:0258a03": "果，乃至獲得阿羅漢果。此則名為不共凡夫",
    "T13n0397_038:0258a04": "四諦順陀羅尼第五解脫門。",
    "T13n0397_038:0258a05": "「復次，行者作如是念：『何以故？我今已觀此虛",
    "T13n0397_038:0258a06": "空相，夫虛空者即是於我。我若遠離虛空觀",
    "T13n0397_038:0258a07": "者，次觀識處。如虛空觀識觀亦爾，如虛空處",
    "T13n0397_038:0258a08": "無量無邊，識亦如是無量無邊。』此則名為共",
    "T13n0397_038:0258a09": "凡夫人四諦順陀羅尼。行者若念識名為想，",
    "T13n0397_038:0258a10": "亦名覺觀，識即是苦，知苦所從名之為集，苦",
    "T13n0397_038:0258a11": "集可斷是名為滅，觀苦集滅是名為道，得須",
    "T13n0397_038:0258a12": "陀洹果、斯陀含、阿那含、阿羅漢果。此則名為",
    "T13n0397_038:0258a13": "不共凡夫四諦順陀羅尼第六解脫門。",
    "T13n0397_038:0258a14": "「復次，行者若觀識處即是覺觀，如刺入身如",
    "T13n0397_038:0258a15": "瘡如病，如我前時遠離空處，離空處已亦離",
    "T13n0397_038:0258a16": "識處，離識處已修無想處。是人爾時得無想",
    "T13n0397_038:0258a17": "已不緣一法，即得住於無想三摩跋提。此則",
    "T13n0397_038:0258a18": "名為共凡夫人三摩跋提。若觀識處即是瘡痍",
    "T13n0397_038:0258a19": "苦惱之法，如病如癰，如我遠離觀於識相。",
    "T13n0397_038:0258a20": "次觀無想，言無想者即是無我，無我我所想。",
    "T13n0397_038:0258a21": "觀念清淨大般涅槃。作是觀時，即得須陀洹",
    "T13n0397_038:0258a22": "果、斯陀含果、阿那含果，乃至得於阿羅漢果。",
    "T13n0397_038:0258a23": "此則名為不共凡夫四諦順陀羅尼第七解脫",
    "T13n0397_038:0258a24": "門。",
    "T13n0397_038:0258a25": "「復次，行者若有能觀無想處者即是細想，如",
    "T13n0397_038:0258a26": "我遠離是無想處，觀非有想非無想處亦復",
    "T13n0397_038:0258a27": "如是。此則名為共凡夫人如實陀羅尼。若觀",
    "T13n0397_038:0258a28": "非想非非想處即是大苦，是處可斷可得解",
    "T13n0397_038:0258a29": "脫。作是觀時，彼人即得須陀洹果、斯陀含果、",
    "T13n0397_038:0258b01": "阿那含果，乃至得於阿羅漢果。此則名為不",
    "T13n0397_038:0258b02": "共凡夫四諦順陀羅尼第八解脫門。",
    "T13n0397_038:0258b03": "「憍陳如！此陀羅尼有如是等不可思議種種",
    "T13n0397_038:0258b04": "利益，又能除斷一切欲貪、一切色貪、一切非",
    "T13n0397_038:0258b05": "色貪，離凡夫位得聖人法，永斷一切三惡道",
    "T13n0397_038:0258b06": "因，於當來世不更受於地獄、畜生及以餓鬼，",
    "T13n0397_038:0258b07": "是名四諦順陀羅尼。汝今當知，此即是彼瞻",
    "T13n0397_038:0258b08": "波迦華色如來所遣，日行藏菩薩所齎持欲。",
    "T13n0397_038:0258b09": "我今在此說大集經，是故彼佛送此欲來。此",
    "T13n0397_038:0258b10": "陀羅尼能斷一切諸結煩惱，又能永盡一切",
    "T13n0397_038:0258b11": "結恨、諸增上慢及我慢等、一切嫉妬，能却世",
    "T13n0397_038:0258b12": "間一切家業一切戲笑，能斷一切我見一切",
    "T13n0397_038:0258b13": "疑見及婆羅多觸，能斷一切常見、斷見、壽命見、",
    "T13n0397_038:0258b14": "逋沙見、富伽羅見、作見、知見、一切色見，乃至觸",
    "T13n0397_038:0258b15": "見、一切生見、一切四大見，能斷如是一切諸",
    "T13n0397_038:0258b16": "見。能知一切五陰、十二入、十八界等，能令受",
    "T13n0397_038:0258b17": "者得涅槃樂，能壞眾魔調伏惡龍，能令一切",
    "T13n0397_038:0258b18": "諸天及諸夜叉皆生歡喜，能怖阿修羅及迦",
    "T13n0397_038:0258b19": "樓羅、緊那羅、摩睺羅伽，能壞一切惡邪外道，",
    "T13n0397_038:0258b20": "能悅一切剎利、婆羅門、毘舍、首陀羅，能令一切",
    "T13n0397_038:0258b21": "多貪婦女念於少欲，能令多聞人心生歡喜，",
    "T13n0397_038:0258b22": "能令坐禪人樂阿蘭若，能療一切諸惡重病，",
    "T13n0397_038:0258b23": "能却一切鬪諍飢饉疾疫凶衰及諸橫死，能",
    "T13n0397_038:0258b24": "除外賊惡風惡雨惡水瀑河非時寒熱、種種",
    "T13n0397_038:0258b25": "苦辛麁澁惡味。能光法母建立法幢，紹三寶",
    "T13n0397_038:0258b26": "種使不斷絕，又能安慰生死流轉恐怖眾生",
    "T13n0397_038:0258b27": "令其快樂，能生盡智證無生智，能裂無明破",
    "T13n0397_038:0258b28": "諸闇聚，能捨苦擔入於涅槃。」佛說此四諦順",
    "T13n0397_038:0258b29": "陀羅尼忍時，無量無邊阿僧祇眾諸天及人，",
    "T13n0397_038:0258c01": "遠塵離垢於諸法中得法眼淨；九十六億那",
    "T13n0397_038:0258c02": "由他眾生，捨諸煩惱心得解脫；八十億百千",
    "T13n0397_038:0258c03": "那由他眾生，得此四諦順陀羅尼；無量無數",
    "T13n0397_038:0258c04": "阿僧祇眾生，發阿耨多羅三藐三菩提心，亦",
    "T13n0397_038:0258c05": "復得於不退轉道；四萬二千眾生得無生法",
    "T13n0397_038:0258c06": "忍。一切天、龍、夜叉、羅剎、阿修羅、迦樓羅、乾闥",
    "T13n0397_038:0258c07": "婆、緊陀羅、摩睺羅伽、薜荔多、鳩槃茶、毘舍",
    "T13n0397_038:0258c08": "遮、人、非人等皆悉讚言：「善哉，善哉！無上世尊！",
    "T13n0397_038:0258c09": "言音微妙不可思議，最勝難量不可稱說，無",
    "T13n0397_038:0258c10": "慧眼者為出智光，苦擔眾生能為除却，於流",
    "T13n0397_038:0258c11": "轉海作大船筏。如是善巧無礙智說，誰有聞",
    "T13n0397_038:0258c12": "者不樂發於阿耨多羅三藐三菩提心！」爾時，",
    "T13n0397_038:0258c13": "長老阿若憍陳如白佛言：「世尊！云何名為日",
    "T13n0397_038:0258c14": "眼蓮華陀羅尼？如日行藏菩薩摩訶薩之所",
    "T13n0397_038:0258c15": "宣說，智者受持讀誦書寫得大利益，於三界",
    "T13n0397_038:0258c16": "獄不生樂想，得無相三摩提解脫門，得無所",
    "T13n0397_038:0258c17": "有處三昧，得雙頭滅結。若有聞者能薄煩惱，",
    "T13n0397_038:0258c18": "七返常受人天之身，於人天中能得聖道，不",
    "T13n0397_038:0258c19": "為貪欲之所染污，諸天世人常所恭敬。」佛告",
    "T13n0397_038:0258c20": "憍陳如：「諦聽，諦受！精勤用心莫生疲懈。汝所",
    "T13n0397_038:0258c21": "問此日眼蓮華陀羅尼者，非是一切聲聞辟",
    "T13n0397_038:0258c22": "支佛心行境界。何以故？此陀羅尼乃至清淨",
    "T13n0397_038:0258c23": "十八不共佛法力生。憍陳如！若我今於百千",
    "T13n0397_038:0258c24": "萬劫說此日眼蓮華陀羅尼終不可盡，亦令",
    "T13n0397_038:0258c25": "聞者一切天人心生迷悶。此陀羅尼唯佛能說",
    "T13n0397_038:0258c26": "唯佛能聽。何以故？此陀羅尼有無量義難知",
    "T13n0397_038:0258c27": "難覺，如日眼蓮華陀羅尼，自餘三方無盡根",
    "T13n0397_038:0258c28": "陀羅尼、智依止陀羅尼、惡睡眠眾生陀羅尼，",
    "T13n0397_038:0258c29": "亦復如是。」憍陳如白佛言：「世尊，唯願說彼南",
    "T13n0397_038:0259a01": "方山王如來香象菩薩所送空順陀羅尼。」佛",
    "T13n0397_038:0259a02": "言：「如是，如是！至心諦聽當為汝說。憍陳如！",
    "T13n0397_038:0259a03": "若有眾生觸欲因緣惛醉迷亂，不知解脫醒",
    "T13n0397_038:0259a04": "覺之處，流轉生死於無量劫在三惡道，受諸",
    "T13n0397_038:0259a05": "苦惱不可堪忍。菩薩摩訶薩大慈悲心，見諸",
    "T13n0397_038:0259a06": "眾生受如是等無量苦惱，起大精進修行諸",
    "T13n0397_038:0259a07": "道，修行道已得阿耨多羅三藐三菩提，得阿",
    "T13n0397_038:0259a08": "耨多羅三藐三菩提已說出苦道。若有眾生",
    "T13n0397_038:0259a09": "能至心聽如說順行即得脫苦，得須陀洹果",
    "T13n0397_038:0259a10": "乃至阿羅漢果。」佛告阿若憍陳如：「云何觸欲？",
    "T13n0397_038:0259a11": "若有眾生和合欲事，因和合故則生於觸，因",
    "T13n0397_038:0259a12": "觸生樂，因樂生苦。苦因緣故，生死苦惱從",
    "T13n0397_038:0259a13": "是而生。憍陳如！如四毒蛇，以四因緣能害眾",
    "T13n0397_038:0259a14": "生，所謂見毒、噓毒、嚙毒、觸毒。如是一切念",
    "T13n0397_038:0259a15": "欲眾生亦復如是，有見因緣、有聞因緣、有念",
    "T13n0397_038:0259a16": "因緣、有觸因緣，以是四緣令諸眾生遠離一",
    "T13n0397_038:0259a17": "切諸善根本，於生死中受大苦惱。」佛告憍陳",
    "T13n0397_038:0259a18": "如：「云何名為觸欲解脫？若彼行者作如是念：",
    "T13n0397_038:0259a19": "『以何方便得離觸欲？』復作是念：『若我能觀骨",
    "T13n0397_038:0259a20": "瑣遠離貪欲，是則名為最勝方便。』作是思",
    "T13n0397_038:0259a21": "惟：『色者即是四大所造，四大所造即是無常，",
    "T13n0397_038:0259a22": "性無牢固破壞離散，皮肉髮抓膿血筋骨，智",
    "T13n0397_038:0259a23": "者終不於是身中生淨好相。』作是觀已，若晝",
    "T13n0397_038:0259a24": "若夜悉見一切十方清淨猶如珂貝，見是事",
    "T13n0397_038:0259a25": "已，即時獲得一切世間不可樂想。如是行者",
    "T13n0397_038:0259a26": "復作是念：『我此生死煩惱鼓作，我於此想若",
    "T13n0397_038:0259a27": "樂修者，則能斷除一切煩惱生老病死。』如是",
    "T13n0397_038:0259a28": "行者於一切骨正覺觀已，一心正念不失不",
    "T13n0397_038:0259a29": "動，此名奢摩他。如是次第正觀頭骨乃至足",
    "T13n0397_038:0259b01": "骨，一心正念不失不動，此名毘婆舍那。「復作",
    "T13n0397_038:0259b02": "是念：『以何方便得破生死？』作是思惟，觀於口",
    "T13n0397_038:0259b03": "鼻和合入出，風方便故破生死鼓。如是行者",
    "T13n0397_038:0259b04": "自觀身骨猶如碎末為風所吹，於自身中骨",
    "T13n0397_038:0259b05": "想皆盡不見身相。如是觀時遠離身相，生於",
    "T13n0397_038:0259b06": "空相不見內法，此則名為第一空門。「復次，行",
    "T13n0397_038:0259b07": "者於自身中復更思惟：『一切外色風力所壞。』",
    "T13n0397_038:0259b08": "作是觀已，於此內外一切諸色不念不見，此",
    "T13n0397_038:0259b09": "則名為第二空門。「復次，行者作如是念：『我今",
    "T13n0397_038:0259b10": "不見一切內外諸色相貌，皆是空力，我今定",
    "T13n0397_038:0259b11": "知一切諸法無有去相無有來相。』作是觀時，",
    "T13n0397_038:0259b12": "一切覺觀悉皆永斷，此則名為第三空門。",
    "T13n0397_038:0259b13": "「復次，行者作如是念：『識為大罪，復觀是識知",
    "T13n0397_038:0259b14": "是一切覺觀因緣，我當速離心意識行。何以",
    "T13n0397_038:0259b15": "故？若有集法當知定滅，一切有法體非真實，",
    "T13n0397_038:0259b16": "一切有法性是寂滅。』此則名為第四空門。作",
    "T13n0397_038:0259b17": "是觀時，得須陀洹果乃至阿羅漢果，或有獲",
    "T13n0397_038:0259b18": "得法順忍者，或有獲得菩提證者。「復次，行者",
    "T13n0397_038:0259b19": "若觀覺觀是滅相者，即得滅定，此則名為不",
    "T13n0397_038:0259b20": "共凡夫空順陀羅尼。「是陀羅尼成就無量一",
    "T13n0397_038:0259b21": "切功德，有大力勢能大利益，永斷無量諸大",
    "T13n0397_038:0259b22": "苦惱，善能除斷一切欲貪、一切色貪，乃至一",
    "T13n0397_038:0259b23": "切想非想貪，能捨一切煩惱苦擔，此即是彼",
    "T13n0397_038:0259b24": "山王如來香象菩薩摩訶薩所送。以我說此",
    "T13n0397_038:0259b25": "大集經故，彼佛送此陀羅尼欲。」說此法時",
    "T13n0397_038:0259b26": "九十二萬百千眾生得須陀洹果，六百萬諸",
    "T13n0397_038:0259b27": "眾生等不生煩惱，得無漏道慧心解脫；九",
    "T13n0397_038:0259b28": "十那由他百千眾生，於初學中得此空順陀",
    "T13n0397_038:0259b29": "羅尼；八百萬諸眾生等，得辟支佛證智定心；",
    "T13n0397_038:0259c01": "六十六頻婆羅眾生發阿耨多羅三藐三菩提",
    "T13n0397_038:0259c02": "心，無量眾生亦得住於不退轉道。一切大眾",
    "T13n0397_038:0259c03": "皆讚：「善哉！」天雨雜華并散香末。爾時，憍陳如",
    "T13n0397_038:0259c04": "復白佛言：「世尊！唯願如來，為我說彼智",
    "T13n0397_038:0259c05": "德峯王佛遣炎德藏菩薩摩訶薩所送無願",
    "T13n0397_038:0259c06": "順陀羅尼。」佛言：「如是，如是。憍陳如！至心諦",
    "T13n0397_038:0259c07": "聽當為汝說。有諸眾生處在世間愛樂於欲，",
    "T13n0397_038:0259c08": "晝夜貪味不知出道，不知出故，於流轉身受",
    "T13n0397_038:0259c09": "大苦惱。是人應當觀於無願解脫法門，作如",
    "T13n0397_038:0259c10": "是念：『欲欲、色欲及無色欲、觸欲、解欲，",
    "T13n0397_038:0259c11": "如是等欲因覺觀生，諸行因緣和合故有。』復",
    "T13n0397_038:0259c12": "次，行者更如是念：『如是諸行無有作者、無有",
    "T13n0397_038:0259c13": "受者，因風造作故有。於我身口意行亦復如",
    "T13n0397_038:0259c14": "是因風而生，因是風故身得增長，因是風故",
    "T13n0397_038:0259c15": "口得增長。』復作是念：『若身口意因風造者，我",
    "T13n0397_038:0259c16": "當碎身令如微塵。』如是念已，諦自觀察：『我此",
    "T13n0397_038:0259c17": "身中入出氣息即同彼風，諦觀一切身諸毛",
    "T13n0397_038:0259c18": "孔從風因緣故有生死。』復觀一切不淨之物，",
    "T13n0397_038:0259c19": "肉血髮抓因風故成；復觀是身命終之時，是",
    "T13n0397_038:0259c20": "屍更無風息入出。復作是念：『我身口行因緣",
    "T13n0397_038:0259c21": "於風，若無風者無身口行。』是故，爾時得空三",
    "T13n0397_038:0259c22": "昧修集增長，因修集故一切有本葉薄華萎，",
    "T13n0397_038:0259c23": "乃至漸漸能斷欲貪及以解欲。作是觀已，得",
    "T13n0397_038:0259c24": "須陀洹果乃至阿羅漢果，或有發阿耨多羅",
    "T13n0397_038:0259c25": "三藐三菩提心。「復次，行者若心亂時，應如是",
    "T13n0397_038:0259c26": "觀：『彼欲因緣，念種種色乃至念天，以是心散。』",
    "T13n0397_038:0259c27": "時彼行者更如是念：『若我一切諸生處中，欲",
    "T13n0397_038:0259c28": "未斷故此心更生。譬如伐樹不去於根唯",
    "T13n0397_038:0259c29": "却枝檊，不除根故其樹更生。愛亦如是，愛",
    "T13n0397_038:0260a01": "入未斷能生諸苦。』復次，行者不念於取一心",
    "T13n0397_038:0260a02": "專修，乃至我身，骨瑣雪白色如珂貝悉皆",
    "T13n0397_038:0260a03": "筋連。見骨瑣已，是時若眼中見內外色，或",
    "T13n0397_038:0260a04": "復見彼一切皆空，但骨瑣連色白如貝不",
    "T13n0397_038:0260a05": "增不減。時彼行者如是念已不失於心，此名",
    "T13n0397_038:0260a06": "奢摩他。「復次，行者若如是學：『此我頭骨齒骨",
    "T13n0397_038:0260a07": "項骨，乃至此是我脚指骨。』如是念者坐不得",
    "T13n0397_038:0260a08": "禪。何以故？以有奢摩他、毘婆舍那兩種念故，",
    "T13n0397_038:0260a09": "心不得禪。時彼行者，攝念緣中心住不動，",
    "T13n0397_038:0260a10": "歡喜快樂速疾得修。若獨念一毘婆舍那心",
    "T13n0397_038:0260a11": "正住者，應當速疾念彼骨瑣專係思惟。此",
    "T13n0397_038:0260a12": "行若明，更好觀察骨相成塵，磨滅分散隨逐",
    "T13n0397_038:0260a13": "因緣。作是觀者，此名毘婆舍那順忍覺。若一",
    "T13n0397_038:0260a14": "切骨離垢色白，碎末為塵與心和合，如是思",
    "T13n0397_038:0260a15": "惟，此名生順忍覺。若彼行者觀一切色，離垢",
    "T13n0397_038:0260a16": "潔白及骨成塵，離我和合心識去來。如是觀",
    "T13n0397_038:0260a17": "者，此名無我盡順忍覺。若一切色為識境界",
    "T13n0397_038:0260a18": "眼中來者，離垢淨白及以骨塵，作如是念：『彼",
    "T13n0397_038:0260a19": "不可說、不可捉持，亦不停住。』如是念者，此",
    "T13n0397_038:0260a20": "名奢摩他順忍覺。如是行人，得此順忍覺因",
    "T13n0397_038:0260a21": "緣故，於三世中現在未來，一切貪欲悉皆除",
    "T13n0397_038:0260a22": "滅及盡三有。於三界中脫三垢縛，即得入於",
    "T13n0397_038:0260a23": "三解脫門。如是念已得須陀洹果，乃至如是",
    "T13n0397_038:0260a24": "一相念者得阿羅漢果。「復次，行者觀一切色",
    "T13n0397_038:0260a25": "及以骨瑣猶如珂貝，離垢筋連見骨瑣已，",
    "T13n0397_038:0260a26": "時彼行人心定不動。若心不動，行住坐臥常",
    "T13n0397_038:0260a27": "係一緣。如是念者，名奢摩他調柔修習。時",
    "T13n0397_038:0260a28": "彼行人，復更內外觀察於空，念內外空得入",
    "T13n0397_038:0260a29": "三昧，觀一切色悉皆青相，念此骨瑣亦作",
    "T13n0397_038:0260b01": "青色，見諸骨瑣作青色已，時彼行人復作",
    "T13n0397_038:0260b02": "是念：『誰作此色及骨瑣青？誰造誰安？』乃至",
    "T13n0397_038:0260b03": "琉璃及頗梨色。作此思惟分別想已，更如是",
    "T13n0397_038:0260b04": "念：『此青色者心因緣見，是虛妄見非是實見。』",
    "T13n0397_038:0260b05": "如是念已，知法從緣精勤修習，於諸世間常",
    "T13n0397_038:0260b06": "為眾生禮拜供養。」佛告憍陳如：「此無願順陀",
    "T13n0397_038:0260b07": "羅尼義，除不樂想，及除食中諸顛倒想，是",
    "T13n0397_038:0260b08": "彼智德峯王如來遣炎德藏菩薩摩訶薩所送",
    "T13n0397_038:0260b09": "來欲。」爾時，座中有菩薩摩訶薩，名正念智白",
    "T13n0397_038:0260b10": "佛言：「世尊！若諸聲聞修不淨相及奢摩他，",
    "T13n0397_038:0260b11": "得成相已有何等相？」佛言：「善男子！若為破",
    "T13n0397_038:0260b12": "壞貪欲之結，修不淨念係心眉間，自觀己",
    "T13n0397_038:0260b13": "身三百碎骨，如是相出及不淨念。於是時中",
    "T13n0397_038:0260b14": "彼行人身亦熱亦動，此名初相。得是相已，",
    "T13n0397_038:0260b15": "乃至常觀彼如是相，見自己身澁觸等相及",
    "T13n0397_038:0260b16": "以他身亦復如是，名第二相。又彼行者修不",
    "T13n0397_038:0260b17": "亂心，一切悉觀亦皆不淨，名第三相。是人",
    "T13n0397_038:0260b18": "能觀苦集盡淨，名奢摩他。行者身中如是相",
    "T13n0397_038:0260b19": "出得於煖法，如溫乳汁灌澍身心，此則名",
    "T13n0397_038:0260b20": "為不動心相。「時彼行者若有心中樂如是相，",
    "T13n0397_038:0260b21": "當捨念心，此相清淨貪染自除，無明污心",
    "T13n0397_038:0260b22": "智慧斷故。行者如是觀白骨時，念此骨相乃",
    "T13n0397_038:0260b23": "至寂滅因緣，故有如是觀察，即見一切身中",
    "T13n0397_038:0260b24": "煖出，此如是相若奢摩他得具足滿，此則",
    "T13n0397_038:0260b25": "名為煖相善根。行者爾時緣於過去福德善",
    "T13n0397_038:0260b26": "根，今作此修心行清淨，見智如燈內心自知。",
    "T13n0397_038:0260b27": "「復次，行者觀身四行，從於瑣骨乃至微塵洞",
    "T13n0397_038:0260b28": "徹明了，如自額中覩於燈炎，見一切色及以",
    "T13n0397_038:0260b29": "自心并心數法，盡分別知。譬如窓中日光明",
    "T13n0397_038:0260c01": "照，微塵迴轉無暫時停，一切有為譬如塵",
    "T13n0397_038:0260c02": "性，作如是念：『乃至世間一切有法見無我見",
    "T13n0397_038:0260c03": "寂滅實智。』行者爾時得頂善根，是名頂法。「復",
    "T13n0397_038:0260c04": "次，行者得頂法已，更自觀身。或見火出、或見",
    "T13n0397_038:0260c05": "火然、或見大光滿十方面。從初禪地乃至四",
    "T13n0397_038:0260c06": "禪善根所生，如是色陰微妙四大，彼行者身",
    "T13n0397_038:0260c07": "亦如是得所見身色，滿足禪樂不異於天。時",
    "T13n0397_038:0260c08": "彼行人更從心裏復出日光，見於十方處處",
    "T13n0397_038:0260c09": "日輪皆悉遍滿。見是相已，不生心念，是時得",
    "T13n0397_038:0260c10": "入空三昧中，復見頂上種種色出猶如傘蓋，",
    "T13n0397_038:0260c11": "此名頂相功德善根。「復次，行者不取緣相四",
    "T13n0397_038:0260c12": "諦順忍，爾時彼中得四諦證。善男子！此名聲",
    "T13n0397_038:0260c13": "聞修習不淨正念、因緣不淨正念，因緣成已",
    "T13n0397_038:0260c14": "得奢摩他，是名白骨燈光觀相。復於彼中如",
    "T13n0397_038:0260c15": "是相生，亦見是相，見是相已得歡喜心，歡喜",
    "T13n0397_038:0260c16": "因緣得八正道，因八正道能斷一切煩惱愛",
    "T13n0397_038:0260c17": "結，得須陀洹乃至阿羅漢果。「善男子！汝自剎",
    "T13n0397_038:0260c18": "中勝炎佛土，聲聞之人若富伽羅樂阿羅漢，",
    "T13n0397_038:0260c19": "觀如是法不淨因緣即得道果。」說此不淨解",
    "T13n0397_038:0260c20": "脫法時，無量無數無邊眾生證得四諦如法",
    "T13n0397_038:0260c21": "順忍，乃至無量無邊眾生得如實果。爾時，世",
    "T13n0397_038:0260c22": "尊復告阿若憍陳如言：「善男子！若一切眾生",
    "T13n0397_038:0260c23": "共同一心，其四真諦可以一念而證得者，如",
    "T13n0397_038:0260c24": "來應為一切眾生演說一行一法一事，亦不",
    "T13n0397_038:0260c25": "應有八萬法聚，隨逐因緣差別之異。若一人",
    "T13n0397_038:0260c26": "證時，一切眾生亦應同證。若一人斷時，一切",
    "T13n0397_038:0260c27": "眾生亦應同斷，不應別有聲聞三乘，不應別",
    "T13n0397_038:0260c28": "有菩薩十地。何以故？煩惱同故，斷時證處處",
    "T13n0397_038:0260c29": "所是同。憍陳如！是故眾生應以種種因緣調",
    "T13n0397_038:0261a01": "伏，不以一緣及以一事。「憍陳如！若一切眾生",
    "T13n0397_038:0261a02": "覺觀未盡，如是時中一切有法大瘡大莿種",
    "T13n0397_038:0261a03": "種有生，種種生中有法增長種種相、種種色、",
    "T13n0397_038:0261a04": "種種心。時彼行者如是思念：『若欲自心樂心",
    "T13n0397_038:0261a05": "取相，觀此骨瑣心和合生，彼念因緣，作此",
    "T13n0397_038:0261a06": "初心次第思惟，如是必定得涅槃道果證不",
    "T13n0397_038:0261a07": "難，又見此身得樂因緣不退轉故。』「復次，行者",
    "T13n0397_038:0261a08": "作如是念：『何因緣故心和合生？彼因緣故樂",
    "T13n0397_038:0261a09": "說方便。』能知是者，此則名為第二勝心。現見",
    "T13n0397_038:0261a10": "法樂，住必定心得不退轉。「復次，行者如是思",
    "T13n0397_038:0261a11": "念：『我今此心幾許因緣和合共生，處處覺觀",
    "T13n0397_038:0261a12": "攀緣取捨，如是身心有樂受故，或妄想住，我",
    "T13n0397_038:0261a13": "於彼身心樂寂滅。』又如是念：『若我因緣和合",
    "T13n0397_038:0261a14": "故生，緣骨瑣故，身心安樂樂已還滅。若彼",
    "T13n0397_038:0261a15": "行人生於眼識乃至意識，生及住滅方便因",
    "T13n0397_038:0261a16": "緣亦皆寂滅。』作如是念，此則名為第三勝心",
    "T13n0397_038:0261a17": "現見法樂，必定不退得涅槃道，以是因緣及",
    "T13n0397_038:0261a18": "得四果不久不難。「復次，行者作如是念：『若我",
    "T13n0397_038:0261a19": "此身一切法界，通達方便清淨體性，亦非體",
    "T13n0397_038:0261a20": "性寂滅方便住。』復如是念：『我一切心相寂滅",
    "T13n0397_038:0261a21": "方便住，又一切心相覺觀想滅寂靜心住。』此",
    "T13n0397_038:0261a22": "則名為第四勝心。現見法樂，如是必定得涅",
    "T13n0397_038:0261a23": "槃道，身雖未證欲證不難。「憍陳如！如是四種",
    "T13n0397_038:0261a24": "最勝尚心和合現時，即得明見八十四百千",
    "T13n0397_038:0261a25": "三摩提行門。見是行己得阿那含果，乃至得",
    "T13n0397_038:0261a26": "阿羅漢果。爾時又得二種解脫，有大勢力具",
    "T13n0397_038:0261a27": "大神通，為諸天人禮拜供養。憍陳如！一切眾",
    "T13n0397_038:0261a28": "生非實一乘一行一貪一念一欲一解一信，",
    "T13n0397_038:0261a29": "是故如來宣說種種句偈名字種種法門。以",
    "T13n0397_038:0261b01": "是義故，如來具足十種神力。「憍陳如！一切眾",
    "T13n0397_038:0261b02": "生具有種種顛倒之想，是故如來為淨眾生",
    "T13n0397_038:0261b03": "顛倒想故，說無常想，或樂苦想，或無我想，或",
    "T13n0397_038:0261b04": "樂死想，或膖脹想，或樂爛想，或樂膿想，或青",
    "T13n0397_038:0261b05": "瘀想，或樂種種蟲噉食想，或樂臭想，或樂骸",
    "T13n0397_038:0261b06": "骨離散等想。」爾時，阿若憍陳如重白佛言：「世",
    "T13n0397_038:0261b07": "尊！云何名為一切世間不可樂想？云何復名",
    "T13n0397_038:0261b08": "一切世間食不淨想？「憍陳如！汝今不應問如",
    "T13n0397_038:0261b09": "是事。何以故？我此剎中別有方便得涅槃道",
    "T13n0397_038:0261b10": "及四果法，彼剎眾生根性不同、信心行別、方",
    "T13n0397_038:0261b11": "便力別得涅槃道。國界既殊，其相各異。憍陳",
    "T13n0397_038:0261b12": "如！若我具說如是之法，唯除得無生忍菩薩",
    "T13n0397_038:0261b13": "摩訶薩能信受此，其餘眾生聞即迷沒。」時憍",
    "T13n0397_038:0261b14": "陳如復白佛言：「世尊！唯願憐愍為諸菩薩能",
    "T13n0397_038:0261b15": "信解者分別宣說。世尊！是諸眾生，若聞宣說",
    "T13n0397_038:0261b16": "一切世間不可樂想及以食中不淨想等，聽",
    "T13n0397_038:0261b17": "聞如是二種相已，能生種種上妙善根，能破",
    "T13n0397_038:0261b18": "無明種種障礙，一切眾生愛入和合，癡見纏",
    "T13n0397_038:0261b19": "縛如揭頭羅，於流轉中處處受生，於流轉中",
    "T13n0397_038:0261b20": "處處造行。又過去際諸流轉中不可見知，以",
    "T13n0397_038:0261b21": "是因緣樂於生死，是故生死無有始終。何以",
    "T13n0397_038:0261b22": "故？一切眾生在流轉中，不聞如是食不樂想，",
    "T13n0397_038:0261b23": "以食因緣增長貪欲。又不聞於此法門故，是",
    "T13n0397_038:0261b24": "故五處流轉受生困苦疲極。如來世尊大慈",
    "T13n0397_038:0261b25": "大悲，無量世中常念眾生。唯願如來憐愍故，",
    "T13n0397_038:0261b26": "說此具足滿無願順陀羅尼。」",
    "T13n0397_038:0261b27": "大方等大集經卷第三十八"
}