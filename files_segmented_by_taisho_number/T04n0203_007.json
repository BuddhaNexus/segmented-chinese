{
    "T04n0203_007:0480c02": "雜寶藏經卷第七",
    "T04n0203_007:0480c04": "元魏西域三藏吉迦夜共曇曜譯",
    "T04n0203_007:0480c05": "婆羅門以如意珠施佛出家得道緣",
    "T04n0203_007:0480c06": "十力迦葉以實言止佛足血緣",
    "T04n0203_007:0480c07": "佛在菩提樹下魔王波旬欲來惱佛緣",
    "T04n0203_007:0480c08": "佛為諸比丘說利養災患緣",
    "T04n0203_007:0480c09": "賊臨被殺遙見佛歡喜而生天緣",
    "T04n0203_007:0480c10": "刖手足人感念佛恩得生天緣",
    "T04n0203_007:0480c11": "長者以好蜜漿供養行人得生天緣",
    "T04n0203_007:0480c12": "波斯匿王遣人請佛由為王使生天緣",
    "T04n0203_007:0480c13": "波斯匿王勸化乞索時有貧人以㲲施王得",
    "T04n0203_007:0480c14": "生天緣",
    "T04n0203_007:0480c15": "兄常勸弟奉修三寶弟不敬信兄得生天緣",
    "T04n0203_007:0480c16": "父聞子得道歡喜即得生天緣",
    "T04n0203_007:0480c17": "子為其父所逼出家生天緣",
    "T04n0203_007:0480c18": "羅漢祇夜多驅惡龍遠入海緣",
    "T04n0203_007:0480c19": "二比丘見祇夜多得生天緣",
    "T04n0203_007:0480c20": "月氏國王見祇夜多緣",
    "T04n0203_007:0480c21": "月氏國王與三智臣作善親友緣",
    "T04n0203_007:0480c22": "79 婆羅門以如意珠施佛出家得道緣（七九）婆羅門以如意珠施佛出家得道緣",
    "T04n0203_007:0480c23": "佛在舍衛國。爾時南天竺，有一婆羅門，善",
    "T04n0203_007:0480c24": "別如意珠，持一如意珠，從南天竺，至東天",
    "T04n0203_007:0480c25": "竺，遍諸國土，無能別者。如是次第，至舍衛",
    "T04n0203_007:0480c26": "國，到波斯匿王所，而作是言：「誰能分別識",
    "T04n0203_007:0480c27": "此珠者？」波斯匿王，集諸群臣，一切智人，",
    "T04n0203_007:0480c28": "無有識者。波斯匿王，共至佛邊，佛語婆",
    "T04n0203_007:0480c29": "羅門言：「汝識珠名字不？知珠生出處不？",
    "T04n0203_007:0481a01": "知珠力耐不？」答言：「不知。」佛言：「此珠磨",
    "T04n0203_007:0481a02": "竭大魚腦中出，魚身長二十八萬里，此珠名",
    "T04n0203_007:0481a03": "曰金剛堅也。有第一力耐，使一切被毒之",
    "T04n0203_007:0481a04": "人，見悉消滅，又見光觸身，亦復消毒。第",
    "T04n0203_007:0481a05": "二力者，熱病之人，見則除愈，光觸其身，亦",
    "T04n0203_007:0481a06": "復得差。第三力者，人有無量百千怨家，捉",
    "T04n0203_007:0481a07": "此珠者，悉得親善。」時婆羅門，聞此語已，",
    "T04n0203_007:0481a08": "甚用歡喜，如來真實一切智人，即以此珠，",
    "T04n0203_007:0481a09": "奉上於佛，而求出家。佛言：「善來比丘！」鬚髮",
    "T04n0203_007:0481a10": "自落，法服著身，為說法要即得羅漢。諸比",
    "T04n0203_007:0481a11": "丘言：「如來善能分別此珠，復能說法，使得",
    "T04n0203_007:0481a12": "道證。」佛言：「非但今日，過去亦爾。昔迦尸國，",
    "T04n0203_007:0481a13": "仙人山中，有五通仙。時有婆羅門，持一樹",
    "T04n0203_007:0481a14": "葉，問仙人言：『此何樹葉？』仙人答言：『此樹",
    "T04n0203_007:0481a15": "名金頂，若人被毒，垂命欲死，此樹下坐，",
    "T04n0203_007:0481a16": "即得消滅。熱病之人，依此樹者，亦復得除。",
    "T04n0203_007:0481a17": "以此樹葉觸人身者，所有毒氣，及與熱病，",
    "T04n0203_007:0481a18": "悉皆得除。』婆羅門歡喜，求與仙人而作弟",
    "T04n0203_007:0481a19": "子，修習其法，亦得五通。爾時五通仙人者，",
    "T04n0203_007:0481a20": "我身是也。爾時持樹葉婆羅門者，今此婆",
    "T04n0203_007:0481a21": "羅門是也。我於爾時，教其使得具五神通，",
    "T04n0203_007:0481a22": "今亦免其生死之難，獲阿羅漢。」",
    "T04n0203_007:0481a23": "80 十力迦葉以實言止佛足血緣（八〇）十力迦葉以實言止佛足血緣",
    "T04n0203_007:0481a24": "爾時如來，被迦陀羅刺刺其脚足，血出不",
    "T04n0203_007:0481a25": "止，以種種藥塗，不能得差。諸阿羅漢，於",
    "T04n0203_007:0481a26": "香山中，取藥塗治，亦復不降。十力迦葉，至",
    "T04n0203_007:0481a27": "世尊所，作是言曰：「若佛如來，於一切眾生，",
    "T04n0203_007:0481a28": "有平等心，於羅睺羅、提婆達多等無有異",
    "T04n0203_007:0481a29": "者，脚血應止。」即時血止，瘡亦平復。比丘歎",
    "T04n0203_007:0481b01": "言：「種種妙藥，塗治不止，迦葉實言，血則尋",
    "T04n0203_007:0481b02": "止。」佛言：「非但今日，過去世時，亦復如是。昔",
    "T04n0203_007:0481b03": "有一婆羅門，生一子，名曰無害，而白父",
    "T04n0203_007:0481b04": "言：『田中行時，莫害眾生。』父告子言：『汝欲",
    "T04n0203_007:0481b05": "作仙人也？生活之法，云何避虫？』子言：",
    "T04n0203_007:0481b06": "『我今望得現世安樂、後世安樂，不用我語，",
    "T04n0203_007:0481b07": "用是活為？』即向毒龍泉邊而坐，欲求取死。",
    "T04n0203_007:0481b08": "世有毒龍，見之害人。時婆羅門子，即見毒",
    "T04n0203_007:0481b09": "龍，毒遍身體，命即欲斷。父時憂惱，不知兒",
    "T04n0203_007:0481b10": "處，尋即求覓。見兒欲死，父到兒所，而作",
    "T04n0203_007:0481b11": "是言：『我子從來，無害心者，此毒應消。』作",
    "T04n0203_007:0481b12": "是語已，毒氣即消，平復如故。爾時父者，",
    "T04n0203_007:0481b13": "十力迦葉是也。爾時子者，我身是也。於過",
    "T04n0203_007:0481b14": "去世中，能作實語，消除我病，於今現世，亦",
    "T04n0203_007:0481b15": "以實言而愈我病。」",
    "T04n0203_007:0481b16": "81 佛在菩提樹下魔王波旬欲來惱佛緣（八一）佛在菩提樹下魔王波旬欲來惱佛緣",
    "T04n0203_007:0481b17": "昔如來在菩提樹下，惡魔波旬，將八十億",
    "T04n0203_007:0481b18": "眾，欲來壞佛。至如來所，而作是言：「瞿曇！汝",
    "T04n0203_007:0481b19": "獨一身，何能坐此？急可起去。若不去者，我",
    "T04n0203_007:0481b20": "捉汝脚，擲著海外。」佛言：「我觀世間，無能擲",
    "T04n0203_007:0481b21": "我著海外者。汝於前身，但曾作一寺，",
    "T04n0203_007:0481b22": "受一日八戒，施辟支佛一鉢之食，故生六",
    "T04n0203_007:0481b23": "天，為大魔王。而我乃於三阿僧祇劫，廣修",
    "T04n0203_007:0481b24": "功德，一阿僧祇劫，我曾供養無量諸佛，第",
    "T04n0203_007:0481b25": "二第三阿僧祇劫，亦復如是，供養聲聞緣覺",
    "T04n0203_007:0481b26": "之人，不可計數，一切大地，無有針許非我",
    "T04n0203_007:0481b27": "身骨。」魔言：「瞿曇！汝道我昔，一日持戒，施辟",
    "T04n0203_007:0481b28": "支佛食，信有真實，我亦自知，汝亦知我；汝",
    "T04n0203_007:0481b29": "自噵者，誰為證知？」佛以手指地言：「此地",
    "T04n0203_007:0481c01": "證我。」作是語時，一切大地，六種震動，地",
    "T04n0203_007:0481c02": "神即從金剛際出，合掌白佛言：「我為作證，",
    "T04n0203_007:0481c03": "有此地來，我恒在中。世尊所說，真實不虛。」",
    "T04n0203_007:0481c04": "佛語波旬：「汝今先能動此澡瓶，然後可能",
    "T04n0203_007:0481c05": "擲我海外。」爾時波旬及八十億眾，不能令",
    "T04n0203_007:0481c06": "動，魔王軍眾，顛倒自墮，破壞星散。諸比丘",
    "T04n0203_007:0481c07": "言：「波旬長夜，惱亂如來，而不得勝。」佛言：",
    "T04n0203_007:0481c08": "「非但今日，過去亦爾。",
    "T04n0203_007:0481c09": "昔迦尸國，仙人山中，有五通仙，教化波羅",
    "T04n0203_007:0481c10": "㮈城中諸年少輩，皆度出家，使修仙道。",
    "T04n0203_007:0481c11": "爾時城神，極大瞋忿，語仙人言：『汝若入城，",
    "T04n0203_007:0481c12": "更度人者，我捉汝脚，擲於海外。』彼仙人",
    "T04n0203_007:0481c13": "捉一澡瓶，語城神言：『先動此瓶，然後擲",
    "T04n0203_007:0481c14": "我。』盡其神力，不能得動，慚愧歸伏。爾時",
    "T04n0203_007:0481c15": "仙人，我身是也。爾時城神，波旬是也。」",
    "T04n0203_007:0481c16": "82 佛為諸比丘說利養災患緣（八二）佛為諸比丘說利養災患緣",
    "T04n0203_007:0481c17": "爾時如來，在舍衛國，厭患利養。有一深林，",
    "T04n0203_007:0481c18": "名貪莊嚴，逃避利養，往至林中。林中有寺，",
    "T04n0203_007:0481c19": "時一羅漢，名那弋迦，作此寺主。佛至彼林，",
    "T04n0203_007:0481c20": "到後日中，有諸人等，持衣供養，滿於林中，",
    "T04n0203_007:0481c21": "作是言曰：「我不用利養，而此利養常逐我",
    "T04n0203_007:0481c22": "後。」有萬二千比丘，亦至彼處。佛語諸比丘：",
    "T04n0203_007:0481c23": "「利養者是大災害，能作障難，乃至羅漢，亦",
    "T04n0203_007:0481c24": "為利養之所障難。」比丘問言：「能作何障？」佛",
    "T04n0203_007:0481c25": "言：「利養之害，破皮，破肉，破骨，破髓。云何",
    "T04n0203_007:0481c26": "為破？破持戒之皮，禪定之肉，智慧之骨，微",
    "T04n0203_007:0481c27": "妙善心之髓。」萬二千比丘，齊畜三衣六物，",
    "T04n0203_007:0481c28": "作阿練若，不受餘物。佛即讚歎：「善哉，善哉！",
    "T04n0203_007:0481c29": "能作阿練若法。我之此法，是少欲法，非是",
    "T04n0203_007:0482a01": "多欲，是知足法，非不知足，是樂靜法，非樂",
    "T04n0203_007:0482a02": "憒閙，是精進法，非懈怠法，是正念法，非邪",
    "T04n0203_007:0482a03": "念法，是定心法，非亂心法，是智慧法，非愚",
    "T04n0203_007:0482a04": "癡法。」時諸比丘，聞說此語，皆得阿羅漢。諸",
    "T04n0203_007:0482a05": "比丘白佛言：「希有世尊！」佛言：「非適今日，過",
    "T04n0203_007:0482a06": "去亦爾。昔迦尸國有輔相，名曰夜叉。夜叉",
    "T04n0203_007:0482a07": "之子，名夜兒達多，深覺非常，出家學仙。諸",
    "T04n0203_007:0482a08": "仙多欲，皆諍菓草，夜兒達多，為欲令彼",
    "T04n0203_007:0482a09": "少欲之故，捨其濡草，取彼鞭草，捨此甘",
    "T04n0203_007:0482a10": "菓，取彼酢菓，捨己新菓，取他陳菓，捨",
    "T04n0203_007:0482a11": "取菓已，即得五通。萬二千仙人，見其如",
    "T04n0203_007:0482a12": "此，便學少欲，不復多求，亦皆得五通。夜兒",
    "T04n0203_007:0482a13": "達多，漸作方便，教化諸仙。命終之後，生不",
    "T04n0203_007:0482a14": "用處。爾時達多，我身是也。爾時萬二千仙人，",
    "T04n0203_007:0482a15": "今萬二千比丘是也。」",
    "T04n0203_007:0482a16": "83 賊臨被殺遙見佛歡喜而生天緣（八三）賊臨被殺遙見佛歡喜而生天緣",
    "T04n0203_007:0482a17": "爾時舍衛國，波斯匿王，擊鼓唱令，而作是",
    "T04n0203_007:0482a18": "言：「若作賊者，捉得當殺。」時有一人，捉賊",
    "T04n0203_007:0482a19": "將來，王便遣人將出殺去。在於城外，會於",
    "T04n0203_007:0482a20": "道中，逢見如來，心生歡喜，至於殺處，即",
    "T04n0203_007:0482a21": "伏王法，尋得生天。具修三念，知已由是",
    "T04n0203_007:0482a22": "垂殺之時見佛歡喜命終生天，感佛恩德，",
    "T04n0203_007:0482a23": "來下供養，佛為說法，得須陀洹。比丘問言：",
    "T04n0203_007:0482a24": "「以何業緣，生於天宮？」佛言：「昔在人中，為王",
    "T04n0203_007:0482a25": "所殺，臨死之時，見佛歡喜。乘此善因，生",
    "T04n0203_007:0482a26": "彼天宮，重於我所，聞法解悟，證須陀洹。」",
    "T04n0203_007:0482a27": "84 刖手足人感念佛恩而得生天緣（八四）刖手足人感念佛恩而得生天緣",
    "T04n0203_007:0482a28": "昔舍衛國，有人犯於王法，截其手足，擲著",
    "T04n0203_007:0482a29": "道頭。佛行見之，即往到邊，而問言曰：「汝於",
    "T04n0203_007:0482b01": "今日，以何為苦？」刖人答言：「我最苦餓。」即",
    "T04n0203_007:0482b02": "勅阿難，使與彼食。其刖人命終生天，感佛",
    "T04n0203_007:0482b03": "厚恩，來下供養，佛為說法，得須陀洹。比丘",
    "T04n0203_007:0482b04": "問言：「以何業行，生於天上？」佛言：「昔在人中，",
    "T04n0203_007:0482b05": "被刖手足擲於道頭，佛到其所，勅與其",
    "T04n0203_007:0482b06": "食，心生歡喜，命終生天，重於我所，聞法得",
    "T04n0203_007:0482b07": "道。」",
    "T04n0203_007:0482b08": "85 長者以好蜜漿供養行人得生天緣（八五）長者以好蜜漿供養行人得生天緣",
    "T04n0203_007:0482b09": "昔舍衛國，有一長者，於祇洹林，求空閑",
    "T04n0203_007:0482b10": "地，欲造房舍。須達長者，遍已作竟，無復",
    "T04n0203_007:0482b11": "空處，便於祇洹大門之中，以好淨水，用種",
    "T04n0203_007:0482b12": "種蜜種種之󰉓作漿，供給一切行人。九十",
    "T04n0203_007:0482b13": "日後，佛亦受之。於是命終，生於天上，有",
    "T04n0203_007:0482b14": "大威德，乘天宮殿，來供養佛，佛為說法，",
    "T04n0203_007:0482b15": "得須陀洹。比丘問言：「以何業行，得生天上，",
    "T04n0203_007:0482b16": "威德如此？」佛言：「本為人時，於祇洹門，作",
    "T04n0203_007:0482b17": "種種漿，施與一切，佛亦自受。以是因緣，生",
    "T04n0203_007:0482b18": "於天上，又於我所，聞法得道。」",
    "T04n0203_007:0482b19": "86 波斯匿王遣人請佛由為王使生天緣（八六）波斯匿王遣人請佛由為王使生天緣",
    "T04n0203_007:0482b20": "昔舍衛國，波斯匿王、須達長者久不見佛，",
    "T04n0203_007:0482b21": "心生渴仰，於夏坐後，遣使請佛。使至佛",
    "T04n0203_007:0482b22": "所，恭敬白佛言：「王與長者，欲見如來，唯願",
    "T04n0203_007:0482b23": "世尊！乘此車上，往到舍衛。」佛言：「我不用",
    "T04n0203_007:0482b24": "車，自有神足。」雖作是語，為其得福，當於",
    "T04n0203_007:0482b25": "車上空中而行。使便在前，而告於王及",
    "T04n0203_007:0482b26": "以長者。王與長者，躬自出迎，使亦與王，還",
    "T04n0203_007:0482b27": "來見佛。命終生於天上，即乘寶車，來至",
    "T04n0203_007:0482b28": "佛所，佛為說法，得須陀洹。比丘問言：「以何",
    "T04n0203_007:0482b29": "因緣，生於天宮，乘此寶車？」佛言：「昔在人中，",
    "T04n0203_007:0482c01": "為王所使，到於佛所，奉車使乘。由是業",
    "T04n0203_007:0482c02": "緣，今得生天，恒駕寶車，重於我邊，聞法",
    "T04n0203_007:0482c03": "得悟，證須陀洹。」",
    "T04n0203_007:0482c04": "87 波斯匿王勸化乞索時有貧人以㲲施王得生天緣（八七）波斯匿王勸化乞索時有貧人以㲲施王",
    "T04n0203_007:0482c05": "得生天緣",
    "T04n0203_007:0482c06": "昔舍衛國，波斯匿王，作是言曰：「須達長者，",
    "T04n0203_007:0482c07": "尚能勸化一切人民，作諸福業，我今亦當",
    "T04n0203_007:0482c08": "為眾生故，教導乞索，令其得福。」於是行",
    "T04n0203_007:0482c09": "化，處處乞索。時有一人，貧窮多乏，唯有一",
    "T04n0203_007:0482c10": "㲲，即便持施波斯匿王；王得㲲已，轉以奉",
    "T04n0203_007:0482c11": "佛。其後貧人，命終生天，感佛大恩，而來",
    "T04n0203_007:0482c12": "供養，佛為說法，獲須陀洹。比丘問言：「昔作",
    "T04n0203_007:0482c13": "何業，生於彼天？」佛言：「在人中時，值王",
    "T04n0203_007:0482c14": "勸化，即以白㲲，而布施之。乘此善因，今",
    "T04n0203_007:0482c15": "得生天，遂於我所，聞法證果。」",
    "T04n0203_007:0482c16": "88 兄常勸弟奉修三寶弟不敬信兄得生天緣（八八）兄常勸弟奉修三寶弟不敬信兄得生",
    "T04n0203_007:0482c17": "天緣",
    "T04n0203_007:0482c18": "昔舍衛國，有兄弟二人，而第一者，奉修佛",
    "T04n0203_007:0482c19": "法，第二之者，事富蘭那。兄常勸弟，使事",
    "T04n0203_007:0482c20": "三寶，弟不隨順，恒共鬪諍，情不和合，各便",
    "T04n0203_007:0482c21": "分活。第一者供養於佛，後遂命終，生於天",
    "T04n0203_007:0482c22": "上，即來佛所，報恩供養，佛為說法，得須陀",
    "T04n0203_007:0482c23": "洹。比丘問言：「昔為何業，生此天宮？」佛言：「往",
    "T04n0203_007:0482c24": "在人中，心樂正法，奉修三寶，以是福因，",
    "T04n0203_007:0482c25": "今得生天，又於我所，聞法信解，而證道",
    "T04n0203_007:0482c26": "果。」",
    "T04n0203_007:0482c27": "89 父聞子得道歡喜即得生天緣（八九）父聞子得道歡喜即得生天緣",
    "T04n0203_007:0482c28": "昔舍衛國，有兄弟二人，恒喜鬪諍，更相怨",
    "T04n0203_007:0482c29": "惡，便共詣王，欲求斷決。道中值佛，佛為",
    "T04n0203_007:0483a01": "說法，得阿羅漢道。父聞其子遇佛得道，",
    "T04n0203_007:0483a02": "心生歡喜，遂即命終，生於天上，來至佛",
    "T04n0203_007:0483a03": "所，佛為說法，得須陀洹。比丘問言：「往作何",
    "T04n0203_007:0483a04": "業，今得生天？」佛言：「昔在人中，聞我為其",
    "T04n0203_007:0483a05": "子等說法得道，踊躍歡喜，命終生天，重於",
    "T04n0203_007:0483a06": "我所，聞法信解，而證道果。」",
    "T04n0203_007:0483a07": "90 子為其父所逼出家生天緣（九〇）子為其父所逼出家生天緣",
    "T04n0203_007:0483a08": "昔舍衛國有人，使子出家事佛，佛即度之，",
    "T04n0203_007:0483a09": "恒使掃地，不堪辛苦，罷道還俗。其父語",
    "T04n0203_007:0483a10": "言：「汝但出家，從今已後，代汝掃地。」父即",
    "T04n0203_007:0483a11": "共子，往彼祇洹精舍。兒見精舍，其中清",
    "T04n0203_007:0483a12": "淨，心生歡喜，便作是言：「我寧殺身，出家",
    "T04n0203_007:0483a13": "掃地，不復還俗。」其後命終，生於天上，即",
    "T04n0203_007:0483a14": "來佛所，佛為說法，得須陀洹。比丘問言：「以",
    "T04n0203_007:0483a15": "何業緣，生於天上？」佛言：「往在人中，不堪辛",
    "T04n0203_007:0483a16": "苦，欲還於家。其父不聽，代其使役，強驅出",
    "T04n0203_007:0483a17": "家，遂便歡喜。命終生天，又於我所，聞法得",
    "T04n0203_007:0483a18": "道。」",
    "T04n0203_007:0483a19": "91 羅漢祇夜多驅惡龍入海緣（九一）羅漢祇夜多驅惡龍入海緣",
    "T04n0203_007:0483a20": "昔有尊者阿羅漢，字祇夜多，佛時去世，七",
    "T04n0203_007:0483a21": "百年後，出罽賓國。時罽賓國，有一惡龍王，",
    "T04n0203_007:0483a22": "名阿利那，數作災害，惱諸賢聖；國土人民，",
    "T04n0203_007:0483a23": "悉皆患之。時有二千阿羅漢，各盡神力，驅",
    "T04n0203_007:0483a24": "遣此龍，令出國界：其中有百羅漢，以神",
    "T04n0203_007:0483a25": "通動地；又有五百人，放大光明；復有五百",
    "T04n0203_007:0483a26": "人，入禪定經行。諸人各各盡其神力，不能",
    "T04n0203_007:0483a27": "使動。時尊者祇夜多，最後往至到龍池",
    "T04n0203_007:0483a28": "所，三彈指言：「龍！汝今出去，不得此住。」龍即",
    "T04n0203_007:0483a29": "出去，不敢停住。爾時二千羅漢，語尊者言：",
    "T04n0203_007:0483b01": "「我與尊者，俱得漏盡，解脫法身，悉皆平等，",
    "T04n0203_007:0483b02": "而我等各各盡其神力，不能令動。尊者云",
    "T04n0203_007:0483b03": "何，以三彈指，令阿利那龍遠入大海耶？」",
    "T04n0203_007:0483b04": "時尊者答言：「我凡夫已來，受持禁戒，至突",
    "T04n0203_007:0483b05": "吉羅，等心護持，如四重無異，今諸人等，",
    "T04n0203_007:0483b06": "所以不能動此龍者，神力不同，故不能",
    "T04n0203_007:0483b07": "動。」時尊者祇夜多，與諸弟子，向北天竺，道",
    "T04n0203_007:0483b08": "中見一烏，仰而微笑。弟子白言：「不審尊者",
    "T04n0203_007:0483b09": "何緣微笑？願說其意。」尊者答言：「時至當說。」",
    "T04n0203_007:0483b10": "於是前行，到石室城，既到城門，慘然",
    "T04n0203_007:0483b11": "變色，食時已至，入城乞食，既得食已，還",
    "T04n0203_007:0483b12": "出城門，復慘然變色。諸弟子等，長跪白言：",
    "T04n0203_007:0483b13": "「不審向者何緣微笑？復慘然變色？」時尊者祇",
    "T04n0203_007:0483b14": "夜多，答諸弟子言：「我於往昔九十一劫，毘",
    "T04n0203_007:0483b15": "婆尸佛入涅槃後，作長者子。爾時求欲出",
    "T04n0203_007:0483b16": "家，父母不聽，而語子言：『我家業事重，汝若",
    "T04n0203_007:0483b17": "出家，誰繼後嗣？吾當為汝取婦，產一子胤，",
    "T04n0203_007:0483b18": "聽汝出家。』即便為娶。既娶婦已，復求出",
    "T04n0203_007:0483b19": "家，父母復言：『若生一息，聽汝出家。』其後不",
    "T04n0203_007:0483b20": "久，生一男兒。兒已能語，復白父母言：『願",
    "T04n0203_007:0483b21": "尊先許聽我出家。』爾時父母，恐違前言，密",
    "T04n0203_007:0483b22": "教乳母語孫兒言：『汝父若欲出家去時，",
    "T04n0203_007:0483b23": "汝當在門，而捉父言：「既生育我，今欲捨",
    "T04n0203_007:0483b24": "我出家去耶？若欲去者，願父今殺我，",
    "T04n0203_007:0483b25": "然後當去。」』其父即時慘然情變，而語子言：",
    "T04n0203_007:0483b26": "『我今當住，不復更去。』由是之故，流浪生死。",
    "T04n0203_007:0483b27": "我以道眼，觀察宿命，天上人中，及三惡道，",
    "T04n0203_007:0483b28": "相值甚難！相值甚難！今乃一見。向一烏者，",
    "T04n0203_007:0483b29": "即是彼時孫兒也。我向所以慘然變色者，",
    "T04n0203_007:0483c01": "我於城邊，見餓鬼子，而語我言：『我在此城",
    "T04n0203_007:0483c02": "邊，已七十年，我母為我，入城求食，未曾",
    "T04n0203_007:0483c03": "一得來。我今飢渴，甚大困厄，願尊者入城，",
    "T04n0203_007:0483c04": "見我母者，願為我語：「速看我來。」』時我入",
    "T04n0203_007:0483c05": "城，見餓鬼母，而語之言：『汝兒在外，飢渴",
    "T04n0203_007:0483c06": "甚危，思欲相見。』時餓鬼母，而報之言：『我",
    "T04n0203_007:0483c07": "來入城，七十餘年，我自薄福，加我新產，",
    "T04n0203_007:0483c08": "飢羸無力，雖有膿血涕涶糞穢不淨之食，",
    "T04n0203_007:0483c09": "諸大力者，於先持去，我不能得。最後得",
    "T04n0203_007:0483c10": "一口不淨，欲持出門與子分食，門中復有",
    "T04n0203_007:0483c11": "諸大力鬼，復不聽出。惟願尊者！慈愍將",
    "T04n0203_007:0483c12": "我，使母子相見，食此不淨。』時尊者，即將餓",
    "T04n0203_007:0483c13": "鬼母，得出城門，母子相見，分食不淨。爾時",
    "T04n0203_007:0483c14": "尊者，問此鬼言：『汝於此住，為以幾時？』時鬼",
    "T04n0203_007:0483c15": "答言：『我見此城七返成壞。』」時尊者歎言：「餓",
    "T04n0203_007:0483c16": "鬼壽長，甚為大苦。」時諸弟子，聞說此語，皆",
    "T04n0203_007:0483c17": "厭患生死，即得道迹。",
    "T04n0203_007:0483c18": "92 二比丘見祇夜多得生天緣（九二）二比丘見祇夜多得生天緣",
    "T04n0203_007:0483c19": "時南天竺，有二比丘，聞祇夜多有大威德，",
    "T04n0203_007:0483c20": "來向罽賓，到其住處。道由樹下，見一比丘，",
    "T04n0203_007:0483c21": "形體甚悴，竈前然火。彼二比丘，而問之言：",
    "T04n0203_007:0483c22": "「汝識尊者祇夜多不？」答言：「我識。」彼比丘言：",
    "T04n0203_007:0483c23": "「今在何處？」語言：「在上第三窟中。」彼二比丘，",
    "T04n0203_007:0483c24": "即便上山，往到窟所，見向然火比丘。時二",
    "T04n0203_007:0483c25": "比丘，疑怪所以，比丘言：「尚有如此名德，何",
    "T04n0203_007:0483c26": "憂不能於先來此？」時一比丘即求決疑，而",
    "T04n0203_007:0483c27": "問之言：「尊者有如此威德，自然火為？」尊者",
    "T04n0203_007:0483c28": "答言：「我念往昔生死之苦，若我頭手脚可",
    "T04n0203_007:0483c29": "然之者，猶為眾僧而用然火，況復然薪？」",
    "T04n0203_007:0484a01": "時二比丘，即便問言：「不審往昔生死之苦，",
    "T04n0203_007:0484a02": "其事云何？願欲聞之。」尊者答言：「我念往昔",
    "T04n0203_007:0484a03": "五百世中，生於狗中，常困飢渴，唯於二時，",
    "T04n0203_007:0484a04": "得自飽滿。一值醉人酒吐在地，得安樂飽。",
    "T04n0203_007:0484a05": "二值夫婦二人共為生活，夫便向田，婦住",
    "T04n0203_007:0484a06": "後作食，時彼婦人，事緣小出，我時即入，",
    "T04n0203_007:0484a07": "盜彼飯食。值彼食器口小，初雖得入頭，後",
    "T04n0203_007:0484a08": "難得出，雖得一飽，然受辛苦，夫從田還，",
    "T04n0203_007:0484a09": "即便剪頭在於器中。」時二比丘，聞其說法，",
    "T04n0203_007:0484a10": "厭惡生死，得須陀洹。",
    "T04n0203_007:0484a11": "93 月氏國王見阿羅漢祇夜多緣（九三）月氏國王見阿羅漢祇夜多緣",
    "T04n0203_007:0484a12": "月氏國有王，名栴檀罽尼吒，聞罽賓國，尊",
    "T04n0203_007:0484a13": "者阿羅漢字祇夜多，有大名稱，思欲相",
    "T04n0203_007:0484a14": "見，即自躬駕，與諸臣從，往造彼國。於其中",
    "T04n0203_007:0484a15": "路，心竊生念：「我今為王，王於天下，一切",
    "T04n0203_007:0484a16": "人民，靡不敬伏，自非有大德者，何能堪",
    "T04n0203_007:0484a17": "任受我供養？」作是念已，遂便前進，徑詣彼",
    "T04n0203_007:0484a18": "國。有人告尊者祇夜多言：「月氏國王，名栴",
    "T04n0203_007:0484a19": "檀罽尼吒，與諸臣從，遠來相見。唯願尊者！",
    "T04n0203_007:0484a20": "整其衣服，共相待接。」時尊者答言：「我聞佛",
    "T04n0203_007:0484a21": "語，出家之人，道尊俗表，唯德是務，豈以服",
    "T04n0203_007:0484a22": "飾出迎接乎？」遂便靜默端坐不出。於是月",
    "T04n0203_007:0484a23": "氏國王，往其住處，見尊者祇夜多，覩其",
    "T04n0203_007:0484a24": "威德，倍生敬信，即前稽首，却住一面。時尊",
    "T04n0203_007:0484a25": "者欲唾，月氏國王，不覺前進授唾器。時尊",
    "T04n0203_007:0484a26": "者祇夜多，即語王言：「貧道今者未堪為王",
    "T04n0203_007:0484a27": "作福田也，胡為躬自抂屈神駕。」時月氏王，",
    "T04n0203_007:0484a28": "深生慚愧，「我向者竊生微念，以知我心，自",
    "T04n0203_007:0484a29": "非神德，何能爾也？」於尊者所，重生恭敬。",
    "T04n0203_007:0484b01": "時尊者祇夜多，即便為王，略說教法。「王來",
    "T04n0203_007:0484b02": "時道好，去如來時。」王聞教已，便即還國。",
    "T04n0203_007:0484b03": "至其中路，群臣怨言：「我等遠從大王，往至",
    "T04n0203_007:0484b04": "彼國，竟無所聞，然空還國。」時月氏王，報",
    "T04n0203_007:0484b05": "群臣言：「卿今責我無所得也？向時尊者，",
    "T04n0203_007:0484b06": "為我說法：『王來時道好，去如來時。』卿等不",
    "T04n0203_007:0484b07": "解此耶？以我往昔，持戒布施，修造僧坊，",
    "T04n0203_007:0484b08": "造立塔寺，種種功德，以殖王種，今享斯",
    "T04n0203_007:0484b09": "位。今復修福，廣積眾善，當來之世，必重受",
    "T04n0203_007:0484b10": "福，故誡我言：『王來時道好，去如來時。』」群",
    "T04n0203_007:0484b11": "臣聞已，稽首謝言：「臣等斯下，智慧愚淺，",
    "T04n0203_007:0484b12": "竊生妄解，謂所行來道。大王神德，妙契言",
    "T04n0203_007:0484b13": "旨，積德所種，故享斯國位。」群臣歡喜，言",
    "T04n0203_007:0484b14": "已而退。",
    "T04n0203_007:0484b15": "94 月氏國王與三智臣作善親友緣（九四）月氏國王與三智臣作善親友緣",
    "T04n0203_007:0484b16": "時月氏國有王，名栴檀罽尼吒，與三智人，",
    "T04n0203_007:0484b17": "以為親友，第一名馬鳴菩薩，第二大臣，字",
    "T04n0203_007:0484b18": "摩吒羅，第三良醫，字遮羅迦，如此三人，",
    "T04n0203_007:0484b19": "王所親善，待遇隆厚，進止左右。馬鳴菩薩，",
    "T04n0203_007:0484b20": "而白王言：「當用我語者，使王來生之世，",
    "T04n0203_007:0484b21": "常與善俱，永離諸難，長辭惡趣。」第二大臣，",
    "T04n0203_007:0484b22": "復白王言：「王若用臣密語，不漏泄者，四海",
    "T04n0203_007:0484b23": "之內，都可剋獲。」第三良醫，復白王言：「大",
    "T04n0203_007:0484b24": "王若能用臣語者，使王一身之中，終不橫",
    "T04n0203_007:0484b25": "死，百味隨心，調適無患。」王如其言，未曾微",
    "T04n0203_007:0484b26": "病。於是王用大臣之言，軍威所擬，靡不",
    "T04n0203_007:0484b27": "摧伏，四海之內，三方已定，唯有東方，未來",
    "T04n0203_007:0484b28": "歸伏，即便嚴軍，欲往討罰。先遣諸胡及",
    "T04n0203_007:0484b29": "諸白象，於先導首，王從後引，欲至蔥嶺，",
    "T04n0203_007:0484c01": "越度關嶮。先所乘象馬，不肯前進，王甚驚",
    "T04n0203_007:0484c02": "怪，而語馬言：「我前後乘汝征伐，三方已定，",
    "T04n0203_007:0484c03": "汝今云何不肯進路？」時大臣白言：「臣先所",
    "T04n0203_007:0484c04": "啟，莫泄密語，今王漏泄，命將不遠。」如大",
    "T04n0203_007:0484c05": "臣言，王即自知定死不久。是王前後征伐，",
    "T04n0203_007:0484c06": "殺三億餘人，自知將來罪重必受無疑，心",
    "T04n0203_007:0484c07": "生怖懼，便即懺悔，修檀持戒，造立僧房，",
    "T04n0203_007:0484c08": "供養眾僧，四事不乏，修諸功德，精懃不",
    "T04n0203_007:0484c09": "惓。時有諸臣，自相謂言：「王廣作諸罪殺",
    "T04n0203_007:0484c10": "戮無道，今雖作福，何益往咎？」時王聞之，將",
    "T04n0203_007:0484c11": "欲解其疑意，即作方便，勅語臣下：「汝當",
    "T04n0203_007:0484c12": "然一大鑊，七日七夜，使令極沸，莫得斷",
    "T04n0203_007:0484c13": "絕。」王便以一指鐶擲於鑊中，命向諸臣：",
    "T04n0203_007:0484c14": "「仰卿鑊中得此鐶來。」臣白王言：「願更以",
    "T04n0203_007:0484c15": "餘罪，而就於死，此鐶叵得。」王語臣言：「頗",
    "T04n0203_007:0484c16": "有方便可得取不？」時臣答言：「下止其火，",
    "T04n0203_007:0484c17": "上投冷水，以此方便，不傷人手，可取之",
    "T04n0203_007:0484c18": "耳。」王答言：「我先作惡，喻彼熱鑊，今修諸",
    "T04n0203_007:0484c19": "善，慚愧懺悔更不為惡，胡為不滅？三塗",
    "T04n0203_007:0484c20": "可止，人天可得。」即時解悟，群臣聞已，靡",
    "T04n0203_007:0484c21": "不歡喜，智人之言不可不用。",
    "T04n0203_007:0484c22": "雜寶藏經卷第七"
}