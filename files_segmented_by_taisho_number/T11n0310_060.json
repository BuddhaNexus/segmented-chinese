{
    "T11n0310_060:0346b15": "3大寶積經卷第六十",
    "T11n0310_060:0346b17": "大唐于闐三藏實叉難陀譯",
    "T11n0310_060:0346b18": "文殊師利授記會第十五之三",
    "T11n0310_060:0346b19": "爾時師子勇猛雷音菩薩白文殊師利言：「仁",
    "T11n0310_060:0346b20": "者已滿足十地及如來十力，一切佛法悉皆",
    "T11n0310_060:0346b21": "圓滿，何故不成阿耨多羅三藐三菩提？」文殊",
    "T11n0310_060:0346b22": "師利言：「善男子！無有圓滿諸佛法已更證菩",
    "T11n0310_060:0346b23": "提。何以故？已圓滿故不應更證。」師子勇猛言：",
    "T11n0310_060:0346b24": "「云何圓滿諸佛法耶？」答言：「佛法圓滿如真如",
    "T11n0310_060:0346b25": "圓滿，真如圓滿如虛空圓滿，如是佛法真如",
    "T11n0310_060:0346b26": "虛空亦無有二。善男子！如汝所言云何圓滿",
    "T11n0310_060:0346b27": "諸佛法者，如色圓滿乃至識圓滿，佛法圓滿",
    "T11n0310_060:0346b28": "亦復如是。」師子勇猛言：「何者是色等圓滿？」文",
    "T11n0310_060:0346b29": "殊師利言：「善男子！於意云何？汝所見色是常",
    "T11n0310_060:0346c01": "耶？是無常耶？」答言：「不也。」文殊師利言：「善男",
    "T11n0310_060:0346c02": "子！若法非常非無常，彼有增減耶？」答言：「不也。」",
    "T11n0310_060:0346c03": "文殊師利言：「善男子！若法不增不減是名圓",
    "T11n0310_060:0346c04": "滿。云何圓滿？若於諸法不能了知則生分別，",
    "T11n0310_060:0346c05": "若能了知則無分別。若無分別則無增減，若",
    "T11n0310_060:0346c06": "無增減此則平等。是故善男子！若見色平等",
    "T11n0310_060:0346c07": "即是色圓滿，受想行識及一切法圓滿亦復",
    "T11n0310_060:0346c08": "如是。」",
    "T11n0310_060:0346c09": "爾時師子勇猛雷音菩薩白文殊師利言：「仁",
    "T11n0310_060:0346c10": "者得法忍來無一念心願成正覺，而今何故",
    "T11n0310_060:0346c11": "乃勸餘人令向菩提？」文殊師利言：「我實不曾",
    "T11n0310_060:0346c12": "勸一眾生令趣菩提。何以故？眾生無所有故、",
    "T11n0310_060:0346c13": "眾生性自離故。若眾生可得則令向菩提，既",
    "T11n0310_060:0346c14": "不可得故無所勸。何以故？平等無分別故，非",
    "T11n0310_060:0346c15": "以平等而求平等，亦無所起。是故常說，應",
    "T11n0310_060:0346c16": "觀諸行來無所從去無所至，是名平等。則是",
    "T11n0310_060:0346c17": "性空，於性空中而無所求。善男子！如汝問我",
    "T11n0310_060:0346c18": "得忍已來無一念心當得菩提者，善男子！汝",
    "T11n0310_060:0346c19": "見彼心耶？而以此心得菩提耶？」師子勇猛言：",
    "T11n0310_060:0346c20": "「不也。文殊師利！何以故？以心非色不可見故。",
    "T11n0310_060:0346c21": "菩提亦爾，但是名想。若心名、若菩提名，皆無",
    "T11n0310_060:0346c22": "所有。」文殊師利言：「善男子！如汝說我不生一",
    "T11n0310_060:0346c23": "念得菩提者，是密意說。何以故？以心本來無",
    "T11n0310_060:0346c24": "有生故，是故無生。既無有生，何得何證？」師子",
    "T11n0310_060:0346c25": "勇猛問言：「云何名為平等證入？」答言：「於諸法",
    "T11n0310_060:0346c26": "中無繫著者名平等證。言證入者，彼微細智",
    "T11n0310_060:0346c27": "亦不生滅，與真如無異、無可分別，是名證入。",
    "T11n0310_060:0346c28": "若正見修行者於平等中無一法可得，離種",
    "T11n0310_060:0346c29": "種性亦不著一，是名證入。若以身證諸法無",
    "T11n0310_060:0347a01": "相，明了彼相所謂無相，而於身心亦不執著，",
    "T11n0310_060:0347a02": "是則名為圓滿證入。」師子勇猛問言：「云何名",
    "T11n0310_060:0347a03": "得？」文殊師利言：「善男子！以世間言說名之為",
    "T11n0310_060:0347a04": "得，諸聖所得非言能說。何以故？法無依止，離",
    "T11n0310_060:0347a05": "言說故。復次善男子！以無得為得，亦非得非",
    "T11n0310_060:0347a06": "不得，說名為得。」",
    "T11n0310_060:0347a07": "爾時師子勇猛雷音菩薩白佛言：「世尊！善哉！",
    "T11n0310_060:0347a08": "願說文殊師利所得佛剎。」佛言：「善男子！汝當",
    "T11n0310_060:0347a09": "自問文殊師利。」時彼菩薩白文殊言：「仁者當",
    "T11n0310_060:0347a10": "得何等佛剎功德莊嚴？」文殊師利言：「善男子！",
    "T11n0310_060:0347a11": "若我求菩提，汝可問其所得佛剎。」師子勇猛",
    "T11n0310_060:0347a12": "言：「仁者豈不求菩提耶？」文殊師利言：「不也。何",
    "T11n0310_060:0347a13": "以故？若有所求則有染著，若有所染則有貪",
    "T11n0310_060:0347a14": "愛，若有所愛彼則有生，彼若有生是則有愛，",
    "T11n0310_060:0347a15": "若有所愛終不於中而有出離。善男子！我為",
    "T11n0310_060:0347a16": "是故不求菩提。何以故？菩提不可得故。以不",
    "T11n0310_060:0347a17": "可得，是故不求。善男子！然汝問我何等佛剎",
    "T11n0310_060:0347a18": "仁當得者，我不能說。何以故？對於如來一切",
    "T11n0310_060:0347a19": "智者說自佛剎功德莊嚴，即為菩薩自讚己",
    "T11n0310_060:0347a20": "德。」佛告文殊師利：「汝可自說以何等願莊嚴",
    "T11n0310_060:0347a21": "佛剎，令諸菩薩聞已決定成滿此願。」時文殊",
    "T11n0310_060:0347a22": "師利受如來教，即從座起，偏袒右肩右膝著",
    "T11n0310_060:0347a23": "地，合掌白佛言：「世尊！我今承佛神力當為宣",
    "T11n0310_060:0347a24": "說。諸有欲求大菩提者皆應諦聽，若聞此願",
    "T11n0310_060:0347a25": "當如實學令得圓滿。」文殊師利當以右膝著",
    "T11n0310_060:0347a26": "地之時，十方各恒河沙等諸佛剎土六種震",
    "T11n0310_060:0347a27": "動。時文殊師利復白佛言：「我從往昔百千億",
    "T11n0310_060:0347a28": "那由他阿僧祇劫已來，起如是願：『我以無礙",
    "T11n0310_060:0347a29": "天眼所見，十方無量無邊諸佛剎中一切如",
    "T11n0310_060:0347b01": "來，若非是我勸發決定菩提之心教授教誡，",
    "T11n0310_060:0347b02": "令修布施持戒忍辱精進禪定智慧，乃至令",
    "T11n0310_060:0347b03": "得阿耨多羅三藐三菩提，我於菩提終不應",
    "T11n0310_060:0347b04": "證。』而我要當滿此所願，然後乃證無上菩提。」",
    "T11n0310_060:0347b05": "時彼眾中諸菩薩等咸作是念：「文殊師利無",
    "T11n0310_060:0347b06": "礙天眼見幾如來？」是時世尊知諸菩薩心之",
    "T11n0310_060:0347b07": "所念，即告師子勇猛雷音菩薩言：「善男子！譬",
    "T11n0310_060:0347b08": "如以此三千大千世界碎為微塵，於意云何？",
    "T11n0310_060:0347b09": "此諸微塵可以算計知其數不？」答言：「不也。世",
    "T11n0310_060:0347b10": "尊！」佛言：「善男子！文殊師利無礙天眼，見於東",
    "T11n0310_060:0347b11": "方無量諸佛復過是數，南西北方四維上下",
    "T11n0310_060:0347b12": "亦復如是。」時文殊師利白佛言：「世尊！我有是",
    "T11n0310_060:0347b13": "願，以恒河沙等諸佛世界為一佛剎，無量妙",
    "T11n0310_060:0347b14": "寶間錯莊嚴，若不爾者我終不證無上菩提。",
    "T11n0310_060:0347b15": "復次世尊！我復有願，令我剎中有菩提樹，其",
    "T11n0310_060:0347b16": "量正等十大千界，彼樹光明遍此佛剎。復次",
    "T11n0310_060:0347b17": "世尊！我復有願，我坐菩提樹已，證得阿耨多",
    "T11n0310_060:0347b18": "羅三藐三菩提乃至涅槃，於其中間不起此",
    "T11n0310_060:0347b19": "座，但以變化遍於十方無量無數諸佛剎土，",
    "T11n0310_060:0347b20": "為諸眾生而演說法。復次世尊！我復有願，令",
    "T11n0310_060:0347b21": "我剎中無女人名，純菩薩眾，離煩惱垢具淨",
    "T11n0310_060:0347b22": "梵行，初生之時袈裟隨體結加趺坐忽然而",
    "T11n0310_060:0347b23": "現。如是菩薩遍滿其剎，無有聲聞辟支佛名，",
    "T11n0310_060:0347b24": "唯除如來之所變化，往詣十方為諸眾生說",
    "T11n0310_060:0347b25": "三乘法。」爾時師子勇猛雷音菩薩白佛言：「世",
    "T11n0310_060:0347b26": "尊！文殊師利當來成佛名為何等？」佛言：「善男",
    "T11n0310_060:0347b27": "子！此文殊師利成佛之時名為普見。以何義",
    "T11n0310_060:0347b28": "故而名普見？以彼如來於十方無量百千億",
    "T11n0310_060:0347b29": "那由他諸佛剎中普皆令見。若諸眾生見彼",
    "T11n0310_060:0347c01": "佛者，必定當得阿耨多羅三藐三菩提。普見",
    "T11n0310_060:0347c02": "如來雖未成佛，若我現在及滅度後有聞其",
    "T11n0310_060:0347c03": "名，亦皆必定當得阿耨多羅三藐三菩提，唯",
    "T11n0310_060:0347c04": "除已入離生之位及狹劣心者。」文殊師利又",
    "T11n0310_060:0347c05": "白佛言：「世尊！我復有願，如阿彌陀佛剎以法",
    "T11n0310_060:0347c06": "喜為食，而我剎中菩薩初生起食念時，即便",
    "T11n0310_060:0347c07": "百味盈滿於鉢在右手中，尋作是念：『若未供",
    "T11n0310_060:0347c08": "養十方諸佛，及施貧窮苦惱眾生餓鬼等類",
    "T11n0310_060:0347c09": "令其飽足，而我決定不應自食。』作此念時，得",
    "T11n0310_060:0347c10": "五神通乘空無礙，往於十方無量無數諸佛",
    "T11n0310_060:0347c11": "剎中，以食供養諸佛如來及聲聞眾，又於貧",
    "T11n0310_060:0347c12": "苦諸眾生類亦皆周給，復為說法令離渴愛，",
    "T11n0310_060:0347c13": "於一念頃還至本處。復次世尊！我復有願，於",
    "T11n0310_060:0347c14": "我剎中諸菩薩等初生之時，所須衣服於其",
    "T11n0310_060:0347c15": "手中隨意皆出種種衣寶，鮮潔稱體應沙門",
    "T11n0310_060:0347c16": "服。便作是念：『若未供養十方諸佛，不應自用。』",
    "T11n0310_060:0347c17": "於一念中往詣十方無量佛剎，以此衣寶獻",
    "T11n0310_060:0347c18": "諸佛已，還至本處方自受用。復次世尊！我復",
    "T11n0310_060:0347c19": "有願，我佛剎中諸菩薩眾所得財寶及諸資",
    "T11n0310_060:0347c20": "具，要先分施諸佛、聲聞，遍供養已然後受用。",
    "T11n0310_060:0347c21": "又我剎中遠離八難及不善法，既無過咎亦",
    "T11n0310_060:0347c22": "無禁戒，無有苦惱諸不悅意。」時師子勇猛白",
    "T11n0310_060:0347c23": "佛言：「世尊！而彼佛剎名為何等？」佛言：「彼剎",
    "T11n0310_060:0347c24": "名隨願積集清淨圓滿。」師子勇猛言：「世尊！彼",
    "T11n0310_060:0347c25": "佛世界在何方所？」佛言：「在於南方，此娑婆世",
    "T11n0310_060:0347c26": "界亦當在彼佛剎之中。」文殊師利又白佛言：",
    "T11n0310_060:0347c27": "「我復有願，我佛剎中積集無量妙寶所成，復",
    "T11n0310_060:0347c28": "以無量摩尼妙寶間錯莊嚴。其摩尼寶，於十",
    "T11n0310_060:0347c29": "方界所未曾有甚為難得。如是寶名，俱胝歲",
    "T11n0310_060:0348a01": "中說不能盡。隨諸菩薩樂見彼剎金為體者",
    "T11n0310_060:0348a02": "即見為金，樂見銀體即見為銀，然於見金未",
    "T11n0310_060:0348a03": "曾損減。樂見頗梨、琉璃、馬碯、赤真珠等無量",
    "T11n0310_060:0348a04": "諸寶，各隨所見皆不相礙。如是栴檀香體、阿",
    "T11n0310_060:0348a05": "伽羅香乃至赤栴檀等、各隨樂見亦復如是。",
    "T11n0310_060:0348a06": "又彼剎中不以日月摩尼星火等光之所照",
    "T11n0310_060:0348a07": "見，彼諸菩薩皆以自身光明照於千億那由",
    "T11n0310_060:0348a08": "他剎。又彼剎中以花開為晝、花合為夜，隨諸",
    "T11n0310_060:0348a09": "菩薩所樂時節即皆應之，然無寒暑及老病",
    "T11n0310_060:0348a10": "死。若諸菩薩隨其所樂欲證菩提，即往餘剎，",
    "T11n0310_060:0348a11": "於兜率天壽盡降生而證菩提。此佛剎中無",
    "T11n0310_060:0348a12": "有涅槃。百千種樂於虛空中雖不現相而聞",
    "T11n0310_060:0348a13": "其音，此樂不出順貪愛聲，但出諸波羅蜜佛",
    "T11n0310_060:0348a14": "法僧聲，及菩薩藏法門之聲，隨諸菩薩所解",
    "T11n0310_060:0348a15": "妙法皆悉得聞。又諸菩薩若欲見佛，隨所詣",
    "T11n0310_060:0348a16": "處經行坐立，應念即覩普見如來坐菩提樹。",
    "T11n0310_060:0348a17": "若諸菩薩於法有疑，但見彼佛，不待解釋疑",
    "T11n0310_060:0348a18": "網皆斷解了法義。」爾時會中無量百千億那",
    "T11n0310_060:0348a19": "由他諸菩薩眾同聲說言：「若有得聞普見佛",
    "T11n0310_060:0348a20": "名，彼人便得最上善利，何況生於彼佛土者。",
    "T11n0310_060:0348a21": "若有得聞此文殊師利授記法門，及聞文殊",
    "T11n0310_060:0348a22": "師利名者，是則名為面見諸佛。」是時佛告諸",
    "T11n0310_060:0348a23": "菩薩言：「如是如是，如汝所說。善男子！若有受",
    "T11n0310_060:0348a24": "持百千億諸佛名號，若復有稱文殊師利菩",
    "T11n0310_060:0348a25": "薩名者，福多於彼，何況稱於普見佛名。何以",
    "T11n0310_060:0348a26": "故？彼百千億那由他佛利益眾生，不及文殊",
    "T11n0310_060:0348a27": "師利於一劫中所作饒益。」爾時眾中無量百",
    "T11n0310_060:0348a28": "千億那由他天、龍、夜叉、乾闥婆、阿修羅、迦樓",
    "T11n0310_060:0348a29": "羅、緊那羅、摩睺羅伽、人非人等，同聲唱言：「南",
    "T11n0310_060:0348b01": "無文殊師利童真菩薩。南無普見如來、應、正",
    "T11n0310_060:0348b02": "等覺。」說此語已，八萬四千億那由他眾生",
    "T11n0310_060:0348b03": "發阿耨多羅三藐三菩提心，無量眾生善根",
    "T11n0310_060:0348b04": "成熟於三乘中得不退轉。文殊師利又白佛",
    "T11n0310_060:0348b05": "言：「我復有願，如我所見無量無數百千億那",
    "T11n0310_060:0348b06": "由他諸佛世尊，而彼諸佛所有佛剎功德莊",
    "T11n0310_060:0348b07": "嚴，如是一切皆令置我一佛剎中，唯除二乘",
    "T11n0310_060:0348b08": "及五濁等。世尊！若我自說佛剎功德種種莊",
    "T11n0310_060:0348b09": "嚴，過恒沙劫亦不能盡。如我所願，唯佛能知。」",
    "T11n0310_060:0348b10": "佛言：「如是。文殊師利！如來知見於三世中無",
    "T11n0310_060:0348b11": "有限礙。」爾時眾中有諸菩薩作如是念：「文殊",
    "T11n0310_060:0348b12": "師利所得佛剎功德莊嚴，與阿彌陀佛剎，為",
    "T11n0310_060:0348b13": "等不耶？」爾時世尊知彼菩薩心之所念，即告",
    "T11n0310_060:0348b14": "師子勇猛言：「善男子！譬如有人析一毛為百",
    "T11n0310_060:0348b15": "分，以一分毛於大海中取一滴水。此一滴水",
    "T11n0310_060:0348b16": "喻阿彌陀佛剎莊嚴，彼大海水喻普見如來佛",
    "T11n0310_060:0348b17": "剎莊嚴，復過於此。何以故？普見如來佛剎莊",
    "T11n0310_060:0348b18": "嚴不思議故。」爾時師子勇猛白佛言：「世尊！如",
    "T11n0310_060:0348b19": "是等類佛剎莊嚴，於三世佛剎頗更有不？」佛",
    "T11n0310_060:0348b20": "言：「有。善男子！東方去此過百億恒河沙世界，",
    "T11n0310_060:0348b21": "有佛剎名住最上願。彼中有佛，名普光常多",
    "T11n0310_060:0348b22": "功德海王。彼佛壽命無量無邊，常為菩薩而",
    "T11n0310_060:0348b23": "演說法。善男子！彼佛剎土功德莊嚴，與普見",
    "T11n0310_060:0348b24": "佛剎等無有異。善男子！有四菩薩被不思議",
    "T11n0310_060:0348b25": "弘誓之鎧，而於此願決定成滿，亦當得此佛",
    "T11n0310_060:0348b26": "剎莊嚴如普見如來。」時師子勇猛言：「願佛說",
    "T11n0310_060:0348b27": "彼菩薩名號及其住處，復願示彼普光常多",
    "T11n0310_060:0348b28": "功德海王如來佛剎，令此大眾多所利益。何",
    "T11n0310_060:0348b29": "以故？此諸菩薩若見聞已，於此所願當得成",
    "T11n0310_060:0348c01": "滿。」佛言：「善男子！汝等諦聽，當為汝說。善男",
    "T11n0310_060:0348c02": "子！彼一菩薩名光明幢，在於東方無憂德佛",
    "T11n0310_060:0348c03": "剎。次名智上，在於南方智王如來佛剎。次名",
    "T11n0310_060:0348c04": "諸根寂靜，在於西方慧積如來佛剎。次名願",
    "T11n0310_060:0348c05": "慧，在於北方那羅延如來佛剎。」爾時世尊以",
    "T11n0310_060:0348c06": "神通力現普光常多功德海王如來佛剎，令",
    "T11n0310_060:0348c07": "此大會見彼如來及菩薩眾，并其佛剎功德",
    "T11n0310_060:0348c08": "莊嚴，昔所未見亦未曾聞，而彼一切皆不思",
    "T11n0310_060:0348c09": "議。無量百千億那由他寶間錯莊嚴，於一劫",
    "T11n0310_060:0348c10": "中說彼功德亦不能盡，眾皆明見如觀掌中",
    "T11n0310_060:0348c11": "菴摩勒果。彼菩薩身長四萬二千由旬，佛身",
    "T11n0310_060:0348c12": "長八萬四千由旬，光明洞照如閻浮檀金山，",
    "T11n0310_060:0348c13": "成就廣大功德莊嚴。坐大菩提樹下，諸菩薩",
    "T11n0310_060:0348c14": "眾恭敬圍遶，現百千億諸變化事，往詣十方",
    "T11n0310_060:0348c15": "諸世界中，為諸眾生而演說法。是時佛告諸",
    "T11n0310_060:0348c16": "菩薩言：「善男子！汝等見彼如來佛剎莊嚴菩",
    "T11n0310_060:0348c17": "薩眾耶？」時諸大眾同聲白言：「唯然已見。我等",
    "T11n0310_060:0348c18": "當學此菩薩行，如文殊師利之所修行，我等",
    "T11n0310_060:0348c19": "亦當成就如此莊嚴佛剎。」爾時世尊熙怡微",
    "T11n0310_060:0348c20": "笑，從其面門放種種色光，照於無量無邊世",
    "T11n0310_060:0348c21": "界。照已還來，遶佛三匝從其頂入。爾時彌勒",
    "T11n0310_060:0348c22": "菩薩白佛言：「世尊！以何因緣現此微笑？」佛告",
    "T11n0310_060:0348c23": "彌勒：「此大眾中八萬四千菩薩，見彼佛剎莊",
    "T11n0310_060:0348c24": "嚴之事，雖皆發心當欲成就如是佛剎。然於",
    "T11n0310_060:0348c25": "其中有十六善大丈夫，具勝志樂而發大心，",
    "T11n0310_060:0348c26": "彼能成滿如文殊師利所起大願，餘諸菩薩",
    "T11n0310_060:0348c27": "亦速當得阿耨多羅三藐三菩提，所得佛剎功",
    "T11n0310_060:0348c28": "德莊嚴如阿彌陀佛剎。彌勒當知，諸菩薩等",
    "T11n0310_060:0348c29": "志樂既勝所成亦大。志樂勝者，言我成就如",
    "T11n0310_060:0349a01": "文殊師利莊嚴佛土。其餘劣者，雖以信心亦",
    "T11n0310_060:0349a02": "作是語，以此語業猶能棄捨六十億百千那",
    "T11n0310_060:0349a03": "由他劫生死流轉，亦得圓滿五波羅蜜。」爾時",
    "T11n0310_060:0349a04": "彌勒菩薩見於四方光明幢等四大菩薩，各",
    "T11n0310_060:0349a05": "坐琉璃光明樓閣，有百千億諸天圍遶雨花",
    "T11n0310_060:0349a06": "奏樂，現大神變震動大地而來於此。時彌勒",
    "T11n0310_060:0349a07": "菩薩即白世尊：「請問其事。」佛言：「善男子！此四",
    "T11n0310_060:0349a08": "菩薩為見我故，四方如來各令至此。」時彼菩",
    "T11n0310_060:0349a09": "薩既到佛所，頂禮佛足，右遶三匝，退坐一面，",
    "T11n0310_060:0349a10": "彼四菩薩光明遍照此之大會。爾時世尊告",
    "T11n0310_060:0349a11": "諸菩薩言：「善男子！此四善大丈夫志願所趣",
    "T11n0310_060:0349a12": "皆不思議，應當尊重請其法要。而彼所願，於",
    "T11n0310_060:0349a13": "諸菩薩最為殊勝。若有善男子善女人得見",
    "T11n0310_060:0349a14": "之者，必定當得阿耨多羅三藐三菩提，棄捨",
    "T11n0310_060:0349a15": "二十億劫生死流轉，具足圓滿五波羅蜜。若",
    "T11n0310_060:0349a16": "有女人聞此菩薩名者，速得捨離女人之身。」",
    "T11n0310_060:0349a17": "於是世尊即攝神力，而彼佛剎忽然不現。文",
    "T11n0310_060:0349a18": "殊師利白佛言：「世尊！一切諸法皆悉如幻。何",
    "T11n0310_060:0349a19": "以故？譬如幻師幻為隱現，諸法生滅亦復如",
    "T11n0310_060:0349a20": "是。而此生滅即無生滅，以無生滅是則平等。",
    "T11n0310_060:0349a21": "菩薩修此平等，便能證得無上菩提。」智上菩",
    "T11n0310_060:0349a22": "薩白文殊師利言：「於此菩提云何證得？」文殊",
    "T11n0310_060:0349a23": "師利言：「此菩提者非是可得，亦非可壞、非可",
    "T11n0310_060:0349a24": "住著。」智上白言：「而此菩提非以住得、非不",
    "T11n0310_060:0349a25": "住得。何以故？以彼法性本來無生，非曾有、非",
    "T11n0310_060:0349a26": "當有、亦非可壞，是故無得。」文殊師利謂智上",
    "T11n0310_060:0349a27": "等諸菩薩曰：「云何名為說一相法門？」",
    "T11n0310_060:0349a28": "彌勒菩薩曰：「若有不見蘊界處，亦非不見，無",
    "T11n0310_060:0349a29": "所分別，亦不見集散，是名說一相法門。」",
    "T11n0310_060:0349b01": "師子勇猛雷音菩薩曰：「若不作種種分別，此",
    "T11n0310_060:0349b02": "是凡夫法、此是二乘法，此則不違法性，入於",
    "T11n0310_060:0349b03": "一相所謂無相，是名說一相法門。」",
    "T11n0310_060:0349b04": "樂見菩薩曰：「若有修真如行，而亦不作真如",
    "T11n0310_060:0349b05": "之想，於此甚深無所分別，是名說一相法門。」",
    "T11n0310_060:0349b06": "無礙辯菩薩曰：「若能究竟盡於諸法，亦以此",
    "T11n0310_060:0349b07": "法為他演說，是名說一相法門。」善思菩薩曰：",
    "T11n0310_060:0349b08": "「若以思議入不思議，此不思議亦不可得，是",
    "T11n0310_060:0349b09": "名說一相法門。」妙離塵菩薩曰：「若有不染一",
    "T11n0310_060:0349b10": "切相，亦非染非不染，無違無順亦無迷惑，",
    "T11n0310_060:0349b11": "非一非二亦非種種，不取不捨，是名說一相",
    "T11n0310_060:0349b12": "法門。」",
    "T11n0310_060:0349b13": "娑竭羅菩薩曰：「若有能入如海難入甚深之",
    "T11n0310_060:0349b14": "法，而於此法亦不分別，雖為他說而無說想，",
    "T11n0310_060:0349b15": "是名說一相法門。」",
    "T11n0310_060:0349b16": "月上菩薩曰：「若於一切眾生心行平等，猶如",
    "T11n0310_060:0349b17": "滿月，無眾生想，是名說一相法門。」",
    "T11n0310_060:0349b18": "離憂闇菩薩曰：「云何拔眾生憂箭？謂我我所",
    "T11n0310_060:0349b19": "是彼憂根。若能住我我所平等，是名說一相",
    "T11n0310_060:0349b20": "法門。」",
    "T11n0310_060:0349b21": "無所緣菩薩曰：「若不攀緣欲界色界無色界、",
    "T11n0310_060:0349b22": "聲聞法緣覺法及諸佛法，是名說一相法門。」",
    "T11n0310_060:0349b23": "普見菩薩曰：「若說法時應說平等法，謂空法",
    "T11n0310_060:0349b24": "平等，亦無空想及平等想，是名說一相法門。」",
    "T11n0310_060:0349b25": "淨三輪菩薩曰：「若說法時應淨三輪，謂所為",
    "T11n0310_060:0349b26": "眾生我不可得，亦不分別自為法師，於所說",
    "T11n0310_060:0349b27": "法而無住著，如是說法是名說一相法門。」",
    "T11n0310_060:0349b28": "成就行菩薩曰：「若有能說於一切法修平等",
    "T11n0310_060:0349b29": "行，所知如實非文字說，以一切法離言說故，",
    "T11n0310_060:0349c01": "是名說一相法門。」",
    "T11n0310_060:0349c02": "深行菩薩曰：「若有能說了達一切甚深之法，",
    "T11n0310_060:0349c03": "亦不見彼能說所說及與所為，是名說一相",
    "T11n0310_060:0349c04": "法門。」",
    "T11n0310_060:0349c05": "如是無量諸菩薩等，各以辯才演說一相法",
    "T11n0310_060:0349c06": "門。說此法門時，三十七億菩薩得無生法忍，",
    "T11n0310_060:0349c07": "八萬四千那由他百千眾生發阿耨多羅三",
    "T11n0310_060:0349c08": "藐三菩提心，七千比丘不受諸法盡諸有漏",
    "T11n0310_060:0349c09": "心得解脫，九十六那由他諸天及人於諸法",
    "T11n0310_060:0349c10": "中得法眼淨。",
    "T11n0310_060:0349c11": "爾時師子勇猛雷音菩薩白佛言：「世尊！此文",
    "T11n0310_060:0349c12": "殊師利久如當得阿耨多羅三藐三菩提？彼",
    "T11n0310_060:0349c13": "佛壽命及菩薩眾其數幾何？」佛言：「善男子！汝",
    "T11n0310_060:0349c14": "當自問文殊師利。」時師子勇猛白文殊師利",
    "T11n0310_060:0349c15": "言：「仁者久如當得菩提？」文殊師利言：「善男",
    "T11n0310_060:0349c16": "子！若虛空界為色身時，我乃當得無上菩提。",
    "T11n0310_060:0349c17": "若幻人得菩提，我乃當得。若漏盡阿羅漢即",
    "T11n0310_060:0349c18": "是菩提，我乃當得。若夢響光影及以化人得",
    "T11n0310_060:0349c19": "菩提時，我乃當得。若月照為晝、日照為夜，我",
    "T11n0310_060:0349c20": "乃當得阿耨多羅三藐三菩提。善男子！汝之",
    "T11n0310_060:0349c21": "所問應當問彼求菩提者。」師子勇猛言：「仁者",
    "T11n0310_060:0349c22": "豈不求菩提耶？」答言：「不也。何以故？文殊師利",
    "T11n0310_060:0349c23": "即是菩提，菩提即是文殊師利。所以者何？文",
    "T11n0310_060:0349c24": "殊師利但有名，菩提亦但有名，此名亦離、無",
    "T11n0310_060:0349c25": "作故空，而彼空性即是菩提。」爾時佛告師子",
    "T11n0310_060:0349c26": "勇猛言：「汝頗見聞阿彌陀如來聲聞菩薩諸",
    "T11n0310_060:0349c27": "眾會耶？」「唯然聞見。」佛言：「其數幾何？」答言：「非",
    "T11n0310_060:0349c28": "算數思議之所能及。」佛言：「善男子！如摩竭國",
    "T11n0310_060:0349c29": "量一斛油麻，舉取一粒喻阿彌陀佛國聲聞",
    "T11n0310_060:0350a01": "菩薩，餘不舉者喻文殊師利得菩提時菩薩",
    "T11n0310_060:0350a02": "眾會，復過是數。善男子！如以三千大千世界",
    "T11n0310_060:0350a03": "微塵數劫比普見如來壽量劫數，百分千分",
    "T11n0310_060:0350a04": "百千億分乃至算數譬喻所不能及。應知彼普",
    "T11n0310_060:0350a05": "見如來壽命，無有算數亦無限量。如有一人",
    "T11n0310_060:0350a06": "以三千大千世界碎為微塵，第二第三人亦",
    "T11n0310_060:0350a07": "碎大千世界以為微塵。復有一人取彼微塵，",
    "T11n0310_060:0350a08": "從此東行過爾所微塵數世界乃下一塵，又",
    "T11n0310_060:0350a09": "過爾所微塵數世界復下一塵，如是次第盡",
    "T11n0310_060:0350a10": "諸微塵。復有第二人亦持爾所微塵，從此南",
    "T11n0310_060:0350a11": "行如前下塵，次第展轉乃至塵盡。西方北方",
    "T11n0310_060:0350a12": "四維上下各有一人，所下塵數亦復如是。善",
    "T11n0310_060:0350a13": "男子！是諸世界可知數不？」答言：「不也。」佛言：「善",
    "T11n0310_060:0350a14": "男子！如是諸人於彼十方所經世界，若著微",
    "T11n0310_060:0350a15": "塵及不著者，盡末為塵。於意云何？是諸微塵",
    "T11n0310_060:0350a16": "可以算計知其數不？」答言：「不也。世尊！若有計",
    "T11n0310_060:0350a17": "量，心則迷亂不能了知。」佛言：「善男子！諸佛如",
    "T11n0310_060:0350a18": "來悉能了知彼微塵數，設過於此如來亦知。」",
    "T11n0310_060:0350a19": "時彌勒菩薩白佛言：「世尊！諸菩薩等為求如",
    "T11n0310_060:0350a20": "是大智慧故，於大地獄無量億劫受諸極苦，",
    "T11n0310_060:0350a21": "終不應捨如是大智。」佛言：「彌勒！如是如是，如",
    "T11n0310_060:0350a22": "汝所說。何有於此大智慧中不生欲樂？唯除",
    "T11n0310_060:0350a23": "下劣及懈怠者。」說此智時，一萬眾生發菩提",
    "T11n0310_060:0350a24": "心。是時佛告師子勇猛言：「善男子！於意云",
    "T11n0310_060:0350a25": "何？如彼十人經十方界盡為微塵，文殊師利",
    "T11n0310_060:0350a26": "當於爾所微塵數劫行菩薩道。何以故？文殊",
    "T11n0310_060:0350a27": "師利大願不可思議，趣向亦不可思議，得菩",
    "T11n0310_060:0350a28": "提已壽量亦不可思議，菩薩眾會亦不可思議。」",
    "T11n0310_060:0350a29": "爾時師子勇猛白佛言：「世尊！文殊師利發趣",
    "T11n0310_060:0350b01": "甚大，所修之行亦復廣大，乃於爾所微塵數",
    "T11n0310_060:0350b02": "劫不生疲倦。」文殊師利言：「如是如是。善男子！",
    "T11n0310_060:0350b03": "如汝所說。於意云何？虛空界有如是念，度於",
    "T11n0310_060:0350b04": "晝夜時節歲月劫數等耶？」答言：「不也。」文殊師",
    "T11n0310_060:0350b05": "利言：「如是善男子！若有覺一切法等於虛空，",
    "T11n0310_060:0350b06": "彼微細智無有分別，亦無是念度於晝夜時",
    "T11n0310_060:0350b07": "節歲月諸劫數等。何以故？彼於諸法無想念",
    "T11n0310_060:0350b08": "故。善男子！如虛空界無有疲倦及熱惱想。何",
    "T11n0310_060:0350b09": "以故？設過恒河沙劫，而虛空界亦無生起亦",
    "T11n0310_060:0350b10": "無燒滅非可破壞。何以故？以虛空界無所有",
    "T11n0310_060:0350b11": "故。如是善男子！若菩薩了一切法無所有已，",
    "T11n0310_060:0350b12": "亦無熱惱及疲倦等。善男子！彼虛空名亦無",
    "T11n0310_060:0350b13": "燒滅熱惱疲倦，亦不動搖、不生不老、不來不",
    "T11n0310_060:0350b14": "去。文殊師利名號亦爾，無有熱惱及疲倦等。",
    "T11n0310_060:0350b15": "何以故，名字性離故。」說此法時，四大天王、釋",
    "T11n0310_060:0350b16": "提桓因、梵天王等，及餘大威德諸天子等，同",
    "T11n0310_060:0350b17": "聲唱言：「是諸眾生聞此法門獲大善利，何況",
    "T11n0310_060:0350b18": "受持讀誦，當知彼等所成善根極為廣大。世",
    "T11n0310_060:0350b19": "尊！我等於此法門受持讀誦廣宣流布，為欲",
    "T11n0310_060:0350b20": "護持此深法故。」爾時師子勇猛白佛言：「世尊！",
    "T11n0310_060:0350b21": "若有得聞如此法門，受持讀誦思惟，及發如",
    "T11n0310_060:0350b22": "此功德莊嚴佛剎之心，得幾所福？」佛言：「善男",
    "T11n0310_060:0350b23": "子！如來以無礙佛眼所見諸佛及彼剎土，若",
    "T11n0310_060:0350b24": "有菩薩以妙七寶滿彼諸剎，奉施供養一一",
    "T11n0310_060:0350b25": "如來，各盡未來際，令此菩薩安住淨戒，於一",
    "T11n0310_060:0350b26": "切眾生得平等心。若有菩薩，於此莊嚴功德",
    "T11n0310_060:0350b27": "佛剎法門受持讀誦復能發心，隨文殊師利",
    "T11n0310_060:0350b28": "所學行於七步。此二功德，比前七寶布施功",
    "T11n0310_060:0350b29": "德，百分不及一，乃至算數譬喻所不能及。」爾",
    "T11n0310_060:0350c01": "時彌勒菩薩白佛言：「世尊！當何名此法門？我",
    "T11n0310_060:0350c02": "等云何奉持？」佛言：「此法門名為『諸佛遊戲』，亦",
    "T11n0310_060:0350c03": "名『諸願究竟』，亦名『文殊師利功德莊嚴佛土』，",
    "T11n0310_060:0350c04": "亦名『令發菩提心菩薩歡喜』，亦名『文殊師利",
    "T11n0310_060:0350c05": "授記』，如是受持。」爾時十方諸來菩薩為欲供",
    "T11n0310_060:0350c06": "養此法門故，而雨眾花讚言：「希有世尊！希有",
    "T11n0310_060:0350c07": "世尊！我等乃得聞是不思議文殊師利師子",
    "T11n0310_060:0350c08": "吼莊嚴法門。」時諸菩薩說是語已各還本土。",
    "T11n0310_060:0350c09": "說此法時，恒河沙等菩薩得不退轉，無量眾",
    "T11n0310_060:0350c10": "生善根成熟。爾時文殊師利即入菩薩出生",
    "T11n0310_060:0350c11": "光明普照如幻三昧。入三昧已，令此眾會普",
    "T11n0310_060:0350c12": "見十方無量無邊諸佛剎中一切如來，一一",
    "T11n0310_060:0350c13": "佛前皆有文殊師利說自佛剎功德莊嚴。眾",
    "T11n0310_060:0350c14": "會見已，於文殊師利殊勝大願生希有心。佛",
    "T11n0310_060:0350c15": "說是經已，彼一切菩薩，及諸比丘、比丘尼、優",
    "T11n0310_060:0350c16": "婆塞、優婆夷，天、龍、夜叉、乾闥婆、阿修羅、迦樓",
    "T11n0310_060:0350c17": "羅、緊那羅、摩睺羅伽、人非人等，聞佛所說，皆",
    "T11n0310_060:0350c18": "大歡喜，信受奉行。",
    "T11n0310_060:0350c19": "大寶積經卷第六十"
}