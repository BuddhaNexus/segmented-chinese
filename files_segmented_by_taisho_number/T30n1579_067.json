{
    "T30n1579_067:0668b22": "瑜伽師地論卷第六十七",
    "T30n1579_067:0668b24": "彌勒菩薩說",
    "T30n1579_067:0668b25": "三藏法師玄奘奉　詔譯",
    "T30n1579_067:0668b26": "攝決擇分中修所成慧地",
    "T30n1579_067:0668b27": "如是已說思所成慧地決擇。修所成慧地決",
    "T30n1579_067:0668b28": "擇我今當說。當知略有十六種修。謂聲聞",
    "T30n1579_067:0668b29": "乘相應作意修。大乘相應作意修。影像修。事",
    "T30n1579_067:0668c01": "邊際修。所作成辦修。得修。習修。除去修。對",
    "T30n1579_067:0668c02": "治修。少分修。遍行修。動轉修。有加行修。已",
    "T30n1579_067:0668c03": "成辦修。非修所成法修。修所成法修。",
    "T30n1579_067:0668c04": "云何聲聞乘相應作意修。謂如有一是聲聞",
    "T30n1579_067:0668c05": "住聲聞法性。或未證入正性離生。或已證",
    "T30n1579_067:0668c06": "入正性離生。不觀他利益事。唯觀自利益",
    "T30n1579_067:0668c07": "事。由安立諦作意門。內觀真如。緣有量有",
    "T30n1579_067:0668c08": "分別法為境。為盡貪愛。由厭離欲解脫",
    "T30n1579_067:0668c09": "行相修習作意。是名聲聞乘相應作意修。",
    "T30n1579_067:0668c10": "云何大乘相應作意修。謂如有一是菩薩住",
    "T30n1579_067:0668c11": "菩薩法性。或未證入正性離生。或已證入",
    "T30n1579_067:0668c12": "正性離生。觀自觀他諸利益事。由安立非",
    "T30n1579_067:0668c13": "安立諦作意門。內觀真如。緣無量無分別",
    "T30n1579_067:0668c14": "法為境。大悲增上力故。為盡自他所有貪",
    "T30n1579_067:0668c15": "愛。由攝受有情諸利益事方便行相。及由",
    "T30n1579_067:0668c16": "趣向無上足跡因緣。行相修習作意。是名",
    "T30n1579_067:0668c17": "大乘相應作意修。",
    "T30n1579_067:0668c18": "云何影像修。謂或於有分別毘鉢舍那品三",
    "T30n1579_067:0668c19": "摩地所行影像。所知事同分作意思惟故。或",
    "T30n1579_067:0668c20": "於無分別奢摩他品三摩地所行影像。所知",
    "T30n1579_067:0668c21": "事同分作意思惟故。諸所有修名影像修。",
    "T30n1579_067:0668c22": "云何事邊際修。謂於過去未來現在內外麁",
    "T30n1579_067:0668c23": "細下劣勝妙近遠等法作意思惟。或於真如",
    "T30n1579_067:0668c24": "作意思惟。如是或盡所有性故。或如所有",
    "T30n1579_067:0668c25": "性故。諸所有修名事邊際修。",
    "T30n1579_067:0668c26": "云何所作成辦修。謂已證入根本靜慮或諸",
    "T30n1579_067:0668c27": "等至。或世間定或出世定。諸所有修名所作",
    "T30n1579_067:0668c28": "成辦修。",
    "T30n1579_067:0668c29": "云何得修。謂如有一依初靜慮。或修無常",
    "T30n1579_067:0669a01": "想。乃至或修死想。彼所有餘不現前想。或",
    "T30n1579_067:0669a02": "自地攝。或下地攝。及彼所引諸餘功德。或是",
    "T30n1579_067:0669a03": "世間或出世間。皆能修彼令其增盛清淨",
    "T30n1579_067:0669a04": "當生於彼獲得自在成就。是名得修。",
    "T30n1579_067:0669a05": "云何習修。謂如有一即於彼彼無常等諸善",
    "T30n1579_067:0669a06": "想作意思惟。或於善法由習修故皆現修",
    "T30n1579_067:0669a07": "習。是名習修。",
    "T30n1579_067:0669a08": "云何除去修。謂如有一由三摩地所行影像",
    "T30n1579_067:0669a09": "諸相作意故。如楔出楔方便除遣。棄於自",
    "T30n1579_067:0669a10": "性諸相。又如有一用彼細楔遣於麁楔。如",
    "T30n1579_067:0669a11": "是行者。以輕安身除麁重身。餘如前說。是",
    "T30n1579_067:0669a12": "名除去修。云何對治修。謂於厭患對治。或",
    "T30n1579_067:0669a13": "斷對治或持對治。或遠分對治。作意思惟諸",
    "T30n1579_067:0669a14": "所有修。名對治修。此中厭患對治者。謂一切",
    "T30n1579_067:0669a15": "世間善道。除諸無量及餘行者遊戲神通所",
    "T30n1579_067:0669a16": "引作意。斷對治者。謂緣真如為境作意。持",
    "T30n1579_067:0669a17": "對治者。謂此後得世出世道若解脫道。遠分",
    "T30n1579_067:0669a18": "對治者。謂煩惱斷已於對治道更多修習。或",
    "T30n1579_067:0669a19": "多修習上地之道。復有差別。謂聞思修道",
    "T30n1579_067:0669a20": "名厭患對治。出世間道名斷對治。此果轉依",
    "T30n1579_067:0669a21": "名持對治。世間修道名遠分對治。",
    "T30n1579_067:0669a22": "云何少分修。謂於無常想等。隨一善法。作",
    "T30n1579_067:0669a23": "意思惟諸所有修。名少分修。",
    "T30n1579_067:0669a24": "云何遍行修。謂於諸法一味真如。作意思惟",
    "T30n1579_067:0669a25": "諸所有修。名遍行修。",
    "T30n1579_067:0669a26": "云何動轉修。謂於無相修方便修時。時時有",
    "T30n1579_067:0669a27": "相間隔而修。名動轉修。",
    "T30n1579_067:0669a28": "云何有加行修。謂即於彼方便修時。由有",
    "T30n1579_067:0669a29": "加行相間隔而修。名有加行修。云何成辦修。",
    "T30n1579_067:0669b01": "謂或聲聞乘。或獨覺乘。或復大乘。已得一切",
    "T30n1579_067:0669b02": "所有轉依。及得一切諸法自在。此所有修名",
    "T30n1579_067:0669b03": "成辦修。云何非修所成法修。謂不定地諸施",
    "T30n1579_067:0669b04": "戒等所有善法修。名非修所成法修。云何修",
    "T30n1579_067:0669b05": "所成法修。謂定地諸善法修。名修所成法修。",
    "T30n1579_067:0669b06": "於此地中餘決擇文更不復現。",
    "T30n1579_067:0669b07": "攝決擇分中聲聞地之一",
    "T30n1579_067:0669b08": "如是已說修所成慧地決擇。聲聞地決擇我",
    "T30n1579_067:0669b09": "今當說。如本地分說。住無種性補特伽",
    "T30n1579_067:0669b10": "羅。是名畢竟無般涅槃法。此中或有心生",
    "T30n1579_067:0669b11": "疑惑。",
    "T30n1579_067:0669b12": "云何而有畢竟無般涅槃法耶。應誨彼言。",
    "T30n1579_067:0669b13": "汝何所欲。諸有情類種種界性。無量界性。下",
    "T30n1579_067:0669b14": "劣界性。勝妙界性。為有耶為無耶。若言有",
    "T30n1579_067:0669b15": "者。無有畢竟無般涅槃法補特伽羅。不應",
    "T30n1579_067:0669b16": "道理。若言無者。經言諸有情類有種種界",
    "T30n1579_067:0669b17": "性乃至勝妙界性。不應道理。如是誨已。復",
    "T30n1579_067:0669b18": "有難言如有情類雖有種種界性乃至勝妙",
    "T30n1579_067:0669b19": "界性。而無有無根有情。如是無般涅槃法",
    "T30n1579_067:0669b20": "何故不爾。或應許有無根有情。應詰彼",
    "T30n1579_067:0669b21": "言。汝何所欲。諸無根者為是有情為非有",
    "T30n1579_067:0669b22": "情。若是有情。外無根物應是有情。然不應",
    "T30n1579_067:0669b23": "道理。若非有情。而言何不許有無根有情",
    "T30n1579_067:0669b24": "者。不應道理。如是詰已。復有難言如作",
    "T30n1579_067:0669b25": "剎帝利已或時復作婆羅門。吠舍。戍陀羅。",
    "T30n1579_067:0669b26": "如是乃至作戍陀羅已或時乃至作剎帝利。",
    "T30n1579_067:0669b27": "又作那落迦已或時乃至作天。乃至作天",
    "T30n1579_067:0669b28": "已或時乃至復作那落迦。如是何故不作無",
    "T30n1579_067:0669b29": "般涅槃法已或時復作有般涅槃法耶。應",
    "T30n1579_067:0669c01": "詰彼言。汝何所欲。諸剎帝利乃至戍陀羅。",
    "T30n1579_067:0669c02": "及那落迦乃至諸天。為有一切界耶。為獨",
    "T30n1579_067:0669c03": "有一界耶。若有一切界者。喻不相似不",
    "T30n1579_067:0669c04": "應道理。若獨有一界者。先是剎帝利。或於",
    "T30n1579_067:0669c05": "一時乃至作戍陀羅。先是那落迦。或於一",
    "T30n1579_067:0669c06": "時乃至為天。不應道理。如是詰已。復有",
    "T30n1579_067:0669c07": "難言如剎帝利等具一切界。如是無般涅",
    "T30n1579_067:0669c08": "槃法何故不有般涅槃法界耶。應詰彼言。",
    "T30n1579_067:0669c09": "汝何所欲。諸無般涅槃法界。諸有般涅槃法",
    "T30n1579_067:0669c10": "界。此二界為互相違耶。為不相違耶。若互",
    "T30n1579_067:0669c11": "相違而言無般涅槃法何故不有般涅槃法",
    "T30n1579_067:0669c12": "界者。不應道理。若不相違即此補特伽羅",
    "T30n1579_067:0669c13": "是無般涅槃法亦是有般涅槃法者。不應",
    "T30n1579_067:0669c14": "道理。如是詰已。復有難言如現見有一地",
    "T30n1579_067:0669c15": "方所於一時間無金種性。或於一時有金",
    "T30n1579_067:0669c16": "種性。於一時間無有末尼真珠瑠璃等種",
    "T30n1579_067:0669c17": "性。或於一時有彼種性。於一時間無鹽種",
    "T30n1579_067:0669c18": "性。或於一時有彼種性。於一時間無種種",
    "T30n1579_067:0669c19": "相界種性。或於一時有彼種性。如是先是",
    "T30n1579_067:0669c20": "無般涅槃法種性。何故不於一時成有般",
    "T30n1579_067:0669c21": "涅槃法種性耶。應詰彼言。汝何所欲。如彼",
    "T30n1579_067:0669c22": "地方所先無此種性。後有此種性。或先有",
    "T30n1579_067:0669c23": "此種性。後無此種性。如是先有聲聞定種",
    "T30n1579_067:0669c24": "性。後無是種性。乃至先有大乘定種性。後",
    "T30n1579_067:0669c25": "無是種性。或先無定種性。後有定種性耶。",
    "T30n1579_067:0669c26": "若言爾者。順解脫分善根應空無果。又若",
    "T30n1579_067:0669c27": "爾者。立定種性不應道理。若不爾者。汝言",
    "T30n1579_067:0669c28": "無般涅槃法者。先住無種性已後住有種",
    "T30n1579_067:0669c29": "性。如有地方所。有般涅槃法者。先住有種",
    "T30n1579_067:0670a01": "性已後住無種性。如地方所者。不應道",
    "T30n1579_067:0670a02": "理。又應責彼。汝何所欲。無般涅槃法下劣",
    "T30n1579_067:0670a03": "界者。安住如是下劣界中。為即於此生轉",
    "T30n1579_067:0670a04": "成般涅槃法。為於後生耶。若言即於此生",
    "T30n1579_067:0670a05": "者。汝意云何。彼遇佛法僧已。於現法中為",
    "T30n1579_067:0670a06": "能起順解脫分善根耶。為不能耶。若言能",
    "T30n1579_067:0670a07": "者。彼遇佛法僧已。於現法中能起順解脫",
    "T30n1579_067:0670a08": "分善根。而言無般涅槃法者。不應道理。若",
    "T30n1579_067:0670a09": "言不能者。彼遇佛法僧已。於現法中不",
    "T30n1579_067:0670a10": "能起順解脫分善根。而言轉成般涅槃法",
    "T30n1579_067:0670a11": "者。不應道理。若言後生方成般涅槃法者。",
    "T30n1579_067:0670a12": "汝意云何。彼為先積集善根故於後生中",
    "T30n1579_067:0670a13": "遇佛法僧。能起順解脫分善根耶。為先不",
    "T30n1579_067:0670a14": "積集善根耶。若言先積集善根者。彼即",
    "T30n1579_067:0670a15": "於此生中遇佛法僧。能起善根。而言於後",
    "T30n1579_067:0670a16": "生中方成般涅槃法者。不應道理。又如彼",
    "T30n1579_067:0670a17": "因應空無果。若言先不積集善根者。是",
    "T30n1579_067:0670a18": "則前後相似。俱未積集善根。而言於後生",
    "T30n1579_067:0670a19": "中方成般涅槃法非即此生中者。不應道",
    "T30n1579_067:0670a20": "理。",
    "T30n1579_067:0670a21": "復次略有十種聲聞。何等為十。謂清淨界聲",
    "T30n1579_067:0670a22": "聞。已遇緣聲聞。雜染界生聲聞。清淨界生聲",
    "T30n1579_067:0670a23": "聞。未法時生聲聞。賢善時生聲聞。未得眼",
    "T30n1579_067:0670a24": "聲聞。已得眼聲聞。清淨眼聲聞。極清淨眼聲",
    "T30n1579_067:0670a25": "聞。若有安住聲聞種性。是初聲聞。已入法",
    "T30n1579_067:0670a26": "者。是名第二。若有聲聞所生世界。其中多",
    "T30n1579_067:0670a27": "有眾苦可得。容有五濁。所謂壽濁乃至有",
    "T30n1579_067:0670a28": "情濁。是名雜染界生聲聞。與此相違當知",
    "T30n1579_067:0670a29": "即是清淨界生聲聞。末法時生諸聲聞相云",
    "T30n1579_067:0670b01": "何可知。謂諸聲聞於當來世法末時生。多",
    "T30n1579_067:0670b02": "分愛重利養恭敬。違背妙法。諸貪恚癡及不",
    "T30n1579_067:0670b03": "正法並皆增盛。為慳嫉等諸隨煩惱纏擾其",
    "T30n1579_067:0670b04": "心。處慳。家慳。利慳。敬慳。譽慳。法慳。無不",
    "T30n1579_067:0670b05": "具足。諂誑矯詐恒現在前。廣說乃至為活命",
    "T30n1579_067:0670b06": "故而求出家非為涅槃。多諸掉動。高舉輕",
    "T30n1579_067:0670b07": "躁。強口傲誕懈怠失念。心不靜定多諸迷",
    "T30n1579_067:0670b08": "亂。根性闇劣多諸煩惱。煩惱現行無有間",
    "T30n1579_067:0670b09": "斷。憂苦雖多不生厭患。樂多眾會。棄阿練",
    "T30n1579_067:0670b10": "若邊際臥具。來入眾中習近村側。所有臥",
    "T30n1579_067:0670b11": "具便生喜樂。如是乃至喜樂談謔。喜樂諠",
    "T30n1579_067:0670b12": "眾。喜樂猥雜。自舉縱逸。不能善修身戒心",
    "T30n1579_067:0670b13": "慧。於佛世尊所說甚深與空相應隨順緣",
    "T30n1579_067:0670b14": "性緣起緣生所有經典。並皆棄捨。於世聰慧",
    "T30n1579_067:0670b15": "所造諷誦。綺飾言辭絢藻文章。隨順世典",
    "T30n1579_067:0670b16": "恭敬受持深生歡喜。於似正法非正法中",
    "T30n1579_067:0670b17": "妄生法想。於正法中起非法想。又即於彼",
    "T30n1579_067:0670b18": "愛樂顯現宣說開示。誹謗正法及毘奈耶。",
    "T30n1579_067:0670b19": "於說正法及毘奈耶補特伽羅生怨家想。",
    "T30n1579_067:0670b20": "多犯尸羅習諸惡法。內實腐敗外現賢善。",
    "T30n1579_067:0670b21": "廣說乃至實非梵行自稱梵行。無餘有餘二",
    "T30n1579_067:0670b22": "篇重罪尚起故思現行毀犯。何況中輕。既",
    "T30n1579_067:0670b23": "毀犯已多不如法發露對治。或為他知而行",
    "T30n1579_067:0670b24": "發露。非實意樂。故欲結好諸親友家及施",
    "T30n1579_067:0670b25": "食家。於諸在家所為所作能引無義多事業",
    "T30n1579_067:0670b26": "中。好善營造。於諸在家白衣者所。多起親",
    "T30n1579_067:0670b27": "愛尊重恭敬愍念之心。非於同法修梵行",
    "T30n1579_067:0670b28": "所多喜安住詐現相等起邪命法。展轉互",
    "T30n1579_067:0670b29": "起謀略之心。好為種種鬪訟違諍。多樂蓄",
    "T30n1579_067:0670c01": "積家產資具。假存法式以之為勝。凡所度",
    "T30n1579_067:0670c02": "人出家受戒。一切皆以有染污心為充供",
    "T30n1579_067:0670c03": "事。然作是言。我今但為憐愍因緣。度其出",
    "T30n1579_067:0670c04": "家受具足戒。所畜共住近住弟子。恒常供",
    "T30n1579_067:0670c05": "侍隨心轉者。彼雖慢緩而深愛念悅意攝受。",
    "T30n1579_067:0670c06": "餘不爾者。雖不慢緩。亦不愛念悅意攝",
    "T30n1579_067:0670c07": "受。若見苾芻多諸親屬廣招利養衣服等",
    "T30n1579_067:0670c08": "物。則便尊重恭敬供養。若見苾芻闕乏親",
    "T30n1579_067:0670c09": "屬。雖少欲等功德具足。仍生輕蔑而不採",
    "T30n1579_067:0670c10": "錄。食用僧祇及別人物。都無悔愧。好攝犯",
    "T30n1579_067:0670c11": "戒。樂結朋黨。悔情微劣或復太過。凡所聽",
    "T30n1579_067:0670c12": "受皆為聲譽讚誦因緣。或復多為利養恭敬。",
    "T30n1579_067:0670c13": "都不自為調伏身心。如是等類諸雜染法皆",
    "T30n1579_067:0670c14": "悉成就。法末時者。所謂大師般涅槃後聖教",
    "T30n1579_067:0670c15": "沒時。爾時如是聲聞弟子。身壞命終多墮惡",
    "T30n1579_067:0670c16": "趣生那落迦。若有成就與此相違不染污",
    "T30n1579_067:0670c17": "法。當知是名賢善時生聲聞。彼於如來初",
    "T30n1579_067:0670c18": "出世時瘜肉未生時大師現前時。或有一",
    "T30n1579_067:0670c19": "類般涅槃後。如是多分身壞命終還得善",
    "T30n1579_067:0670c20": "趣。往生天上樂世界中。若諸異生聲聞名未",
    "T30n1579_067:0670c21": "得眼。預流一來及不還等名已得眼。慧解脫",
    "T30n1579_067:0670c22": "阿羅漢名清淨眼。若具三明俱分解脫名",
    "T30n1579_067:0670c23": "極清淨眼。",
    "T30n1579_067:0670c24": "復次或有聲聞。雖如所應勇猛精進。於現",
    "T30n1579_067:0670c25": "法中而不能證勝過人法。或有聲聞。於現",
    "T30n1579_067:0670c26": "法中有力能得勝過人法。沙門果證由放",
    "T30n1579_067:0670c27": "逸故而不能證。",
    "T30n1579_067:0670c28": "復次當釋月喻經中具戒具德柔和善法諸",
    "T30n1579_067:0670c29": "句差別。謂聲聞中略有四種淨妙之法。令諸",
    "T30n1579_067:0671a01": "有情若得見者由身語意生無量福。何等",
    "T30n1579_067:0671a02": "為四。謂住具足尸羅。守別解脫律儀。廣說",
    "T30n1579_067:0671a03": "如經。是名初法。復有少欲喜足廣說乃至",
    "T30n1579_067:0671a04": "諸漏永盡作證讚美。是第二法。復有柔和",
    "T30n1579_067:0671a05": "易可共住。不惱有智同梵行者。令諸苾芻",
    "T30n1579_067:0671a06": "喜樂同處。又具成就四種證淨。是第三法。",
    "T30n1579_067:0671a07": "又有不耽利養。不著恭敬。憐愍於他。覆",
    "T30n1579_067:0671a08": "藏己善。發露己惡。雖復實有種種功德而",
    "T30n1579_067:0671a09": "不欲求令他知有。謂欲令他知我成就",
    "T30n1579_067:0671a10": "如是功德。是第四法。",
    "T30n1579_067:0671a11": "復次若有聲聞欲往他家。應先斷除三隨",
    "T30n1579_067:0671a12": "煩惱然後當往。何等為三。一結親友家隨",
    "T30n1579_067:0671a13": "煩惱。二家慳隨煩惱。三以有染心而行法",
    "T30n1579_067:0671a14": "施隨煩惱。此中聲聞由六種相。應斷結親",
    "T30n1579_067:0671a15": "友家隨煩惱已乃往他家。謂時時往不應",
    "T30n1579_067:0671a16": "數往。於可愛事若不如理。執取其相暫生",
    "T30n1579_067:0671a17": "貪愛即便羞恥。不以兇暴強口傲誕邪行",
    "T30n1579_067:0671a18": "追求衣服等物。善自守護善覆其身。不以",
    "T30n1579_067:0671a19": "身觸所不應觸。亦不坐於所不應坐。終",
    "T30n1579_067:0671a20": "不食於所不應食。亦終不飲所不應飲。",
    "T30n1579_067:0671a21": "又不應受所不應受。又以隨順遠離心。",
    "T30n1579_067:0671a22": "趣向遠離心隣亞遠離心。尋思諸善猶如",
    "T30n1579_067:0671a23": "山岳難往趣處。非淨信家能令淨信。如舊",
    "T30n1579_067:0671a24": "所履清淨泉池。諸淨信家倍令增長。又由",
    "T30n1579_067:0671a25": "六相應斷家慳隨煩惱已乃往他家。謂往",
    "T30n1579_067:0671a26": "他家於有情事不染不著。如有情事。於",
    "T30n1579_067:0671a27": "利養事。於恭敬事。當知亦爾。又於無利不",
    "T30n1579_067:0671a28": "生憂苦。如於無利。於不恭敬當知亦爾。",
    "T30n1579_067:0671a29": "又於自他諸利養中其心平等。於己所得",
    "T30n1579_067:0671b01": "利養恭敬不自讚美。於他所得利養恭敬",
    "T30n1579_067:0671b02": "終不毀呰。又由六相應斷有染心而行法",
    "T30n1579_067:0671b03": "施隨煩惱已乃往他家。謂不悕望他於己",
    "T30n1579_067:0671b04": "淨信。又於出離法如實了知。又於他所應",
    "T30n1579_067:0671b05": "起三種純善意樂。何等為三。謂引發樂故",
    "T30n1579_067:0671b06": "除遣苦故。恭敬聽受法隨法行得勝利故。",
    "T30n1579_067:0671b07": "為生等苦所苦惱者令脫苦故。若已解脫",
    "T30n1579_067:0671b08": "者。即於諸法妙善法性為緣素呾纜毘奈",
    "T30n1579_067:0671b09": "耶摩呾理迦所攝俗正法中。為令受持讀",
    "T30n1579_067:0671b10": "誦正法久住。是故宣說。當知初隨煩惱斷",
    "T30n1579_067:0671b11": "故。無猥雜住以為究竟。第二隨煩惱斷故。正",
    "T30n1579_067:0671b12": "受用財以為究竟。第三隨煩惱斷故。正受用",
    "T30n1579_067:0671b13": "法以為究竟。",
    "T30n1579_067:0671b14": "復次當釋伐他迦經。若有聲聞欲於染",
    "T30n1579_067:0671b15": "淨方便善巧。略於三處應遍了知。謂於雜",
    "T30n1579_067:0671b16": "染清淨所依中由雜染清淨所依故。於雜",
    "T30n1579_067:0671b17": "染中由雜染故。於清淨中由清淨故。云",
    "T30n1579_067:0671b18": "何雜染清淨所依。謂即此身有色麁重。廣說",
    "T30n1579_067:0671b19": "如經。此是愚夫無有智慧趣無明者雜染",
    "T30n1579_067:0671b20": "所依。亦是聰明有大智慧趣於明者清淨",
    "T30n1579_067:0671b21": "所依。云何雜染。謂諸愚夫為欲造作淨不",
    "T30n1579_067:0671b22": "淨業。先尋思已後以身語造作所有淨不淨",
    "T30n1579_067:0671b23": "業。由此因緣於五趣生死中。感愛非愛有",
    "T30n1579_067:0671b24": "惱無惱自體令生。云何清淨。謂二種學清淨",
    "T30n1579_067:0671b25": "品中最為殊勝第一學者。謂真如智以為依",
    "T30n1579_067:0671b26": "止能有所作。第二學者。謂為煩惱皆得離",
    "T30n1579_067:0671b27": "繫。復次即此清淨略由五因之所顯示。何等",
    "T30n1579_067:0671b28": "為五。一正說者。二正行者。三正行。四增上心",
    "T30n1579_067:0671b29": "學所治隨煩惱斷。五增上慧學所治隨煩惱",
    "T30n1579_067:0671c01": "斷。此中如來是正說者。根熟聲聞是正行者。",
    "T30n1579_067:0671c02": "亦名聰慧者。諦智所攝名為正行。據能斷",
    "T30n1579_067:0671c03": "煩惱義。是無上對治故。略有五法名增上",
    "T30n1579_067:0671c04": "心學所治隨煩惱。一居遠離者所有諸蓋。二",
    "T30n1579_067:0671c05": "於教授教誡不堪忍者所有忿惱。三於利",
    "T30n1579_067:0671c06": "養恭敬深貪著者所有慳嫉。四於先所用所",
    "T30n1579_067:0671c07": "受境界發起邪念。五順捨所學分別貪愛。",
    "T30n1579_067:0671c08": "略有三法名增上慧所治隨煩惱。初於世",
    "T30n1579_067:0671c09": "俗理門不了法義者所有無明。次已了法",
    "T30n1579_067:0671c10": "義諸異生者於諸諦中所有猶豫疑惑未斷。",
    "T30n1579_067:0671c11": "後已見諦迹諸有學者修道所攝慧所對治",
    "T30n1579_067:0671c12": "所有我慢。由於如是諸隨煩惱永斷滅故。",
    "T30n1579_067:0671c13": "當知證得最善清淨增上心學增上慧學阿",
    "T30n1579_067:0671c14": "羅漢果。此阿羅漢當知是名最極清淨。復次",
    "T30n1579_067:0671c15": "於此雜染清淨所依諸聲聞眾。略由三相應",
    "T30n1579_067:0671c16": "遍了知。一由自性故。二由因緣故。三由過",
    "T30n1579_067:0671c17": "患故。由自性者。謂此人身所有自性由三",
    "T30n1579_067:0671c18": "種相之所顯示。由有色故顯餘一切身之",
    "T30n1579_067:0671c19": "共相。由麁重故顯其各別身之自相。由不",
    "T30n1579_067:0671c20": "清淨故顯與天身不同分相。由因緣者",
    "T30n1579_067:0671c21": "略有三種。謂一切身共相因緣即四大種。各",
    "T30n1579_067:0671c22": "別自相人身。因緣復有二種。一者未生令生",
    "T30n1579_067:0671c23": "因緣。所謂父母不淨和合。二者已生令住因",
    "T30n1579_067:0671c24": "緣。謂糜飯等之所長養。由過患者復有二",
    "T30n1579_067:0671c25": "種。謂無常性及與苦性。若於寒時為治寒",
    "T30n1579_067:0671c26": "苦。追求覆障以為對治。若於熱時為治",
    "T30n1579_067:0671c27": "熱苦。追求沐浴以為對治。涉路作業有劬",
    "T30n1579_067:0671c28": "勞者。為治勞苦求按摩等以為對治。當",
    "T30n1579_067:0671c29": "知此類名為苦性。手塊杖等之所觸對破",
    "T30n1579_067:0672a01": "壞法故。刀所觸對斷壞法故。若終沒已埋",
    "T30n1579_067:0672a02": "於地故。或火燒故。或為種種傍生諸蟲所",
    "T30n1579_067:0672a03": "食噉故。或即於彼為諸風日所暴燥故。皆",
    "T30n1579_067:0672a04": "是散壞磨滅法性。當知此類是無常性。昔會",
    "T30n1579_067:0672a05": "今乖名為離散。散已變壞最後都盡名為磨",
    "T30n1579_067:0672a06": "滅。",
    "T30n1579_067:0672a07": "復次因思所緣。如說名映於一切無有過",
    "T30n1579_067:0672a08": "名者由此名一法皆隨自在行。此言有何",
    "T30n1579_067:0672a09": "義。謂若略說。觀清淨因故。觀自相故。觀",
    "T30n1579_067:0672a10": "雜染因故。及為顯示補特伽羅無我及法",
    "T30n1579_067:0672a11": "無我故。若遍了知補特伽羅無我四無色蘊。",
    "T30n1579_067:0672a12": "能斷一切自境界相。名映一切。若遍了知",
    "T30n1579_067:0672a13": "法無我遍計所執自性世俗言名。能除一切",
    "T30n1579_067:0672a14": "彼所依相。名映一切。若過四無色蘊諸我相",
    "T30n1579_067:0672a15": "事定不可得。若過世俗言名遍計所執自",
    "T30n1579_067:0672a16": "性相事亦不可得。若於二種俱不了知。則",
    "T30n1579_067:0672a17": "便發起一切境相雜染隨轉一切境相所有",
    "T30n1579_067:0672a18": "雜染。無不因此增上力故。依此密意薄伽",
    "T30n1579_067:0672a19": "梵說。",
    "T30n1579_067:0672a20": "　執法自性故　　執我性而轉",
    "T30n1579_067:0672a21": "　覺此故覺彼　　由覺故還滅",
    "T30n1579_067:0672a22": "復次有四聖諦。世尊為諸聲聞說是淨煩",
    "T30n1579_067:0672a23": "惱所緣境界。謂苦諦等。如前已說。問若真實",
    "T30n1579_067:0672a24": "無顛倒相是諦相者。諸外道見諸邪勝解諸",
    "T30n1579_067:0672a25": "邪論等。非真非實並是顛倒。云何諦攝。若",
    "T30n1579_067:0672a26": "不攝者。彼應不感當來後有。應非苦因。",
    "T30n1579_067:0672a27": "答雖非真實亦是顛倒。然說苦集二諦所",
    "T30n1579_067:0672a28": "攝。所以者何。彼雖皆是邪性所攝。然即此邪",
    "T30n1579_067:0672a29": "性相。是真是實皆不顛倒。是苦性故是苦因",
    "T30n1579_067:0672b01": "故。",
    "T30n1579_067:0672b02": "復次由二相故顯無常義。一依大乘道理",
    "T30n1579_067:0672b03": "相。二依聲聞乘道理相。謂非有義及其相滅",
    "T30n1579_067:0672b04": "壞義。由二種相顯示苦義。謂非有執習氣",
    "T30n1579_067:0672b05": "麁重義。及三受所隨生等八種苦相轉義。由",
    "T30n1579_067:0672b06": "二種相顯示空義。謂補特伽羅自性遠離相",
    "T30n1579_067:0672b07": "義。及諸法自性遠離相義。由二種相顯無",
    "T30n1579_067:0672b08": "我義。謂大乘道理及聲聞乘道理補特伽羅",
    "T30n1579_067:0672b09": "自性無我相義。諸法自性無我相義。",
    "T30n1579_067:0672b10": "復有二教。謂無常教。無始教。又有二種通",
    "T30n1579_067:0672b11": "達。謂有為界通達。無為界通達。復次由五因",
    "T30n1579_067:0672b12": "緣。若無常即苦。一由攝受。謂無常諸行皆",
    "T30n1579_067:0672b13": "為麁重所攝受故。二由法性。謂是生等苦",
    "T30n1579_067:0672b14": "法性故。三由隨逐。謂彼三苦常隨逐故。四由",
    "T30n1579_067:0672b15": "因。謂是增長行因故。五由執著。謂是顛倒",
    "T30n1579_067:0672b16": "所緣事故。",
    "T30n1579_067:0672b17": "復次由五因緣。若苦即無我。一離苦諸行",
    "T30n1579_067:0672b18": "我不可得故。二彼苦諸行依眾緣故。三無",
    "T30n1579_067:0672b19": "作用故。四有剎那生常隨轉故。五展轉相",
    "T30n1579_067:0672b20": "依故。問若苦諦攝。皆不可愛不可樂是苦。",
    "T30n1579_067:0672b21": "是損惱是違害耶。設不可愛不可樂是苦。",
    "T30n1579_067:0672b22": "是損惱是違害皆苦諦攝耶。答若不可愛不",
    "T30n1579_067:0672b23": "可樂是苦。是損惱是違害。當知皆是苦諦",
    "T30n1579_067:0672b24": "所攝。或有是苦諦攝非不可愛。乃至廣說。",
    "T30n1579_067:0672b25": "謂除苦苦所攝諸行。所餘壞苦。行苦所攝諸",
    "T30n1579_067:0672b26": "行。問如佛世尊以八種相分別苦諦。所謂",
    "T30n1579_067:0672b27": "生苦老苦。廣說乃至總略五取蘊苦。此中幾",
    "T30n1579_067:0672b28": "相顯苦苦性。幾相顯壞苦性。幾相顯行苦",
    "T30n1579_067:0672b29": "性。答前五顯苦苦性。中二顯壞苦性。愛別",
    "T30n1579_067:0672c01": "離苦。已得所愛變壞故。求不得苦。未得所愛",
    "T30n1579_067:0672c02": "變壞故。後一總略五取蘊苦。顯行苦性。",
    "T30n1579_067:0672c03": "問若無常是苦耶。設苦是無常耶。答諸苦皆",
    "T30n1579_067:0672c04": "無常。有無常非苦。謂道諦。所以者何。道非",
    "T30n1579_067:0672c05": "苦受等所攝故非苦苦道非變壞何有變",
    "T30n1579_067:0672c06": "時當生壞苦。道能解脫一切雜染品麁重故。",
    "T30n1579_067:0672c07": "能違一切生相續故。是故亦非行苦所攝。",
    "T30n1579_067:0672c08": "問若無常苦皆空無我耶。設空無我皆無常",
    "T30n1579_067:0672c09": "苦耶。答諸無常苦皆空無我。有空無我非無",
    "T30n1579_067:0672c10": "常苦。謂於此中苦集諦具四種。道諦有三。",
    "T30n1579_067:0672c11": "滅諦有二。非無常非苦。",
    "T30n1579_067:0672c12": "問若無常苦者皆無常故是苦耶。答或無常",
    "T30n1579_067:0672c13": "故或自性故。謂所有行壞苦故苦。彼無常故",
    "T30n1579_067:0672c14": "是苦。若苦苦故苦。行苦故苦。彼自性故。是",
    "T30n1579_067:0672c15": "苦損惱性故。苦所揉故。",
    "T30n1579_067:0672c16": "問若是苦諦亦集諦耶。設是集諦亦苦諦耶。",
    "T30n1579_067:0672c17": "答諸是集諦者皆是苦諦。或是苦諦而非集",
    "T30n1579_067:0672c18": "諦。謂一切阿羅漢清淨相續中所有若善若",
    "T30n1579_067:0672c19": "無記。一切世間法一切異生身中所有果異",
    "T30n1579_067:0672c20": "熟攝無記諸法。一切現在士用所生若苦若",
    "T30n1579_067:0672c21": "樂。若不苦不樂俱行無記諸行。當知唯是苦",
    "T30n1579_067:0672c22": "諦所攝。",
    "T30n1579_067:0672c23": "問若厭患後有。能背後有。引出世道世間",
    "T30n1579_067:0672c24": "諸法。彼何因緣集諦所攝。答雖彼自性厭背",
    "T30n1579_067:0672c25": "後有。然能隨順後有身語意妙行。是故亦是",
    "T30n1579_067:0672c26": "集諦所攝。",
    "T30n1579_067:0672c27": "問若一切後有業煩惱由相故皆是集諦攝。",
    "T30n1579_067:0672c28": "何緣世尊唯施設愛。答此愛能起取故。能發",
    "T30n1579_067:0672c29": "業故。遍諸事故。此愛生時普能發起十五",
    "T30n1579_067:0673a01": "種無義利故。遍諸事者。謂如此愛名順後",
    "T30n1579_067:0673a02": "有愛。若喜貪俱行愛若彼彼喜樂愛名遍諸",
    "T30n1579_067:0673a03": "事。當知亦爾。順後有愛復有二種。一緣後",
    "T30n1579_067:0673a04": "有境。二是後有因。喜貪俱行愛者。謂於已得",
    "T30n1579_067:0673a05": "可意境界。或於正受用中所有不相離久",
    "T30n1579_067:0673a06": "住愛。彼彼喜樂愛者。謂於未得所求境界。",
    "T30n1579_067:0673a07": "或為和合。或為不離。或為增益諸所有",
    "T30n1579_067:0673a08": "愛。問若是愛者。亦是順後有喜貪俱行彼彼",
    "T30n1579_067:0673a09": "喜樂耶。答應作四句。或有是愛非順後有",
    "T30n1579_067:0673a10": "非喜貪俱行非彼彼喜樂。謂於上解脫悕",
    "T30n1579_067:0673a11": "求欲證。或有順後有喜貪俱行彼彼喜樂而",
    "T30n1579_067:0673a12": "非是愛。謂與順後有喜貪俱行彼彼喜樂愛。",
    "T30n1579_067:0673a13": "及餘煩惱相應所有受想思無明等。即此三",
    "T30n1579_067:0673a14": "愛是第三句。除上爾所相是第四句。",
    "T30n1579_067:0673a15": "問若順後有愛是喜貪俱行愛耶。設喜貪俱",
    "T30n1579_067:0673a16": "行愛亦順後有愛耶。答諸喜貪俱行愛。亦是",
    "T30n1579_067:0673a17": "順後有愛。或有順後有愛非喜貪俱行愛。謂",
    "T30n1579_067:0673a18": "染污憂俱行愛。或別離愛或不和合愛。問若",
    "T30n1579_067:0673a19": "順後有愛亦是彼彼喜樂愛耶。設彼彼喜樂",
    "T30n1579_067:0673a20": "愛亦順後有愛耶。答若彼彼喜樂愛亦是順",
    "T30n1579_067:0673a21": "後有愛。或有順後有愛非彼彼喜樂愛。謂",
    "T30n1579_067:0673a22": "緣後有境愛。及喜貪俱行愛。",
    "T30n1579_067:0673a23": "問若喜貪俱行愛是彼彼喜樂愛耶。設彼彼",
    "T30n1579_067:0673a24": "喜樂愛亦喜貪俱行愛耶。答應作四句。謂",
    "T30n1579_067:0673a25": "於已得可愛境界或於正受用中所有愛是",
    "T30n1579_067:0673a26": "初句。即於可愛未來當得未決定中所有愛",
    "T30n1579_067:0673a27": "是第二句。即於此當得決定中所有愛是第",
    "T30n1579_067:0673a28": "三句。除上爾所相。是第四句。",
    "T30n1579_067:0673a29": "問若成就欲界繫受亦成就色界繫受耶。",
    "T30n1579_067:0673b01": "設成就色界繫受亦成就欲界繫受耶。答",
    "T30n1579_067:0673b02": "應作四句。或成就欲界繫非色界繫。謂生",
    "T30n1579_067:0673b03": "欲界未得色界彼對治。或成就色界繫非",
    "T30n1579_067:0673b04": "欲界繫。謂生色界。或成就欲界繫亦色界",
    "T30n1579_067:0673b05": "繫。謂生欲界已得色界彼對治。或俱不成",
    "T30n1579_067:0673b06": "就。謂生無色界。又生欲界色界無色界中。",
    "T30n1579_067:0673b07": "所作已辦。住出世道及滅盡定。如欲界繫",
    "T30n1579_067:0673b08": "望色界繫作四句。如是欲界繫望無色界",
    "T30n1579_067:0673b09": "繫。欲界繫望不繫。色界繫望無色界繫。色",
    "T30n1579_067:0673b10": "界繫望不繫。無色界繫望不繫。如其所應",
    "T30n1579_067:0673b11": "皆作四句。",
    "T30n1579_067:0673b12": "問諸妙欲亦是過患過失相應欲耶。設是過",
    "T30n1579_067:0673b13": "患過失相應欲是妙欲耶。答應作四句。或",
    "T30n1579_067:0673b14": "有妙欲非過患過失相應欲。謂若色聲香味",
    "T30n1579_067:0673b15": "觸能不染污現行。若於彼不作功力。無罪",
    "T30n1579_067:0673b16": "安樂住。能攝受梵行。或有過患過失相應欲",
    "T30n1579_067:0673b17": "非妙欲。謂若色聲香味觸一向不可愛不可",
    "T30n1579_067:0673b18": "樂不可欣不能悅意。及煩惱欲。或有妙欲",
    "T30n1579_067:0673b19": "亦是過患過失相應欲。謂若色聲香味觸不",
    "T30n1579_067:0673b20": "能不染污現行。一向可愛乃至悅意。或有",
    "T30n1579_067:0673b21": "非妙欲亦非過患過失相應欲。謂一切色無",
    "T30n1579_067:0673b22": "色界繫煩惱及事。世尊依此妙欲及過患過",
    "T30n1579_067:0673b23": "失相應欲故。說如是言。妄分別貪是士夫",
    "T30n1579_067:0673b24": "欲。",
    "T30n1579_067:0673b25": "復次此愛略有二種。初是有愛。後是受用愛。",
    "T30n1579_067:0673b26": "此復二種。謂於已得未得所受用處差別故。",
    "T30n1579_067:0673b27": "又即此愛界差別故。復有三種。謂欲愛色愛",
    "T30n1579_067:0673b28": "無色愛。若生欲界悕求欲界後有者。喜於",
    "T30n1579_067:0673b29": "已得所受用事。欣於未得所受用事。諸所",
    "T30n1579_067:0673c01": "有愛是名欲愛。若生欲界。或生色界。已離",
    "T30n1579_067:0673c02": "欲界。欲悕求色界後有者。喜於已得色界",
    "T30n1579_067:0673c03": "等至。欣於未得勝上等至。諸所有愛。是名",
    "T30n1579_067:0673c04": "色愛。如色愛如是。無色愛隨其所應當知",
    "T30n1579_067:0673c05": "亦爾。即此後有愛。常見斷見為依止故。建",
    "T30n1579_067:0673c06": "立有愛及無有愛。是故此愛名遍諸事。",
    "T30n1579_067:0673c07": "云何此愛生時普能發起十五無義。一令隨",
    "T30n1579_067:0673c08": "眠堅固。二由纏故染惱一切心心所法。三令",
    "T30n1579_067:0673c09": "心相續於所緣境顛倒而轉。四發起取所攝",
    "T30n1579_067:0673c10": "所餘煩惱。五能安立自類相續。六能隨順",
    "T30n1579_067:0673c11": "生起未生惡不善法。七能隨順已生惡不善",
    "T30n1579_067:0673c12": "法令其增廣。八能障礙未生善法令不得",
    "T30n1579_067:0673c13": "生。九能障礙已生善法令不得住不忘倍",
    "T30n1579_067:0673c14": "增長益廣大。十令行惡行故結集一切諸",
    "T30n1579_067:0673c15": "惡趣苦。十一悕求後有故結集生老病死等",
    "T30n1579_067:0673c16": "苦。十二能令有情怖畏涅槃。十三能令有",
    "T30n1579_067:0673c17": "情愛樂生死邪執所有功德勝利。十四如於",
    "T30n1579_067:0673c18": "生死於境界亦爾。十五能令有情思為自",
    "T30n1579_067:0673c19": "害思為害他。廣說如經。乃至受愛所生心",
    "T30n1579_067:0673c20": "諸憂苦。",
    "T30n1579_067:0673c21": "瑜伽師地論卷第六十七"
}