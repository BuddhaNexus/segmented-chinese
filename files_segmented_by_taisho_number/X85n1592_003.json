{
    "X85n1592_003:0295a04": "揞黑豆集卷三",
    "X85n1592_003:0295a06": "心圓居士　拈別",
    "X85n1592_003:0295a07": "火蓮居士　集梓",
    "X85n1592_003:0295a08": "六祖下第二十五世",
    "X85n1592_003:0295a09": "蘇州府鄧尉萬峯時蔚禪師溫州樂清金氏子。參虎",
    "X85n1592_003:0295a10": "跑止巖。巖令參不是心不是佛不是物話。抵明州。達",
    "X85n1592_003:0295a11": "蓬山佛趾寺側卓菴。晝夜力參。一日聞寺主舉溈山",
    "X85n1592_003:0295a12": "踢倒淨瓶話。驀地觸發。說偈曰。顛顛倒倒老南泉。累",
    "X85n1592_003:0295a13": "我工夫費半年。當日有人親在側。如何不進劈胸拳。",
    "X85n1592_003:0295a14": "遂往謁無見於華頂。見囑師住山。仍返達蓬。單丁十",
    "X85n1592_003:0295a15": "載。後造千巖。巖曰。將甚麼來與老僧相見。師豎起拳",
    "X85n1592_003:0295a16": "曰。者裏與和尚相見。巖曰。死了燒了。向何處安身立",
    "X85n1592_003:0295a17": "命。師曰。漚生漚滅水還在。風息波平月印潭。(念言語漢)巖",
    "X85n1592_003:0295a18": "曰。莫要請益受戒麼。師掩耳而出。明日普請砍松次。",
    "X85n1592_003:0295a19": "師拈圓石作獻珠狀。(放下了。我與你商量)曰請和尚酬價。巖曰。",
    "X85n1592_003:0295a20": "不值半文錢。師曰。瞎。巖曰。我也瞎。你也瞎。師曰。瞎瞎。",
    "X85n1592_003:0295a21": "即呈偈曰。龍宮女子將珠獻。價值三千與大千。却被",
    "X85n1592_003:0295a22": "傍觀人抉破。誰知不值半文錢。巖謂左右曰。蔚山主",
    "X85n1592_003:0295a23": "頗有衲僧氣息。遂命居第一座。一日巖陞座。舉無風",
    "X85n1592_003:0295a24": "荷葉動。決定有魚行語。師出眾震聲一喝。拂袖便出。",
    "X85n1592_003:0295b01": "乃卓菴於蘭溪之嵩山。凡九載。巖寄以偈曰。鬱鬱黃",
    "X85n1592_003:0295b02": "華滿目秋。白雲端坐碧峯頭。無賓主句輕拈出。一喝",
    "X85n1592_003:0295b03": "千江水逆流。三為手書招之。愛重彌至。旋[田/廾]以法衣",
    "X85n1592_003:0295b04": "頂相　僧問。如何是嵩山境。師曰。四面好山擎日月。",
    "X85n1592_003:0295b05": "一湖秋水浸青天。曰如何是境中人。師曰。三仙描不",
    "X85n1592_003:0295b06": "就。終不與君傳　問如何是目前事。師曰。眉毛眼上",
    "X85n1592_003:0295b07": "橫。曰莫是他安身立命處也無。師曰。錯認定盤星",
    "X85n1592_003:0295b08": "　二僧參。師問那裏來。僧曰。隴西。師曰。我聞隴西有鸚",
    "X85n1592_003:0295b09": "鵡。是否。僧曰是。師曰。還會吟詩作賦麼。僧曰會。師曰。",
    "X85n1592_003:0295b10": "會吟甚麼詩。試道看。僧無對。(詩不會做。難道屁也放不出一箇)師便",
    "X85n1592_003:0295b11": "打曰。妄語漢。汝不從隴西來。第二位道看。僧作舞勢。",
    "X85n1592_003:0295b12": "師曰。似即似。爭奈口□不同。(隴侗禪和。如蔴似粟。所以道門裏出身則易。身",
    "X85n1592_003:0295b13": "裏出門則難)自代曰。上大人。邱乙己　上堂。舒兩手曰。大",
    "X85n1592_003:0295b14": "開方便門。便從者裏入。復握拳曰。閉却牢關。說家裏",
    "X85n1592_003:0295b15": "話。且道不開不閉一句又作麼生。斂僧伽黎便下座",
    "X85n1592_003:0295b16": "(直饒恁麼。未稱全提)　上堂。三世諸佛如是說。歷代祖師如是",
    "X85n1592_003:0295b17": "說。天下老和尚如是說。嵩山亦如是說。若有不如是",
    "X85n1592_003:0295b18": "說者。與他三十棒。若有如是說者。亦與他三十棒。何",
    "X85n1592_003:0295b19": "故。卓拄杖曰。嵩山門下。令不虗行　上堂。月頭是初",
    "X85n1592_003:0295b20": "一。光明漸漸出。月尾是三十。光明何處覓。假饒老釋",
    "X85n1592_003:0295b21": "迦。也道拈不出。拈得出。萬事畢。有人道得。出來道看。",
    "X85n1592_003:0295b22": "如無。嵩山與諸人露箇消息。展兩手曰。我見燈明佛。",
    "X85n1592_003:0295b23": "本光瑞如此(依舊拈不出)　後遊姑蘇鄧尉。喜其山水盤",
    "X85n1592_003:0295b24": "結。遂駐錫焉。未幾。四眾咸集。成大伽藍。名曰聖恩。明",
    "X85n1592_003:0295c01": "洪武辛酉正月二十九日。集眾曰。老僧時節至矣。即",
    "X85n1592_003:0295c02": "說偈曰。七十九年。一味杜田。懸崖撒手。杲日當天。語",
    "X85n1592_003:0295c03": "畢。泊然而寂。奉全身於院西岡。塔曰永光。世壽七十",
    "X85n1592_003:0295c04": "九。僧臘六十。",
    "X85n1592_003:0295c05": "宋濂金華人。母夢一異僧手寫華嚴經。謂母曰。吾乃",
    "X85n1592_003:0295c06": "永明延壽。願假一室終此卷。覺已。濂即生。因名曰壽。",
    "X85n1592_003:0295c07": "後更名濂。字景濂。別號無相居士。六歲。日記二千餘",
    "X85n1592_003:0295c08": "言。九歲能詩。入青蘿山。三閱大藏。嘗往謁千巖元長。",
    "X85n1592_003:0295c09": "長吐言如奔雷。士欲屈之。相與詰難數千言。不契而",
    "X85n1592_003:0295c10": "退。越二年又謁長。長曰。聞君閱盡一大藏教。有諸。曰",
    "X85n1592_003:0295c11": "然。曰君耳閱乎。抑目觀也。曰亦目觀耳。曰使目之能",
    "X85n1592_003:0295c12": "觀者。君謂誰耶。士揚眉向之。於是相視一笑。又嘗參",
    "X85n1592_003:0295c13": "見楚石琦。相與談元。因出賸語一編求正。琦亟歎賞。",
    "X85n1592_003:0295c14": "囑善護持。嘗作永明贊云。我與導師有宿因。般若光",
    "X85n1592_003:0295c15": "中無去來。今觀遺像重作禮。忽悟三世了如幻。靈山",
    "X85n1592_003:0295c16": "一會猶儼然。願證如如大圓智。",
    "X85n1592_003:0295c17": "松江府華亭松隱唯菴德然禪師里之張氏子。幼從",
    "X85n1592_003:0295c18": "無用貴祝髮。徧叩諸方。未有所契。後於千巖會中。聞",
    "X85n1592_003:0295c19": "上堂語。豁然悟入。石屋珙謂師曰。子緣當在華亭。因",
    "X85n1592_003:0295c20": "書松隱二字授之。於是歸里。築室於郭滙之陽。遂名",
    "X85n1592_003:0295c21": "松隱。足不踰閫者三載。嘗刺血書華嚴。有天華滿庭",
    "X85n1592_003:0295c22": "之異。感居民為建寶坊。洎千巖遷化。眾請繼席　開",
    "X85n1592_003:0295c23": "堂日。僧問遠離松水。來據龍峯。海眾臨筵。請師祝聖。",
    "X85n1592_003:0295c24": "師曰。萬年松在祝融峯。曰祝聖已蒙師指示。列祖家",
    "X85n1592_003:0296a01": "風事若何。師曰。冬到寒食一百五。曰莫便是和尚為",
    "X85n1592_003:0296a02": "人處也無。師曰。斧頭是鐵作。曰恁麼則龍門無宿客",
    "X85n1592_003:0296a03": "也。師曰。早已點額。曰若不登樓望。焉知滄海深。師曰。",
    "X85n1592_003:0296a04": "你道老僧眉毛有幾莖。曰一堂風冷澹。千古意分明。",
    "X85n1592_003:0296a05": "師曰。蹉過不少。問承古有言。向上一路。千聖不傳。還",
    "X85n1592_003:0296a06": "端的也無。師曰。那裏得者消息來。曰賣金須遇買金",
    "X85n1592_003:0296a07": "人。師便喝。曰金屑雖貴。落眼成翳。又作麼生。師曰。好",
    "X85n1592_003:0296a08": "向繡湖湖上看。月明夜夜散金波。曰三十年後。此話",
    "X85n1592_003:0296a09": "大行。師曰。杜撰禪和。如蔴似粟。曰大眾證明。學人禮",
    "X85n1592_003:0296a10": "拜。師乃曰。第一義諦。已被東白和尚一槌擊碎了也。",
    "X85n1592_003:0296a11": "未免向第二義門露箇消息。山僧數年搓得一條龜",
    "X85n1592_003:0296a12": "毛索子。今日拈來。將三世諸佛。西天四七。東土二三。",
    "X85n1592_003:0296a13": "天下老和尚鼻孔。一串穿却。且道山河大地。草木叢",
    "X85n1592_003:0296a14": "林。森羅萬象。有情無情。甚處得來。良久曰。莫將閒學",
    "X85n1592_003:0296a15": "解。埋沒祖師心。復舉三聖道。我逢人則不出。出則便",
    "X85n1592_003:0296a16": "為人。興化道。我逢人則出。出則不為人。師曰。者兩箇",
    "X85n1592_003:0296a17": "老漢。同門出入。宿世冤家。一人向孤峯頂上臥月眠",
    "X85n1592_003:0296a18": "雲。一人向十字街頭揚塵簸土。點檢將來。二俱漏逗。",
    "X85n1592_003:0296a19": "各與三十拄杖。且道新龍峯與麼提持。是賞渠。是罰",
    "X85n1592_003:0296a20": "渠。驀拈拄杖卓一卓曰。天上有星皆拱北。世間無水",
    "X85n1592_003:0296a21": "不朝東　上堂。日可冷。月可熱。眾魔不能壞真說。有",
    "X85n1592_003:0296a22": "來由。無途轍。六月炎炎撒冰雪。文殊無處著渾身。普",
    "X85n1592_003:0296a23": "賢特地呈醜拙。是真說。非真說。若無閒事挂心頭。便",
    "X85n1592_003:0296a24": "是人間好時節。喝一喝　謝藏主維那上堂。天無門。",
    "X85n1592_003:0296b01": "地無戶。俊快衲僧。一任來去。藏裏摩尼。照徹十方。洞",
    "X85n1592_003:0296b02": "裏桃花。千葩競吐。假劫外之春風。應今時之律呂。海",
    "X85n1592_003:0296b03": "禪夜半看鮫珠。眼光挂在扶桑樹。喝一喝　結制上",
    "X85n1592_003:0296b04": "堂。蠟人為驗。始於今日。九十日中。推功辨的。黃面老",
    "X85n1592_003:0296b05": "瞿曇。結住布袋頭。百萬人天。咸皆受屈。松隱結制。總",
    "X85n1592_003:0296b06": "不恁麼。以手作搖櫓勢曰。山僧即今駕無底鐵船。普",
    "X85n1592_003:0296b07": "請大眾。同入大圓覺海遊戲去也。喝一喝曰。看取定",
    "X85n1592_003:0296b08": "南鍼(遊戲不無。看取即瞎)　臘八上堂。明星一見出山來。剛道",
    "X85n1592_003:0296b09": "孃生兩眼開。不是髑髏乾得盡。爭知春色上桃腮",
    "X85n1592_003:0296b10": "　上堂。德山棒。臨濟喝。拈放一邊。諸人脚跟下道將一",
    "X85n1592_003:0296b11": "句來。以拄杖畫一畫曰。毗婆尸佛早留心。直到如今",
    "X85n1592_003:0296b12": "不得妙　示醫士。話頭一則耆婆藥。大藏諸經和劑",
    "X85n1592_003:0296b13": "方。抹過二途開口笑。不勞鍼砭起膏肓　洪武初以",
    "X85n1592_003:0296b14": "有道徵。未幾以病還。嘗曰。學佛法人。無徒恃見地。一",
    "X85n1592_003:0296b15": "知半解。濟得何事。顧力行何如耳。戊辰四月十四示",
    "X85n1592_003:0296b16": "寂。塔全身於松隱。",
    "X85n1592_003:0296b17": "河南府嵩山俱空契斌禪師晉毫邑王氏子。從重興",
    "X85n1592_003:0296b18": "院無相薙染。永樂丙申。參凝然。求示心要。然曰。你向",
    "X85n1592_003:0296b19": "達磨未西來時道一句看。師窘無以對。於是疑之。不",
    "X85n1592_003:0296b20": "知飲食之為何味者久之。一日覩秦封槐。豁然契悟。",
    "X85n1592_003:0296b21": "上丈室擬呈似。然遽曰。契斌參得禪也。師便喝。然曰。",
    "X85n1592_003:0296b22": "作麼。師曰。和尚何得贓誣平人。自是愈加鍛鍊。日新",
    "X85n1592_003:0296b23": "日益。一日然問趙州勘破婆子。婆子敗缺在甚麼處。",
    "X85n1592_003:0296b24": "師曰。一對無孔鐵錘。曰趙州意又作麼生。師曰。荊棘",
    "X85n1592_003:0296c01": "林中。重加陷穽。曰石頭道書亦不達。信亦不通。是何",
    "X85n1592_003:0296c02": "意旨。師曰。千里同風。曰青原垂足。又作麼生。師曰。禍",
    "X85n1592_003:0296c03": "事禍事。(拈花敗缺。垂足禍事。龍女獻珠。分文不值。丈夫氣宇如王。爭肯受人鈍置)然為點",
    "X85n1592_003:0296c04": "首曰。洞上一宗在汝躬矣。",
    "X85n1592_003:0296c05": "六祖下第二十六世",
    "X85n1592_003:0296c06": "蘇州鄧尉寶藏普持禪師參萬峯蔚和尚。徹證大法。",
    "X85n1592_003:0296c07": "蔚付以偈曰。大愚肋下痛還拳。三要三元絕正偏。臨",
    "X85n1592_003:0296c08": "濟窟中獅子子。燈燈續焰古今傳。峯臨入滅。有人問",
    "X85n1592_003:0296c09": "曰。和尚會中。幾箇得法弟子。峯示偈曰。慈悲無念。花",
    "X85n1592_003:0296c10": "開果熟。因地分明。慧實致囑　僧慧旵參。具述悟由。",
    "X85n1592_003:0296c11": "師斥之曰。佛法如大海相似。轉入轉深。那得泊在者",
    "X85n1592_003:0296c12": "裏　一日室中。慧旵侍立。師問心不是佛。智不是道。",
    "X85n1592_003:0296c13": "汝云何會。旵向前問訊。叉手而立。師呵曰。汝在此許",
    "X85n1592_003:0296c14": "多時。猶作者般見解。(人必自誣也。而後人誣之。亦必人誣也。而已乃自誣)旵遂",
    "X85n1592_003:0296c15": "發憤力參。至第二夜。驀然徹證。作偈曰。一拳打破太",
    "X85n1592_003:0296c16": "虗空。百億須彌不露踪。借問箇中誰是主。扶桑湧出",
    "X85n1592_003:0296c17": "一輪紅。詣呈方丈。師視而笑曰。雖然如是。也須善自",
    "X85n1592_003:0296c18": "護持。時節若至。其理自彰。旵既受囑。師以偈送之住",
    "X85n1592_003:0296c19": "山。偈曰。見得分明不是禪。竿頭進步絕言詮。發揚祖",
    "X85n1592_003:0296c20": "道吾宗旨。更入山中二十年。",
    "X85n1592_003:0296c21": "揚州素菴田居士世為江都名族。以弟子員屢試不",
    "X85n1592_003:0296c22": "第。遂一意空宗。猛力參究。時何密菴太守唱道東南。",
    "X85n1592_003:0296c23": "士為入室高弟。鉗錘久之。頓付心印。士乃手握竹篦。",
    "X85n1592_003:0296c24": "勘驗僧徒。四方來學。無不仰素菴為現在古佛。通國",
    "X85n1592_003:0297a01": "稱田大士而不名　示眾。近來篤志參禪者少。纔提",
    "X85n1592_003:0297a02": "箇話頭。便被昏散二魔纏縛。殊不知昏散與疑情。正",
    "X85n1592_003:0297a03": "相對治。信心重則疑情必重。疑情重。則昏散自無",
    "X85n1592_003:0297a04": "　示眾大海不宿死屍。虗空不著五色。火聚不藏蚊蚋。",
    "X85n1592_003:0297a05": "無住法中不立迷悟。如今參禪底。將光影門頭。自相",
    "X85n1592_003:0297a06": "覆却。入地獄如箭射　僧誦經次。士問誦甚麼經。僧",
    "X85n1592_003:0297a07": "云。法華經。士曰。六萬字那箇字有眼。僧罔措。士便打",
    "X85n1592_003:0297a08": "　僧入門。便拜士喝快走。僧再拜。士云。你討甚麼盌。",
    "X85n1592_003:0297a09": "僧喝士便掌(高亭和尚。曾行此令)　士居城之田家巷。以宅為",
    "X85n1592_003:0297a10": "菴。四方參叩之士。日擁座下。一日與眾禪人茶話。忽",
    "X85n1592_003:0297a11": "然擲盞。合掌別眾而逝。",
    "X85n1592_003:0297a12": "六祖下第二十七世",
    "X85n1592_003:0297a13": "杭州府東明虗白慧旵禪師楚王氏子。父為丹陽稅",
    "X85n1592_003:0297a14": "課司。遂家焉。幼頴悟。年十四。從妙覺湛然受業。適作",
    "X85n1592_003:0297a15": "務次。然問汝在此作甚麼。師曰。切蘿蔔。然曰。你只會",
    "X85n1592_003:0297a16": "切蘿蔔。師曰。也會殺人。然引頸。師曰。降將不斬。然異",
    "X85n1592_003:0297a17": "之。會然遷撫之疎山。師聞唯菴唱道松隱。將往見。至",
    "X85n1592_003:0297a18": "一小菴。自誓曰。此行若不徹證。決不復回。一定六日。",
    "X85n1592_003:0297a19": "忽舉首睹松。豁然有省。遂返。晝夜危坐。端如鐵幢。諸",
    "X85n1592_003:0297a20": "方因號旵鐵脊。後抵姑蘇鄧尉。謁果林。林指令參寶",
    "X85n1592_003:0297a21": "藏。證徹在寶藏傳中。於天目之平山堂。結侶坐千日",
    "X85n1592_003:0297a22": "長期。後遊安溪古師山。峯巒秀拔遂有終焉之志。一",
    "X85n1592_003:0297a23": "住三十餘載。影不出山。宿衲爭趨。成大精藍。宣德乙",
    "X85n1592_003:0297a24": "卯。敕額東明禪寺。嗣領眾重修淨慈大殿。正統辛酉",
    "X85n1592_003:0297b01": "六月廿七。忽集眾敘謝訣別。眾請偈。師曰。一大藏教。",
    "X85n1592_003:0297b02": "無人看著。爭用得者幾句閒言語。廿九辰刻。跏趺而",
    "X85n1592_003:0297b03": "逝。茶毗舍利無算。塔於本山東塢。壽七十。臘五十有",
    "X85n1592_003:0297b04": "五。",
    "X85n1592_003:0297b05": "安慶府桐城投子楚山幻叟荊璧紹琦禪師蜀之安",
    "X85n1592_003:0297b06": "唐雷氏子。幼從元極通受業。首參無際。一日聞板聲",
    "X85n1592_003:0297b07": "有省。復參壞空。有賊不打貧家一段語。正統癸亥。再",
    "X85n1592_003:0297b08": "參無際。際問數年以來。在甚麼處住。師曰。廓然無定。",
    "X85n1592_003:0297b09": "際曰。有何所得。師曰。本自無失。何得之有。際曰。者是",
    "X85n1592_003:0297b10": "學得來底。師曰。一法不有。學自何來。際曰。莫落空耶。",
    "X85n1592_003:0297b11": "師曰。我尚非我。誰落誰空。際曰。畢竟事作麼生。師曰。",
    "X85n1592_003:0297b12": "水落石出。雨霽雲收。際曰。莫亂道。只如佛祖來也不",
    "X85n1592_003:0297b13": "許。縱你橫吞藏海。理百千神通。到者裏更是不許。師",
    "X85n1592_003:0297b14": "曰。和尚雖則把住要津。其奈勞神不少。際拍膝一下。",
    "X85n1592_003:0297b15": "師便喝。際曰。克家須是破家兒。恁麼幹蠱也省力。師",
    "X85n1592_003:0297b16": "掩耳而出。至晚。復召師詰曰。汝將平昔次第發明處",
    "X85n1592_003:0297b17": "說來看。師從實具對。際曰。還我無字義來。師呈偈曰。",
    "X85n1592_003:0297b18": "者僧問處偏多事。趙老何曾涉所思。信口一言都吐",
    "X85n1592_003:0297b19": "露。翻成特地使人疑。際曰。如何是汝不疑處。師曰。青",
    "X85n1592_003:0297b20": "山綠水。燕語鶯啼。歷歷分明。更疑何事。際曰。未在更",
    "X85n1592_003:0297b21": "道。師曰。頭頂虗空。脚踏實地。際乃記莂焉。壬申。抵金",
    "X85n1592_003:0297b22": "陵。訪月溪海舟。住後。僧問如何是天柱境。師曰。澗闊",
    "X85n1592_003:0297b23": "雲歸晚。山高日出遲。曰如何是境中人。師曰。額下眉",
    "X85n1592_003:0297b24": "遮眼。腮邊耳搭肩。曰如何是天柱家風。師曰。雲甑炊",
    "X85n1592_003:0297c01": "松粉。冰鐺煑月團　問如何是祖師西來意。師曰。海",
    "X85n1592_003:0297c02": "神撒出夜明珠。曰學人不會。師曰。文殊失却玻璃盞",
    "X85n1592_003:0297c03": "　問如何是佛。師曰。生鐵秤鎚。曰如何是法。師曰。石",
    "X85n1592_003:0297c04": "頭土塊。曰如何是僧。師曰。黑漆拄杖　景泰乙亥遷",
    "X85n1592_003:0297c05": "投子。上堂。僧問遠離皖山。來據投子。海眾臨筵。請師",
    "X85n1592_003:0297c06": "祝聖。師曰。鼎內長生篆。峯頭不老松。曰祝聖已蒙師",
    "X85n1592_003:0297c07": "的旨。投子家風事若何。師曰。提瓶穿市過。不是賣油",
    "X85n1592_003:0297c08": "翁。曰只如祖師道。不許夜行。投明須到。還端的也無。",
    "X85n1592_003:0297c09": "師曰。雖然眼裏有筋。爭奈舌頭無骨。曰趙州道我早",
    "X85n1592_003:0297c10": "猴白。渠更猴黑。意作麼生。師曰。不因弓矢盡。未肯豎",
    "X85n1592_003:0297c11": "降旗。問和尚今日陞座說法。未審有何祥瑞。師曰。麒",
    "X85n1592_003:0297c12": "麟步驟丹霄外。優鉢華開烈焰中。曰如何是祖師西",
    "X85n1592_003:0297c13": "來意。師曰。雪消山頂露。風過樹頭搖。問寶劒未出匣",
    "X85n1592_003:0297c14": "時如何。師曰。神號鬼哭。曰出匣後如何。師曰。佛祖吞",
    "X85n1592_003:0297c15": "聲。曰出與未出時如何。師曰。無鬚鎻子兩頭搖。僧提",
    "X85n1592_003:0297c16": "起坐具。師便喝。僧擬議。師便打。乃曰。毒蛇頭上揩癢。",
    "X85n1592_003:0297c17": "猛虎口裏橫身。也須是恁般人始得。適來者僧。大似",
    "X85n1592_003:0297c18": "一員戰將。敢來者裏奪鼓攙旗。惜乎龍頭蛇尾。死在",
    "X85n1592_003:0297c19": "棒下。若解轉身活路。自然不犯鋒鋩。所以道弄蛇須",
    "X85n1592_003:0297c20": "是弄蛇手。不會弄蛇蛇齩殺　上堂。拈拄杖曰。祇者",
    "X85n1592_003:0297c21": "些子誵譌。多少師僧到者裏。開口不得。思量不及。舉",
    "X85n1592_003:0297c22": "揚不出。即今落在山僧手裏。橫也由我。豎也由我。提",
    "X85n1592_003:0297c23": "起放下。卷舒殺活總由我。以拄杖空中點一點曰。正",
    "X85n1592_003:0297c24": "當恁麼時。從上佛祖天下老和尚到者裏。只得乞命",
    "X85n1592_003:0298a01": "有分。眾中莫有為佛祖出氣者麼。良久。卓拄杖一下",
    "X85n1592_003:0298a02": "曰。[翟*支]瞎金剛正眼。靠倒空王寶座。汝等諸人討甚麼",
    "X85n1592_003:0298a03": "盌。便下座　上堂。眾集。師斂衣就座。良久曰。大眾分",
    "X85n1592_003:0298a04": "明記取。便下座　師到園。見冬瓜。問園頭。者箇無口。",
    "X85n1592_003:0298a05": "因甚長得如許大。頭曰。某甲不曾怠惰一時。師曰。主",
    "X85n1592_003:0298a06": "人公還替你出些力氣也無。頭曰。全承渠力。師曰。請",
    "X85n1592_003:0298a07": "來與老僧相見。頭便禮拜。師曰。者猶是奴兒婢子在。",
    "X85n1592_003:0298a08": "頭轉身。拈篾縛架。師乃呵呵大笑。回顧侍者曰。菜園",
    "X85n1592_003:0298a09": "裏有蟲　性空首座請益蒙山三關語曰。蟭螟蟲吸",
    "X85n1592_003:0298a10": "乾滄海。魚龍蝦蠏向何處安身立命。師曰。長安路上",
    "X85n1592_003:0298a11": "金毛臥。曰水母飛上色究竟天。入摩醯眼裏作舞。因",
    "X85n1592_003:0298a12": "甚不見。師曰。五鳳樓前鐵馬嘶。曰蓮湖橋為一切人",
    "X85n1592_003:0298a13": "直指。明眼人因甚落井。師曰。明月照見夜行人。曰請",
    "X85n1592_003:0298a14": "師頌出。師曰。好與痛棒。曰棒則甘領。頌則乞師不吝。",
    "X85n1592_003:0298a15": "師乃大笑。頌曰。當機把斷聖凡津。擬議知渠屈未伸。",
    "X85n1592_003:0298a16": "欲識蒙山端的旨。垂鉤意在釣金鱗　成化癸巳三",
    "X85n1592_003:0298a17": "月中。示微疾。眾請末後句。師展兩手曰。會麼。復曰。今",
    "X85n1592_003:0298a18": "年今日。推車撞壁。撞破虗空。青天霹靂。呵呵呵。泥牛",
    "X85n1592_003:0298a19": "吞却老龍珠。澄澄性海漚華息。泊然而逝。世壽七十。",
    "X85n1592_003:0298a20": "僧臘六十一。建塔天成。",
    "X85n1592_003:0298a21": "六祖下第二十八世",
    "X85n1592_003:0298a22": "松州東明海舟普慈禪師常熟錢氏子。出家於破山。",
    "X85n1592_003:0298a23": "讀楞嚴。至凡有言說。都無實義。尋思不得。日益憔悴。",
    "X85n1592_003:0298a24": "有居士問曰。師顏色有病。師曰。佛法不明故耳。非病",
    "X85n1592_003:0298b01": "也。士曰。佛法不明。何不往府中鄧尉山。問取萬峯蔚",
    "X85n1592_003:0298b02": "和尚去。師聞欣然。便詣鄧尉。見萬峯。峯問曰。沙彌何",
    "X85n1592_003:0298b03": "來。師禮拜起曰常熟。峯曰。到彼何為。師舉前話。再拜",
    "X85n1592_003:0298b04": "求示。峯便劈頭兩棒。攔背一踏。以脚兩踢曰。只者實",
    "X85n1592_003:0298b05": "義。(口是禍門)師有省。起曰。好只好。大費和尚心力。峯笑而",
    "X85n1592_003:0298b06": "許之。付以偈曰。龜毛付囑與兒孫。兔角拈來要問津。",
    "X85n1592_003:0298b07": "一喝耳聾三日去。箇中消息許誰親。又曰。子當匿跡",
    "X85n1592_003:0298b08": "護持。莫輕為人師範。師自以為得。乃結廬於洞庭山",
    "X85n1592_003:0298b09": "塢二十九年。一日僧至。師問曰。上座何處來。曰安溪。",
    "X85n1592_003:0298b10": "曰安溪有人麼。曰虗白和尚說法。不異高峯。曰是誰",
    "X85n1592_003:0298b11": "弟子。曰寶藏。曰有甚言句。僧舉室中驗人語云。心不",
    "X85n1592_003:0298b12": "是佛。智不是道。三藏不是法。是甚麼。下語者皆不契。",
    "X85n1592_003:0298b13": "舉畢。復問師曰。參寶藏否。師曰。我與寶藏同參萬峯。",
    "X85n1592_003:0298b14": "僧曰。當日有何所見。遂隱於此。就再不參人去。師曰。",
    "X85n1592_003:0298b15": "問但有言說都無實義。峯便打。我從此得悟。僧曰。請",
    "X85n1592_003:0298b16": "言得之所以。師曰。但要人知痛癢的是實義。是妙心。",
    "X85n1592_003:0298b17": "言說盡屬皮毛。僧笑曰。若據此見解。生死尚未了。何",
    "X85n1592_003:0298b18": "得云悟。未在未在。不見道心不是佛。智不是道耶。師",
    "X85n1592_003:0298b19": "遂有疑曰。彼處眾中有真大徹者麼。僧云無。師即棄",
    "X85n1592_003:0298b20": "菴。渡湖往安溪。詣東明。適有人設齋。師至關前。問明",
    "X85n1592_003:0298b21": "曰。今日齋是甚滋味。明曰。到口方知。說即遠矣。師曰。",
    "X85n1592_003:0298b22": "如何是到口味。明即打滅。燈曰。識得燈光何處著落。",
    "X85n1592_003:0298b23": "味即到口。(當面被他鈍置。可憐)師無語。次日黎明。遣侍者請師。",
    "X85n1592_003:0298b24": "師即至。明問曰。曾見人否。師笑曰見只見一人。說出",
    "X85n1592_003:0298c01": "恐驚人。明曰。假使親見釋迦。依然是箇俗漢。但說何",
    "X85n1592_003:0298c02": "妨。師曰。萬峯。明曰。為敘先後耶。為佛法耶。若敘先後。",
    "X85n1592_003:0298c03": "萬峯會下有千人。若論佛法。老闍黎佛法未夢見在。",
    "X85n1592_003:0298c04": "何驚之有。若親見萬峯。萬峯即今在甚麼處。師面赤",
    "X85n1592_003:0298c05": "惘然。(識羞人難得)明曰。若如此。不曾見萬峯。師歸客寮。三",
    "X85n1592_003:0298c06": "晝夜寢食俱忘。偶值香燈繩斷墮地。忽然大悟。詣關",
    "X85n1592_003:0298c07": "前呈悟由。明曰。老闍黎承嗣萬峯去。師曰。公為我打",
    "X85n1592_003:0298c08": "徹。豈得承嗣萬峯。明乃笑。遂集眾出關。陞座曰。瞿曇",
    "X85n1592_003:0298c09": "有意向誰傳。迦葉無端開笑顏。到此豈容七佛長。文",
    "X85n1592_003:0298c10": "殊面赤也茫然。今朝好笑東明事。千古令人費唾涎。",
    "X85n1592_003:0298c11": "幸得海公忘我我。濟宗一脈續緜緜。乃擲下拄杖云。",
    "X85n1592_003:0298c12": "千觔擔子方全付。元要如今拄杖談。以拂子擊三下",
    "X85n1592_003:0298c13": "下座　師即入方丈禮拜。明曰。老僧不出月去也。至",
    "X85n1592_003:0298c14": "二十七日。辭眾。二十九日示寂。師仍欲遁歸洞庭。四",
    "X85n1592_003:0298c15": "眾苦留。乃繼其席　嘗舉興化問克賓維那。你不久",
    "X85n1592_003:0298c16": "為唱導之師。賓云。不入者保社。化云。會了不入。不會",
    "X85n1592_003:0298c17": "不入。賓云。總不與麼。化便打云。克賓維那法戰不勝。",
    "X85n1592_003:0298c18": "罰錢五貫。充設堂飯。至來日齋飯時。興化自白椎云。",
    "X85n1592_003:0298c19": "克賓維那法戰不勝。不得喫飯。即便趁出院。師拈云。",
    "X85n1592_003:0298c20": "若為濟宗兒孫。必要明他家裏事。予昔蒙萬峯老人",
    "X85n1592_003:0298c21": "付我偈。便以為得。直至今日。始知我錯。萬峯不錯。一",
    "X85n1592_003:0298c22": "遇東明和尚。乃明棒頭賞罰。(棒頭罰易知。棒頭賞難識。識得棒頭賞。始能的",
    "X85n1592_003:0298c23": "破的)言句亦然。果然悟在己而法藉師。豈曰一悟即為",
    "X85n1592_003:0298c24": "了當。如以一悟靈通。不求師法。正謂威音以前。無師",
    "X85n1592_003:0299a01": "可也。威音以後。師師相受者此也。所以克賓識得父",
    "X85n1592_003:0299a02": "師苦心。策發己明向上關棙子。洞達閨閾中事。不在",
    "X85n1592_003:0299a03": "言宣。骨碎身粉。也難酬報興化萬一。況打罰出院乎。",
    "X85n1592_003:0299a04": "海長老今日所以不嗣萬峯而嗣東明者。亦此也。古",
    "X85n1592_003:0299a05": "諺云。養女方知娘受苦。生子乃識父辛勤。誠哉是言",
    "X85n1592_003:0299a06": "也。實有箇中大事。豈容草草。若與人抽釘披楔。坐獅",
    "X85n1592_003:0299a07": "子座。為人天師。抉人眼翳。紹佛祖位者。必須一一透",
    "X85n1592_003:0299a08": "過。切莫以悟為是。將綱宗抹殺。置而勿究。何異天魔",
    "X85n1592_003:0299a09": "外道。莽蕩招殃悔乎　萬峯忌日。師拈香指真曰。我",
    "X85n1592_003:0299a10": "幾淹殺你甕裏。幸是普慈。若是別人。不可救也。爇此",
    "X85n1592_003:0299a11": "瓣香。堪酬接引。喝一喝云。只笑你護短沒投師。佛法",
    "X85n1592_003:0299a12": "當人情。展坐具禮拜。又拈香云。此一瓣香。供養東明",
    "X85n1592_003:0299a13": "長老。一片赤心鞭策。令余洞達宗源。連喝兩喝云。一",
    "X85n1592_003:0299a14": "言豈盡普慈心。千古兒孫替報恩。又拈香云。此瓣香",
    "X85n1592_003:0299a15": "供養昔日師僧指南之力。若不蒙師。何有今日。他日",
    "X85n1592_003:0299a16": "到來。拄杖三十喫有分。堪報不報之恩。喝一喝云。受",
    "X85n1592_003:0299a17": "恩深處便為家。有乳方知是阿娘。禮拜起。說偈曰。源",
    "X85n1592_003:0299a18": "頭只在喝中存。三要三元四主賓。五棒當人言下會。",
    "X85n1592_003:0299a19": "四料還須句裏明。末後真機死活句。箇中消息在師",
    "X85n1592_003:0299a20": "承。碎形粉骨酬師德。將此深心報佛恩。慟哭歸方丈",
    "X85n1592_003:0299a21": "　臨示寂。說偈曰。九十六年於世。七十四載為僧。中",
    "X85n1592_003:0299a22": "間多少誵訛。一見東明消殞。以拂子打圓相云。釋迦",
    "X85n1592_003:0299a23": "至我六十二世。有不可數老和尚。又打圓相云。多向",
    "X85n1592_003:0299a24": "者裏安身。咄。乃投筆而逝。景泰元年。全身塔於東明",
    "X85n1592_003:0299b01": "左側。得法十二人。",
    "X85n1592_003:0299b02": "金陵東山翼善海舟永慈禪師按東山行實碑。載師",
    "X85n1592_003:0299b03": "為蜀之成都余氏子。生於洪武二十七年甲戌。齠齔",
    "X85n1592_003:0299b04": "時。見僧輒喜。一日聞說生死事。遂發志棄俗。趨彭縣",
    "X85n1592_003:0299b05": "大惰山影德寺。投禮住持獨照月師剃染。後入西山",
    "X85n1592_003:0299b06": "住靜八載。發志參方行脚。首謁太初和尚。開示父母",
    "X85n1592_003:0299b07": "未生前話。做工夫。一日初問師曰。父母未生前。那箇",
    "X85n1592_003:0299b08": "是本來面目。師即從東過西。叉手而立。初曰。未在。更",
    "X85n1592_003:0299b09": "道。師曰。兩眼相對有甚相瞞。初大悅。制解起單。復參",
    "X85n1592_003:0299b10": "東普無際和尚。不契。乃出峽赴京得度。宣德二年。復",
    "X85n1592_003:0299b11": "還金陵靈谷挂搭。雪峯和尚請師充首座。制解。即詣",
    "X85n1592_003:0299b12": "古道山參東明旵禪師。一見便問。無相福田衣。甚麼",
    "X85n1592_003:0299b13": "人得披。旵下座摑一掌。師曰。四大本空。五蘊非有。汝",
    "X85n1592_003:0299b14": "作麼生掌。旵又一掌。師曰。一掌不作一掌用。速道。旵",
    "X85n1592_003:0299b15": "又一掌。師神色不變。曰老和尚名不虗播。復展具三",
    "X85n1592_003:0299b16": "拜而立。旵曰。我居古道山三十載。今日只見者僧。乃",
    "X85n1592_003:0299b17": "留旬日。欲付袈袈。師曰。某甲不為衣來。堅不受下山。",
    "X85n1592_003:0299b18": "(今時師僧看榜樣)自此聲譽叢林。金陵牛首請師領眾三載。",
    "X85n1592_003:0299b19": "退隱天界山居。太監袁誠欽師道德。請往翼善寺開",
    "X85n1592_003:0299b20": "山說法　正統五年庚申六月二十八日。旵和尚留",
    "X85n1592_003:0299b21": "囑白明菴曰。吾有衣法二物。待十年後。送至金陵東",
    "X85n1592_003:0299b22": "山海舟和尚受納。付囑曰。字付慈海舟。訪我我無酬。",
    "X85n1592_003:0299b23": "明年之明日。西風笑點頭。明年如期果寂。白菴不違",
    "X85n1592_003:0299b24": "遺囑。限滿日。請首座法薦。於景泰二年八月二十三",
    "X85n1592_003:0299c01": "日。持衣賷至東山。師祝香而受(訪我我無酬只受者箇)。",
    "X85n1592_003:0299c02": "六祖下第二十九世",
    "X85n1592_003:0299c03": "江寧府高峯寶峯明瑄禪師吳江范氏子。俗業斵。因",
    "X85n1592_003:0299c04": "海舟令造塔院。足傷索酒。舟曰。幸傷足。若斫去頭。雖",
    "X85n1592_003:0299c05": "千埕汝能喫不。師怵然。遂求為僧。一日燒火搬柴次。",
    "X85n1592_003:0299c06": "舟曰。是甚麼。師曰。是柴。舟曰。是柴將去燒。師致疑。通",
    "X85n1592_003:0299c07": "夕不寐。忽為火燎去眉毛。面如刀刈。以鏡照之。大悟。",
    "X85n1592_003:0299c08": "趨見舟。舟拈棒。師奪棒曰。者條六尺竿。多時不用。今",
    "X85n1592_003:0299c09": "日又要重拈。舟大笑。師呈偈。有笑裏藏刀子細看句。",
    "X85n1592_003:0299c10": "舟曰。即此偈可紹吾宗。遂以偈付之。有臨濟兒孫獅",
    "X85n1592_003:0299c11": "子子之句。後住金陵高峯寺。天奇瑞參。師問甚處來。",
    "X85n1592_003:0299c12": "奇曰。北京。師曰。只在北京。為復別有去處。曰隨方瀟",
    "X85n1592_003:0299c13": "灑。師曰。曾到四川麼。曰曾到。師曰。四川境界。與此間",
    "X85n1592_003:0299c14": "何如。曰江山雖異。雲月一般。師舉拳。問四川還有者",
    "X85n1592_003:0299c15": "箇麼。曰無。師曰。因甚却無。曰非我境界。師曰。如何是",
    "X85n1592_003:0299c16": "汝境界。曰諸佛不能識。誰敢強安名。師曰。汝豈不是",
    "X85n1592_003:0299c17": "著空。曰本瑞終不向鬼窟裏作活計。師曰。西天九十",
    "X85n1592_003:0299c18": "六種外道。汝是第一。奇拂袖便出。師喜為克家種草。",
    "X85n1592_003:0299c19": "堪支吾道。遂書偈付之曰。濟山棒喝怒如霆。殺活臨",
    "X85n1592_003:0299c20": "機手眼親。聖解凡情俱坐斷。曇華放出一枝新。師於",
    "X85n1592_003:0299c21": "成化辛卯臘月九日示寂。塔全身於東明寺左。",
    "X85n1592_003:0299c22": "六祖下第三十世",
    "X85n1592_003:0299c23": "安陸府荊門州天奇本瑞禪師南昌鍾陵人。父江堂。",
    "X85n1592_003:0299c24": "母徐氏。年廿二。棄家。遠投荊門無說能薙髮。能示萬",
    "X85n1592_003:0300a01": "法歸一一歸何處話令參。後遇高郵全首座。同往襄",
    "X85n1592_003:0300a02": "陽。途中偶聞婦人呼豬聲。全曰。阿娘牆裏喚哪哪。途",
    "X85n1592_003:0300a03": "路師僧會也麼。拶破者些關棙子。娘娘依舊是婆婆。",
    "X85n1592_003:0300a04": "師瞿然汗下。一日病甚。有暉禪者。勉師曰。病中工夫",
    "X85n1592_003:0300a05": "切不可放過。因舉大慧在徑山患背瘡。晝夜呌喚。或",
    "X85n1592_003:0300a06": "問慧。還有不痛底麼。慧曰有。曰作麼生是不痛底。慧",
    "X85n1592_003:0300a07": "曰。痛殺人。痛殺人。師於言下豁然透得娘娘依舊是",
    "X85n1592_003:0300a08": "婆婆意旨。又一日聞山鹿呌喚。會得日用之中無不",
    "X85n1592_003:0300a09": "是底道理。遂往蜀中謁楚山。問某甲閒時看來。了然",
    "X85n1592_003:0300a10": "明白。及至臨機。因甚茫然。山曰。毫釐有差。天地懸隔。",
    "X85n1592_003:0300a11": "後遊金陵。路次。忽然如從夢覺。從前所得。一場懡[怡-台+羅]。",
    "X85n1592_003:0300a12": "遂參寶峯於高峯。鍼芥相契。遂蒙印證。(語具寶峯章中)住後",
    "X85n1592_003:0300a13": "上堂。祖師西來。不立文字。直指人心。見性成佛。更無",
    "X85n1592_003:0300a14": "別法。若向者裏知箇落處。定也有分。慧也有分。宗也",
    "X85n1592_003:0300a15": "有分。教也有分。佛法世法。無可不可。腰纏十萬貫。騎",
    "X85n1592_003:0300a16": "鶴上揚州。其或不然。定也不是。慧也不是。宗也不是。",
    "X85n1592_003:0300a17": "教也不是。葢為不識本心。名為狂妄。經云。虗妄浮心。",
    "X85n1592_003:0300a18": "多諸巧見。不能成就圓覺方便。諸佛諸祖。惟傳一心。",
    "X85n1592_003:0300a19": "不傳別法。汝等不達本心。便向外求。於妄心中。起妄",
    "X85n1592_003:0300a20": "功用。如邀空華。欲結空果。縱經塵劫。只名有為。須知",
    "X85n1592_003:0300a21": "所謂見性成佛者。見性不是見他人之性。成佛不是",
    "X85n1592_003:0300a22": "成他人之佛。決定是汝諸人本有之性。與十方法界",
    "X85n1592_003:0300a23": "秋毫不昧。人人本具。箇箇不無。但向二六時中。一切",
    "X85n1592_003:0300a24": "處回光返照。看是阿誰。不得執定一處。須是於一切",
    "X85n1592_003:0300b01": "處大起疑情。將高就下。將錯就錯。一絲一毫。毋令放",
    "X85n1592_003:0300b02": "過。行住坐臥時。便看者行住坐臥底是誰。見色聞聲",
    "X85n1592_003:0300b03": "時。便看者見底聞底是誰。覺一觸時。便看者覺底是",
    "X85n1592_003:0300b04": "誰。知一法時。便看者知底是誰。乃至語默動靜。周旋",
    "X85n1592_003:0300b05": "往返。一一返看。晝夜無疲。倘若一念忘了。便看者忘",
    "X85n1592_003:0300b06": "了底是誰。妄想起時。便看者妄想底是誰。你道不會。",
    "X85n1592_003:0300b07": "只者不會底又是阿誰。現今疑慮。你看者疑慮底又",
    "X85n1592_003:0300b08": "是阿誰。如是看來看去。萬境不能侵。諸緣不能入。得",
    "X85n1592_003:0300b09": "失是非。都無縫罅。明暗色空。了無彼此。山河大地。日",
    "X85n1592_003:0300b10": "月星辰。盡聖盡凡。都盧祇是一箇誰字。更無雜念。上",
    "X85n1592_003:0300b11": "下無路。進退無門。山盡水窮。情消見絕。豁然爆地一",
    "X85n1592_003:0300b12": "聲。方知非假他求。咄　示眾。閒花野草露真機。劒號",
    "X85n1592_003:0300b13": "巨闕。蛺蝶穿園拍板扉。珠稱夜光。兩岸蘆花齊點首。",
    "X85n1592_003:0300b14": "雲騰致雨。一條江水伴鷗飛。露結為霜。山僧於此盡",
    "X85n1592_003:0300b15": "情吐露。更有一句。尚未曾道。會麼。那邊不坐空王殿。",
    "X85n1592_003:0300b16": "爭肯耘苗向日輪　寂後。門人於宏治十一年戊午。",
    "X85n1592_003:0300b17": "建塔於衛輝府輝縣白鹿山之白雲寺左。",
    "X85n1592_003:0300b18": "六祖下第三十一世",
    "X85n1592_003:0300b19": "德安府隨州關子嶺龍泉無聞絕學明聰禪師邵武",
    "X85n1592_003:0300b20": "奚氏子。母吳。十七出家。二十受具。習止觀唯識論。一",
    "X85n1592_003:0300b21": "日有宿衲相詰曰。大通智勝佛。十劫坐道場。佛法不",
    "X85n1592_003:0300b22": "現前。不得成佛道。其意如何。師依文而答。宿譏訶之。",
    "X85n1592_003:0300b23": "師從此疑情頓發。坐臥不安。經六載。一日聞馬嘶大",
    "X85n1592_003:0300b24": "悟。遂往見天奇。奇可之　住後上堂。僧問雲門。如何",
    "X85n1592_003:0300c01": "是一代時教。門曰。對一說。龍泉則不然。若有問如何",
    "X85n1592_003:0300c02": "是一代時教。劈脊便打曰。合取狗口　僧問如何是",
    "X85n1592_003:0300c03": "本來面目。師曰。石香亭。曰便恁麼去時如何。師曰。喪",
    "X85n1592_003:0300c04": "却了也　問今朝四月八日。天下叢林皆慶如來聖",
    "X85n1592_003:0300c05": "誕。未審如來何處降生。師於几畫圓相示之(三世諸佛。盡由",
    "X85n1592_003:0300c06": "者箇。惟有一人不由者箇。且道此人具何面目)笑巖寶侍師圍爐次。師曰。",
    "X85n1592_003:0300c07": "人人有箇本來父母。子之父母。今在何處。巖曰。一火",
    "X85n1592_003:0300c08": "焚之。師曰。恁麼則子無父母耶。巖曰。有則有。佛眼覷",
    "X85n1592_003:0300c09": "不見。師曰。子還見不。巖曰。不見。師曰。為甚不見。巖曰。",
    "X85n1592_003:0300c10": "若見即非真父母。師曰。善哉。巖復以偈呈曰。本來真",
    "X85n1592_003:0300c11": "父母。歷劫不曾離。起坐承他力。寒溫亦共知。相逢不",
    "X85n1592_003:0300c12": "相見。相見不相識。為問今何在。分明呈似師。師遂付",
    "X85n1592_003:0300c13": "以偈曰。汝心即吾心。吾心本無心。無心同佛心。佛心",
    "X85n1592_003:0300c14": "非吾心。復囑曰。汝當護持緣熟。智愚皆度。後示微疾。",
    "X85n1592_003:0300c15": "訣眾說偈。趺坐而逝。全身塔於寺右。",
    "X85n1592_003:0300c16": "漢陽府古巖禪師中年雙目失明。笑巖參。師問何所",
    "X85n1592_003:0300c17": "來。巖曰。親從關子嶺來。師曰。無聞老兄好麼。巖曰好。",
    "X85n1592_003:0300c18": "師曰。如何見得好。巖曰。老來康健。師曰。爭見得康健。",
    "X85n1592_003:0300c19": "巖曰。著衣喫飯。坐臥經行。師曰。與麼則不出常情。巖",
    "X85n1592_003:0300c20": "曰。要且常情莫測。師仰面大笑。翌日巖入室。師曰。嶺",
    "X85n1592_003:0300c21": "頭老兄。先師嘗許他悟處見骨。只是太樸無博學。巖",
    "X85n1592_003:0300c22": "曰。和尚博學乎。師曰。老僧亦非博學。巖曰。恁麼則一",
    "X85n1592_003:0300c23": "同也。師曰。亦有不同處。巖曰。如何是不同處。師曰。他",
    "X85n1592_003:0300c24": "有眼。我無眼。巖曰。和尚若無眼。爭見得渠無博學。師",
    "X85n1592_003:0301a01": "又大笑。囑曰。子器非凡。深根固蔕。廣作利益。非汝而",
    "X85n1592_003:0301a02": "誰。惜吾衰老。不及見矣。巖拜謝而去。",
    "X85n1592_003:0301a03": "河南府嵩縣伏牛濟菴大休實禪師新鄭李氏子。幼",
    "X85n1592_003:0301a04": "投寶珠受業。年二十。訪老宿古心。心示萬法歸一一",
    "X85n1592_003:0301a05": "歸何處話令參。尋入火場打三有省。述偈曰。法身本",
    "X85n1592_003:0301a06": "無相。法相本來空。會得者消息。處處顯家風。後往謁",
    "X85n1592_003:0301a07": "天奇。途遇天真月印二禪客。同至關子嶺。奇問你三",
    "X85n1592_003:0301a08": "人一路麼。師曰。雖然一路。來處不同。奇曰。如何是你",
    "X85n1592_003:0301a09": "本來面目。師便珍重。奇曰。未在。更道。師便喝。奇曰。父",
    "X85n1592_003:0301a10": "母未生前。喝箇甚麼。師無語而出。自後數呈伎倆。奇",
    "X85n1592_003:0301a11": "皆不諾。一日侍奇於承天。奇問藏身處沒蹤蹟。沒蹤",
    "X85n1592_003:0301a12": "蹟處莫藏身。你作麼生會。師曰。當堂不正坐。那赴兩",
    "X85n1592_003:0301a13": "頭機。奇為助喜　住後陞座。須彌作舞。海水騰波。龍",
    "X85n1592_003:0301a14": "象交參。人天共聚。大地山河。同宣妙句。三賢十聖。共",
    "X85n1592_003:0301a15": "證菩提。眉藏寶劒起寒光。袖隱金鎚行正令。明殺活。",
    "X85n1592_003:0301a16": "顯全機。舉拂子曰。還有明眼衲僧。不顧危亡。向前一",
    "X85n1592_003:0301a17": "肩擔荷得麼。便下座　笑巖參。問如何是祖師西來",
    "X85n1592_003:0301a18": "意。師豎起拂子。巖曰。此外更有指示也無。師擲下拂",
    "X85n1592_003:0301a19": "子。巖便禮拜。復敘參關子嶺話。師曰。怪道親見作家",
    "X85n1592_003:0301a20": "來。巖便喝。少頃。師又問。無聞別來四十年。未知近日",
    "X85n1592_003:0301a21": "鼻孔如何。巖曰。與和尚鼻孔一般。師曰。上座還見老",
    "X85n1592_003:0301a22": "僧鼻孔麼。巖曰見。師曰。向甚麼處見。巖曰。兩眼下。口",
    "X85n1592_003:0301a23": "門上。師曰。有秘密句。曾向上座道麼。巖曰。曾道。師曰。",
    "X85n1592_003:0301a24": "試舉看。巖曰。合取臭口。師拈拂子。巖便拂袖而出。",
    "X85n1592_003:0301b01": "建昌府廩山蘊空常忠禪師從鶴林老宿剃落。參少",
    "X85n1592_003:0301b02": "林小山。值山外出。乃前問曰。達磨面壁石何在。山指",
    "X85n1592_003:0301b03": "那青青黯黯處。師曰。指東畫西作麼。山曰。杜撰禪和。",
    "X85n1592_003:0301b04": "如麻似粟。師曰。者老漢在者裏魔魅人那。山便打。侍",
    "X85n1592_003:0301b05": "山遷宗鏡。師服勤三載。受囑還吁江。隱從姑山。日唯",
    "X85n1592_003:0301b06": "趺坐。有問者。師但搖手曰。汝不會我語。曰試說看。師",
    "X85n1592_003:0301b07": "曰。南城城外水。滔滔向北流。問者目瞪。師曰。向道汝",
    "X85n1592_003:0301b08": "不會我語。後縛茅廩山。二十年不與世接。縉紳過謁。",
    "X85n1592_003:0301b09": "唯默坐而已。羅近溪輩相與論理學。師則以向上語",
    "X85n1592_003:0301b10": "直掃之。僧有以經論旨趣見難者。師呵曰。宗眼不明。",
    "X85n1592_003:0301b11": "非為究竟。僧便問如何是宗眼。師振衣而起　無明",
    "X85n1592_003:0301b12": "參。呈所得。師曰。悟則不無。更須受用得著始得。不然。",
    "X85n1592_003:0301b13": "祇是箇汞銀禪。遂舉南泉打破鍋因緣。問曰。古人意",
    "X85n1592_003:0301b14": "在甚處。明曰。拂袖便行鉤有餌。鍋兒打破玉無瑕。師",
    "X85n1592_003:0301b15": "曰。去。牧牛場上待汝久在　萬歷戊子。忽一日告眾",
    "X85n1592_003:0301b16": "曰。我有件要了底大事。汝等須知。眾茫然。豎拳曰。會",
    "X85n1592_003:0301b17": "麼。眾無對。乃揮案一下曰。吽吽。為汝了去。遂趨寂。塔",
    "X85n1592_003:0301b18": "於本山之麓。壽七十五。臘五十。生平言行縝密。非有",
    "X85n1592_003:0301b19": "真心為法者。概不輕示。",
    "X85n1592_003:0301b20": "六祖下第三十二世",
    "X85n1592_003:0301b21": "北京月心笑巖德寶禪師金臺世族也。父吳門。母丁",
    "X85n1592_003:0301b22": "氏。早失恃怙。弱冠。偶之講席。聽華嚴大疏。至十地品",
    "X85n1592_003:0301b23": "云。世尊因中。曾作轉輪王。時有乞者。來求國城妻子。",
    "X85n1592_003:0301b24": "頭目手足。內外布施。王作念言。我今若不施與。向後",
    "X85n1592_003:0301c01": "百年。一旦空廢。全無少益。反招慳恡過失。不若施與。",
    "X85n1592_003:0301c02": "空我所有。益我功德。師聞之。不覺身心廓然。歎曰。古",
    "X85n1592_003:0301c03": "今同一幻夢中。遂決志出家。歲餘。就於本境廣惠寺。",
    "X85n1592_003:0301c04": "禮大寂能和尚披緇祝髮。明年受具。朝參夕叩。徧謁",
    "X85n1592_003:0301c05": "大川月舟古春古拙諸老宿。後至關子嶺參無聞聰",
    "X85n1592_003:0301c06": "和尚。問十聖三賢。已全聖智。如何道不明斯旨。聰乃",
    "X85n1592_003:0301c07": "厲聲曰。十聖三賢汝已知。如何是斯旨。速道速道。師",
    "X85n1592_003:0301c08": "連下十數轉語。(斯旨豈可以轉語盡也)皆不契。遂發憤。寢食俱",
    "X85n1592_003:0301c09": "廢。一日攜籃到澗邊洗菜。一莖菜葉墮水。旋轉捉不",
    "X85n1592_003:0301c10": "住。忽有省。提籃喜躍而歸。聰立簷下。問是甚麼。師曰。",
    "X85n1592_003:0301c11": "一籃菜。聰曰。何不別道。師曰。請和尚別問來。至晚入",
    "X85n1592_003:0301c12": "室。聰舉元沙敢保老兄未徹話。師曰。賊入空室。聰曰。",
    "X85n1592_003:0301c13": "者則公案。不得草草。師喝一喝。拂袖便出。復往見濟",
    "X85n1592_003:0301c14": "菴古巖大覺諸尊宿。皆器重之。後上關子嶺。再參聰",
    "X85n1592_003:0301c15": "和尚。乃受記莂。復親炙年餘。辭去。回翔襄漢間。後抵",
    "X85n1592_003:0301c16": "金陵。寓淨海牛首高座等處。還里。居圓通。次遷南寺",
    "X85n1592_003:0301c17": "鹿苑慈光善果諸剎。晚年退居京城柳巷。於萬歷辛",
    "X85n1592_003:0301c18": "巳正月十六日示寂。奉全身塔於小西門外。世壽七",
    "X85n1592_003:0301c19": "十。僧臘四十八　上堂。舉古宿云。第一句薦得。與佛",
    "X85n1592_003:0301c20": "祖為師。第二句薦得。與人天為師。第三句薦得。自救",
    "X85n1592_003:0301c21": "不了。又老宿倒云。第三句薦得。可與佛祖為師(云云)。",
    "X85n1592_003:0301c22": "師乃云。若總恁麼去。達磨單傳之旨。撲地了也。山僧",
    "X85n1592_003:0301c23": "今日也隨氀[叟*毛]道取一句。貴要與諸人同箇受用。乃",
    "X85n1592_003:0301c24": "曰。第一句薦得。飲水著噎。第二句薦得。看孔著楔。第",
    "X85n1592_003:0302a01": "三句薦得。證龜成鼈。復拈拄杖云。第一句薦得。漆光",
    "X85n1592_003:0302a02": "晃晃。第二句薦得。強名拄杖。第三句薦得。泛應曲當。",
    "X85n1592_003:0302a03": "時有僧出云。未審和尚是第幾句薦得。師乃劈脊棒",
    "X85n1592_003:0302a04": "云。天下榜樣　上堂。男兒固奮冲天志。莫若從頭放",
    "X85n1592_003:0302a05": "下來。直把髑髏枯死盡。仍教死眼豁然開　上堂。拈",
    "X85n1592_003:0302a06": "拄杖曰。有麼有麼。時有僧出作禮。師劈脊便打曰。多",
    "X85n1592_003:0302a07": "口作麼。曰某甲一言未舉。何為多口。師復打曰。再犯",
    "X85n1592_003:0302a08": "不容(拄杖揚聲喚有麼。三世諸佛縮頭去。者僧棒下再橫屍。果然不識塗毒鼓)僧參。問",
    "X85n1592_003:0302a09": "從上千七百老凍膿。某甲今日一串穿來。獻與和尚。",
    "X85n1592_003:0302a10": "伏請判斷。時門外忽聞犬吠。師遽顧侍者。看是甚麼",
    "X85n1592_003:0302a11": "客來。侍者出問話。僧四顧。(索斷也)師曰。上座適來問甚",
    "X85n1592_003:0302a12": "麼。僧擬重舉。師連棒打出　上堂。舉趙州無賓主話。",
    "X85n1592_003:0302a13": "師云。好箇無賓主話。幸是無人舉著。若要舉出。直教",
    "X85n1592_003:0302a14": "諸人箇箇飽齁齁地(若要舉出。賓主歷然。箇箇口飽肚中饑舌短眼睛大)　上",
    "X85n1592_003:0302a15": "堂。舉楊岐和尚問僧云。栗棘逢。你作麼生吞。師云。百",
    "X85n1592_003:0302a16": "雜碎。(還我栗子來)金剛圈。你作麼生跳。師云。過也。(也好與三十棒)",
    "X85n1592_003:0302a17": "復拈拄杖卓一下云。大眾適纔栗棘蓬。已為汝等吞",
    "X85n1592_003:0302a18": "却。金剛圈已為汝等跳過。(老漢面皮厚多少)汝等還識楊岐",
    "X85n1592_003:0302a19": "老漢麼。(不識不識)若能識得。便與楊岐握腕並行。同箇受",
    "X85n1592_003:0302a20": "用。未為分外。慈悲踰於先古。若未能識得。且聽山僧",
    "X85n1592_003:0302a21": "一偈。栗棘蓬吞甘露美。金剛圈跳作家歡。何緣拋擲",
    "X85n1592_003:0302a22": "諸人面。百計千方過者難　上堂。當門一隻箭。來者",
    "X85n1592_003:0302a23": "看方便。(折也)擬進問如何。穿過髑髏面。(斷也)不奪饑人食。",
    "X85n1592_003:0302a24": "不牽耕夫牛。(甚處下手)惟行一本分。買帽須相頭(把錢來看)",
    "X85n1592_003:0302b01": "　上堂。舉百丈再參馬祖話。師云。馬祖震喝。知子時節。",
    "X85n1592_003:0302b02": "百丈耳聾。命根方斷。奮獅子之全威。得無師之大用。",
    "X85n1592_003:0302b03": "直得黃檗吐舌。臨濟解痛。詎知千百年巴鼻。落在笑",
    "X85n1592_003:0302b04": "巖手裏。遂喝一喝云。汝等諸人還聞麼。若道聞。則為",
    "X85n1592_003:0302b05": "室外之庸僧。若道不聞。則汝諸人生來耳重。(自屁不覺臭。更",
    "X85n1592_003:0302b06": "來塗汙人)以拄杖卓一下云。還端的麼。為甚麼而今天",
    "X85n1592_003:0302b07": "下寂無蹤。(眼花則不見。不眼花見箇甚麼)是他獅子將兒絕後共(不值",
    "X85n1592_003:0302b08": "得大驚小怪)　上堂。舉馬祖一日問藥山惟儼禪師。子近",
    "X85n1592_003:0302b09": "日見處作麼生。山云。皮膚脫落盡。唯有一真實。祖云。",
    "X85n1592_003:0302b10": "子之所得。可謂協於心體。布於四肢。汝既如是。可將",
    "X85n1592_003:0302b11": "三條篾束取肚皮。隨處住山去。山云。某甲復是何人。",
    "X85n1592_003:0302b12": "敢言住山。祖云。未有長行而不住。未有常住而不行。",
    "X85n1592_003:0302b13": "欲益無所益。欲為無所為。宜作舟航。無久住此。師云。",
    "X85n1592_003:0302b14": "有無涯之淵海。可以容千里之神鯨。有萬重之峯巒。",
    "X85n1592_003:0302b15": "可以產莫大之巨獸。所謂源遠流長。師真子勝者。原",
    "X85n1592_003:0302b16": "見於斯矣。眾兄弟。試看他藥山到此田地。尚不肯容",
    "X85n1592_003:0302b17": "易住山去。如今學佛之徒。如往千里之都。擬纔行數",
    "X85n1592_003:0302b18": "步。便住止。輒自甘休。未審是何心行　上堂。舉傅大",
    "X85n1592_003:0302b19": "士云。夜夜抱佛眠。朝朝還共起。起坐鎮相隨。語默同",
    "X85n1592_003:0302b20": "居止。纖毫不相離。如形影相似。欲識佛去處。祇者語",
    "X85n1592_003:0302b21": "聲是。師云。此是當來龍華樹下語。吾此娑婆界內。釋",
    "X85n1592_003:0302b22": "迦會中。使未著在。復拈拄杖云。諸仁者。山僧與麼批",
    "X85n1592_003:0302b23": "判。還有能緇素者也未。若有能緇素者。可與拄杖子",
    "X85n1592_003:0302b24": "同參。如未有緇素得者。拄杖子夜來遶萬億四天下。",
    "X85n1592_003:0302c01": "萬億須彌頂。向諸人眉毛眼睫上高聲唱言。士曠人",
    "X85n1592_003:0302c02": "稀。相逢者小(傅大士作死語。笑巖寶說夢話。諸仁向未上堂已前會去。猶較些子。心圓瀝膽",
    "X85n1592_003:0302c03": "傾肝。終是指鹿為馬)　上堂。舉子湖和尚夜半在僧堂中。忽呌",
    "X85n1592_003:0302c04": "云有賊有賊。眾皆驚起。有一僧立在僻處。被子湖攔",
    "X85n1592_003:0302c05": "胸搊住云。捉得也。捉得也。僧急呼云。不是某甲。(果然不是)",
    "X85n1592_003:0302c06": "湖拓開云。是即是。只是你不肯承當。(承當即禍事。不承當又是死漢。",
    "X85n1592_003:0302c07": "諸仁者。合作麼生)師云。試看古人為人得恁麼老婆。深入虎",
    "X85n1592_003:0302c08": "穴。者僧若是夥裏人。纔被捉住。自有相通分。(縱饒通得。已是",
    "X85n1592_003:0302c09": "賊過後張弓)可謂駕與青龍不解騎。師拈拄杖左右顧視",
    "X85n1592_003:0302c10": "云。如今者裏還有肯承當者麼。自云。有有。復云。逐隊",
    "X85n1592_003:0302c11": "串來。填溝塞壑　上堂。舉僧問趙州。如何是祖師西",
    "X85n1592_003:0302c12": "來意。州云。庭前柏樹子。僧云。和尚何得將境示人。州",
    "X85n1592_003:0302c13": "云。我不將境示汝。僧云。既不將境示人。畢竟如何是",
    "X85n1592_003:0302c14": "祖師西來意。州云。庭前柏樹子。師召云。諸道者。試觀",
    "X85n1592_003:0302c15": "此箇公案。成成現現。只是要一箇肚裏沒一星禪底",
    "X85n1592_003:0302c16": "漢。兩肩擔荷去。不妨盡善盡美。你若才以名言義路",
    "X85n1592_003:0302c17": "注解他。直待彌勒下生再下生。也未識老趙州在。復",
    "X85n1592_003:0302c18": "云。如今眾中可有擔荷者麼。若無擔荷者。山僧更有",
    "X85n1592_003:0302c19": "箇頌子。令汝等與老趙州。石火光中。相見一面。頌曰。",
    "X85n1592_003:0302c20": "西來祖意庭前柏。更謂不能誠自畫。熟睡之夫夢忽",
    "X85n1592_003:0302c21": "醒。撞頭磕額乾坤窄(猶在半途)　上堂。舉雲門問僧。近離",
    "X85n1592_003:0302c22": "甚處。僧云南嶽。門云。我不曾與人葛藤。近前來。僧近",
    "X85n1592_003:0302c23": "前。門云去。師云。雲門今日勘者僧。雖呼遣自在。止是",
    "X85n1592_003:0302c24": "平地上推人。者僧雖去。其心不了。若據殺活杖子。又",
    "X85n1592_003:0303a01": "且不然。但呼僧云。近前來。僧近前。(劈脊便棒。教伊直下別有生涯)乃",
    "X85n1592_003:0303a02": "云去。猛虎不食伏肉。若爾。非獨不辜南嶽而來。管教",
    "X85n1592_003:0303a03": "伊直下別有生涯(忽若被伊劈面一掌。和尚須別立生涯始得)上堂。舉",
    "X85n1592_003:0303a04": "圓覺經居一切時不起妄念語。師告眾曰。山僧每一",
    "X85n1592_003:0303a05": "段下箇諾字。世尊以四段開示。山僧以四諾領來。(土上",
    "X85n1592_003:0303a06": "加泥)貴要與現前諸佛子等。同箇受用。而今還有共力",
    "X85n1592_003:0303a07": "擔荷者麼。若能擔荷。可謂龍得水時增意氣。虎逢山",
    "X85n1592_003:0303a08": "勢長威獰。又曰。今復翻案去也。易四諾為四喝。(向伊道貓)",
    "X85n1592_003:0303a09": "若人會得者四喝落處。非但只教一箇老釋迦開口",
    "X85n1592_003:0303a10": "不得。管取坐斷百億釋迦舌頭。時有首座出云。和尚",
    "X85n1592_003:0303a11": "今日把斷要津。大眾無措。畢竟還有趨向分也無。(不知",
    "X85n1592_003:0303a12": "香臭漢有甚共語處)師云。一任七縱八橫。(滑口阿師)座云。與麼則官",
    "X85n1592_003:0303a13": "不容鍼。私通車馬去也。(隨邪逐惡)師云。拄杖乍開封。略且",
    "X85n1592_003:0303a14": "放過汝(和尚先喫首座始甘)　上堂。舉馬祖三十年不少鹽醬",
    "X85n1592_003:0303a15": "話。師曰。馬大師三十年不曾少鹽醬。方可聚徒說法。",
    "X85n1592_003:0303a16": "山僧者裏三十年不曾見箇鹽醬。汝等偎傍住此。畢",
    "X85n1592_003:0303a17": "竟圖箇甚麼。以拄杖一時趁散(和尚既不曾見鹽醬。者些瓶罐甚處得來。",
    "X85n1592_003:0303a18": "待云你甚處見我瓶罐來。但掩鼻云醬氣難聞)　師寓終南山。有清長老來",
    "X85n1592_003:0303a19": "參。問曰。吾師居此甚孤寂。師曰。妙德疎慵恒我伴。普",
    "X85n1592_003:0303a20": "賢潦倒頗隨宜。(口是禍門)清曰。恁麼則萬象恒談無晝夜。",
    "X85n1592_003:0303a21": "靈山一會古今存。(念言語漢)師曰。今日本八(何不早恁麼道)清曰。",
    "X85n1592_003:0303a22": "老師從此不答話去也。(太惹厭生)師曰。若是克家聞便了。",
    "X85n1592_003:0303a23": "野干之類轉疑猜。清遂作禮。曰已知老師慈悲不淺。",
    "X85n1592_003:0303a24": "道絕古今。(冬烘老。有甚共語處)師震聲一喝　一日有二尼參。",
    "X85n1592_003:0303b01": "禮拜起。左右各立。師曰。女子如來前入定。有錢不解",
    "X85n1592_003:0303b02": "使。臺山婆子驀直去。解使却無錢。你道者兩箇老婆",
    "X85n1592_003:0303b03": "禪。如何得恰好去。尼左者過右邊。右者過左邊。合掌",
    "X85n1592_003:0303b04": "相向。各噓一聲。師曰。與麼非但解老婆禪。更會鼓粥",
    "X85n1592_003:0303b05": "飯氣。尼曰。和尚惜取眉毛好。師曰。山僧眉毛且置。周",
    "X85n1592_003:0303b06": "金剛買油餈點心。食到口邊。被婆子奪却。劉鐵磨請",
    "X85n1592_003:0303b07": "溈山往臺山大會齋。溈山不赴。等是者箇時節。你道",
    "X85n1592_003:0303b08": "為甚麼取舍不同。二尼作禮曰。某等若不來禮拜和",
    "X85n1592_003:0303b09": "尚。爭得見古人神通大用。師曰。好各與三十棒。恰值",
    "X85n1592_003:0303b10": "拄杖不在。且歸堂喫茶(兩條牸牛沒鼻。一頭牯牛無尾。盡力耕了三春。依前一片",
    "X85n1592_003:0303b11": "白地)　有兩官人遊山。入門哦曰。茂松修竹。回顧見師。",
    "X85n1592_003:0303b12": "便問如何是道人家風。師曰。茂松修竹。曰有何旨趣。",
    "X85n1592_003:0303b13": "師曰。自家觀不足。留與客來看(呵呵。倘被者兩箇擔板漢致問一聲。便恁",
    "X85n1592_003:0303b14": "麼去時如何。笑翁又只得打鼓轉船頭。所以道世間相常住。黃鸝啼綠樹。真箇可憐生。動著便飛去)",
    "X85n1592_003:0303b15": "　有士人閱師淨土偈。乃問佛說是經。則有六方諸佛。",
    "X85n1592_003:0303b16": "出廣長舌相作證。吾師說偈。有何人證。師曰。居士舌",
    "X85n1592_003:0303b17": "頭亦不短。(但引舌向上左右舐云。為何總舐不著鼻頭)又問何為不思議",
    "X85n1592_003:0303b18": "功德。師曰。前街人喚犬。後巷罵貓兒。(者是功德甚處是不思議)又",
    "X85n1592_003:0303b19": "問老師高壽。師曰。論年不見箇葷腥。作麼不槁瘦了",
    "X85n1592_003:0303b20": "　僧問。處處入法界。念念見遮那。如何是遮那。師曰。",
    "X85n1592_003:0303b21": "淨地不須屙　頌投子不許夜行投明須到話。三十",
    "X85n1592_003:0303b22": "六物都灰燼。只遺一雙枯眼睛。置向九衢深夜後。無",
    "X85n1592_003:0303b23": "光明處作光明　舉經題[米-木+八]字。頌曰。黑白未分已墮",
    "X85n1592_003:0303b24": "偏。那堪擬議費鑽研。西乾此土諸賢聖。鼻孔撩天總",
    "X85n1592_003:0303c01": "被穿(別云。裂三折半缺中邊。鼻孔鍼筒話未圓別有一人穿不得。道道)　一齋和尚",
    "X85n1592_003:0303c02": "問。如何是文殊普見三昧。師曰。死人眼。云如何是觀",
    "X85n1592_003:0303c03": "音普聞三昧。師曰。死人耳。云古云一言道盡。如何是",
    "X85n1592_003:0303c04": "一言。師曰。死人口。云如何是如來喫粥時。師曰。平旦",
    "X85n1592_003:0303c05": "寅　師過潼關。至熊耳山禮祖塔。寺僧叱云。汝憨。拜",
    "X85n1592_003:0303c06": "空塔奚為。師以手指石塔。問僧曰。此是空塔乎。僧云",
    "X85n1592_003:0303c07": "然。師曰。祖師聻。僧云。祖師攜履西歸久矣。師曰蒼天",
    "X85n1592_003:0303c08": "蒼天(者僧脚快笑巖趕不上)　僧問。元沙不過嶺。保壽不渡河。",
    "X85n1592_003:0303c09": "落第幾機。曰總落第二機。僧云。如何是第一機。師曰。",
    "X85n1592_003:0303c10": "元沙不過嶺。保壽不渡河(別云。闍黎不過嶺。老僧不渡河)　僧問。如",
    "X85n1592_003:0303c11": "何是世間法。師曰。天地日月。國土山河。云如何是出",
    "X85n1592_003:0303c12": "世間法。師曰。天地日月。國土山河。云與麼則世間法",
    "X85n1592_003:0303c13": "出世間法不二也。師曰。你喚甚麼作天地日月。國土",
    "X85n1592_003:0303c14": "山河(別云。與麼則二也)　僧問。如何是和尚昔年獲益事。師",
    "X85n1592_003:0303c15": "以拂子倒懸視。僧曰。會麼。僧云。某甲已識得和尚做",
    "X85n1592_003:0303c16": "處也。師曰。你道荊州黃四娘禮佛。求箇甚麼。僧無對。",
    "X85n1592_003:0303c17": "(代云。今日捉敗者賊)師乃打出　座主問。祖意教意。端的為",
    "X85n1592_003:0303c18": "同為別。師曰。柳影橫塘魚上樹。槐陰罩地馬登枝。主",
    "X85n1592_003:0303c19": "云。與麼則形影兩分。曲直自顯去也。師曰。未嘗飽食",
    "X85n1592_003:0303c20": "廬陵米。徒把蒲團認作天。主禮拜云。蒙師大悲。拔我",
    "X85n1592_003:0303c21": "茅塞。師曰。爭奈更有須彌山子在。主逡巡而退　師",
    "X85n1592_003:0303c22": "入堂。見一僧在禪牀上昏沈。師呼僧。僧舉首。(者僧若是師子。",
    "X85n1592_003:0303c23": "待笑。巖呼醒跳起身來劈面一掌。仍復熟睡管教笑巖不敢正眼覰著他)師曰。你幾時離",
    "X85n1592_003:0303c24": "伏牛山。云二月初七。師曰。東西兩[石*亡]朵。夜來相毆。嚇",
    "X85n1592_003:0304a01": "得娑竭老龍王現細身。潛入眾禪和子鼻孔裏。和尚",
    "X85n1592_003:0304a02": "子為甚麼都不覺不知。云和尚莫惑人好。干他[石*亡]朵",
    "X85n1592_003:0304a03": "娑竭龍王甚麼事。師曰。你恁麼。也只是箇長連牀上",
    "X85n1592_003:0304a04": "喫粥飯漢　僧問。如何是祖師西來意。師曰。萬里黃",
    "X85n1592_003:0304a05": "河徹底清。云直指單傳。未審傳箇甚麼。師曰。一片餬",
    "X85n1592_003:0304a06": "餅九人餐。云神光速禮三拜。意旨如何。師曰。三足蝦",
    "X85n1592_003:0304a07": "蟆當路坐。云如何是和尚親傳底意旨。師打一摑云。",
    "X85n1592_003:0304a08": "六耳不同謀　師禮佛次。僧問。不於佛求。不於法求。",
    "X85n1592_003:0304a09": "不於眾求。和尚禮拜。當何所求。師曰。汝適來見我禮",
    "X85n1592_003:0304a10": "佛否。云和尚現禮拜。爭得不見。師曰。若見吾禮佛。汝",
    "X85n1592_003:0304a11": "與佛同下地獄。僧無語。又僧云。某甲一總不見和尚",
    "X85n1592_003:0304a12": "禮佛。師曰。若不見吾禮拜。汝自己下地獄　師又一",
    "X85n1592_003:0304a13": "日拜佛次。人問。老師既都無所求。用拜奚為。師指像",
    "X85n1592_003:0304a14": "顧人曰。為伊作佛故。禮渠三拜　一日眾禪者勸云。",
    "X85n1592_003:0304a15": "和尚若不度生。則為獨善。有乏大悲。豈道人之究竟",
    "X85n1592_003:0304a16": "乎。師總不顧。眾復苦勸。師遂喝曰。莫亂統。復以偈答",
    "X85n1592_003:0304a17": "曰。大悲不是等閒圖。枯木花開絕後甦。塵佛法門經",
    "X85n1592_003:0304a18": "幾寂。於今度盡也還無　僧問。大死底人却活時如",
    "X85n1592_003:0304a19": "何。師曰。與伊一盞茶喫　僧問。何為奪人不奪境。師",
    "X85n1592_003:0304a20": "曰。黑漆拄杖長七尺。何為奪境不奪人。師曰。突出人",
    "X85n1592_003:0304a21": "前若活龍。何為人境兩俱奪。師曰。夜深倚立漆牀頭。",
    "X85n1592_003:0304a22": "鐵眼銅睛無處覓。何為人境俱不奪。師曰。有時扶過",
    "X85n1592_003:0304a23": "斷橋水。幾度伴歸明月村(合併一句。作麼生道)　僧問。如何是",
    "X85n1592_003:0304a24": "和尚大人相。師曰。無邊身菩薩。祇曾見得半身。云如",
    "X85n1592_003:0304b01": "何是和尚全身。師和聲便打　復一僧問。久聞和尚",
    "X85n1592_003:0304b02": "大人相。乞請隨喜。師乃縮項作蹲勢。僧罔措　僧問。",
    "X85n1592_003:0304b03": "婆子燒菴。意旨如何。曰不奈船何。打破戽斗。云此僧",
    "X85n1592_003:0304b04": "還有過也無。師曰。此僧有過。婆子合喫三十棒(古人出語",
    "X85n1592_003:0304b05": "如百煉金。開口如老吏斷獄。後人費盡氣力。趕渠脚後跟不上者。古人證處劈實故也)　師偶",
    "X85n1592_003:0304b06": "堂前瞑目而坐。一僧潛詣師邊立。師開目云。會麼云",
    "X85n1592_003:0304b07": "不會。師曰。今日暖如昨日。云某甲未識佛性。乞師指",
    "X85n1592_003:0304b08": "示。師曰。幸得此去不遠　一官人問。佛道元曠冲奧。",
    "X85n1592_003:0304b09": "弟子擬欲求進。未知還有分否。師曰。人皆為堯舜。云",
    "X85n1592_003:0304b10": "如何契入。師曰。我欲仁。斯至仁矣。云一切時中。云何",
    "X85n1592_003:0304b11": "履踐師曰。進則過之。退則不及。云倘不進不退。可適",
    "X85n1592_003:0304b12": "中否。師曰。易開終始口。難保歲寒心　師於漢楚間",
    "X85n1592_003:0304b13": "寓夏。時當季秋。偶於金沙灘陽濵地坐。有兩子隨侍",
    "X85n1592_003:0304b14": "師側。忽見一沙門。執錫沿濵而來。貌甚奇古。近前卓",
    "X85n1592_003:0304b15": "立。朗聲問云。仁者可識從上相承密論密義否。師曰。",
    "X85n1592_003:0304b16": "仁者。密則非論。論則非義。彼乃退後一步。以錫橫肩",
    "X85n1592_003:0304b17": "上。翹足獨立云。是甚麼義。師於地上書一更字。彼以",
    "X85n1592_003:0304b18": "錫畫地一畫。闊兩脛立上。復以錫橫按腹上。亞身而",
    "X85n1592_003:0304b19": "視云。是甚麼義。師於地上書一嘉字。彼即卓錫地上。",
    "X85n1592_003:0304b20": "以兩手叉腰。懸翹一足。切齒怒目。作降魔勢云。是甚",
    "X85n1592_003:0304b21": "麼義。師於地上書一之字。彼復分手指天地。以身周",
    "X85n1592_003:0304b22": "旋一匝云。是甚麼義。師於地上書一尤字。彼復進一",
    "X85n1592_003:0304b23": "步。叉手作女人拜。復分手指兩衲子云。者箇是甚麼",
    "X85n1592_003:0304b24": "義師於地上書一蚕字。彼繞師三匝。於前作禮。立於",
    "X85n1592_003:0304c01": "師右。師於地上書[佛/(佛*佛)/魔]此字示之曰。會麼。彼擬進語。師",
    "X85n1592_003:0304c02": "復曰。設到此地。更須知有[魔/(魔*魔)/佛]者箇時節始得。彼歡喜",
    "X85n1592_003:0304c03": "合爪歎云。咦。真摩訶衍薩婆若上士也。仍作禮。浩然",
    "X85n1592_003:0304c04": "而去。時兩衲子皆驚喜罔測。請問云。彼是何所沙門。",
    "X85n1592_003:0304c05": "所為復何義耶。師良久。乃曰。還識此人否。兩衲子俱",
    "X85n1592_003:0304c06": "云不識。師曰。此是應真賢聖。所呈乃是金剛王變相",
    "X85n1592_003:0304c07": "三昧。及三昧王三昧。用來勘吾。然彼亦將有新證",
    "X85n1592_003:0304c08": "　師寓慈光寺。手持如意。廊下徐行。一僧欲借看。師即",
    "X85n1592_003:0304c09": "度與。僧擬接。師乃打一如意云。日本國人不識火。種",
    "X85n1592_003:0304c10": "田之夫常患饑　僧問那吒太子。析骨還父。析肉還",
    "X85n1592_003:0304c11": "母。那箇是正那吒。師曰。山高那礙白雲飛。(別云。若是正不問人)",
    "X85n1592_003:0304c12": "　僧問。和尚參見許多尊宿。未審拈香的嗣何人。師",
    "X85n1592_003:0304c13": "曰。頭挨周嶺雪。衣挂楚山雲。云恁麼則已知絕學之",
    "X85n1592_003:0304c14": "嫡子。中峯之遠孫也。師曰。有甚麼交涉　一僧聞風",
    "X85n1592_003:0304c15": "吹角鈴。喜躍云。某甲今日始識破觀音老漢了也。即",
    "X85n1592_003:0304c16": "入室求證。纔禮拜。師乃劈脊打一棒云。速將你識破",
    "X85n1592_003:0304c17": "底觀音來看。僧纔以手作搖鈴勢。師直打出方丈(者僧",
    "X85n1592_003:0304c18": "祇會搖鈴)　僧問。何等是文殊境界。師曰。手長衫袖短。何",
    "X85n1592_003:0304c19": "等是普賢境界。師曰。脚瘦草鞋寬。何等是觀音境界。",
    "X85n1592_003:0304c20": "師曰。頭大尾小。何等是和尚境界。師劈脊便打　靈",
    "X85n1592_003:0304c21": "谷問。古人云。打破鏡來相見。既打破鏡。擬向甚麼處",
    "X85n1592_003:0304c22": "相見。師曰。慙惶殺人。谷有省　師舉四祖優波毱多",
    "X85n1592_003:0304c23": "尊者偈。問侍者。祖云。心自本來心。本心非有法。我道",
    "X85n1592_003:0304c24": "已是抱贓呌屈。又云。有法有本心。我道將來恰好填",
    "X85n1592_003:0305a01": "溝塞壑。又云。非心非本法。我道又是泥裏洗土塊。分",
    "X85n1592_003:0305a02": "疎不下。我總與麼道。汝作麼生會。侍者云。和尚連祖",
    "X85n1592_003:0305a03": "師也不回互。師曰。優波毱多尊者。適來鑽入你鼻孔",
    "X85n1592_003:0305a04": "裏。鼓掌呵呵大笑。你為甚麼總都不覺不知。者云。某",
    "X85n1592_003:0305a05": "甲無鼻孔。師曰。與麼則一場氣悶耶。者作打噴嚏勢。",
    "X85n1592_003:0305a06": "師打一拂子云。是你連祖師也不回互耶。者作禮喜",
    "X85n1592_003:0305a07": "躍而出(畢竟如何。方是回互參)　師問僧。纔入思惟。便成剩法。",
    "X85n1592_003:0305a08": "你作麼生會。僧擬議。師喝出(一箇不唧[口*留]。一箇被鈍置。煞是好笑)　師",
    "X85n1592_003:0305a09": "見一僧來。隨畫一圓相示之。僧即作禮。師便打。僧云。",
    "X85n1592_003:0305a10": "某甲話在。師震聲喝出。又見一僧來。師亦畫一圓相",
    "X85n1592_003:0305a11": "示之。僧見即作禮。師合掌云善哉　舉巖頭作渡子",
    "X85n1592_003:0305a12": "時。有一老婆抱一孩兒至。問云。呈橈舉棹即不問。且",
    "X85n1592_003:0305a13": "道婆手中兒甚處得來。頭便打。婆云。婆生七子。六箇",
    "X85n1592_003:0305a14": "不遇知音。祇者一箇也不消得。遂拋向水中。頭乃吐",
    "X85n1592_003:0305a15": "舌。師乃呵呵笑云。此婆子圖箇甚麼。巖頭當時待他",
    "X85n1592_003:0305a16": "纔拋。便劈脊一棹。俱打入水中。始較些子。何故不見",
    "X85n1592_003:0305a17": "道。祇者一箇也不消得。(笑巖盡法無民。巖頭現大人相。心圓雖則據欵結案。諸公",
    "X85n1592_003:0305a18": "切莫矮子看戲)　舉南泉因陸亘大夫云。肇法師也甚奇怪。",
    "X85n1592_003:0305a19": "解道天地同根。萬物一體。泉指庭前牡丹花云。大夫。",
    "X85n1592_003:0305a20": "時人見此一株花。如夢相似。師云。南泉老漢。被大夫",
    "X85n1592_003:0305a21": "將箇墼子一磕。直得無窮寶藏。罄囊倒出　舉六祖",
    "X85n1592_003:0305a22": "能大師風幡話。師云。善則甚善。美則未美。當時見二",
    "X85n1592_003:0305a23": "僧紛紜不已。但出前云。仁者。也不是幡動。也不是風",
    "X85n1592_003:0305a24": "動。便乃休去。非只令二僧知恩有地。直使天下兒孫",
    "X85n1592_003:0305b01": "感戴祖師。無有休日。還知麼。萬機雖不思春力。時到",
    "X85n1592_003:0305b02": "只數花自開(心圓當時若見二僧紛紜不已。但出前云。夜靜更深。歇息去好。非只令二僧懡",
    "X85n1592_003:0305b03": "[怡-台+羅]散去。直使天下兒孫。啗啄不入)　舉乾峯示眾云。舉一不得舉二。",
    "X85n1592_003:0305b04": "放過一著。落在第二。雲門出眾云。昨日有人從天台",
    "X85n1592_003:0305b05": "來。却往徑山去。峯云來日不得普請。便下座。師云。拾",
    "X85n1592_003:0305b06": "得酒酣寒山醉倒。相扶相攙。和泥臥草。天明攜手出",
    "X85n1592_003:0305b07": "松門。直至如今無處討　示眾。真得道人心常閒曠。",
    "X85n1592_003:0305b08": "寂寞無為。質直無偽。如崖如壁。實塌塌地。如太虗空。",
    "X85n1592_003:0305b09": "無有限礙。難以圖摸。咂啖無味。求覓無方。十二時中。",
    "X85n1592_003:0305b10": "隨緣舉措。方便施為。無不分明了了。如初生孩子。六",
    "X85n1592_003:0305b11": "用閒閒底。無實分別　教中有喻。須彌山頂上輥一",
    "X85n1592_003:0305b12": "粒芥子。至山底投置一鍼鋒上。誠為難極。佛云猶易。",
    "X85n1592_003:0305b13": "唯於六道之中。得生人道。更難過此。而今於此極難",
    "X85n1592_003:0305b14": "之中。已獲具足品貌。明知身中有聖道。而不自究明。",
    "X85n1592_003:0305b15": "甘自輕棄。為愚為慧。仁者審諸　師謂眾大夫曰。予",
    "X85n1592_003:0305b16": "嘗笑昔儒毀佛闢佛。大似不究佛是何物。而礙毀之",
    "X85n1592_003:0305b17": "闢之。彼云佛。此云覺。彼佛云者。乘大願輪。示迹人中。",
    "X85n1592_003:0305b18": "於三界長夜而獨醒。故稱大覺世尊。誠悟心得道大",
    "X85n1592_003:0305b19": "聖之異稱耳。辭恩愛。棄榮貴。慈悲喜捨為心。不畜不",
    "X85n1592_003:0305b20": "取。能施能濟。不畜云者。非惟金玉等。實空癡貪煩惱",
    "X85n1592_003:0305b21": "之餘習。全真淨無漏之功德也。能施云者。豈止財",
    "X85n1592_003:0305b22": "穀等。直示無上正真之道。覺悟有情。令人人獲自本",
    "X85n1592_003:0305b23": "心而成佛也。近而言之。佛者。即人人本具。大體大用。",
    "X85n1592_003:0305b24": "渾全之真心耳。而人自顛倒。背真覺。合妄塵。反迷而",
    "X85n1592_003:0305c01": "不自信也。既不自信自己本具湻全之真心。則莫得",
    "X85n1592_003:0305c02": "其受用也。由是於他大聖。則異而疑之。疑之不釋。則",
    "X85n1592_003:0305c03": "又厭而惡之。厭惡之不已。則毀之闢之。自謂有大才。",
    "X85n1592_003:0305c04": "佛氏已被吾闢倒了也。吾胸中已足痛快了也。且語",
    "X85n1592_003:0305c05": "言文義。權衡一方之機。擬向甚麼處識佛乎。毀佛闢",
    "X85n1592_003:0305c06": "佛。又安知自心毀自心。自心闢自心乎。如犢觝影。正",
    "X85n1592_003:0305c07": "不知影是何物。自何而有。擬欲觝之。一人傳虗。萬人",
    "X85n1592_003:0305c08": "傳實。一人為之。多人効之。以至展轉効者無窮。獨不",
    "X85n1592_003:0305c09": "悟此妄作。徒苦其精神耳。又不止徒苦精神。唯恐他",
    "X85n1592_003:0305c10": "時或有不測之餘殃耳。於戲。仁人君子。寧不為之寒",
    "X85n1592_003:0305c11": "心者歟。",
    "X85n1592_003:0305c12": "嘉興府天寧法舟道濟禪師郡之思賢里張氏子。年",
    "X85n1592_003:0305c13": "二十一。投天寧為行者。時默堂宣受寶月記。歸自繁",
    "X85n1592_003:0305c14": "昌。師往謁。服勤久之。復詣東禪。從昂祝髮。參吉菴。菴",
    "X85n1592_003:0305c15": "門庭孤峻。師能朝夕咨叩。一日聞磬聲。豁然洞徹。尋",
    "X85n1592_003:0305c16": "趨方丈。菴曰。子著賊也。師曰。賊已收下。曰。贜在甚處。",
    "X85n1592_003:0305c17": "師振坐具曰。狼藉狼藉。曰者掠虗漢。狼藉箇甚麼。師",
    "X85n1592_003:0305c18": "一喝(好喝)歸眾。菴可之。未幾長安覺王寺請居第一座。",
    "X85n1592_003:0305c19": "室中秉拂。機用莫能湊泊。嘉靖初。住金陵安隱　僧",
    "X85n1592_003:0305c20": "問如何是安隱境。師曰。三山半落青天外。二水中分",
    "X85n1592_003:0305c21": "白鷺洲。曰如何是安隱家風。師曰。石虎山前鬬。泥牛",
    "X85n1592_003:0305c22": "水底眠。曰不會。師曰。用會作麼　精巖寺晚參。精巖",
    "X85n1592_003:0305c23": "寺裏撞鐘。府譙樓上擂鼓。同時顯大神通。穿透千門",
    "X85n1592_003:0305c24": "萬戶。大眾還聞麼。若道不聞。爭奈鐘鼓分明。人人有",
    "X85n1592_003:0306a01": "耳。若道聞。將甚麼聞。即今鼓絕鐘消。聞底事又作麼",
    "X85n1592_003:0306a02": "生。試道看。卓拄杖曰。黃金自有黃金價。終不和沙賣",
    "X85n1592_003:0306a03": "與人　陸五臺問。畫前元有易不。師曰。若無伏羲將",
    "X85n1592_003:0306a04": "甚麼畫。臺曰。畫後如何。師曰。元無一畫。臺曰。現有六",
    "X85n1592_003:0306a05": "十四卦。何得言無。師曰。莫著文字。臺曰。請和尚離文",
    "X85n1592_003:0306a06": "字發一爻看。師召居士。臺應諾。師曰。者一爻從何處",
    "X85n1592_003:0306a07": "起。又問至人無夢。何也。師曰。常人於現前虗幻分別",
    "X85n1592_003:0306a08": "境界。不知全體是夢。認為實有。而以昏昧想心。繫念",
    "X85n1592_003:0306a09": "神識。紛飛境界為夢。所謂寤寐俱夢。夢中復作夢也。",
    "X85n1592_003:0306a10": "至人於自心境界。如實而知。故於現前虗幻境界。妙",
    "X85n1592_003:0306a11": "用泠然。通徹無礙。而睡夢亦自明明而知。歷歷而覺。",
    "X85n1592_003:0306a12": "所謂寤寐一如者也。故至人無夢之說。非有無之無。",
    "X85n1592_003:0306a13": "乃是無夢無非夢。夢與非夢一而已矣。又問夢裏須",
    "X85n1592_003:0306a14": "臾。何以歷涉萬里。師彈指一下曰。千里萬里只在者",
    "X85n1592_003:0306a15": "裏。問聖人有妄念不。師曰無。曰既無妄念。何用兢兢",
    "X85n1592_003:0306a16": "業業。師曰。兢兢業業。故無妄也。問為政如何得無倦。",
    "X85n1592_003:0306a17": "師曰。榮辱得喪。毀譽是非。一切不管。但虗其心。行其",
    "X85n1592_003:0306a18": "所無事。則無倦矣。問終日喫飯。何故不曾咬著一粒",
    "X85n1592_003:0306a19": "米。師曰。喫飯底人居士還曾見不。問四方上下。有窮",
    "X85n1592_003:0306a20": "盡不。師曰。居士試返觀自己心量。有窮盡不。士良久",
    "X85n1592_003:0306a21": "曰。實無窮盡。師曰。世界亦然。又問地獄實有不。師曰。",
    "X85n1592_003:0306a22": "人作了惡。歷歷自知。雖經久遠。憶持不忘。便是業鏡。",
    "X85n1592_003:0306a23": "自心明知自惡。不能自釋。便是法王。心地不空。地獄",
    "X85n1592_003:0306a24": "實有。心若空了。地獄隨空　示禪人偈曰。工夫不",
    "X85n1592_003:0306b01": "間四威儀。聽板聞鐘好下疑。打破未生時面目。好來",
    "X85n1592_003:0306b02": "爐畔愛鉗鎚。道本無為豈屬修。有修頭上更安頭。虗",
    "X85n1592_003:0306b03": "空若使重加柄。野草閒華正好愁。將謂衣中有寶珠。",
    "X85n1592_003:0306b04": "衣穿方信寶珠無。前年尚有無珠說。今日無珠說也",
    "X85n1592_003:0306b05": "無內不尋思外不求。大千沙界一毫收。塵塵剎剎蓮",
    "X85n1592_003:0306b06": "華藏。認著依然是外頭。後遷弁山。晚退歸天寧。嘉靖",
    "X85n1592_003:0306b07": "庚申秋。示寂。壽七十四。臘五十二。茶毗塔禪悅堂。",
    "X85n1592_003:0306b08": "順天府大覺寺慈舟方念禪師別號清涼。古唐楊氏",
    "X85n1592_003:0306b09": "子。十歲失父。投京廣德大慈義為師。十五剃染。登具",
    "X85n1592_003:0306b10": "廿一遊講肆。知文字非究竟法。乃參幻休於少林。休",
    "X85n1592_003:0306b11": "問甚處來。師曰。北方。休曰。北方法道何似此間。師曰。",
    "X85n1592_003:0306b12": "水分千派。流出一源。休曰。恁麼何用到此。師曰。流出",
    "X85n1592_003:0306b13": "一源。水分千派。休可之。命典維那。一日遊初祖面壁",
    "X85n1592_003:0306b14": "處。忽然大悟。乃曰。五乳峯前。好箇消息。大小石頭。塊",
    "X85n1592_003:0306b15": "塊著地。呈休。休知為克家種草。遂囑曰。從上佛祖。以",
    "X85n1592_003:0306b16": "自己所證。遞相承襲。欲令一切人知有此事。余得之",
    "X85n1592_003:0306b17": "小山先師。今授於汝。汝當體佛祖心。紹續慧命。然尚",
    "X85n1592_003:0306b18": "宜晦跡林泉。乘時而出。付以偈曰。無上涅槃心。佛祖",
    "X85n1592_003:0306b19": "相分付。吾今授受時。雲淨峯頭露。時年二十八。既而",
    "X85n1592_003:0306b20": "以差別智不可不明。遂徧參諸方。備行苦行。精厲過",
    "X85n1592_003:0306b21": "分。雙目失明。乃思惟曰。幻身非有。病從何來。身心一",
    "X85n1592_003:0306b22": "齊放下。端坐七晝夜。眼仍平復如常。尋入吳。渡江。歷",
    "X85n1592_003:0306b23": "補陀。辛卯。說法越之止風塗廣濟蘭若。有澄鐵[此/束]者。",
    "X85n1592_003:0306b24": "以所得來見。師勘驗間。知為法門樑棟。乃出休所授",
    "X85n1592_003:0306c01": "囑累焉。有五乳峯前無鏃箭。射得南方半箇兒之句。",
    "X85n1592_003:0306c02": "師以大法肩承得人。可謂無事。乃遊吳。抵秀州福城。",
    "X85n1592_003:0306c03": "整飭東塔。次走江西雲居匡廬。赴將臺山請。而越中",
    "X85n1592_003:0306c04": "緇白力挽之。主寶林。當萬歷甲午也。未幾示寂。嗣子",
    "X85n1592_003:0306c05": "迎遺骨。塔於顯聖之南山。先是師在越。以寶林眷眷",
    "X85n1592_003:0306c06": "於懷。汰如何公以為必清涼後身。乃載之高僧傳焉。",
    "X85n1592_003:0306c07": "建昌府新城壽昌無明慧經禪師撫之崇仁裴氏子。",
    "X85n1592_003:0306c08": "生而頴異。性無嗜好。九歲入鄉校。便問浩然之氣為",
    "X85n1592_003:0306c09": "何物。塾師異之。長依廩山。常疑金剛四句為必有指",
    "X85n1592_003:0306c10": "據。偶閱傅大士錄。有若論四句偈。應當不離身之句。",
    "X85n1592_003:0306c11": "不覺灑然。時年二十四。知有此事。遂辭山。結廬峩峯。",
    "X85n1592_003:0306c12": "閱燈錄。於興善章。僧問如何是道。善曰。大好山。有疑。",
    "X85n1592_003:0306c13": "日夜提究。至忘寢食。一日因搬石。正極力推次。忽然",
    "X85n1592_003:0306c14": "有得。走呈山。山詰之。應對有緒。遂與剃染受具。自是",
    "X85n1592_003:0306c15": "二十年不出山。有偈曰。野獅不噉人間食。十二巫峯",
    "X85n1592_003:0306c16": "得自由。養就縱橫無礙力。崑崙翻轉作瀛洲。偶一僧",
    "X85n1592_003:0306c17": "問。曾見甚麼人來。便住此山。師以總未行脚對。僧曰。",
    "X85n1592_003:0306c18": "豈可以一隅而小天下乎。師然其言。急擔囊首謁少",
    "X85n1592_003:0306c19": "室。會無言主席。與論旦夕。言喜師出語奇特。因與當",
    "X85n1592_003:0306c20": "道尚父熊公。請就寺示眾。一時緇白。歎未曾有。尋入",
    "X85n1592_003:0306c21": "五臺。訪瑞峯通。南還。受閩建董巖結制請。一香為廩",
    "X85n1592_003:0306c22": "山拈出也。後遷壽昌寶坊峩峯三剎。三剎得師唱道。",
    "X85n1592_003:0306c23": "皆煥然一新　上堂。諸佛常時說法。不須擬議猜詳。",
    "X85n1592_003:0306c24": "且道說的是甚麼法。天地元黃。宇宙洪荒。不論通宗",
    "X85n1592_003:0307a01": "透教。祇貴直下承當。承當箇甚麼。雲騰致雨。露結為",
    "X85n1592_003:0307a02": "霜。蛟龍不宿死水。猛虎肯行道旁。透得者些關棙。何",
    "X85n1592_003:0307a03": "須願往西方。不問先佛後祖。鼻孔一樣放光。作麼生",
    "X85n1592_003:0307a04": "放光。化被草木。賴及萬方。釋迦不肯漏泄。達磨九載",
    "X85n1592_003:0307a05": "覆藏。峩峯不惜口業。直下為你宣揚。且作麼生宣揚。",
    "X85n1592_003:0307a06": "罔談彼短。靡恃己長　上堂。拍案一下曰。向上一宗。",
    "X85n1592_003:0307a07": "難為措置。大用大機。怎容擬議。等閒垂一句。如太阿",
    "X85n1592_003:0307a08": "鋒離匣。觸之者死不移時。似塗毒鼓受撾。聞之者喪",
    "X85n1592_003:0307a09": "不旋踵。所以道妙峯峻峙。異獸難藏。寶樹晶光。靈禽",
    "X85n1592_003:0307a10": "莫泊。其用也。單趁金毛歸野窟。直追鐵額入深山。掃",
    "X85n1592_003:0307a11": "天下之攙搶。拂世間之孽屑。提墮阬落壍之類。揭迷",
    "X85n1592_003:0307a12": "封滯殻之流。其功也。使法界世界虗空界。一體同觀。",
    "X85n1592_003:0307a13": "俾佛道人道地獄道。萬法融會。雖然。猶未是向上事。",
    "X85n1592_003:0307a14": "須知更有出格限量外一句。且作麼生是量外一句。",
    "X85n1592_003:0307a15": "正令未施先斬首。大機纔展佛魔悲　上堂。南泉道。",
    "X85n1592_003:0307a16": "三世諸佛不知有。黧奴白牯却知有。恁麼則三世諸",
    "X85n1592_003:0307a17": "佛齊立下風。且道黧奴白牯有甚長處。首座曰。為他",
    "X85n1592_003:0307a18": "金烹大冶。玉出藍田。師曰。寶坊者裏。總與趁出。何故。",
    "X85n1592_003:0307a19": "秉綱立紀振叢林。海晏河清正令行。好漢盡驅歸寶",
    "X85n1592_003:0307a20": "所。化城推倒不留人。座曰。某甲則不然。師曰。汝作麼",
    "X85n1592_003:0307a21": "生。座曰。閒擔布袋渾無事。笑等街頭一箇人。師曰。也",
    "X85n1592_003:0307a22": "是閒絃子　師問僧趙州道。臺山婆子為汝勘破了",
    "X85n1592_003:0307a23": "也。畢竟勘破在甚麼處。僧曰。和尚今日敗缺了也。師",
    "X85n1592_003:0307a24": "曰。老僧一生也不奈何。好教你知。若實會。舉似看。僧",
    "X85n1592_003:0307b01": "擬進語。師打一棒云。者掠虗漢　師登古希。尚混勞",
    "X85n1592_003:0307b02": "侶。耕鑿不息。丈室翛然。唯作具而已。嘗有偈曰。冒雨",
    "X85n1592_003:0307b03": "衝風去。披星戴月歸。不知身有苦。唯慮行門虧。益王",
    "X85n1592_003:0307b04": "嚮師道德。屢加襃敬。嘗曰。去聖時遙。幸遺此老。萬歷",
    "X85n1592_003:0307b05": "丁巳臘八前一日。自田中歸。謂眾曰。吾自此不復砌",
    "X85n1592_003:0307b06": "石矣。眾莫諭其旨。除夕示眾曰。今年只有茲時在。試",
    "X85n1592_003:0307b07": "問諸人知也無。那事未曾親磕著。切須痛下死工夫。",
    "X85n1592_003:0307b08": "(云云)末復曰。此是老僧最後分付。切宜珍重。明正三",
    "X85n1592_003:0307b09": "日。示微恙。遂不食。其教誡諄諄倍常時。眾環侍不懌。",
    "X85n1592_003:0307b10": "師諭以偈曰。人生有受必償。莫為老病死慌。拈却無",
    "X85n1592_003:0307b11": "生法忍。自然業識消亡。一時雲淨常光發。佛祖皆安",
    "X85n1592_003:0307b12": "此道場。十四作書辭道俗。十六書舉火偈。次晨盥潄",
    "X85n1592_003:0307b13": "拭身已。索筆大書曰。今日分明指示。擲筆端坐而逝。",
    "X85n1592_003:0307b14": "七眾為失依。茶毗頂骨牙齒不壞。塔方丈後。世壽七",
    "X85n1592_003:0307b15": "十一。僧臘四十四。憨山清云。師不唯法眼圓明一振",
    "X85n1592_003:0307b16": "頺綱。而峻節孤風。誠足以起末俗。葢實錄也。"
}