{
    "X75n1512_007:0141a19": "隆興佛教編年通論卷第七",
    "X75n1512_007:0141a21": "隆興府石室沙門　祖琇　撰",
    "X75n1512_007:0141a22": "　　　梁",
    "X75n1512_007:0141a23": "天監三年四月八日。帝率道俗二萬餘人升重雲殿。",
    "X75n1512_007:0141a24": "親製文發願。乞憑佛力永棄道教不在崇奉。略曰。經",
    "X75n1512_007:0141b01": "云。發菩提心者即是佛心。一切散善不得為喻。弟子",
    "X75n1512_007:0141b02": "比經荒逆躭事老君。累葉相承染此邪法。今捨棄舊",
    "X75n1512_007:0141b03": "習歸仗正因。願使未來世童男出家廣弘經教。化度",
    "X75n1512_007:0141b04": "含識共證菩提。寧在正法中長淪惡道。不樂歸依老",
    "X75n1512_007:0141b05": "子暫得神仙。陟大乘心永離邪見。十一日勑公卿百",
    "X75n1512_007:0141b06": "僚侯王宗族並宜反偽即真捨邪入正。十四日公卿",
    "X75n1512_007:0141b07": "抗表遵承詔命。帝手勑答曰。能反迷入正可謂夙植",
    "X75n1512_007:0141b08": "善根。宜加勇猛也。",
    "X75n1512_007:0141b09": "是歲詔隱士何點。點以巾褐入見。帝與之酒特除侍",
    "X75n1512_007:0141b10": "中。點前席持帝鬚曰乃欲臣老子耶。固辭不受。復詔",
    "X75n1512_007:0141b11": "何胤。胤謂使者曰。吾年五十七矣。月食四斗米不盡。",
    "X75n1512_007:0141b12": "那復有官情耶。帝知不可致。有旨給白衣尚書祿。胤",
    "X75n1512_007:0141b13": "苦辭。晚入虎丘之西寺講維摩經。及將終。夢天女六",
    "X75n1512_007:0141b14": "十餘人列于前。及寤猶見之如故。即具浴儼衣冠少",
    "X75n1512_007:0141b15": "頃而卒。何氏自晉司徒充．宋司徒尚之並建大義伸",
    "X75n1512_007:0141b16": "明佛法累葉遵承。至胤姪侍中敬容而止。",
    "X75n1512_007:0141b17": "五年。帝注大品。臣僚命法師法雲講之。雲辭疾不赴。",
    "X75n1512_007:0141b18": "帝遣使強起之曰。將冀流通。非高德無以憑也。雲始",
    "X75n1512_007:0141b19": "從之。雲最有譽當世。雅為昭明太子所敬。儒釋兩優",
    "X75n1512_007:0141b20": "為天下第一。",
    "X75n1512_007:0141b21": "八年魏主於式乾殿為諸僧及朝臣講維摩詰經。時",
    "X75n1512_007:0141b22": "魏朝專尚釋氏不事經籍。中書侍郎裴延雋上疏。以",
    "X75n1512_007:0141b23": "為漢光武．魏武帝雖在戎馬間未甞廢書。先帝行師",
    "X75n1512_007:0141b24": "還都手不釋卷。良以學問多益不可輟故也。陛下升",
    "X75n1512_007:0141c01": "法座親講大覺。凡在瞻聽塵蔽俱開。然五經治世之",
    "X75n1512_007:0141c02": "楷模應務之所先。伏願經書[牙-(必-心)+?]覧孔釋兼存。則內外",
    "X75n1512_007:0141c03": "俱周真俗斯暢。時洛陽中國沙門之外。自西域來者",
    "X75n1512_007:0141c04": "三千餘人。魏主別立永明寺千餘間以處之。遠近承",
    "X75n1512_007:0141c05": "風無不事佛。比及延昌州郡凡一萬三千餘寺僧至",
    "X75n1512_007:0141c06": "二百萬。",
    "X75n1512_007:0141c07": "十年。詔法師僧旻入慧輪殿講勝鬘經。帝臨聽。公卿",
    "X75n1512_007:0141c08": "畢集。有旨於莊嚴寺建八座法輪。妙選奇傑番次主",
    "X75n1512_007:0141c09": "之。時以旻為第一。當講日聽者傾都堂無容足。名士",
    "X75n1512_007:0141c10": "劉業甞謂旻曰。法師佛學有餘。何故弘義多伸儒旨。",
    "X75n1512_007:0141c11": "旻曰。昔生公以頓悟通經。次公以毗曇發論。若貧道",
    "X75n1512_007:0141c12": "初不以儒釋限。但據文義所向耳。沙門道超者。頻年",
    "X75n1512_007:0141c13": "力學。慕旻公之講誓欲齊之。夜夢神告之曰。旻公毗",
    "X75n1512_007:0141c14": "婆尸佛時預宣法化。君新發意者何能類之。第自求",
    "X75n1512_007:0141c15": "成名。不必苟齊也。旻性謙冲不恃能矜物。一時公卿",
    "X75n1512_007:0141c16": "道俗咸推仰之。",
    "X75n1512_007:0141c17": "十一年。有旨命寶亮法師撰涅槃經義疏。帝為之序。",
    "X75n1512_007:0141c18": "略曰。離文字以設教。忘心相以通道。欲使珉玉異價",
    "X75n1512_007:0141c19": "涇渭分流。制六師而正四倒。返八邪而歸一味。則法",
    "X75n1512_007:0141c20": "雨降而燋種受榮。慧日升而長夜蒙曉。發迦葉之悱",
    "X75n1512_007:0141c21": "憤。吐真實之誠言。雖復三施等於前。五大陳於後。三",
    "X75n1512_007:0141c22": "十四問參差異辨。方便勸發各隨意答。舉要論經不",
    "X75n1512_007:0141c23": "出兩塗。佛性開其有本之源。涅槃明其歸極之旨。非",
    "X75n1512_007:0141c24": "因非果不起不作。義高萬善事絕百非。空空不能測",
    "X75n1512_007:0142a01": "其真際。玄玄不能窮其妙門。自非德均平等心合無",
    "X75n1512_007:0142a02": "生。則金墻玉室豈易入哉。",
    "X75n1512_007:0142a03": "十二年。特進沈約卒。約字休文。婺州東陽人。左目重",
    "X75n1512_007:0142a04": "瞳。腰有紫誌。少為書生名聞一時。以風流見稱而肌",
    "X75n1512_007:0142a05": "體清癯時謂沈郎瘦。甚為武帝所重。官業具南史。甞",
    "X75n1512_007:0142a06": "出意撰聲律以革古詩。後世取則號曰四聲。約甚精",
    "X75n1512_007:0142a07": "佛理。著中食論。理趣甚高。其略曰。人所以不得道者",
    "X75n1512_007:0142a08": "由於心神昏惑。心神所以昏惑由於外物擾之。擾之",
    "X75n1512_007:0142a09": "大者其事有三。一則勢利榮名。二則妖妍靡曼。三則",
    "X75n1512_007:0142a10": "甘旨肥醲。榮名雖日用於心。要無晷刻之累。妖妍靡",
    "X75n1512_007:0142a11": "曼方之已深。甘旨肥醲為累甚切。萬事紜紜皆三者",
    "X75n1512_007:0142a12": "之枝葉耳。聖人知不斷此三事求道無從可得。乃為",
    "X75n1512_007:0142a13": "之法使簡而易從。若也直云三事惑本並宜禁絕。而",
    "X75n1512_007:0142a14": "此三事是人情所甚惑念。慮所難遣。雖有禁之之旨",
    "X75n1512_007:0142a15": "而事難卒從。譬如方舟濟河豈不欲直至彼岸。河流",
    "X75n1512_007:0142a16": "湍急會無直濟之理。不得不從流靡久而獲至。非不",
    "X75n1512_007:0142a17": "願速。事難故也。禁此三事。事宜有端。何則。食之於人",
    "X75n1512_007:0142a18": "不可頓息。其於情性三累莫甚。故推此晚食併置中",
    "X75n1512_007:0142a19": "前。自中之後清虗無事。因此無事念慮得簡。在始未",
    "X75n1512_007:0142a20": "專在久自習。於是束以八支紆以禁戒。靡曼之欲無",
    "X75n1512_007:0142a21": "由得前。榮名眾累稍隨事遣。故云往古諸佛過中不",
    "X75n1512_007:0142a22": "飡。此蓋是遣累之筌罤適道之捷徑。而惑者咸謂止",
    "X75n1512_007:0142a23": "於不食。此乃迷於向方不知厥路者也。又甞著設會",
    "X75n1512_007:0142a24": "論。意謂如來在日。眾居伽藍不置食具。時至則分衛",
    "X75n1512_007:0142b01": "持鉢以福眾生。今之僧徒一皆違廢。不止不持中食。",
    "X75n1512_007:0142b02": "甚者甘腴厨饍豐美飲食。或遇請召得蔬蔌之具。莫",
    "X75n1512_007:0142b03": "不顰蹙以為不能甘也。此豈有志於道哉。其論略曰。",
    "X75n1512_007:0142b04": "出家之人本資行乞。戒律炳然不許立厨帳并蓄淨",
    "X75n1512_007:0142b05": "人。今既取足官寺行乞事廢。或有持鉢登門便呼為",
    "X75n1512_007:0142b06": "僧徒鄙事。既為眾所鄙耻不復行乞。悠悠後進求理",
    "X75n1512_007:0142b07": "者寡。將謂乞食之業不可復行。由淨飯王子轉輪之",
    "X75n1512_007:0142b08": "貴。持鉢行乞以福施者。豈不及千載之外凡庸沙門",
    "X75n1512_007:0142b09": "躬命僕竪自營口腹者乎。行乞受請二事不殊。今不",
    "X75n1512_007:0142b10": "復行乞又不赴請。則行乞之法於此永冥。此法既冥",
    "X75n1512_007:0142b11": "則僧非佛種。佛種既離則三寶墜地矣。約有文集百",
    "X75n1512_007:0142b12": "餘卷行于世。",
    "X75n1512_007:0142b13": "論曰。自晉渡江衣冠邃窮佛理妙暢宗極。如孫．許．",
    "X75n1512_007:0142b14": "宗．顏．二何．郗．沈諸賢。不徒一世談宗。抑高風逸韵",
    "X75n1512_007:0142b15": "竦動天下。灼灼有大過人者。至於郗嘉賓奉法要．",
    "X75n1512_007:0142b16": "沈休文中食論。雖宗尚釋典。然要其旨歸豈不有",
    "X75n1512_007:0142b17": "意於士民之攝生者乎。且以梁徐俛相高祖二十",
    "X75n1512_007:0142b18": "餘年。勳德最盛為梁宗臣。俛以謂儒釋殊塗同歸。",
    "X75n1512_007:0142b19": "因撰會林五十卷。雖不及見是書。足可謂明道君",
    "X75n1512_007:0142b20": "子也。而旻公亦曰。貧道初不以儒釋限。第據文義",
    "X75n1512_007:0142b21": "所向耳。嗚呼。古之有道者未始不覩其同。特寡昧",
    "X75n1512_007:0142b22": "自私者異而相訾耳。是可憫而弗足較也矣。",
    "X75n1512_007:0142b23": "十五年。魏胡太后作永寧石窟二寺。極土木之美而",
    "X75n1512_007:0142b24": "永寧尤盛。有真金像高丈八尺。如中人者又十軀。為",
    "X75n1512_007:0142c01": "浮圖九級。築基下及黃泉。其高九十丈。上立剎復高",
    "X75n1512_007:0142c02": "十丈。每夜靜鈴鐸聲聞十餘里。佛殿如太極殿。三門",
    "X75n1512_007:0142c03": "如端門。僧房千楹玉珠錦綉該人心目。未幾雷電火",
    "X75n1512_007:0142c04": "爇其塔。遠近咸見煙焰間有塔昇空而沒。後月餘有",
    "X75n1512_007:0142c05": "自東州來者云。此日見塔乘空飛海上。而望海者時",
    "X75n1512_007:0142c06": "亦見之。",
    "X75n1512_007:0142c07": "十八年。會稽沙門惠皎以寶唱所撰名僧傳頗多浮",
    "X75n1512_007:0142c08": "汎。因著高僧傳十四卷。始東漢永平十年終于是歲。",
    "X75n1512_007:0142c09": "凡四百五十三載。二百五十有七人。附見者二百餘",
    "X75n1512_007:0142c10": "人。開其德業。大略為十例。其自敘曰。前古撰集多曰",
    "X75n1512_007:0142c11": "名僧。然名者實之賓也。若實行潛光則高而不名。若",
    "X75n1512_007:0142c12": "寡德適時則名而不高。名而不高茲焉用紀。高而不",
    "X75n1512_007:0142c13": "名則備今錄。世以為確論。",
    "X75n1512_007:0142c14": "釋僧朗者。常誦法華。風度凝遠。飲啗不常。每出。一狗",
    "X75n1512_007:0142c15": "一猴隨之。日循乞得飲膳即置木盂中。食畢舉其餘",
    "X75n1512_007:0142c16": "以飼猴狗。善作龜藏。或時足手頭頸俱縮不見。又甞",
    "X75n1512_007:0142c17": "登舟。初無篙力。朗坐其中猴狗馴側。舟自泝流而上。",
    "X75n1512_007:0142c18": "法師道英初隱太行山禪宴。樹枝縈結如蓋覆之。居",
    "X75n1512_007:0142c19": "久之棄去行龍臺澤。觀游魚愛之。即解衣入水宴坐",
    "X75n1512_007:0142c20": "深淵七日而出。又甞隆冬覩嚴氷。愛其瑩澈就臥其",
    "X75n1512_007:0142c21": "上信宿而起。晚居蒲州普濟寺。一日講起信至真如",
    "X75n1512_007:0142c22": "門。奄爾氣絕。眾意其逝矣。有都講識之。即謂眾曰。此",
    "X75n1512_007:0142c23": "入滅盡想耳。三日乃甦焉。",
    "X75n1512_007:0142c24": "普通元年。帝於禁中築圓壇將稟授歸戒。妙選德行",
    "X75n1512_007:0143a01": "尤異者為之師。朝議以慧約法師望高。詔至。約以禮",
    "X75n1512_007:0143a02": "遜讓不許。夏四月丁巳帝行問道禮。稟約為師授具",
    "X75n1512_007:0143a03": "足戒。方羯磨次甘露降于庭。有三足鳥二孔雀歷階",
    "X75n1512_007:0143a04": "馴伏。帝大悅。賜約別號智者。自是入朝必設特榻處",
    "X75n1512_007:0143a05": "之。而帝座其側。凡太子諸王公卿道俗從約授戒者",
    "X75n1512_007:0143a06": "四萬八千人。沙門雖在耆艾亦重稟授。獨法雲公曰。",
    "X75n1512_007:0143a07": "吾既戒矣。其可以佛法為人事耶。於是議者高之。",
    "X75n1512_007:0143a08": "時有達禪師者得水觀三昧。每入此定。有窺之者唯",
    "X75n1512_007:0143a09": "見清水凝停滿室。沙門道僊從達遊。得火光三昧。所",
    "X75n1512_007:0143a10": "居之室玄夜大明焉。",
    "X75n1512_007:0143a11": "帝留神法門。時釋子多縱率。主僧懦不能制。帝患之。",
    "X75n1512_007:0143a12": "欲自以律行僧正事。詔下。京城大德無敢議者。獨藏",
    "X75n1512_007:0143a13": "法師以為佛法淵愽非一人能盡之。執不奉詔。帝訝",
    "X75n1512_007:0143a14": "之召入光華殿問狀。藏面陳大旨秉執有據。帝不能",
    "X75n1512_007:0143a15": "奪。遂從之。藏退謂諸僧曰。上以佛法為己任。誠當推",
    "X75n1512_007:0143a16": "順。然衣冠家子弟十輩猶不能俱稱父意。今糅雜五",
    "X75n1512_007:0143a17": "方之眾而以一己好惡繩之。戒律將廢矣。諸君不慮",
    "X75n1512_007:0143a18": "此何也。法雲公歎曰。教理深致未能多謝。一日之事",
    "X75n1512_007:0143a19": "良可愧服。",
    "X75n1512_007:0143a20": "帝自受具。寢處略同沙門。雖宮禁每亦恣僧游覽。獨",
    "X75n1512_007:0143a21": "禁止御座而已。藏公一日昇殿登之。左右呵止之。藏",
    "X75n1512_007:0143a22": "曰。貧道定光金輪之裔。寧愧此座。儻見殺。不慮無受",
    "X75n1512_007:0143a23": "生處。帝聞。置之弗罪。藏少時過相者曰。法師壽不過",
    "X75n1512_007:0143a24": "三十一。藏懼。日誦金剛般若。至期夢前人復來告曰。",
    "X75n1512_007:0143b01": "法師以般若力故壽倍增矣。又常夢維摩詰降其房",
    "X75n1512_007:0143b02": "與語。臨別以素麈尾遺之而去。藏自是玄辯日新焉。",
    "X75n1512_007:0143b03": "論曰。昔周武王北面受箕子洪範九疇。王受書畢。",
    "X75n1512_007:0143b04": "箕子才預五等之封。至後漢順帝詔處士樊英設",
    "X75n1512_007:0143b05": "壇席行問道之禮咨逮得失。而英竟無它能。於是",
    "X75n1512_007:0143b06": "天下處士咸被純盜虗名之誚。及武帝稟受約公",
    "X75n1512_007:0143b07": "歸戒。自後約入朝帝設特榻處之。而自坐其側以",
    "X75n1512_007:0143b08": "師奉之終其身。嗚呼。武帝尊師重道之體。由漢以",
    "X75n1512_007:0143b09": "來未之有也。而藏法師既非帝師。徒詫金輪之裔",
    "X75n1512_007:0143b10": "而據太極御座。前史以為美談。非也。吾宗以法空",
    "X75n1512_007:0143b11": "為座。藏能以法自尊。則隨緣赴感靡不周而常處",
    "X75n1512_007:0143b12": "此菩提座。奚待據人主之座而後為榮乎。藏可謂",
    "X75n1512_007:0143b13": "不達矣。至於却帝僧正之詔。夢致摩詰之神。若此",
    "X75n1512_007:0143b14": "類殆與當世諸僧僅有一日之長云。",
    "X75n1512_007:0143b15": "十八年。魏孝明帝加元服。命沙門道士講道於禁中。",
    "X75n1512_007:0143b16": "時道士姜斌．沙門曇謨最對論。帝曰佛與老子同時",
    "X75n1512_007:0143b17": "否。姜斌曰。按開天經云。老子西入化胡。佛充侍者。明",
    "X75n1512_007:0143b18": "是同時。曇謨最曰老子當周何年而生。斌曰。定王三",
    "X75n1512_007:0143b19": "年生。簡王四年仕於周。敬王四年年八十五西入化",
    "X75n1512_007:0143b20": "胡。最曰。吾佛以周昭王二十四年誕生。穆王五十二",
    "X75n1512_007:0143b21": "年滅度。自世尊滅度至定王三年。凡三百四十五年",
    "X75n1512_007:0143b22": "老子方生。及敬王元年老子西游。則世尊示寂已四",
    "X75n1512_007:0143b23": "百二十五年矣。據此相去懸遠。而言化胡無乃謬乎。",
    "X75n1512_007:0143b24": "斌曰佛生周昭之世有何文記。最曰。周書異記．漢法",
    "X75n1512_007:0143c01": "本內傳並有明文。斌曰。孔子制法。於佛逈無文記。何",
    "X75n1512_007:0143c02": "也。最曰。孔子有三備十經謂天地人也。佛之文言出",
    "X75n1512_007:0143c03": "於中備。斌曰孔子聖人何假卜乎。最曰佛是眾聖之",
    "X75n1512_007:0143c04": "王。達一切含識先後際吉凶終始。不假卜筮。自餘小",
    "X75n1512_007:0143c05": "聖雖曉未然。必籍蓍龜方通休咎。時侍中劉騰宣勑",
    "X75n1512_007:0143c06": "曰。姜斌論無宗旨宜退席。又問開天經何從而得。是",
    "X75n1512_007:0143c07": "誰所說。可疾取來。及取經至。帝命群臣詳定真偽。時",
    "X75n1512_007:0143c08": "太尉蕭綜．太傅李寔泊公卿士夫百六十餘人。覽畢",
    "X75n1512_007:0143c09": "劾奏曰。老子止著五千文。更無他說。今姜斌所據。文",
    "X75n1512_007:0143c10": "詞鄙俚宗旨乖謬。既瀆先師又罔聖聽。罪當惑眾。制",
    "X75n1512_007:0143c11": "可將抵以刑。三藏菩提流支奏。解斌特流馬邑。曇謨",
    "X75n1512_007:0143c12": "最善大小乘。有律行。初在邯鄲說律。感異比丘六十",
    "X75n1512_007:0143c13": "餘輩降席聽戒。流支每見。稱為東方開士焉。",
    "X75n1512_007:0143c14": "魏書佛老志曰。道家之源出於老子。其自言也。先天",
    "X75n1512_007:0143c15": "地生以資萬類。上處玉京為神玉之宗。下在紫微為",
    "X75n1512_007:0143c16": "飛僊之主。千變萬化有德不德。隨機應物厥迹無常。",
    "X75n1512_007:0143c17": "授軒轅於峨嵋。教帝嚳於牧德。大禹聞長生之訣。尹",
    "X75n1512_007:0143c18": "喜受道德之旨。至於丹書紫字昇玄飛步之經。玉石",
    "X75n1512_007:0143c19": "金光妙有靈洞之說。不可勝紀。其為教也。咸蠲去邪",
    "X75n1512_007:0143c20": "累澡雪精神。積行樹功累德增善。乃至白日昇天長",
    "X75n1512_007:0143c21": "生世上。是以秦皇．漢武甘心不息勞心竭思。所在追",
    "X75n1512_007:0143c22": "求終莫之致。退恨於後。故有欒大徐氏之誅。然其道",
    "X75n1512_007:0143c23": "惑人効學非一。靈帝置華蓋於濯龍設壇場而為禮。",
    "X75n1512_007:0143c24": "及張陵授道於鶴鳴。因傳天宮章本千有二百。弟子",
    "X75n1512_007:0144a01": "相授其事大行。齊祠跪拜各有成法。於是三元九府",
    "X75n1512_007:0144a02": "百二十宮一切諸神咸所統攝。又稱劫數頗竊佛經。",
    "X75n1512_007:0144a03": "及其劫終稱天地俱壞。其書多有禁祕。非其徒不得",
    "X75n1512_007:0144a04": "輙觀。至於化金銷玉行符勑水。奇方玅術萬等千條。",
    "X75n1512_007:0144a05": "上云羽化飛天。次稱消災滅禍。故好異者往往而尊",
    "X75n1512_007:0144a06": "事之。初文帝入賓于晉。從者云登僊伊闕。太祖好老",
    "X75n1512_007:0144a07": "子之言誦詠不倦。天興中儀曹郎董謐上服食僊經",
    "X75n1512_007:0144a08": "數十篇。乃置僊人愽士。立僊坊煑煉百藥。封西山以",
    "X75n1512_007:0144a09": "供其薪蒸。令死罪者服之。多死無驗。久之太祖意少",
    "X75n1512_007:0144a10": "懈乃止。",
    "X75n1512_007:0144a11": "世祖時道士宼謙之。字輔真。雍州人。早好僊道。修張",
    "X75n1512_007:0144a12": "魯之術。服食餌藥歷年亡効。有僊人成公興求為謙",
    "X75n1512_007:0144a13": "之弟子。相與入華山居石室。興採藥與謙之服。能不",
    "X75n1512_007:0144a14": "肌。又共入嵩山石室。尋有異人將藥與謙之。皆毒虫",
    "X75n1512_007:0144a15": "臭物。謙之懼走。興歎息曰。先生未僊。正可為帝王師",
    "X75n1512_007:0144a16": "耳。未幾興僊去。謙之守志嵩山。忽遇大神乘雲駕龍",
    "X75n1512_007:0144a17": "導從百靈集於山頂。稱太上老君。謂謙之曰。自天師",
    "X75n1512_007:0144a18": "張陵去世以來。地上曠職。汝文身直理。吾故授汝天",
    "X75n1512_007:0144a19": "師之位。錫汝雲中新科二十卷。自開闢已來不傳於",
    "X75n1512_007:0144a20": "世。汝宣吾新科。清整道教。除去三張偽法租米錢稅",
    "X75n1512_007:0144a21": "及男子合氣之術。大道清虗寧有斯事。專以禮度為",
    "X75n1512_007:0144a22": "首。加之以服食閑練。使玉女九疑十二人授謙之導",
    "X75n1512_007:0144a23": "引口訣。遂得辟糓氣盛顏色鮮麗云。",
    "X75n1512_007:0144a24": "論曰。魏史敘道教源流洎謙之出處如此。然則謙",
    "X75n1512_007:0144b01": "之有功於道教非三張之比也。而　本朝司馬文",
    "X75n1512_007:0144b02": "正公甞比謙之於爰居。夫爰居出左氏不智不靈。",
    "X75n1512_007:0144b03": "特一恠鳥耳。謙之親遇老君面授秘訣。作興道教。",
    "X75n1512_007:0144b04": "致後世學者得以祖述焉。借使謙之不得與神僊",
    "X75n1512_007:0144b05": "者流。蓋亦非常勝士也。以之方爰居。不亦甚乎。雖",
    "X75n1512_007:0144b06": "然文正公言為百世師。行為天下法。其意必謂謙",
    "X75n1512_007:0144b07": "之所遇之神。正孔子所不語者也。資此傳授滋蔓",
    "X75n1512_007:0144b08": "於世。其為文正公弗與也亦宜。嗚呼。以謙之尚止",
    "X75n1512_007:0144b09": "平一爰居。矧風斯在下者耶。",
    "X75n1512_007:0144b10": "普通八年。天竺初祖菩提達磨大師至金陵。師西域",
    "X75n1512_007:0144b11": "南印度國香至王第三子也。王薨師出家。遇二十七",
    "X75n1512_007:0144b12": "祖般若多羅付以大法。因問。我既得法宜化何國。多",
    "X75n1512_007:0144b13": "羅曰。汝得法已。侯吾滅後六十餘年。當往震旦國闡",
    "X75n1512_007:0144b14": "化。曰。彼有法器堪繼吾宗。千載之下有劫難否。多羅",
    "X75n1512_007:0144b15": "曰。汝所化方得菩提者不可勝數。吾滅度後彼有留",
    "X75n1512_007:0144b16": "難。水中文布善自降之。汝至時。南方不可久留。聽吾",
    "X75n1512_007:0144b17": "偈曰。路行跨水復逢羊。獨自悽悽暗度江。日下可怜",
    "X75n1512_007:0144b18": "雙象馬。二株嫩桂久昌昌。復演八偈。皆預為讖。至多",
    "X75n1512_007:0144b19": "羅示寂。師演化本國。會其姪異見王者輕毀三寶。師",
    "X75n1512_007:0144b20": "遣其徒波羅提微現神力攝化歸正。師以震旦緣熟。",
    "X75n1512_007:0144b21": "即別其眾。而異見王枉駕見師。因告之曰。當勤修福",
    "X75n1512_007:0144b22": "行。護持三寶。吾去非晚。二九即回。王泣曰。叔既有緣",
    "X75n1512_007:0144b23": "在彼。非吾所留。唯願不忘父母之國。事畢早回。遂具",
    "X75n1512_007:0144b24": "大舟實以眾寶。王躬率臣僚送至海濵。師同商馭舟",
    "X75n1512_007:0144c01": "達于南海。廣州刺史蕭昂舘之。以表聞奏。有詔迎見。",
    "X75n1512_007:0144c02": "師入朝。帝問。朕即位以來。造寺寫經度僧不可勝數。",
    "X75n1512_007:0144c03": "有何功德。師曰並無功德。帝曰何以並無。師曰。人天",
    "X75n1512_007:0144c04": "小果。有漏之因。雖有非實。帝曰何謂真功德。師曰。淨",
    "X75n1512_007:0144c05": "智妙明。體自空寂。如是功德不於世求。帝曰何為聖",
    "X75n1512_007:0144c06": "諦第一義。曰廓然無聖。帝曰對朕者誰。曰不識。帝不",
    "X75n1512_007:0144c07": "省玄旨。師遲留數日遂渡江之魏。止於嵩山少林寺。",
    "X75n1512_007:0144c08": "終日壁觀而已。有僧神光者。因神人發起來見師。師",
    "X75n1512_007:0144c09": "端坐不[(厂@((既-旡)-日+口))*頁]。會天大雪。光立雪中至積雪過膝。師憫而",
    "X75n1512_007:0144c10": "問曰。汝久立雪中。求何事耶。光曰。唯願大慈。開甘露",
    "X75n1512_007:0144c11": "門廣度群品。師曰。諸佛無上妙道。曠劫難逢。豈小德",
    "X75n1512_007:0144c12": "小智輕心慢心欲冀真乘。徒勞勤苦。光聞誨勵喜不",
    "X75n1512_007:0144c13": "自勝。即以利刀自斷左臂置於師前。師曰。諸佛最初",
    "X75n1512_007:0144c14": "求道重法忘身。汝今斷臂吾前。求亦可矣。光承其言",
    "X75n1512_007:0144c15": "即易名慧可。復問曰諸佛法印可得聞乎。師曰諸佛",
    "X75n1512_007:0144c16": "法印匪從人得。曰我心未寧乞師與安。師曰將心來",
    "X75n1512_007:0144c17": "與汝安。可曰覔心了不可得。師曰與汝安心竟。久之",
    "X75n1512_007:0144c18": "為可等略辨大乘入道四行。其辭曰。",
    "X75n1512_007:0144c19": "夫入道多塗。要而言之不出二種。一理入。二行入。理",
    "X75n1512_007:0144c20": "入者。謂籍教悟宗。深信含生同一真性。但為客塵妄",
    "X75n1512_007:0144c21": "想所覆不能顯了。若捨妄歸真凝住壁觀。無自無他",
    "X75n1512_007:0144c22": "凡聖一等。堅住不移更不隨於文教。此即與理宜符。",
    "X75n1512_007:0144c23": "無有分別寂然無為。名之理入。行入者有四。一報冤",
    "X75n1512_007:0144c24": "行。二隨緣行。三無所求行。四稱法行。謂報冤行者。凡",
    "X75n1512_007:0145a01": "修道人若受苦時。當念我從往昔無數劫中棄本逐",
    "X75n1512_007:0145a02": "末流浪諸有。多起冤憎違害無限。今雖無犯。是我夙",
    "X75n1512_007:0145a03": "殃惡業果熟。非天非人所能見與。甘心忍受都無怨",
    "X75n1512_007:0145a04": "恨。作是觀時與理相應。體冤進道。故名報冤行。隨緣",
    "X75n1512_007:0145a05": "行者。眾生無我並緣業所轉。苦樂齊受皆從緣生。若",
    "X75n1512_007:0145a06": "得勝報榮譽等事。皆是過去夙因所感。緣盡還無何",
    "X75n1512_007:0145a07": "喜之有。得失從緣心無增減。喜風不動宜順於道。名",
    "X75n1512_007:0145a08": "隨緣行。無所求行者。世人長迷處處貪著。智者悟真",
    "X75n1512_007:0145a09": "安心無為。萬有皆空無所希冀。三界久居猶如火宅。",
    "X75n1512_007:0145a10": "有身皆苦誰得而安。了達此處息念無求。故經云。有",
    "X75n1512_007:0145a11": "求皆苦。無求乃樂。是則無求真為道行。故名無所求",
    "X75n1512_007:0145a12": "行。稱法行者。性淨之理因之為法。此理眾相斯空。無",
    "X75n1512_007:0145a13": "染無著無此無彼。經云。法無有我。離我垢故。智者信",
    "X75n1512_007:0145a14": "解此理。應當稱法而行。法體無慳。於身命財行檀捨",
    "X75n1512_007:0145a15": "施。心無慳惜。達解三空不倚不著。但為無垢稱化眾",
    "X75n1512_007:0145a16": "生而不取相。此為自行亦復利人。莊嚴菩提之道。檀",
    "X75n1512_007:0145a17": "施既爾餘五亦然。為除妄想修行六度而無所行。是",
    "X75n1512_007:0145a18": "名稱法行。",
    "X75n1512_007:0145a19": "大同二年十月。師將示寂。道副．尼總持．道育．慧可等",
    "X75n1512_007:0145a20": "侍側。曰時將至矣。汝等盍各言所得乎。時道副曰。如",
    "X75n1512_007:0145a21": "我所見。不執文字不離文字而為道用。師曰汝得吾",
    "X75n1512_007:0145a22": "皮。尼總持曰。我今所見。如慶喜見阿閦佛國。一見更",
    "X75n1512_007:0145a23": "不再見。師曰汝得吾肉。道育禪師曰。四大本空五陰",
    "X75n1512_007:0145a24": "非有。而我見處無一法可得。師曰汝得吾骨。大師慧",
    "X75n1512_007:0145b01": "可即禮三拜復依位而立。師曰汝得吾髓。即顧謂可",
    "X75n1512_007:0145b02": "曰。世尊以正法眼藏付囑大迦葉。展轉傳授。以至於",
    "X75n1512_007:0145b03": "吾。吾今付汝。汝當護持。并授汝袈裟以為法信。可跪",
    "X75n1512_007:0145b04": "受其衣。願聞指示。師曰。內傳法印以契真心。外付法",
    "X75n1512_007:0145b05": "衣以定宗旨。後代澆薄疑慮競生。謂吾西土汝乃此",
    "X75n1512_007:0145b06": "方。憑何得法以何為證。或遇難緣但出此衣用以表",
    "X75n1512_007:0145b07": "信。其化無礙。至吾滅後二百餘年。衣止不傳。法周沙",
    "X75n1512_007:0145b08": "界潛符密契千萬有餘。汝當闡化勿輕未悟。一念回",
    "X75n1512_007:0145b09": "機便同本有。聽吾偈曰。吾本來茲土。傳法救迷情。一",
    "X75n1512_007:0145b10": "華開五葉。結果自然成。又曰。吾有楞伽經四卷亦付",
    "X75n1512_007:0145b11": "與汝。即是如來心地要門。吾自離南印來此東土。見",
    "X75n1512_007:0145b12": "赤縣神州有大乘氣象。遂逾海越漠為法求人。際會",
    "X75n1512_007:0145b13": "未諧如愚若訥。今得汝傳授。吾意已終。乃與其徒往",
    "X75n1512_007:0145b14": "禹門千聖寺。有期城太守楊衒之問曰。西天五印師",
    "X75n1512_007:0145b15": "承為祖。其道云何。師曰。明佛心宗。行解相應。名之曰",
    "X75n1512_007:0145b16": "祖。衒之曰。弟子素奉三寶而智慧昏蒙。願師慈悲開",
    "X75n1512_007:0145b17": "示宗旨。師以偈答之曰。不覩惡而生嫌。不觀善而勤",
    "X75n1512_007:0145b18": "措。不捨智而近愚。不拋迷而就悟。達大道兮過量。明",
    "X75n1512_007:0145b19": "佛心兮出度。不與凡聖同纏。超然名之曰祖。衒之聞",
    "X75n1512_007:0145b20": "偈乃稽首曰。願師慈忍久住世間。師曰。吾化緣已畢。",
    "X75n1512_007:0145b21": "傳法得人吾即逝矣。是日端坐而寂。門人奉全身葬",
    "X75n1512_007:0145b22": "熊耳山定林寺。明年魏使宋雲西域回。遇師于葱嶺。",
    "X75n1512_007:0145b23": "手携隻履翩翩獨邁。雲問師今何。往曰西天去。及雲",
    "X75n1512_007:0145b24": "歸朝具言其事。門人啟壙。唯空棺隻履存焉。梁武帝",
    "X75n1512_007:0145c01": "聞師顯化始末如此。遂親撰碑刻石于鐘山。",
    "X75n1512_007:0145c02": "論曰。昔嵩明教著傳法正宗記。稱達磨住世凡數",
    "X75n1512_007:0145c03": "百年。諒其已登聖果。得意生身。非分段生死所拘。",
    "X75n1512_007:0145c04": "及來此土示終。葬畢乃復全身以歸。則其住壽固",
    "X75n1512_007:0145c05": "不可以世情測也。傳燈錄云。師以九月二十一日",
    "X75n1512_007:0145c06": "至廣州。刺史以表聞奏。帝遣使賷詔迎之。師以十",
    "X75n1512_007:0145c07": "月一日至金陵。然自廣至金陵亡慮三千餘里。將",
    "X75n1512_007:0145c08": "命者往而復師方啟行。豈以十日之間能歷三千",
    "X75n1512_007:0145c09": "里乎。又謂魏孝明帝欽師異迹。三屈詔命。師竟不",
    "X75n1512_007:0145c10": "下少林。及師示寂。宋雲自西域還。遇師于葱嶺。孝",
    "X75n1512_007:0145c11": "莊帝有旨令啟壙。如南史普通八年即大通元年",
    "X75n1512_007:0145c12": "也。孝明以是歲四月癸丑殂。師以十月至梁。蓋師",
    "X75n1512_007:0145c13": "未至魏時孝明已去世。及其子即位。未幾為爾朱",
    "X75n1512_007:0145c14": "榮所弑。乃立孝莊帝。由是魏國大亂。越三年而孝",
    "X75n1512_007:0145c15": "莊殂。又五年而分割為東西魏。然則吾祖在少林",
    "X75n1512_007:0145c16": "時正值其亂。及宋雲之還則孝莊去世亦五六年。",
    "X75n1512_007:0145c17": "其國至於分割久矣。烏有孝莊令啟壙之說乎。舊",
    "X75n1512_007:0145c18": "唐史云。後魏末有僧達磨航海而來。既卒。其年魏",
    "X75n1512_007:0145c19": "使宋雲於葱嶺回見之。門徒發其墓但有隻履而",
    "X75n1512_007:0145c20": "已。此乃實錄也。又謂光統律師．菩提流支數下毒",
    "X75n1512_007:0145c21": "害師。師遂不救。嗚呼甚哉。光統．流支法門龍象。詎",
    "X75n1512_007:0145c22": "能爾乎。是皆立言者悞也。雖然吾宗從上來事昭",
    "X75n1512_007:0145c23": "昭若揭日月而行。故二祖禮三拜後依位而立。當",
    "X75n1512_007:0145c24": "爾之際印塵劫於瞬息。洞剎海於毫端。直下承當",
    "X75n1512_007:0146a01": "全身負荷。正所謂通玄峰頂不是人間。入此門來",
    "X75n1512_007:0146a02": "不存知解者也。抑烏有動靜去來彼此時分而可",
    "X75n1512_007:0146a03": "辨哉。",
    "X75n1512_007:0146a05": "隆興佛教編年通論卷第七"
}