{
    "T34n1721_006:0526c04": "法華義疏卷第六",
    "T34n1721_006:0526c06": "胡吉藏撰",
    "T34n1721_006:0526c07": "譬喻品之二",
    "T34n1721_006:0526c08": "◎「時諸子等各白父言」下，此第五、等賜大車",
    "T34n1721_006:0526c09": "譬。就文為三：一、索車；二、賜車；三、得車歡喜。索",
    "T34n1721_006:0526c10": "車者，大乘機發也。賜車者，為說一乘也。得車",
    "T34n1721_006:0526c11": "歡喜者，聞一乘悟解也。義唯有此三，不得多",
    "T34n1721_006:0526c12": "少，譬上〈方便品〉說一乘也。索車是一經大",
    "T34n1721_006:0526c13": "宗，今略釋之。有人言：昔得羅漢後出遊觀心，",
    "T34n1721_006:0526c14": "以天眼照見未來猶有生死，則煩惱未盡未",
    "T34n1721_006:0526c15": "有盡智，猶有生死無無生智。佛何故說羅漢",
    "T34n1721_006:0526c16": "有盡、無生智耶？以就佛索覓盡、無生智故言",
    "T34n1721_006:0526c17": "索車，車者即是盡、無生智也。今謂不然，昔既",
    "T34n1721_006:0526c18": "見有生死未盡，即知三乘非是究竟，亦應即",
    "T34n1721_006:0526c19": "知一乘是究竟，云何復有索也。又三藏教內",
    "T34n1721_006:0526c20": "明羅漢，云何已得知三界外事也？若小乘已",
    "T34n1721_006:0526c21": "明三界外事，與大乘復有何異耶？今所明者",
    "T34n1721_006:0526c22": "索車之譬但就今辨，非昔教存也。但索車譬",
    "T34n1721_006:0526c23": "凡有二門：一者、無索假設索譬，二、約疑情明",
    "T34n1721_006:0526c24": "有索也。言無索而假設索譬者，凡有二義：一",
    "T34n1721_006:0526c25": "者、欲顯三乘是方便，二、欲顯一乘是真實。",
    "T34n1721_006:0527a01": "顯三乘是方便明道理無三，顯一乘是真實",
    "T34n1721_006:0527a02": "亦道理有一，蓋是一經大宗，故假設索車譬",
    "T34n1721_006:0527a03": "也。欲顯三乘是方便者，前明長者辨無有三",
    "T34n1721_006:0527a04": "乘，虛指門外無三說三；此就父明三乘是方",
    "T34n1721_006:0527a05": "便也。門外若實有三車，子出門外便見有三",
    "T34n1721_006:0527a06": "則不索三也。以其索三故知門外無有三車，",
    "T34n1721_006:0527a07": "驗父前言理實無三方便說三，此寄子索三",
    "T34n1721_006:0527a08": "以顯三是方便也。問：何故寄父子並顯三乘",
    "T34n1721_006:0527a09": "是方便耶？答：此教所興正為破執三乘是實，",
    "T34n1721_006:0527a10": "故宜明三乘是方便，即是開方便門，然後始",
    "T34n1721_006:0527a11": "得顯真實義，故寄父子明三乘是方便也。",
    "T34n1721_006:0527a12": "所言寄索車譬顯一乘是真實者，下明等賜",
    "T34n1721_006:0527a13": "即是有一，將明一有宜辨三無，三無不彰",
    "T34n1721_006:0527a14": "則一有不顯，故寄索三以顯無三；如其有",
    "T34n1721_006:0527a15": "三則不索三，以其索三故知無三，在三既無",
    "T34n1721_006:0527a16": "一有便顯，故方得賜一也。蓋是經之正意，",
    "T34n1721_006:0527a17": "不須異釋也。所言就疑情明有索者，然迷悟",
    "T34n1721_006:0527a18": "二門俱無有索，昔既執三則見有車，證得小",
    "T34n1721_006:0527a19": "果便不索車；今若領悟知有一無三亦不索",
    "T34n1721_006:0527a20": "三，而今言有索者，約彼疑情言有索耳。佛",
    "T34n1721_006:0527a21": "昔說有三，今教明無三，惑者將今無三徵覓",
    "T34n1721_006:0527a22": "昔有三，故言索耳。問：為三人索三，為二人索",
    "T34n1721_006:0527a23": "三？答：據出門而索三者，但是羅漢辟支二人",
    "T34n1721_006:0527a24": "索三耳。小乘明菩薩從初發心乃至補處，未",
    "T34n1721_006:0527a25": "斷煩惱猶是凡夫，故在門內不得言出門",
    "T34n1721_006:0527a26": "外索車；大乘菩薩出三界外，自知未至佛果",
    "T34n1721_006:0527a27": "亦不索車。又三車譬三乘果，羅漢辟支至二",
    "T34n1721_006:0527a28": "果處覓果不得故索果也；無有菩薩至佛果",
    "T34n1721_006:0527a29": "處覓佛果不得，故無菩薩索佛果車也。問：若",
    "T34n1721_006:0527b01": "爾，但二人索，但應索二，何得索三耶？答：一人",
    "T34n1721_006:0527b02": "二人俱得索三，無所疑也。問：若爾，言二人索",
    "T34n1721_006:0527b03": "者，何得文云諸子索耶？答：蓋是總相稱為諸",
    "T34n1721_006:0527b04": "子，非是門外三人名為諸子。故後合譬釋",
    "T34n1721_006:0527b05": "云：若見無量億千眾生出三界苦得涅槃",
    "T34n1721_006:0527b06": "樂，此但明二乘人出三界得涅槃樂，不說菩",
    "T34n1721_006:0527b07": "薩，則知不必皆是三子索也。問：頗有菩薩亦",
    "T34n1721_006:0527b08": "有索車不？答：若據門外無菩薩索，若通論門",
    "T34n1721_006:0527b09": "內約疑情者，昔說有三今說無三，菩薩以無",
    "T34n1721_006:0527b10": "徵有亦有索也。問：既其索三，云何賜一？答：",
    "T34n1721_006:0527b11": "既以疑情故索，疑是解津，若有解津則大機",
    "T34n1721_006:0527b12": "已動，扣佛說一，即是索一，故後賜一也。「爾時",
    "T34n1721_006:0527b13": "長者各賜諸子」，此第二、明賜車也。索所不",
    "T34n1721_006:0527b14": "與者，無三可赴索也。與所不索者，有一以賜",
    "T34n1721_006:0527b15": "機也。就文為二：初、標等賜大車二章門；次、",
    "T34n1721_006:0527b16": "釋二章門。標二章門者：一、標等賜章門，二、標",
    "T34n1721_006:0527b17": "大車章門。所與之人非一，故云各賜也。等一",
    "T34n1721_006:0527b18": "者，昔三機偏發，以大車賜菩薩不賜二乘，故",
    "T34n1721_006:0527b19": "若偏賜；今三病既消、大機並發，等與大車，",
    "T34n1721_006:0527b20": "對昔與偏，故今明等賜。故下文云「不令有人",
    "T34n1721_006:0527b21": "獨得滅度，皆以如來滅度而滅度之」，即其證",
    "T34n1721_006:0527b22": "也。「不令有人獨得滅度」者，不令菩薩獨得大",
    "T34n1721_006:0527b23": "涅槃也。「皆以如來滅度而滅度」者，亦令二乘",
    "T34n1721_006:0527b24": "證大涅槃也。「大車」下，第二，標大車章門。即是",
    "T34n1721_006:0527b25": "出所賜車也。「其車高廣」下，第二、釋二章門也。",
    "T34n1721_006:0527b26": "前、釋大車章門；次、釋等賜章門。釋大車章門",
    "T34n1721_006:0527b27": "有三：初、釋大車；次、釋白牛；後、釋儐從。初又",
    "T34n1721_006:0527b28": "二：前、釋大，次、釋車體。「其車高廣」者，釋大義",
    "T34n1721_006:0527b29": "也。出二種生死表為高，備萬德稱為廣。",
    "T34n1721_006:0527c01": "又出二死為高，即是大涅槃果果義；備萬",
    "T34n1721_006:0527c02": "德，菩提果義，下還將二果合之。又出二生死",
    "T34n1721_006:0527c03": "則累無不盡，備於眾德即德無不圓；累無",
    "T34n1721_006:0527c04": "不盡不可為有，德無不圓不可為無，非有非",
    "T34n1721_006:0527c05": "無故名中道，中道之法稱為一乘也，故云廣",
    "T34n1721_006:0527c06": "高。此對二眾，但出分段之近，故名為下；不具",
    "T34n1721_006:0527c07": "萬德，目之為狹也。若就因車釋者，略舉願行，",
    "T34n1721_006:0527c08": "願則上求佛道為高，下度眾生為廣；行趣無",
    "T34n1721_006:0527c09": "上菩提為高，遍學諸道為廣也。「眾寶莊校」",
    "T34n1721_006:0527c10": "者，第二、釋車體。前、總釋，次、別釋。雖標高廣，恐",
    "T34n1721_006:0527c11": "非眾寶所成，是故次明眾寶莊校，即是萬德",
    "T34n1721_006:0527c12": "為果車體，若據因車，萬行相資成其運用也。",
    "T34n1721_006:0527c13": "「周匝欄楯」下，第二、次別釋車。前、總標，後、別",
    "T34n1721_006:0527c14": "釋，為解義故。就別釋車又開為二：前、釋車",
    "T34n1721_006:0527c15": "外莊嚴；次、釋車內莊嚴。釋車外莊嚴，歎大乘",
    "T34n1721_006:0527c16": "化他德；釋車內莊嚴，明於內德，果德無窮不",
    "T34n1721_006:0527c17": "出斯二。歎外德中略舉五門：一、歎總持；二、歎",
    "T34n1721_006:0527c18": "四辨；三、嘆四等；四、歎四弘；五、歎四攝。初一",
    "T34n1721_006:0527c19": "是能持，後四為所持。欄楯以譬總持，持內",
    "T34n1721_006:0527c20": "物不失為欄，遮外物不侵如楯；總持亦然，持",
    "T34n1721_006:0527c21": "眾德令不失，遮眾惡令不生。普持眾德、遍遮",
    "T34n1721_006:0527c22": "眾過義言周匝。此既是眾德之本，又是小",
    "T34n1721_006:0527c23": "乘所無故在初說之，同上歎於菩薩也。「四面",
    "T34n1721_006:0528a01": "懸鈴」者，次歎四辨。總持為眾德之本是故",
    "T34n1721_006:0528a02": "在初，四辨為化物之要故次說之。車之有鈴",
    "T34n1721_006:0528a03": "動而聲發，大乘化運四辨暢音。又釋但取樂",
    "T34n1721_006:0528a04": "說辨，如鈴之聲用化四生故言四面，故前歎",
    "T34n1721_006:0528a05": "菩薩德中初明得陀羅尼，次明得樂說辨才，",
    "T34n1721_006:0528a06": "今之二句還同上也。「張設軒蓋」者，次歎四等，",
    "T34n1721_006:0528a07": "四辨外被要由四等內充，故次嘆也。軒之為",
    "T34n1721_006:0528a08": "用必高出而下覆；慈悲亦然，高出二乘、下覆",
    "T34n1721_006:0528a09": "六道，雖曰覆車，實覆車中之人也。「亦以珍奇",
    "T34n1721_006:0528a10": "雜寶而嚴飾之」者，明向慈悲為眾德所成故",
    "T34n1721_006:0528a11": "體是真實，不同外道二乘假想慈悲也。「寶",
    "T34n1721_006:0528a12": "繩絞絡」者，次歎四弘，軒不施絡則飄鼓",
    "T34n1721_006:0528a13": "飛揚，是以安繩而遐持令不動。由此四弘",
    "T34n1721_006:0528a14": "御于四，等盡未來際不捨四生。又復防持",
    "T34n1721_006:0528a15": "令無愛見之過也。「垂諸華瓔」者，次歎四攝。雖",
    "T34n1721_006:0528a16": "有四弘誓願復須四攝之行，華瓔垂下悅於",
    "T34n1721_006:0528a17": "來眾，四攝府順仰歸若林也。「重敷綩綖」者，",
    "T34n1721_006:0528a18": "第二明車內莊嚴，譬內德也。綩綖柔軟為車",
    "T34n1721_006:0528a19": "之縟，可以適體，譬禪定柔軟可以安身，以",
    "T34n1721_006:0528a20": "定有八重故言重敷。又百千三昧故云重",
    "T34n1721_006:0528a21": "也。綩綖者，外國精絹也，名槃縮繡，富貴者",
    "T34n1721_006:0528a22": "重而敷之，以譬三昧非一。「安置丹枕」，有人",
    "T34n1721_006:0528a23": "言：車之前後兩橫木名為車枕，依此兩枕",
    "T34n1721_006:0528a24": "竪四楗施廂壁也。信為萬善之基，戒為眾",
    "T34n1721_006:0528a25": "德之本，大乘德行猶藉二法，猶車兩枕也。",
    "T34n1721_006:0528a26": "今謂此非車枕。何以知之？既敷縟竟後方安",
    "T34n1721_006:0528a27": "枕，此乃是欲臥之枕，非車枕也。又下偈「明茵",
    "T34n1721_006:0528a28": "縟之上敷以白疊」，則以疊代枕，故知是承首",
    "T34n1721_006:0528a29": "之枕也。問：何故車內安枕？答：此既明內德，",
    "T34n1721_006:0528b01": "則有息化之義，如臥之像。故《涅槃》云「入大涅",
    "T34n1721_006:0528b02": "槃深禪定窟，眾不見故名入涅槃」。今於縟上",
    "T34n1721_006:0528b03": "更安枕，譬於禪定內入般涅槃也。又佛有時",
    "T34n1721_006:0528b04": "間乃至八萬劫入深三昧，亦是息化，故是欲",
    "T34n1721_006:0528b05": "臥之像。問：何故名為丹枕耶？答：丹是赤色",
    "T34n1721_006:0528b06": "中之盛，由深定故多所發生，其功顯灼如",
    "T34n1721_006:0528b07": "丹色也。又釋古人合神丹為枕，令得長靈",
    "T34n1721_006:0528b08": "之壽，譬入涅槃則常樂我淨也。「駕以白牛」者",
    "T34n1721_006:0528b09": "第二、釋御車之牛。竺道生法師用《淨名經》意",
    "T34n1721_006:0528b10": "釋此文云：「六通無垢名為白牛，故云象馬五",
    "T34n1721_006:0528b11": "通馳。」今明萬德與平等大慧，其義不同。萬德",
    "T34n1721_006:0528b12": "但有運而無導，故但車非牛；平等大慧亦運",
    "T34n1721_006:0528b13": "亦導，故具車牛兩義。五度對波若，其義亦",
    "T34n1721_006:0528b14": "然。「大白牛車」者，謂平等大慧也。「膚色充潔」",
    "T34n1721_006:0528b15": "者，種智圓滿為膚充，清淨無染為色",
    "T34n1721_006:0528b16": "潔。「形體姝好」者，無有相貌為形體，寂滅",
    "T34n1721_006:0528b17": "微妙為姝好。「有大筋力」者，上明慧體，今明慧",
    "T34n1721_006:0528b18": "用也。照用之深、能斷大惑、普載之重、適道",
    "T34n1721_006:0528b19": "之遠，而無疲極，具此四義為大筋力。「行步平",
    "T34n1721_006:0528b20": "正」者，遊乎中道行無偏邪也。「其疾如風」者，",
    "T34n1721_006:0528b21": "不疾而速，感無不應也。又一念遍知一切",
    "T34n1721_006:0528b22": "法，亦是其疾如風，用大乘之化入於五道",
    "T34n1721_006:0528b23": "為駕，與之如遊也。「又多僕從而侍衛之」者，",
    "T34n1721_006:0528b24": "第三、明儐從也。既以佛果萬德為車，則以佛",
    "T34n1721_006:0528b25": "為登車人，從教修行者崇侍如林，故下偈",
    "T34n1721_006:0528b26": "云「佛所悅可，一切眾生所應稱讚供養禮",
    "T34n1721_006:0528b27": "拜」，即儐從之義也。若據因車，此文既明無學",
    "T34n1721_006:0528b28": "之位，已得出宅，此始登車；自學人已下皆為",
    "T34n1721_006:0528b29": "儐從。「所以者何」下，第二、釋等賜章門。就文",
    "T34n1721_006:0528c01": "為二：第一、前明有大車之所以，次、明等賜。",
    "T34n1721_006:0528c02": "今前釋有車之所以將明賜車，故前釋有車",
    "T34n1721_006:0528c03": "之所以，「而作是念」下，明等賜也。初、明不應不",
    "T34n1721_006:0528c04": "等。「今此幼童」下，明應等賜也。初、明同是子故",
    "T34n1721_006:0528c05": "應等賜。「愛無偏儻」下，平等愛故宜等賜也。「我",
    "T34n1721_006:0528c06": "有如是七寶大車」下，前二句明心等，今此章",
    "T34n1721_006:0528c07": "辨財多也。「其數無量」者，車則不二、乘者不",
    "T34n1721_006:0528c08": "一，以乘者不一故言無量也。「所以者何」下，舉",
    "T34n1721_006:0528c09": "多況少也。「周給一國」者，國謂眾生也。假使",
    "T34n1721_006:0528c10": "十方眾生一時機發並與佛乘，而佛乘猶不可",
    "T34n1721_006:0528c11": "匱，匱者竭盡也。故《大品》云「十方三世佛皆",
    "T34n1721_006:0528c12": "學波若，而波若不可盡」，波若則一乘",
    "T34n1721_006:0528c13": "也。「何況諸子」者，明今會堪聞而悟者，蓋不足",
    "T34n1721_006:0528c14": "言故也。「是時諸子」下，第三、得車歡喜譬。問：大",
    "T34n1721_006:0528c15": "車既譬果乘，諸子是因，云何得乘果車？答：解",
    "T34n1721_006:0528c16": "從佛得，隨分皆會，故云各乘耳。又因必得",
    "T34n1721_006:0529a01": "果，故云得車也。所期是小而遂獲大，賜踰",
    "T34n1721_006:0529a02": "意表名「非本所望」也。「舍利弗」下，第六、明不虛",
    "T34n1721_006:0529a03": "譬。所以有此譬來者，從上許賜文生。眾伏疑",
    "T34n1721_006:0529a04": "云：始則許三，終遂不與，似若虛言；初不許一",
    "T34n1721_006:0529a05": "後遂賜一，復如妄說。今欲融會許賜斷彼疑",
    "T34n1721_006:0529a06": "心，故有此章來也。就文為三：初、反質；二、奉答；",
    "T34n1721_006:0529a07": "三、稱歎。反質者，謂佛虛妄本出聲聞；今",
    "T34n1721_006:0529a08": "令其自稱不虛，則不虛事實，故《釋論》云「佛反",
    "T34n1721_006:0529a09": "質身子，令身子口自稱不及菩薩，則審大小",
    "T34n1721_006:0529a10": "優劣之異」。今亦然也。又身子既已領悟則知",
    "T34n1721_006:0529a11": "三一，迹返而旨符，故寄之融會息眾疑也。「舍",
    "T34n1721_006:0529a12": "利弗言不也」者，此第二、奉詶。「不也」者，不虛妄",
    "T34n1721_006:0529a13": "也。問：何故許而不與、與而不許？答：所以許",
    "T34n1721_006:0529a14": "者，稱彼根緣得出火宅故須許也。理畢竟無",
    "T34n1721_006:0529a15": "三，又非佛本意，云何可與？故終不與也。與而",
    "T34n1721_006:0529a16": "不許者，若遂許其大，不稱根情無由出宅，故",
    "T34n1721_006:0529a17": "始不許也。終遂與者，大機既動稱佛本心，道",
    "T34n1721_006:0529a18": "理有一，是故與也。就文有二：初、明昔無三",
    "T34n1721_006:0529a19": "說三非虛妄，第二、就今與一明無虛妄。佛",
    "T34n1721_006:0529a20": "但略反質今不虛妄，而身子廣答具明今昔",
    "T34n1721_006:0529a21": "不虛妄。又舉昔況今，昔無三說三尚不虛妄，",
    "T34n1721_006:0529a22": "況今有一與一豈虛妄也。二文各有一釋",
    "T34n1721_006:0529a23": "一況。初明一釋者，長者但令諸子出於火",
    "T34n1721_006:0529a24": "難得全法身慧命，都不與車亦非虛妄。所",
    "T34n1721_006:0529a25": "以然者，既得法身慧命即是可保重義，故非",
    "T34n1721_006:0529a26": "虛也。問：此據何義明不虛耶？答：約得二種實",
    "T34n1721_006:0529a27": "益故不虛。一者、實出三界；二者、實全身命，故",
    "T34n1721_006:0529a28": "不虛也。問：何故復言若全身命便為已得玩",
    "T34n1721_006:0529a29": "好之具？答：上雖言得二種實益是故不虛，而",
    "T34n1721_006:0529b01": "不得車，應是虛妄。所以釋云：若全身命即已",
    "T34n1721_006:0529b02": "得玩好故亦不虛也。「何況方便於彼火宅而",
    "T34n1721_006:0529b03": "拔濟」者，第二、況也。上明直令諸子得出火",
    "T34n1721_006:0529b04": "難全其軀命，尚已非虛，況方便說有三車令",
    "T34n1721_006:0529b05": "得免難而有虛耶？前據實益故已是不虛，",
    "T34n1721_006:0529b06": "況長者心實豈是虛耶？「世尊！若是長者」下，第",
    "T34n1721_006:0529b07": "二、明今不虛妄也。亦有二階，初釋，次況。初",
    "T34n1721_006:0529b08": "釋中為三：一、標不虛；二、「何以故」下，釋不虛；三、",
    "T34n1721_006:0529b09": "「以是因緣」下，結不虛。大意明長者言雖許三",
    "T34n1721_006:0529b10": "令得出宅，意不與三遂長者本心，是實故無",
    "T34n1721_006:0529b11": "虛也。「何況長者」下，第二、舉況也。前明本意不",
    "T34n1721_006:0529b12": "欲與小，假令都不與最小已非虛妄，何況本",
    "T34n1721_006:0529b13": "意欲與於大，今遂與之，豈虛妄也。「佛告舍利",
    "T34n1721_006:0529b14": "弗」下，第三、稱歎也。一善哉歎解昔三不虛，",
    "T34n1721_006:0529b15": "一善哉歎其今一不虛也。「如來亦復如是」",
    "T34n1721_006:0529b16": "下，第二、合譬，合上六譬即成六章。今先總序",
    "T34n1721_006:0529b17": "合譬之大意，略有四義：一者、譬中顯者即",
    "T34n1721_006:0529b18": "不合之。二者、譬中不具足者合更足之。三者、",
    "T34n1721_006:0529b19": "譬中一途次第，合譬即復示一途，謂轉勢",
    "T34n1721_006:0529b20": "說法。四者、依譬文而正合之。合此中六譬意",
    "T34n1721_006:0529b21": "者，合第一總，譬明佛有極樂無極苦；合第二",
    "T34n1721_006:0529b22": "見火譬，敘眾生有極苦無極樂；合第三救子",
    "T34n1721_006:0529b23": "不得譬，明初成道時即欲拔眾生極苦與其極",
    "T34n1721_006:0529b24": "樂，但未堪故息化；合第四救子得譬，且拔其",
    "T34n1721_006:0529b25": "重苦與其小樂；合第五等賜大車譬，拔其輕",
    "T34n1721_006:0529b26": "苦與其大樂；合第六不虛譬，明前許小樂後",
    "T34n1721_006:0529b27": "與大樂，義不相違。上總譬有六義，今正合化",
    "T34n1721_006:0529b28": "主，兼合餘五，以化主為本，然後起化，故須",
    "T34n1721_006:0529b29": "正合之。「一切世間」者，合上國邑聚落也。世間",
    "T34n1721_006:0529c01": "有二種，今正取眾生世間也。「之父」者，合上長",
    "T34n1721_006:0529c02": "者也。「於諸怖畏」下，合上財富無量也。就文",
    "T34n1721_006:0529c03": "為二：一、歎所離，二、歎所得。所離即是空義，",
    "T34n1721_006:0529c04": "所得謂不空義。以空義無一切累故法身",
    "T34n1721_006:0529c05": "不有，有一切德故法身不無，不有不無謂中",
    "T34n1721_006:0529c06": "道也。又無一切累謂解脫也，有一切德即",
    "T34n1721_006:0529c07": "法身波若也。又無一切累謂果果也，具一切",
    "T34n1721_006:0529c08": "德即果義也。又良由無患故能救患，將明救",
    "T34n1721_006:0529c09": "患故前序無患；良由有德故能濟無德，將明",
    "T34n1721_006:0529c10": "濟於無德故前歎有德也。就離過中前明離",
    "T34n1721_006:0529c11": "果患，即二種生死果也。「無明闇蔽」下，離因患",
    "T34n1721_006:0529c12": "也。則二生死因但無明為本，故偏說之。「永",
    "T34n1721_006:0529c13": "盡無餘」者，雙結無因果患也。「而悉成就」下，第",
    "T34n1721_006:0529c14": "二、嘆所得也。就文亦二：初、歎自德；次、歎化他",
    "T34n1721_006:0529c15": "德。初有四雙：一者、無量知見知一切法為知，",
    "T34n1721_006:0529c16": "知之分明譬如眼見，則知、見一雙也。力為其",
    "T34n1721_006:0530a01": "內、無畏為外，內外一雙也。有大神力謂神通",
    "T34n1721_006:0530a02": "輪也，及智慧力謂說法輪也，即現通、說法",
    "T34n1721_006:0530a03": "一雙也。「具足方便智慧波羅蜜」者，第四、明權",
    "T34n1721_006:0530a04": "實二智皆究竟也。「大慈大悲」下，第二、歎化他",
    "T34n1721_006:0530a05": "德。就文為二：初、歎化他之本；次、歎化他之",
    "T34n1721_006:0530a06": "跡。「大慈大悲」者，普欲拔苦遍欲與樂，即廣大",
    "T34n1721_006:0530a07": "心也。「常無懈惓」即常心也。「恒求善事」者，謂第",
    "T34n1721_006:0530a08": "一心也，欲以第一法與眾生。又慈悲即拔苦",
    "T34n1721_006:0530a09": "與樂，恒求善事滅惡生善也。「而生三界」下，第",
    "T34n1721_006:0530a10": "二、歎化他跡。本中有二本，謂大慈、大悲。跡",
    "T34n1721_006:0530a11": "中亦有二跡：初、明大悲拔苦跡，「教化令得」下，",
    "T34n1721_006:0530a12": "大慈與樂跡。此中既明應身生三界，則知法",
    "T34n1721_006:0530a13": "身無有生滅，即顯生、無生二身也。不應謂此",
    "T34n1721_006:0530a14": "經未明常住也。問：云何合上財富無量等耶？",
    "T34n1721_006:0530a15": "答：無量知見等四雙合之也。總歎、得離則是",
    "T34n1721_006:0530a16": "智斷，合上田業也。大慈大悲，合上宅也。有大",
    "T34n1721_006:0530a17": "神力，合僮僕義也。無因果兩患，則合其年",
    "T34n1721_006:0530a18": "衰邁，最後身義也。次傍合餘五義者，「而生三",
    "T34n1721_006:0530a19": "界朽故火宅」，合化處也。「為度眾生」，合五百人、",
    "T34n1721_006:0530a20": "三十子也。「生老病死」，合上化意也。「教化」下，合",
    "T34n1721_006:0530a21": "教門也。「見諸眾生」下，合上第二見火譬也。上",
    "T34n1721_006:0530a22": "有三：初、見火驚怖；二、自序已出；三、傷子未",
    "T34n1721_006:0530a23": "離。今但合見火及傷子未離二章義耳。",
    "T34n1721_006:0530a24": "所以但合此二義者，合上總譬歎佛有樂無",
    "T34n1721_006:0530a25": "苦，今合見火譬序眾生有苦無樂，欲以能化",
    "T34n1721_006:0530a26": "所化有無相對故也。合二即為二意：初、明見",
    "T34n1721_006:0530a27": "眾生受苦，合上見火。又四：第一，見眾生現受",
    "T34n1721_006:0530a28": "眾苦；第二，見眾生生受眾苦；第三，見後受眾",
    "T34n1721_006:0530a29": "苦；第四，總結三世苦也。前三世苦中一一",
    "T34n1721_006:0530b01": "皆有三苦。現世三苦者：一、生老病死憂悲苦",
    "T34n1721_006:0530b02": "惱，此通是內身之苦，故經文結為一苦。問：",
    "T34n1721_006:0530b03": "憂悲苦惱屬何苦耶？答：並屬死苦所攝。《十地",
    "T34n1721_006:0530b04": "經》云「死別離時，愚人貪著心熱名憂，發聲啼",
    "T34n1721_006:0530b05": "哭為悲，五根相對為苦，意根相對為憂，苦轉",
    "T34n1721_006:0530b06": "深為惱」。《稻芉經》言「追慼往事言聲哀慼名為",
    "T34n1721_006:0530b07": "憂，追思相續名為悲，苦事逼身名為苦，煩惱",
    "T34n1721_006:0530b08": "纏縛故名惱」也。亦以五欲財利故受種種苦。",
    "T34n1721_006:0530b09": "第二、明於外財五欲生苦也。又以貪著追求",
    "T34n1721_006:0530b10": "故現受眾苦者，第三苦也。此與上異者，上",
    "T34n1721_006:0530b11": "明貪著財輕，今辨追求事重，同是外物生",
    "T34n1721_006:0530b12": "苦，以貪有輕重為二也。「後受地獄」下，第二、",
    "T34n1721_006:0530b13": "明生報，則三途為三苦也。「若生天上」者，第",
    "T34n1721_006:0530b14": "三、辨後報三苦。謂貧窮困苦、愛別離苦、怨憎",
    "T34n1721_006:0530b15": "會苦，此三通人天，故《正法念經》說天亦有",
    "T34n1721_006:0530b16": "貧窮。問：何以判此為三報？答：凡貪著五欲必",
    "T34n1721_006:0530b17": "生三途，從三途方得生人天耳。「如是等」下，第",
    "T34n1721_006:0530b18": "四、總結眾苦也。問：此九種苦云何配八苦耶？",
    "T34n1721_006:0530b19": "答：初現苦中生老病死即四苦也，五欲財利",
    "T34n1721_006:0530b20": "二種苦屬求不得苦，三途屬怨憎會苦，貧窮",
    "T34n1721_006:0530b21": "困苦亦屬求不得苦，次愛別離苦、怨憎會苦，",
    "T34n1721_006:0530b22": "如文說之。後總結諸苦是五盛陰苦也。「眾",
    "T34n1721_006:0530b23": "生沒在其中歡喜遊戲」，第二、合上傷子未離",
    "T34n1721_006:0530b24": "也。「沒在其中」者，眾苦如海，眾生沒在苦海",
    "T34n1721_006:0530b25": "內也。「歡喜遊戲」謂於苦果上更起貪著，則",
    "T34n1721_006:0530b26": "是重造苦因也。合上「而諸子等於火宅內樂",
    "T34n1721_006:0530b27": "著嬉戲」。「不覺不知」者，前明貪愛、今辨愚癡，即",
    "T34n1721_006:0530b28": "癡愛也。「於此三界火宅東西馳走」者，自上",
    "T34n1721_006:0530b29": "已來見眾生受苦果、造苦因，今見其輪迴不",
    "T34n1721_006:0530c01": "息也。「雖遭大苦不以為患」者，上歡喜遊戲明",
    "T34n1721_006:0530c02": "不覺苦眾生不厭於苦，今明遭苦眾生亦不",
    "T34n1721_006:0530c03": "厭苦，則合上「火來逼身苦痛切已」也。「舍利弗！",
    "T34n1721_006:0530c04": "佛見此已」合第三救子不得譬。上有誡勸二",
    "T34n1721_006:0530c05": "門，大乘化眾生不得。今文總合二門，開之為",
    "T34n1721_006:0530c06": "二：初、總合誡勸二門；二、總明無機息化。所",
    "T34n1721_006:0530c07": "以約慈悲合誡勸者，合總譬歎佛有樂無苦，",
    "T34n1721_006:0530c08": "合見火譬序眾生有苦無樂，合今第三譬明",
    "T34n1721_006:0530c09": "佛拔眾生苦與眾生樂，是以三章文勢相接",
    "T34n1721_006:0530c10": "也。「舍利弗！如來復作是念」下，第二、合無機息",
    "T34n1721_006:0530c11": "化。文有二句：初、明假設欲救，次、明物不能",
    "T34n1721_006:0530c12": "受。初有三句：前句明欲與實樂，神力合上",
    "T34n1721_006:0530c13": "衣裓，智慧力合上机案也。「捨於方便」者，第二",
    "T34n1721_006:0530c14": "句、明隱權也。「為諸眾生」下，第三句、欲說實也。",
    "T34n1721_006:0530c15": "「眾生不能以是得度」下，第二、明物不能受。前",
    "T34n1721_006:0530c16": "明有身苦故不能解佛慧，而為三界火宅所",
    "T34n1721_006:0530c17": "燒，有心苦故不能解佛慧也。「如彼長者」下，",
    "T34n1721_006:0530c18": "第四，合三車救子得譬。上有四章：一、知子宿",
    "T34n1721_006:0530c19": "好譬；二、為說三車譬；三、諸子信受譬；四、明",
    "T34n1721_006:0531a01": "父見子免難歡喜。今具合之。上知子宿好",
    "T34n1721_006:0531a02": "有三：一、明不出為損；二、欲設出方便；三、知",
    "T34n1721_006:0531a03": "子宿好。今並不合之，直序一化始終三種法",
    "T34n1721_006:0531a04": "輪：初、明隱實，謂隱根本法輪；次、明起權，謂",
    "T34n1721_006:0531a05": "枝末法輪；三、明用權意，即收末歸本。合中",
    "T34n1721_006:0531a06": "但合初二句，下別有合等賜大車，故此中不",
    "T34n1721_006:0531a07": "合，直明隱實、起權，生下說三乘之義也。「為",
    "T34n1721_006:0531a08": "說三乘」下，第二、合正說三乘。就文為四：初、誡",
    "T34n1721_006:0531a09": "令勿樂生死；次、勸令速出三界；三、明保與",
    "T34n1721_006:0531a10": "不虛；第四、稱歎三乘。此四即是次第相生，",
    "T34n1721_006:0531a11": "合上四譬者，初合第二示車處，第二合第",
    "T34n1721_006:0531a12": "三勸速令出，第三合第四保與不虛，第",
    "T34n1721_006:0531a13": "四合第一稱歎三車。所以法譬不同者，轉",
    "T34n1721_006:0531a14": "勢說法故也。「汝等速出三界」下，第二、勸速",
    "T34n1721_006:0531a15": "出。「我今為汝保任」下，第三、保與不虛也。「以",
    "T34n1721_006:0531a16": "是方便誘進眾生」者，疑者云：既稱保與不虛，",
    "T34n1721_006:0531a17": "後遂不得，即成虛妄。是故釋云：言保與者，",
    "T34n1721_006:0531a18": "蓋是方便誘進眾生耳。「復作是言」下，第四、稱",
    "T34n1721_006:0531a19": "歎三乘自在。「無繫」者，凡夫為煩惱、業、苦三種",
    "T34n1721_006:0531a20": "所繫，令得脫之故云無繫。「無所依求」者，心無",
    "T34n1721_006:0531a21": "所著名為無依，四智滿足稱無求也。「若有",
    "T34n1721_006:0531a22": "眾生內有智性」下，第三、合上三乘信受出宅",
    "T34n1721_006:0531a23": "譬。上譬中總明三乘出宅，今別合之則成三",
    "T34n1721_006:0531a24": "段也：「內有智性」者，則是內因也。「從佛世尊",
    "T34n1721_006:0531a25": "聞法信受」者，明外緣也。信受者因緣具足",
    "T34n1721_006:0531a26": "故云聞法信受也。「慇懃精進」者，前明信受、",
    "T34n1721_006:0531a27": "今辨修行也。「欲速出三界自求涅槃」者，明",
    "T34n1721_006:0531a28": "修行意也。修行有二意：一者、欲出三界，謂知",
    "T34n1721_006:0531a29": "苦斷集，二、自求涅槃，謂證滅修道也。「是名聲",
    "T34n1721_006:0531b01": "聞乘」者，總結小乘名也。「如彼諸子」者，舉譬帖",
    "T34n1721_006:0531b02": "之。此中正取涅槃以譬車，以聲聞人正為求",
    "T34n1721_006:0531b03": "涅槃故修道也。有人言：從初聞法信受舉外",
    "T34n1721_006:0531b04": "凡合也，慇懃精進明內凡也，欲速出三界明",
    "T34n1721_006:0531b05": "真聖也，是名聲聞乘辨無學。「若有眾生」下，次",
    "T34n1721_006:0531b06": "合辟支佛乘，略不明內因。言「求自然慧」者，中",
    "T34n1721_006:0531b07": "乘人不正求涅槃，若求涅槃即與聲聞無",
    "T34n1721_006:0531b08": "異，故今舉求自然慧以合鹿車，欲異聲聞故",
    "T34n1721_006:0531b09": "也。「樂獨善寂」者，《俱舍論》明緣覺有二種：一、",
    "T34n1721_006:0531b10": "部行緣覺，謂有部黨眷屬，是小緣覺。二、犀",
    "T34n1721_006:0531b11": "角喻緣覺，則是獨覺名大緣覺，其人獨靜",
    "T34n1721_006:0531b12": "山間，即是今文樂獨善寂也。「深知諸法因",
    "T34n1721_006:0531b13": "緣」，此出所知之境，謂異聲聞但知四諦也。",
    "T34n1721_006:0531b14": "「若有眾生」下，次合大車譬也。「求一切智」謂",
    "T34n1721_006:0531b15": "空智也。「佛智」者，一切種智，謂有智也。一切",
    "T34n1721_006:0531b16": "智或時通於二乘，如《波若．三慧品》說「二乘名",
    "T34n1721_006:0531b17": "一切智，若是一切種智但在於佛」，故以佛名",
    "T34n1721_006:0531b18": "標一切種智也。「自然智」者，總明二種智任運",
    "T34n1721_006:0531b19": "能知空有二境，即是無功用智也。「無師智」",
    "T34n1721_006:0531b20": "者，前之三智並不從師得，故云無師智。此釋",
    "T34n1721_006:0531b21": "意出《攝大乘論》也。「如來知見力無所畏」者，",
    "T34n1721_006:0531b22": "上直明四智，今更辨四智，謂知見及力無",
    "T34n1721_006:0531b23": "所畏兩雙也。佛乘雖具眾德，以智為其宗，故",
    "T34n1721_006:0531b24": "廣明智也。「愍念安樂」下，前舉智慧門即是自",
    "T34n1721_006:0531b25": "德，今舉功德門謂化他德。大悲稱愍，大慈",
    "T34n1721_006:0531b26": "為念，雙標二門也。安樂與利益異者，與樂",
    "T34n1721_006:0531b27": "果為安樂，與善因為利益，釋大慈德也。「度",
    "T34n1721_006:0531b28": "脫一切」者，釋大悲德。度苦脫集，對上大慈亦",
    "T34n1721_006:0531b29": "有二意也。「是名大乘」者，總結功德智慧自",
    "T34n1721_006:0531c01": "行化他為大乘體也。「菩薩求此乘故名為",
    "T34n1721_006:0531c02": "摩訶薩」者，上明法大、今辨人大，以求大果法",
    "T34n1721_006:0531c03": "故名大人，從果法立名也。「如彼長者」下，合上",
    "T34n1721_006:0531c04": "第四、見子免難譬，但文轉勢與上不同，宜",
    "T34n1721_006:0531c05": "開二別：初、雙標二譬；次、雙合二譬。此二是",
    "T34n1721_006:0531c06": "小終大始，義相關故雙牒合之。出三界成無",
    "T34n1721_006:0531c07": "學為小終也，一乘機發賜大乘為大始也。",
    "T34n1721_006:0531c08": "「如來亦復如是」下，雙合兩譬：初合見子免",
    "T34n1721_006:0531c09": "難。「如來爾時」下，第五、合等賜大車。上有三",
    "T34n1721_006:0531c10": "章：一、索車；二、賜車；三、得車歡喜。今不合初後，",
    "T34n1721_006:0531c11": "但合等賜。以上見子免難則是見大機發，",
    "T34n1721_006:0532a01": "故今明等賜義。譬中明索車不辨機發，今明",
    "T34n1721_006:0532a02": "機發不辨索車，互現文。上等賜大車有二：初、",
    "T34n1721_006:0532a03": "開二章門；次、釋二章門。今合釋等賜及大車",
    "T34n1721_006:0532a04": "二義，則是譬開而法說合，蓋是轉勢不",
    "T34n1721_006:0532a05": "同，互現明義也。就文為二：初、就大涅槃合等",
    "T34n1721_006:0532a06": "賜與大車，次、就眾德合等賜與大車。就初，五",
    "T34n1721_006:0532a07": "句：第一句、明多有法寶，「是諸眾生」下，第二句、",
    "T34n1721_006:0532a08": "明皆是吾子。「等與大乘」下，第三句、正明等",
    "T34n1721_006:0532a09": "賜。「不令有人獨得滅度」下，第四句，明不應",
    "T34n1721_006:0532a10": "不等。「皆以如來滅度而滅度之」下，第五句、",
    "T34n1721_006:0532a11": "正明等賜。「皆以」之言即是合等賜，「如來滅度」",
    "T34n1721_006:0532a12": "合彼大車。所以前舉大涅槃合大車者，二乘",
    "T34n1721_006:0532a13": "正宗小滅故，今用大滅以代小滅故。又",
    "T34n1721_006:0532a14": "上見滅小苦故與其小滅，今滅大苦名如來",
    "T34n1721_006:0532a15": "滅度也。「是諸眾生」下，第二、舉眾德以合大車。",
    "T34n1721_006:0532a16": "「悉與」之言合等賜也。「諸佛禪定」合大車也。前",
    "T34n1721_006:0532a17": "即是果果合大車，今用果義合於大車，果果",
    "T34n1721_006:0532a18": "謂累無不盡，果謂德無不圓，斯二既圓，總收",
    "T34n1721_006:0532a19": "眾義，故略舉以合大車。又上是滅大苦，今",
    "T34n1721_006:0532a20": "是與大樂。「皆是一相一種」者，顯彰為相，種",
    "T34n1721_006:0532a21": "別為種，今明外無三乘異相故云一相，內無",
    "T34n1721_006:0532a22": "三乘異體故云一種。「如彼長者」下，合第六、不",
    "T34n1721_006:0532a23": "虛譬，初牒前譬，次合之。「但不盡能受」者，明佛",
    "T34n1721_006:0532a24": "非不能授，但眾生不盡能受。此據昔三乘眾",
    "T34n1721_006:0532a25": "生，唯菩薩能受大，二乘人不能受大，是故",
    "T34n1721_006:0532a26": "於一佛乘分別說三也。「以是因緣」下，此文有",
    "T34n1721_006:0532a27": "二義故來，一者、近接「不盡能受」文生，以不能",
    "T34n1721_006:0532a28": "盡受一乘，故於一佛乘分別說三。二者、",
    "T34n1721_006:0532a29": "遠詶上身子請，上請願說其因緣，今說六",
    "T34n1721_006:0532b01": "譬始終因緣已竟，故結詶之也。就偈凡",
    "T34n1721_006:0532b02": "有百六十五行，還頌前二段：第一、頌上正",
    "T34n1721_006:0532b03": "云詶請說；第二、「以是因緣十方諦求」頌上第",
    "T34n1721_006:0532b04": "二結詶身子請。初文亦二：前頌開譬，次頌合",
    "T34n1721_006:0532b05": "譬。上譬說有六，今但頌五。不虛譬是身子",
    "T34n1721_006:0532b06": "領解，今不頌之。頌餘五譬即為五段：初、三十",
    "T34n1721_006:0532b07": "三行，頌總譬；次、三行，頌見火譬；次、五行，頌救",
    "T34n1721_006:0532b08": "子不得譬；次、十二行半，頌救子得譬；次、十二",
    "T34n1721_006:0532b09": "行，頌等賜大車譬。上總譬有六義，今不頌一",
    "T34n1721_006:0532b10": "門及三十子，但頌化主、化處、五百人及化意，",
    "T34n1721_006:0532b11": "頌此四義轉勢說法，宜開文為六：一、明宅",
    "T34n1721_006:0532b12": "主；二、序宅相；三、明宅中之人；四、辨宅有毒害；",
    "T34n1721_006:0532b13": "五、明宅有火災；六、總結宅過患。宅主者，所謂",
    "T34n1721_006:0532b14": "佛也。宅相者，三界無常、無我、不淨也。宅中",
    "T34n1721_006:0532b15": "人者，五道眾生也。宅有毒害者，三界煩惱能",
    "T34n1721_006:0532b16": "害法身慧命也。宅有火災者，三界諸苦燒眾",
    "T34n1721_006:0532b17": "生也。總結過患者，具上諸惡，則三界是大過",
    "T34n1721_006:0532b18": "患，令物厭之而求出也。問：何故不頌一門及",
    "T34n1721_006:0532b19": "三十子耶？答：三十子是求出之人，一門者出",
    "T34n1721_006:0532b20": "火宅之處，今此六義皆序三界過患，明眾生",
    "T34n1721_006:0532b21": "淪沒其中，故不頌之也。迴一門及三十子置",
    "T34n1721_006:0532b22": "後見火譬及救子不得譬兼頌之。所以然",
    "T34n1721_006:0532b23": "者，佛合六譬大開二章，合總譬明三界過患",
    "T34n1721_006:0532b24": "義，合後五譬並明出離義，以義類相從故",
    "T34n1721_006:0532b25": "開此二也。「譬如長者」下，此第一、明宅主，頌上",
    "T34n1721_006:0532b26": "化主也。長行明化主為正，故須廣說，長行",
    "T34n1721_006:0532b27": "既廣，故偈即略之也。「有一大宅」，第二、序宅相，",
    "T34n1721_006:0532b28": "則頌上第二、化處。所言「有一大宅」者，上明",
    "T34n1721_006:0532b29": "化處有四：謂國、邑、聚、落。今且就一方三界為",
    "T34n1721_006:0532c01": "言，故言一也。三界是眾生所居，佛為化主，有",
    "T34n1721_006:0532c02": "屬佛義，故言有也。大宅者，即上其家廣大義",
    "T34n1721_006:0532c03": "也。「其宅久故」，廣序宅相。長行既略，偈則廣",
    "T34n1721_006:0532c04": "之。三界是無常朽敗之物，稱為久故。一時",
    "T34n1721_006:0532c05": "無常故言「頓蔽」，蔽由敗也。「堂舍高危」，上總",
    "T34n1721_006:0532c06": "序宅相，今別明也。就文為三：第一、作三界無",
    "T34n1721_006:0532c07": "常譬；第二、作三界無我譬；第三、作三界不淨",
    "T34n1721_006:0532c08": "譬。下別有火起，以譬苦故不明苦譬。堂者如",
    "T34n1721_006:0532c09": "上釋之，六道眾生共聚三界之內故稱為堂。",
    "T34n1721_006:0532c10": "前名為閣今轉稱舍者，凡有二義：上辨三",
    "T34n1721_006:0532c11": "界昇沈不同故稱為閣，今明為物所栖目",
    "T34n1721_006:0532c12": "之為舍。二者、三界轉迴昇墜不定，或生上",
    "T34n1721_006:0532c13": "界或在下界，故不專守定名也。三界之法重",
    "T34n1721_006:0532c14": "累故稱為高，而六道果報非安穩法故云危",
    "T34n1721_006:0532c15": "也。又天堂與地獄相對門，故高處必危，如",
    "T34n1721_006:0532c16": "《智度論》云「譬群羊肥者前死也」。「柱根摧朽」",
    "T34n1721_006:0532c17": "者，上總明三界無常，今別明無常也。柱根持",
    "T34n1721_006:0532c18": "一舍之本，命根持一身之主，故《大品》云「如人",
    "T34n1721_006:0532c19": "命根在故餘根在，命根若滅餘根盡滅」，是",
    "T34n1721_006:0533a01": "故前辨命根。念念損滅為摧朽也。「梁棟傾斜」",
    "T34n1721_006:0533a02": "者，此明心法無常，如前釋也。以識無定形、生",
    "T34n1721_006:0533a03": "滅如幻為傾斜也。「基陛頹毀」者，以三種業為",
    "T34n1721_006:0533a04": "三界基陛。如《大品》云「罪業因緣故三惡道中",
    "T34n1721_006:0533a05": "生，福業因緣故欲界人天中生，無動業因緣",
    "T34n1721_006:0533a06": "故色、無色界中生」，故知三業為三界基陛。行",
    "T34n1721_006:0533a07": "業漸盡為頹毀也。「牆壁圮坼」者，「柱根」辨非色",
    "T34n1721_006:0533a08": "非心無常，「梁棟」明心法無常，今明色法無常。",
    "T34n1721_006:0533a09": "前二無常相隱故略說之，色法無常相顯宜",
    "T34n1721_006:0533a10": "廣明也。外四大如牆，內四大如壁，四大性",
    "T34n1721_006:0533a11": "相違反如圮坼。圮者毀也。坼者裂也。「埿塗",
    "T34n1721_006:0533a12": "陀落」者，埿塗者四微也。《毘曇》則四微與",
    "T34n1721_006:0533a13": "四大常俱，故四大造四微。《成論》則四微成四",
    "T34n1721_006:0533a14": "大，如埿塗成於牆壁。今謂四微亦無常，故",
    "T34n1721_006:0533a15": "稱陀落。又細無常如圮坼，麁無常如褫落。",
    "T34n1721_006:0533a16": "褫者頹褫，落者墜落。「覆苫亂墜」者，蓋屋之",
    "T34n1721_006:0533a17": "物或瓦或茅，今正以茅覆舍故稱苫也。眾",
    "T34n1721_006:0533a18": "生以薄皮裹於一身，如脆茅蓋於一舍。亂墜者，",
    "T34n1721_006:0533a19": "聊亂墜落也。即皮緩面皺齒疎形竭之貌",
    "T34n1721_006:0533a20": "也。「椽梠差脫」者，意根為棟，身根為梠，眼等四",
    "T34n1721_006:0533a21": "根為椽，椽之所依，上即釘之著棟，下又",
    "T34n1721_006:0533a22": "恊之在梠，二根為主、四根依附，有像之也。差",
    "T34n1721_006:0533a23": "脫者，諸根為用互相資持，乃至其衰朽資",
    "T34n1721_006:0533a24": "持之力微弱，義言差脫。故經言「少年去死",
    "T34n1721_006:0533a25": "遠生近，故六根皆明；老年去生遠死近，故",
    "T34n1721_006:0533a26": "六根皆闇也」。「周障屈曲」者，上來明五陰六",
    "T34n1721_006:0533a27": "根皆是無常，謂無常觀也。今序宅敧側不",
    "T34n1721_006:0533a28": "正之貌，明無我觀也。喻如老病死將至，四支",
    "T34n1721_006:0533a29": "百體不得自在，如舍敧側不得周正，以顯",
    "T34n1721_006:0533b01": "無我也。「雜穢充遍」者，第三、明不淨觀也。有人",
    "T34n1721_006:0533b02": "言：從「有一大宅」至「而復頓弊」，總序三界無常",
    "T34n1721_006:0533b03": "也。從「堂舍高危」以下，別序五陰四大無常也。",
    "T34n1721_006:0533b04": "「堂舍」者總明五陰是眾生所栖，是故經云「五",
    "T34n1721_006:0533b05": "陰舍宅觀悉空寂」；「柱根」以下別明五陰無常",
    "T34n1721_006:0533b06": "也。色陰中地大能持故為柱，柱分分不實如",
    "T34n1721_006:0533b07": "摧朽也。識陰為一身之主是梁棟，識無定主",
    "T34n1721_006:0533b08": "如幻為傾科；行陰是一身之本為基陛，一起",
    "T34n1721_006:0533b09": "一滅為頹毀；亂想周障取像而不實為牆壁",
    "T34n1721_006:0533b10": "圮坼；三受互起不住如埿塗褫落，此序五陰",
    "T34n1721_006:0533b11": "無常竟。「覆苫亂墜」下，別明四大無常也。風大",
    "T34n1721_006:0533b12": "能傾覆為覆苫亂墜，椽梠不能相持，似堅而",
    "T34n1721_006:0533b13": "非堅，譬地大之不實也。「周障屈曲」，如火大遍",
    "T34n1721_006:0533b14": "在一形之中，隨身老壯火有強弱不得自在",
    "T34n1721_006:0533b15": "也。「雜穢充遍」者，六根膿血渧唾不淨，譬水大",
    "T34n1721_006:0533b16": "也。「有五百人止住其中」，第三、明宅中人。則",
    "T34n1721_006:0533b17": "五道眾生止住無常無我不淨舍內，明可",
    "T34n1721_006:0533b18": "傷之甚也。「鵄梟鵰鷲」下，第四、明宅內有惡物。",
    "T34n1721_006:0533b19": "經無別合，義既難明，今略以五門釋之：一、來",
    "T34n1721_006:0533b20": "意門；二、攝法門；三、次第門；四、同異門；五、約",
    "T34n1721_006:0533b21": "人門。來意門者，以宅中有此毒害故宅不",
    "T34n1721_006:0533b22": "可居。三界內有愛見煩惱，能害眾生法身",
    "T34n1721_006:0533b23": "慧命，宜起厭離疾求出也。二、攝法門者，毒害",
    "T34n1721_006:0533b24": "雖多不出二種：一者、顯現有形之物，謂怪鳥",
    "T34n1721_006:0533b25": "毒虫；二者、幽隱無形之物，謂夜叉惡鬼，",
    "T34n1721_006:0533b26": "為害之極唯在斯二。有形虫鳥譬三毒",
    "T34n1721_006:0533b27": "緣事煩惱，無形鬼神譬迷理諸見，害法身",
    "T34n1721_006:0533b28": "慧命唯有理事兩惑也。三、次第門者，問：何故",
    "T34n1721_006:0533b29": "前明有形虫鳥，後辨無形鬼神耶？答：就",
    "T34n1721_006:0533c01": "譬而言，有形顯現毒害義彰，是故前辨無",
    "T34n1721_006:0533c02": "形；鬼神為害不顯，所以後說。就理而明者，",
    "T34n1721_006:0533c03": "有形鳥獸譬在家起愛眾生，無形鬼神譬",
    "T34n1721_006:0533c04": "出家起見外道，故前有在家起愛，後方有出",
    "T34n1721_006:0533c05": "家起見也。問：何以知然？答：此譬之興，還譬",
    "T34n1721_006:0533c06": "〈方便品〉五濁文耳。〈方便品〉中兩處皆前明起",
    "T34n1721_006:0533c07": "愛後辨起見，初文云「深著於五欲癡愛故生",
    "T34n1721_006:0533c08": "惱」，謂起愛也；「入邪見稠林若有若無」等，謂起",
    "T34n1721_006:0533c09": "見也。後文云「深著於五欲如犛牛愛尾」，謂起",
    "T34n1721_006:0533c10": "愛也；「深入於邪見以苦欲捨苦」，謂起見也。〈方",
    "T34n1721_006:0533c11": "便品〉既前明於愛、後辨於見，蓋是法說明愛",
    "T34n1721_006:0533c12": "見前後，今此品中還譬上義，故前明怪鳥毒",
    "T34n1721_006:0533c13": "虫以譬於愛，夜叉惡鬼譬彼見也。是以此文",
    "T34n1721_006:0533c14": "不依斷惑前後，亦不依起惑次第，以此釋",
    "T34n1721_006:0533c15": "文，煥然可明也。第四、同異門者，問：虫鳥鬼神",
    "T34n1721_006:0533c16": "與五百人等有何異耶？答：然諸法本性寂滅，",
    "T34n1721_006:0533c17": "未曾生死之與涅槃，亦未曾有眾生及與諸",
    "T34n1721_006:0533c18": "佛，但於顛倒妄情故有眾生。約此眾生便有",
    "T34n1721_006:0533c19": "五事：一者取其果報昇沈故名三界，此三界",
    "T34n1721_006:0534a01": "同是無常不淨，所栖之義如彼舍形，能栖三",
    "T34n1721_006:0534a02": "界之人數有五道名五百人，即此五百人起",
    "T34n1721_006:0534a03": "三毒煩惱名為毒虫，若起諸見稱為惡鬼，具",
    "T34n1721_006:0534a04": "此愛見便感苦果燒惱身心故名火災，故三",
    "T34n1721_006:0534a05": "界內有此五事也。次明則約此眾生具足五",
    "T34n1721_006:0534a06": "義名出三界人，一者則此眾生值佛菩薩聞",
    "T34n1721_006:0534a07": "說三乘教種三乘種子名三十子，漸次修行",
    "T34n1721_006:0534a08": "成三乘聖人故名羅漢辟支及以菩薩，即此",
    "T34n1721_006:0534a09": "三乘人若聞《法華》同悟一乘並名菩薩，即此",
    "T34n1721_006:0534a10": "菩薩修行滿足故名為佛。然三界內五事謂",
    "T34n1721_006:0534a11": "生死河滿、涅槃河傾；三界外五事即生死河",
    "T34n1721_006:0534a12": "傾、涅槃河滿。然本對生死故有涅槃，生死既",
    "T34n1721_006:0534a13": "傾即涅槃亦淨，故非生死亦非涅槃則本性",
    "T34n1721_006:0534a14": "寂滅，謂二河俱傾，如《華嚴》云「生死非雜亂、涅",
    "T34n1721_006:0534a15": "槃非寂靜」也。然非生死非涅槃故能示生死",
    "T34n1721_006:0534a16": "涅槃二種方便，謂二河俱滿也。第五門、明人",
    "T34n1721_006:0534a17": "不同者，略說此經譬意，明迷悟不同有四種",
    "T34n1721_006:0534a18": "人以為次第：一者、在家起愛眾生不知厭生",
    "T34n1721_006:0534a19": "死亦不知出。二者、出家外道知厭老病，迷於",
    "T34n1721_006:0534a20": "出路而不知出處。三者、二乘之人知厭知出，",
    "T34n1721_006:0534a21": "但是曲出，故於佛道迂迴稽留，又住半路不",
    "T34n1721_006:0534a22": "更進求。四者、菩薩之人知厭知出名為直出，",
    "T34n1721_006:0534a23": "故乘是寶車直至道場。今毒虫惡鬼則是前",
    "T34n1721_006:0534a24": "二人也。今昔兩人即是後二人也。亦得一人",
    "T34n1721_006:0534a25": "具四、四人具四，如恒河中七種眾生自有七",
    "T34n1721_006:0534a26": "人具七、一人具七也。就文為三：一者、明毒",
    "T34n1721_006:0534a27": "虫；二、辨惡鬼；三、總結過患。初文又二：前、別明",
    "T34n1721_006:0534a28": "毒虫；二、總結過患。就初文又開三雙：第一、明",
    "T34n1721_006:0534a29": "上有怪鳥、下有毒虫，則上下一雙。二、明所",
    "T34n1721_006:0534b01": "迷之不淨、能迷蜣蜋，能所一雙。三、明貪獸",
    "T34n1721_006:0534b02": "食噉、慳狗諍奪，慳貪一雙。問：初何故前明",
    "T34n1721_006:0534b03": "怪鳥、後明毒虫？答：據譬而言，宅有二事不可",
    "T34n1721_006:0534b04": "栖止：一者、上有怪鳥；二者、下有毒虫。即從上",
    "T34n1721_006:0534b05": "至下、自外至內，為此義故前明怪鳥、後辨毒",
    "T34n1721_006:0534b06": "虫。有人言：怪鳥以譬慢使如鳥飛翔高舉，譬",
    "T34n1721_006:0534b07": "眾生起慢陵他舉自高，慢非三毒之初、又非",
    "T34n1721_006:0534b08": "五鈍之首，但示起無定相故前明慢。又此經",
    "T34n1721_006:0534b09": "正斥增上慢人故前明也。有人言：既稱怪鳥，",
    "T34n1721_006:0534b10": "取其發聲為譬，然此諸鳥或[口*(上/下)]怪聲或吐和",
    "T34n1721_006:0534b11": "音，怪聲即譬惡口、兩舌，和音以況妄言、綺語",
    "T34n1721_006:0534b12": "也。今謂理實難明，但斯一宅內上有怪鳥下",
    "T34n1721_006:0534b13": "有毒虫，以此為譬者，上在怪鳥譬上二界",
    "T34n1721_006:0534b14": "愛使也。是故經云「色染無色染」，以愛為生",
    "T34n1721_006:0534b15": "死之本，故命初說之。又諸外道皆言上二界",
    "T34n1721_006:0534b16": "是極樂涅槃，而貪著禪味，今偏破之故先明",
    "T34n1721_006:0534b17": "上二界愛也。「蚖蛇蝮蝎」，此第二，明下有毒",
    "T34n1721_006:0534b18": "虫以譬瞋使。愛唯在上不在下，譬同諸鳥；",
    "T34n1721_006:0534b19": "瞋唯在下不在於上，喻彼毒虫。蓋是一往",
    "T34n1721_006:0534b20": "開七使門，《毘曇》釋之，於文相似也。蚖蛇備有",
    "T34n1721_006:0534b21": "兩音，而形長一尺許，世人呼為蛇師，重嗔",
    "T34n1721_006:0534b22": "如蚖蛇蝮蝎，輕嗔如蜈蚣蚰蜓。守宮者婬妬",
    "T34n1721_006:0534b23": "之譬也。古人取此虫緘置箱內以真朱食",
    "T34n1721_006:0534b24": "之令赤。若王行不在，刺取血題內人臂，有私",
    "T34n1721_006:0534b25": "情者血沈入皮內，可以守宮人，故以為名",
    "T34n1721_006:0534b26": "也。「諸惡虫輩」者，總結眾邪。萬妬從嗔使支流",
    "T34n1721_006:0534b27": "生也。「交橫馳走」者，眾使亂起如交橫，起必疾",
    "T34n1721_006:0534b28": "利如馳走。「屎尿臭處」者，第二雙也。初明所惑",
    "T34n1721_006:0534b29": "之法，謂欲界五欲猶如屎尿，上二界雖無",
    "T34n1721_006:0534c01": "外欲而有內欲故稱「流溢」，皆為智人所惡名",
    "T34n1721_006:0534c02": "為「不淨」。「蜣蜋諸虫而集其上」者，此明能迷之",
    "T34n1721_006:0534c03": "使，謂凡夫癡迷而樂著不捨，如蜣蜋無識",
    "T34n1721_006:0534c04": "而集其上，此舉愛以顯癡也。前明愛瞋各",
    "T34n1721_006:0534c05": "在上下，故如彼虫鳥。今明三界悉是有漏不",
    "T34n1721_006:0534c06": "淨，無明煩惱通並迷之，故前明其別、今說於",
    "T34n1721_006:0534c07": "通，即是次第也。「狐狼野干」者，第三，明慳貪一",
    "T34n1721_006:0534c08": "雙也。問：初明怪鳥喻愛、毒虫譬嗔、蜣蜋譬癡，",
    "T34n1721_006:0534c09": "即是三毒具足。何故更說慳貪？答：貪愛是生",
    "T34n1721_006:0534c10": "死之本，宜開為二，輕者為上界之愛，重品",
    "T34n1721_006:0534c11": "為欲界之貪，初以明上界之愛，今次辨欲界",
    "T34n1721_006:0534c12": "之貪也。問：何故前說上界之愛，次則辨欲界",
    "T34n1721_006:0534c13": "貪耶？答：就譬而言，上有怪鳥、下有毒虫，明舍",
    "T34n1721_006:0534c14": "之可怖不可栖止，故前明上界之愛，下界之",
    "T34n1721_006:0534c15": "嗔為過患義甚，故前說愛次則說瞋。今欲廣",
    "T34n1721_006:0534c16": "序慳貪過重，故在後明之。故〈方便品〉云「劫濁",
    "T34n1721_006:0534c17": "亂時眾生垢重慳貪嫉妬」。今為化欲界之人，",
    "T34n1721_006:0534c18": "故廣彰欲界過患，故在後說之。就文為二：前",
    "T34n1721_006:0534c19": "明貪過，次辨慳失。狼獸多貪，是以經云「貪",
    "T34n1721_006:0534c20": "狼於財色」。狐獸亦貪而性多疑，是故經云",
    "T34n1721_006:0534c21": "「狐疑」，即借此獸以喻疑也。今正辨貪而明",
    "T34n1721_006:0534c22": "疑者，又多貪之人欲求名利前生疑心，為得",
    "T34n1721_006:0534c23": "與不得？是故就貪使則明有疑。野干亦貪而",
    "T34n1721_006:0534c24": "性復諂曲，以貪求之人多好諂曲，是以明",
    "T34n1721_006:0534c25": "貪而復辨諂。「咀嚼」者，正辨貪相，乃備貪五塵",
    "T34n1721_006:0535a01": "而貪味為主，故偏說之。「踐蹋」者，貪無道理、饕",
    "T34n1721_006:0535a02": "餮無厭，義同踐蹋也。「[齒*齊]齧」者，六根起貪取",
    "T34n1721_006:0535a03": "境深重，如[齒*齊]齧也。「死尸」者，所貪五欲不淨臭",
    "T34n1721_006:0535a04": "穢，譬彼死尸也。「骨肉狼籍」者，貪取積聚其事",
    "T34n1721_006:0535a05": "眾多，如狼籍也。「由是群狗」下，第二，明從貪起",
    "T34n1721_006:0535a06": "慳。慳者非一，譬同群狗也。「競來搏撮」者，慳",
    "T34n1721_006:0535a07": "心保悋義同搏撮。又多得名利處如骨肉",
    "T34n1721_006:0535a08": "狼籍，競於名利義同搏撮也。貪無飽厭如飢",
    "T34n1721_006:0535a09": "羸，懼不稱意如慞惶，觸境皆貪四方引取如",
    "T34n1721_006:0535a10": "處處求食也。「鬪諍摣掣」者，前明從貪起慳，",
    "T34n1721_006:0535a11": "今辨因慳貪更起嗔使。貪性引取，慳則悋保，",
    "T34n1721_006:0535a12": "二義相反，境不順心則起嗔諍，故言鬪諍。",
    "T34n1721_006:0535a13": "競牽向己故曰摣掣。「啀喍嘷吠」者，鬪諍",
    "T34n1721_006:0535a14": "起於身業，今明起於口業，從慳貪二使故起",
    "T34n1721_006:0535a15": "身口兩瞋也。此並序群狗之事，非前三獸譬",
    "T34n1721_006:0535a16": "也。「其舍恐怖變狀如是」下，第二，半行，總結其",
    "T34n1721_006:0535a17": "過患。「其舍」者，三界舍也。「恐怖」者，煩惱能害法",
    "T34n1721_006:0535a18": "身慧命，可怖畏也。「變狀」者，變怪之壯貌也。",
    "T34n1721_006:0535a19": "心本清淨起諸煩惱，乖傷至理能感苦報，如",
    "T34n1721_006:0535a20": "變怪也。問：何故此文不明疑使也？答：此正譬",
    "T34n1721_006:0535a21": "在家起愛眾生，但明有於三毒，未是推獲求",
    "T34n1721_006:0535a22": "理，故不明疑使，疑使在後說之。事中之疑非",
    "T34n1721_006:0535a23": "使性攝，故不說也。「處處皆有」下，第二、譬出家",
    "T34n1721_006:0535a24": "外道起迷理之使，如〈方便品〉已生起之。又",
    "T34n1721_006:0535a25": "前明天魔樂生死，今明外道著諸見。就文為",
    "T34n1721_006:0535a26": "二：初、明疑使；次、明見使。要前生疑然後起",
    "T34n1721_006:0535a27": "見，故《雜心》云「無知故猶預，猶預故邪見」。上已",
    "T34n1721_006:0535a28": "明無知，今次明猶預，故初辨疑，疑通三界故",
    "T34n1721_006:0535a29": "云處處皆有也。「魑魅魍魎」者，正明疑使，借魍",
    "T34n1721_006:0535b01": "魎魑魅之名喻疑之不決也。張平子《西京賦》",
    "T34n1721_006:0535b02": "注解云：山神為魑，虎形也。宅神為魅，猪",
    "T34n1721_006:0535b03": "頭人形，身有尾。木石夭怪為魍魎。《春秋》第",
    "T34n1721_006:0535b04": "十卷云「鑄鼎像物故有百獸之形，使人入山",
    "T34n1721_006:0535b05": "川不逢魑魅魍魎」。注云：魑是山神獸形，魅為",
    "T34n1721_006:0535b06": "怪物，魍魎者水神。「夜叉惡鬼」下，第二、明見使。",
    "T34n1721_006:0535b07": "就文為五：第一、明邪見；第二、明戒取；第三、明",
    "T34n1721_006:0535b08": "身見；第四、明見取；第五、明邊見也。問：五見",
    "T34n1721_006:0535b09": "門何故初說邪見耶？答：據譬而言，舍內有食",
    "T34n1721_006:0535b10": "人之鬼最可怖畏，邪見撥無因果能斷善根，諸",
    "T34n1721_006:0535b11": "見中重故前說之。又《雜心》云「猶預故邪見」，則",
    "T34n1721_006:0535b12": "從疑生邪見，謂相生次第也。就文為三：初",
    "T34n1721_006:0535b13": "半行，明撥善根邪見；一行半，明撥惡邪見；後",
    "T34n1721_006:0535b14": "一行，雙結二種邪見也。「夜叉惡鬼」者，《釋論》云",
    "T34n1721_006:0535b15": "「帝釋城有九百九十九門，門有六青衣夜叉」。",
    "T34n1721_006:0535b16": "然夜叉有三：地住、空住、天住，《釋論》舉天住者",
    "T34n1721_006:0535b17": "耳。什師翻為輕捷。又云貴人，亦名能噉",
    "T34n1721_006:0535b18": "也。「食噉人肉」者，上辨能撥之邪見，此明所",
    "T34n1721_006:0535b19": "撥之善法。人肉是肉中之貴，善法為眾法之",
    "T34n1721_006:0535b20": "尊，欲明為過之甚，故前明撥無善法也。「毒",
    "T34n1721_006:0535b21": "虫之屬」下，第二、明撥不善邪見也。初一行明",
    "T34n1721_006:0535b22": "所撥之不善，上半辨不善之因，次一句明",
    "T34n1721_006:0535b23": "不善之因生不善之果。第三句明因果詶生",
    "T34n1721_006:0535b24": "各有理分也。「孚乳」者，鳥所生者名孚，獸所",
    "T34n1721_006:0535b25": "生者為乳；亦是卵者為孚，胎者為乳也。「夜",
    "T34n1721_006:0535b26": "叉競來」下，第二，半行，明能撥之邪見，起邪見",
    "T34n1721_006:0535b27": "者非一，故言競來也。然正食其子，譬邪見",
    "T34n1721_006:0535b28": "正撥果也。「食之既飽」下，第三，一行，總結邪見",
    "T34n1721_006:0535b29": "過也。至撥不善則邪見都成、九品備足，善",
    "T34n1721_006:0535c01": "根永斷故云飽也。以九品備足邪見強盛，",
    "T34n1721_006:0535c02": "故云轉熾。因邪見起邪說，如鬪諍之聲，邪見",
    "T34n1721_006:0535c03": "執無與有見相反，義如鬪諍，宣之於口稱為",
    "T34n1721_006:0535c04": "惡聲，邪見能斷善根得無間報，如甚可怖畏",
    "T34n1721_006:0535c05": "也。「鳩槃荼鬼」下，第二，次明戒取。次邪見明戒",
    "T34n1721_006:0535c06": "取，邪見撥無因果，戒取立有因果，欲以有無",
    "T34n1721_006:0535c07": "相對故相次也。亦欲顯外道執於有無悉乖",
    "T34n1721_006:0535c08": "至極，故次說之。鳩槃荼鬼此云冬瓜鬼，形似",
    "T34n1721_006:0535c09": "冬瓜也。戒取有二種：有善法、惡法。若執諸",
    "T34n1721_006:0535c10": "見為道，是惡法戒取。故《成論》云「持牛戒若成",
    "T34n1721_006:0535c11": "則為牛，不成則墮地獄，非此中用也」。今此中",
    "T34n1721_006:0535c12": "明執三界有漏善法以之為道名為戒取。依",
    "T34n1721_006:0535c13": "《毘曇》義，雖執善法為戒取，並屬不善攝，故",
    "T34n1721_006:0535c14": "除身、邊二見，餘見悉不善。能持善戒得欲界",
    "T34n1721_006:0535c15": "人天昇出四趣，如土埵少高於地，但欲界非",
    "T34n1721_006:0535c16": "安穩法，譬蹲踞也。「或時離地一尺二尺」者，此",
    "T34n1721_006:0535c17": "執修禪絕欲以之為道名為戒取。計四禪為",
    "T34n1721_006:0535c18": "道如離地一尺，計四空為道如離地二尺，攀",
    "T34n1721_006:0535c19": "上為往，厭下為返。又生上為往，退下為返，",
    "T34n1721_006:0536a01": "周歷三界為遊行，乖至理為縱逸，不能剋獲",
    "T34n1721_006:0536a02": "聖道為嬉戲也。「捉狗兩足」者，此明戒取過。前",
    "T34n1721_006:0536a03": "明邪見撥無因果，其過既重如食人及食諸",
    "T34n1721_006:0536a04": "鳥獸；今明戒取立有因果其過即輕，但如恐",
    "T34n1721_006:0536a05": "怖舍內之狗，故有此譬來也。計四禪四空為",
    "T34n1721_006:0536a06": "道，乖損上二界因，如捉狗兩足。以上二界",
    "T34n1721_006:0536a07": "因是有漏，望無漏聖道是下法，如狗是下賤",
    "T34n1721_006:0536a08": "獸也。計有漏非道為道乖損有漏，喻如撲",
    "T34n1721_006:0536a09": "狗，乖違事彰如狗聲揚於外，故云失聲。既",
    "T34n1721_006:0536a10": "迷有漏之因亦迷有漏之果，如以脚加頸；計",
    "T34n1721_006:0536a11": "有漏為聖道不撥於因果，如怖狗不死，作",
    "T34n1721_006:0536a12": "此執計謂為得理，故稱自樂也。「復有諸鬼",
    "T34n1721_006:0536a13": "其身長大」下，第三，次明我見。次戒取後說",
    "T34n1721_006:0536a14": "我見者，就譬而言，初鬼俱害人獸，其過最重",
    "T34n1721_006:0536a15": "故初說之。次鬼不害人獸但怖於狗，故在第",
    "T34n1721_006:0536a16": "二。今此一鬼都不損人獸，可怖畏義微，故在",
    "T34n1721_006:0536a17": "第三。邪見撥因果其過最重故在第一，戒取",
    "T34n1721_006:0536a18": "立有因果但乖有漏法故居第二，身見不妨",
    "T34n1721_006:0536a19": "行施戒，復是隱沒無記法，比於戒取其過則",
    "T34n1721_006:0536a20": "輕，故居第三也。問：如《成論》義明身見是不善，",
    "T34n1721_006:0536a21": "《毘曇》義明身見是隱沒無記，此二云何得失",
    "T34n1721_006:0536a22": "耶？答：《俱舍》評之云「我見有二種：一者、生得我",
    "T34n1721_006:0536a23": "見，謂隨生三界地一切眾生皆起我見心，名",
    "T34n1721_006:0536a24": "為生得我，如此之我則是隱沒無記；若如外",
    "T34n1721_006:0536a25": "道邪執之我，名為不善也」。「其身長大」者，若據",
    "T34n1721_006:0536a26": "多人者，三界眾生皆有我為長，五道眾生悉",
    "T34n1721_006:0536a27": "有我稱之為大，若如僧佉等計我遍三界",
    "T34n1721_006:0536a28": "五道稱為長大，計我之人謂為得理心無慚",
    "T34n1721_006:0536a29": "愧稱為裸形，無明心中計我目之為黑，無",
    "T34n1721_006:0536b01": "有無我正觀故名為瘦，一切凡夫常有我",
    "T34n1721_006:0536b02": "心故言常住其中。懷我在心，宣之於口故",
    "T34n1721_006:0536b03": "言發聲。為我修福，義如求食也。又此鬼恒",
    "T34n1721_006:0536b04": "欲食於人獸，如計我常撥於無我故名求食。",
    "T34n1721_006:0536b05": "「復有諸鬼其咽如針」下，第四，次明見取。但見",
    "T34n1721_006:0536b06": "取有二：一者、獨頭；二者、足上。言獨頭者，無樂",
    "T34n1721_006:0536b07": "淨計樂淨也。言足上者，於我見上執是非也，",
    "T34n1721_006:0536b08": "如云自見是實以餘妄語。今此文明執己",
    "T34n1721_006:0536b09": "見為是，不受他見，如細咽之鬼不受飲食也。",
    "T34n1721_006:0536b10": "「復有諸鬼首如牛頭」下，第五、明邊見。斷常從",
    "T34n1721_006:0536b11": "身見生，如牛二角共在一頭。而言牛者，牛羊",
    "T34n1721_006:0536b12": "等愚癡，就譬而言可有三句：一者牛，二者頭，",
    "T34n1721_006:0536b13": "三者頭上有角。如由癡故計我，由我故起斷",
    "T34n1721_006:0536b14": "常也。「或食人肉或復噉狗」者，上明邊見體，",
    "T34n1721_006:0536b15": "今明邊見用。乖善法因果如食人肉，違惡",
    "T34n1721_006:0536b16": "法因果譬之噉狗也。又乖滅道為食人肉，傷",
    "T34n1721_006:0536b17": "苦集如噉狗也。「頭髮蓬亂」者，上略明從身見",
    "T34n1721_006:0536b18": "生斷常二見，今廣明從斷常生六十二見，",
    "T34n1721_006:0536b19": "故〈方便品〉云「入邪見稠林，若有若無等，依止",
    "T34n1721_006:0536b20": "此諸見，具足六十二」。斷常為眾見之本，如",
    "T34n1721_006:0536b21": "頭。從斷常生六十二見無有絟緒，如髮蓬",
    "T34n1721_006:0536b22": "亂也。「殘害凶險」者，上明六十二見體，今明",
    "T34n1721_006:0536b23": "其用。諸見多所乖傷，如殘害凶險。無有定",
    "T34n1721_006:0536b24": "慧飲食，故言「飢渴所逼」也。又此鬼亦常食",
    "T34n1721_006:0536b25": "人獸，如計斷常者恒欲破於中道宣諸見於",
    "T34n1721_006:0536b26": "口，其義顯彰如「叫喚」，心行斷常義如「馳走」",
    "T34n1721_006:0536b27": "也。「夜叉餓鬼」下，第三，一行半，總結過患。初句",
    "T34n1721_006:0536b28": "牒迷理之使，次句牒迷事煩惱。起愛見二使",
    "T34n1721_006:0536b29": "眾生並無定慧飲食如飢急，又常欲乖傷名",
    "T34n1721_006:0536c01": "飢渴，但有欲出之心而不修出之行，如此愛",
    "T34n1721_006:0536c02": "見眾生受諸苦時亦有厭苦四向希心求出",
    "T34n1721_006:0536c03": "離義，如窺看窓牖，窓牖謂無苦處，而不",
    "T34n1721_006:0536c04": "正求出但窺之而已。「如是諸難恐畏無量」",
    "T34n1721_006:0536c05": "者，患累煩惱非可具列，故言如是諸難",
    "T34n1721_006:0536c06": "恐畏無量。「是朽故宅」下，第五，次明火起。就文",
    "T34n1721_006:0536c07": "為二：初、明火起之緣；二、正明火起。問：何因",
    "T34n1721_006:0536c08": "緣故有火起譬耶？答：長行已釋，今更作一意",
    "T34n1721_006:0536c09": "序之。前明舍形謂三界果報，次明惡鬼毒虫",
    "T34n1721_006:0536c10": "謂於三界中起愛見煩惱，以有煩惱故感苦",
    "T34n1721_006:0536c11": "報，但感後苦有二因緣：一起煩惱，二遠離善",
    "T34n1721_006:0536c12": "師，即佛去世也。起惑是感苦之因，故前明之。",
    "T34n1721_006:0536c13": "佛告是感苦之緣，故後說之。是以經文前明",
    "T34n1721_006:0536c14": "煩惱、後辨佛去世也。佛應生三界，三界屬佛，",
    "T34n1721_006:0536c15": "以佛能化三界故屬佛，不屬九十六師故云",
    "T34n1721_006:0536c16": "一人。「其人近出」者，上明應生，今示應滅，轉現",
    "T34n1721_006:0536c17": "他方故云近出也。「未久之間」者，如來示現生",
    "T34n1721_006:0536c18": "滅俄頃之時，故云未久。又未久尚已起惑招",
    "T34n1721_006:0536c19": "苦，況去聖久耶？「於後舍宅欻然火起」者，第二",
    "T34n1721_006:0536c20": "正明火起。就文為三：第一、明欲界火起；二、明",
    "T34n1721_006:0536c21": "色界火起；三、明無色界火起。故下文云「三界",
    "T34n1721_006:0536c22": "無安猶如火宅」，常有生老病死憂患，如是等",
    "T34n1721_006:0536c23": "火熾燃不息也。「於後」者，謂佛滅後也。又是眾",
    "T34n1721_006:0537a01": "生背化以後，此明火起時也。「欻然」者，從顛倒",
    "T34n1721_006:0537a02": "妄想而生，示火起無根本也。「火起」者，正明起",
    "T34n1721_006:0537a03": "惑招苦也。四生眾生同有生老病死，故云四",
    "T34n1721_006:0537a04": "面也。「一時」者，雖復同有，猶恐未必一時，故",
    "T34n1721_006:0537a05": "復說一時也。「其炎俱熾」者，如來滅後眾生背",
    "T34n1721_006:0537a06": "化同起染累，俱受重苦也。「棟梁椽柱」者，出被",
    "T34n1721_006:0537a07": "燒之身心也。「爆聲」者，謂老苦，「震裂」者，謂病苦",
    "T34n1721_006:0537a08": "也。「摧折崩倒」者，謂神逝形離，即死苦。「諸鬼",
    "T34n1721_006:0537a09": "神等揚聲大叫」者，此序遭苦人，諸鬼神則",
    "T34n1721_006:0537a10": "出家外道等起見流。《十地論》云「外道見老病",
    "T34n1721_006:0537a11": "死生大厭心」，如鬼神見火揚聲大叫。「鵰鷲諸",
    "T34n1721_006:0537a12": "鳥」下，此一行序愛見眾生同不知出苦處。上",
    "T34n1721_006:0537a13": "句明在家起愛眾生見老病死亦生怖畏不",
    "T34n1721_006:0537a14": "知出處也。次句序出家外道亦不知出處",
    "T34n1721_006:0537a15": "也。「惡獸毒虫藏竄孔穴」者，第二，明色界火起。",
    "T34n1721_006:0537a16": "初一句明在家眾生厭欲界苦修於四禪求",
    "T34n1721_006:0537a17": "生色界，故言「藏竄孔穴」。此經始末有三種喻：",
    "T34n1721_006:0537a18": "一者、取上界高出於下，故舉閣為喻。二者、取",
    "T34n1721_006:0537a19": "凡夫出離蓋不足言，如一尺二尺。三者、今",
    "T34n1721_006:0537a20": "取避火之義、喻同孔穴。「毘舍闍鬼」者，此云狂",
    "T34n1721_006:0537a21": "鬼，譬起見外道，亦厭欲界苦求生色界，故云",
    "T34n1721_006:0537a22": "「亦住其中」。「薄福德故為火所逼」者，雖生色界",
    "T34n1721_006:0537a23": "亦未免於患，所以不免苦者，由薄福德",
    "T34n1721_006:0537a24": "故也。欲界苦重如燒，上界苦輕故言逼也。",
    "T34n1721_006:0537a25": "「共相殘害」者，明色界眾生已受苦果更起惑",
    "T34n1721_006:0537a26": "因，愛多者著有，見多者著無，有無互起更相",
    "T34n1721_006:0537a27": "吞滅，義言殘害。有害無如「飲血」，無害有如「食",
    "T34n1721_006:0537a28": "肉」也。「野干之屬並已前死」者，生上界時，欲界",
    "T34n1721_006:0537a29": "重貪前已斷也。故《十地》云「如梵天王，欲界煩",
    "T34n1721_006:0537b01": "惱不現前也」。「諸大惡獸競來食噉」者，欲界惡",
    "T34n1721_006:0537b02": "雖滅而上界煩惱續起，起則勢奪前惡，故言",
    "T34n1721_006:0537b03": "競噉也。「臭烟熢[火*孛]」者，烟為火氣，因眾苦生諸",
    "T34n1721_006:0537b04": "惡業，故以苦為火，惡業喻烟。遍色界四禪之",
    "T34n1721_006:0537b05": "內，稱「四面充塞」也。《華嚴經》以邪覺觀為烟，",
    "T34n1721_006:0537b06": "此是說諸煩惱本也。邪思惟亦通四禪，如四",
    "T34n1721_006:0537b07": "面充塞。「蜈蚣蚰蜓」下，第三，明無色界火起。就",
    "T34n1721_006:0537b08": "文為二：初、明三空火起；次、辨非想被燒。雖",
    "T34n1721_006:0537b09": "生四禪未免無常，復求生三空，故言「諍走",
    "T34n1721_006:0537b10": "出穴」，此一行序在家眾生生無色界也。問：依",
    "T34n1721_006:0537b11": "《毘曇《義上界無嗔，何得言蜈蚣蚰蜓譬生無",
    "T34n1721_006:0537b12": "色界眾生有嗔耶？答：義有多門，不得全依數",
    "T34n1721_006:0537b13": "判也。「鳩槃茶鬼隨取而食」者，此半行明起見",
    "T34n1721_006:0537b14": "外道生於無色界。外道多執無見撥其所計",
    "T34n1721_006:0537b15": "因果皆無，故言隨取而食。應具如色界說，今",
    "T34n1721_006:0537b16": "略舉造苦因義耳。又釋此轉譬明義，雖生三",
    "T34n1721_006:0537b17": "空，由未免火，故言隨取而食，鬼喻火也。「又諸",
    "T34n1721_006:0537b18": "餓鬼頭上火燃」下，第二、明非想火起。雖生",
    "T34n1721_006:0537b19": "三空，由未免苦，故求生非想，是三有之",
    "T34n1721_006:0537b20": "頂稱之為頭。亦為無常眾苦所逼，故言火燃。",
    "T34n1721_006:0537b21": "雖生非想之極，終無出世定慧，如「飢渴熱惱」。",
    "T34n1721_006:0537b22": "又飢渴常欲飲食，計非想凡夫恒欲片破",
    "T34n1721_006:0537b23": "正涅槃法也。初在宅被燒故諍入穴，穴內",
    "T34n1721_006:0537b24": "被燒復走出穴，穴外復不免火，更無去處，故",
    "T34n1721_006:0537b25": "言「周章悶走」。如本在欲界受苦，故求生色",
    "T34n1721_006:0537b26": "界，色界復不免苦，故求生無色界，無色",
    "T34n1721_006:0537b27": "界復不免苦，則無避苦處，如周章悶走也。",
    "T34n1721_006:0537b28": "「其宅如是」下，第六、總結過患也。「是時宅主」",
    "T34n1721_006:0537b29": "下，第二，三行，頌見火譬。長行有三：一、見火驚",
    "T34n1721_006:0537c01": "怖；二、明父之已出；三、序子之未離。今轉勢亦",
    "T34n1721_006:0537c02": "三：一、明在門外立；二、眾生有機扣佛；三、長者",
    "T34n1721_006:0537c03": "驚入火宅。問：何故在門外耶？答：〈方便品〉云",
    "T34n1721_006:0537c04": "「佛眼見六道眾生」，前長行云「長者見是大火」，",
    "T34n1721_006:0537c05": "並未明見之處所，故今釋二處之文，明佛居",
    "T34n1721_006:0537c06": "法身地故見，如長者在門外立故聞。所言立",
    "T34n1721_006:0537c07": "者，將行之貌也。以將入宅救子，所以言立。",
    "T34n1721_006:0537c08": "又言立者，不行之像，譬佛待機方入生死度",
    "T34n1721_006:0537c09": "物而不他行也。又言立者，諸子背化流轉生",
    "T34n1721_006:0537c10": "死，如來眾德久已成立。又言立者不安之貌，",
    "T34n1721_006:0537c11": "聖人雖復息跡世外，恒欲府入生死未曾暫",
    "T34n1721_006:0537c12": "安也。「聞有人言」者，第二、明眾生有機扣佛也。",
    "T34n1721_006:0537c13": "眾生應悟之機，昔化緣發來扣於佛，如聞告",
    "T34n1721_006:0537c14": "而後知，長行稱「見」、今言「聞」者，上據聖智，照",
    "T34n1721_006:0537c15": "達分明譬同眼見；今喻眾生善根將發，但善",
    "T34n1721_006:0537c16": "根將發其義微隱，故如聞也。「汝諸子等」，述所",
    "T34n1721_006:0537c17": "聞事也。昔曾受化應在四流之外，中途起惑",
    "T34n1721_006:0537c18": "還入三界之中也。「稚小無知歡娛樂著」者，初",
    "T34n1721_006:0537c19": "發道心為稚，善根微弱為小，有無明煩惱為",
    "T34n1721_006:0537c20": "無知，愛於五欲稱樂著也。「長者聞已」下，第",
    "T34n1721_006:0537c21": "三、明應入斥生死欲救濟也。上二章並序",
    "T34n1721_006:0537c22": "法身，第三始辨應迹。「告喻諸子」下，五行，頌",
    "T34n1721_006:0538a01": "第三救子不得譬。前本有誡、勸二門，今但頌",
    "T34n1721_006:0538a02": "誡門。所以然者，欲明三譬義勢相承，頌前總",
    "T34n1721_006:0538a03": "譬廣明生死過患，頌見火譬明諸子背化起",
    "T34n1721_006:0538a04": "惑貪著生死因緣。今頌救子不得，正為子說",
    "T34n1721_006:0538a05": "生死過患，是故但頌誡門也。就文為二：初、",
    "T34n1721_006:0538a06": "頌救子；次、明無機不受父化。初文又二：前一",
    "T34n1721_006:0538a07": "行半，略說生死過患；「毒蛇蚖蝮」下，二行半，廣",
    "T34n1721_006:0538a08": "說生死過患。「毒蛇蚖蝮」釋上毒虫，「及諸夜叉」",
    "T34n1721_006:0538a09": "釋上惡鬼。「鳩槃荼鬼」下重明鬼虫者，初鬼虫",
    "T34n1721_006:0538a10": "為過之甚故前列之，後毒害少輕故復重列",
    "T34n1721_006:0538a11": "也。「此苦難處況復大火」者，煩惱之苦以惱於",
    "T34n1721_006:0538a12": "心尚不可受，況老病死苦而可受耶？又釋人",
    "T34n1721_006:0538a13": "天苦已不可受，況復三塗苦耶？「諸子無知」下，",
    "T34n1721_006:0538a14": "第二、頌無機也。「是時長者」下，頌第四，三車救",
    "T34n1721_006:0538a15": "子得譬。上有四：一、知子宿好；二、正說三車；",
    "T34n1721_006:0538a16": "三、諸子信受；四、父歡喜，今具頌之。初三行，",
    "T34n1721_006:0538a17": "頌第一。上文有三：一、不出為損；二、欲設出",
    "T34n1721_006:0538a18": "方；三、知子宿好。今轉勢為二：前兩行半，明",
    "T34n1721_006:0538a19": "無大機；次半行；明有小機。以無大機而有小",
    "T34n1721_006:0538a20": "機，是故息大而授小法也。「益我愁惱」者，初在",
    "T34n1721_006:0538a21": "法身地見眾生在生死受苦已起大悲，次",
    "T34n1721_006:0538a22": "以本垂迹用大乘化之不得，悲心轉深故云",
    "T34n1721_006:0538a23": "益也。「今此舍宅」者，別出可悲之事。戀著生死",
    "T34n1721_006:0538a24": "不受大化，蓋是捨樂取苦，將為煩惱燒滅善",
    "T34n1721_006:0538a25": "根，故可悲也。「即便思惟」下，第二、欲設小化，即",
    "T34n1721_006:0538a26": "顯有小機也。「告諸子等」下，頌第二、正設三車",
    "T34n1721_006:0538a27": "譬。上有四譬，今具頌之：一行，頌稱歎三車；",
    "T34n1721_006:0538a28": "次三句，頌示車處；次一句，頌勸速出取車；次",
    "T34n1721_006:0538a29": "一行，頌保與不虛。「造作此車」者，本無三乘，為",
    "T34n1721_006:0538b01": "物權設故言造作也。又由佛得三，故言佛造",
    "T34n1721_006:0538b02": "作也。「諸子聞說」下，頌第三、諸子信受出宅。此",
    "T34n1721_006:0538b03": "文有三：初半行，頌聞慧；六字，頌學地；「而出",
    "T34n1721_006:0538b04": "已」下十字，頌無學位。所以但頌三者：初、聞教；",
    "T34n1721_006:0538b05": "二、修行；三、出宅也。「長者見子」下，第四、頌上父",
    "T34n1721_006:0538b06": "見子免難歡喜。就文為三：初一行半，標歡",
    "T34n1721_006:0538b07": "喜；次二行半，舉憂愁釋喜；後一行，結歡喜。",
    "T34n1721_006:0538b08": "至此以來已三過列惡鬼毒虫及以大火。第",
    "T34n1721_006:0538b09": "一、總譬中別明三界有此過患；第二、救子",
    "T34n1721_006:0538b10": "不得譬中別明為子說生死過患而不信受；",
    "T34n1721_006:0538b11": "今此中別為明不出之憂得出之喜，故復",
    "T34n1721_006:0538b12": "列也。「生育甚難」者，令發菩提心為生，教修菩",
    "T34n1721_006:0538b13": "薩行為育也。此中述子三時：一、生育時，謂過",
    "T34n1721_006:0538b14": "去世本學大乘時。從「稚小」下，第二，失大乘行",
    "T34n1721_006:0538b15": "教入三界時。「我已救之」，第三、得小乘果時也。",
    "T34n1721_006:0538b16": "「爾時諸子」下十二行，頌第五等賜大車譬。上",
    "T34n1721_006:0538b17": "有三：一、索車；二、賜車；三、得車歡喜，今具頌",
    "T34n1721_006:0538b18": "之。索車有四：半行明索時。「知父安坐」者，",
    "T34n1721_006:0538b19": "此譬始終明父有三時：一者、門外立時，譬居",
    "T34n1721_006:0538b20": "法身地欲垂應迹；二、驚入火宅時，正應入生",
    "T34n1721_006:0538b21": "死，三、安坐時，則是施權救子。營為已息、意",
    "T34n1721_006:0538b22": "悅心安，謂安坐時也。「皆詣父所」下，第二，一行，",
    "T34n1721_006:0538b23": "正頌索車譬。此譬始終明子凡有五時：一、遊",
    "T34n1721_006:0538b24": "戲入宅時，此時背一乘化入三界時。二、明競",
    "T34n1721_006:0538b25": "共馳走出宅時，此是稟三乘教出三界時。三、",
    "T34n1721_006:0538b26": "子安坐時，謂得小果究竟時也。四、皆詣父所，",
    "T34n1721_006:0538b27": "謂背小向大即大機發時。後第五，乘是寶車直",
    "T34n1721_006:0538b28": "至道場時也。「如前所許」下，第三，一行，騰昔所",
    "T34n1721_006:0538b29": "許。為許故索，故騰許而索也。「今正是時」下，第",
    "T34n1721_006:0538c01": "四，半行，結成索意。「長者大富」下，第二、頌賜車。",
    "T34n1721_006:0538c02": "長行前明等賜，後辨大車。今七行前頌大車，",
    "T34n1721_006:0538c03": "後半行頌等賜，蓋是轉勢說法也。「以眾寶物",
    "T34n1721_006:0538c04": "造諸大車」者，說如來萬德作大乘之名，故言",
    "T34n1721_006:0538c05": "以眾寶物造諸大車。問：三是方便，可名造作",
    "T34n1721_006:0538c06": "一乘真實，云何亦稱造作耶？答：前明無",
    "T34n1721_006:0538c07": "三為物說三故言造作，是以前云「吾為汝等",
    "T34n1721_006:0538c08": "造作此車」，今明實有眾德作大乘之名故言",
    "T34n1721_006:0538c09": "造作，故二造義異也。又據理而明者，道門",
    "T34n1721_006:0538c10": "未曾三一，說三說一皆是方便，即是無名相",
    "T34n1721_006:0538c11": "中強名相說，故俱名造作，此並就果車釋",
    "T34n1721_006:0538c12": "之。若就因車釋者，明造用也。藉前三乘善",
    "T34n1721_006:0538c13": "根之寶以成今日唯有一乘之解，故言以",
    "T34n1721_006:0538c14": "眾寶物而造作之。又一乘之解非己能得，得",
    "T34n1721_006:0538c15": "由聖授，義名為造作。「上妙細[疊*毛]」者，以[疊*毛]覆縟，",
    "T34n1721_006:0538c16": "其用有二：一以遮垢，二以嚴飾。一乘之義亦",
    "T34n1721_006:0538c17": "備二義：一者、禪定垢過多生染著，真解能亡，",
    "T34n1721_006:0538c18": "有遮垢之義。二者、定由慧成，有嚴飾之義也。",
    "T34n1721_006:0538c19": "「有大白牛」下，頌上牛也。「多諸儐從」者，頌上",
    "T34n1721_006:0539a01": "儐從。「以是妙車」下，第二、頌等賜也。「諸子是時」",
    "T34n1721_006:0539a02": "下，頌第三、得車歡喜。「遊於四方」者，若據化",
    "T34n1721_006:0539a03": "他以釋四方者，既得平等之解，方修大行",
    "T34n1721_006:0539a04": "普化四生，如遊四方；暢遠求佛之志，如嬉",
    "T34n1721_006:0539a05": "戲快樂；大乘不為偏小所局，如自在無礙",
    "T34n1721_006:0539a06": "也。若據自行明四方者，二乘既得悟解則入",
    "T34n1721_006:0539a07": "十住心，十住心為東方，次進至十行為南",
    "T34n1721_006:0539a08": "方，從十行至十迴向為西方，從十迴向至十",
    "T34n1721_006:0539a09": "地為北方，從十地至妙覺地為直至道場也。",
    "T34n1721_006:0539a10": "「告舍利弗」下，第二，十八行，頌合譬。長行具合",
    "T34n1721_006:0539a11": "六譬，偈頌合五，略不虛譬。上合總譬，正合",
    "T34n1721_006:0539a12": "化主兼餘五義。今轉勢明義開為四別：一行，",
    "T34n1721_006:0539a13": "頌化主；一行，頌所化；一行，頌化處；一行，頌化",
    "T34n1721_006:0539a14": "意也。「如來已離」下，第二、頌合見火譬。上長行",
    "T34n1721_006:0539a15": "合見火譬有二：初、合見眾生受苦；次、合見眾",
    "T34n1721_006:0539a16": "生不覺苦。今文轉勢開為二別：初偈歎佛得",
    "T34n1721_006:0539a17": "離，則是明能見；次偈序眾生，辨其所見。",
    "T34n1721_006:0539a18": "所以歎佛得離者，接上化意文生。化意既序",
    "T34n1721_006:0539a19": "眾生之過明有苦無樂，故今歎佛德明無苦",
    "T34n1721_006:0539a20": "有樂也。又良由無苦故能見物苦，良由有樂",
    "T34n1721_006:0539a21": "能見無樂也。上半歎佛無苦，下半歎佛有",
    "T34n1721_006:0539a22": "樂。無生死暄動，故稱寂然閑居，智德森繁",
    "T34n1721_006:0539a23": "喻之如林，蕭然放曠譬之如野，如來居之恬",
    "T34n1721_006:0539a24": "惔故言安處。「今此三界」下，第二，一行，頌所見。",
    "T34n1721_006:0539a25": "三界果報屬於眾生，而言我有者，正以眾生",
    "T34n1721_006:0539a26": "是子，子之所有莫非父有也。「其中眾生悉是",
    "T34n1721_006:0539a27": "吾子」者，上明國土世間屬佛，今明眾生世",
    "T34n1721_006:0539a28": "間是佛子也。問：眾生云何是佛子耶？答：昔光",
    "T34n1721_006:0539a29": "宅學士和闍梨云：「凡夫識能更生識，所生之",
    "T34n1721_006:0539b01": "識則是己兒，故名為子，得無漏意識不復生",
    "T34n1721_006:0539b02": "識也。」成論師云：「眾生從無明識窟流來，為",
    "T34n1721_006:0539b03": "佛所愛念故名為子。」今明子有二義：一者、眾",
    "T34n1721_006:0539b04": "生與佛同源，謂眾生本性清淨，佛亦爾也。",
    "T34n1721_006:0539b05": "故《涅槃經》云「皆是一味，隨其流處有六種味」。",
    "T34n1721_006:0539b06": "二者、諸佛傷此眾生，無六道謂六道，以慈",
    "T34n1721_006:0539b07": "念之，故稱為子也。「而今此處」下，頌第三，合一",
    "T34n1721_006:0539b08": "乘化不得。上長行雙舉誡、勸二門合之。今轉",
    "T34n1721_006:0539b09": "勢但開為二：初一偈一句，明為說大；三句，",
    "T34n1721_006:0539b10": "頌無機不受。「能為救護」者，能用大化救而護",
    "T34n1721_006:0539b11": "之也。「雖復教詔」者，前句歎佛能救護，今正",
    "T34n1721_006:0539b12": "明救護也。「而不信受」下三句，明無機不受。",
    "T34n1721_006:0539b13": "下半釋不受之義，以其貪著小樂故不受大",
    "T34n1721_006:0539b14": "樂。「以是方便」下，頌合第四、三乘化得譬。上合",
    "T34n1721_006:0539b15": "譬有四：一、明起權意；二、說教；三、得益；四、父喜。",
    "T34n1721_006:0539b16": "今但頌二：初一行半，頌說三乘；次一行半，頌",
    "T34n1721_006:0539b17": "得益。「以是方便」者，接上言勢仍發下語，故言",
    "T34n1721_006:0539b18": "以是方便也。「令諸眾生知三界苦」者，一行，明",
    "T34n1721_006:0539b19": "說三乘之意。初半偈令知苦諦，次半行示於",
    "T34n1721_006:0539b20": "道諦，此明四諦之始終也。又說於三乘，示",
    "T34n1721_006:0539b21": "得失耳，非實有三也。「知三界苦」者，三界苦是",
    "T34n1721_006:0539b22": "實苦也。「出世間道」者，大乘因為道也。此意明",
    "T34n1721_006:0539b23": "說三，令知苦是實，令修大乘因耳，非為小果",
    "T34n1721_006:0539b24": "也。「是諸子等」下一行半，頌得益，具明三乘",
    "T34n1721_006:0539b25": "得益。「汝舍利弗」下，頌合第五、等賜大車譬。上",
    "T34n1721_006:0539b26": "長行雙牒二譬而雙合之。今轉勢開為三別：",
    "T34n1721_006:0539b27": "初兩偈，合等賜；次三偈，合大車；後二偈，合",
    "T34n1721_006:0539b28": "得車歡喜。「以此譬喻說一佛乘」者，總明五譬",
    "T34n1721_006:0539b29": "意，為欲說一佛乘，即是等賜義也。第二偈，",
    "T34n1721_006:0539c01": "明勸信。雖復等賜，恐未必受，是故勸信。上",
    "T34n1721_006:0539c02": "半正勸信。「信受是語」者，則上譬喻之語也。「一",
    "T34n1721_006:0539c03": "切皆當得成佛道」者，略標旨歸，令作如斯信",
    "T34n1721_006:0539c04": "也。「是乘微妙」下三行，頌大車也。三偈為二：初",
    "T34n1721_006:0539c05": "二偈，歎乘；次一偈，出乘體。前二偈又開為二：",
    "T34n1721_006:0539c06": "初偈，就法歎乘；第二偈，就人歎乘。第一就法",
    "T34n1721_006:0539c07": "歎乘中，上半對聲聞緣覺二乘歎佛乘也。「是",
    "T34n1721_006:0539c08": "乘微妙」者，德無不圓也。「清淨」者，累無不盡也。",
    "T34n1721_006:0539c09": "以德無不圓、累無不盡，故超出二乘，稱為",
    "T34n1721_006:0539c10": "「第一」。「於諸世間」下半行，對人天乘歎佛乘也。",
    "T34n1721_006:0539c11": "人天乘為世間乘，故名有上乘，佛乘是出",
    "T34n1721_006:0539c12": "世間乘，故名無上也。「佛所悅可」下，第二、就人",
    "T34n1721_006:0539c13": "門嘆，亦為二：初一句，明佛所稱歎；次三句，明",
    "T34n1721_006:0539c14": "除佛以下九道眾生並應稱歎也。又前明",
    "T34n1721_006:0539c15": "所乘法，「佛所悅可」明能乘人。「一切眾生」下，明",
    "T34n1721_006:0539c16": "儐從人。要具此三，乘義乃足。「無量億千」下一",
    "T34n1721_006:0539c17": "行，第二、出乘體，亦有二義：初三句，就佛實慧",
    "T34n1721_006:0539c18": "以為乘體；次一句，明佛權智以為乘體也。",
    "T34n1721_006:0539c19": "「得如是乘」下，第三兩偈，頌得車歡喜。舉緣覺",
    "T34n1721_006:0540a01": "中子、上與菩薩、下及聲聞，同得不二之解，解",
    "T34n1721_006:0540a02": "無迂迴故言直至也。",
    "T34n1721_006:0540a03": "「以是因緣」下，此一偈是第二大段，頌上長行「以",
    "T34n1721_006:0540a04": "是因緣，當知諸佛方便力故，於一佛乘分別說",
    "T34n1721_006:0540a05": "三」。說事既竟，故頌前結詶請之言也。",
    "T34n1721_006:0540a06": "「告舍利弗」下，此是頌長行第三大段，勸弘經",
    "T34n1721_006:0540a07": "也。就文為二：第一、令識法之權實；第二、示",
    "T34n1721_006:0540a08": "人之是非，識法權實者，令知今昔大小二法",
    "T34n1721_006:0540a09": "權實義也。示人之是非者，令今是器須授、",
    "T34n1721_006:0540a10": "非器莫傳。夫欲弘經要復備達斯二義，故",
    "T34n1721_006:0540a11": "開此兩章。就初示法權實為三：第一、寄父子",
    "T34n1721_006:0540a12": "恩情，以顯大小權實；第二、引菩薩為證，明大",
    "T34n1721_006:0540a13": "小權實；第三、明佛是法王，釋今昔權實之",
    "T34n1721_006:0540a14": "意。初寄父子恩情明權實者，夫為父子恩",
    "T34n1721_006:0540a15": "情，必無相欺之道，故所說權實宜應信之。就",
    "T34n1721_006:0540a16": "文為二：前兩偈，定於父子；後一偈半，正示權",
    "T34n1721_006:0540a17": "實。初又開二：前偈定於父子，後偈出慈父",
    "T34n1721_006:0540a18": "之恩。後一偈半亦二：初偈，明昔教非實；次",
    "T34n1721_006:0540a19": "半行，辨佛智為實也。「但盡生死」者，但盡分段",
    "T34n1721_006:0540a20": "一重生死也。",
    "T34n1721_006:0540a21": "「若有菩薩」下，第二，有十一偈，引菩薩為證明",
    "T34n1721_006:0540a22": "大小權實。上定父子即是對聲聞人明權實，",
    "T34n1721_006:0540a23": "但聲聞薄福鈍根，未必能解權實教意；菩薩",
    "T34n1721_006:0540a24": "福德利根能解之，故就菩薩明權實也。就文",
    "T34n1721_006:0540a25": "為二：初偈，正明菩薩來法華座聽真實法，第",
    "T34n1721_006:0540a26": "二段，明菩薩能解權實。就第二段復開為二：",
    "T34n1721_006:0540a27": "第一，一行，明菩薩解人權實；第二，九偈，明菩",
    "T34n1721_006:0540a28": "薩解法權實，則是釋成人權實義。初一偈上",
    "T34n1721_006:0540a29": "半明人權，下半辨人實。「若人小智」下，明法權",
    "T34n1721_006:0540b01": "實。就文為二：第一、明昔四諦是權法；第二、偏",
    "T34n1721_006:0540b02": "對昔滅諦之權明今滅諦為實。初文明四諦",
    "T34n1721_006:0540b03": "則為四段。苦諦文有四句：半偈明根緣，半",
    "T34n1721_006:0540b04": "偈為說教，半偈明得益，半偈結諦名。明集諦",
    "T34n1721_006:0540b05": "有二段：初偈明根緣，次偈明說教。而言「方",
    "T34n1721_006:0540b06": "便說道」者，此非道諦之道，乃是噵說之道也。",
    "T34n1721_006:0540b07": "然十煩惱為集，但說貪者凡有二義：一者、列",
    "T34n1721_006:0540b08": "十使貪為其初，二者、一切眾生皆貪樂故也。",
    "T34n1721_006:0540b09": "次一偈明說滅諦教，半偈滅因患，半偈滅果",
    "T34n1721_006:0540b10": "患，次半偈明於道諦。此中四諦從廣至略，苦",
    "T34n1721_006:0540b11": "諦備四段，集諦但二章，滅諦有一偈，道諦",
    "T34n1721_006:0540b12": "但半行也。「離諸苦縛」下，第二段，偏就滅諦以",
    "T34n1721_006:0540b13": "明權實。然有量四諦為權，無量四諦為實，但",
    "T34n1721_006:0540b14": "滅諦是大小二乘果法之正宗，故偏簡其權",
    "T34n1721_006:0540b15": "實也。就文為二：初、約有餘論大小權實；次、約",
    "T34n1721_006:0540b16": "無餘論大小權實。初半行，牒昔有餘解脫；",
    "T34n1721_006:0540b17": "第二偈，釋昔日有餘解脫。言「但離虛妄」者，四",
    "T34n1721_006:0540b18": "住煩惱是凡夫所起，能感分段虛妄生死，故",
    "T34n1721_006:0540b19": "稱虛妄。小乘但離此虛妄，故假名為解脫",
    "T34n1721_006:0540b20": "耳。「其實未得一切解脫」者，未具斷五住，故不",
    "T34n1721_006:0540b21": "名一切解脫也。「佛說是人未實滅度」者，第二、",
    "T34n1721_006:0540b22": "明今昔無餘權實也。昔但滅分段生死稱為",
    "T34n1721_006:0540b23": "滅，此非實滅也。「斯人未得無上道故」者，",
    "T34n1721_006:0540b24": "昔未實滅也。得無上道者，滅二生死果，方",
    "T34n1721_006:0540b25": "乃實滅耳。此文明昔小涅槃，但滅四住、但滅",
    "T34n1721_006:0540b26": "分段；大乘則具斷五住、備傾二生死，不應謂",
    "T34n1721_006:0540b27": "此經未明常，亦不應言覆相常也。「我意不欲",
    "T34n1721_006:0540b28": "令至滅度」者，非但二乘未至極滅，亦是佛意",
    "T34n1721_006:0540b29": "不許二乘令至極滅也。問：《勝鬘經》云「有作無",
    "T34n1721_006:0540c01": "作、有量無量四諦」，云何同異？答：作無作約行",
    "T34n1721_006:0540c02": "分別，量無量當法分別。據小乘所觀，望後由",
    "T34n1721_006:0540c03": "有無量諦觀可以修作，將後別前故名有作。",
    "T34n1721_006:0540c04": "據大乘所觀，望後更無餘觀可所作，故名無",
    "T34n1721_006:0540c05": "作。量無量者有三種義：一、短長明量無量，",
    "T34n1721_006:0540c06": "短故名有量，長故名無量。二、淺深明量無量，",
    "T34n1721_006:0540c07": "淺名有量，深名無量，如《毘曇》明苦是性有，《成",
    "T34n1721_006:0540c08": "實》明苦是虛假，拆假故空，此二淺故名有量。",
    "T34n1721_006:0540c09": "大乘明苦是夢幻本來寂滅則是佛性，此義",
    "T34n1721_006:0540c10": "甚深故名無量。三、麁細明量無量，總相麁觀",
    "T34n1721_006:0540c11": "名有量，別相細觀名無量。故《涅槃經》言「分",
    "T34n1721_006:0540c12": "別是苦有無量相，非諸聲聞緣覺所知，我於",
    "T34n1721_006:0540c13": "彼經竟不說之」也。「我為法王」下，第三，舉法王",
    "T34n1721_006:0540c14": "釋疑。前對聲聞菩薩明小權大實，其義已",
    "T34n1721_006:0540c15": "彰。今釋前權後實之意，良以於法自在適時",
    "T34n1721_006:0540c16": "而說也。「汝舍利弗」下，上來示法權實竟，今",
    "T34n1721_006:0540c17": "第二誡勸之，令識人是器非器也。就文為二：",
    "T34n1721_006:0540c18": "初、略明誡勸；次、廣明誡勸。初又二：前、略標",
    "T34n1721_006:0540c19": "誡勸二門；次、釋二門。初一行標勸門，次半行",
    "T34n1721_006:0540c20": "標誡門。「我此法印」者，以理為印，謂文與理",
    "T34n1721_006:0540c21": "相應則應信受，文乖此理則不應信。理印有",
    "T34n1721_006:0540c22": "二：一、體印，謂三一並絕、長短斯亡，即是實",
    "T34n1721_006:0540c23": "相，名之為印，故〈方便品〉云「為說實相印」。",
    "T34n1721_006:0540c24": "二者、用印，謂一有三無、三權一實。通言印者，",
    "T34n1721_006:0540c25": "印定諸法不可移改。又釋以文為印，將文定",
    "T34n1721_006:0541a01": "理，謂理與此文相應者乃為實理，故名法",
    "T34n1721_006:0541a02": "印也。「勿妄宣傳」者，非器若傳則有損無益，",
    "T34n1721_006:0541a03": "故方等如甘露亦名為毒藥。「若有聞者」下，雙",
    "T34n1721_006:0541a04": "釋二門。前四偈釋勸門。「隨喜頂受」者，隨順",
    "T34n1721_006:0541a05": "此經而生歡喜及頂戴受持也。此人知一有",
    "T34n1721_006:0541a06": "三無則不復退，故名阿鞞也。「斯法華經」下，釋",
    "T34n1721_006:0541a07": "誡門也。聞三住三，不能因三悟一，故名淺識。",
    "T34n1721_006:0541a08": "次舉二乘以信得入者，則是顯經理深不可",
    "T34n1721_006:0541a09": "妄傳也。問：二乘何故以信得入此經耶？答：",
    "T34n1721_006:0541a10": "若以低頭舉手等善為此經宗者，聖人豈不",
    "T34n1721_006:0541a11": "解耶？則知意不在此。今明二乘斷常之心不",
    "T34n1721_006:0541a12": "能深悟不斷常法，但得仰信而已。「又舍利弗」",
    "T34n1721_006:0541a13": "下，第二、廣明誡勸。又開為二：初、廣明誡；次、",
    "T34n1721_006:0541a14": "廣明勸。廣明誡中凡有十人，開為二意：初、明",
    "T34n1721_006:0541a15": "不應為五人說，次、顯五人之過。不應為五人",
    "T34n1721_006:0541a16": "說者，初偈明三人，一、憍慢人，如五千之徒；二、",
    "T34n1721_006:0541a17": "懈怠人，自保究竟不進求佛；三、計我見人，即",
    "T34n1721_006:0541a18": "是外道，謂保執有我不信寂滅。第二偈明二",
    "T34n1721_006:0541a19": "人，一、凡夫淺識，謂博學世俗經書不信至極，",
    "T34n1721_006:0541a20": "即起見人。二、深著五欲著小樂而忘大樂，",
    "T34n1721_006:0541a21": "不應為此五人說也。初三是小乘人，後二是",
    "T34n1721_006:0541a22": "凡夫人。「若人不信」下，第二、明五種人過。就文",
    "T34n1721_006:0541a23": "為二：初、明五種人因；次、明五種人果。五種",
    "T34n1721_006:0541a24": "人因者，第一、是誹謗人，謂口業過；第二、嚬",
    "T34n1721_006:0541a25": "蹙人，謂嚬眉蹙面，即身業過；第三、疑惑人，",
    "T34n1721_006:0541a26": "謂意業過；第四、毀法人；第五、謗持法人。初",
    "T34n1721_006:0541a27": "文云「則斷一切世間佛種」者，法華理教，一切",
    "T34n1721_006:0541a28": "世間由之成佛，謂作佛種也。心既不信、口",
    "T34n1721_006:0541a29": "復謗之，故佛種便絕。「其人命終」下，第二、明五",
    "T34n1721_006:0541b01": "種人得果者，凡有三義：一者，上來皆言",
    "T34n1721_006:0541b02": "莫為說之，亦似若無慈，何名菩薩？是故釋",
    "T34n1721_006:0541b03": "言：聞必起謗，無益有損，故不說之。不說之",
    "T34n1721_006:0541b04": "意即是慈也。二者、說果誡因，明謗而致苦可",
    "T34n1721_006:0541b05": "不慎哉！三者、謗既有重罪，信必有深福，即",
    "T34n1721_006:0541b06": "是明勸信也。就文為二：初、正明得苦果；次、",
    "T34n1721_006:0541b07": "結誡勸。就初文凡有二周，明其苦報各有三",
    "T34n1721_006:0541b08": "品。初周三品者，上品地獄，次品畜生，下品",
    "T34n1721_006:0541b09": "人間受苦，即是從重至輕也。「入阿鼻獄」者，",
    "T34n1721_006:0541b10": "阿鼻者無間也。苦道相續無樂間之，故名",
    "T34n1721_006:0541b11": "無間。又一人多人身俱遍滿八萬由旬間無",
    "T34n1721_006:0541b12": "空處，故言無間。又起謗《法華》業，直入地獄，無",
    "T34n1721_006:0541b13": "餘業間之，故言無間。經云「須彌山下有一百",
    "T34n1721_006:0541b14": "三十六地獄，大地獄有八：一、等活，二、黑繩，三、",
    "T34n1721_006:0541b15": "合會，四、叫喚，五、大叫喚，六、燋熱，七、大燋熱，",
    "T34n1721_006:0541b16": "八、阿鼻。此八大地獄一一復有十六小地獄",
    "T34n1721_006:0541b17": "以為眷屬，謂八寒氷、八炎火。八炎火者：一、炭",
    "T34n1721_006:0541b18": "坑，二、沸屎，三、燒林，四、釰林，五、刃道，六、鐵刺",
    "T34n1721_006:0541b19": "林，七、醎河，八、銅鑊。八寒氷者：一、阿浮陀，少有",
    "T34n1721_006:0541b20": "孔；二、尼羅浮陀，無孔；三、阿羅羅；四、阿婆婆；五、",
    "T34n1721_006:0541b21": "喉喉，此寒戰聲；六、優鉢羅(獄壁青色)；七、波頭摩(獄壁黃色)；",
    "T34n1721_006:0541b22": "八、摩訶波頭摩，合一百三十六也。」《毘婆沙》云",
    "T34n1721_006:0541b23": "「閻浮提地廣七千由旬，阿鼻地獄廣八萬由",
    "T34n1721_006:0541b24": "旬，在閻浮提下，但閻浮提上小下大故得容",
    "T34n1721_006:0541b25": "之」。問：何故謗經入無間耶？答：一乘是極樂之",
    "T34n1721_006:0541b26": "法，謗於至理違彼極樂，故招極苦報也。以理",
    "T34n1721_006:0541b27": "是常樂，謗於常樂故招常苦報。但罪是虛妄，",
    "T34n1721_006:0541b28": "故終有出期也。問：佛何故說《法華》令物受斯",
    "T34n1721_006:0541b29": "苦也？答：夫罪福從於理生，順理則萬惡永消，",
    "T34n1721_006:0541c01": "違理則眾苦並集。佛說《法華》示人罪福耳，非",
    "T34n1721_006:0541c02": "說《法華》令物起罪也。「具足一劫」者，此小劫也。",
    "T34n1721_006:0541c03": "「從地獄出」下，第二，明餘報墮於畜生。然從阿",
    "T34n1721_006:0541c04": "鼻出，必應遍歷一百三十六地獄，然後乃至畜",
    "T34n1721_006:0541c05": "生耳。初半偈總明墮畜生也。「若狗野干」下，第",
    "T34n1721_006:0541c06": "二、別明墮畜生也。略舉四種：第一、謗於極法",
    "T34n1721_006:0541c07": "及以尊人，故墮下賤獸中，[乞*頁](古[阿-可+害]切又窟音)，三蒼",
    "T34n1721_006:0541c08": "云：頭無髮也。黮(覩咸切)，三蒼云：重覩色黑貌。",
    "T34n1721_006:0541c09": "「若作駱駝」下，謗平等大慧之經，故受愚癡畜",
    "T34n1721_006:0541c10": "生報也。「有作野干又無一目」者，佛有權實",
    "T34n1721_006:0541c11": "二教，彼執權而破實，故得無一目報。「得打",
    "T34n1721_006:0541c12": "擲報」者，信經之善符理利他，謗則乖理損他，",
    "T34n1721_006:0541c13": "損他故還得他損報，故有打擲等也。「於此",
    "T34n1721_006:0541c14": "死已更受蟒身」者，謗法毀人之時心生嗔恚，",
    "T34n1721_006:0541c15": "故受蟒身也。「其形長大」者，瞋大法故受大",
    "T34n1721_006:0541c16": "苦身，不耐聞法故聾，愚癡謗故騃，不受行",
    "T34n1721_006:0541c17": "法故無足，多令眾生不信故為諸小虫所食。",
    "T34n1721_006:0541c18": "「若得為人」下，第三、明餘報。《智度論》云「謗法人",
    "T34n1721_006:0541c19": "非慳貪業，故不生餓鬼中，愚癡謗故得闇鈍",
    "T34n1721_006:0541c20": "報，亦謗智慧經故得闇鈍報。憍慢心謗故得",
    "T34n1721_006:0541c21": "矬報，謗微妙法故得醜陋報。謗開方便門法，",
    "T34n1721_006:0542a01": "故得癵躄報，謗正直經故得背傴報」。「貧窮",
    "T34n1721_006:0542a02": "下賤為人所使」者，經備萬德稱為富貴，謗",
    "T34n1721_006:0542a03": "富貴經故得貧窮報。乘於一乘自在無繫，謗",
    "T34n1721_006:0542a04": "自在法得不自在報，故為人所使。此經能",
    "T34n1721_006:0542a05": "破凡夫二乘菩薩之病，謗無病經得多病報，",
    "T34n1721_006:0542a06": "若修醫道者，謗順理法得違法報。「常處地",
    "T34n1721_006:0542a07": "獄」下，第二周，重明三品罪。以生在人中謗法",
    "T34n1721_006:0542a08": "餘業，續更毀經故復墮地獄，亦有三品，初",
    "T34n1721_006:0542a09": "生地獄。「在餘惡道」下，明墮畜生也。「若得為人」",
    "T34n1721_006:0542a10": "下，明生人道也。「深著我見」者，自上已來明",
    "T34n1721_006:0542a11": "受三品苦報。此文辨以乖至理故增長諸惑，",
    "T34n1721_006:0542a12": "則具三障也。深著我見謂愚癡也。次明瞋恚，",
    "T34n1721_006:0542a13": "「婬欲」下，辨貪也。「告舍利弗」下，第二、總結。以理",
    "T34n1721_006:0542a14": "備眾德，謗圓理之經具招一切苦，說之不盡，",
    "T34n1721_006:0542a15": "豈虛言哉！問：不信《法華》入地獄，信者作佛",
    "T34n1721_006:0542a16": "者，今有五逆破戒人信《法華》，得作佛不？持戒",
    "T34n1721_006:0542a17": "不信《法華》，墮地獄不？答：五逆人不定。若值善",
    "T34n1721_006:0542a18": "友，如闍王得滅罪作佛；不爾者，雖信此經",
    "T34n1721_006:0542a19": "不免地獄，持戒人不信此經亦入地獄也。",
    "T34n1721_006:0542a20": "「若有利根」下，第二、廣釋勸義。亦開為二：初、明",
    "T34n1721_006:0542a21": "為十人說；第二、總結。別明十人則為十段，",
    "T34n1721_006:0542a22": "故亦得開為五雙：初、過現一雙，現在利根，過",
    "T34n1721_006:0542a23": "去值佛。第二、出處一雙，出則慈悲四生，處",
    "T34n1721_006:0542a24": "則獨靜山澤。第三、內外一雙，外則捨惡近善",
    "T34n1721_006:0542a25": "友，內則持戒清淨。第四、自他一雙，自則質",
    "T34n1721_006:0542a26": "直無瞋，他則為眾說法。第五、始終一雙，始則",
    "T34n1721_006:0542a27": "一心求法，終則頂受修行。第二、結勸，如文。問：",
    "T34n1721_006:0542a28": "第三雙云捨惡近善，是何等善人？答：如〈常啼",
    "T34n1721_006:0542a29": "品〉，能說大乘無所得法，又能示眾生是非",
    "T34n1721_006:0542b01": "道，即是眾生之善友也。問：既為一切智四",
    "T34n1721_006:0542b02": "方求法，復云何不受餘經一偈，云何成一切",
    "T34n1721_006:0542b03": "智耶？答：如《大品》云「雖遍學諸道而不取證」，",
    "T34n1721_006:0542b04": "以遍學諸道故成一切智，而不取證如不受",
    "T34n1721_006:0542b05": "餘經一偈也。問：《涅槃經》云「一切經書呪術皆",
    "T34n1721_006:0542b06": "是佛法」，今云何不念外道典籍耶？答：《涅槃》",
    "T34n1721_006:0542b07": "今欲收一切法皆入佛法、破諸外道，自言有",
    "T34n1721_006:0542b08": "法；今令始行之人專心道門故，不念外道",
    "T34n1721_006:0542b09": "典籍也。問：取此中十人，正意明為何等人",
    "T34n1721_006:0542b10": "說耶？答：大意取解行人耳。有解則堪相對，",
    "T34n1721_006:0542b11": "悟有行則是道心，若聞實說則能如說修行",
    "T34n1721_006:0542b12": "也。",
    "T34n1721_006:0542b13": "法華義疏卷第六"
}