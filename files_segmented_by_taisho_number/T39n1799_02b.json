{
    "T39n1799_02b:0852b09": "folio_2b 首楞嚴義疏注經卷第二之二",
    "T39n1799_02b:0852b11": "長水沙門子󱈜集",
    "T39n1799_02b:0852b12": "三、破因緣自然疑，二：一、破自然，二：一、伸難，",
    "T39n1799_02b:0852b13": "三：一、外計同真難。",
    "T39n1799_02b:0852b14": "阿難白佛言：「世尊！誠如法王所說，覺緣遍十",
    "T39n1799_02b:0852b15": "方界，湛然常住，性非生滅。」覺之緣，由行相",
    "T39n1799_02b:0852b16": "也，周遍無生即是其緣。",
    "T39n1799_02b:0852b17": "「與先梵志娑毘迦羅所談冥諦，及投灰等諸",
    "T39n1799_02b:0852b18": "外道種說有真我遍滿十方，有何差別？」婆",
    "T39n1799_02b:0852b19": "羅門，此云梵志，或淨志。投灰等，即苦行外道，",
    "T39n1799_02b:0852b20": "裸形披髮，鞭纏棘刺，五熱炙身也。我遍十",
    "T39n1799_02b:0852b21": "方者，此外道不知阿賴耶識為界趣生本，含",
    "T39n1799_02b:0852b22": "藏種子，惑潤受生，遂計身中有一神我常在",
    "T39n1799_02b:0852b23": "不滅，處處受生遍十方界。彼之所說計我行",
    "T39n1799_02b:0852b24": "相，似濫真覺，故云有何差別。二、自語相違",
    "T39n1799_02b:0852b25": "難。",
    "T39n1799_02b:0852b26": "「世尊亦曾於楞伽山為大慧等敷演斯義，彼",
    "T39n1799_02b:0852b27": "外道等常說自然，我說因緣，非彼境界。」毘",
    "T39n1799_02b:0852b28": "楞伽，此云能種種現。佛於彼山為大惠菩薩",
    "T39n1799_02b:0852b29": "說《楞伽經》，明諸因緣，破彼外道執自然見，因",
    "T39n1799_02b:0852c01": "緣之義非是外道所知境故。三、雙結請開示。",
    "T39n1799_02b:0852c02": "「我今觀此覺性自然，非生非滅，遠離一切虛",
    "T39n1799_02b:0852c03": "妄顛倒，似非因緣與彼自然，云何開示不入",
    "T39n1799_02b:0852c04": "群邪，獲真實心妙覺明性？」今觀覺性本是",
    "T39n1799_02b:0852c05": "無生，離諸虛妄，有似不同楞伽所說，與彼外",
    "T39n1799_02b:0852c06": "道自然執見如何分辨？此不知如來隨宜說",
    "T39n1799_02b:0852c07": "法，在楞伽時，為破外道不了業種熏習，感外",
    "T39n1799_02b:0852c08": "增上，遂即妄計烏自然黑、鶴自然白等，故佛",
    "T39n1799_02b:0852c09": "說有因緣，約世間相緣起道理。今此直明一",
    "T39n1799_02b:0852c10": "真法性，豈同因緣隨他意語耶？二、正破，二：",
    "T39n1799_02b:0852c11": "一、牒疑審定。",
    "T39n1799_02b:0852c12": "佛告阿難：「我今如是開示方便真實告汝，汝",
    "T39n1799_02b:0852c13": "猶未悟，惑為自然。阿難！若必自然，自須甄明",
    "T39n1799_02b:0852c14": "有自然體。」示方便者，約理約事，就喻就境，",
    "T39n1799_02b:0852c15": "一一無非顯真實性。尚此不了，迷作自然，若",
    "T39n1799_02b:0852c16": "是自然必須有體，如何甄別。二、就緣推破，",
    "T39n1799_02b:0852c17": "二：一、徵。",
    "T39n1799_02b:0852c18": "「汝且觀此妙明見中以何為自？此見為復以",
    "T39n1799_02b:0852c19": "明為自、以暗為自？以空為自、以塞為自？」自",
    "T39n1799_02b:0852c20": "然之體為何所在？故約四境以問，顯體無得。",
    "T39n1799_02b:0852c21": "二、破。",
    "T39n1799_02b:0852c22": "「阿難！若明為自，應不見暗。若復以空為自體",
    "T39n1799_02b:0852c23": "者，應不見塞。如是乃至諸暗等相以為自者，",
    "T39n1799_02b:0852c24": "則於明時見性斷滅，云何見明？」若四境即",
    "T39n1799_02b:0852c25": "是見之自體，則互相乖反，為自不成，隨屬一",
    "T39n1799_02b:0852c26": "境即不見三。今汝不然，云何妄執？二、破因",
    "T39n1799_02b:0852c27": "緣，二：一、翻前為難，三：一、伸難。",
    "T39n1799_02b:0852c28": "阿難言：「必此妙見性非自然。我今發明是因",
    "T39n1799_02b:0852c29": "緣生，心猶未明，諮詢如來是義云何合因緣",
    "T39n1799_02b:0853a01": "性？」既非自然，必是因緣。因緣之義無常生",
    "T39n1799_02b:0853a02": "滅，此有彼無，體非周遍，豈同覺性湛然常住、",
    "T39n1799_02b:0853a03": "圓滿十方？行相相違，故云云何合因緣性。",
    "T39n1799_02b:0853a04": "二、正破，二：一、破因義，二：一、徵。",
    "T39n1799_02b:0853a05": "佛言：「汝言因緣，吾復問汝，汝今因見見性現",
    "T39n1799_02b:0853a06": "前，此見為復因明有見、因暗有見？因空有見、",
    "T39n1799_02b:0853a07": "因塞有見？」以境為因，有此見性，故云因見。",
    "T39n1799_02b:0853a08": "還以四境徵其見因。二、破。",
    "T39n1799_02b:0853a09": "「阿難！若因明有，應不見暗；如因暗有，應不見",
    "T39n1799_02b:0853a10": "明。如是乃至因空、因塞，同於明暗。」四境相",
    "T39n1799_02b:0853a11": "違，一三互闕，為因不成。二、破緣，二：一、徵。",
    "T39n1799_02b:0853a12": "「復次阿難！此見又復緣明有見、緣暗有見？緣",
    "T39n1799_02b:0853a13": "空有見、緣塞有見？」因親緣疎，分為二門，互",
    "T39n1799_02b:0853a14": "相違破，四義徵訖。二、破。",
    "T39n1799_02b:0853a15": "「阿難！若緣空有，應不見塞；若緣塞有，應不見",
    "T39n1799_02b:0853a16": "空。如是乃至緣明、緣暗，同於空塞。」如文。",
    "T39n1799_02b:0853a17": "三、會通，二：一、亡相顯法。",
    "T39n1799_02b:0853a18": "「當知如是精覺妙明非因非緣，亦非自然，非",
    "T39n1799_02b:0853a19": "不自然，無非不非，無是非是，離一切相。」所",
    "T39n1799_02b:0853a20": "亡之相通有八句：謂因緣也、自然也、是也、非",
    "T39n1799_02b:0853a21": "也，此四是病。非因緣、非自然、非是、非非，此四",
    "T39n1799_02b:0853a22": "是藥。經文從非因緣下三句，雙亡因緣、自然",
    "T39n1799_02b:0853a23": "之藥病，謂非因緣、非自然，非不因緣、非不自",
    "T39n1799_02b:0853a24": "然。不因緣義在自然中也。無非下二句，雙亡",
    "T39n1799_02b:0853a25": "是非之藥病，謂無非、無不非，無是、無不是。藥",
    "T39n1799_02b:0853a26": "病俱亡，無跡可滯，心行處滅，言語道斷，故云",
    "T39n1799_02b:0853a27": "離一切相，以前諸相皆是虛妄遍計執故。",
    "T39n1799_02b:0853a28": "「即一切法。」精覺妙明，非別有體，但於諸法",
    "T39n1799_02b:0853a29": "遠離。前來虛妄遍執，即是圓成妙覺明性。故",
    "T39n1799_02b:0853b01": "《起信》云「是故一切法，從本已來，離言說相，離",
    "T39n1799_02b:0853b02": "名字相，離心緣相，乃至唯是一心，故名真如。」",
    "T39n1799_02b:0853b03": "《唯識》亦云「此諸法勝義，亦即是真如，常如其",
    "T39n1799_02b:0853b04": "性故，即唯識實性。」又云「圓成實於彼，常遠離",
    "T39n1799_02b:0853b05": "前性。」下經廣辨，須預此知。二、結責滯情。",
    "T39n1799_02b:0853b06": "「汝今云何於中措心，以諸世間戲論名相而",
    "T39n1799_02b:0853b07": "得分別，如以手掌撮摩虛空，秖益自勞，虛空",
    "T39n1799_02b:0853b08": "云何隨汝執捉？」因緣、自然等，皆是世間戲論",
    "T39n1799_02b:0853b09": "名相，如何以此於真覺中舉心分別。如下文",
    "T39n1799_02b:0853b10": "云「汝暫舉心，塵勞先起。名相手掌摩真覺",
    "T39n1799_02b:0853b11": "空，勞黷自為，一無所益。」二、引經為難，三：一、",
    "T39n1799_02b:0853b12": "伸難。",
    "T39n1799_02b:0853b13": "阿難白佛言：「世尊！必妙覺性非因非緣，世尊",
    "T39n1799_02b:0853b14": "云何常與比丘宣說見性具四種緣，所謂因",
    "T39n1799_02b:0853b15": "空、因明、因心、因眼。是義云何？」此依俗諦具",
    "T39n1799_02b:0853b16": "緣能見為難。唯識說九緣，此唯出四，約小乘",
    "T39n1799_02b:0853b17": "義，減大五緣，心即分別緣也。二、正破，三：一、",
    "T39n1799_02b:0853b18": "總示雙徵。",
    "T39n1799_02b:0853b19": "佛言：「阿難！我說世間諸因緣相，非第一義。」",
    "T39n1799_02b:0853b20": "說第一義，故非諸相。今以世諦因緣為難，如",
    "T39n1799_02b:0853b21": "說鏡體明淨，以像差別為難，於理如何。",
    "T39n1799_02b:0853b22": "「阿難！吾復問汝，諸世間人說我能見，云何名",
    "T39n1799_02b:0853b23": "見？云何不見？」徵問世諦見與不見之由。",
    "T39n1799_02b:0853b24": "二、別答雙難，二：一、答。",
    "T39n1799_02b:0853b25": "阿難言：「世人因於日月燈光見種種相，名之",
    "T39n1799_02b:0853b26": "為見。若復無此三種光明，則不能見。」此舉",
    "T39n1799_02b:0853b27": "由一明緣，以答見種種相。世間之法假因託",
    "T39n1799_02b:0853b28": "緣方始名見，非是離相湛然之見，如下文云",
    "T39n1799_02b:0853b29": "「緣見因明，暗成無見，不明自發，則諸暗相永",
    "T39n1799_02b:0853c01": "不能昏。」三、難，二：一、正難。",
    "T39n1799_02b:0853c02": "「阿難！若無明時名不見者，應不見暗；若必見",
    "T39n1799_02b:0853c03": "暗，此但無明，云何無見？」若無明相名不見",
    "T39n1799_02b:0853c04": "者，暗時無明應不見暗；若實見暗，只可說無",
    "T39n1799_02b:0853c05": "明相，不可說為無見也。二、反難。",
    "T39n1799_02b:0853c06": "「阿難！若在暗時不見明故名為不見，今在明",
    "T39n1799_02b:0853c07": "時不見暗相還名不見，如是二相俱名不見。」",
    "T39n1799_02b:0853c08": "若汝執言，雖然見暗只名不見，以不見明",
    "T39n1799_02b:0853c09": "故，此牒計也。次即破云，今雖見明，亦合名為",
    "T39n1799_02b:0853c10": "不見，以不見暗故。若立見明為見，見暗亦合",
    "T39n1799_02b:0853c11": "名見；若立見暗為不見，見明亦合名不見，故",
    "T39n1799_02b:0853c12": "云俱名不見也。三、結成俱見。",
    "T39n1799_02b:0853c13": "「若復二相自相陵奪，非汝見性於中暫無。如",
    "T39n1799_02b:0853c14": "是則知，二俱名見，云何不見？」明暗自有相",
    "T39n1799_02b:0853c15": "陵，見性未曾移動，斯則見相見暗俱名為見，",
    "T39n1799_02b:0853c16": "不可說言見暗之時名為不見。三、會通，二：",
    "T39n1799_02b:0853c17": "一、結顯會通，三：一、會前見性非他所成。",
    "T39n1799_02b:0853c18": "「是故阿難！汝今當知，見明之時見非是明，見",
    "T39n1799_02b:0853c19": "暗之時見非是暗，見空之時見非是空，見塞",
    "T39n1799_02b:0853c20": "之時見非是塞，四義成就。」　明等四境自",
    "T39n1799_02b:0853c21": "屬前塵，見性未曾生滅。雖見四境，而非四境",
    "T39n1799_02b:0853c22": "成就於見。譯人巧略，故別列而總結也。若欲",
    "T39n1799_02b:0853c23": "經文當句中具者，應云：見明之時，見非是",
    "T39n1799_02b:0853c24": "明成就，乃至見非是塞成就。此之四見古今",
    "T39n1799_02b:0853c25": "多解，不看前文及此非字，但見成就之語，便",
    "T39n1799_02b:0853c26": "別作意度解釋，文無連貫、旨非起盡，孤然作",
    "T39n1799_02b:0853c27": "解，豈稱佛心？然此經意，明真見不假明暗等",
    "T39n1799_02b:0853c28": "緣，而體常照。故下經云「不由前塵所起知見，",
    "T39n1799_02b:0853c29": "明不循根，寄根明發，則諸暗相永不能昏」等。",
    "T39n1799_02b:0854a01": "見性既然，聞性亦爾，故下文云「聲無既無滅，",
    "T39n1799_02b:0854a02": "聲有亦非生，生滅二圓離，是則常真實。」豈得",
    "T39n1799_02b:0854a03": "復言因空、因明、因心、因眼耶！二、克爾見體",
    "T39n1799_02b:0854a04": "離自見相。",
    "T39n1799_02b:0854a05": "「汝復應知，見見之時，見非是見。」前約信解",
    "T39n1799_02b:0854a06": "行位明此真見，不逐緣生、不因境起，仍留真",
    "T39n1799_02b:0854a07": "見，不亡自相。今此所明，約見道已去直至極",
    "T39n1799_02b:0854a08": "果，真用顯發照真體時，體之與用俱非見相。",
    "T39n1799_02b:0854a09": "若以上見為用、下見為體，用照體時，理智㳷",
    "T39n1799_02b:0854a10": "然無體可得，用相亦亡，故云見非是見。若以",
    "T39n1799_02b:0854a11": "上見為體、下見為用，體發用時，無法可照，亦",
    "T39n1799_02b:0854a12": "不名見。若以上見為真、下見為妄，真覺妄時，",
    "T39n1799_02b:0854a13": "無妄可得，亦不名見，唯一法界無二相故。斯",
    "T39n1799_02b:0854a14": "則由無相境發無緣智，以無緣智緣無相境，",
    "T39n1799_02b:0854a15": "境智冥合，如水投水，不可分別說名為見。《唯",
    "T39n1799_02b:0854a16": "識》云「若時於所緣，智都無所得，爾時住唯",
    "T39n1799_02b:0854a17": "識，離二取相故。」",
    "T39n1799_02b:0854a18": "「見猶離見，見不能及。」真見自體尚離見相，",
    "T39n1799_02b:0854a19": "無體可得，豈令見用照所及乎？又見體尚無",
    "T39n1799_02b:0854a20": "體，豈及有見用？又所覺之妄尚無有體，能覺",
    "T39n1799_02b:0854a21": "之見豈能及乎？",
    "T39n1799_02b:0854a22": "「云何復說因緣自然及和合相？」此則結責",
    "T39n1799_02b:0854a23": "以世間戲論名相分別真見也。或可從見猶",
    "T39n1799_02b:0854a24": "離見下，名結真離妄，意云：真見自體離自見",
    "T39n1799_02b:0854a25": "相，尚不可以見之名字之所能及，云何更說",
    "T39n1799_02b:0854a26": "屬乎因緣及自然等耶！三、責小無識勸進",
    "T39n1799_02b:0854a27": "大途。",
    "T39n1799_02b:0854a28": "「汝等聲聞狹劣無識，不能通達清淨實相。吾",
    "T39n1799_02b:0854a29": "今誨汝，當善思惟，無得疲怠妙菩提路。」實",
    "T39n1799_02b:0854b01": "相無相，即見無見，識劣智昧，無法空慧，如何",
    "T39n1799_02b:0854b02": "通達？故勸善思不怠，大行可庶幾矣。二、酬",
    "T39n1799_02b:0854b03": "請廣釋，三：一、承前置請。",
    "T39n1799_02b:0854b04": "阿難白佛言：「世尊！如佛世尊為我等輩宣說",
    "T39n1799_02b:0854b05": "因緣及與自然，」指已聞也。已知真見非是",
    "T39n1799_02b:0854b06": "因緣及自然相。",
    "T39n1799_02b:0854b07": "「諸和合相與不和合，心猶未開。」述未悟也。",
    "T39n1799_02b:0854b08": "心中猶疑此見和合與不和合，未得開解，是",
    "T39n1799_02b:0854b09": "一迷悶。",
    "T39n1799_02b:0854b10": "「而今更聞見見非見，重增迷悶。」和合等義",
    "T39n1799_02b:0854b11": "尚未明白，何堪更聞見非是見，斯則醉更洪",
    "T39n1799_02b:0854b12": "飲，孰能醒悟？故云重增迷悶。",
    "T39n1799_02b:0854b13": "「伏願弘慈，施大惠目，開示我等覺心明淨。」作",
    "T39n1799_02b:0854b14": "是語已，悲淚頂禮，承受聖旨。求法空智，名",
    "T39n1799_02b:0854b15": "施大惠目。見實相理，名覺心明淨。此明真見",
    "T39n1799_02b:0854b16": "離緣絕相，言思不及，非二乘境界，故增迷悶。",
    "T39n1799_02b:0854b17": "不承決擇，孰能通曉，故垂淚禮請也。二、總",
    "T39n1799_02b:0854b18": "告許宣。",
    "T39n1799_02b:0854b19": "爾時，世尊憐愍阿難及諸大眾，將欲敷演大",
    "T39n1799_02b:0854b20": "陀羅尼諸三摩提妙修行路。陀羅尼，此云總",
    "T39n1799_02b:0854b21": "持，然有一字、多字、無字之異。若指下文神呪，",
    "T39n1799_02b:0854b22": "即多字也。若顯實相妙理，即無字也。今此所",
    "T39n1799_02b:0854b23": "明真覺妙心，是諸三昧妙修行門之基址，故",
    "T39n1799_02b:0854b24": "若不通達而修行者，皆為邪僻，故指此法為",
    "T39n1799_02b:0854b25": "通衢耳。",
    "T39n1799_02b:0854b26": "告阿難言：「汝雖強記，但益多聞，於奢摩他微",
    "T39n1799_02b:0854b27": "密觀照，心猶未了。汝今諦聽，吾當為汝分別",
    "T39n1799_02b:0854b28": "開示，亦令將來諸有漏者獲菩提果。」此之",
    "T39n1799_02b:0854b29": "妙心若欲眾生生信解者，故可詮辯種種開",
    "T39n1799_02b:0854c01": "示。若欲明證親顯此境，應以微密觀照奢摩",
    "T39n1799_02b:0854c02": "他中現量所得，離諸分別，方為親證。故《起",
    "T39n1799_02b:0854c03": "信》中說「離言真如是觀智境，依言真如是生",
    "T39n1799_02b:0854c04": "信境。」今斥多聞強記不修理觀，故於此境心",
    "T39n1799_02b:0854c05": "猶未了。故《般若》云「以無所得故得阿耨菩提。」",
    "T39n1799_02b:0854c06": "三、舉事開曉，三：一、雙標二見。",
    "T39n1799_02b:0854c07": "「阿難！一切眾生輪迴世間，由二顛倒分別見",
    "T39n1799_02b:0854c08": "妄，當處發生，當業輪轉。云何二見？一者眾生",
    "T39n1799_02b:0854c09": "別業妄見；二者眾生同分妄見。」一念心動",
    "T39n1799_02b:0854c10": "名為分別，動故有見，俱無實體，故云見妄。此",
    "T39n1799_02b:0854c11": "一念動無別所依，只迷一真，忽然而起，故名",
    "T39n1799_02b:0854c12": "當處發生，此即無明無始義也。《起信》云「以不",
    "T39n1799_02b:0854c13": "達一法界故，忽然念起，名為無明。即此無明",
    "T39n1799_02b:0854c14": "動心，名之為業。動即有苦，果不離因，故云當",
    "T39n1799_02b:0854c15": "業輪轉。」此顯無始根本無明，亦名為業、亦名見",
    "T39n1799_02b:0854c16": "妄。如下文云「汝見虛空遍十方界，空見不分，",
    "T39n1799_02b:0854c17": "有空無體，有見無覺，名為劫濁也。」妄見是一，",
    "T39n1799_02b:0854c18": "約人分二，故有同別之名。眾生望佛，見無見",
    "T39n1799_02b:0854c19": "殊。又眾生妄識，緣境有異，故名別業。如下文",
    "T39n1799_02b:0854c20": "云「見我及汝并諸世間皆即見眚，性非眚者，",
    "T39n1799_02b:0854c21": "故不名見。」《起信》云「若離業識則無見相。」應知",
    "T39n1799_02b:0854c22": "未離業識，則皆有見，無見即真，有見皆妄，故",
    "T39n1799_02b:0854c23": "云妄見。此之妄見約眾生界彼彼皆然，故云",
    "T39n1799_02b:0854c24": "同分。是知妄見是一，約人名異，故不可將常",
    "T39n1799_02b:0854c25": "途二業而得相配，恐失經旨。下文即云「一病",
    "T39n1799_02b:0854c26": "目人同彼一國，彼見圓影，眚妄所生，此眾同",
    "T39n1799_02b:0854c27": "分所現不祥，同見業中瘴惡所起，俱是無始",
    "T39n1799_02b:0854c28": "見妄所生。」問：阿難此疑見見非見，故請開示，",
    "T39n1799_02b:0854c29": "如來何故不便直答，而却廣明二種妄見耶？",
    "T39n1799_02b:0855a01": "答：若不廣示妄見有見，不能顯於真見無見。",
    "T39n1799_02b:0855a02": "若據阿難所疑，既名真見，合須有見，如何却",
    "T39n1799_02b:0855a03": "云見見非見？若見無見，應不名為見精明元。",
    "T39n1799_02b:0855a04": "而不知寂而常照故名真見，照而常寂故非",
    "T39n1799_02b:0855a05": "是見，故佛廣約一人多人，對辯真妄見無見",
    "T39n1799_02b:0855a06": "異。應知未離無明眚病，俱名有見；眚病若",
    "T39n1799_02b:0855a07": "亡，彼見精真，故不名見，如下細辯。二、雙釋",
    "T39n1799_02b:0855a08": "能喻，二：一、別業，三：一、別徵略示。",
    "T39n1799_02b:0855a09": "「云何名為別業妄見？阿難！如世間人目有赤",
    "T39n1799_02b:0855a10": "眚，夜見燈光，別有圓影，五色重疊。」目喻真",
    "T39n1799_02b:0855a11": "見，眚喻業相。眚因熱氣逼成，業因無明所動。",
    "T39n1799_02b:0855a12": "燈喻法性，夜見喻妄見，圓影喻五蘊。斯則由",
    "T39n1799_02b:0855a13": "不如實知真如法一故，不覺心動，說名為業。",
    "T39n1799_02b:0855a14": "以依動故能見，依能見故境界妄現，以有境",
    "T39n1799_02b:0855a15": "界緣故起心分別等。二、廣破即離，二：一、別",
    "T39n1799_02b:0855a16": "破，二：一、破即燈即見。",
    "T39n1799_02b:0855a17": "「於意云何？此夜燈明所現圓光，為是燈色、為",
    "T39n1799_02b:0855a18": "當見色？阿難！此若燈色，則非眚人何不同見？",
    "T39n1799_02b:0855a19": "而此圓影唯眚之觀？」若此圓影是燈上現，",
    "T39n1799_02b:0855a20": "無眚之人應合俱見，何以獨有眚人自觀，餘",
    "T39n1799_02b:0855a21": "無見者？",
    "T39n1799_02b:0855a22": "「若是見色，見已成色，則彼眚人見圓影者名",
    "T39n1799_02b:0855a23": "為何等？」影若從彼眚者見發，其見爾時已",
    "T39n1799_02b:0855a24": "成於影，不合名見，見圓影者復是何物？色即",
    "T39n1799_02b:0855a25": "影也。二、破離燈離見。",
    "T39n1799_02b:0855a26": "「復次阿難！若此圓影離燈別有，則合旁觀屏",
    "T39n1799_02b:0855a27": "帳几筵有圓影出，離見別有應非眼矚，云何",
    "T39n1799_02b:0855a28": "眚人目見圓影？」若離燈外別有圓影，旁見",
    "T39n1799_02b:0855a29": "餘物何無影出？色若離見別有體者，不合眚",
    "T39n1799_02b:0855b01": "眼見於圓影。几，案屬。筵，席也。二、總結。",
    "T39n1799_02b:0855b02": "「是故當知，色實在燈，見病為影，影見俱眚。」",
    "T39n1799_02b:0855b03": "色，燈光也。燈實有光，不曾有影，今見影者乃",
    "T39n1799_02b:0855b04": "是眚病使之然也。以此而推，所見之影、能見",
    "T39n1799_02b:0855b05": "之見俱為眚病。",
    "T39n1799_02b:0855b06": "「見眚非病，終不應言是燈是見，於是中有非",
    "T39n1799_02b:0855b07": "燈非見。」見無眚病之人，自然無影可緣，說",
    "T39n1799_02b:0855b08": "誰是燈是見、非燈非見？亦可見是了知義，了",
    "T39n1799_02b:0855b09": "知五影是眚所成，則無執影之病，終不說影",
    "T39n1799_02b:0855b10": "有生處也。下文云「然見眚者終無見咎。」三、",
    "T39n1799_02b:0855b11": "重以喻顯，二：一、喻。",
    "T39n1799_02b:0855b12": "「如第二月，非體非影。何以故？第二之觀捏所",
    "T39n1799_02b:0855b13": "成故。」非是真月之體，又非水中之影，但是",
    "T39n1799_02b:0855b14": "捺目根識參差，故見二相，其實無體，如彼圓",
    "T39n1799_02b:0855b15": "影目眚所成，無體可得。",
    "T39n1799_02b:0855b16": "「諸有智者，不應說言此捏根元是形非形、離",
    "T39n1799_02b:0855b17": "見非見。」捏，猶月也，非形見也，非見形也。智",
    "T39n1799_02b:0855b18": "人不言此月生處是形是見、離形離見。譯人",
    "T39n1799_02b:0855b19": "用巧，變其文耳。二、合。",
    "T39n1799_02b:0855b20": "「此亦如是，目眚所成，今欲名誰是燈是見？何",
    "T39n1799_02b:0855b21": "況分別非燈非見？」以喻顯喻，合前可見。二、",
    "T39n1799_02b:0855b22": "同分，二：一、通列外報。",
    "T39n1799_02b:0855b23": "「云何名為同分妄見？阿難！此閻浮提除大海",
    "T39n1799_02b:0855b24": "水，中間平陸有三千洲，正中大洲東西括量，",
    "T39n1799_02b:0855b25": "大國凡有二千三百，其餘小洲在諸海中，其",
    "T39n1799_02b:0855b26": "間或有三兩百國，或一或二，至于三十、四十、",
    "T39n1799_02b:0855b27": "五十。」水中可居曰洲，三千總號，閻浮中而",
    "T39n1799_02b:0855b28": "復大者是此五天也，括結量數也。國，域也，有",
    "T39n1799_02b:0855b29": "限域也。二、別示業緣。",
    "T39n1799_02b:0855c01": "「阿難！若復此中有一小洲，秖有兩國，唯一國",
    "T39n1799_02b:0855c02": "人同感惡緣，則彼小洲當土眾生覩諸一切",
    "T39n1799_02b:0855c03": "不祥境界，或見二日，或見兩月，其中乃至暈",
    "T39n1799_02b:0855c04": "適、」兩國，二土也。眾生穢土以有漏識為體，",
    "T39n1799_02b:0855c05": "煩惱造業所共感故。諸佛淨土以無漏智為",
    "T39n1799_02b:0855c06": "體，真如淨用之所現故。暈適，謂日月之暈。適，",
    "T39n1799_02b:0855c07": "近也，近日月也。",
    "T39n1799_02b:0855c08": "「珮玦，」玉器也，妖氣近日月，如珮玦之形，人",
    "T39n1799_02b:0855c09": "之所佩或環或琨或玦，今氣如之也。",
    "T39n1799_02b:0855c10": "「彗孛飛流，」此皆妖星，其光似󰆠，孛孛然",
    "T39n1799_02b:0855c11": "起。絕跡而去曰飛，光跡相連曰流。",
    "T39n1799_02b:0855c12": "「負耳虹蜺，」氣負日邊，如耳之有珥也。雄曰",
    "T39n1799_02b:0855c13": "虹，雌曰蜺，即陰陽之精也。",
    "T39n1799_02b:0855c14": "「種種惡相，但此國見。彼國眾生本所不見，亦",
    "T39n1799_02b:0855c15": "復不聞。」所現不一，故云種種，皆是災惡所",
    "T39n1799_02b:0855c16": "表前相。凡夫五濁同業共感，如惡相國。諸佛",
    "T39n1799_02b:0855c17": "淨土唯一清淨，如不見國。三、雙例所喻，二：",
    "T39n1799_02b:0855c18": "一、總標。",
    "T39n1799_02b:0855c19": "「阿難，吾今為汝以此二事進退合明。」進例",
    "T39n1799_02b:0855c20": "於法，退例於喻，互相合顯，以明見與無見也。",
    "T39n1799_02b:0855c21": "二、別例，二：一、例合別業，二：一、舉喻例法，二：",
    "T39n1799_02b:0855c22": "一、能喻燈眚，二：一、示妄。",
    "T39n1799_02b:0855c23": "「阿難！如彼眾生別業妄見，矚燈光中所現圓",
    "T39n1799_02b:0855c24": "影，雖現似境，終彼見者目眚所成，眚即見",
    "T39n1799_02b:0855c25": "勞，非色所造。」妄心變起，似有不真。眚病所",
    "T39n1799_02b:0855c26": "生，故非色造。二、顯真。",
    "T39n1799_02b:0855c27": "「然見眚者終無見咎。」若知五影因眚故見，",
    "T39n1799_02b:0855c28": "終不執影是實有體，既無所見，能見何立？故",
    "T39n1799_02b:0855c29": "無見咎。此約喻釋見無見也。二、所喻心境，",
    "T39n1799_02b:0856a01": "二：一、示妄。",
    "T39n1799_02b:0856a02": "「例汝今日以目觀見山河國土及諸眾生，皆",
    "T39n1799_02b:0856a03": "是無始見病所成。」國土、眾生依正二報，皆",
    "T39n1799_02b:0856a04": "是妄念分別故有，若離於念，則無一切境界",
    "T39n1799_02b:0856a05": "之相。《華嚴》云「眾生妄分別，有佛有世界，若了",
    "T39n1799_02b:0856a06": "真法性，無佛無世界。」二、顯真。",
    "T39n1799_02b:0856a07": "「見與見緣似現前境，元我覺明。」見之與境",
    "T39n1799_02b:0856a08": "皆如空華，本無所有，故云似現前境。此見及",
    "T39n1799_02b:0856a09": "緣元是菩提妙淨明體，故云元我覺明。二、",
    "T39n1799_02b:0856a10": "重釋結酬，二：一、寄喻重釋。",
    "T39n1799_02b:0856a11": "「見所緣眚，覺見即眚。」覺，猶見也。若見實有",
    "T39n1799_02b:0856a12": "所緣之境及能緣見，皆是眚病，以能、所緣如",
    "T39n1799_02b:0856a13": "空華故。或可見與所緣已俱是眚，若起覺智",
    "T39n1799_02b:0856a14": "覺此二空，此能覺者亦是眚也。《圓覺》亦云「依",
    "T39n1799_02b:0856a15": "幻說覺，亦名為幻。」",
    "T39n1799_02b:0856a16": "「本覺明心，覺緣非眚。」此顯真覺妙明非生非",
    "T39n1799_02b:0856a17": "滅，遠離一切虛妄顛倒，湛然常住，故非眚也。",
    "T39n1799_02b:0856a18": "言覺緣者，覺之緣由行相也，如前文云「誠如",
    "T39n1799_02b:0856a19": "法王所說，覺緣遍十方界」等。",
    "T39n1799_02b:0856a20": "「覺所覺眚，覺非眚中。」此雙結真妄也。若起",
    "T39n1799_02b:0856a21": "能覺，覺於所覺，俱是眚病。真覺之體非能所",
    "T39n1799_02b:0856a22": "中，故云覺非眚中。",
    "T39n1799_02b:0856a23": "「此實見見，云何復名覺聞知見？」此無能所。",
    "T39n1799_02b:0856a24": "本覺明心名為見見，以寂而常照、照而常寂",
    "T39n1799_02b:0856a25": "故，於此豈名見聞知等。然一切眾生自無始",
    "T39n1799_02b:0856a26": "來，由見聞知以為病本，分能立所，顛倒從生。",
    "T39n1799_02b:0856a27": "今聞非見，碩乖先志，於是迷悶。由此廣示",
    "T39n1799_02b:0856a28": "妄故有見，真元無見，是故指云：此實見見，云",
    "T39n1799_02b:0856a29": "何可立覺聞知見？《圓覺經》中無知覺明，正同",
    "T39n1799_02b:0856b01": "此也。二、寄喻結詶。",
    "T39n1799_02b:0856b02": "「是故汝今見我及汝，并諸世間十類眾生，皆",
    "T39n1799_02b:0856b03": "即見眚。非見眚者，彼見真精。性非眚者，故",
    "T39n1799_02b:0856b04": "不名見。」分別彼此、生佛、依正皆屬見妄。無",
    "T39n1799_02b:0856b05": "見妄者說名真精，故此真精無境可見，故不",
    "T39n1799_02b:0856b06": "名見。如前觀燈有圓影者皆屬於眚，見若無",
    "T39n1799_02b:0856b07": "眚，說名淨眼。此真淨眼無影可見，故不名見。",
    "T39n1799_02b:0856b08": "此則結詶前問見非是見也。二、例合同分，二：",
    "T39n1799_02b:0856b09": "一、舉喻例法，二：一、能喻一多理齊。",
    "T39n1799_02b:0856b10": "「阿難！若彼眾生同分妄見，例彼妄見別業一",
    "T39n1799_02b:0856b11": "人，一病目人同彼一國，彼見圓影，眚妄所生，",
    "T39n1799_02b:0856b12": "此眾同分所現不祥同見業中瘴惡所起。」一",
    "T39n1799_02b:0856b13": "人所見與多人同，由眚病故見圓影出，由瘴",
    "T39n1799_02b:0856b14": "惡故感災祥起。瘴即病也，將有惡病預見此",
    "T39n1799_02b:0856b15": "事。",
    "T39n1799_02b:0856b16": "「俱是無始妄見所生。」約法雙結。汝及眾生",
    "T39n1799_02b:0856b17": "一多雖殊，分別世間、業果、眾生更無有異，斯",
    "T39n1799_02b:0856b18": "則俱是無始無明分別見妄，反顯真心本非",
    "T39n1799_02b:0856b19": "見也。二、所喻心境俱妄。",
    "T39n1799_02b:0856b20": "「例閻浮提三千洲中兼四大海，娑婆世界并",
    "T39n1799_02b:0856b21": "洎十方諸有漏國，及諸眾生，同是覺明無漏",
    "T39n1799_02b:0856b22": "妙心，見聞覺知虛妄病緣，和合妄生、和合妄",
    "T39n1799_02b:0856b23": "死。」從一眾生至十方眾生，以少及多，若",
    "T39n1799_02b:0856b24": "依若正，皆由不了一法界相，於無漏心忽起",
    "T39n1799_02b:0856b25": "見妄，而分見聞覺知，以為虛妄病緣，遂見一",
    "T39n1799_02b:0856b26": "切差別境界。生之與死俱不離妄，故云和合。",
    "T39n1799_02b:0856b27": "和合者，不相離義也，故下文云「見聞如幻翳，",
    "T39n1799_02b:0856b28": "三界若空華。」《起信》亦云「三界虛偽，唯心所作，",
    "T39n1799_02b:0856b29": "離心則無六塵境界。」二、息妄歸真。",
    "T39n1799_02b:0856c01": "「若能遠離諸和合緣及不和合，則復滅除諸",
    "T39n1799_02b:0856c02": "生死因，圓滿菩提不生滅性，清淨本心，本覺",
    "T39n1799_02b:0856c03": "常住。」三相應染名為和合，三不相應名不",
    "T39n1799_02b:0856c04": "和合，此是麁細妄念，《起信》名為染心，是生死",
    "T39n1799_02b:0856c05": "本，輪迴之因。若能遠離即滅生滅，生滅既滅",
    "T39n1799_02b:0856c06": "寂滅現前。菩提、涅槃二轉依果於斯成就，故",
    "T39n1799_02b:0856c07": "云圓滿，即同《起信》遠離微細念故，得見心性，",
    "T39n1799_02b:0856c08": "心即常住名究竟覺。四、破和合非合疑，二：",
    "T39n1799_02b:0856c09": "一、牒前未曉。",
    "T39n1799_02b:0856c10": "「阿難！汝雖先悟本覺妙明，性非因緣、非自然",
    "T39n1799_02b:0856c11": "性，而猶未明如是覺元非和合生及不和合。」",
    "T39n1799_02b:0856c12": "前文敘云：諸和合相及不和合，心猶未開，故",
    "T39n1799_02b:0856c13": "今牒也。然因緣、自然，和合、非和合，義雖無",
    "T39n1799_02b:0856c14": "別，詮言有殊，故隨其門一一遍破。以世間人",
    "T39n1799_02b:0856c15": "說能證智是菩提心，假因仗緣和合而生，其",
    "T39n1799_02b:0856c16": "所證理名為涅槃，不從因緣但了因所了，一",
    "T39n1799_02b:0856c17": "向偏執有為、無為二性全別，不知如來常依",
    "T39n1799_02b:0856c18": "二諦說法，遂成戲論，皆障一真法界，能所宛",
    "T39n1799_02b:0856c19": "然，微細法執，故今破之。二、別破疑情，二：一、",
    "T39n1799_02b:0856c20": "破和合疑，二：一、指出疑情。",
    "T39n1799_02b:0856c21": "「阿難！吾今復以前塵問汝，汝今猶以一切世",
    "T39n1799_02b:0856c22": "間妄想和合諸因緣性而自疑惑，證菩提心",
    "T39n1799_02b:0856c23": "和合起者，」執方便教依安立說，遂疑勝義",
    "T39n1799_02b:0856c24": "一真菩提從和合有，生住異滅是無常性，即",
    "T39n1799_02b:0856c25": "違《淨名》「寂滅是菩提，滅諸相故，乃至無為是",
    "T39n1799_02b:0856c26": "菩提，無生住異滅故。」二、正破和合，二：一、破",
    "T39n1799_02b:0856c27": "和，二：一、總徵。",
    "T39n1799_02b:0856c28": "「則汝今者妙淨見精為與明和、為與暗和？為",
    "T39n1799_02b:0856c29": "與通和、為與塞和？」見若是和，和必從境，故",
    "T39n1799_02b:0857a01": "舉此四境總而徵之。二、別破，二：一、就明推",
    "T39n1799_02b:0857a02": "破，四：一、明見相雜何形。",
    "T39n1799_02b:0857a03": "「若明和者，且汝觀明，當明現前，何處雜見？見",
    "T39n1799_02b:0857a04": "相可辯，雜何形像？」明屬前境，見屬內心，齊",
    "T39n1799_02b:0857a05": "何處所而論其雜？見之與相目擊可辯，若其",
    "T39n1799_02b:0857a06": "相雜，作何形像？二、若見不見非理。",
    "T39n1799_02b:0857a07": "「若非見者，云何見明？若即見者，云何見見？」",
    "T39n1799_02b:0857a08": "若此雜相不可見者，應亦不見明相，云何現",
    "T39n1799_02b:0857a09": "見於明？若此雜相即可見者，雜中有見，應合",
    "T39n1799_02b:0857a10": "見見。三、互遍失其和義。",
    "T39n1799_02b:0857a11": "「必見圓滿，何處和明？若明圓滿，不合見和。」",
    "T39n1799_02b:0857a12": "若一切處遍是於見，則無明相可和。若一切",
    "T39n1799_02b:0857a13": "處總是於明，則無有見可雜。四、俱亡立理",
    "T39n1799_02b:0857a14": "不成。",
    "T39n1799_02b:0857a15": "「見必異明，雜則失彼性明名字。雜失明性，和",
    "T39n1799_02b:0857a16": "明非義。」心境不同，能所殊體，故云必異。明",
    "T39n1799_02b:0857a17": "見若雜，各失其義，明則非明，見亦非見。二義",
    "T39n1799_02b:0857a18": "既失，名字亦亡，猶如微塵與水相和，但名泥",
    "T39n1799_02b:0857a19": "團，不名塵水。明見既失，將何名和？故云非義",
    "T39n1799_02b:0857a20": "也。二、略例餘塵。",
    "T39n1799_02b:0857a21": "「彼暗與通及諸群塞亦復如是。」明相既爾，",
    "T39n1799_02b:0857a22": "餘境亦然。二、破合，二：一、總徵。",
    "T39n1799_02b:0857a23": "「復次阿難！又汝今者妙淨見精，為與明合、為",
    "T39n1799_02b:0857a24": "與暗合？為與通合、為與塞合？」和則如水雜",
    "T39n1799_02b:0857a25": "塵，合則如函與蓋，故成二門。二、別破，二：一、",
    "T39n1799_02b:0857a26": "就明推破，二：一、正推破。",
    "T39n1799_02b:0857a27": "「若明合者，至於暗時明相已滅，此見即不與",
    "T39n1799_02b:0857a28": "諸暗合，云何見暗？」見與明合，暗相現時明",
    "T39n1799_02b:0857a29": "相必滅，既與明合，應隨明滅，不應見暗。設使",
    "T39n1799_02b:0857b01": "不滅亦不見暗，以此不與諸暗合故，合即有",
    "T39n1799_02b:0857b02": "見，不合無見，如鼻聞香。二、破轉救。",
    "T39n1799_02b:0857b03": "「若見暗時不與暗合，與明合者應非見明，既",
    "T39n1799_02b:0857b04": "不見明，云何明合，了明非暗？」彼若救云：我",
    "T39n1799_02b:0857b05": "此見性雖不與暗合，無妨見暗，斯有何失？故",
    "T39n1799_02b:0857b06": "此牒云：若見暗時不與暗合，隨即破云：與明",
    "T39n1799_02b:0857b07": "合者應非見明。若許不合有見，即應合必無",
    "T39n1799_02b:0857b08": "見，復云何言見與明合，了明非暗？故知見明",
    "T39n1799_02b:0857b09": "而無合義。和合見性既而不成，菩提證心因",
    "T39n1799_02b:0857b10": "和合有，從茲破矣。二、略例餘塵。",
    "T39n1799_02b:0857b11": "「彼暗與通及諸群塞亦復如是。」如文。二、",
    "T39n1799_02b:0857b12": "破非和合疑，二：一、述所解。",
    "T39n1799_02b:0857b13": "阿難白佛言：「世尊！如我思惟，此妙覺元與諸",
    "T39n1799_02b:0857b14": "緣塵及心念慮，非和合耶？」由前破菩提心",
    "T39n1799_02b:0857b15": "不從因緣和合而得，便計離緣別有體性，執",
    "T39n1799_02b:0857b16": "菩提心有別異相，從分別生，還成法執，障一",
    "T39n1799_02b:0857b17": "真性，故今破之。《淨名》云「當令此諸天子捨於",
    "T39n1799_02b:0857b18": "分別菩提之見。」二、破所計，二：一、破非和，三：",
    "T39n1799_02b:0857b19": "一、牒計總徵。",
    "T39n1799_02b:0857b20": "佛言：「汝今又言覺非和合，吾復問汝，此妙見",
    "T39n1799_02b:0857b21": "精非和合者，為非明和、為非暗和？為非通和、",
    "T39n1799_02b:0857b22": "為非塞和？」此總牒別徵，如文可解。二、就明",
    "T39n1799_02b:0857b23": "推破，二：一、非和宛成其畔。",
    "T39n1799_02b:0857b24": "「若非明和，則見與明必有邊畔。汝且諦觀，何",
    "T39n1799_02b:0857b25": "處是明、何處是見？在見在明，自何為畔？」若",
    "T39n1799_02b:0857b26": "見明時明見不和，明之與見應分邊際。汝今",
    "T39n1799_02b:0857b27": "細審於見、於明，齊何處所而論邊畔？二、不",
    "T39n1799_02b:0857b28": "及畔義全乖。",
    "T39n1799_02b:0857b29": "「阿難！若明際中必無見者，則不相及，自不知",
    "T39n1799_02b:0857c01": "其明相所在，畔云何成？」如或定不相和，見",
    "T39n1799_02b:0857c02": "應緣明不及，尚自不知明相，約何以分畔",
    "T39n1799_02b:0857c03": "義？三、略例餘塵。",
    "T39n1799_02b:0857c04": "「彼暗與通及諸群塞亦復如是。」如文。二、",
    "T39n1799_02b:0857c05": "破非合，三：一、總徵。",
    "T39n1799_02b:0857c06": "「又妙見精非和合者，為非明合、為非暗合？為",
    "T39n1799_02b:0857c07": "非通合、為非塞合？」四義徵訖。二、別破。",
    "T39n1799_02b:0857c08": "「若非明合，則見與明性相乖角，如耳與明了",
    "T39n1799_02b:0857c09": "不相觸。見且不知明相所在，云何甄明合非",
    "T39n1799_02b:0857c10": "合理？」若見明時不與明合，明、見二性應相",
    "T39n1799_02b:0857c11": "乖異。如牛之角敵對各立，曾不相應。亦如",
    "T39n1799_02b:0857c12": "耳根對於明緣，何曾相觸？耳但聞聲，不緣明",
    "T39n1799_02b:0857c13": "故。若以此例，見須不知明相所在，若無明相",
    "T39n1799_02b:0857c14": "亦不顯見。明見既無，如何分別合與非合二",
    "T39n1799_02b:0857c15": "種義耶？三、例餘。",
    "T39n1799_02b:0857c16": "「彼暗與通及諸群塞亦復如是。」已上破妄",
    "T39n1799_02b:0857c17": "顯真唯約心、見二門，歷緣對境以辨，雖有會",
    "T39n1799_02b:0857c18": "通，止就一門而顯。次下備約三科、七大一切",
    "T39n1799_02b:0857c19": "法上即妄顯真，即相顯性，廣斥世間虛妄分",
    "T39n1799_02b:0857c20": "別，說有因緣及自然性，而不知生滅去來本",
    "T39n1799_02b:0857c21": "如來藏，豈唯心見是藏性耶！故次前段有此",
    "T39n1799_02b:0857c22": "文來。文五：一、正就三科顯性，二：一、會緣入",
    "T39n1799_02b:0857c23": "實以總標，四：一、總指咸真。",
    "T39n1799_02b:0857c24": "「阿難！汝猶未明一切浮塵諸幻化相。」總指",
    "T39n1799_02b:0857c25": "諸相。前文雖就眼之一門，顯真見體離緣絕",
    "T39n1799_02b:0857c26": "相、非生非滅，略會見之與緣元是菩提妙淨",
    "T39n1799_02b:0857c27": "明體，而未明三科諸法皆如幻化，故此指也。",
    "T39n1799_02b:0857c28": "虛假不實污染真性，故曰浮塵。假託虛偽妄",
    "T39n1799_02b:0857c29": "設情名，稱幻。無而忽有畢竟無體，稱之曰",
    "T39n1799_02b:0858a01": "化。",
    "T39n1799_02b:0858a02": "「當處出生，隨處滅盡，幻妄稱相，其性真為妙",
    "T39n1799_02b:0858a03": "覺明體。」此諸幻相本無所依，但是迷真忽然",
    "T39n1799_02b:0858a04": "而起，故云當處出生。生即無生，本自寂滅，故",
    "T39n1799_02b:0858a05": "云隨處滅盡。《楞伽經》云「一切法不生，我說剎",
    "T39n1799_02b:0858a06": "那義，初生即有滅，不為愚者說。」《中論》云「諸法",
    "T39n1799_02b:0858a07": "不自生，亦不從他生，不共不無因，是故知無",
    "T39n1799_02b:0858a08": "生。」彼之無生即此滅盡也。以妄見取似有浮",
    "T39n1799_02b:0858a09": "相，畢竟無體，猶如幻事，故云幻妄稱相。無體",
    "T39n1799_02b:0858a10": "之處元是菩提妙覺明性，故云其性真為妙",
    "T39n1799_02b:0858a11": "覺明體。問：幻相不實，畢竟無體，何得復云其",
    "T39n1799_02b:0858a12": "性真為妙覺明體？答：譬如空華，由依翳病觀",
    "T39n1799_02b:0858a13": "空故有，離空無別華相，空華雖無自性，然以",
    "T39n1799_02b:0858a14": "虛空為所依體。若翳病差，華相雖滅，空性不",
    "T39n1799_02b:0858a15": "滅。諸法性相亦復如是，幻相雖滅，真性不動。",
    "T39n1799_02b:0858a16": "問：若如是者，斯則真如即萬法、萬法即真如，",
    "T39n1799_02b:0858a17": "何得一體立真立妄？答：亦如空華翳者妄見，",
    "T39n1799_02b:0858a18": "若無翳目，唯見晴空而無華相。故知萬法雖",
    "T39n1799_02b:0858a19": "真，唯證乃知，非是識心之所能見。以凡夫人",
    "T39n1799_02b:0858a20": "心識麁動，唯見世間麁動之相。執此麁相，為",
    "T39n1799_02b:0858a21": "相所礙，不見真性，故前文云「迷己為物，故於",
    "T39n1799_02b:0858a22": "是中觀大觀小。」故今廣破，執喪空明，因茲悟",
    "T39n1799_02b:0858a23": "入佛之知見。故《華嚴》云「一切法無生，一切法",
    "T39n1799_02b:0858a24": "無滅，若能如是解，諸佛常現前。」前文亦云「若",
    "T39n1799_02b:0858a25": "能轉物，即同如來。」皆斯義也。二、別列諸妄。",
    "T39n1799_02b:0858a26": "「如是乃至五陰、六入，從十二處至十八界，因",
    "T39n1799_02b:0858a27": "緣和合虛妄有生，因緣別離虛妄名滅。」諸",
    "T39n1799_02b:0858a28": "法名數不能盡言，但舉三科，自攝一切，故云",
    "T39n1799_02b:0858a29": "乃至。三科者，謂蘊、處、界。今於處中別出六根，",
    "T39n1799_02b:0858b01": "故有六入。此之三科乃是世間虛妄分別，幻",
    "T39n1799_02b:0858b02": "因緣合假名為生，幻因緣離假名為滅，實無",
    "T39n1799_02b:0858b03": "有體可生可滅。三、斥迷圓實。",
    "T39n1799_02b:0858b04": "「殊不能知，生滅去來本如來藏常住妙明，不",
    "T39n1799_02b:0858b05": "動周圓，妙真如性。」殊不知者，斥其異乎能",
    "T39n1799_02b:0858b06": "知也。一切諸法本自不生，今則無滅。非三世",
    "T39n1799_02b:0858b07": "法，故無去來。生滅去來既不可得，如來藏性",
    "T39n1799_02b:0858b08": "元自常住，本不曾動，周遍湛寂。眾生迷倒，為",
    "T39n1799_02b:0858b09": "物所轉，殊不覺知，是迷圓實也。四、結顯超",
    "T39n1799_02b:0858b10": "情。",
    "T39n1799_02b:0858b11": "「性真常中，求於去來、迷悟、生死了無所得。」",
    "T39n1799_02b:0858b12": "了，畢竟也。迷悟，生佛也，亦真妄也。生佛、真妄、",
    "T39n1799_02b:0858b13": "去來、生死，一切對待，情謂故有。一真如性尚",
    "T39n1799_02b:0858b14": "無此名，況有諸法對待相耶！情忘體現，畢竟",
    "T39n1799_02b:0858b15": "無得。二、破執顯真以別釋，四：一、破五陰，二：",
    "T39n1799_02b:0858b16": "一、總徵。",
    "T39n1799_02b:0858b17": "「阿難！云何五陰本如來藏妙真如性？」梵云",
    "T39n1799_02b:0858b18": "塞健陀，此云蘊，古翻為陰。蘊是積聚，陰是蓋",
    "T39n1799_02b:0858b19": "覆，積聚有為，蓋覆真性。此陰有五，攝有為",
    "T39n1799_02b:0858b20": "盡。前文總標乃至五陰等皆如來藏，今此別",
    "T39n1799_02b:0858b21": "徵，逐科推檢，令知虛妄本非因緣及自然有，",
    "T39n1799_02b:0858b22": "元是藏體妙真如性。二、別破，五：一、色陰，三：",
    "T39n1799_02b:0858b23": "一、寄喻總標。",
    "T39n1799_02b:0858b24": "「阿難！譬如有人以清淨目觀晴明空，唯一晴",
    "T39n1799_02b:0858b25": "虛，逈無所有。」喻真性本空也。目喻智，空喻",
    "T39n1799_02b:0858b26": "理。以果海無別色聲，唯如如理及如如智獨",
    "T39n1799_02b:0858b27": "存。",
    "T39n1799_02b:0858b28": "「其人無故不動目睛，瞪以發勞，則於虛空別",
    "T39n1799_02b:0858b29": "見狂華，復有一切狂亂非相。色陰當知亦復",
    "T39n1799_02b:0858c01": "如是。」喻迷真起妄也。故，事也，瞪直視貌，不",
    "T39n1799_02b:0858c02": "由別事，只因自不動目，直視於空，目睛勞倦，",
    "T39n1799_02b:0858c03": "遂見華相。或見毛輪、第二月等，故云一切。色",
    "T39n1799_02b:0858c04": "陰亦爾，以不如實知真如法一故，不覺動念，",
    "T39n1799_02b:0858c05": "現六塵境，即色陰起也。二、約喻廣破，二：一、",
    "T39n1799_02b:0858c06": "標無生。",
    "T39n1799_02b:0858c07": "「阿難！是諸狂華非從空來，非從目出。」空元",
    "T39n1799_02b:0858c08": "無華，妄見生起，說誰出來？真元無色，妄分質",
    "T39n1799_02b:0858c09": "礙，復何從所？二、破生處。",
    "T39n1799_02b:0858c10": "「如是阿難！若空來者，既從空來，還從空入，若",
    "T39n1799_02b:0858c11": "有出入即非虛空。空若非空，自不容其華相",
    "T39n1799_02b:0858c12": "起滅，如阿難體不容阿難。」破空生也。見華",
    "T39n1799_02b:0858c13": "既從空生，不見應從空入。空無內外，何出入",
    "T39n1799_02b:0858c14": "之有？設有出入即是實色，不合名空。既非虛",
    "T39n1799_02b:0858c15": "空，云何華出？見實物時無華生故。如阿難體",
    "T39n1799_02b:0858c16": "是其實色，見汝體時，豈更容有阿難出耶？",
    "T39n1799_02b:0858c17": "「若目出者，既從目出，還從目入，即此華性從",
    "T39n1799_02b:0858c18": "目出故當合有見，若有見者，去既華空，旋合",
    "T39n1799_02b:0858c19": "見眼。若無見者，出既翳空，旋當翳眼。又見華",
    "T39n1799_02b:0858c20": "時目應無翳，云何晴空號清明眼？」此不破",
    "T39n1799_02b:0858c21": "目出。如人從屋出必有入，目既有見，能出於",
    "T39n1799_02b:0858c22": "華，華應有見，從目出去能華於空，自空歸目",
    "T39n1799_02b:0858c23": "合見於眼。若此華性雖從目出，而無有見，斯",
    "T39n1799_02b:0858c24": "但為翳。既從目出去翳虛空，歸目之時應合",
    "T39n1799_02b:0858c25": "翳眼。若汝執言實不成翳無妨見華，既無翳",
    "T39n1799_02b:0858c26": "目而能見華，見晴明空應是翳眼，云何見空",
    "T39n1799_02b:0858c27": "號清明眼？三、結成虛妄。",
    "T39n1799_02b:0858c28": "「是故當知，色陰虛妄，本非因緣、非自然性。」",
    "T39n1799_02b:0858c29": "華無所出，色陰不生，本妙真常，何曾起滅？而",
    "T39n1799_02b:0859a01": "有說為因緣、自然者，真為虛妄。二、受陰，三：",
    "T39n1799_02b:0859a02": "一、寄喻總標。",
    "T39n1799_02b:0859a03": "「阿難！譬如有人手足宴安，百骸調適，忽如忘",
    "T39n1799_02b:0859a04": "生，性無違順。」喻一真也。宴，靜。調，和。適，悅",
    "T39n1799_02b:0859a05": "也。骸，體也。忘生，忘形也。身肢安靜，恬然暢",
    "T39n1799_02b:0859a06": "適，而無苦樂二境相逼，忽然如其無形一般，",
    "T39n1799_02b:0859a07": "斯蓋但以捨受相應，不覺此形之有生也。李",
    "T39n1799_02b:0859a08": "陵云：「每一念至，忽如忘生。」法中可知。",
    "T39n1799_02b:0859a09": "「其人無故以二手掌於空相摩，於二手中妄",
    "T39n1799_02b:0859a10": "生澁滑、冷熟諸相。受陰當知亦復如是。」喻",
    "T39n1799_02b:0859a11": "起妄也。妄本無因，故云無故。真妄和合，如二",
    "T39n1799_02b:0859a12": "手相摩。阿賴耶識變起世間，故云生澁滑等。",
    "T39n1799_02b:0859a13": "或可二手及空喻根境識，根境識三和合生",
    "T39n1799_02b:0859a14": "觸，觸是受因，從此領納，故知受陰無明妄念，",
    "T39n1799_02b:0859a15": "迷真和合，假託而生，故下破之。二、約喻廣",
    "T39n1799_02b:0859a16": "破，二：一、標無生。",
    "T39n1799_02b:0859a17": "「阿難！是諸幻觸不從空來，不從掌出。」冷煖",
    "T39n1799_02b:0859a18": "本無，手合故有，故云幻觸。受陰不實，妄緣假",
    "T39n1799_02b:0859a19": "生，故無來處。二、破生處。",
    "T39n1799_02b:0859a20": "「如是阿難！若空來者，既能觸掌，何不觸身？不",
    "T39n1799_02b:0859a21": "應虛空選擇來觸。」破空生也。虛空平等，無所",
    "T39n1799_02b:0859a22": "不在，豈能選擇不觸乎身而觸於掌？",
    "T39n1799_02b:0859a23": "「若從掌出，應非待合。」已下破掌出。若此澁",
    "T39n1799_02b:0859a24": "滑從？掌而出掌未，合時何無澁滑？",
    "T39n1799_02b:0859a25": "「又掌出故，合則掌知，離即觸入，臂脫骨髓",
    "T39n1799_02b:0859a26": "應亦覺知，入時蹤跡，必有覺心知出知入，自",
    "T39n1799_02b:0859a27": "有一物身中往來，何待合知要名為觸？」若",
    "T39n1799_02b:0859a28": "汝執言，掌雖生觸，須待合時此觸方出。若爾",
    "T39n1799_02b:0859a29": "合既觸出，離應觸入。若觸入時，所經之處應",
    "T39n1799_02b:0859b01": "亦覺知觸入蹤跡。若實覺知，觸常在體，應須",
    "T39n1799_02b:0859b02": "常知，何待合知。三、結成虛妄。",
    "T39n1799_02b:0859b03": "「是故當知，受陰虛妄，本非因緣、非自然性。」",
    "T39n1799_02b:0859b04": "既知幻觸能生於受，推其觸性都無，故知受",
    "T39n1799_02b:0859b05": "陰虛妄也。三、想陰，三：一、寄喻總標。",
    "T39n1799_02b:0859b06": "「阿難，譬如有人談說酢梅，口中水出；思蹋懸",
    "T39n1799_02b:0859b07": "崖，足心酸澁。想陰當知亦復如是。」想謂取",
    "T39n1799_02b:0859b08": "像，想像不實，從虛妄有，故以說酢水生、思",
    "T39n1799_02b:0859b09": "崖酸起為喻。因說想酸，因思想峻，故有水",
    "T39n1799_02b:0859b10": "酸。以想喻想，近取譬耳。酢音醋。二、約喻",
    "T39n1799_02b:0859b11": "廣破，三：一、標無生。",
    "T39n1799_02b:0859b12": "「阿難！如是酢說，不從梅生，非從口入。」以水",
    "T39n1799_02b:0859b13": "喻想。今推酢說，說既不有，水從何生？二、破",
    "T39n1799_02b:0859b14": "生處。",
    "T39n1799_02b:0859b15": "「如是阿難！若梅生者，梅合自談，何待人說？若",
    "T39n1799_02b:0859b16": "從口入，自合口聞，何須待耳？若獨耳聞，此水",
    "T39n1799_02b:0859b17": "何不耳中而出？」因人說梅，梅何有說，故非",
    "T39n1799_02b:0859b18": "梅生。若因人說，水便口流，口既流水，應合聞",
    "T39n1799_02b:0859b19": "說，何用耳聞？口若不聞唯耳聞者，耳既聞",
    "T39n1799_02b:0859b20": "說，亦合流水，故云此水何不耳中流出。說不",
    "T39n1799_02b:0859b21": "得梅，梅不至口。耳自聞說，水却口流。說梅與",
    "T39n1799_02b:0859b22": "水，二俱叵得。三、類思崖。",
    "T39n1799_02b:0859b23": "「想蹋懸崖，與說相類。」類說應云：如是崖想，",
    "T39n1799_02b:0859b24": "不從崖生，不從足入。若崖生者，崖合自思，何",
    "T39n1799_02b:0859b25": "待人想？若從足入，足應有思，何須心想？若獨",
    "T39n1799_02b:0859b26": "心思，此酸只應心中自有，何以足心却有酸",
    "T39n1799_02b:0859b27": "澁？三、結成虛妄。",
    "T39n1799_02b:0859b28": "「是故當知，想陰虛妄，本非因緣、非自然性。」",
    "T39n1799_02b:0859b29": "說酢思崖，水酸形體，想像虛偽，能所俱空，元",
    "T39n1799_02b:0859c01": "是菩提妙覺明性，何因緣、自然之有耶！四、",
    "T39n1799_02b:0859c02": "行陰，三：一、寄喻總標。",
    "T39n1799_02b:0859c03": "「阿難！譬如瀑流，波浪相續，前際後際不相",
    "T39n1799_02b:0859c04": "踰越，行陰當知亦復如是。」行以遷流造作",
    "T39n1799_02b:0859c05": "為義，剎那無常，念念遷謝，生死死生如旋火",
    "T39n1799_02b:0859c06": "輪，無有休息，故以瀑流，波浪相續，無踰越義",
    "T39n1799_02b:0859c07": "以為喻也。二、約喻廣破，二：一、標無生。",
    "T39n1799_02b:0859c08": "「阿難！如是流性不因空生，不因水有，亦非水",
    "T39n1799_02b:0859c09": "性，非離空水。」即空即水，離空離水，求瀑流",
    "T39n1799_02b:0859c10": "體俱不可得。行陰亦爾，本無生處。二、破生",
    "T39n1799_02b:0859c11": "處。",
    "T39n1799_02b:0859c12": "「如是阿難！若因空生，則諸十方無盡虛空成",
    "T39n1799_02b:0859c13": "無盡流，世界自然俱受淪溺。」破空生流也。",
    "T39n1799_02b:0859c14": "流從空生，空體常在，流應常生，虛空性遍，流",
    "T39n1799_02b:0859c15": "亦應遍，斯則俱見瀑流，應無世界，又如何",
    "T39n1799_02b:0859c16": "分水陸空行耶？",
    "T39n1799_02b:0859c17": "「若因水有，則此瀑流性應非水，有所有相，",
    "T39n1799_02b:0859c18": "今應現在。」破水生流也。流從水生，水與瀑",
    "T39n1799_02b:0859c19": "流兩體應異。水為能生，流為所生，如樹生果，",
    "T39n1799_02b:0859c20": "果不是樹。二俱現在，今且不然，如何因水耶？",
    "T39n1799_02b:0859c21": "「若即水性，則澄清時應非水體。」破流即水",
    "T39n1799_02b:0859c22": "也。流相漂動，水相澄清，若此漂動便是水相",
    "T39n1799_02b:0859c23": "者，至澄清時應非是水，暴流漂動已是水故。",
    "T39n1799_02b:0859c24": "「若離空水，空非有外，水外無流。」破離空離",
    "T39n1799_02b:0859c25": "水也。離空有流，空且無外，何離之有？若離水",
    "T39n1799_02b:0859c26": "有，水外求波，故應非理。流既無生，行陰元寂。",
    "T39n1799_02b:0859c27": "三、結成虛妄。",
    "T39n1799_02b:0859c28": "「是故當知，行陰虛妄，本非因緣、非自然性。」",
    "T39n1799_02b:0859c29": "如前可解。五、識陰，三：一、寄喻總標。",
    "T39n1799_02b:0860a01": "「阿難！譬如有人取頻伽瓶，塞其兩孔，滿中擎",
    "T39n1799_02b:0860a02": "空，千里遠行，用餉他國。識陰當知亦復如是。」",
    "T39n1799_02b:0860a03": "頻伽，好聲鳥也，瓶形似彼。識陰無形，在有情",
    "T39n1799_02b:0860a04": "身，如瓶盛空。遠餉他國者，阿賴耶識為業所",
    "T39n1799_02b:0860a05": "使，隨處受生。此陰若滅，彼陰續生，如人擎空",
    "T39n1799_02b:0860a06": "遠餉千里。死有至時，諸根不通，如塞兩孔。",
    "T39n1799_02b:0860a07": "二、約喻廣破，二：一、標無生。",
    "T39n1799_02b:0860a08": "「阿難！如是虛空非彼方來，非此方入。」虛空",
    "T39n1799_02b:0860a09": "非出入，喻識無往來。既無往來，將何為識",
    "T39n1799_02b:0860a10": "而了別耶？二、破生處。",
    "T39n1799_02b:0860a11": "「如是阿難！若彼方來，則本瓶中既貯空去，於",
    "T39n1799_02b:0860a12": "本瓶地應少虛空。若此方入，開孔倒瓶，應見",
    "T39n1799_02b:0860a13": "空出。」彼方，瓶來方也，名本瓶地。空若彼方",
    "T39n1799_02b:0860a14": "來於此方，本瓶來處應少虛空；本處既無所",
    "T39n1799_02b:0860a15": "少，應知非彼方來。瓶倒之地名為此方，若此",
    "T39n1799_02b:0860a16": "方空入於瓶內，先合見空從瓶而出，方知空",
    "T39n1799_02b:0860a17": "入。出空既無，入空何有？空既無出入，識何曾",
    "T39n1799_02b:0860a18": "往來？又此方入者，入此方也。其文易解。三、",
    "T39n1799_02b:0860a19": "結成虛空。「是故當知，識陰虛妄，本非因緣",
    "T39n1799_02b:0860a20": "非自然性。」可解。",
    "T39n1799_02b:0860a21": "首楞嚴義疏注經卷第二之二"
}