{
    "T13n0397_046:0298a02": "大方等大集經卷第四十六",
    "T13n0397_046:0298a04": "高齊天竺三藏那連提耶舍譯",
    "T13n0397_046:0298a05": "月藏分第十四月幢神呪品第一",
    "T13n0397_046:0298a06": "如是我聞：一時，佛在佉羅帝山牟尼諸仙所",
    "T13n0397_046:0298a07": "依住處，與大比丘眾有學無學六百萬人，於",
    "T13n0397_046:0298a08": "諸煩惱堅牢纏縛悉得解脫，唯勤方便求斷",
    "T13n0397_046:0298a09": "習氣，及諸菩薩摩訶薩眾，無量無邊不可算",
    "T13n0397_046:0298a10": "數不可稱計，悉得忍力化諸龍眾。說日藏經",
    "T13n0397_046:0298a11": "已，即時西方現大華雲，所謂優波羅華、波",
    "T13n0397_046:0298a12": "頭摩華、拘牟陀華、芬陀利華、阿提目多華、瞻",
    "T13n0397_046:0298a13": "波迦華、婆利師迦華，如是華雲悉皆來現。其",
    "T13n0397_046:0298a14": "華雲中現一半月，廣十由旬，於半月中復現",
    "T13n0397_046:0298a15": "真金重閣講堂，莊嚴微妙。其堂光明過百千",
    "T13n0397_046:0298a16": "萬億日月光明，其光悉照佉羅帝山。復現種",
    "T13n0397_046:0298a17": "種奇異華雲，所謂優波羅華，乃至婆利師迦",
    "T13n0397_046:0298a18": "華，其華光艶，照牟尼仙所依住處，七寶五",
    "T13n0397_046:0298a19": "柱重閣講堂，甚奇微妙，隱蔽日月光不能現。",
    "T13n0397_046:0298a20": "於其堂中復現半月，於半月中有於千葉青",
    "T13n0397_046:0298a21": "色蓮華，其華臺上復有世尊端坐說法。其光",
    "T13n0397_046:0298a22": "普照一切大眾，一一頭上皆現半月微妙天",
    "T13n0397_046:0298a23": "鬘；復雨種種寶、種種華、種種香。",
    "T13n0397_046:0298a24": "爾時，慧命大目揵連，見如是等神通變化生",
    "T13n0397_046:0298a25": "希有心，又知大眾心有所疑，從坐而起，偏袒",
    "T13n0397_046:0298a26": "右肩右膝著地，合掌向佛，而說偈言：",
    "T13n0397_046:0298a27": "「惟佛悉除諸煩惱，　　於盲冥中能覺悟，",
    "T13n0397_046:0298a28": "　為群生故閉惡趣，　　令諸眾生住善道。",
    "T13n0397_046:0298a29": "　惟佛降伏諸億魔，　　令諸外道失光顯，",
    "T13n0397_046:0298b01": "　調伏眾生住檀尸，　　枯涸眾生煩惱海。",
    "T13n0397_046:0298b02": "　八功德水令洗浴，　　以覺分寶濟眾生，",
    "T13n0397_046:0298b03": "　無量億眾入涅槃，　　能轉無上法輪寶。",
    "T13n0397_046:0298b04": "　一切所有諸龍眾，　　為瞋所使行諸惡，",
    "T13n0397_046:0298b05": "　渴愛所逼無有慈。　　惟佛能益令歸信。",
    "T13n0397_046:0298b06": "　四天下龍皆來集，　　一心歸於佛法僧，",
    "T13n0397_046:0298b07": "　盡諸業障及煩惱，　　皆護正法而安住。",
    "T13n0397_046:0298b08": "　於此復現妙華雲，　　中有半月光照曜，",
    "T13n0397_046:0298b09": "　一切現此半月鬘，　　今當欲有何佛事？",
    "T13n0397_046:0298b10": "　積此諸華如大山，　　雨諸香華及眾寶，",
    "T13n0397_046:0298b11": "　大眾覩瑞心有疑，　　當欲雨於何法雨？",
    "T13n0397_046:0298b12": "　此處微妙最第一，　　如此大眾皆依住，",
    "T13n0397_046:0298b13": "　於諸過佛修供養，　　是人師子如是來。」",
    "T13n0397_046:0298b14": "爾時，佛告大目揵連：「西方有世界名月勝，佛",
    "T13n0397_046:0298b15": "號日月光。有月藏童真菩薩摩訶薩，將諸眷",
    "T13n0397_046:0298b16": "屬八十億那由他百千菩薩摩訶薩，欲來向",
    "T13n0397_046:0298b17": "此，為欲見我禮拜供養，與大眾集說欲隨喜，",
    "T13n0397_046:0298b18": "又欲付囑諸天、龍、夜叉、乾闥婆等正法眼故。」",
    "T13n0397_046:0298b19": "應時月藏菩薩摩訶薩，與其眷屬八十億那",
    "T13n0397_046:0298b20": "由他百千菩薩摩訶薩，從彼世界來至佛所，",
    "T13n0397_046:0298b21": "頭面禮足，右遶三匝，住立佛前，皆悉合掌一",
    "T13n0397_046:0298b22": "音說偈：",
    "T13n0397_046:0298b23": "「吉祥無數劫，　　所修為眾生，",
    "T13n0397_046:0298b24": "　吉祥見眾生，　　生死苦所逼。",
    "T13n0397_046:0298b25": "　吉祥以檀施，　　大仙作饒益，",
    "T13n0397_046:0298b26": "　吉祥能行施，　　超越於人天。",
    "T13n0397_046:0298b27": "　吉祥護淨戒，　　眾生不能動，",
    "T13n0397_046:0298b28": "　吉祥令怒者，　　住於慈善心。",
    "T13n0397_046:0298b29": "　吉祥發勇進，　　度脫懈怠者，",
    "T13n0397_046:0298c01": "　吉祥離惡道，　　安置於善趣。",
    "T13n0397_046:0298c02": "　吉祥善修忍，　　容恕怒惡心，",
    "T13n0397_046:0298c03": "　吉祥希有事，　　是故悉歸依。",
    "T13n0397_046:0298c04": "　吉祥修諸禪，　　諸天生希有，",
    "T13n0397_046:0298c05": "　吉祥悉枯竭，　　眾生諸苦海。",
    "T13n0397_046:0298c06": "　吉祥熏修智，　　追迴惡道輪，",
    "T13n0397_046:0298c07": "　吉祥上菩提，　　到最難到處。",
    "T13n0397_046:0298c08": "　吉祥降魔眾，　　建立正法幢，",
    "T13n0397_046:0298c09": "　吉祥所轉者，　　最是正法輪。",
    "T13n0397_046:0298c10": "　吉祥愍異空，　　降伏諸外道，",
    "T13n0397_046:0298c11": "　吉祥降法雨，　　充足渴世間。",
    "T13n0397_046:0298c12": "　吉祥作明證，　　天人乾闥婆，",
    "T13n0397_046:0298c13": "　吉祥滿世界，　　我為最上師。",
    "T13n0397_046:0298c14": "　吉祥安四果，　　應受世供養，",
    "T13n0397_046:0298c15": "　吉祥令億眾，　　安住於涅槃。",
    "T13n0397_046:0298c16": "　吉祥久住時，　　法眼所建立，",
    "T13n0397_046:0298c17": "　吉祥久住世，　　世間無與等。",
    "T13n0397_046:0298c18": "　吉祥菩提果，　　眾所獲大利，",
    "T13n0397_046:0298c19": "　吉祥為眾生，　　宣說無上法。",
    "T13n0397_046:0298c20": "　吉祥以法水，　　洗浴諸眾生，",
    "T13n0397_046:0298c21": "　吉祥善能度，　　是諸天人等。",
    "T13n0397_046:0298c22": "　吉祥能顯現，　　無垢真妙法，",
    "T13n0397_046:0298c23": "　吉祥除眾生，　　所有諸煩惱。",
    "T13n0397_046:0298c24": "　吉祥諸僧眾，　　世間最第一，",
    "T13n0397_046:0298c25": "　吉祥善生世，　　能益於人天。",
    "T13n0397_046:0298c26": "　吉祥令四眾，　　明淨善光顯，",
    "T13n0397_046:0298c27": "　吉祥令四眾，　　全護戒律儀。",
    "T13n0397_046:0298c28": "　吉祥行檀捨，　　持戒及精進，",
    "T13n0397_046:0298c29": "　吉祥修忍禪，　　及以妙般若。",
    "T13n0397_046:0299a01": "　吉祥大梵王，　　娑婆世界主，",
    "T13n0397_046:0299a02": "　吉祥大魔王，　　諸欲自在王，",
    "T13n0397_046:0299a03": "　吉祥憍尸迦，　　輔佐諸眷屬，",
    "T13n0397_046:0299a04": "　吉祥諸天眾，　　及諸宮殿等；",
    "T13n0397_046:0299a05": "　吉祥毘沙門，　　及諸夜叉眾。",
    "T13n0397_046:0299a06": "　吉祥提頭賴，　　眷屬乾闥婆，",
    "T13n0397_046:0299a07": "　吉祥毘樓勒，　　并與鳩槃茶，",
    "T13n0397_046:0299a08": "　吉祥毘樓博，　　及諸龍軍眾。",
    "T13n0397_046:0299a09": "　吉祥日月天，　　星辰及諸宿，",
    "T13n0397_046:0299a10": "　吉祥大自在，　　兒及造界主，",
    "T13n0397_046:0299a11": "　吉祥風火神，　　及以地神等。",
    "T13n0397_046:0299a12": "　吉祥諸龍眾，　　及以阿修羅，",
    "T13n0397_046:0299a13": "　吉祥諸羅剎，　　及與緊那羅，",
    "T13n0397_046:0299a14": "　吉祥迦樓羅，　　摩睺羅伽等。",
    "T13n0397_046:0299a15": "　吉祥雨甘雨，　　行雨大神王，",
    "T13n0397_046:0299a16": "　吉祥護持國，　　一切人中王。",
    "T13n0397_046:0299a17": "　吉祥婆羅門，　　剎利毘舍陀，",
    "T13n0397_046:0299a18": "　吉祥所供養，　　最勝尊導師，",
    "T13n0397_046:0299a19": "　吉祥願聞者，　　真正無過法。",
    "T13n0397_046:0299a20": "　吉祥諸現未，　　供養三寶者，",
    "T13n0397_046:0299a21": "　吉祥一切眾，　　滅除諸煩惱，",
    "T13n0397_046:0299a22": "　吉祥諸眾生，　　同住於正法。",
    "T13n0397_046:0299a23": "　吉祥檀尸羅，　　精進之彼岸，",
    "T13n0397_046:0299a24": "　吉祥禪那度，　　忍辱波羅蜜，",
    "T13n0397_046:0299a25": "　吉祥諸一切，　　到彼智岸者。",
    "T13n0397_046:0299a26": "　吉祥令諸病，　　一切皆除愈，",
    "T13n0397_046:0299a27": "　吉祥皆休息，　　一切濁惡世，",
    "T13n0397_046:0299a28": "　吉祥諸眾生，　　願令悉解脫，",
    "T13n0397_046:0299a29": "　吉祥令一切，　　悉得諸無漏。",
    "T13n0397_046:0299b01": "　吉祥於大地，　　種子所生者，",
    "T13n0397_046:0299b02": "　吉祥諸禾稼，　　藥草樹林果，",
    "T13n0397_046:0299b03": "　吉祥彼一切，　　依時悉成熟。",
    "T13n0397_046:0299b04": "　吉祥勝地精，　　一切處充滿，",
    "T13n0397_046:0299b05": "　吉祥人精氣，　　一切皆安住，",
    "T13n0397_046:0299b06": "　吉祥法精氣，　　充滿一切眾。",
    "T13n0397_046:0299b07": "　吉祥皆休息，　　一切諸罪惡，",
    "T13n0397_046:0299b08": "　吉祥令眾生，　　而得勝菩提，",
    "T13n0397_046:0299b09": "　吉祥於諸法，　　自在到彼岸。",
    "T13n0397_046:0299b10": "　吉祥正法雨，　　普潤諸眾生，",
    "T13n0397_046:0299b11": "　吉祥諸眾生，　　悉度於三有，",
    "T13n0397_046:0299b12": "　吉祥令一切，　　悉證大涅槃。",
    "T13n0397_046:0299b13": "「大德婆伽婆！我今欲說吉祥章句大力神呪，",
    "T13n0397_046:0299b14": "如是神呪過去諸仙之所宣說，建立守護善",
    "T13n0397_046:0299b15": "能增長吉祥之事，能除一切罪垢惡見，入諸",
    "T13n0397_046:0299b16": "善根增長大悲。以此呪句，悉能資益一切眾",
    "T13n0397_046:0299b17": "生，乃至一切麞鹿鳥獸所得聞者，令如是等",
    "T13n0397_046:0299b18": "心得安隱，離濁惡世一切諸障，眾生障法障",
    "T13n0397_046:0299b19": "如是等障皆悉休息，一切善根隨所觸法令",
    "T13n0397_046:0299b20": "得入心，念慧堅固，名稱形色人所喜樂，勇健",
    "T13n0397_046:0299b21": "無畏於十善業道，堅固安住檀波羅蜜乃至",
    "T13n0397_046:0299b22": "般若波羅蜜。四念處乃至十八不共法堅固",
    "T13n0397_046:0299b23": "安住，大慈大悲、大方便力、一切種智乃至究",
    "T13n0397_046:0299b24": "竟無上涅槃堅固安住，除其造作五無間業、",
    "T13n0397_046:0299b25": "誹謗正法、毀呰賢聖、斷常二見，唯除如是諸",
    "T13n0397_046:0299b26": "罪人等。是吉祥句，常為先聖建立加護，如此",
    "T13n0397_046:0299b27": "呪句，亦復能令諸天信受得入十善業道，亦",
    "T13n0397_046:0299b28": "令得入檀波羅蜜乃至般若波羅蜜，四念處",
    "T13n0397_046:0299b29": "乃至十八不共法，大慈大悲、大方便力，乃至",
    "T13n0397_046:0299c01": "一切種智無上涅槃，復能令彼諸魔眷屬悉",
    "T13n0397_046:0299c02": "得歸信。諸神、龍王、夜叉、羅剎、阿修羅、乾闥婆、",
    "T13n0397_046:0299c03": "緊那羅、伽樓羅、摩睺羅伽、餓鬼、毘舍闍、剎利、",
    "T13n0397_046:0299c04": "婆羅門、毘舍、首陀，令入十善業道、檀波羅蜜",
    "T13n0397_046:0299c05": "乃至般若波羅蜜，大慈大悲、大方便力，四念",
    "T13n0397_046:0299c06": "處乃至十八不共法，一切智一切種智無上",
    "T13n0397_046:0299c07": "涅槃，惟除五逆、誹謗正法、毀呰賢聖。」作是語",
    "T13n0397_046:0299c08": "已，而說呪曰：",
    "T13n0397_046:0299c09": "「多地夜他　栴達梨　栴達囉毘提　栴達囉",
    "T13n0397_046:0299c10": "磨咩　栴達囉婆婆犀　栴達囉跋帝　栴達",
    "T13n0397_046:0299c11": "囉不[口*梨]　栴達囉婆[口*兮]　栴達囉差帝[口*梨]　栴",
    "T13n0397_046:0299c12": "達囉闍移　栴達囉頞寄　栴達囉底[口*梨]　栴",
    "T13n0397_046:0299c13": "達囉[口*犮]咩　栴突嘍　栴達囉婆囉[口*兮]　栴",
    "T13n0397_046:0299c14": "達囉勿達[口*梨]　栴達囉婆地移　栴達囉娑",
    "T13n0397_046:0299c15": "咩　栴達囉佉祇　栴達囉因達[口*梨]　栴達囉",
    "T13n0397_046:0299c16": "惡差　栴達囉梨鞞　栴達囉簸利鞞　栴達",
    "T13n0397_046:0299c17": "囉跋簁　栴達囉悉帝　栴達囉簸鬀",
    "T13n0397_046:0299c18": "　栴達囉頞泥　栴達囉祇[口*梨]　栴達囉博差",
    "T13n0397_046:0299c19": "　栴達囉悉泥[口*兮]　栴達囉盧咩　栴達囉鳩",
    "T13n0397_046:0299c20": "閉　栴達囉娑閉　栴達囉受婆隸　栴達囉",
    "T13n0397_046:0299c21": "賓滯　栴達囉惡差　栴達囉藪帝　栴達囉",
    "T13n0397_046:0299c22": "伽泥　栴達囉什鞞　栴達囉悉鉢尸　栴達",
    "T13n0397_046:0299c23": "囉磨泥　栴達囉跋帝　迷底唎耶跋帝　迦",
    "T13n0397_046:0299c24": "嘍拏跋帝　薩底耶跋帝多鬀耶跋帝",
    "T13n0397_046:0299c25": "　差耶跋帝　扇多跋帝　底囉跋帝　栴達囉",
    "T13n0397_046:0299c26": "盧寄　藪婆呵",
    "T13n0397_046:0299c27": "「世尊！如此神呪，過去諸佛牟尼仙聖建立守",
    "T13n0397_046:0299c28": "護，如此神呪名月幢月，能令眾生悉得吉祥",
    "T13n0397_046:0299c29": "歸信三寶，滅除一切諸惡重罪，乃至逮得無",
    "T13n0397_046:0300a01": "上涅槃。」月藏菩薩說是呪時，三千大千世界",
    "T13n0397_046:0300a02": "六種震動，依欲界色界一切眾生，皆大戰悚",
    "T13n0397_046:0300a03": "驚怖不安。于時諸天雨種種寶、種種花、種種",
    "T13n0397_046:0300a04": "香、種種末香、種種衣服、種種臥具、種種瓔珞。",
    "T13n0397_046:0300a05": "雨如是等種種物時，如是諸物互相掁觸，出",
    "T13n0397_046:0300a06": "於種種妙法音聲，謂三寶聲、三律儀聲、三解",
    "T13n0397_046:0300a07": "脫聲、三明聲、三學聲、離三界欲聲、三種菩提",
    "T13n0397_046:0300a08": "聲、無常聲、苦聲、無我聲、空聲、不悕望聲、離喜",
    "T13n0397_046:0300a09": "聲、無生聲、如體性聲、實際聲、法界聲、如如",
    "T13n0397_046:0300a10": "聲、不去不來聲、無處不建立不退轉不行",
    "T13n0397_046:0300a11": "無窟宅無所依發精進聲、檀波羅蜜聲乃至",
    "T13n0397_046:0300a12": "般若波羅蜜聲、慈悲喜捨四念處乃至八聖",
    "T13n0397_046:0300a13": "道分聲、奢摩他毘婆舍那聲、四攝聲、四無礙",
    "T13n0397_046:0300a14": "聲、攝受正法聲、因緣法聲、護正法聲。如幻如",
    "T13n0397_046:0300a15": "夢如影如響如水中月，隨諸眾生應得度者",
    "T13n0397_046:0300a16": "而攝受之，厭離流轉出向空閑阿蘭若處，為",
    "T13n0397_046:0300a17": "他說者已自行之不相違背悉皆如法堅固",
    "T13n0397_046:0300a18": "安住而求一切善根聲、十地聲、無生忍聲、十",
    "T13n0397_046:0300a19": "八不共法聲、一切種智聲、轉法輪聲、生死流",
    "T13n0397_046:0300a20": "轉令住八聖道不隨流轉聲、降伏四魔令入",
    "T13n0397_046:0300a21": "無餘涅槃聲。聞是聲已，此三千大千世界眾",
    "T13n0397_046:0300a22": "生及地獄眾生等，於彼一切諸眾生類，一一",
    "T13n0397_046:0300a23": "眾生皆以前身親善知識因緣力故，隨其差",
    "T13n0397_046:0300a24": "別所種善根，若檀若尸若修禪定，若於聲聞",
    "T13n0397_046:0300a25": "及緣覺乘發心起願，若於無上大菩提果發",
    "T13n0397_046:0300a26": "弘誓願，於彼眾生隨本所習，如前諸聲悉入",
    "T13n0397_046:0300a27": "其耳。隨其善根曾所修行造作業緣，皆能憶",
    "T13n0397_046:0300a28": "念此宿命事，愛重敬信佛法僧寶，速來歸依，",
    "T13n0397_046:0300a29": "彼眾生中自有業障悉得除盡。於彼命終，一",
    "T13n0397_046:0300b01": "時生天及生人間，俱至佛所而坐聽法。如是",
    "T13n0397_046:0300b02": "畜生、餓鬼亦悉來集，皆是先業，親善知識因",
    "T13n0397_046:0300b03": "緣力故，種善根故若檀若尸，乃至業障而得",
    "T13n0397_046:0300b04": "盡滅。其中亦有即身來至佛所聽法，亦有於",
    "T13n0397_046:0300b05": "彼命終生於天人來詣佛所聽受正法。如是",
    "T13n0397_046:0300b06": "人天悉來佛所，惟除魔王及諸眷屬，四阿修",
    "T13n0397_046:0300b07": "羅王并其眷屬。于時三千大千世界地平如",
    "T13n0397_046:0300b08": "掌。當於爾時，須彌山、鐵圍山、大鐵圍山、黑山，",
    "T13n0397_046:0300b09": "是等諸山，大海樹林皆悉不現，惟除佉羅帝",
    "T13n0397_046:0300b10": "山。其山廣博如十四天下，於中人與非人間",
    "T13n0397_046:0300b11": "無空處，上方亦如十四天下，無量不可計無",
    "T13n0397_046:0300b12": "有邊際，於虛空中大眾充滿，為見佛故，禮",
    "T13n0397_046:0300b13": "拜供養故。成熟眾生見大眾集，為聽法故",
    "T13n0397_046:0300b14": "而來集會。此三千大千世界，隨其所有宮殿",
    "T13n0397_046:0300b15": "舍宅林樹藥草，莖葉華果眾雜寶物，如是一",
    "T13n0397_046:0300b16": "切皆悉變成半月而現於彼。一一半月之中，",
    "T13n0397_046:0300b17": "出是色光如千日月和合光明，遍照三千大千",
    "T13n0397_046:0300b18": "佛土，如是色相廣大莊嚴。是時，十方無邊佛",
    "T13n0397_046:0300b19": "土一切皆現。於彼佛土，菩薩摩訶薩、釋天",
    "T13n0397_046:0300b20": "王、梵天王，及餘天王、龍王、夜叉王、緊那羅",
    "T13n0397_046:0300b21": "王、一切神王，承佛威神，得見此佛及大眾",
    "T13n0397_046:0300b22": "集，復見如是妙色光明。見已，皆悉發意欲來。",
    "T13n0397_046:0300b23": "承佛神力，於一念頃即至佛所，禮拜供養至",
    "T13n0397_046:0300b24": "心聽法。",
    "T13n0397_046:0300b25": "爾時，月藏菩薩摩訶薩以天寶末天花天香",
    "T13n0397_046:0300b26": "天鬘天衣，散於佛上，三遍散已右遶三匝，住",
    "T13n0397_046:0300b27": "立佛前，合掌白言：「大德婆伽婆！我有罪過，不",
    "T13n0397_046:0300b28": "及於此大眾集會，十方所有菩薩摩訶薩於",
    "T13n0397_046:0300b29": "此悉集，我有因緣後來至此。「大德婆伽婆！我",
    "T13n0397_046:0300c01": "在本國月勝世界，與諸眷屬七日之中入阿",
    "T13n0397_046:0300c02": "頗那迦定，從定起已，即問日月光如來：『大德",
    "T13n0397_046:0300c03": "婆伽婆！徒眾眷屬今何所去？』日月光佛即答",
    "T13n0397_046:0300c04": "我言：『善男子！東方去此過百千億佛世界已，",
    "T13n0397_046:0300c05": "次有世界，名曰娑婆。彼土有佛，號釋迦牟尼",
    "T13n0397_046:0300c06": "如來、應供、正遍知，住世說法未入涅槃，今於",
    "T13n0397_046:0300c07": "彼處大眾集會。十方諸佛國土所有菩薩摩",
    "T13n0397_046:0300c08": "訶薩，一切皆集於彼世界，為見釋迦牟尼佛",
    "T13n0397_046:0300c09": "禮拜供養聽大集經故。我眷屬亦復往彼。汝",
    "T13n0397_046:0300c10": "今亦可詣彼佛所，禮拜供養說月幢月呪。』以",
    "T13n0397_046:0300c11": "是因緣我來在後。」是時，月藏菩薩而說偈言：",
    "T13n0397_046:0300c12": "「惟佛獨是眾生父，　　於煩惱火而救拔，",
    "T13n0397_046:0300c13": "　我今謝過最勝佛，　　以我因緣後來故。",
    "T13n0397_046:0300c14": "　惟佛人天作大明，　　普照十方諸國土，",
    "T13n0397_046:0300c15": "　我今謝過佛法王，　　以我因緣後來故。",
    "T13n0397_046:0300c16": "　惟佛能示涅槃道，　　趣惡道者追令迴，",
    "T13n0397_046:0300c17": "　謝過牟尼大商主，　　以我因緣後來故。",
    "T13n0397_046:0300c18": "　惟佛世間大醫師，　　於失目者與法眼，",
    "T13n0397_046:0300c19": "　謝過最勝大醫王，　　以我因緣後來故。",
    "T13n0397_046:0300c20": "　惟佛能示諸船栰，　　令眾生度四疾河，",
    "T13n0397_046:0300c21": "　謝過人中最勝者，　　以我因緣後來故。",
    "T13n0397_046:0300c22": "　惟佛慈雲降法雨，　　洗眾生意煩惱垢，",
    "T13n0397_046:0300c23": "　謝過大聖勝法尊，　　以我因緣後來故。",
    "T13n0397_046:0300c24": "　唯佛一人於四流，　　能度眾生三有海，",
    "T13n0397_046:0300c25": "　謝過世尊實語者，　　以我因緣後來故。",
    "T13n0397_046:0300c26": "　惟佛開諸正法藏，　　以七聖財濟眾生，",
    "T13n0397_046:0300c27": "　謝過大勝法施主，　　以我因緣後來故。",
    "T13n0397_046:0300c28": "　惟佛能與眾生眼，　　於無明闇拔盲瞽，",
    "T13n0397_046:0300c29": "　我本端坐一三昧，　　阿頗那禪心安住，",
    "T13n0397_046:0301a01": "　我不見佛現神變，　　以我因緣後來故。」",
    "T13n0397_046:0301a02": "佛言：「善哉，善哉！善男子！汝大精進，能於七日",
    "T13n0397_046:0301a03": "入深禪定，如是妙定是丈夫住處，是如來",
    "T13n0397_046:0301a04": "住處、無上住處。「善男子！汝及眷屬七日安住",
    "T13n0397_046:0301a05": "阿頗那迦禪，以是義故今悉成就無量億那",
    "T13n0397_046:0301a06": "由他百千諸天、龍王、夜叉、阿修羅、緊那羅、人、",
    "T13n0397_046:0301a07": "非人等，於阿耨多羅三藐三菩提，除其業障、",
    "T13n0397_046:0301a08": "眾生障、法障、禪障、煩惱障、覺分障，悉滅無",
    "T13n0397_046:0301a09": "餘。彼諸眾生，有得不忘菩提心三昧者，於無",
    "T13n0397_046:0301a10": "上道不退轉者。復有眾生，於一切佛法得大",
    "T13n0397_046:0301a11": "明忍，彼等眾生以此善根，不久於阿耨多羅",
    "T13n0397_046:0301a12": "三藐三菩提而成正覺。「如是，善男子！汝以七",
    "T13n0397_046:0301a13": "日入禪定故，一時能滅眾生大苦，令得成就",
    "T13n0397_046:0301a14": "大福德聚。「善男子！若有眾生，惟依讀誦欲求",
    "T13n0397_046:0301a15": "阿耨多羅三藐三菩提者，是人多憙著於世",
    "T13n0397_046:0301a16": "俗，以世俗故尚不得調己心煩惱，何能調伏",
    "T13n0397_046:0301a17": "他人煩惱。善男子、善女人樂著讀誦求菩提",
    "T13n0397_046:0301a18": "者，便有嫉妬求名利富貴，高心自是輕慢毀",
    "T13n0397_046:0301a19": "他，以自高故，尚不能得欲界善根，何況能得",
    "T13n0397_046:0301a20": "色無色界一切善根！又不能得聲聞菩提，何",
    "T13n0397_046:0301a21": "況能得辟支佛道及無上菩提！何以故？第一",
    "T13n0397_046:0301a22": "義諦阿耨多羅三藐三菩提，不與聲聞辟支",
    "T13n0397_046:0301a23": "佛共，是故非以世俗能得阿耨多羅三藐三",
    "T13n0397_046:0301a24": "菩提最勝善根大福德聚。「善男子！譬如星火",
    "T13n0397_046:0301a25": "不能枯竭甚深大海。如是，如是！善男子！不以",
    "T13n0397_046:0301a26": "世俗能竭自身煩惱大海，何能竭他眾生煩",
    "T13n0397_046:0301a27": "惱？善男子！譬如一人口所吹風，不能損壞世",
    "T13n0397_046:0301a28": "界大地。如是，善男子！不以世俗能得成就大",
    "T13n0397_046:0301a29": "慈大悲。善男子！譬如藕絲不能秤動須彌山",
    "T13n0397_046:0301b01": "王。如是，善男子！不以世俗能自滿於阿耨多",
    "T13n0397_046:0301b02": "羅三藐三菩提智，何能令他得第一義？如是，",
    "T13n0397_046:0301b03": "善男子！能成就阿耨多羅三藐三菩提智者，",
    "T13n0397_046:0301b04": "非世俗也。何者是第一義？所謂修造一切福",
    "T13n0397_046:0301b05": "事。若修福者，亦當數數熏修身心；若修身者，",
    "T13n0397_046:0301b06": "則能修心；能修心者，則能修慧；若能修身心",
    "T13n0397_046:0301b07": "修慧，如是之人則能速滿六波羅蜜，能以四",
    "T13n0397_046:0301b08": "事攝諸眾生，成熟於阿耨多羅三藐三菩提。",
    "T13n0397_046:0301b09": "成等正覺，不以世俗也。「於世俗中，復有眾生",
    "T13n0397_046:0301b10": "計斷常二見者，非第一義；復有眾生，於世俗",
    "T13n0397_046:0301b11": "中我見邊見，亦非第一義；復有眾生，於其世",
    "T13n0397_046:0301b12": "俗，求現世樂及後世樂，亦非第一義。而我不",
    "T13n0397_046:0301b13": "見更有一法，能盡業障乃至煩惱障，一日一",
    "T13n0397_046:0301b14": "夜令無量億那由他百千眾生，悉得敬信佛",
    "T13n0397_046:0301b15": "法僧寶，成熟安住無上大乘。「若有禪士，雖復",
    "T13n0397_046:0301b16": "持戒不能具足，禪法不周未得三昧，是人於",
    "T13n0397_046:0301b17": "禪若坐若行，初夜後夜，得與禪定相應而住，",
    "T13n0397_046:0301b18": "則能除斷無量業障，能令多億那由他百千",
    "T13n0397_046:0301b19": "眾生悉得歸信，成熟菩提種種善根福德之",
    "T13n0397_046:0301b20": "聚，況具持戒，得真法三昧諸陀羅尼忍，得四",
    "T13n0397_046:0301b21": "梵住宴坐寂定，於七日中，所得福德，不可思",
    "T13n0397_046:0301b22": "議不可為喻，何況能除眾生障煩惱障等盡",
    "T13n0397_046:0301b23": "滅無餘，乃至成熟無量眾生，向阿耨多羅三",
    "T13n0397_046:0301b24": "藐三菩提，亦能積集無量福聚，又能滿足六",
    "T13n0397_046:0301b25": "波羅蜜。何以故？是修禪者，若行若坐除諸障",
    "T13n0397_046:0301b26": "法令心清淨，於一切行捨攀緣想，是檀波羅",
    "T13n0397_046:0301b27": "蜜。於捨攀緣想，常不休息，是尸波羅蜜。於諸",
    "T13n0397_046:0301b28": "境界不生瘡疣，是羼提波羅蜜。不捨於離，是",
    "T13n0397_046:0301b29": "毘梨耶波羅蜜。於諸事中心不放縱，是禪波",
    "T13n0397_046:0301c01": "羅蜜。諸法體性無生樂忍，是般若波羅蜜。",
    "T13n0397_046:0301c02": "「復次，若於境界不起擾濁，是檀波羅蜜。若於",
    "T13n0397_046:0301c03": "境界無有瘡疣，是尸波羅蜜。若於境界不能",
    "T13n0397_046:0301c04": "染污，是羼提波羅蜜。若於境界無有動轉，是",
    "T13n0397_046:0301c05": "毘梨耶波羅蜜。若於境界無有計念，是禪波",
    "T13n0397_046:0301c06": "羅蜜。若於境界一向清淨行，是般若波羅蜜。",
    "T13n0397_046:0301c07": "「復次，於諸陰捨，是檀波羅蜜。於諸陰不計念，",
    "T13n0397_046:0301c08": "是尸波羅蜜。於諸陰求無我想，是羼提波羅",
    "T13n0397_046:0301c09": "蜜。於諸陰起怨家想，是毘梨耶波羅蜜。於",
    "T13n0397_046:0301c10": "諸陰不令熾然，是禪波羅蜜。於諸陰畢竟棄",
    "T13n0397_046:0301c11": "捨，是般若波羅蜜。「復次，於諸界捨，是檀波羅",
    "T13n0397_046:0301c12": "蜜。於諸界不擾濁，是尸波羅蜜。於諸界捨因",
    "T13n0397_046:0301c13": "緣，是羼提波羅蜜。於諸界數數棄捨，是毘梨",
    "T13n0397_046:0301c14": "耶波羅蜜。於諸界不起發，是禪波羅蜜。於諸",
    "T13n0397_046:0301c15": "界如幻想，是般若波羅蜜。「復次，菩薩於諸眾",
    "T13n0397_046:0301c16": "生起於慈心，是檀波羅蜜。於諸眾生心無",
    "T13n0397_046:0301c17": "憎愛，是尸波羅蜜。於諸眾生起於悲想，是",
    "T13n0397_046:0301c18": "羼提波羅蜜。於諸眾生起救濟想，是毘梨耶",
    "T13n0397_046:0301c19": "波羅蜜。於諸眾生以喜攝想，是禪波羅蜜。於",
    "T13n0397_046:0301c20": "諸眾生不作彼此吾我等想，是般若波羅蜜。",
    "T13n0397_046:0301c21": "「復次，菩薩於諸眾生，以法施之不生二想，是",
    "T13n0397_046:0301c22": "檀波羅蜜。於諸眾生柔和愛語，是尸波羅蜜。",
    "T13n0397_046:0301c23": "於諸眾生不起諸惡，是羼提波羅蜜。於諸眾",
    "T13n0397_046:0301c24": "生愛語不退，是毘梨耶波羅蜜。於諸眾生利",
    "T13n0397_046:0301c25": "益憐愍，是禪波羅蜜。於諸眾生同行其法，是",
    "T13n0397_046:0301c26": "般若波羅蜜。「復次，菩薩安置眾生於諸善處，",
    "T13n0397_046:0301c27": "是檀波羅蜜。於一切法而不依倚，是尸波羅",
    "T13n0397_046:0301c28": "蜜。於一切法以一道入，是羼提波羅蜜。於一",
    "T13n0397_046:0301c29": "切法及一切難無擾濁想，是毘梨耶波羅蜜。",
    "T13n0397_046:0302a01": "於一切法而不分別，是禪波羅蜜。能以一字",
    "T13n0397_046:0302a02": "入一切法為眾生說，是般若波羅蜜。",
    "T13n0397_046:0302a03": "「善男子！如是菩薩摩訶薩，以此第一義甚深",
    "T13n0397_046:0302a04": "法要，能滿六波羅蜜，非世俗也。「如是，如是！善",
    "T13n0397_046:0302a05": "男子！諸菩薩摩訶薩等，第一義諦善巧方便，",
    "T13n0397_046:0302a06": "皆以此法自為為他，勤修令滿六波羅蜜，速",
    "T13n0397_046:0302a07": "於阿耨多羅三藐三菩提而成正覺。如是十",
    "T13n0397_046:0302a08": "方現在諸餘世界所有菩薩摩訶薩等，第一",
    "T13n0397_046:0302a09": "義諦善巧方便，一切皆悉以此道法，速於阿",
    "T13n0397_046:0302a10": "耨多羅三藐三菩提而成正覺。當來十方無",
    "T13n0397_046:0302a11": "量阿僧祇諸佛世界諸菩薩摩訶薩等，皆悉",
    "T13n0397_046:0302a12": "勤修如是甚深第一義諦善巧方便，修六波",
    "T13n0397_046:0302a13": "羅蜜，能於阿耨多羅三藐三菩提而成正覺，",
    "T13n0397_046:0302a14": "非世俗也。「彼諸菩薩摩訶薩，為法眼久住紹",
    "T13n0397_046:0302a15": "三寶種使不斷絕，勤求修學，為一切眾生，執",
    "T13n0397_046:0302a16": "大明炬而作照明，令其止息煩惱道苦道，與",
    "T13n0397_046:0302a17": "其慧眼。令度一切三有流轉，安置無上菩提",
    "T13n0397_046:0302a18": "之道。彼等於聖法默然，初夜後夜捨得相應，",
    "T13n0397_046:0302a19": "善能出生三昧正受，與三解脫門相應而住。",
    "T13n0397_046:0302a20": "「善男子！汝今七日於阿頗那迦禪而入定故，",
    "T13n0397_046:0302a21": "成熟無量諸眾生故，是故勸汝及諸善男女",
    "T13n0397_046:0302a22": "等，若現在世未來世末世，於我法中初夜後",
    "T13n0397_046:0302a23": "夜常與於捨相應而住，以正法眼而作照明，",
    "T13n0397_046:0302a24": "紹隆三寶使不斷故，為成熟眾生故，勤修如",
    "T13n0397_046:0302a25": "是第一義諦，為滿六波羅蜜勤修而住。」佛告",
    "T13n0397_046:0302a26": "一切諸天、人眾、龍、神、夜叉：「應當養育供給是",
    "T13n0397_046:0302a27": "人，衣服、飲食、臥具、湯藥隨其所須盡給與之，",
    "T13n0397_046:0302a28": "亦當守護除其災橫，離諸凶衰殃惡疾病悉",
    "T13n0397_046:0302a29": "令除滅。何以故？與禪相應者是我真子，從佛",
    "T13n0397_046:0302b01": "口生從法化生。若有施主、天、龍、夜叉，能於現",
    "T13n0397_046:0302b02": "世及未來世與捨相應，以第一義諦為滿六",
    "T13n0397_046:0302b03": "波羅蜜故，為除眾生諸煩惱道及苦道故，法",
    "T13n0397_046:0302b04": "眼久住紹三寶種使不斷故，汝等施主、天、龍、",
    "T13n0397_046:0302b05": "夜叉皆應護養，并與衣服飲食臥具病瘦湯",
    "T13n0397_046:0302b06": "藥，隨其所須盡給與之，亦應勸請及以讚歎，",
    "T13n0397_046:0302b07": "以彼施主天、龍、夜叉持我正法，為欲令我法",
    "T13n0397_046:0302b08": "眼久住，紹三寶種使不斷故，如是等輩是我",
    "T13n0397_046:0302b09": "真子，從佛口生從法化生故。比丘、比丘尼、優",
    "T13n0397_046:0302b10": "婆塞、優婆夷，及餘清信士若善男子、善女人，",
    "T13n0397_046:0302b11": "以第一義乃至求於阿耨多羅三藐三菩提",
    "T13n0397_046:0302b12": "者，及養護者，我以彼等寄付於汝，彌勒為首",
    "T13n0397_046:0302b13": "及以賢劫諸菩薩等，當以四事攝受勸化，授",
    "T13n0397_046:0302b14": "其禁戒。復令住於四無量心、四禪四無色定、",
    "T13n0397_046:0302b15": "大方便力、大慈大悲，乃至十八不共法，當復",
    "T13n0397_046:0302b16": "授與無上道記。」",
    "T13n0397_046:0302b17": "爾時，彌勒菩薩摩訶薩以為上首，及與賢劫",
    "T13n0397_046:0302b18": "諸菩薩等白佛言：「世尊！如是，如是。大德婆伽",
    "T13n0397_046:0302b19": "婆！我當護念彼諸眾生，乃至與其授於阿耨",
    "T13n0397_046:0302b20": "多羅三藐三菩提記。若現在世，及未來世，乃",
    "T13n0397_046:0302b21": "至法住，是諸施主作大明者，亦當與授無上",
    "T13n0397_046:0302b22": "道記。天、龍、夜叉、揵闥婆等，於阿蘭若處靜默",
    "T13n0397_046:0302b23": "修行求第一義者，信樂受持供養供給，衣服",
    "T13n0397_046:0302b24": "臥具乃至湯藥，隨所須者。」爾時，世尊欲重明",
    "T13n0397_046:0302b25": "此義，而說偈言：",
    "T13n0397_046:0302b26": "「於此世間一日出，　　無量億華悉開敷，",
    "T13n0397_046:0302b27": "　如佛一人出世間，　　眾生所怖福華現。",
    "T13n0397_046:0302b28": "　若欲速得十勝力，　　及度堅固誑煩惱，",
    "T13n0397_046:0302b29": "　復欲速得最勝定，　　靜默獨住阿蘭若。",
    "T13n0397_046:0302c01": "　欲得人天信敬受，　　及除心之煩惱渴，",
    "T13n0397_046:0302c02": "　欲斷於心苦重擔，　　安心聖道奢摩他。",
    "T13n0397_046:0302c03": "　若欲排却諸惡難，　　及諸功德自莊嚴，",
    "T13n0397_046:0302c04": "　於諸苦海欲自度，　　應當安心妙菩提。",
    "T13n0397_046:0302c05": "　若欲得彼七法財，　　及欲得於方便忍，",
    "T13n0397_046:0302c06": "　欲為眾生說妙法，　　常當樂住阿蘭若，",
    "T13n0397_046:0302c07": "　六根常與三昧合，　　應當寂住阿蘭若，",
    "T13n0397_046:0302c08": "　少欲頭陀善知足，　　此人能入賢聖道。",
    "T13n0397_046:0302c09": "　若能速捨五欲樂，　　得五力故滅煩惱；",
    "T13n0397_046:0302c10": "　若於五道度眾生，　　自捨過惡住三昧；",
    "T13n0397_046:0302c11": "　若欲得於四無量，　　及得無礙四辯才，",
    "T13n0397_046:0302c12": "　欲得四禪彼岸處，　　是人應修第一義。",
    "T13n0397_046:0302c13": "　若欲速知於三有，　　欲知諸法苦無常，",
    "T13n0397_046:0302c14": "　及知諸行性相空，　　應當樂住阿蘭若。",
    "T13n0397_046:0302c15": "　若欲速知二種法，　　毘婆舍那奢摩他，",
    "T13n0397_046:0302c16": "　及欲速知有為過，　　要當住於菩提心。",
    "T13n0397_046:0302c17": "　獨住閑靜不放逸，　　便能疾捨於世諦，",
    "T13n0397_046:0302c18": "　以精進求第一義，　　能速捨離諸惡道。",
    "T13n0397_046:0302c19": "　若欲枯竭膿血海，　　及欲枯竭煩惱海；",
    "T13n0397_046:0302c20": "　若欲速竭三有海，　　常與聖種心相應；",
    "T13n0397_046:0302c21": "　若欲成熟眾生海，　　若欲滿諸大願海；",
    "T13n0397_046:0302c22": "　若欲得知生死際，　　如救頭燃處閑靜。",
    "T13n0397_046:0302c23": "　欲知本生及居處，　　久遠微細所從來，",
    "T13n0397_046:0302c24": "　以諸方便樂閑靜，　　攝心於彼得三昧。",
    "T13n0397_046:0302c25": "　若欲遊戲禪定海，　　若欲覺悟神通海；",
    "T13n0397_046:0302c26": "　若欲度於渴愛海，　　若欲得於天中最；",
    "T13n0397_046:0302c27": "　若欲得飲正法海，　　若欲見於莊嚴土；",
    "T13n0397_046:0302c28": "　若欲見於諸佛海，　　欲問甚深諸義海，",
    "T13n0397_046:0302c29": "　欲得如是勝功德，　　及欲速得勝菩提，",
    "T13n0397_046:0303a01": "　當離眾惱住蘭若，　　以此得道亦不難。",
    "T13n0397_046:0303a02": "　若人百億諸佛所，　　於多歲數常供養；",
    "T13n0397_046:0303a03": "　若能七日在蘭若，　　攝根得定福多彼。",
    "T13n0397_046:0303a04": "　若人讀誦千億法，　　及解妙義如佛說；",
    "T13n0397_046:0303a05": "　若於七日住蘭若，　　三昧福聚轉多彼。",
    "T13n0397_046:0303a06": "　若人多歲營僧事，　　更不造作餘種業；",
    "T13n0397_046:0303a07": "　若人七日住蘭若，　　其人福聚多於彼。",
    "T13n0397_046:0303a08": "　為眾說法解深義，　　於多年歲無餘業，",
    "T13n0397_046:0303a09": "　若能七日心住寂，　　其福德聚不可數。",
    "T13n0397_046:0303a10": "　若人營造多佛塔，　　伽藍田業給施僧；",
    "T13n0397_046:0303a11": "　若能七日在蘭若，　　其福轉多勝於彼。",
    "T13n0397_046:0303a12": "　閑靜無為佛境界，　　於彼能得淨菩提，",
    "T13n0397_046:0303a13": "　若人謗彼住禪者，　　是名毀謗諸如來。",
    "T13n0397_046:0303a14": "　若人破塔多百千，　　及以焚燒百千寺；",
    "T13n0397_046:0303a15": "　若有毀謗住禪者，　　其罪甚多過於彼。",
    "T13n0397_046:0303a16": "　若有供養住禪者，　　飲食衣服及湯藥，",
    "T13n0397_046:0303a17": "　是人消滅無量罪，　　亦不墮於三惡道。",
    "T13n0397_046:0303a18": "　是故我今普告汝，　　欲成佛道常在禪。",
    "T13n0397_046:0303a19": "　若不能住阿蘭若，　　應當供養於彼人；",
    "T13n0397_046:0303a20": "　若能住禪不放逸，　　則能速滿於六度。",
    "T13n0397_046:0303a21": "　欲求大明菩提道，　　以此方便疾能到，",
    "T13n0397_046:0303a22": "　欲求菩提住寂靜，　　當捨一切諸緣業，",
    "T13n0397_046:0303a23": "　及離煩惱捨諸樂，　　則能速到檀彼岸。",
    "T13n0397_046:0303a24": "　若捨境界陰界入，　　及捨貪瞋愚癡過，",
    "T13n0397_046:0303a25": "　棄諸煩惱修善業，　　以此能到檀彼岸。",
    "T13n0397_046:0303a26": "　當以慈悲念眾生，　　息諸分別不自是，",
    "T13n0397_046:0303a27": "　常能憐愍諸眾生，　　則滿尸羅波羅蜜。",
    "T13n0397_046:0303a28": "　勤捨罪業修諸禪，　　亦當捨諸陰界入，",
    "T13n0397_046:0303a29": "　愛諸方便常求禪，　　除障到於精進岸。",
    "T13n0397_046:0303b01": "　境界不動不味著，　　為捨因緣修悲喜，",
    "T13n0397_046:0303b02": "　一道清淨不移動，　　以此得滿忍辱度。",
    "T13n0397_046:0303b03": "　於境界中不念慮，　　離疾不樂得於喜，",
    "T13n0397_046:0303b04": "　諸法離掉無分別，　　不染不愁是為捨。",
    "T13n0397_046:0303b05": "　陰界如幻無起作，　　相續修行不斷絕，",
    "T13n0397_046:0303b06": "　善修了知如是法，　　以此得滿般若度。",
    "T13n0397_046:0303b07": "　故我今告一切眾，　　若有欲除諸罪業，",
    "T13n0397_046:0303b08": "　求忍三昧陀羅尼，　　當知如是住寂靜。",
    "T13n0397_046:0303b09": "　若欲超越聲聞乘，　　及欲超越緣覺乘，",
    "T13n0397_046:0303b10": "　又欲疾得勝佛地，　　應當速住阿蘭若。",
    "T13n0397_046:0303b11": "　若心攝住阿蘭若，　　以此即是供諸佛，",
    "T13n0397_046:0303b12": "　於是能捨一切罪，　　是則能滿於六度。",
    "T13n0397_046:0303b13": "　當得作佛三有最，　　能轉清淨正法輪，",
    "T13n0397_046:0303b14": "　枯竭眾生諸惡趣，　　度脫眾生三有海。",
    "T13n0397_046:0303b15": "　當捨惡見諸緣事，　　常發最勝菩提心，",
    "T13n0397_046:0303b16": "　應當速向蘭若處，　　於彼當成如是德。」",
    "T13n0397_046:0303b17": "爾時，世尊說此經時，諸會大眾聞是甚深第",
    "T13n0397_046:0303b18": "一義禪，有於過去善修集者九萬二千人，得",
    "T13n0397_046:0303b19": "無生法忍；七十億那由他百千眾生，得種種",
    "T13n0397_046:0303b20": "三昧諸陀羅尼及無生忍；八萬一千人得授",
    "T13n0397_046:0303b21": "阿耨多羅三藐三菩提記；如恒河沙等眾生",
    "T13n0397_046:0303b22": "未發無上菩提心者，悉皆發心，於阿耨多羅",
    "T13n0397_046:0303b23": "三藐三菩提，得不退轉。",
    "T13n0397_046:0303b24": "大集經卷第四十六"
}