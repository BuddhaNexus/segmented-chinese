{
    "T32n1671_002:0721a20": "福蓋正行所集經卷第二",
    "T32n1671_002:0721a22": "龍樹菩薩集",
    "T32n1671_002:0721a23": "西天譯經三藏朝散大夫",
    "T32n1671_002:0721a24": "試鴻臚卿宣梵大師賜紫",
    "T32n1671_002:0721a25": "沙門臣日稱等奉　詔譯",
    "T32n1671_002:0721a26": "爾時帝釋天主。首戴摩尼殊妙寶冠。從忉利",
    "T32n1671_002:0721a27": "天。來詣佛所。見佛身相。眾德莊嚴。心大歡",
    "T32n1671_002:0721a28": "喜。得未曾有。頭面敬禮佛世尊足。以大妙音。",
    "T32n1671_002:0721a29": "稱揚佛德。若諸眾生。覩佛相好。發希有心。",
    "T32n1671_002:0721b01": "供養恭敬。尊重讚歎。則能破壞四種魔業。成",
    "T32n1671_002:0721b02": "就義利。獲大吉祥。汝等天人。及諸魔梵。皆",
    "T32n1671_002:0721b03": "當至此。覲無上尊。是時有諸持明大仙。日月",
    "T32n1671_002:0721b04": "天子。及諸宿曜。水天。火天。多聞天。焰摩天。",
    "T32n1671_002:0721b05": "大梵天。力堅天。那羅延天。鉢囉[口*女]摩那天",
    "T32n1671_002:0721b06": "等。及諸龍神。夜叉。乾闥婆。阿脩羅。迦樓羅。",
    "T32n1671_002:0721b07": "緊那羅。畢[(匕/示)*(入/米)]多。毘舍遮。塞健陀等。如是眾",
    "T32n1671_002:0721b08": "類。皆共一心。供養禮拜讚佛功德。是出世",
    "T32n1671_002:0721b09": "間。第一智慧。廣大名稱。靡不聞知。舍利弗",
    "T32n1671_002:0721b10": "等。諸大聲聞。皆不能了彼智境界。自蘇彌盧",
    "T32n1671_002:0721b11": "頂。至色究竟天。一切有情。咸共諦觀如來。",
    "T32n1671_002:0721b12": "應供。正遍知。明行足。善逝。世間解。無上士。",
    "T32n1671_002:0721b13": "調御丈夫。天人師。佛世尊。其所說法。言無虛",
    "T32n1671_002:0721b14": "妄。初中後善。其言巧妙。其義深廣。能破寡聞",
    "T32n1671_002:0721b15": "無智眾生愚癡暗鈍。令彼聞已。生大覺悟。樂",
    "T32n1671_002:0721b16": "脩正行。增益慧命。決定得免惡道怖畏。能闢",
    "T32n1671_002:0721b17": "涅盤廣大城門。入不思議解脫境界。",
    "T32n1671_002:0721b18": "此經中說福蓋先因。云何了知。聞是說已。廣",
    "T32n1671_002:0721b19": "行淨施。堅持禁戒。於世欲樂。不生愛樂。諸",
    "T32n1671_002:0721b20": "有善利。咸生信順。如是脩作。速得成就。譬",
    "T32n1671_002:0721b21": "如有人。於夜暗中。持大炬火。入大舍宅。於彼",
    "T32n1671_002:0721b22": "方處。皆得明見。是中所有珍寶庫藏。種種什",
    "T32n1671_002:0721b23": "物。若精若麁。各各顯現。悉能受用。獲安隱",
    "T32n1671_002:0721b24": "樂。若復有人。於此經中。受持讀誦。樂聞深",
    "T32n1671_002:0721b25": "義。親近法師。如理思惟。心生覺悟。當知是人。",
    "T32n1671_002:0721b26": "能於生死長夜之中。秉大智炬。入涅盤城。",
    "T32n1671_002:0721b27": "於甚深法若理若事。悉能了解。咸得通達。離",
    "T32n1671_002:0721b28": "諸疑惑。破諸癡暗。出離輪迴。心得解脫。而能",
    "T32n1671_002:0721b29": "受用無盡法樂。",
    "T32n1671_002:0721c01": "如世尊說。有漏世間。不生勝慧。唯正智燈。能",
    "T32n1671_002:0721c02": "破癡暗。是故智者當求出世無漏正法。於佛",
    "T32n1671_002:0721c03": "所說契經論議相應教法。應善觀察。如諸有",
    "T32n1671_002:0721c04": "情。造福非福。各受彼報。定無差忒。當知世",
    "T32n1671_002:0721c05": "間。皆因緣生。若無眾生。則無煩惱。若無煩",
    "T32n1671_002:0721c06": "惱。則無地獄。是故我今說因緣法。非如外道",
    "T32n1671_002:0721c07": "邪執異見。無因無緣。生一切法。彼計棘刺銛",
    "T32n1671_002:0721c08": "利。何人所削。禽獸羽毛。誰為彩繪。是事顯",
    "T32n1671_002:0721c09": "然。何假因業。由此了知。世間所有。出於自",
    "T32n1671_002:0721c10": "然。不須脩作。如來知已。起大悲心。憐愍教",
    "T32n1671_002:0721c11": "化。以智光明。滅彼癡暗。漸令悟入一切智智。",
    "T32n1671_002:0721c12": "捨本邪見。於佛法中。心得解脫。",
    "T32n1671_002:0721c13": "此經中說。佛所教誨。說施等法。能出輪迴。得",
    "T32n1671_002:0721c14": "諸快樂。現見世間諸有情類。造福非福。受苦",
    "T32n1671_002:0721c15": "樂報。如給孤獨長者。發淨信心。以三十俱胝",
    "T32n1671_002:0721c16": "金銀珍寶。奉施如來。及諸弟子。阿[少/兔]樓馱大",
    "T32n1671_002:0721c17": "阿羅漢等。造立精舍。興大供養。現生獲得無",
    "T32n1671_002:0721c18": "量福報。具大名稱。安隱富饒。種種帑藏。悉皆",
    "T32n1671_002:0721c19": "盈溢。親屬朋友。奴婢僕從。廣多熾盛。皆得圓",
    "T32n1671_002:0721c20": "滿。受用無盡殊勝快樂。斯由施故。感報如是。",
    "T32n1671_002:0721c21": "又諸如來。大悲憐愍一切眾生。如世醫王。能",
    "T32n1671_002:0721c22": "以良藥。善療世間風癀痰癊。種種諸疾。使令",
    "T32n1671_002:0721c23": "除愈。如來亦爾。善說法藥。能祛眾生根隨煩",
    "T32n1671_002:0721c24": "惱。令得解脫。然彼有情。無善種子。無有資",
    "T32n1671_002:0721c25": "糧。不發勇猛。不求解脫。三毒痼疾之所纏",
    "T32n1671_002:0721c26": "縛。如是之人。難可化度。是故如來。平等大",
    "T32n1671_002:0721c27": "悲。無冤親想。授與法藥。使之服行。為說布",
    "T32n1671_002:0721c28": "施持戒等行。常當受持甚深經典。",
    "T32n1671_002:0721c29": "又彼人身。極為難得。譬如盲龜。遇浮木孔。勤",
    "T32n1671_002:0722a01": "脩十善。求離苦際。縱得人身。不生中國。諸根",
    "T32n1671_002:0722a02": "不具。或於佛法。心不愛樂。或復生彼無佛世",
    "T32n1671_002:0722a03": "界。或由惡業。受瘖瘂報。口不能宣諸佛正",
    "T32n1671_002:0722a04": "法。於佛功德。不能了知。又諸眾生。愚癡所",
    "T32n1671_002:0722a05": "覆。邪見惑心。背善知識。壞正法船。摧法寶",
    "T32n1671_002:0722a06": "山。伐智林木。逃解脫城。闢三惡道。不能入",
    "T32n1671_002:0722a07": "解淨心信索。不能建立真實法幢。則為焚燒",
    "T32n1671_002:0722a08": "天中宮殿。積聚世間廣大珍財。自恃豪富。",
    "T32n1671_002:0722a09": "起大我慢。無智愚癡。不善觀察。不脩惠施。",
    "T32n1671_002:0722a10": "亦不受用。為彼慳曜之所執持。不悟此身。老",
    "T32n1671_002:0722a11": "病死苦。常所隨逐。造諸惡業。不能發露。彼盛",
    "T32n1671_002:0722a12": "年時。色力充實。身形光澤。濯去諸垢。常生愛",
    "T32n1671_002:0722a13": "樂。及其衰老。身肢顫動。皮膚緩皺。多生黑",
    "T32n1671_002:0722a14": "點。脣口乾焦。氣息喘迫。髮白稀少。牙齒疎",
    "T32n1671_002:0722a15": "落。體生瘡癬。肌肉消瘦。諸根暗塞。筋急拘",
    "T32n1671_002:0722a16": "牽。頭足相近。行步遲留。一切身分。猶如執",
    "T32n1671_002:0722a17": "縛。意欲所至。須假扶掖。歌舞嬉戲。不復思",
    "T32n1671_002:0722a18": "惟。上妙美味。無復能食。設欲飲噉。喉不能",
    "T32n1671_002:0722a19": "嚥。目視文字。不能辯了。意欲所囑。言不分",
    "T32n1671_002:0722a20": "明。出入息微。氣不相續。涎涕流落。便利污",
    "T32n1671_002:0722a21": "身。腹脹絞痛。呻吟遠徹。唯有皮骨。偃臥在",
    "T32n1671_002:0722a22": "床。面現醜狀。生大恐怖。是時有風。觸肢節",
    "T32n1671_002:0722a23": "間。猶如針刺。痛不可忍。一切醫師。捨之而",
    "T32n1671_002:0722a24": "去。無量憂惱之所燒煮。一切愛樂悉為他有。",
    "T32n1671_002:0722a25": "一切珍財。咸盡棄捨。如霹靂火。破壞無餘。無",
    "T32n1671_002:0722a26": "所覺知。奄然長逝。剎那變異。令人怖懼。父",
    "T32n1671_002:0722a27": "母妻子。內外親屬。悲哽流淚。心腑痛裂。迭",
    "T32n1671_002:0722a28": "相號呼。捨我何去。於彼他世。獨一而往。猶如",
    "T32n1671_002:0722a29": "幼商無其侔侶。入大黑暗。趣大險難。墮大深",
    "T32n1671_002:0722b01": "坑。沒大苦海。無歸無救。無所依止。琰摩使",
    "T32n1671_002:0722b02": "者。黑夜母天。怒目利牙。醜狀可畏。憤怒叱",
    "T32n1671_002:0722b03": "責。縶縛而去。其疾如風。至琰摩所。生不崇",
    "T32n1671_002:0722b04": "善。死歸苦處。無量鋒刃。從空而下。斫刺身",
    "T32n1671_002:0722b05": "分。斷壞肢節。剖心割舌。血肉交潰。手足指",
    "T32n1671_002:0722b06": "節。截而棄擲。唯有筋骨。連持不散。受大苦",
    "T32n1671_002:0722b07": "惱。尋即悶絕。業風所吹。倏爾還活。長時受",
    "T32n1671_002:0722b08": "苦。業盡得脫。",
    "T32n1671_002:0722b09": "若諸眾生。信順佛語。樂作福業。利益安樂",
    "T32n1671_002:0722b10": "一切眾生。隨其所須。而能給與。於寒凍者與",
    "T32n1671_002:0722b11": "其炎燠。於煩熱者為作清涼。於渴乏者汲以",
    "T32n1671_002:0722b12": "清泉。於飢餧者施之飲食。溺河流者濟之船",
    "T32n1671_002:0722b13": "筏。無居止者給其舍宅。於貧窮者賜之財帛。",
    "T32n1671_002:0722b14": "於諍訟者勸令和順。於獨行者為作儕侶。於",
    "T32n1671_002:0722b15": "病苦者示之良藥服令輕安。為蛇螫者真言",
    "T32n1671_002:0722b16": "加持消除其毒。恃我慢者授以智劍令自調",
    "T32n1671_002:0722b17": "伏。各悉令得安隱快樂。若能如是。利樂眾生。",
    "T32n1671_002:0722b18": "現在即得如意福報。於他世中。唯此福業。為",
    "T32n1671_002:0722b19": "其伴侶。為歸為救。為所依止。",
    "T32n1671_002:0722b20": "若諸眾生。慣習慳業。於勝福田。不能惠施。設",
    "T32n1671_002:0722b21": "佛弟子如優波離。來化彼人。心亦不喜。不信",
    "T32n1671_002:0722b22": "施福。能招樂報。集積罪惡。後受輪迴。設得為",
    "T32n1671_002:0722b23": "人。生下劣族。或屠殺家。或除糞家。造車。作",
    "T32n1671_002:0722b24": "[疊*毛]。捕魚。窰師。耕夫。織者。作剃髮人。染浣衣",
    "T32n1671_002:0722b25": "人諸不善處。衣食弊乏。為他役使。手足皴裂。",
    "T32n1671_002:0722b26": "多苦多求。日無少暇。復為諸病之所纏縛。疥",
    "T32n1671_002:0722b27": "癩。瘡癬。痔瘻。癰疽。嗽瘧。瀉痢。癲狂。熱病。如",
    "T32n1671_002:0722b28": "是等疾。逼惱其身。羸瘦憔悴。手足攣躄。唇口",
    "T32n1671_002:0722b29": "喎斜。頭髮髼亂。兩目流淚。下色求人。著破弊",
    "T32n1671_002:0722c01": "衣。拕挽而進。或復遺棄。亦不覺知。為風所",
    "T32n1671_002:0722c02": "吹。形體裸露。坐臥糞壤。猶為自娛。自拔其",
    "T32n1671_002:0722c03": "髮。殊無慚恥。語往來者。顧我何為。或持破",
    "T32n1671_002:0722c04": "器。遍經里巷。得少殘食。以自活命。百千蠅",
    "T32n1671_002:0722c05": "虫。競來叢唼。內外垢穢。眾所惡賤。由不善",
    "T32n1671_002:0722c06": "因之所招集。自作惡行。復教他作。是人則",
    "T32n1671_002:0722c07": "為苦惱之藏。是故世尊常以大悲。憐念一切。",
    "T32n1671_002:0722c08": "使令發心。決定悔過。速令解脫諸惡過患。",
    "T32n1671_002:0722c09": "此經中說。唯自脩作正行福業。能招人天富",
    "T32n1671_002:0722c10": "樂勝報。是故比丘。受持此經。為人演說。如說",
    "T32n1671_002:0722c11": "脩行。則令自他福蓋成就。",
    "T32n1671_002:0722c12": "爾時世尊住王舍城。迦蘭陀竹園。時提婆達",
    "T32n1671_002:0722c13": "多。極大愚癡。以惡毒心。損害佛法。為作百千",
    "T32n1671_002:0722c14": "障礙留難。不能動亂佛一毛端。即時語彼阿",
    "T32n1671_002:0722c15": "闍世王。當出嚴勅。宣布城中。不得一人往詣",
    "T32n1671_002:0722c16": "佛所。及以飲食。而為供養。當知瞿曇則無所",
    "T32n1671_002:0722c17": "得。必當捨此。遠適他國。王聞是說。信而從",
    "T32n1671_002:0722c18": "之。時彼城中諸優婆塞。知是事已。咸曰。苦",
    "T32n1671_002:0722c19": "哉。今王舍城。無有主宰。如來出世。難得值",
    "T32n1671_002:0722c20": "遇。如優曇鉢羅花。云何大王信受邪師。不聽",
    "T32n1671_002:0722c21": "我等往詣供養。不許如來攝受我輩。尊者阿",
    "T32n1671_002:0722c22": "難陀。聞是語已。即往白佛。佛語之曰。我豫",
    "T32n1671_002:0722c23": "知已。奚必軫慮。於我法中。未甞有一聲聞弟",
    "T32n1671_002:0722c24": "子。有所闕乏。況我身耶。時佛世尊。放大光",
    "T32n1671_002:0722c25": "明。照王舍城。皆令清淨。觸斯光者。身心泰",
    "T32n1671_002:0722c26": "然。是時帝釋覩佛光明。以天眼觀。知其所由。",
    "T32n1671_002:0722c27": "發大勇猛。現大威德。為大檀越。興大供養。",
    "T32n1671_002:0722c28": "福蓋正行所集經卷第二"
}