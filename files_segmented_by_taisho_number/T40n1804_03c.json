{
    "T40n1804_03c:0129a17": "folio_3c 四分律刪繁補闕行事鈔卷下之三",
    "T40n1804_03c:0129a19": "21 頭陀行儀篇(下三)頭陀行儀篇第二十一",
    "T40n1804_03c:0129a20": "夫報力增上，行成精潔；故能高超眾累，竦拔",
    "T40n1804_03c:0129a21": "不群。是以釋迦一化，盛稱斯德。故凡所制者，",
    "T40n1804_03c:0129a22": "並為多貪；凡開教中，先揚此行。欲使進疲怠",
    "T40n1804_03c:0129a23": "之客，趣禪定之城；策染塵之去，登尸羅之陛。",
    "T40n1804_03c:0129a24": "此其大意也。《智論》云：佛意令弟子隨道行，捨",
    "T40n1804_03c:0129a25": "世樂，故讚十二頭陀為本；有因緣，不得已，而",
    "T40n1804_03c:0129a26": "聽餘事云云。就中分四：一釋總名，二列數明",
    "T40n1804_03c:0129a27": "體，三諸部異行，四雜出諸法。初釋總名顯德。",
    "T40n1804_03c:0129a28": "《善見》云：頭陀者，漢言抖擻。謂抖擻煩惱，離諸",
    "T40n1804_03c:0129a29": "滯著。《聖善住意天子經》云：頭陀者，抖擻貪欲、",
    "T40n1804_03c:0129b01": "瞋恚、愚癡、三界、六入，一一別論。又云：我說",
    "T40n1804_03c:0129b02": "此人能善抖擻。如是抖擻，不取不捨，不修不",
    "T40n1804_03c:0129b03": "著，我說此人能說頭陀。《增一阿含》云：其有毀",
    "T40n1804_03c:0129b04": "讚十二頭陀一一行者，則為毀讚於我；我常",
    "T40n1804_03c:0129b05": "讚行此法，由此住世故，我法久住於世也。《十",
    "T40n1804_03c:0129b06": "輪》云：毀破禁戒失頭陀，以造逆故非我滅，如",
    "T40n1804_03c:0129b07": "過去佛之所說，破淨戒者不入眾數。《華手經》",
    "T40n1804_03c:0129b08": "云：以迦葉行頭陀苦行故，來至佛所，如來移",
    "T40n1804_03c:0129b09": "身分座與，迦葉辭讓不受。《雜含》中：佛親命以",
    "T40n1804_03c:0129b10": "半座，手授僧伽梨，易迦葉所著大衣，於大眾",
    "T40n1804_03c:0129b11": "中稱讚頭陀大行。《四分》：佛三月靜坐，唯除一",
    "T40n1804_03c:0129b12": "供養人；時有六十頭陀，往至佛所，為佛讚歎，",
    "T40n1804_03c:0129b13": "名供養佛人。《十住婆沙》：阿練若比丘，略說十",
    "T40n1804_03c:0129b14": "利，盡形不應捨：一自在來去，二無我我所，三",
    "T40n1804_03c:0129b15": "隨意無障，四心樂習空處，五住處少欲少事，",
    "T40n1804_03c:0129b16": "六不惜身命為具功德，七遠離鬧語，八雖行",
    "T40n1804_03c:0129b17": "功德不求報恩，九隨順禪定易得一心，十處",
    "T40n1804_03c:0129b18": "於空處易生無礙想。若有因緣，聽入塔寺，有",
    "T40n1804_03c:0129b19": "通有局，不同外道盡形空處。廣說如〈頭陀品〉",
    "T40n1804_03c:0129b20": "中。頭陀名通聚落、空野。蘭若、塚間，定出城邑；",
    "T40n1804_03c:0129b21": "餘之十行，喧靜通行。二列數者，位分為四：謂",
    "T40n1804_03c:0129b22": "衣、食、處及威儀也。先出相生次第；後一一列",
    "T40n1804_03c:0129b23": "行，各辨方法。初衣服中者。衣是資道之緣，濟",
    "T40n1804_03c:0129b24": "身最要，故先就外資，以明知足。若於此衣取",
    "T40n1804_03c:0129b25": "不得方，廣生罪累，為惡業所纏，縛在三有，障",
    "T40n1804_03c:0129b26": "礙出道，即非頭陀。是故教諸比丘，於彼外資，",
    "T40n1804_03c:0129b27": "少欲知足，受取有方，趣得資身長道便罷，即",
    "T40n1804_03c:0129b28": "是頭陀，離諸貪著故。衣中立二：一者納衣，二",
    "T40n1804_03c:0129b29": "者三衣。雖得衣以障身，內有飢虛等惱，寧堪",
    "T40n1804_03c:0129c01": "進業？故就食中立四頭陀，一者乞食，二不作",
    "T40n1804_03c:0129c02": "餘食法，三一坐，四一揣也。然衣食乃具，修道",
    "T40n1804_03c:0129c03": "義立，若處在憒鬧，心多蕩亂，必托靜緣，始成",
    "T40n1804_03c:0129c04": "正節，是以於處立五頭陀：謂蘭若、塚間、樹",
    "T40n1804_03c:0129c05": "下、露坐、隨坐。上來三種並是助緣，若繫念思",
    "T40n1804_03c:0129c06": "量，斬纏出要者，無過坐法，故於威儀立一常",
    "T40n1804_03c:0129c07": "坐。二列名行體。初納衣者。《四分》云：捨檀越施",
    "T40n1804_03c:0129c08": "衣，著糞掃衣。《十住婆沙》云：比丘欲具足行持",
    "T40n1804_03c:0129c09": "戒品，應著二種衣，謂居士施，糞掃得也。以有",
    "T40n1804_03c:0129c10": "十利故：一慚愧。二障寒熱毒蟲。三表示沙門",
    "T40n1804_03c:0129c11": "儀法。四一切天人見法衣，尊敬如塔。五厭離",
    "T40n1804_03c:0129c12": "心者染衣，非貪好。六隨順寂滅，非為熾然煩",
    "T40n1804_03c:0129c13": "惱。七由著法衣，有惡易見。八更不須餘物莊",
    "T40n1804_03c:0129c14": "嚴故。九隨八聖道故。十我當精進行道，不以",
    "T40n1804_03c:0129c15": "染污心於須臾間。《寶梁經》：周那沙彌洗糞掃",
    "T40n1804_03c:0129c16": "衣，諸天取汁自洗身。二者三衣。《四分》：捨諸長",
    "T40n1804_03c:0129c17": "衣，著三衣。《論》云：但有三衣，更不畜餘衣，有十",
    "T40n1804_03c:0129c18": "利：一於三衣外，無求受疲苦。二無守護疲苦。",
    "T40n1804_03c:0129c19": "三所畜物少。四唯身所著為足。五細戒行。六",
    "T40n1804_03c:0129c20": "行來無累。七身體輕便。八隨阿練若處住。九",
    "T40n1804_03c:0129c21": "處處住，無顧惜。十隨順道行。三乞食法。《善見》",
    "T40n1804_03c:0129c22": "云：三乘聖人，悉皆乞食。《薩婆多》：受乞食法者：",
    "T40n1804_03c:0129c23": "一以在眾因緣故，多諸惱害。二以鞭打，僧祇",
    "T40n1804_03c:0129c24": "人民，共相瞋惱；多諸非法，食不清淨。三以觀",
    "T40n1804_03c:0129c25": "他意，色心不安。四少欲知足，修四聖種。受檀",
    "T40n1804_03c:0129c26": "越請，亦有過失；以請因緣，先麁者更令精細，",
    "T40n1804_03c:0129c27": "若少勸多，若無兼味，教增眾饌；心有希望，即",
    "T40n1804_03c:0129c28": "非少欲聖種之法，常懷彼我得失之心。若乞",
    "T40n1804_03c:0129c29": "食者，蕭然無繫，意無增減。又眾食有盡，乞食",
    "T40n1804_03c:0130a01": "無窮；佛教弟子修無盡法。《四分》：蘭若比丘，入",
    "T40n1804_03c:0130a02": "村乞食者。清且淨洗手，至衣架邊，一手舉",
    "T40n1804_03c:0130a03": "衣，一手挽取抖擻，著七條已；揲大衣著肩上，",
    "T40n1804_03c:0130a04": "若鉢囊中，執打露杖在道行。常思惟善法；若",
    "T40n1804_03c:0130a05": "見人，先問訊，言善來。若近聚落，便著大衣。至",
    "T40n1804_03c:0130a06": "於村門，應看巷相、空處相、第一門相、第七門",
    "T40n1804_03c:0130a07": "相。右手捉杖，左手持鉢，道側而行，次第乞食。",
    "T40n1804_03c:0130a08": "若俗人送食，不得迎取，除喚來往取。不得強",
    "T40n1804_03c:0130a09": "乞，應知，當得者立待。得食已，作念言，此為賊",
    "T40n1804_03c:0130a10": "食，此自食。乃至出村，安鉢著地，揲僧伽梨，如",
    "T40n1804_03c:0130a11": "前進不。至蘭若處，方共食之。《僧祇》云：若乞食",
    "T40n1804_03c:0130a12": "時不得語云，與我食，得大富；當在現處，默然",
    "T40n1804_03c:0130a13": "而立。《十誦》：乞食得入三重門，至庭中，三彈指；",
    "T40n1804_03c:0130a14": "不得，便去。食時先噉熟者，後噉生菜果等。《十",
    "T40n1804_03c:0130a15": "住》云：乞食十利：一所用活命，自屬不屬他。二",
    "T40n1804_03c:0130a16": "施我食者，令住三寶，然後當食。三施我食者，",
    "T40n1804_03c:0130a17": "當生悲心。四順佛教行。五易滿易養。六行破",
    "T40n1804_03c:0130a18": "憍慢法。七無見頂善根。八見我乞食，餘修善",
    "T40n1804_03c:0130a19": "法者效我。九不與男子大小，有諸緣事。十次",
    "T40n1804_03c:0130a20": "第乞食，於眾生中，起平等心。《善見》云：分衛者，",
    "T40n1804_03c:0130a21": "乞食也。《僧祇》：迦葉發願，乞食初得，施與僧尼，",
    "T40n1804_03c:0130a22": "後得者，自食。《智論》：佛將釋子去迦毘羅城五",
    "T40n1804_03c:0130a23": "十里住，來往入城乞食，皆並告苦；因說不寐",
    "T40n1804_03c:0130a24": "夜長，疲極道長，愚生死長等法。《增一》云：大",
    "T40n1804_03c:0130a25": "目連乞食，為梵志所圍，瓦石打，骨肉爛盡，為",
    "T40n1804_03c:0130a26": "往業故；還見舍利弗，便入滅度；舍利弗先入",
    "T40n1804_03c:0130a27": "滅度，為患重故；三界諸天，墮淚如雨。故知業",
    "T40n1804_03c:0130a28": "能隨逐，至聖不免。但斷總報惡業，別報不亡。",
    "T40n1804_03c:0130a29": "四不作餘食法。由食多無度，妨道業故。《智論》：",
    "T40n1804_03c:0130b01": "由求小食中食後食，則失半日之功；佛法為",
    "T40n1804_03c:0130b02": "行道故，不為益身，如養馬養猪等。五一坐食",
    "T40n1804_03c:0130b03": "者。《論》云：先受食處，更不復食，有十利故：一",
    "T40n1804_03c:0130b04": "無有求第二食疲苦。二於所受輕少。三無有",
    "T40n1804_03c:0130b05": "所用疲苦。四食前無疲苦。五入細行食法。六",
    "T40n1804_03c:0130b06": "食消後食。七少妨患。八少疾病。九身體輕便。",
    "T40n1804_03c:0130b07": "十身快樂。《智論》云：有人雖一食，而貪心極噉，",
    "T40n1804_03c:0130b08": "腹脹氣塞，妨廢行道，故受節量食。《三千》云：不",
    "T40n1804_03c:0130b09": "得數數食，應一食；以長婬怒癡結，不異俗人。",
    "T40n1804_03c:0130b10": "六一揣食。謂數受益故，貪心則多；今總受內",
    "T40n1804_03c:0130b11": "鉢中，斟量取足，更不受益。《解脫道論》：節量食，",
    "T40n1804_03c:0130b12": "斷於貪恣，故取盡二十一揣等。如彼〈十二頭",
    "T40n1804_03c:0130b13": "陀品〉中，廣有對治。《智論》：節量食者，隨所能食，",
    "T40n1804_03c:0130b14": "三分留二，則身輕安隱，易消無患。如經中說，",
    "T40n1804_03c:0130b15": "舍利弗云：我若食五口六口，足之以水，則足支",
    "T40n1804_03c:0130b16": "身。於秦人食，可十口許。七阿蘭若處者。《智論》",
    "T40n1804_03c:0130b17": "名遠離處。最近三里，能遠益善。餘諸雜行，如",
    "T40n1804_03c:0130b18": "第六十八卷中。《四分》云：空靜處，去村五百弓。",
    "T40n1804_03c:0130b19": "弓長四肘，用中肘量也；則一肘長一尺八寸，",
    "T40n1804_03c:0130b20": "六尺為步，積之便有若干里也。中國僧寺，並",
    "T40n1804_03c:0130b21": "在城外；尼寺城內。《十誦》云：繞祇桓虎吼，此寺",
    "T40n1804_03c:0130b22": "去舍衛城南千二百步。《薩婆多》云：去村一拘",
    "T40n1804_03c:0130b23": "盧舍此云一鼓聲。謂蘭若閑靜處，不令聞村中鼓聲，",
    "T40n1804_03c:0130b24": "恐亂諸坐禪比丘。若僧衣二種蘭若，如前明。",
    "T40n1804_03c:0130b25": "《僧祇》：阿蘭若比丘，不得輕聚落比丘；應讚言：",
    "T40n1804_03c:0130b26": "汝聚落中住，說法教化，為法作護，覆廕我等。",
    "T40n1804_03c:0130b27": "其聚落者不得輕練若比丘，云：汝希望名利，",
    "T40n1804_03c:0130b28": "與禽獸同處，從朝竟日，止可數歲耳；應讚言：",
    "T40n1804_03c:0130b29": "汝遠聚落，在閑靜處思惟，上業所崇，此乃難",
    "T40n1804_03c:0130b30": "行之處，能於此住而息心意等。八塚間坐者。",
    "T40n1804_03c:0130c01": "《十住論》謂：在死人間住者，隨順厭離心故。常",
    "T40n1804_03c:0130c02": "止宿死人間有十利：一常得無常想。二得死",
    "T40n1804_03c:0130c03": "想。三得不淨想。四一切世間不可樂想。五常",
    "T40n1804_03c:0130c04": "得遠離一切所愛人。六常得悲心。七遠離戲",
    "T40n1804_03c:0130c05": "調。八心常厭離。九勤行精進。十能除怖畏。九",
    "T40n1804_03c:0130c06": "樹下坐。《智論》云：樹下思惟，如佛生時、成道、轉",
    "T40n1804_03c:0130c07": "法、入滅，皆在樹下；行者隨諸佛法，常處樹下。",
    "T40n1804_03c:0130c08": "《論》云：樂不處覆地有十利：所謂無有房舍、臥",
    "T40n1804_03c:0130c09": "具、所愛、受用疲苦，及隨四依法、易得無過、復",
    "T40n1804_03c:0130c10": "無有眾鬧等。十在露地者。《智論》云：我觀樹",
    "T40n1804_03c:0130c11": "下，如幸舍無異，蔭覆涼樂，又生愛著；便受露",
    "T40n1804_03c:0130c12": "地，日光遍照，空中明淨，易入空定。《增一》云：",
    "T40n1804_03c:0130c13": "比丘因緣和合，乃有此身；骨有六百六十，毛",
    "T40n1804_03c:0130c14": "孔九萬九千，脈有五百筋，亦五百蟲，八萬戶；",
    "T40n1804_03c:0130c15": "當常思學，名最空法。《善見》：若受上頭陀法，",
    "T40n1804_03c:0130c16": "在樹下，若在空地，乃至不得以袈裟為屋，",
    "T40n1804_03c:0130c17": "不得將僧臥具在外受用；若能愛護，乃至袈",
    "T40n1804_03c:0130c18": "裟覆不令濕，得用受。中頭陀者，無雨時露",
    "T40n1804_03c:0130c19": "地，雨時屋下，得用僧臥具。《論》云：十利故：一",
    "T40n1804_03c:0130c20": "不求樹下。二遠離我所有。三無有諍訟。四",
    "T40n1804_03c:0130c21": "若餘去無顧惜。五少戲調。六能忍風雨、毒",
    "T40n1804_03c:0130c22": "蟲、寒熱。七不為音聲荊棘所刺。八不令眾",
    "T40n1804_03c:0130c23": "生瞋恨。九自亦無有愁恨。十無眾鬧行處。",
    "T40n1804_03c:0130c24": "如來依大畏林，風雨交流，晝入林中，夜便露",
    "T40n1804_03c:0130c25": "坐；或村人以木枝著耳鼻中，或加屎尿，及",
    "T40n1804_03c:0130c26": "以土坌，終不起意向彼，云云。十一隨坐者。",
    "T40n1804_03c:0130c27": "論云：隨所得坐處，不令他起，有十利：一無求",
    "T40n1804_03c:0130c28": "好精舍住疲苦。二無求好臥具疲苦。三不惱",
    "T40n1804_03c:0130c29": "上座。四不令下座愁惱。五少欲。六少事。七",
    "T40n1804_03c:0130c30": "趣得而用。八少用則少務。九不起諍因。十不",
    "T40n1804_03c:0131a01": "奪他所用。十二常坐不臥者。《薩婆多》云：加趺",
    "T40n1804_03c:0131a02": "坐者，將正心故。然始正身，異外道故，主人信",
    "T40n1804_03c:0131a03": "心；故三乘人，皆以此坐悟道。《解脫道論》云：夜",
    "T40n1804_03c:0131a04": "常不臥也。如《決定王經》中有四法：一乃至彈",
    "T40n1804_03c:0131a05": "指頃，於眾生中，不生瞋心。二不應與一時頃，",
    "T40n1804_03c:0131a06": "使睡眠覆心。三引導眾生，使得阿練若功德。",
    "T40n1804_03c:0131a07": "四晝夜不離念佛。餘如論說。《十住論》說十利：",
    "T40n1804_03c:0131a08": "一不貪身樂。二不貪睡眠樂。三不貪臥具樂。",
    "T40n1804_03c:0131a09": "四無臥時脇著席苦。五不隨身欲。六易得坐",
    "T40n1804_03c:0131a10": "禪。七易讀誦經。八少睡眠。九身輕易起。十",
    "T40n1804_03c:0131a11": "求坐臥具衣服心薄。《四分》中：蘭若比丘，敷好",
    "T40n1804_03c:0131a12": "臥具安眠。佛言：不應爾！應初夜後夜，警意思",
    "T40n1804_03c:0131a13": "惟。所為出家，為存出要，觀行法如後說。《智論》",
    "T40n1804_03c:0131a14": "云：身四威儀，坐為第一；食易消化，氣息調和。",
    "T40n1804_03c:0131a15": "求道者大事未辨，煩惱賊常伺其便，不宜安",
    "T40n1804_03c:0131a16": "臥。若欲睡時，脇不著席。三諸部異行。《毘尼母》",
    "T40n1804_03c:0131a17": "中云：若瞋心不止，我則不食；待瞋滅方食。《智",
    "T40n1804_03c:0131a18": "論》：中後不飲漿。由此緣故，心生樂著，不一其",
    "T40n1804_03c:0131a19": "心修習善法。《寶雲經》云：四分之一食。凡乞得",
    "T40n1804_03c:0131a20": "食，分為四分：一分與同梵行者，第二分與窮",
    "T40n1804_03c:0131a21": "下乞匈之者，第三分與諸鬼神，第四分自供",
    "T40n1804_03c:0131a22": "身食。但念修道，於食中不生貪染心。若乞食",
    "T40n1804_03c:0131a23": "時，繫念威儀，終不輕躁。諦視目前，不過一尋。",
    "T40n1804_03c:0131a24": "次第乞之，除惡狗、惡牛，先破禁戒；隨有八",
    "T40n1804_03c:0131a25": "畜能擾惱者，皆悉不往；可譏嫌處，亦不往彼。",
    "T40n1804_03c:0131a26": "餘如彼〈十二頭陀〉中說。《十住婆沙》有著毳衣、",
    "T40n1804_03c:0131a27": "食後不受非時飲食；各有十利，如彼說毳衣者，即羊毛",
    "T40n1804_03c:0131a28": "等作。《解脫道》中有十三頭陀：衣二、食五、處五，十",
    "T40n1804_03c:0131a29": "三是常坐勇猛之分。《十誦》：多兩國土，四月在",
    "T40n1804_03c:0131b01": "露地，八月在覆處；少兩國，反前。上列十二，依",
    "T40n1804_03c:0131b02": "《四分》而言。統明經論所述，並不及《解脫道論》",
    "T40n1804_03c:0131b03": "次第詳悉。正行既成，定慧斯立。彼論廣有次",
    "T40n1804_03c:0131b04": "第法，略不述之。四雜法。《四分》：蘭若比丘，乞食",
    "T40n1804_03c:0131b05": "至蘭若中，往常食處，淨掃灑，具水器、殘食器、",
    "T40n1804_03c:0131b06": "床座、洗脚石、盛水器、拭脚巾。若見餘蘭若來，",
    "T40n1804_03c:0131b07": "應遠迎，為取鉢、取衣，舒張有污者，應拭揉、抖",
    "T40n1804_03c:0131b08": "擻、浣暴；等令其坐訖，與彼水器及水、洗足石、",
    "T40n1804_03c:0131b09": "拭脚巾，持革屣安左邊，勿令水漬；彼洗足已，",
    "T40n1804_03c:0131b10": "洗足諸器物復本處，將澡豆，淨洗手。別留賊",
    "T40n1804_03c:0131b11": "食。便授水，與彼比丘已；次授食，供給所須苦",
    "T40n1804_03c:0131b12": "酒鹽菜等；若熱應扇。若日時欲過，應俱食；不",
    "T40n1804_03c:0131b13": "爾者待彼食已，取鉢自食已。有餘食者，應與",
    "T40n1804_03c:0131b14": "人、若非人；若淨地無草處，無蟲水中。餘諸食",
    "T40n1804_03c:0131b15": "具淨洗，復本處，淨掃食地。有賊來者，語言：此",
    "T40n1804_03c:0131b16": "是水，此是食，為汝等故，別留淨潔，若欲食便",
    "T40n1804_03c:0131b17": "食之。須善知夜時節，及以方相星名，恐賊來",
    "T40n1804_03c:0131b18": "問答有失。《十誦》開練若讀星經。若見人來，先",
    "T40n1804_03c:0131b19": "共語，和悅顏色，不應垂頭，應正憶念。餘如《四",
    "T40n1804_03c:0131b20": "分》。《四分》開用鑽木出火，在屏處亦開用火珠。",
    "T40n1804_03c:0131b21": "《善見》：若頭陀比丘，雖住寺中，不住僧房，不食",
    "T40n1804_03c:0131b22": "眾食，施主自為起房，僧不得差為知事。若比",
    "T40n1804_03c:0131b23": "丘有能讀誦、教化、說法，能利僧者，亦不得差",
    "T40n1804_03c:0131b24": "為知事；好房舍衣鉢先與之，飲食果木得加",
    "T40n1804_03c:0131b25": "分與。《五分》：若不捨十二頭陀法，在人間受請，",
    "T40n1804_03c:0131b26": "一一吉羅；若不能者，皆應捨頭陀法。",
    "T40n1804_03c:0131b27": "22 僧像致敬篇(下三)僧像致敬篇第二十造立像寺法附",
    "T40n1804_03c:0131b28": "法軌被時，景仰斯立。謙恭斂敬，俗禮命章；遜",
    "T40n1804_03c:0131b29": "恪攝儀，道宗爰始。豈以形服標異，而得倨慢",
    "T40n1804_03c:0131c01": "無知；良由致敬有方，故能清革耳！故《增一》云：",
    "T40n1804_03c:0131c02": "有慚愧二法住世，則相恭敬。是故比丘，當勤",
    "T40n1804_03c:0131c03": "共學。比時移情淡，禮義云亡。鄙末之小僧，妄",
    "T40n1804_03c:0131c04": "參眾首；眉壽之大德，奄就下行；以武力為智",
    "T40n1804_03c:0131c05": "能，指文華為英彥。如斯冐罔，孰可言哉？故輒",
    "T40n1804_03c:0131c06": "略提引，永成明誡。就中分二，如題所明。初中，",
    "T40n1804_03c:0131c07": "分三：一制相敬意。二對敬立緣，合不兩相。三",
    "T40n1804_03c:0131c08": "立敬儀式。初中，《智論》云：諸佛不以生身為禮",
    "T40n1804_03c:0131c09": "敬也；若見法身，是名供養。如佛從忉利天下，",
    "T40n1804_03c:0131c10": "須菩提在石窟中觀無常空故，為先見佛；蓮",
    "T40n1804_03c:0131c11": "華色尼寶階先禮，佛不受之。所以相敬者，為",
    "T40n1804_03c:0131c12": "除慢法故。《四分》中：由諸比丘不知大小故，佛",
    "T40n1804_03c:0131c13": "訶責已，告言：汝謂誰應受第一座，第一水，第",
    "T40n1804_03c:0131c14": "一食，乃至起迎逆禮拜，恭敬問訊耶？諸比丘",
    "T40n1804_03c:0131c15": "言各不定，或云十二頭陀者，大姓、多聞、法師、持",
    "T40n1804_03c:0131c16": "律、禪師等。佛言：汝等各各長慢，故作是語。廣",
    "T40n1804_03c:0131c17": "說三鳥獸相恭敬法。便說偈言：「其敬長老者，",
    "T40n1804_03c:0131c18": "是人能護法，現世有名譽，將來生善道。」教化",
    "T40n1804_03c:0131c19": "人民，皆隨法訓。汝等於我法律中出家，更相",
    "T40n1804_03c:0131c20": "恭敬，佛法可得流布。自今已去，聽隨長幼，恭敬",
    "T40n1804_03c:0131c21": "禮拜上座，迎逆問訊。《大悲》云：佛過去時，若見",
    "T40n1804_03c:0131c22": "三寶、舍利、塔像、師僧、父母、兄弟、姊妹、耆年、",
    "T40n1804_03c:0131c23": "善友、外道、諸仙、沙門、婆羅門等，無不傾側，",
    "T40n1804_03c:0131c24": "謙下禮敬；以是報故，成佛已來，山林人畜見佛",
    "T40n1804_03c:0131c25": "行時，無不傾側，低頭禮拜。《增一》云：無恭敬心",
    "T40n1804_03c:0131c26": "於佛者，當生龍蛇中；以過去從中來，今猶無",
    "T40n1804_03c:0131c27": "敬、多睡等。《雜含》云：告諸比丘，若見四眾，攝持",
    "T40n1804_03c:0131c28": "諸根，長夜安樂等。《智論》云：外道是他法，故輕",
    "T40n1804_03c:0131c29": "佛，來至佛所自坐；白衣如客，故命坐；一切出",
    "T40n1804_03c:0132a01": "家五眾，身心屬佛，故立；若得道羅漢，如舍利弗",
    "T40n1804_03c:0132a02": "等，皆坐；三道以下，並不聽坐，以所作未辦，結",
    "T40n1804_03c:0132a03": "賊未破故。又云：釋迦牟尼佛，無別菩薩僧故，",
    "T40n1804_03c:0132a04": "文殊師利、彌勒等，入聲聞僧中，次第而坐云",
    "T40n1804_03c:0132a05": "云。二明對緣是非。《四分》中有四：一不應禮一",
    "T40n1804_03c:0132a06": "切白衣及女人；二前受戒人不應禮後受戒",
    "T40n1804_03c:0132a07": "者；三不禮犯邊罪等十三難人、被舉、滅擯、應",
    "T40n1804_03c:0132a08": "滅擯等；四不禮一切說非法語者。《寶梁經》云：",
    "T40n1804_03c:0132a09": "若破戒比丘，受他持戒者恭敬禮拜，得八輕",
    "T40n1804_03c:0132a10": "法：一作愚癡；二口瘖瘂；三顏貌醜陋；四其面",
    "T40n1804_03c:0132a11": "側戾，見者𧈪笑；五轉受女身，作貧窮婢使；六",
    "T40n1804_03c:0132a12": "形體羸瘦，夭損壽命；七人所不敬，常有惡名；",
    "T40n1804_03c:0132a13": "八不值佛世。此破戒者，乃至大地無涕唾處。",
    "T40n1804_03c:0132a14": "餘如上篇。二應禮，分二：初無緣合敬。律中，小",
    "T40n1804_03c:0132a15": "沙彌尼禮大沙彌尼，如是展轉，乃至如來及",
    "T40n1804_03c:0132a16": "塔。餘如後說。《四分》：十種非威儀不應禮：大、小",
    "T40n1804_03c:0132a17": "行、裸身、若剃髮、若說法、嚼楊枝、洗口、若飲、若",
    "T40n1804_03c:0132a18": "食、若噉果。《增一》云：塔中不應禮。《五分》：相瞋屏",
    "T40n1804_03c:0132a19": "處不得禮。《十誦》：睡、縫衣、大眾中、在路行、病時，",
    "T40n1804_03c:0132a20": "不得禮。《僧祇》：泥作、浣衣、洗浴、及手足著一衣",
    "T40n1804_03c:0132a21": "時、疾行等，不應禮。《十誦》：佛塔、聲聞塔前，自他",
    "T40n1804_03c:0132a22": "不得互禮。《五百問》云：佛塔前禮比丘，犯墮。《僧",
    "T40n1804_03c:0132a23": "祇》：禮塔、誦經、讀經、寫經、授經、闇中，並不得禮。皆",
    "T40n1804_03c:0132a24": "謂別有所敬故也。三立敬儀式。分三：初敬佛",
    "T40n1804_03c:0132a25": "法，二敬僧法，三大小致禮法。初中敬佛塔法。",
    "T40n1804_03c:0132a26": "若塔廟支提用受之物，乃至擬造堂殿床座材",
    "T40n1804_03c:0132a27": "石等，已經佛像受用者；縱使風吹雨破，當奉",
    "T40n1804_03c:0132a28": "敬之，如形像無異。故《四分》中，王以園施佛，佛",
    "T40n1804_03c:0132a29": "不受，當令奉僧。何以故？若佛園及園物、房舍、",
    "T40n1804_03c:0132b01": "房舍物、衣鉢、坐具、針筩，便是塔廟；一切諸天、",
    "T40n1804_03c:0132b02": "世人、沙門、魔、梵不能受用，應恭敬如塔若施僧者，我在",
    "T40n1804_03c:0132b03": "僧中。《增一》云：告諸比丘，禮佛承事，有五功德：一",
    "T40n1804_03c:0132b04": "者端正，以見佛像，發歡喜心。二者好聲，由",
    "T40n1804_03c:0132b05": "見形像，口自稱號南無如來、無所著、至真、等正",
    "T40n1804_03c:0132b06": "覺。三多財報，由以華香供施故。四生長者家，",
    "T40n1804_03c:0132b07": "由見形已，心無染著，志心禮故。五命終生天。",
    "T40n1804_03c:0132b08": "此即諸佛常法，當如是學。《智論》禮法有三：一",
    "T40n1804_03c:0132b09": "者口禮。二屈膝頭不至地。三頭至地，是為上",
    "T40n1804_03c:0132b10": "禮。《地持》：當五輪至地作禮。《阿含》云：二肘、二膝、",
    "T40n1804_03c:0132b11": "頂，名輪也，亦云五體投地。先正立已，合掌，",
    "T40n1804_03c:0132b12": "右手褰衣，屈二膝已，次屈兩肘，以手承足，然",
    "T40n1804_03c:0132b13": "後頂禮；後起頂頭，次肘，次膝，以為次第不相亂也。《智",
    "T40n1804_03c:0132b14": "論》云：若聞諸佛功德，心敬尊重，恭敬讚歎。知",
    "T40n1804_03c:0132b15": "一切眾生中，德無過上，故言尊也；敬畏之心",
    "T40n1804_03c:0132b16": "過於父母、師長、君王，利益重故，故云重也；謙",
    "T40n1804_03c:0132b17": "遜畏難，故云恭；推其智德故云敬；美其功德",
    "T40n1804_03c:0132b18": "為讚；讚之不足，又稱揚之為歎。又云：植佛福",
    "T40n1804_03c:0132b19": "田者，植謂專心堅著也。隨以一善，禮誦香華",
    "T40n1804_03c:0132b20": "等，至佛無盡，由智勝故。《毘尼母》：不得著革屣",
    "T40n1804_03c:0132b21": "入塔、繞塔。富羅不得入塔者，彼土諸人著者，",
    "T40n1804_03c:0132b22": "皆起慢心，故不聽著。寒雪多處，聽著靴富羅。",
    "T40n1804_03c:0132b23": "《三千》云繞塔法：一低頭視佛，二不得蹈蟲，三",
    "T40n1804_03c:0132b24": "不左右視，四不唾地，五不與人語。又當念佛，",
    "T40n1804_03c:0132b25": "恩大難報；念佛智慧，念佛經戒，念佛功德，念",
    "T40n1804_03c:0132b26": "佛精進，乃至泥洹。又念僧恩，師恩，父母恩，同",
    "T40n1804_03c:0132b27": "學恩。又念一切人，皆使解脫離苦。又念學慧，",
    "T40n1804_03c:0132b28": "除其三毒，求出要道。見塔上草，念手去之，不",
    "T40n1804_03c:0132b29": "得捉拔。有不淨，即分除之。若天雨，當脫履塔",
    "T40n1804_03c:0132c01": "下，乃上禮佛。《五百問》云：比丘繞塔，女眾隨者，",
    "T40n1804_03c:0132c02": "不得；有優婆塞，不犯。《大論》如法供養法，必應",
    "T40n1804_03c:0132c03": "右繞。《賢愚》：舍利弗辭佛，膝行繞百匝也。《善見》",
    "T40n1804_03c:0132c04": "云：辭佛法，繞佛三匝，四方作禮而去；合十指",
    "T40n1804_03c:0132c05": "爪掌，叉手於頂上，却行；絕不見如來，更復作",
    "T40n1804_03c:0132c06": "禮，迴前而去。《雜含》云：憍陳如久不見佛，後來；",
    "T40n1804_03c:0132c07": "便以面掩佛足上，致禮。二正明相者。佛像經",
    "T40n1804_03c:0132c08": "教，住持靈儀，並是我等所尊敬，則至真齊觀。",
    "T40n1804_03c:0132c09": "今流俗僧尼，多不奉佛法；並愚教網，內無正",
    "T40n1804_03c:0132c10": "信，見不高遠，致虧大節。或在形像之前，更相",
    "T40n1804_03c:0132c11": "戲弄，出非法語，舉目攘臂，徧指聖儀；或端坐",
    "T40n1804_03c:0132c12": "倨傲，情無畏憚，雖見經像，不起迎奉。致令俗",
    "T40n1804_03c:0132c13": "人輕笑，損滅正法。故《僧祇》中：禮人，不得對於",
    "T40n1804_03c:0132c14": "佛法；乃至懸施旛蓋，不得蹈像，別施梯隥。以",
    "T40n1804_03c:0132c15": "此文證，明敬處別。既知多過，彌須大慎。至堂",
    "T40n1804_03c:0132c16": "殿塔廟，如覆氷臨深；覩形像經教，必懾然加",
    "T40n1804_03c:0132c17": "敬。此則道俗通知奉法，賢聖達其信心。且如",
    "T40n1804_03c:0132c18": "對王臣令長，事亦可會。凡情難任，聖法宜遵。",
    "T40n1804_03c:0132c19": "比世中，多有在下床上禮佛者，此全無楷模。",
    "T40n1804_03c:0132c20": "敬人尚自被責，敬佛自心在慢，有心存道者，",
    "T40n1804_03c:0132c21": "必不行之。余親問天竺諸僧，諸國無有此法，",
    "T40n1804_03c:0132c22": "來此方見。又《三千威儀》云：自在高處，及上座",
    "T40n1804_03c:0132c23": "在前，自於後作禮；亦不得座上作禮。《十誦》：聽",
    "T40n1804_03c:0132c24": "持香爐、伎樂，在僧佛前行。為和尚傳信，得代",
    "T40n1804_03c:0132c25": "和尚禮。得對佛加趺坐。《僧祇》云：作樂供佛，有",
    "T40n1804_03c:0132c26": "欲心著，即須捨去。俗人倩結華研香供佛者，",
    "T40n1804_03c:0132c27": "得；餘一切不合。《大論》、《持世經》並云：為眾生故，",
    "T40n1804_03c:0132c28": "碎身如麻米，又如芥子；令眾生恭敬故，得入",
    "T40n1804_03c:0132c29": "涅槃。《僧祇》：佛生日，乃至涅槃日，為大眾說法，",
    "T40n1804_03c:0133a01": "稱揚佛德。《薩婆多》云：二月八日成佛，亦以此",
    "T40n1804_03c:0133a02": "日生；八月八日轉法輪，亦以此日取涅槃。若",
    "T40n1804_03c:0133a03": "依《瑞應》等經，多云四月八日生。《涅槃》初云：二",
    "T40n1804_03c:0133a04": "月十五日臨涅槃，復度十仙；云過三月已，入",
    "T40n1804_03c:0133a05": "涅槃。《月德太子經》：八月十五日入滅。此並由",
    "T40n1804_03c:0133a06": "眾生見聞不同，故時節不等。《智論》云：王舍城",
    "T40n1804_03c:0133a07": "十二億家，舍婆提城九億家，尚三億見或聞，",
    "T40n1804_03c:0133a08": "由慢業故。佛世猶爾，何況末法轉輕，心業最",
    "T40n1804_03c:0133a09": "重。《四分》云：何得知正法久住？佛言：若比丘敬",
    "T40n1804_03c:0133a10": "佛法僧戒，以是故，正法不滅；反上則滅。次",
    "T40n1804_03c:0133a11": "明敬僧法。若眾主是和尚、闍梨，隨徒並是弟",
    "T40n1804_03c:0133a12": "子者；縱有十人、二十人，立奉敬者，亦無有違。",
    "T40n1804_03c:0133a13": "傳云：佛見僧來便立者，此無正教。若師僧犯",
    "T40n1804_03c:0133a14": "僧殘已下罪者，必欲行別住，佛制：弟子經理，",
    "T40n1804_03c:0133a15": "亦須恭敬禮拜；為僧設禮，非禮弟子如是例之。次",
    "T40n1804_03c:0133a16": "明大小設禮法。《毘尼母》云：吾去世後，當依波",
    "T40n1804_03c:0133a17": "羅提木叉行法。當各各謙卑行之，除去憍慢，",
    "T40n1804_03c:0133a18": "安心淨法。下座稱上座為尊者，上座稱下座",
    "T40n1804_03c:0133a19": "為慧命。《四分》：五眾相禮，如來及塔通禮。初小",
    "T40n1804_03c:0133a20": "沙彌尼，禮大沙彌尼、沙彌，式叉、比丘尼、比丘、如",
    "T40n1804_03c:0133a21": "來，及六塔。二小沙彌，禮大沙彌尼、沙彌，乃至如",
    "T40n1804_03c:0133a22": "來，及六塔。三小式叉摩那，禮大式叉乃至如",
    "T40n1804_03c:0133a23": "來，及四塔。四小尼禮大尼、比丘、如來，三人，三",
    "T40n1804_03c:0133a24": "塔。五小比丘禮大比丘及如來二人，及塔。《五",
    "T40n1804_03c:0133a25": "百問》云：得禮師塚。還自問曰：生時是師，死成",
    "T40n1804_03c:0133a26": "枯骨，何由向禮？答：佛在世時，應須供養；泥洹",
    "T40n1804_03c:0133a27": "已，亦是枯骨。師亦如是，須報恩故，得禮塚也。",
    "T40n1804_03c:0133a28": "死屍未葬，義準禮之。《四分》：沙彌當以生年為",
    "T40n1804_03c:0133a29": "次第；若生年等者，應以出家年為次第。問：沙",
    "T40n1804_03c:0133b01": "彌得禮大沙彌尼；男女位別，今許禮者？答：莫",
    "T40n1804_03c:0133b02": "非未具總名，無勝德可彰。又非師攝。但得向",
    "T40n1804_03c:0133b03": "禮及以屍塚也。《四分》：至上座前，脫革屣，偏袒",
    "T40n1804_03c:0133b04": "右肩，合掌，手執兩足，云我和南義云度我，而作禮也。",
    "T40n1804_03c:0133b05": "《出要儀》云：和南者，為恭敬也。《聲論》云：槃那寐，",
    "T40n1804_03c:0133b06": "此翻為禮。《五分》：若人多，但別禮師，總禮餘人",
    "T40n1804_03c:0133b07": "而去。《中含》云：至俗人家，先坐已，後設禮敬。餘",
    "T40n1804_03c:0133b08": "廣如彼《恭敬經》說。《毘尼母》云：從無夏至九夏",
    "T40n1804_03c:0133b09": "是下座，十夏至十九夏名中座，二十夏至四",
    "T40n1804_03c:0133b10": "十九夏名上座；五十夏已去，一切沙門國王",
    "T40n1804_03c:0133b11": "之所尊敬，是耆舊長老。《僧祇》：無歲比丘，得共",
    "T40n1804_03c:0133b12": "三歲坐；乃至七歲，得共十歲坐。若臥床，得三",
    "T40n1804_03c:0133b13": "人坐。坐床，二人坐；長一肘半床，相降三歲，得",
    "T40n1804_03c:0133b14": "二人共坐；若減，併與上座。若臥床過三肘，得",
    "T40n1804_03c:0133b15": "降四歲共坐；若減不得。若大集會，床座少，得",
    "T40n1804_03c:0133b16": "連床接繫，勿令使動，得同坐。若方褥長三肘，",
    "T40n1804_03c:0133b17": "得共四歲坐；減者不得。若散敷草地，共坐無",
    "T40n1804_03c:0133b18": "罪。《伽論》云：地敷，得共未受具人坐。《薩婆多》：長",
    "T40n1804_03c:0133b19": "床相接，但令異席、異褥、異槃，令中空絕各異，",
    "T40n1804_03c:0133b20": "得與女人坐。《僧祇》：受人禮拜，不得如啞羊不",
    "T40n1804_03c:0133b21": "語；當相問訊，少病少惱、安樂不？道路不疲苦",
    "T40n1804_03c:0133b22": "等。共上座語，亦得云慧命。二明造佛像塔寺",
    "T40n1804_03c:0133b23": "法。初明造經像法意者。如來出世，有二益：一",
    "T40n1804_03c:0133b24": "為現在生身說法。二未來經像流布，令諸眾",
    "T40n1804_03c:0133b25": "生，於彌勒佛聞法悟解，超升離生。此大意也。",
    "T40n1804_03c:0133b26": "恐後生造像，無所表彰，故目連躬將匠工，上",
    "T40n1804_03c:0133b27": "天圖取，如是三反，方乃近真。至于下天，此像",
    "T40n1804_03c:0133b28": "垂地來迎；世尊命曰：汝於來世，廣作佛事。因",
    "T40n1804_03c:0133b29": "垂勅云：我滅度後，造立形像，一一似佛，使見",
    "T40n1804_03c:0133c01": "者得法身儀則；乃至幡華供養，皆於來世，得",
    "T40n1804_03c:0133c02": "念佛三昧，具諸相好。如是造立，是佛像體此像中國",
    "T40n1804_03c:0133c03": "僧將來漢地，諸國不許，各愛護之，不令出境，王令依本寫留之；今後傳者，乃至四寫；彼本今在楊州長樂寺，亦云龍",
    "T40n1804_03c:0133c04": "光瑞像云云。今人隨情而造，各生奇薄；不追本實，競",
    "T40n1804_03c:0133c05": "封世染。所以中國傳像，在嶺東者，並皆風骨",
    "T40n1804_03c:0133c06": "勁壯，儀肅隆重；每發神瑞，光世生善如長干瑞像，是阿育王",
    "T40n1804_03c:0133c07": "第四女作，脚趺銘云：今在京師，大發靈相。逮于漢世，髣髴入真；流之晉",
    "T40n1804_03c:0133c08": "宋，頗皆近實。並由敬心殷重，意存景仰，準聖",
    "T40n1804_03c:0133c09": "模樣，故所造靈異。今隨世末，人務情巧，得在",
    "T40n1804_03c:0133c10": "福敬，失在法式。但問尺寸短長，不論耳目全",
    "T40n1804_03c:0133c11": "具；或爭價利鈍，計供厚薄。酒肉餉遺，貪婬俗",
    "T40n1804_03c:0133c12": "務；身無潔淨，心唯涉利。致使尊像雖樹，無復",
    "T40n1804_03c:0133c13": "威靈。菩薩立形，譬類婬女之像；金剛顯貌，等",
    "T40n1804_03c:0133c14": "逾妬婦之儀。乃至抄寫經卷，唯務賤得；弱筆",
    "T40n1804_03c:0133c15": "麁紙，惡匠鄙養。致使前工無敬，自心有慢；彼",
    "T40n1804_03c:0133c16": "此通賤，法儀滅矣。致令經像訓世，為諸信首；",
    "T40n1804_03c:0133c17": "反自輕侮，威靈焉在。故致偷盜毀壞，私竊治",
    "T40n1804_03c:0133c18": "鑄，焚經受用，多陷罪咎。並由違背世、出世法。",
    "T40n1804_03c:0133c19": "現在未來受無量苦，皆由失法之所致也。若",
    "T40n1804_03c:0133c20": "使道俗存法，造得真儀，鳥獸不敢汗踐，何況",
    "T40n1804_03c:0133c21": "人乎近見有賊，劫盜瑞像，纔入佛殿，便忽迷悶，莫知所趣；至曉寺僧怪問，久而方醒云云！但能奉",
    "T40n1804_03c:0133c22": "聖像儀，佛亦垂形示迹。《善見》云：佛右牙，帝釋",
    "T40n1804_03c:0133c23": "處；右缺盆骨，師子國中。《增一》：優填王造栴檀，",
    "T40n1804_03c:0133c24": "波斯匿王造紫金，二像各長五尺。次明造塔",
    "T40n1804_03c:0133c25": "法。《雜心》云：有舍利，名塔；無者，名支提。塔，或",
    "T40n1804_03c:0133c26": "名塔婆，或云偷婆此云塚也，亦云方墳；支提云廟廟者貌也。《增",
    "T40n1804_03c:0133c27": "一阿含》云：初起偷婆，補治故寺，並受梵福。云",
    "T40n1804_03c:0133c28": "何梵福？如閻浮一洲人功德，不如一轉輪王",
    "T40n1804_03c:0133c29": "功德；如是西東北天下，乃至四天六欲初禪",
    "T40n1804_03c:0134a01": "總多，比一梵主功德；此為梵福量，當如是學。",
    "T40n1804_03c:0134a02": "《四分》：若起塔者，應四方、若圓、若八角，以石墼",
    "T40n1804_03c:0134a03": "木；作已，用黑泥，乃至石灰、白土等；應安基，四",
    "T40n1804_03c:0134a04": "邊作闌楯，安香華著上，聽安懸幡蓋物。不得",
    "T40n1804_03c:0134a05": "上塔上、闌楯上，護塔神瞋《大論》：密迹金剛，鬼神道中。又云：執金剛菩薩，",
    "T40n1804_03c:0134a06": "常執金剛衛護。《五分》：佛四面五百金剛也；若有所取與，開彼。安幡蓋，不",
    "T40n1804_03c:0134a07": "得蹈像上，作餘方便，梯隥安之。若塔露地，供",
    "T40n1804_03c:0134a08": "養具雨漬風飄，烏鳥不淨者，作種種舍覆",
    "T40n1804_03c:0134a09": "之；地有塵，種種泥，泥之。須洗足器，安道邊，外",
    "T40n1804_03c:0134a10": "作牆門安置。若上美飲食，用金寶等器盛之，",
    "T40n1804_03c:0134a11": "令白衣伎樂供養。若飲食，當與比丘、沙彌、優",
    "T40n1804_03c:0134a12": "婆塞，經營塔作者，應食。舍利安金寶塔中，若",
    "T40n1804_03c:0134a13": "繒綿中。若持行者，若畜生，若頭上、肩上擔戴。",
    "T40n1804_03c:0134a14": "若拂，應用樹葉、孔雀尾拂。多有香華，羅列基",
    "T40n1804_03c:0134a15": "上、闌上、杙上；嚮中繩貫，懸屋簷前。有香泥，作",
    "T40n1804_03c:0134a16": "手輪像，乃至有餘，泥地等。《僧祇》：塔事者，起僧",
    "T40n1804_03c:0134a17": "伽藍時，先規度好地作塔處，其塔不得在南、",
    "T40n1804_03c:0134a18": "在西，應在東、在北中國，伽藍門皆東向，故佛塔廟宇，皆向東開；乃至厨廁，亦在西南，由彼",
    "T40n1804_03c:0134a19": "國東北風多故。神州尚西為正陽，不必依中土法也。不得僧地侵佛地，佛地",
    "T40n1804_03c:0134a20": "不得侵僧地，餘如盜戒〈隨相〉說。《善生經》云：善",
    "T40n1804_03c:0134a21": "男子！如來即是一切智藏，是故智者，應當志",
    "T40n1804_03c:0134a22": "心勤修；供給生身滅身，形像塔廟。若於空野",
    "T40n1804_03c:0134a23": "無塔像處，常當繫念，尊重讚歎。若自力作，若",
    "T40n1804_03c:0134a24": "勸人作，見作生喜；如其自有功德力者，要當",
    "T40n1804_03c:0134a25": "廣教眾多之人，而共作之。既供養已，於己身",
    "T40n1804_03c:0134a26": "中，莫生輕想；於三寶所，亦應如是。凡所供養，",
    "T40n1804_03c:0134a27": "不使人作，不為勝他；作時不悔，心不愁惱；合",
    "T40n1804_03c:0134a28": "掌讚歎，恭敬尊重。若以一錢一線、一華一香、",
    "T40n1804_03c:0134a29": "一偈一禮、一匝一時，乃至無量寶、無量時，若",
    "T40n1804_03c:0134b01": "自獨作、若共他作，善男子！若能如是志心供",
    "T40n1804_03c:0134b02": "養佛法僧者，若我現在，若涅槃後，等無差別。",
    "T40n1804_03c:0134b03": "若見塔廟，應以金銀銅鐵、繩鎖幡蓋、伎樂香油",
    "T40n1804_03c:0134b04": "燈明而供養之。若見鳥獸踐蹋毀壞，要當塗",
    "T40n1804_03c:0134b05": "治，掃除令淨。暴風水火，人所壞處，亦當自治；",
    "T40n1804_03c:0134b06": "自若無力，當勸人治；或以金、銀、銅、鐵、土、木。若",
    "T40n1804_03c:0134b07": "有塵土，灑掃除拂；若有垢汗，以香水洗。若作",
    "T40n1804_03c:0134b08": "寶塔，及作寶像，當以種種幡蓋香華奉上；若",
    "T40n1804_03c:0134b09": "無真寶，力不能辨，次以土木而造成之；成訖，",
    "T40n1804_03c:0134b10": "亦當幡蓋香華伎樂種種供養。若是塔中草",
    "T40n1804_03c:0134b11": "木不淨，鳥獸死屍，及其糞穢，萎華臭爛，悉當",
    "T40n1804_03c:0134b12": "除去；蛇鼠孔穴，當塞治之。銅像、木像、石像、泥",
    "T40n1804_03c:0134b13": "像、金、銀、瑠璃、頗梨等像，常當洗治，任力香塗；",
    "T40n1804_03c:0134b14": "隨力造作種種瓔珞，乃至猶如轉輪聖王塔。",
    "T40n1804_03c:0134b15": "精舍內當以香塗，若白土塗。作塔像已，當以",
    "T40n1804_03c:0134b16": "瑠璃、頗梨、真珠、綾絹、錦綵、鈴磬、繩鎖，而供養",
    "T40n1804_03c:0134b17": "之。畫佛像時，綵中不雜膠乳雞子，應以種種",
    "T40n1804_03c:0134b18": "華、貫散華，妙拂、明鏡，末香、散香、燒香，種種伎樂",
    "T40n1804_03c:0134b19": "歌舞供養，晝夜不絕。不如外道，燒酥大麥而",
    "T40n1804_03c:0134b20": "供養之；終不以酥塗，塔像身亦不乳洗。不應",
    "T40n1804_03c:0134b21": "造作半身佛像，若有形像身不具足，當密藏",
    "T40n1804_03c:0134b22": "覆，勸人令治；治具足已，然後顯示。見毀壞像，",
    "T40n1804_03c:0134b23": "應當志心供養恭敬，如完無別。如是供養，要",
    "T40n1804_03c:0134b24": "身自作；自若無力，當為他使；亦勸他人令作助",
    "T40n1804_03c:0134b25": "之。若人能以四天下寶供養如來，有人應以",
    "T40n1804_03c:0134b26": "種種功德尊重讚歎，是二福德，等無差別。《無",
    "T40n1804_03c:0134b27": "垢清信女問經》云：未知掃佛塔地，有何善報？",
    "T40n1804_03c:0134b28": "四相塗治，華香供養，復何福報？禪修梵行，三",
    "T40n1804_03c:0134b29": "歸五戒，復得何報？佛告女言：掃佛地得五福：",
    "T40n1804_03c:0134c01": "一自心清淨，他人見已亦生淨心；二為他愛；",
    "T40n1804_03c:0134c02": "三天心歡喜；四集端正業；五命終生善道天",
    "T40n1804_03c:0134c03": "中。若人信佛，圓輪形塗塔地，散華燒香，如是",
    "T40n1804_03c:0134c04": "供養已，彼人命終生弗婆提，富樂自在，後生",
    "T40n1804_03c:0134c05": "化樂天；若人信佛，作半月形塗塔，散華香者，",
    "T40n1804_03c:0134c06": "生瞿陀尼，後生兜率天；若人信佛，於佛塔邊",
    "T40n1804_03c:0134c07": "四方塗地，散華燒香，彼終生欝單曰，後生炎",
    "T40n1804_03c:0134c08": "摩天；若人信佛，作人面形塗塔，華香供養，所",
    "T40n1804_03c:0134c09": "有善根，果報如是。若人入禪修四梵行，歸佛",
    "T40n1804_03c:0134c10": "法僧，受持五戒，彼人無量無數善根，福報無",
    "T40n1804_03c:0134c11": "窮，後得涅槃。《涅槃》云：不犯僧佛物，塗掃佛僧",
    "T40n1804_03c:0134c12": "地，造像若佛塔，常生歡喜心，皆生不動國。《智",
    "T40n1804_03c:0134c13": "論》：沙彌戒，不香塗身，云何供三寶？答：以所貴",
    "T40n1804_03c:0134c14": "物，隨時所須，而用供養；或以塗地及壁，井行",
    "T40n1804_03c:0134c15": "來坐處等。《十輪》：若破寺殺害比丘，其人欲終，",
    "T40n1804_03c:0134c16": "支節皆疼，多日不語；墮阿鼻獄，具受諸苦。二",
    "T40n1804_03c:0134c17": "造寺法。有盛德法師，造《寺誥》十篇，具明造寺",
    "T40n1804_03c:0134c18": "方法，祇桓圖樣；隨有所造，必準正教；并護持",
    "T40n1804_03c:0134c19": "匡眾，僧網綱要等。事繁不具，略引宗科造寺",
    "T40n1804_03c:0134c20": "一法：謂處所須避譏涉，當離於尼寺，及市傍",
    "T40n1804_03c:0134c21": "府側等。佛殿經坊，極令清素；僧院厨倉，趣得",
    "T40n1804_03c:0134c22": "充事。如此則後無所壞。今時末法造寺，唯有",
    "T40n1804_03c:0134c23": "處所，事得受用；亦有用羯磨法者，而限外無",
    "T40n1804_03c:0134c24": "儀式表相，令人知者。故《祇桓圖》中，凡立木石土",
    "T40n1804_03c:0134c25": "宇，並有所表，令人天識相，知釋門多法；故能",
    "T40n1804_03c:0134c26": "影覆邪術，禽獸畏威，儀形隱映，為世欽仰。但",
    "T40n1804_03c:0134c27": "歷代綿積，秉教陵遲；事存法隱，錯舉意旨。俗",
    "T40n1804_03c:0134c28": "人既不曉法，眾僧未解示導。但相倣斆，虛費",
    "T40n1804_03c:0134c29": "財物；競心精妙，力志勝他；房廊臺觀，務令高",
    "T40n1804_03c:0135a01": "顯；過彼便止，都不存法。又還自騰踐，如己莊",
    "T40n1804_03c:0135a02": "宅；眾僧房堂，諸俗受用；毀壞損辱，情無所愧；",
    "T40n1804_03c:0135a03": "屈道承俗，如奴事主。是名寺法滅也其甚者，打罵眾僧，種種非",
    "T40n1804_03c:0135a04": "法。取要言之，從僧力抑奪，貸借乞請；乃至停屍僧院，舉哀寺內，置󱌵，澡浴等，並非法也。若改往修",
    "T40n1804_03c:0135a05": "來，追法更新，慎敬無犯者，是則護持寺法也",
    "T40n1804_03c:0135a06": "俗人造寺，本為求福，作出家之因，得道之緣；唯應禮拜供養，為法諮請，時時覲問，如法往來；彼此利益，自他無惱，名護",
    "T40n1804_03c:0135a07": "持也！故《增一》云：阿闍世王，得信已後，勅國中，無",
    "T40n1804_03c:0135a08": "令事佛之家，貲輸迎送。豈非僧傳正法，得信",
    "T40n1804_03c:0135a09": "於人乎！因即隨明敬護三衣，一切眾具，並如",
    "T40n1804_03c:0135a10": "塔想，尊敬攝持；乃至剃髮染衣，戒體真旨；行",
    "T40n1804_03c:0135a11": "來俯仰，整斂威儀；飲食施作，心常念法。憶而",
    "T40n1804_03c:0135a12": "奉行者，俗人終不得輕爾陵慢，非法干亂。假",
    "T40n1804_03c:0135a13": "令世中賢人，內心堅正，外有威儀，猶見敬肅，",
    "T40n1804_03c:0135a14": "不敢侮弄如文侯敬干木，似劉氏重孔明等；況出世道士，披佛法",
    "T40n1804_03c:0135a15": "衣，遊佛行處，威儀庠序，見者生善，誰不尊敬？",
    "T40n1804_03c:0135a16": "若有輕笑，皆由自失，故知無不敬也！敬則有",
    "T40n1804_03c:0135a17": "儀，豈唯恭攝，冥招利養田必良美，不求種子，而種子自投；道必純備，不須",
    "T40n1804_03c:0135a18": "利養，而利養潛托。由此而觀，為俗人所薄者，非他咎也；",
    "T40n1804_03c:0135a19": "以法滅於身，得使貴賤所見侵陵耳！若能識",
    "T40n1804_03c:0135a20": "法護持，人皆宗仰，唯敢侮慢之哉以道敬貴人者，不得起迎將送，",
    "T40n1804_03c:0135a21": "亦不得同床共坐；唯得大坐，鎮之以道；又亦不應生於憍慢！",
    "T40n1804_03c:0135a22": "23 計請設則篇(下三)計請設則篇第二十三",
    "T40n1804_03c:0135a23": "夫昏俗多務，慧觀難修；制營福分，用接愚惑。",
    "T40n1804_03c:0135a24": "而施乃雜繁，皆多設食供。每於計請，有違教",
    "T40n1804_03c:0135a25": "法；外生譏毀，內長癡慢；反招苦趣，未成師誘。",
    "T40n1804_03c:0135a26": "故撮略經訓，試論如別。就中分十：一受請法，",
    "T40n1804_03c:0135a27": "二往訃法，三至請家法，四就座命客法，五觀",
    "T40n1804_03c:0135a28": "食淨污，六行香呪願，七受食方法，八食竟收",
    "T40n1804_03c:0135a29": "斂，九噠嚫布施，十出請家法。初明受請者。《十",
    "T40n1804_03c:0135b01": "誦》：為知請故，須立維那，《出要律儀》翻為寺護，",
    "T40n1804_03c:0135b02": "又云悅眾，本正音婆邏，此云次第。《僧祇》云：若",
    "T40n1804_03c:0135b03": "來請比丘明日食者，不得定答云決來；應語",
    "T40n1804_03c:0135b04": "若無緣事，當訃之。若有請僧者，應問姓名、客",
    "T40n1804_03c:0135b05": "人、舊往巷陌，不得輒往；應先令一人，若月直、",
    "T40n1804_03c:0135b06": "園民、沙彌在前訪問；恐試弄比丘，及有留難，",
    "T40n1804_03c:0135b07": "恐僧失食故。《五分》：白衣家會，應借僧臥具。《僧",
    "T40n1804_03c:0135b08": "祇》：比丘得為俗家設會張幔及諸供具，唯不",
    "T40n1804_03c:0135b09": "得與女人共輿及以作食。《四分》：菩提王子請佛，從於",
    "T40n1804_03c:0135b10": "階陛布衣，令佛蹈上過；世尊不受，令却之；為",
    "T40n1804_03c:0135b11": "未來比丘故。《增一》云：如來許請，或默然，或儼",
    "T40n1804_03c:0135b12": "頭，或彈指。《五百問》云：作佛得物，請比丘，不合",
    "T40n1804_03c:0135b13": "食。若先許三會，後作一會；三行香，三施，不了",
    "T40n1804_03c:0135b14": "還願。若鬼子母食，呪願取食。沽酒家門，一切",
    "T40n1804_03c:0135b15": "時不得入；更有餘門，得；若請比丘會，當持一",
    "T40n1804_03c:0135b16": "日戒，一日不沽酒，得往。屠家亦爾。若共師並",
    "T40n1804_03c:0135b17": "坐者，更無別處，得；不得同盤食。《四分》：請有二",
    "T40n1804_03c:0135b18": "種：即僧次、別請也。律開別請，然諸經論制者",
    "T40n1804_03c:0135b19": "不少。《梵網》云：別請物者，即盜四方僧物。《仁王",
    "T40n1804_03c:0135b20": "經》亦呵責別請過。《十誦》、《善生》：雖別請佛五百",
    "T40n1804_03c:0135b21": "羅漢，猶故不得名請僧福田；若能於僧中請",
    "T40n1804_03c:0135b22": "一似像極惡比丘，猶得無量果報。《增一》、《成論》",
    "T40n1804_03c:0135b23": "云：如飲海水，即飲眾流，僧次請僧亦爾。《五分》：",
    "T40n1804_03c:0135b24": "但為解脫出家者，得為僧次，唯除犯惡戒人。",
    "T40n1804_03c:0135b25": "《五百問》云：受別請已，遣人代去，主人意無在",
    "T40n1804_03c:0135b26": "者，得；若嫌者，犯墮。既僧次福大，有憑請者，應",
    "T40n1804_03c:0135b27": "說僧次功能，開悟俗心，勿令別請。別請法如",
    "T40n1804_03c:0135b28": "〈隨相〉中。今俗有執名邀請者。然口雖許往，必",
    "T40n1804_03c:0135b29": "須筆註；有人書為「赴」字者，此未知字學耳！必",
    "T40n1804_03c:0135c01": "有斯舉，可註為「訃」字下之赴上為赴字，上之赴下為計字。此乃細碎，",
    "T40n1804_03c:0135c02": "甚補高望。故諺云：借念時還，貸念時償。事雖",
    "T40n1804_03c:0135c03": "鄙陋，廉恥之本。《薩婆多》：被請人，與僧同去，不",
    "T40n1804_03c:0135c04": "白先入者，墮。主人明日作食，今日自往者，墮，",
    "T40n1804_03c:0135c05": "除主人喚。若食後主人不喚，留自住者墮。經",
    "T40n1804_03c:0135c06": "營知事人在僧後到者墮。食未嚫去者亦墮；",
    "T40n1804_03c:0135c07": "餘人私行，直報同學者，得。雖大界內，近寺白",
    "T40n1804_03c:0135c08": "衣家，不白亦犯。若白，還晚，令僧惱者，吉羅。《善",
    "T40n1804_03c:0135c09": "見》：檀越請比丘，沙彌雖未受具，亦入比丘數。",
    "T40n1804_03c:0135c10": "《涅槃》：乃至未受十戒，亦得受請。《僧祇》：若道行",
    "T40n1804_03c:0135c11": "作念，至某精舍當食，若過餘處食者，悔過；若",
    "T40n1804_03c:0135c12": "值彼僧受請隨去，無罪。《十誦》：不請自來食犯",
    "T40n1804_03c:0135c13": "吉羅。《五百問》云：但打楗椎，即得食供，不問請",
    "T40n1804_03c:0135c14": "與非請；何以故？打楗椎本為集僧故。二往",
    "T40n1804_03c:0135c15": "計法。《四分》云：若欲受請，應往眾僧常小食大",
    "T40n1804_03c:0135c16": "食處住。若檀越白時到者，上座應在前，如雁",
    "T40n1804_03c:0135c17": "行而去；諸比丘應偏袒右肩在後行。若有佛",
    "T40n1804_03c:0135c18": "法僧、病比丘事者，當白上座，在前去。必於中",
    "T40n1804_03c:0135c19": "有命梵難者，若問不問，聽去。若上座在道行",
    "T40n1804_03c:0135c20": "大小便處，應待來，然後如前去。三至請家法。",
    "T40n1804_03c:0135c21": "若未安置佛像及聖僧座者，上座有德者，先",
    "T40n1804_03c:0135c22": "處分安像，極令清潔，勝於僧座，乃至覆障高",
    "T40n1804_03c:0135c23": "顯處訖。然後布置聖僧座，其法有五卷，梁武",
    "T40n1804_03c:0135c24": "帝對中國三藏出之，不可具錄。如《請賓頭盧",
    "T40n1804_03c:0135c25": "法經》說：令豫宿請，在空靜處，敷設虛軟為座；",
    "T40n1804_03c:0135c26": "我若來時，坐處有相。今世臨時虛設，並無法",
    "T40n1804_03c:0135c27": "式。既知不易，門師比丘，依經豫示。必不豫修，",
    "T40n1804_03c:0135c28": "臨齋，上座當索新軟布綿衣服鮮素者，在於",
    "T40n1804_03c:0135c29": "僧首，令在氈褥上廣張鋪設，足得大坐之處；",
    "T40n1804_03c:0136a01": "然後上座於次乃坐。不須坐訖方乃分處僧",
    "T40n1804_03c:0136a02": "佛二座；又不以坐處窄狹，排蹙在地，或安置",
    "T40n1804_03c:0136a03": "佛前；或雖處座，而狹小舒位。如此上座，未見",
    "T40n1804_03c:0136a04": "其可；既自無敬信勝緣，亦令俗士不敬三寶；",
    "T40n1804_03c:0136a05": "此乃滅法上座。《僧祇》：若檀越請僧不知法，不",
    "T40n1804_03c:0136a06": "好敷具與上座，以好床敷與年少；上座應教",
    "T40n1804_03c:0136a07": "言，以不好者與年少。若施主為知識比丘故，",
    "T40n1804_03c:0136a08": "敷好床褥者，不得共爭，隨施主意；乃至飲食",
    "T40n1804_03c:0136a09": "等亦爾。若施主未知請僧法，知識尼得教安",
    "T40n1804_03c:0136a10": "置形像，益食法已，然後坐；應在別處，又不得",
    "T40n1804_03c:0136a11": "勝僧所。《長含》云：世尊訃會，常在眾中坐；左面",
    "T40n1804_03c:0136a12": "比丘，右面清信士。四就座命客法。彼上座置",
    "T40n1804_03c:0136a13": "設佛僧二座已，然後去聖僧座一尺許，敷尼",
    "T40n1804_03c:0136a14": "師壇，為表敬也。《四分》：往食處，不應錯亂雜聚",
    "T40n1804_03c:0136a15": "而住，應隨次坐。上座坐已，應看中座下座，勿",
    "T40n1804_03c:0136a16": "令不如法，不善覆身；若有者，彈指令覺，若遣",
    "T40n1804_03c:0136a17": "人語知，好如法坐。中座坐已，看上下座，勿令",
    "T40n1804_03c:0136a18": "非法。下座坐已，亦互看上中亦爾。《僧祇》：不好",
    "T40n1804_03c:0136a19": "覆身坐者，謂著細生疎衣，形體露現。摩訶羅",
    "T40n1804_03c:0136a20": "坐不正，語云：正汝衣；若不覺者，語云：覆汝形。",
    "T40n1804_03c:0136a21": "尼坐不正，不得語令知，恐其慚恥；應作方便，",
    "T40n1804_03c:0136a22": "遣令取物。若淫女故作者，當自起避去。《四分》：",
    "T40n1804_03c:0136a23": "至請家，彼此相問年歲大小訖坐。若恐日時",
    "T40n1804_03c:0136a24": "欲過，聽上座八尼次第坐，餘者隨坐。僧須準",
    "T40n1804_03c:0136a25": "此。《僧祇》：勞問食家云：家中何如？生活好不等。",
    "T40n1804_03c:0136a26": "《四分》：不應故在後往食上，令諸比丘起；亦得",
    "T40n1804_03c:0136a27": "見來不須起；若未來者，比座開處。《僧祇》：若有",
    "T40n1804_03c:0136a28": "可笑事，上座應言：云何聖毘尼中，出齗現齒",
    "T40n1804_03c:0136a29": "呵呵而笑，當忍之；起無常苦空無我死想等。",
    "T40n1804_03c:0136b01": "由不可止，當以衣角遮口，徐徐制止；身不定",
    "T40n1804_03c:0136b02": "者，當動手足；乃至折草，漸漸自制。義準至死",
    "T40n1804_03c:0136b03": "喪請處，及凡食家。並準《僧祇》：慎無喧笑，及交",
    "T40n1804_03c:0136b04": "頭雜說，妄談世論。《五分》：若請處，外客比丘不",
    "T40n1804_03c:0136b05": "得入，語主人聽入；不許者，語云：與我食分，自",
    "T40n1804_03c:0136b06": "共等食；又不許者，應自語委知，僧坊有食，可",
    "T40n1804_03c:0136b07": "往彼去；然後乃食。《薩婆多》：通集門外比丘一",
    "T40n1804_03c:0136b08": "處，喚一大者入；若更餘不集者，亦喚入之。雖",
    "T40n1804_03c:0136b09": "打楗稚，終須不遮，方得清淨，如〈隨相〉也。五觀",
    "T40n1804_03c:0136b10": "食法。《四分》：上座應前問言：果菜淨不？若言未，",
    "T40n1804_03c:0136b11": "語令淨。《僧祇》：上座當知誰看房、誰病，應語與",
    "T40n1804_03c:0136b12": "食。若檀越惜者，應語長壽法，應與，不得不與。",
    "T40n1804_03c:0136b13": "若日晚者，應先取，發遣令去。六行香呪願法。",
    "T40n1804_03c:0136b14": "《四分》中：食竟，方為呪願說法。而此土盛行，並",
    "T40n1804_03c:0136b15": "在食前；道安法師布置此法，依而用之，於理",
    "T40n1804_03c:0136b16": "無失。若至請家，施主令讀經者，依語為之；主",
    "T40n1804_03c:0136b17": "人口不言者，不須輒問，同類邪命。《增一》云：有",
    "T40n1804_03c:0136b18": "設供者，手執香爐，而白時至。佛言香為佛使，",
    "T40n1804_03c:0136b19": "故須之也。《賢愚經》：蛇施金已，令人行香，置僧",
    "T40n1804_03c:0136b20": "手中。乃至執香爐，遙請佛僧，如富那奇中說。",
    "T40n1804_03c:0136b21": "若行香者，不令婦人指桎掌中，語令懸放；必",
    "T40n1804_03c:0136b22": "不肯者，便可縮手，當使過去。若有男子，幸遣",
    "T40n1804_03c:0136b23": "行之；尼法反前，為深防罪故。《五百問》及《三千》",
    "T40n1804_03c:0136b24": "云：不得立受香。因比丘受香，女觸其手，欲發",
    "T40n1804_03c:0136b25": "罷道；佛言：若立受者，吉羅。行香時唄，未見經",
    "T40n1804_03c:0136b26": "文，而諸經律多有唄匿比丘。《十誦》：為諸天聞",
    "T40n1804_03c:0136b27": "唄心喜，故開唄。《四分》：若檀越欲聞布施，應歎",
    "T40n1804_03c:0136b28": "布施；欲聞檀越法，為歎檀越法；乃至欲聞說",
    "T40n1804_03c:0136b29": "過去父祖，應為歎父祖；乃至讚佛法僧亦爾。",
    "T40n1804_03c:0136c01": "《僧祇》云：上座應知前人所施，當為應時呪願；",
    "T40n1804_03c:0136c02": "若不能，次座應說；又不能者，乃至下座；都無",
    "T40n1804_03c:0136c03": "者，並得罪。比世流布，競飾華辭，言過其實。凡",
    "T40n1804_03c:0136c04": "豎褒揚貴族，貧賤讚逾鼎食；發言必成虛妄，",
    "T40n1804_03c:0136c05": "舉事唯增訛諂。故《成實》云：雖是經法，說不應",
    "T40n1804_03c:0136c06": "時，名為綺語；況於浮雜，焉可言哉？今立正條，",
    "T40n1804_03c:0136c07": "永可準用。《僧祇》：若為亡人施福者，應作是呪",
    "T40n1804_03c:0136c08": "願：「一切眾生類，有命皆歸死，隨彼善惡行，自",
    "T40n1804_03c:0136c09": "受其果報。行惡入地獄，為善者生天，若能修",
    "T40n1804_03c:0136c10": "行道，漏盡得泥洹。」若生子設福者，應云：「童子",
    "T40n1804_03c:0136c11": "歸依佛，七世大聖尊，譬如人父母，慈念於其",
    "T40n1804_03c:0136c12": "子。舉世之樂具，皆悉欲令得，室家諸眷屬，受",
    "T40n1804_03c:0136c13": "樂亦無極。」若新舍成就、估客欲行、及以取婦、",
    "T40n1804_03c:0136c14": "若復出家，各有呪願，文如彼說。僧上座，不知",
    "T40n1804_03c:0136c15": "得罪。廣如三十四卷中。《長含》：世尊呪願云：「可",
    "T40n1804_03c:0136c16": "敬知敬，可事知事，博施兼愛，有慈愍心，諸天",
    "T40n1804_03c:0136c17": "所歎，常與善會。」《五分》：佛呪願賈人云：「四足汝",
    "T40n1804_03c:0136c18": "安隱，二足汝安隱，去時亦安隱，來時亦安隱。",
    "T40n1804_03c:0136c19": "如耕田有望，下種亦有望，汝今入海望，獲果亦",
    "T40n1804_03c:0136c20": "如是。」義準此言，佛可無四辯，對緣止施前法；",
    "T40n1804_03c:0136c21": "自餘愚叟，亦安可強乎？《雜寶藏》：舍利弗次為",
    "T40n1804_03c:0136c22": "上座，以施主諸慶大集故，食已行水，對長者",
    "T40n1804_03c:0136c23": "呪願言：「今日良時得好寶，財利樂事一切集，",
    "T40n1804_03c:0136c24": "踊躍歡喜心悅樂，信心勇發念十力，如似今",
    "T40n1804_03c:0136c25": "日後常然。」時摩訶羅苦求誦習，舍利弗不免",
    "T40n1804_03c:0136c26": "意授之。便為亡人呪願，及損胡麻、繞麥積、塚",
    "T40n1804_03c:0136c27": "上、迎婦、驚雁、盜謗，七被棒打，方至祇桓白佛。",
    "T40n1804_03c:0136c28": "佛言：諸比丘若說法呪願，當解時宜，憂悲喜",
    "T40n1804_03c:0136c29": "樂，知時非時，不得妄說。七受食行食雜法。《四",
    "T40n1804_03c:0137a01": "分律》中，受󰉓已，然後呪願；今此方不行。《五分》：",
    "T40n1804_03c:0137a02": "於餘方不為清淨者，亦不行之。今依《辯意長",
    "T40n1804_03c:0137a03": "者子經》，受食前呪願。《四分》又云：「若為利故施，",
    "T40n1804_03c:0137a04": "此利必當得；若為樂故施，後必得快樂。」《三千",
    "T40n1804_03c:0137a05": "威儀》：所以淨衣踞坐食者：佛始成道，受乳糜，",
    "T40n1804_03c:0137a06": "觀諸佛法，皆著淨衣，踞坐而食；若有出家弟",
    "T40n1804_03c:0137a07": "子，應如是法，以能防眾戒故；踞坐為淨衣故；",
    "T40n1804_03c:0137a08": "異俗法故；亦為草座食易故。因踞坐制九法：",
    "T40n1804_03c:0137a09": "一脚前却，二闊脚，三搖動，四竪，五交，六垂",
    "T40n1804_03c:0137a10": "三衣覆足，七翹，八累脚，九累髀；並犯吉羅。",
    "T40n1804_03c:0137a11": "二明出眾生食。或在食前，唱等得已出之，或",
    "T40n1804_03c:0137a12": "在食後。經論無文，隨情安置。《涅槃》：因曠野鬼，",
    "T40n1804_03c:0137a13": "為受不殺戒已，告鬼言：我今當勅聲聞弟子，",
    "T40n1804_03c:0137a14": "隨有佛法處，悉施汝食；若有住處不能施者，",
    "T40n1804_03c:0137a15": "即是天魔徒黨，非我弟子。《四分》：僧伽藍中，立",
    "T40n1804_03c:0137a16": "鬼神廟屋。傳云：中國僧寺，設鬼廟、伽藍神廟、",
    "T40n1804_03c:0137a17": "賓頭盧廟，每至二食，皆僧家送三處食，餘比",
    "T40n1804_03c:0137a18": "丘不出。《愛道尼經》：令出如指甲大。今有為亡",
    "T40n1804_03c:0137a19": "人設食者，依《中含》云：若死人布施祭祀者，若",
    "T40n1804_03c:0137a20": "生入處餓鬼中者得，餘趣不得；由各有活命",
    "T40n1804_03c:0137a21": "食故。《雜含》中，廣明此事。若親族不生入處中",
    "T40n1804_03c:0137a22": "者，但施心施，其自得功德云云。乃至施主生",
    "T40n1804_03c:0137a23": "六趣中，施福常隨；以持戒但得人身，必須餘福",
    "T40n1804_03c:0137a24": "助報云云。《譬喻經》：餓鬼五百，歌舞而行；好人",
    "T40n1804_03c:0137a25": "數百，啼哭而過。佛言：餓鬼家兒，子孫親眷，為",
    "T40n1804_03c:0137a26": "作福故，行得解脫，是以歌舞；好人眷屬，唯為",
    "T40n1804_03c:0137a27": "殺害，無有作福，後大火逼，所以啼哭云云。《智",
    "T40n1804_03c:0137a28": "論》云：鬼神得人一口食，而千萬億出也。《僧祇》：",
    "T40n1804_03c:0137a29": "當留比座坐處；行食人過，不得默然而看，比",
    "T40n1804_03c:0137b01": "座應語，與是人等。若行食至，第三人當先澡",
    "T40n1804_03c:0137b02": "鉢，豫擎待至。《四分》：上座見行果時，若少果而",
    "T40n1804_03c:0137b03": "多與者，當問：為誰送來？若言為上座者，隨意",
    "T40n1804_03c:0137b04": "取；若言為僧，語令賦遍。乃至種種美食亦爾。",
    "T40n1804_03c:0137b05": "《半果經》云：育王施僧半菴羅果，八萬羅漢，同",
    "T40n1804_03c:0137b06": "共食之。《四分》：得食便食，為俗譏責；佛令唱等",
    "T40n1804_03c:0137b07": "得已，然後食。《僧祇》：唱等供，若時欲過，隨下",
    "T40n1804_03c:0137b08": "隨食，無罪。《十誦》云等供。《五分》：尼請處未唱，隨",
    "T40n1804_03c:0137b09": "意食，口口提；下眾吉。《十誦》：因舍利弗為上座，",
    "T40n1804_03c:0137b10": "純食好食，羅睺白佛。佛言：從今上座，待得遍，",
    "T40n1804_03c:0137b11": "聞等供聲，一切僧共食。《五分》：正意受食，左手",
    "T40n1804_03c:0137b12": "一心擎鉢，右手𢪂緣。《僧祇》：當先受飯，案著一",
    "T40n1804_03c:0137b13": "邊；後受羹菜，和合而食。口中不得迴食，當一",
    "T40n1804_03c:0137b14": "邊嚼咽之。不得令一粒落地。皮核聚脚邊。《增",
    "T40n1804_03c:0137b15": "一》中，諸王設供，自手行食，庶民同之。《四分》：若",
    "T40n1804_03c:0137b16": "請二部僧，先與比丘；恐日過者，一時與之。《梵",
    "T40n1804_03c:0137b17": "摩難經》：夫欲施者，皆應平心，不問大小。佛令",
    "T40n1804_03c:0137b18": "阿難，臨飯說僧跋。僧跋者，眾僧飯皆平等。《僧",
    "T40n1804_03c:0137b19": "祇》：食時應護右手，當以左手受。飲器注脣，不",
    "T40n1804_03c:0137b20": "得深含；椀緣不得觸著額鼻；及飲盡，當留少",
    "T40n1804_03c:0137b21": "許，於口飲處寫棄之，次與下座沙彌。食上鬧",
    "T40n1804_03c:0137b22": "亂，恐壞俗信；以水澆灑者，不犯弄水。《四分》：若",
    "T40n1804_03c:0137b23": "不得食分，比座為索，若減半與。若有餘果菜，不",
    "T40n1804_03c:0137b24": "得狼藉污地，應聚脚邊，去持棄之。《毘奈耶》云：",
    "T40n1804_03c:0137b25": "不得捻鉢令大指入鉢中。《十誦》：食著手，不得",
    "T40n1804_03c:0137b26": "振却，應拾取之。《僧祇》：不得㗘㗱作聲食。《毘奈",
    "T40n1804_03c:0137b27": "耶》云：不得縮鼻食。《五分》：鉢中飯不得散俗人",
    "T40n1804_03c:0137b28": "舍。益食時，口中有食者，得云須不須等，無過。",
    "T40n1804_03c:0137b29": "《僧祇》：口有食，人共語者，咽盡方云口內有食，",
    "T40n1804_03c:0137c01": "不得即答。若聲不異，含食得語。《四分》：乾餅",
    "T40n1804_03c:0137c02": "焦餅果菜等，得嚙半。《善見》：鉢中飯，撩取與眾",
    "T40n1804_03c:0137c03": "生，水棄白衣家不狼；應著隱處、不淨處。八",
    "T40n1804_03c:0137c04": "食竟法。《僧祇》：上座應徐徐食，不得速竟往看，",
    "T40n1804_03c:0137c05": "年少狼䟺，食不飽滿；應相望看之。乃至待行",
    "T40n1804_03c:0137c06": "水，隨順呪願已，然後乃止。又云：居士飯僧訖，",
    "T40n1804_03c:0137c07": "遺餘食料，理與比舍。《賢愚》多處文，於俗家，先",
    "T40n1804_03c:0137c08": "行水，後下食澡漱等。《雜含》：佛及比丘，俗家食",
    "T40n1804_03c:0137c09": "竟，澡漱洗鉢訖，然後為俗人說法。九太嚫法。",
    "T40n1804_03c:0137c10": "《五分》食後施衣物，名為噠嚫也。《四分》：由食竟",
    "T40n1804_03c:0137c11": "默去，檀越生疑，不知食好不好？足不足？又言，",
    "T40n1804_03c:0137c12": "諸外道人，皆稱歎布施，讚美檀越等。佛令上",
    "T40n1804_03c:0137c13": "座為說大嚫，乃至一偈其文如受食法。若上座不能，語",
    "T40n1804_03c:0137c14": "能說者；若不語，不受，並結罪。若說大嚫時，上",
    "T40n1804_03c:0137c15": "座四人相待，餘者聽去。《薩婆多》：要食後說法，",
    "T40n1804_03c:0137c16": "有四益：一為消信施故。二為報恩故。三令生",
    "T40n1804_03c:0137c17": "歡喜心，善根成就故。四為在家人應行財施，",
    "T40n1804_03c:0137c18": "出家人宜行法施。律中，令說契經。《善見》云：修",
    "T40n1804_03c:0137c19": "多羅義，種種義開發等。聽說義時，要撮諸文",
    "T40n1804_03c:0137c20": "者開。《五分》：諸比丘請破戒、邪見、諸根不具者",
    "T40n1804_03c:0137c21": "歎唄說法；因此惡人得勢，又能辱僧。佛言：請",
    "T40n1804_03c:0137c22": "法師三藏，諸根具足者。《伽論》云：若無能誦唄",
    "T40n1804_03c:0137c23": "者，當次第差；若都無者，各誦一偈。能者不受，",
    "T40n1804_03c:0137c24": "偷蘭；不得半唄，吉羅。律令說諸惡一偈，《增一》",
    "T40n1804_03c:0137c25": "解云：諸惡莫作戒，具足清白之行；諸善奉行，",
    "T40n1804_03c:0137c26": "心意清淨；自淨其意，除邪顛倒；是諸佛教者，",
    "T40n1804_03c:0137c27": "去愚惑想。戒淨故意淨，意淨故無倒，無倒故",
    "T40n1804_03c:0137c28": "惑想滅。今此世初，無說法之式；若有食竟，並",
    "T40n1804_03c:0137c29": "將錢財施與。理準《五分》，隨時稱美，不得華侈。",
    "T40n1804_03c:0138a01": "廣如前說。十出請家法。《五分》：還寺去時，上座",
    "T40n1804_03c:0138a02": "八人相待，餘人前去。應僧徒從座而起，整理",
    "T40n1804_03c:0138a03": "衣鉢，乃至次第而行。至請門首告云：檀越厚",
    "T40n1804_03c:0138a04": "施如法，貧道何德堪之；餘言隨時。語已便去。",
    "T40n1804_03c:0138a05": "《雜含》云：佛及比丘食竟，皆入禪室坐禪；晡時，",
    "T40n1804_03c:0138a06": "從禪起而說法也。",
    "T40n1804_03c:0138a07": "24 導俗化方篇(下三)導俗化方篇第二十四",
    "T40n1804_03c:0138a08": "夫道俗相資，有逾影響；雖形法兩別，而所趣",
    "T40n1804_03c:0138a09": "攸同。是故沙門處世，道緣須立；若不假彼外",
    "T40n1804_03c:0138a10": "護，則無附法之心；既能受供資身，理須以法",
    "T40n1804_03c:0138a11": "濟俗。故得光顯佛日，住持像運，使正法隱而",
    "T40n1804_03c:0138a12": "重流，僧徒滅而更立者，其在茲乎！而澆末寡",
    "T40n1804_03c:0138a13": "識寔多，明律知時人少。凡厥施化，止出喉心；",
    "T40n1804_03c:0138a14": "於彼正教，都無詮述。所以事起非法，言成訛",
    "T40n1804_03c:0138a15": "濫；反生不善，何名引接？皆由自無方寸，師心",
    "T40n1804_03c:0138a16": "結法。故《善見》云：隨逐惡者，皆由無智；妄解佛",
    "T40n1804_03c:0138a17": "教，誹謗如來；作諸惡業，廣生邪見。今以箴誨",
    "T40n1804_03c:0138a18": "未聞，顯揚聖旨，初明說法軌儀，受戒方法；次",
    "T40n1804_03c:0138a19": "辨生緣奉敬；後明士女入寺正式。初中。《大集》",
    "T40n1804_03c:0138a20": "云：無量眾生白佛，護持法故，佛讚言：善哉！諸",
    "T40n1804_03c:0138a21": "大檀越。又云：破戒比丘，處眾說法，不得受信",
    "T40n1804_03c:0138a22": "施，如葶藶子。破戒相者，乃至受畜八不淨物。",
    "T40n1804_03c:0138a23": "名滓、曲、幻、賊、醉、旃陀羅等沙門也。廣如三十",
    "T40n1804_03c:0138a24": "一卷中說。《四分》：為檀越說法，聽說契經及分",
    "T40n1804_03c:0138a25": "別義，得不具說文句。不得二比丘同一高座",
    "T40n1804_03c:0138a26": "說法，或共相諍，或說義互求長短，或共相逼",
    "T40n1804_03c:0138a27": "切，或二人同聲合唄，及歌詠聲說法等。因說",
    "T40n1804_03c:0138a28": "歌聲有五過：一自貪著聲，二令聞者生愛，三",
    "T40n1804_03c:0138a29": "令他習學，四令俗人生慢心，五以亂定意。若",
    "T40n1804_03c:0138b01": "說法人少，應次第請說；下至一偈，諸惡莫作",
    "T40n1804_03c:0138b02": "等。夜集說法座，高卑無在。《三千威儀》：上高座",
    "T40n1804_03c:0138b03": "讀經，先禮佛，次禮經法及上座；後在座正坐，",
    "T40n1804_03c:0138b04": "向上座坐；楗稚聲絕，先讚偈唄，如法而說；若",
    "T40n1804_03c:0138b05": "不如法問，不如法聽，便止。《毘尼母》云：說法比",
    "T40n1804_03c:0138b06": "丘，應籌量大眾，應說何法而得受解？若聞深",
    "T40n1804_03c:0138b07": "法得解，應為說深，謂五分、十二因緣、涅槃等",
    "T40n1804_03c:0138b08": "論；淺法者，謂布施、持戒、生夫等論。若眾樂淺",
    "T40n1804_03c:0138b09": "不樂深，不益前人，名惡說；反此名善說。又應",
    "T40n1804_03c:0138b10": "知文義之句，男女之音云云。又應除貪心，不自",
    "T40n1804_03c:0138b11": "輕心，不輕大眾心；應慈心、喜心、利益心、不動",
    "T40n1804_03c:0138b12": "心；立此等心，乃至一四句，令前人如實解者，",
    "T40n1804_03c:0138b13": "長夜安樂。又不應起悕心，何以故？怖心說",
    "T40n1804_03c:0138b14": "法，令身疲頓，音不辨了，言不次比，說法不妙，",
    "T40n1804_03c:0138b15": "義亦難解；應庠序安心為說。又應為眾說厭",
    "T40n1804_03c:0138b16": "患法、遠離法，觀身苦、空、無常、無我、不淨等；如",
    "T40n1804_03c:0138b17": "第七卷中。《涅槃》：若比丘為利養故說法，所有",
    "T40n1804_03c:0138b18": "徒眾，亦効是師，是人如是，便自壞眾。眾有三",
    "T40n1804_03c:0138b19": "種：一破戒雜僧者，雖持禁戒，為利養故，與破",
    "T40n1804_03c:0138b20": "戒者坐起行來，同其事業。二愚癡僧，在蘭若",
    "T40n1804_03c:0138b21": "處，諸根不利，少欲乞食，於自恣說戒日，教諸",
    "T40n1804_03c:0138b22": "弟子清淨懺悔；見非弟子多犯禁戒，不能教",
    "T40n1804_03c:0138b23": "令清淨懺悔，而便與共說戒自恣。云何清淨",
    "T40n1804_03c:0138b24": "僧？不染利養，善知戒相：云何知重？如四重禁，",
    "T40n1804_03c:0138b25": "出家不作，作者非沙門釋子。云何知輕者？三",
    "T40n1804_03c:0138b26": "諫能止等。非律不證者，若有讚說受用不淨",
    "T40n1804_03c:0138b27": "物者，不共同止。是律應證者，若學戒律，不近",
    "T40n1804_03c:0138b28": "破戒；見順律者，心生歡喜；善能解說，是名律",
    "T40n1804_03c:0138b29": "師，善解一字。若為利益眾生，至非法處，若是",
    "T40n1804_03c:0138c01": "聲聞，不應為也。《雜含》云：一法師得受六十新",
    "T40n1804_03c:0138c02": "學比丘，教誡說法。佛告比丘：有問命終者，徒",
    "T40n1804_03c:0138c03": "勞耳！非如來所樂答者。夫生有死，何足為怪！",
    "T40n1804_03c:0138c04": "當思十二緣行，疾得度此。《僧祇》：若有違佛語",
    "T40n1804_03c:0138c05": "者，比丘犯罪，白衣知如之何。《五百問》云：若希",
    "T40n1804_03c:0138c06": "望心，為人讀經說法，得物，犯捨墮。無心貪，不",
    "T40n1804_03c:0138c07": "犯。無衣，得取。《三千威儀》云：入他房：一於外彈",
    "T40n1804_03c:0138c08": "指；二當脫帽；三作禮；四正念住，教坐乃坐；五",
    "T40n1804_03c:0138c09": "不忘持經。入問經五事：一如法下床問；二不",
    "T40n1804_03c:0138c10": "得共坐；三不解當直問；四不念外緣；五設解，",
    "T40n1804_03c:0138c11": "頭面作禮，反向出戶。《毘尼母》云：既聽說十二",
    "T40n1804_03c:0138c12": "部經，欲示現此義，復有疑心；若欲次第說文，",
    "T40n1804_03c:0138c13": "眾大文多，恐生疲厭；若抄撰好辭，直說；不知",
    "T40n1804_03c:0138c14": "如何？佛言：聽引經中要言妙辭，直顯其義。《涅",
    "T40n1804_03c:0138c15": "槃》云：若有受持讀誦，書寫演說，莫非時、非國、",
    "T40n1804_03c:0138c16": "不請而說、輕心、輕他、自歎、隨處而說，及滅佛",
    "T40n1804_03c:0138c17": "法、熾然世法而說。何以故？由非時非處等而",
    "T40n1804_03c:0138c18": "說法者，令無量人死墮地獄，則是眾生惡知",
    "T40n1804_03c:0138c19": "識也。《雜寶藏》：為俗人說七種施法，不損財：一",
    "T40n1804_03c:0138c20": "眼、二色、三言、四身、五心、六床座、七房舍；各各",
    "T40n1804_03c:0138c21": "果報，乃至佛尚無盡。《智論》：佛說法已，常教諸",
    "T40n1804_03c:0138c22": "比丘入禪定；己之所說，身亦自行。《大集》云：若",
    "T40n1804_03c:0138c23": "四真諦，是一念證者；則為一切眾生，說一行",
    "T40n1804_03c:0138c24": "一法。乃至種種因緣，調伏不一，故便說種種",
    "T40n1804_03c:0138c25": "法，八萬法聚差別。《毘尼母》云：若為在家人作",
    "T40n1804_03c:0138c26": "師，教化作福，有五事：一不應檀越舍止住；二",
    "T40n1804_03c:0138c27": "不繫心貪利；三為別別說法，布施、持戒、八齋",
    "T40n1804_03c:0138c28": "等；四不與共娛樂；五不繫心常欲相見。又五",
    "T40n1804_03c:0138c29": "事為檀越尊重恭敬：一非親舊處不往返；二",
    "T40n1804_03c:0139a01": "不求形勢，料理檀越家業；三不共竊語，令家",
    "T40n1804_03c:0139a02": "中生疑；四不教良時吉日，祠祀鬼神；五不過",
    "T40n1804_03c:0139a03": "度所求。入俗家五法：一入時語小；二斂身口",
    "T40n1804_03c:0139a04": "意；三攝心卑恭而行；四收攝諸根；五威儀庠",
    "T40n1804_03c:0139a05": "序生善。有九事不應俗家坐：一雖為禮拜，心",
    "T40n1804_03c:0139a06": "不恭敬；二雖往迎逆，心不慇重；三雖讓令坐，",
    "T40n1804_03c:0139a07": "而心不實；四在不恭敬處令坐；五有說法言，",
    "T40n1804_03c:0139a08": "心不採錄；六雖聞有德，不信受之；七知有甚",
    "T40n1804_03c:0139a09": "多，若求與少；八知有美食，反設麁者；九雖供",
    "T40n1804_03c:0139a10": "給與，如市易法。並不應坐，反此便坐。若入聚",
    "T40n1804_03c:0139a11": "落，應卑恭慚愧；不著六塵，攝心行之。如高山，",
    "T40n1804_03c:0139a12": "懸巖絕險；方寸之處，而足蹈之；念念生怖，更",
    "T40n1804_03c:0139a13": "無餘念。臨淵亦爾。如月行世，動手於空，四方",
    "T40n1804_03c:0139a14": "無著等云云。《十誦》：說法人者，應一心說，生慈愍",
    "T40n1804_03c:0139a15": "心、利益心，莊嚴語言、次第相續，辯才無盡，隨",
    "T40n1804_03c:0139a16": "順諸法實相；為法故說，不為利養。此中上座，",
    "T40n1804_03c:0139a17": "應觀察所說；若不如法說，應呵止。又聽取佛",
    "T40n1804_03c:0139a18": "經義，莊嚴言辭，次第解說；其佛經本，當直讀",
    "T40n1804_03c:0139a19": "誦，莫雜論議。《五分》：白衣說法，歡喜布施者，聽",
    "T40n1804_03c:0139a20": "之。《十誦》：說法呪願讚法時，不得食。《薩婆多》：若",
    "T40n1804_03c:0139a21": "檀越欲作大房舍，應開解示語，令小作，順少",
    "T40n1804_03c:0139a22": "欲法；若為容多人故作者，不應違意。《四分》：不",
    "T40n1804_03c:0139a23": "得將世俗呪術教化。當語云：莫向如來塔大",
    "T40n1804_03c:0139a24": "小便，及除糞掃盪器不淨水等；若起房舍，及",
    "T40n1804_03c:0139a25": "耕田種作，當向如來塔。又宜於八日十四日、十",
    "T40n1804_03c:0139a26": "五日，入塔寺供養比丘僧，受齋法。佛告檀越，",
    "T40n1804_03c:0139a27": "若人慈心，以米泔汁、盪滌汁，棄著不淨蟲水中，",
    "T40n1804_03c:0139a28": "使蟲得此食氣，得無量福，況復與人。《智論》：佛",
    "T40n1804_03c:0139a29": "申鉢受老母臭澱汁。佛受億耳羹殘，度與頻",
    "T40n1804_03c:0139b01": "婆娑羅王。《善見》：不得受白衣使；若令禮佛、讀",
    "T40n1804_03c:0139b02": "經、呪願、集眾，種種善事，不犯；餘惡使者，吉羅。",
    "T40n1804_03c:0139b03": "《地持》云：若見眾生，當即慰問；舒顏先語，平視",
    "T40n1804_03c:0139b04": "和色，正念在前，問言：道路清泰，四大調適，臥",
    "T40n1804_03c:0139b05": "覺安樂？歎言善來。又隨世間巧便語言，呪願",
    "T40n1804_03c:0139b06": "妻子眷屬，錢財穀米，增長具足；見功德者，歎",
    "T40n1804_03c:0139b07": "施戒等。《四分》：若白衣病，來寺中，應方便喻遣。",
    "T40n1804_03c:0139b08": "若稱譽佛法僧者，隨能作為之。若死，為淨伽",
    "T40n1804_03c:0139b09": "藍故，自擔棄之。若白衣嚏者，呪願長壽。《僧祇》：",
    "T40n1804_03c:0139b10": "若入王眾，不得譽毀軍陣射術。應云，剎利種",
    "T40n1804_03c:0139b11": "是上姓，如來應供正遍知，常在二家生；諸出",
    "T40n1804_03c:0139b12": "家人，於法力二輪中，賴力輪護故，得以自安。",
    "T40n1804_03c:0139b13": "又不得形相他身，云多我慢；當生下趣，乃至",
    "T40n1804_03c:0139b14": "雞䐗地獄中等。欲有所論，當說已而去。俗人",
    "T40n1804_03c:0139b15": "若言，為我禮塔，答言若憶當禮；如是禮長",
    "T40n1804_03c:0139b16": "老比丘亦爾。若受請應言：無障礙當來。若入",
    "T40n1804_03c:0139b17": "諸居士富家，不得語云：汝坐店肆，輕秤小斗，",
    "T40n1804_03c:0139b18": "欺誑於人。應云：如世尊說，二輪之中，得食輪",
    "T40n1804_03c:0139b19": "已，乃轉法輪；諸居士等，供給衣食，是為難事；",
    "T40n1804_03c:0139b20": "我依汝等，於如來法中修梵行，度生死流，皆",
    "T40n1804_03c:0139b21": "是汝等信心之恩。若入外道眾，不得形訾，云",
    "T40n1804_03c:0139b22": "邪見無慚愧，說其過惡。應譽實事，云：汝等能",
    "T40n1804_03c:0139b23": "出家解繫縛，捨於俗服，冥心空閑，甚是難事。",
    "T40n1804_03c:0139b24": "二明受戒法。就中分三。初翻邪三歸。又分為",
    "T40n1804_03c:0139b25": "四：一制意，二懺悔法，三立歸法，四總料簡。",
    "T40n1804_03c:0139b26": "初中，《涅槃》云：一切眾生，怖畏生死四魔，故受",
    "T40n1804_03c:0139b27": "三歸。名一義異，或時說三為一，說一為三；諸",
    "T40n1804_03c:0139b28": "佛境界，非二乘所知。又金翅鳥，不噉受三歸",
    "T40n1804_03c:0139b29": "龍。餘如《義鈔》。二懺悔法。以信邪來久，妄造非",
    "T40n1804_03c:0139c01": "法；今創歸投，必翻邪業。《阿含》等經，並令先悔。",
    "T40n1804_03c:0139c02": "《涅槃》云：發露諸惡，從生死際，所作諸惡，悉皆",
    "T40n1804_03c:0139c03": "發露，至無至處；如第十卷說。必論設懺，隨時",
    "T40n1804_03c:0139c04": "誦習，亦得通用。三作法者。《知論》云：互跪合掌，",
    "T40n1804_03c:0139c05": "在比丘前五眾得作，當教言：「我某甲盡形壽，歸依佛，",
    "T40n1804_03c:0139c06": "歸依法，歸依僧三說。」即發善法。次結云：「我某甲",
    "T40n1804_03c:0139c07": "盡形壽，歸依佛竟，歸依法竟，歸依僧竟三說。」《薩婆",
    "T40n1804_03c:0139c08": "多》：若淳重心，具教、無教。四雜料簡，《大集》云：妊",
    "T40n1804_03c:0139c09": "娠女人，恐胎不安，先受三歸已，兒無加害；乃",
    "T40n1804_03c:0139c10": "至生已，身心具足，善神擁護。《薩婆多》：五道皆",
    "T40n1804_03c:0139c11": "得受三歸；無受戒法。亦得一年半年，五三日",
    "T40n1804_03c:0139c12": "間受之；不得戒也。二明五戒者，分三：一簡人",
    "T40n1804_03c:0139c13": "是非，二作法差別，三料簡之。初中，《成論》云：五",
    "T40n1804_03c:0139c14": "逆罪人、賊住、污尼，毘尼中不聽作；由為惡業",
    "T40n1804_03c:0139c15": "所污，亦障聖道，不聽出家。若為白衣，得善律",
    "T40n1804_03c:0139c16": "儀，不遮修行施戒等善，有世間戒何咎。《薩",
    "T40n1804_03c:0139c17": "婆多》中，若有先犯五戒、八戒、及十具戒，而犯重",
    "T40n1804_03c:0139c18": "者，更受，不得。故先明發戒之緣。《善生》云：「此戒",
    "T40n1804_03c:0139c19": "甚難，能為沙彌、大比丘、及菩薩戒作根本。戒",
    "T40n1804_03c:0139c20": "有五種，隨受一分，即得一戒；汝今欲受何分",
    "T40n1804_03c:0139c21": "之戒？」智者隨語為受。二作法者：「我某甲，歸依",
    "T40n1804_03c:0139c22": "佛，歸依法，歸依僧，盡形壽為五戒優婆塞；如來",
    "T40n1804_03c:0139c23": "至真等正覺，是我世尊三說。」「我某甲，歸依佛竟，歸",
    "T40n1804_03c:0139c24": "依法竟，歸依僧竟，盡形壽為五戒優婆塞；如",
    "T40n1804_03c:0139c25": "來至真等正覺，是我世尊三說。」《智論》：戒師應語",
    "T40n1804_03c:0139c26": "言：「汝優婆塞聽！是多陀阿伽度、阿羅呵、三藐",
    "T40n1804_03c:0139c27": "三佛陀，為優婆塞說五戒法相，汝當聽受。盡",
    "T40n1804_03c:0139c28": "形壽不殺生，是優婆塞戒，能持不？答能。盡形壽",
    "T40n1804_03c:0139c29": "不盜是優婆塞戒，能持不？答能。」盡形壽不邪婬、不",
    "T40n1804_03c:0140a01": "妄語、不飲酒，並準上說。「是為在家人五戒，汝",
    "T40n1804_03c:0140a02": "盡形受持；當供養三寶，勸化作諸功德；年三",
    "T40n1804_03c:0140a03": "月六，常須持齋；用此功德，迴施眾生，果成佛",
    "T40n1804_03c:0140a04": "道。」三料簡，《成論》云：隨受一二三，皆得律儀；亦",
    "T40n1804_03c:0140a05": "開重受，重發得戒；亦隨日多少而受。《多》云：應",
    "T40n1804_03c:0140a06": "五眾邊受，不得俗邊。《智論》：以六齋日，是惡鬼",
    "T40n1804_03c:0140a07": "奪人命日；劫初聖人，教人一日不食為齋；後",
    "T40n1804_03c:0140a08": "佛出世，語云：汝當一日一夜，如諸佛持八戒，",
    "T40n1804_03c:0140a09": "過中不食，是功德將人至涅槃。問：口中四過，",
    "T40n1804_03c:0140a10": "何為但有妄語？答：但舉妄語，餘三並攝。又佛",
    "T40n1804_03c:0140a11": "法貴實語，故在先攝也。如說十善，為總戒相，",
    "T40n1804_03c:0140a12": "別相無量；不過中食，攝入不貪中，如是準知。",
    "T40n1804_03c:0140a13": "又云：一人生國土，皆共作因緣；謂內法與外",
    "T40n1804_03c:0140a14": "法為因緣。如惡口故，地生荊棘；諂曲心故，地",
    "T40n1804_03c:0140a15": "則高下不平；慳貪多故，水旱不調，地生砂礫；",
    "T40n1804_03c:0140a16": "不作上惡者，地則平正；如彌勒佛時，人行十",
    "T40n1804_03c:0140a17": "善，地多珍寶。《增一》云：由行十惡故，使外物衰",
    "T40n1804_03c:0140a18": "耗，何況內物。廣如四十三卷。《中含》第三十三",
    "T40n1804_03c:0140a19": "卷《善生長者經》中，明俗人行法，及禮事六方。",
    "T40n1804_03c:0140a20": "《薩婆多》云：五戒之中，酒戒最重。餘廣如《善生",
    "T40n1804_03c:0140a21": "經》七卷中具明。三明八戒法。《薩婆多》等云：若",
    "T40n1804_03c:0140a22": "從五眾受。必無人者，但心念口言，自歸三寶，",
    "T40n1804_03c:0140a23": "我持八戒，亦得。次受法者，《智論》云：受一日戒",
    "T40n1804_03c:0140a24": "法，長跪合掌，應作是言：「我某甲，今一日一夜，",
    "T40n1804_03c:0140a25": "歸依佛，歸依法，歸依僧，為淨行優婆塞三說。」「某甲",
    "T40n1804_03c:0140a26": "歸依佛竟，乃至僧竟，一日一夜為淨行優婆塞",
    "T40n1804_03c:0140a27": "竟。」次為懺悔：「我某甲，若身業、口業、意業不善，",
    "T40n1804_03c:0140a28": "貪瞋癡故。若今世、先世，有如是罪，今日誠心",
    "T40n1804_03c:0140a29": "懺悔。三業清淨，受行八齋，是則布薩論云：如此應在受",
    "T40n1804_03c:0140b01": "前。」次為說相：「一如諸佛盡壽不殺生，我某甲",
    "T40n1804_03c:0140b02": "一日一夜不殺生亦如是；如諸佛盡壽不盜，",
    "T40n1804_03c:0140b03": "我某甲一日一夜不盜亦如是；如諸佛盡壽",
    "T40n1804_03c:0140b04": "不婬，我某甲一日一夜不婬亦如是；如諸佛",
    "T40n1804_03c:0140b05": "盡壽不妄語，我某甲一日一夜不妄語亦如",
    "T40n1804_03c:0140b06": "是；不飲酒、不坐高大床上、不著華鬘瓔珞及",
    "T40n1804_03c:0140b07": "香塗身熏衣、不自歌舞作樂及故往觀聽，亦",
    "T40n1804_03c:0140b08": "如是。已受八戒，如諸佛盡壽不過中食，我某",
    "T40n1804_03c:0140b09": "甲一日一夜不過中食亦如是。我某甲，受行",
    "T40n1804_03c:0140b10": "八戒，隨學諸佛法，名為布薩。願持是布薩福",
    "T40n1804_03c:0140b11": "報，願生生不墮三惡道、八難；我亦不求轉輪",
    "T40n1804_03c:0140b12": "聖王、梵釋天王世界之樂；願諸煩惱盡，逮得",
    "T40n1804_03c:0140b13": "薩云若，成就佛道。」《增一阿含》：八關齋法，廣發",
    "T40n1804_03c:0140b14": "大願。一如三十八卷，具如《鈔》、《疏》。《僧祇》：佛告比",
    "T40n1804_03c:0140b15": "丘，今是齋日，喚優婆塞，淨洗浴，著淨衣，受布",
    "T40n1804_03c:0140b16": "薩法。《十誦》：聚落上座，見俗人來，為說深法，示",
    "T40n1804_03c:0140b17": "邪正道；應說知見，教布施、持戒、忍辱、行善、受",
    "T40n1804_03c:0140b18": "持八戒。《增一》：若受八齋，先懺悔罪，後便受戒。",
    "T40n1804_03c:0140b19": "廣如十六卷中。《中含》：多聞聖弟子持八支齋",
    "T40n1804_03c:0140b20": "時，憶念如來十號名字，若有惡思不善，皆滅。",
    "T40n1804_03c:0140b21": "廣如《齋經》中。《善生》云：受八戒者，除五逆罪，餘",
    "T40n1804_03c:0140b22": "一切罪皆滅。《成實》云：功德與無漏人等。亦得",
    "T40n1804_03c:0140b23": "隨受一二三，及日月長短，並成。《俱舍》云：莊嚴",
    "T40n1804_03c:0140b24": "者，除非舊莊嚴，不生極醉亂心。《善生》：受八戒，",
    "T40n1804_03c:0140b25": "不得多，唯獨受。《五分》：比丘成就八法，毀三寶",
    "T40n1804_03c:0140b26": "及戒，欲不利諸五戒，五戒人應不敬信。若優",
    "T40n1804_03c:0140b27": "婆塞瞋，比丘不往其家，聚落亦爾。《雜含》云：何",
    "T40n1804_03c:0140b28": "名優婆塞？在家清白，修習淨住，男相成就，口",
    "T40n1804_03c:0140b29": "說三歸是也。二明生緣奉訊法。《五分》：畢陵伽",
    "T40n1804_03c:0140c01": "父母貧窮，以衣食供養。佛言：若人百年之中，",
    "T40n1804_03c:0140c02": "右肩擔父，左肩擔母，於上大小便利，極世珍",
    "T40n1804_03c:0140c03": "奇衣服供養，猶不能報須臾之恩。從令聽比",
    "T40n1804_03c:0140c04": "丘盡心供養父母，不者得重罪。《僧祇》：父母不",
    "T40n1804_03c:0140c05": "信三寶者，應少經理；若有信者，得自恣與無",
    "T40n1804_03c:0140c06": "乏。若父母貧賤，將至寺中。若洗母者，不得觸，",
    "T40n1804_03c:0140c07": "得自手與食；父者，如沙彌法無異，一切皆得。",
    "T40n1804_03c:0140c08": "《涅槃》：以佛法僧三事常住，啟悟父母；乃至七",
    "T40n1804_03c:0140c09": "世，皆令奉持；乃至自學教人，即名護法者，得",
    "T40n1804_03c:0140c10": "長壽等。《毘尼母》云：若父母貧苦，先受三歸五",
    "T40n1804_03c:0140c11": "戒十善，然後施與；若不貧，雖受戒，不合與。《四",
    "T40n1804_03c:0140c12": "分》：阿難請授愛道戒中云：乳養長大有恩故。",
    "T40n1804_03c:0140c13": "佛言：若聞三寶名字，已是報恩，何況得淨信",
    "T40n1804_03c:0140c14": "等。《雜寶藏》：慈童女長者家貧，獨養老母，現世",
    "T40n1804_03c:0140c15": "得報緣。鸚鵡孝養盲父母，得成佛緣。《增一》云：",
    "T40n1804_03c:0140c16": "孝順供養父母功德，與一生補處功德一等。",
    "T40n1804_03c:0140c17": "文云：教二人作善，不可得報恩，謂父母也云云。",
    "T40n1804_03c:0140c18": "是故比丘，常當孝順供養父母，不失時節，當",
    "T40n1804_03c:0140c19": "如是學。《五百問》云：父母盲病，無人供給，得乞",
    "T40n1804_03c:0140c20": "食與半；自能紡績，與衣食犯罪，況為埋藏棺",
    "T40n1804_03c:0140c21": "木等。《僧祇》：比丘不得喚阿爺阿郎、阿孃阿婆、",
    "T40n1804_03c:0140c22": "阿兄阿姊，乃至姨姑等，不得喚本俗名。準應",
    "T40n1804_03c:0140c23": "優婆塞優婆夷等。《增一》云：四姓入佛法，同名",
    "T40n1804_03c:0140c24": "為釋迦種子，不得依俗姓。比丘當學。《善見》云：",
    "T40n1804_03c:0140c25": "喚婢為大姊，不得云婢。阿摩，母也；尼者，女也。",
    "T40n1804_03c:0140c26": "若父母死，自得輿屍。《增一》云：愛道無常，佛自",
    "T40n1804_03c:0140c27": "共羅云，各扶床一角等。淨飯王泥洹，佛亦自",
    "T40n1804_03c:0140c28": "輿之，山林岥峨踊沒。比丘不須變服，依常為",
    "T40n1804_03c:0140c29": "要。三明俗人士女入寺法。先出立意。息心靜",
    "T40n1804_03c:0141a01": "默，非諠亂所集；軌法施訓，豈漏慢所踐。且心",
    "T40n1804_03c:0141a02": "栖相表，形異世儀；歸奉憑趣，理存規則。故應",
    "T40n1804_03c:0141a03": "其俯仰，識其履行；是敬事儀式，如法親覲。豈",
    "T40n1804_03c:0141a04": "可足蹈淨剎，心形懈慢；非唯善法無染，故得",
    "T40n1804_03c:0141a05": "翻流苦業。可不誡哉。今依祇洹舊法出。中國",
    "T40n1804_03c:0141a06": "士民，凡至寺門外，整服一拜，入門復禮一拜。",
    "T40n1804_03c:0141a07": "安詳直進，不左右顧眄。先至佛所，禮三拜竟，",
    "T40n1804_03c:0141a08": "圍繞三匝，唄讚三契若未見佛供養，設見眾僧，不先與語。禮佛已，方",
    "T40n1804_03c:0141a09": "至僧房戶外禮一拜，然後入見上座，次第至",
    "T40n1804_03c:0141a10": "下，各禮一拜。若見是非之事，不得譏訶，若發",
    "T40n1804_03c:0141a11": "言嫌責者，自失善利，非入寺之行僧中亦不可識，事似俗",
    "T40n1804_03c:0141a12": "闕，撿意則殊。今以俗情撿道，意誠非易；若以見僧之過，則不信心生；生便障道，終無出期。又不識因果業報，但得",
    "T40n1804_03c:0141a13": "示改惡修善，總大分。且初入寺，背僧取異，云何得作出",
    "T40n1804_03c:0141a14": "家因緣。經云：夫入寺者，棄捨刀仗雜物，然後",
    "T40n1804_03c:0141a15": "乃入。捨刀仗者，去瞋恚眾僧心也；捨雜物者，",
    "T40n1804_03c:0141a16": "去眾僧乞求之心；具除兩過，乃可入寺。順佛",
    "T40n1804_03c:0141a17": "而行，不得逆行；設緣礙左繞，恒想佛在我右。",
    "T40n1804_03c:0141a18": "入出之時，悉轉面向佛。禮拜佛法僧者，常念",
    "T40n1804_03c:0141a19": "體唯是一。何者？覺法滿足，自覺覺他名佛，所",
    "T40n1804_03c:0141a20": "覺之道名法，學佛道者名僧；則一體無別矣",
    "T40n1804_03c:0141a21": "始學時名僧，終滿足名佛；僧時未免諸過，佛時一切惡盡，一切善滿也。今我未出家學道，名俗人；迴俗即是道器。如",
    "T40n1804_03c:0141a22": "此深思，我亦有道分，云何輕悔？宜志心歸依，自作出家因緣者，是名圍繞念佛法僧之大意矣。低頭看",
    "T40n1804_03c:0141a23": "地，不得高視為表下觀己身，是將來作佛之地；不宜馳散，浮生死海。見地有蟲，",
    "T40n1804_03c:0141a24": "勿誤傷殺念一切眾生同是佛因，起不殺行，即是敬信；信知因果，作長壽緣。不唾僧",
    "T40n1804_03c:0141a25": "地欲明俗人，名為僧地；口尚不應呵毀欲出家者，名唾僧地；況復呵詰眾僧，豈非悖逆耶。當歌唄",
    "T40n1804_03c:0141a26": "讚歎作愛敬樂重因緣也。若見章土，自手除之事則與僧除糞，法則與僧清過。",
    "T40n1804_03c:0141a27": "若有因緣寺中宿者，不得臥僧床席，當以己",
    "T40n1804_03c:0141a28": "物藉之，亦勿臥沙門被中應自設供，供養於僧；豈損他供，自害善器。并",
    "T40n1804_03c:0141a29": "調戲言笑，說非法事。沙門未眠，不得先寢，為",
    "T40n1804_03c:0141b01": "除憍慢故。又勿坐僧床席，輕侮僧故。俗中貴",
    "T40n1804_03c:0141b02": "士之座，猶不許賤人升之；況出世高僧，輒便",
    "T40n1804_03c:0141b03": "相擬。是以經中，共僧同床，半身枯也。如是因",
    "T40n1804_03c:0141b04": "緣，如別廣說。若至明晨，先沙門起修恭敬之行。凡入",
    "T40n1804_03c:0141b05": "寺之行，與俗人作入道之緣；建立寺者，開淨",
    "T40n1804_03c:0141b06": "土之因；供養僧者，為出離之軼也。今末法中，",
    "T40n1804_03c:0141b07": "善根淺薄，不感聖人示導，僅知有寺而已。不",
    "T40n1804_03c:0141b08": "體法意，都無敬重佛法，超生因緣；供養福田，",
    "T40n1804_03c:0141b09": "而來入寺也如此者多，非謂全無敬信者。多有人情來往，非",
    "T40n1804_03c:0141b10": "法聚會。又在寺止宿，坐臥床褥，隨意食噉；乞",
    "T40n1804_03c:0141b11": "索取借，如俗去還；遂意則喜，違心必瞋；繫綴",
    "T40n1804_03c:0141b12": "胸抱，望當圖剝；猶牛羊之抵突，恣頑癡之鄙",
    "T40n1804_03c:0141b13": "情。或用力勢逼掠，打撲抄奪。具造惡業，必死",
    "T40n1804_03c:0141b14": "何疑。一且橫骸，神何可滅，隨業受苦，永無救",
    "T40n1804_03c:0141b15": "護，可共悲哉非三寶不能救，由此人不可拔。若有智之人，終不",
    "T40n1804_03c:0141b16": "行此；敬重寺法，準而行之；護惜三寶，諮請法",
    "T40n1804_03c:0141b17": "訓，自招大益。故經云：眾僧良福田，亦是蒺䔧",
    "T40n1804_03c:0141b18": "園。斯言實矣！當知衰利由心，非前境咎。清信",
    "T40n1804_03c:0141b19": "女人入寺，儀式同前。唯不得在男子上坐，形",
    "T40n1804_03c:0141b20": "相語笑；脂粉塗面，畫眉假飾；非法調戲，共相",
    "T40n1804_03c:0141b21": "排盪，持手𢴤人。必須攝心整容，隨人教令；依",
    "T40n1804_03c:0141b22": "次持香，一心供養。懺悔自責，生女人中，常成",
    "T40n1804_03c:0141b23": "礙絕；於此妙法，修奉無因；不得自專，由他而",
    "T40n1804_03c:0141b24": "辨，一何苦哉！應深生鄙悼。若見沙彌，禮如大",
    "T40n1804_03c:0141b25": "僧，勿以位小而不加敬此於大僧為小，於俗為尊；出家受具，便入僧數；不得以小",
    "T40n1804_03c:0141b26": "兒意，輕而待接。設有說法，謹當聽受。勿復喚名而走使。如此等，在寺中，竭力",
    "T40n1804_03c:0141b27": "而行。所為事訖，辭出寺門，如法作禮佛前三拜，至門一拜，",
    "T40n1804_03c:0141b28": "門外又一拜；若僧少時，次第各禮一拜，多者總禮三拜。凡以穢俗之身，入寺踐",
    "T40n1804_03c:0141b29": "金剛淨剎法地，自多乖於儀式；若去時，須自",
    "T40n1804_03c:0141c01": "贖其過，隨施多少，示有不空若布絹、香油、澡豆、華水，下至掃地除糞。",
    "T40n1804_03c:0141c02": "此入寺法中國傳之矣，余更略出護過要術。",
    "T40n1804_03c:0141c03": "謂一切天人龍鬼，是出家人修道之緣；一切",
    "T40n1804_03c:0141c04": "出家人，為天人龍鬼生善境界。出家人既為",
    "T40n1804_03c:0141c05": "四輩生善之處，不得對彼幽顯，輕有所失；彼",
    "T40n1804_03c:0141c06": "四輩既是出家修道之緣，又不得輒便見過。",
    "T40n1804_03c:0141c07": "佛已勅竟，假使道人畜妻挾子，供養恭敬如",
    "T40n1804_03c:0141c08": "舍利弗、大目連等，莫生見過，自作失善境之",
    "T40n1804_03c:0141c09": "緣也。凡出家者，長標遠望，必有出要之期；始",
    "T40n1804_03c:0141c10": "爾出家捨俗，焉能已免瑕疵也。智士應以終",
    "T40n1804_03c:0141c11": "照遠度，略取其道；不應同彼愚小，拾僧過失。",
    "T40n1804_03c:0141c12": "所以天龍鬼神，具有他心天眼，而護助眾僧",
    "T40n1804_03c:0141c13": "者，非僧無過，以剋終照遠耳！今人中，無察情",
    "T40n1804_03c:0141c14": "鑒失之見；情智淺狹，意無遠達；暫見一過，毀",
    "T40n1804_03c:0141c15": "辱僧徒。自障出要，違破三歸，失於前導；常行",
    "T40n1804_03c:0141c16": "生死，不受道化。可謂惑矣！小兒癡矣！然則聖",
    "T40n1804_03c:0141c17": "人非不能化，但此人不可化，所以拱手，待機",
    "T40n1804_03c:0141c18": "熟耳。如嬰兒造惡，父母所以不教者；非父母",
    "T40n1804_03c:0141c19": "不解善教，嬰兒不可教耳。比彼可見。諸有同",
    "T40n1804_03c:0141c20": "法之儔，幸細覽而傳告。",
    "T40n1804_03c:0141c21": "25 主客相待篇(下三)主客相待篇第二十五四儀法附",
    "T40n1804_03c:0141c22": "沙門釋侶，三界之賓；逆旅之況，頗存於此。故",
    "T40n1804_03c:0141c23": "律中曲制主客待遇雜行云云。就中分四。初",
    "T40n1804_03c:0141c24": "入寺法。《四分》云：客比丘欲入寺，應知佛塔，若",
    "T40n1804_03c:0141c25": "上座等。至門中，應開；若不能者，徐打，令內人",
    "T40n1804_03c:0141c26": "聞；不聞，大打；猶不聞者，持衣鉢與第二比丘，",
    "T40n1804_03c:0141c27": "至下牆處，踰入開門。右繞塔過。先洗左脚，後",
    "T40n1804_03c:0141c28": "洗右脚，著革屣。舊比丘聞客來，出外迎；為捉",
    "T40n1804_03c:0141c29": "衣鉢，安置溫室、重閣、經行處，供給水器等。二",
    "T40n1804_03c:0142a01": "問主人受房等。律云：問舊比丘，我若干歲，有",
    "T40n1804_03c:0142a02": "房分不？答言有者，應問有人住不？若無人者，",
    "T40n1804_03c:0142a03": "當問有臥具、若被、若利養、若器物、若房衣等？",
    "T40n1804_03c:0142a04": "有者當取。至房所，開戶已，出床褥等，淨掃地。",
    "T40n1804_03c:0142a05": "若得針線、刀子、乃至一丸藥，舉之；有主識，當",
    "T40n1804_03c:0142a06": "與。如是治除屋內已，還內臥具復本處竟。問",
    "T40n1804_03c:0142a07": "何處大小行、淨地、不淨地、佛塔、聲聞塔、第一",
    "T40n1804_03c:0142a08": "上座房、乃至第四上座房等，一一別問；若不",
    "T40n1804_03c:0142a09": "問者，主人一一示語，乃至云此是唾器、小便器",
    "T40n1804_03c:0142a10": "等。《五分》：住處窄，不相識者，聽同床坐，不得眠。",
    "T40n1804_03c:0142a11": "三相識敬儀。《四分》：客僧受房已，問主人已，應",
    "T40n1804_03c:0142a12": "先禮佛塔，次禮第一上座乃至第四上座。應",
    "T40n1804_03c:0142a13": "偏露右肩，脫革屣，右膝著地，捉兩脚，如是言：",
    "T40n1804_03c:0142a14": "大德我禮。若四上座房內思惟，應隨座次禮",
    "T40n1804_03c:0142a15": "房；主人一一示知。《十誦》：若上座時見，應禮；難",
    "T40n1804_03c:0142a16": "見遠者，則止。四問受利法。《四分》：客僧禮上座",
    "T40n1804_03c:0142a17": "已，應問何處是眾僧大食小食、夜集說戒處",
    "T40n1804_03c:0142a18": "等。又問何者是僧差食？檀越送食？月八日、十",
    "T40n1804_03c:0142a19": "五日、月初日食？檀越請食，次到何處？復問明",
    "T40n1804_03c:0142a20": "日有何檀越，請眾僧小食大食？何處狗惡、何",
    "T40n1804_03c:0142a21": "處是好人、何處是惡人？舊比丘當如問而答。",
    "T40n1804_03c:0142a22": "《僧祇》：舊比丘應語客僧，一切僧家制限。若客",
    "T40n1804_03c:0142a23": "伴已去者，不得語令知，云不及伴；應語可小",
    "T40n1804_03c:0142a24": "停息，更應有伴。身有急事必去者，應給糧食，",
    "T40n1804_03c:0142a25": "囑累行伴。《三千》云：新至比丘，以十事與之：一",
    "T40n1804_03c:0142a26": "當避與房，二當給所須，三朝暮問訊，四語以",
    "T40n1804_03c:0142a27": "習俗，五當教避諱，六語請到處，七語僧教令，",
    "T40n1804_03c:0142a28": "八當語某事可食，九示縣官禁忌，十語以盜",
    "T40n1804_03c:0142a29": "賊處所。二明四儀法。夫成善有由，憑教相而",
    "T40n1804_03c:0142b01": "心發；冥因顯果，藉儀形而立宗。是以阿說身",
    "T40n1804_03c:0142b02": "子，具列昔經；傳法軌模，亦題方冊。故直敘一",
    "T40n1804_03c:0142b03": "致，別引諸說云云。《五分》：若四威儀不如法者，",
    "T40n1804_03c:0142b04": "非為於世而作大明。《僧祇》：若行時，平視；迴時，",
    "T40n1804_03c:0142b05": "合身迴。《中含》：佛告比丘，依於狩王法。若平旦，",
    "T40n1804_03c:0142b06": "著衣持鉢，入村乞食，善護持身，守攝諸根。乞",
    "T40n1804_03c:0142b07": "食已，收舉衣鉢，澡洗手足，以尼師壇著於肩",
    "T40n1804_03c:0142b08": "上，至無事處，或經行、坐禪。復於初夜，經行坐",
    "T40n1804_03c:0142b09": "禪，淨心中障已。於中夜時入室欲臥，四牒憂",
    "T40n1804_03c:0142b10": "多羅，敷床上，襞僧伽梨作枕，右脇而臥；當頭",
    "T40n1804_03c:0142b11": "面向佛像處，足足相累，意係想明相。彼後夜",
    "T40n1804_03c:0142b12": "時，速起，如初夜法。《僧祇》：頭向衣架，及和尚、長",
    "T40n1804_03c:0142b13": "老比丘。初夜，思惟自業。至中夜，右脇著下，累",
    "T40n1804_03c:0142b14": "兩脚，合口，舌拄上斷，枕右手，舒左手順身上；",
    "T40n1804_03c:0142b15": "不捨念慧，思惟起想。餘如上。《十誦》：燈明中不",
    "T40n1804_03c:0142b16": "得臥。《毘尼母》：比丘欲行時，先掃除房內；衣服",
    "T40n1804_03c:0142b17": "床褥，如法安置，在〈隨相〉中。去時，白和尚阿闍",
    "T40n1804_03c:0142b18": "梨。若過十臘，有法事，必能利益者，雖師不聽，",
    "T40n1804_03c:0142b19": "自往無過。去時，出寺外，望去處方，應思量行",
    "T40n1804_03c:0142b20": "伴何似？正見不？有病相料理不？如我心所作",
    "T40n1804_03c:0142b21": "不？其人威儀常攝不？非懈怠不？為利為衰？若",
    "T40n1804_03c:0142b22": "必好者共去。復問同伴：「汝等衣鉢，乃至一切",
    "T40n1804_03c:0142b23": "自隨之物，無所忘不？」兼復誡勅：「今當共行，汝",
    "T40n1804_03c:0142b24": "等時言少語，守攝諸根；路中處處見者，皆令",
    "T40n1804_03c:0142b25": "歡喜，發其善心。」諸下座皆合掌互跪，對曰：「如",
    "T40n1804_03c:0142b26": "教歡喜奉行！」若有住止，發時，上座應遍看，無",
    "T40n1804_03c:0142b27": "遺落物不。下座常在前，上座在後；語諸下座，",
    "T40n1804_03c:0142b28": "各自攝心，莫令散亂。下座得病，上座應為說",
    "T40n1804_03c:0142b29": "法，令善心相續。雖有急難，不得捨去，盡其筋",
    "T40n1804_03c:0142c01": "力，令其得脫；乃至自力不能，應至郡縣檀越",
    "T40n1804_03c:0142c02": "所重比丘，大臣、國王門前營理；使得解脫，莫",
    "T40n1804_03c:0142c03": "使受苦。《僧祇》：行時先下脚跟，後下脚指。在道",
    "T40n1804_03c:0142c04": "行欲宿，遣二年少比丘前覓宿處，索前食後",
    "T40n1804_03c:0142c05": "食；當白非時入聚落；得已還報，應展轉相白",
    "T40n1804_03c:0142c06": "入。《智論》：出入來去，安詳一心；舉足下足，觀地",
    "T40n1804_03c:0142c07": "而行；為避亂心，為護眾生故。是不退菩薩相。",
    "T40n1804_03c:0142c08": "《僧祇》：不得作駱駝坐，應加趺坐；若疲極者，當",
    "T40n1804_03c:0142c09": "互舒一脚。仰臥脩羅，伏者餓鬼，左脇如貪欲",
    "T40n1804_03c:0142c10": "人；具如法者，出三十五卷中。《增一》云：今聽比",
    "T40n1804_03c:0142c11": "丘，先以手憑座，後坐，此我之教。《十誦》：無病不",
    "T40n1804_03c:0142c12": "得晝臥；若喜眠，應起經行。《善見》：臨欲眠時，先",
    "T40n1804_03c:0142c13": "於六念中，一一念也。坐法有二：一結加趺，二",
    "T40n1804_03c:0142c14": "踞坐。跪有二：一長跪，即兩膝及足指至地；二",
    "T40n1804_03c:0142c15": "互跪，右膝至地各有所立。《三千》云：不得於上座前",
    "T40n1804_03c:0142c16": "踞坐。踞坐五法：一不交足；二不雙竪兩足；三",
    "T40n1804_03c:0142c17": "不却踞兩手，掉梢兩足；四不得搘拄一足，",
    "T40n1804_03c:0142c18": "申一足；五不上足。五事正坐法：一不倚壁，二",
    "T40n1804_03c:0142c19": "不手前據，三不肘據床，四不兩手捧頭，五不",
    "T40n1804_03c:0142c20": "以手拄頰。《毘尼母》云：何名坐？眾僧集會，撿容",
    "T40n1804_03c:0142c21": "整服，加趺而坐，儀用可觀；又如坐禪人，坐經",
    "T40n1804_03c:0142c22": "劫，身不動搖，觀者無厭。人多者狹膝，見上座",
    "T40n1804_03c:0142c23": "亦爾，不宜寬縱云云。《三千》云：不與三師並坐。",
    "T40n1804_03c:0142c24": "《十誦》：聽法時，上座來，不應起下座；起者，吉羅。",
    "T40n1804_03c:0142c25": "若和上阿闍梨，恭敬故，自起；不得起他，吉羅。",
    "T40n1804_03c:0142c26": "乃至聽法，不得與沙彌同床坐。沙彌得與白",
    "T40n1804_03c:0142c27": "衣同床坐；大比丘三夏，亦同床得坐。《三千》云：",
    "T40n1804_03c:0142c28": "欲上床有七：一當徐却踞；二不得匍匐上；",
    "T40n1804_03c:0142c29": "三不使床有聲；四不大拂床有聲；五不大㐸",
    "T40n1804_03c:0143a01": "大吒歎息，思惟世事；六不狗群臥；七起以時",
    "T40n1804_03c:0143a02": "節，心起不定，當自責本起。又若聞犍稚聲，即",
    "T40n1804_03c:0143a03": "當著袈裟，出戶如法；二於堂外住，正衣脫帽；",
    "T40n1804_03c:0143a04": "三有佛像，頭面作禮，却禮僧；四當隨次向上",
    "T40n1804_03c:0143a05": "座，當遺上座處；五隨上座坐，若踞。《善見》：睡時",
    "T40n1804_03c:0143a06": "當須早起；浴竟睡者，念髮燥便起；如是，看星",
    "T40n1804_03c:0143a07": "月光影為分齊。《三千》：臥當頭向佛；二不臥視",
    "T40n1804_03c:0143a08": "佛；三不雙申兩足；四不向壁臥，又不伏臥；五",
    "T40n1804_03c:0143a09": "不竪膝，要以手撿兩足，累兩膝。《毘尼母》：比丘",
    "T40n1804_03c:0143a10": "貪著睡眠，廢捨三業，不復行道，金剛力士可",
    "T40n1804_03c:0143a11": "責。佛言：食人信施，不應懈怠；夜二時中，應坐",
    "T40n1804_03c:0143a12": "禪誦經經行；一時中，以自消息；是名臥法。《僧",
    "T40n1804_03c:0143a13": "祇》：臥如師子王法如前所說。不得眠至日出，應於",
    "T40n1804_03c:0143a14": "後夜當起，正坐思惟己業。",
    "T40n1804_03c:0143a15": "四分律刪繁補闕行事鈔卷下之三"
}