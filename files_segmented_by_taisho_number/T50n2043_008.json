{
    "T50n2043_008:0157b02": "阿育王經卷第八",
    "T50n2043_008:0157b04": "梁扶南三藏僧伽婆羅譯",
    "T50n2043_008:0157b05": "佛弟子五人傳授法藏因緣下佛弟子五人傳授法藏因緣下",
    "T50n2043_008:0157b06": "優波笈多因緣優波笈多因緣",
    "T50n2043_008:0157b07": "爾時舍那婆私於大醍醐山起寺已。即便思",
    "T50n2043_008:0157b08": "惟。賣香商主名笈多。生已未生。見其已生。其",
    "T50n2043_008:0157b09": "兒名優波笈多。世尊所記無相佛。我入涅槃",
    "T50n2043_008:0157b10": "百年後能作佛事。生已未生。見其未生。舍",
    "T50n2043_008:0157b11": "那婆私以方便力。教化賣香商主令其精進。",
    "T50n2043_008:0157b12": "時舍那婆私一日多將弟子入其家。別日與",
    "T50n2043_008:0157b13": "一弟子入其家。復於一日獨入其家。笈多當",
    "T50n2043_008:0157b14": "作佛事。見舍那婆私獨來其家。問言。聖人",
    "T50n2043_008:0157b15": "何故獨無弟子隨從。長老語言。我是老人。何",
    "T50n2043_008:0157b16": "得有人隨從於我。若有人樂精進出家則有",
    "T50n2043_008:0157b17": "隨從。笈多語言。我樂在家受五欲樂不能出",
    "T50n2043_008:0157b18": "家。若我生兒當隨長老。長老言。如是如是。",
    "T50n2043_008:0157b19": "恒作此願。勿令退失。乃至笈多生兒。名阿",
    "T50n2043_008:0157b20": "波笈多翻不正護。至其長大。舍那婆私往至笈多",
    "T50n2043_008:0157b21": "所語言。汝先有願。若我生兒。當與長老。今兒",
    "T50n2043_008:0157b22": "已生。此兒有德汝當聽其隨我出家。笈多言。",
    "T50n2043_008:0157b23": "我今唯有一兒。若第二兒生當與長老。時",
    "T50n2043_008:0157b24": "舍那婆私思惟。此兒是優波笈多不。見其非",
    "T50n2043_008:0157b25": "是。語笈多言。如是。乃至第二兒生名陀那笈",
    "T50n2043_008:0157b26": "多翻寶護。至其長大。舍那婆私往笈多處語",
    "T50n2043_008:0157b27": "言。汝先願第二兒生當與我。今兒已生。汝當",
    "T50n2043_008:0157b28": "聽其隨我出家。笈多答言。長老勿瞋。我有",
    "T50n2043_008:0157b29": "二兒共治家業。一令覓物。一令守護。若第",
    "T50n2043_008:0157c01": "三兒生。當與長老。舍那婆私復更思惟。此是",
    "T50n2043_008:0157c02": "優波笈多不。見其非是。語笈多言。如是。乃",
    "T50n2043_008:0157c03": "至第三兒生。端正好色甚可愛樂。過人之色",
    "T50n2043_008:0157c04": "不及天色。是故名為優波笈多。是兒長大。其",
    "T50n2043_008:0157c05": "父留之以法治生多獲其利。時舍那婆私往",
    "T50n2043_008:0157c06": "笈多處語言。善男子。汝先願第三兒生當以",
    "T50n2043_008:0157c07": "與我。今兒已生。汝當聽其隨我出家。笈多",
    "T50n2043_008:0157c08": "答言。我當作誓令其治生。若長若退不得出",
    "T50n2043_008:0157c09": "家。不長不退乃聽出家。是時魔王令摩偷羅",
    "T50n2043_008:0157c10": "國一切人眾悉買其物令其得利。乃至舍那",
    "T50n2043_008:0157c11": "婆私往笈多所。時優波笈多正在賣香。長老",
    "T50n2043_008:0157c12": "語言。汝心心法生。云何為善。云何為惡。優",
    "T50n2043_008:0157c13": "波笈多答言。我今不知心心法。云何為善。",
    "T50n2043_008:0157c14": "云何為惡。長老語言。若心心法與貪嗔癡相",
    "T50n2043_008:0157c15": "應。是名為惡。與不貪不瞋不癡相應。是名為",
    "T50n2043_008:0157c16": "善。乃至長老復於異時更往優波笈多所語",
    "T50n2043_008:0157c17": "言。善男子。汝云何心心法生。為善為惡。答",
    "T50n2043_008:0157c18": "言。我今不知心心法。云何為善。云何為惡。",
    "T50n2043_008:0157c19": "長老言。汝今欲知心心法為善惡者。若能受",
    "T50n2043_008:0157c20": "道除心心法惡。我當作事。時長老以黑白土",
    "T50n2043_008:0157c21": "為丸而語之言。若汝黑心起取黑丸。若白心",
    "T50n2043_008:0157c22": "起取白丸。當作不淨觀。如所說念佛應當思",
    "T50n2043_008:0157c23": "惟。是時優波笈多欲善作心心法而取多黑",
    "T50n2043_008:0157c24": "丸。乃至不得一白丸。復更思惟取二分黑丸",
    "T50n2043_008:0157c25": "一分白丸。復更思惟取。半黑丸半白丸。復更",
    "T50n2043_008:0157c26": "思惟取。二分白丸。一分黑丸。復更思惟乃至",
    "T50n2043_008:0157c27": "一切白心起悉取白丸。是時摩偷羅國有婬",
    "T50n2043_008:0157c28": "女。名婆娑婆達多翻天主與。其有一婢。往優波",
    "T50n2043_008:0157c29": "笈多處買香。多得香還。其主問言。汝於何",
    "T50n2043_008:0158a01": "處得此多香。將不於估客偷此香來。婢答言。",
    "T50n2043_008:0158a02": "有估客名優波笈多。形色具足言語微妙。",
    "T50n2043_008:0158a03": "以法賣物。其主聞已。於優波笈多起婬欲心。",
    "T50n2043_008:0158a04": "復令其婢至優波笈多處。汝當語彼云。我欲",
    "T50n2043_008:0158a05": "與汝共相娛樂。乃至其婢白優波笈多。優波",
    "T50n2043_008:0158a06": "笈多言。汝可答彼。我今相見。未是其時。婢還",
    "T50n2043_008:0158a07": "白其主。其主云。彼不能以五百銀錢與我。是",
    "T50n2043_008:0158a08": "故不來。復令婢往而語之言。我不須錢。但須",
    "T50n2043_008:0158a09": "汝來共相娛樂。其婢復往優波笈多所說其",
    "T50n2043_008:0158a10": "此言。優波笈多猶答言。我今相見。未是其時。",
    "T50n2043_008:0158a11": "乃至別有長者子。往婆娑婆達多所。復有一",
    "T50n2043_008:0158a12": "商主。從北天竺來。將五百匹馬及種種物至",
    "T50n2043_008:0158a13": "摩偷羅國。至已問摩偷羅國人。此國何處有",
    "T50n2043_008:0158a14": "第一端正女人。國人答言。有女人第一端",
    "T50n2043_008:0158a15": "正。名婆娑婆達多。商主又言。我今欲以五百",
    "T50n2043_008:0158a16": "銀錢及種種寶物往至其處。是時婬女貪其",
    "T50n2043_008:0158a17": "物故。殺長者子取其身骸置不淨處。與後商",
    "T50n2043_008:0158a18": "主共相娛樂。是長者子親善知識於不淨處",
    "T50n2043_008:0158a19": "覓得身骸往白國王。國王語言。汝可取彼婆",
    "T50n2043_008:0158a20": "娑婆達多。截其手脚及以耳鼻散置野外。乃",
    "T50n2043_008:0158a21": "至如王教令截其手脚散置野外。是時優波",
    "T50n2043_008:0158a22": "笈多。聞婆娑婆達多手脚被截散在野外。即",
    "T50n2043_008:0158a23": "便思惟。我於本時不樂見之共受五欲。今時",
    "T50n2043_008:0158a24": "欲見觀其手脚及其耳鼻。復說偈曰。",
    "T50n2043_008:0158a25": "昔以最勝衣　　及種種寶飾",
    "T50n2043_008:0158a26": "如是等眾具　　莊嚴於其身",
    "T50n2043_008:0158a27": "若人樂解脫　　欲厭離於世",
    "T50n2043_008:0158a28": "是時不當見　　寶飾莊嚴身",
    "T50n2043_008:0158a29": "今時應往觀　　無慢無歡喜",
    "T50n2043_008:0158b01": "其色還本相　　視之生厭離",
    "T50n2043_008:0158b02": "爾時優波笈多。將一小兒捉繖隨從行至野",
    "T50n2043_008:0158b03": "外。是時其婢憶念其恩住其身邊。驅逐烏",
    "T50n2043_008:0158b04": "鳥不令侵啄。乃至其婢語之。先數遣喚優波",
    "T50n2043_008:0158b05": "笈多。其人今來起欲心耶。其主聞之。即便說",
    "T50n2043_008:0158b06": "言。我好形容。今已毀壞。實為大苦。於此地",
    "T50n2043_008:0158b07": "上為血所污舉身皆赤。我身如是。云何見之",
    "T50n2043_008:0158b08": "而起欲心。語其婢言。我手脚耳鼻集之一處",
    "T50n2043_008:0158b09": "無令得見。乃至其婢集在一處以衣覆之。是",
    "T50n2043_008:0158b10": "時優波笈多至已。對婆娑婆達多立而觀之。",
    "T50n2043_008:0158b11": "婆娑婆達多見優波笈多語言。聖善至。昔時",
    "T50n2043_008:0158b12": "我身堪受五欲。于時遣使而言非時今手脚",
    "T50n2043_008:0158b13": "被截在血泥。何故而來。復說偈言。",
    "T50n2043_008:0158b14": "前時之身　　猶如蓮花　　大價寶衣",
    "T50n2043_008:0158b15": "以為莊嚴　　而無功德　　故不見汝",
    "T50n2043_008:0158b16": "我今如此。汝何故來。即身離莊嚴離歡喜。血",
    "T50n2043_008:0158b17": "為塗香見之驚惋。優波笈多答言。我今非是",
    "T50n2043_008:0158b18": "起欲心來。為見貪欲想及不淨想。是故我來。",
    "T50n2043_008:0158b19": "復說偈曰。",
    "T50n2043_008:0158b20": "以諸寶衣　　及種種花　　莊嚴汝身",
    "T50n2043_008:0158b21": "見者心亂　　一切眾人　　有欲見者",
    "T50n2043_008:0158b22": "以無物故　　而不得見　　今汝此身",
    "T50n2043_008:0158b23": "散在諸處　　一切眾人　　無不見者",
    "T50n2043_008:0158b24": "色還本相　　離於莊嚴　　臭處如是",
    "T50n2043_008:0158b25": "尸骸共住　　身薄皮覆　　以血灌之",
    "T50n2043_008:0158b26": "薄皮覆之　　以肉泥之　　千脈纏縛",
    "T50n2043_008:0158b27": "處處周遍　　此身如是　　云何起愛",
    "T50n2043_008:0158b28": "復說姊妹　　外可愛色　　世間人見",
    "T50n2043_008:0158b29": "起於欲心　　若知其內　　即得解脫",
    "T50n2043_008:0158c01": "貴賤尊卑　　皆有臭尸　　愚者見之",
    "T50n2043_008:0158c02": "起於淨見　　智者見之　　起不淨見",
    "T50n2043_008:0158c03": "此身臭穢　　是不淨處　　以種種香",
    "T50n2043_008:0158c04": "用以熏身　　此身可惡　　垢膩膿血",
    "T50n2043_008:0158c05": "種種衣服　　以自莊嚴　　身不淨篋",
    "T50n2043_008:0158c06": "以水淨之　　愚夫罪人　　愛著此身",
    "T50n2043_008:0158c07": "若有人聞　　佛說善法　　隨從受持",
    "T50n2043_008:0158c08": "厭離五欲　　樂解脫心　　入寂靜林",
    "T50n2043_008:0158c09": "依道為筏　　渡有彼岸",
    "T50n2043_008:0158c10": "婆娑婆達多聞其言深畏生死。聞佛功德變",
    "T50n2043_008:0158c11": "其意樂於涅槃。即便說偈答優波笈多。",
    "T50n2043_008:0158c12": "如是如是　　如汝所說　　汝實智慧",
    "T50n2043_008:0158c13": "有大慈悲　　今當更說　　如來妙法",
    "T50n2043_008:0158c14": "乃至優波笈多。次第說法。所謂四諦。優波笈",
    "T50n2043_008:0158c15": "多更觀其身。觀其身竟得厭欲界。以自說法",
    "T50n2043_008:0158c16": "故通達四諦得那含果。婆娑婆達多得須陀",
    "T50n2043_008:0158c17": "洹果。是時婆娑婆達多語優波笈多言。善哉",
    "T50n2043_008:0158c18": "善哉。摩訶薩埵。以汝力故覆三惡道大苦惱",
    "T50n2043_008:0158c19": "處。開發天堂涅槃之道。復次如來應等正覺",
    "T50n2043_008:0158c20": "及以法僧我今歸依。復說偈言。",
    "T50n2043_008:0158c21": "我往歸依佛　　兩足第一尊",
    "T50n2043_008:0158c22": "佛眼若青蓮　　天人中可貴",
    "T50n2043_008:0158c23": "清淨離欲法　　無上應真僧",
    "T50n2043_008:0158c24": "乃至優波笈多。以說法故。令其歡喜還歸本",
    "T50n2043_008:0158c25": "處。去已未久。婆娑婆達多即便命終生於天",
    "T50n2043_008:0158c26": "上。是時諸天為摩偷羅國人說其生天。諸人",
    "T50n2043_008:0158c27": "聞已供養其身。是時長老舍那婆私。往笈多",
    "T50n2043_008:0158c28": "所語言。汝當聽優波笈多隨我出家。笈多",
    "T50n2043_008:0158c29": "答言。我先有約。令其治生不利不銳。乃聽",
    "T50n2043_008:0159a01": "出家。乃至長老舍那婆私。以神通力令其治",
    "T50n2043_008:0159a02": "生不利不銳。是時優波笈多即自思惟。稱量",
    "T50n2043_008:0159a03": "算計不利不銳。舍那婆私更至笈多所而語",
    "T50n2043_008:0159a04": "言。汝此兒是佛所記。我入涅槃百年後當作",
    "T50n2043_008:0159a05": "佛事。汝當聽其隨我出家。乃至笈多聽其出",
    "T50n2043_008:0159a06": "家。是時長老舍那婆私將優波笈多往那哆",
    "T50n2043_008:0159a07": "婆哆寺。與其出家受具足戒。至第四羯磨除",
    "T50n2043_008:0159a08": "一切結得阿羅漢果。是時舍那婆私語優波",
    "T50n2043_008:0159a09": "笈多言。善男子。如佛所記。我入涅槃百年",
    "T50n2043_008:0159a10": "後。有比丘名優波笈多無相佛當作佛事。如",
    "T50n2043_008:0159a11": "是再說。佛弟子中教化第一。善男子。汝當",
    "T50n2043_008:0159a12": "作佛法饒益。優波笈多答言。如是。舍那婆",
    "T50n2043_008:0159a13": "私教其說法。摩偷羅國一切人民聞有比丘",
    "T50n2043_008:0159a14": "名優波笈多無相佛當說法。無量千人皆欲",
    "T50n2043_008:0159a15": "往聽。乃至長老優波笈多入三昧思惟。見佛",
    "T50n2043_008:0159a16": "說法處四眾圍繞如半月形。復更思惟。世尊",
    "T50n2043_008:0159a17": "說法次第云何。即見次第。謂欲味欲過欲出",
    "T50n2043_008:0159a18": "及四信等。如是次第乃至涅槃。優波笈多亦",
    "T50n2043_008:0159a19": "如是說法。是時魔王於大眾中雨於真珠以",
    "T50n2043_008:0159a20": "亂人心。眾人亂故無有一人能見四諦。優波",
    "T50n2043_008:0159a21": "笈多見眾心亂。即自念言。誰作此事以亂眾",
    "T50n2043_008:0159a22": "心。即見知是魔王所作。至第二日倍多人來。",
    "T50n2043_008:0159a23": "優波笈多更次第說四諦真法。是時魔王復",
    "T50n2043_008:0159a24": "更雨金以亂眾心。無有一人能見四諦。優波",
    "T50n2043_008:0159a25": "笈多見眾心亂。即自念言。誰作此事以亂眾",
    "T50n2043_008:0159a26": "心。即見知是魔王所作。至第三日復倍多人",
    "T50n2043_008:0159a27": "來。優波笈多復更說法。是時魔王更雜雨珠",
    "T50n2043_008:0159a28": "金及作天伎樂。是時眾人未得離欲。見色",
    "T50n2043_008:0159a29": "聞聲其心變動。不復聽法。是時魔王即以花",
    "T50n2043_008:0159b01": "鬘繫優波笈多項。乃至優波笈多思惟。誰作",
    "T50n2043_008:0159b02": "此事。即知是魔王所作。優波笈多生意。此",
    "T50n2043_008:0159b03": "魔王於世尊法藏常作亂事。何故世尊不教",
    "T50n2043_008:0159b04": "化之。即自思惟。是我可化。佛記於我為無相",
    "T50n2043_008:0159b05": "佛。教化人攝受故。乃至思惟。今欲化之是",
    "T50n2043_008:0159b06": "其時不。即見魔王受化時至。是時長老優",
    "T50n2043_008:0159b07": "波笈多取三死尸。一者死蛇。二者死狗。三",
    "T50n2043_008:0159b08": "者死人。以神通力變三死尸以作花鬘往魔",
    "T50n2043_008:0159b09": "王處。魔王見優波笈多生大歡喜。優波笈",
    "T50n2043_008:0159b10": "多已受我化。即便以身欲受花鬘。優波笈多",
    "T50n2043_008:0159b11": "自手縛之。即以死蛇繫其頂上。死狗死人繫",
    "T50n2043_008:0159b12": "其頸下。優波笈多語魔王言。如汝先以非法",
    "T50n2043_008:0159b13": "之花以辱於我。如是我今還以死尸繫縛於",
    "T50n2043_008:0159b14": "汝。汝今已與佛子和合。若有神力可以現我。",
    "T50n2043_008:0159b15": "譬如大風能動海水以為波浪。而不能動摩",
    "T50n2043_008:0159b16": "羅耶山翻離垢山。是時魔王欲脫死尸。用力極",
    "T50n2043_008:0159b17": "多而不能脫。譬如蚋子不能移山。魔王瞋忿",
    "T50n2043_008:0159b18": "上昇虛空。而說偈言。",
    "T50n2043_008:0159b19": "若我自不能　　從頸脫死尸",
    "T50n2043_008:0159b20": "有餘天能脫　　其力則大我",
    "T50n2043_008:0159b21": "長老優波笈多復以偈言。",
    "T50n2043_008:0159b22": "汝往歸依梵　　及日月帝釋",
    "T50n2043_008:0159b23": "入火及大海　　不燥爛不脫",
    "T50n2043_008:0159b24": "我以此死尸　　繫著於汝頸",
    "T50n2043_008:0159b25": "神力之所作　　無有能脫者",
    "T50n2043_008:0159b26": "爾時魔王往摩醯首羅及帝釋等三十三天四",
    "T50n2043_008:0159b27": "天王。為脫死尸而不得。脫復往大梵天",
    "T50n2043_008:0159b28": "處。大梵語言。善男子。十力弟子神力所作。誰",
    "T50n2043_008:0159b29": "能脫之。如大海岸水不能破。復說偈曰。",
    "T50n2043_008:0159c01": "如蓮花絲　　縛於雪山　　有能稱舉",
    "T50n2043_008:0159c02": "此不為難　　神通之力　　死尸繫身",
    "T50n2043_008:0159c03": "我今不能　　為汝脫之　　若我諸天",
    "T50n2043_008:0159c04": "所有之力　　不及如來　　弟子之力",
    "T50n2043_008:0159c05": "譬如餘光　　不及火光　　如此火光",
    "T50n2043_008:0159c06": "不及日光",
    "T50n2043_008:0159c07": "魔王語言。云何教我所作。我於今者當歸",
    "T50n2043_008:0159c08": "依誰。大梵語言。汝今速往歸依優波笈多。",
    "T50n2043_008:0159c09": "如人於此地墮即於是地得起。汝今從其神",
    "T50n2043_008:0159c10": "力墮。還從其神力起。是時魔王方知佛子神",
    "T50n2043_008:0159c11": "力為大。即便思惟復說偈言。",
    "T50n2043_008:0159c12": "若梵王歸依　　佛弟子法藏",
    "T50n2043_008:0159c13": "誰復能思量　　如來之神力",
    "T50n2043_008:0159c14": "如來之神力　　實能降伏我",
    "T50n2043_008:0159c15": "但以慈悲故　　是故不降伏",
    "T50n2043_008:0159c16": "我今已知佛力不復廣說。復說偈言。",
    "T50n2043_008:0159c17": "今我已知　　世尊慈悲　　心離煩惱",
    "T50n2043_008:0159c18": "譬如金山　　我無明故　　處處亂佛",
    "T50n2043_008:0159c19": "處處作惡　　而不降伏",
    "T50n2043_008:0159c20": "爾時欲界主魔王無逃避處離優波笈多而思",
    "T50n2043_008:0159c21": "惟。即捨慢心往優波笈多處。禮其足說言長",
    "T50n2043_008:0159c22": "老我從菩提樹間乃至今日。於世尊所起種",
    "T50n2043_008:0159c23": "種惡無量無數。復於娑羅國婆羅門舍。佛往",
    "T50n2043_008:0159c24": "彼處令不得食。是我所作。我所作惡佛亦不",
    "T50n2043_008:0159c25": "嗔我。或時化作龍蛇惡鬼種種可畏以怖。世",
    "T50n2043_008:0159c26": "尊亦不嗔我。長老今日無有慈悲。令一切世",
    "T50n2043_008:0159c27": "間天人阿修羅皆見怪笑令我羞愧。優波笈",
    "T50n2043_008:0159c28": "多言。汝無智慧不能思惟。欲以如來慈悲",
    "T50n2043_008:0159c29": "功德比於比丘。譬如芥子比須彌山。無異螢",
    "T50n2043_008:0160a01": "火等彼日光。取一掬水同於大海。如是沙門",
    "T50n2043_008:0160a02": "慈悲不得比十力慈悲佛。以是因緣。汝所作",
    "T50n2043_008:0160a03": "罪佛忍受之。魔王言。佛斷一切惑。除一切疑。",
    "T50n2043_008:0160a04": "有大忍辱。我以煩惱惡故常欲惱佛。世尊以",
    "T50n2043_008:0160a05": "慈悲覆護於我。以是故。佛不伏我。長老當說。",
    "T50n2043_008:0160a06": "優波笈多答言。善男子。汝今當聽。汝於佛",
    "T50n2043_008:0160a07": "多作眾惡種不善法。除於如來生信敬心無",
    "T50n2043_008:0160a08": "以除滅。是故佛見當來久遠不伏於汝。復說",
    "T50n2043_008:0160a09": "偈言。",
    "T50n2043_008:0160a10": "汝心少敬重　　如來則發起",
    "T50n2043_008:0160a11": "從小增長大　　當得涅槃果",
    "T50n2043_008:0160a12": "汝所作眾罪　　今但略說之",
    "T50n2043_008:0160a13": "當以念慧水　　洗除煩惱垢",
    "T50n2043_008:0160a14": "爾時魔王念佛舉身毛竪。如歌曇婆花不解翻。",
    "T50n2043_008:0160a15": "復說偈言。",
    "T50n2043_008:0160a16": "我多種種　　苦惱世尊　　世尊不瞋",
    "T50n2043_008:0160a17": "我願相應　　如兒罪過　　父不責之",
    "T50n2043_008:0160a18": "爾時魔王多時思惟佛恩。以念佛故令其心",
    "T50n2043_008:0160a19": "冷禮長老之足而說偈言。",
    "T50n2043_008:0160a20": "長老今日　　已攝受我　　能令於我",
    "T50n2043_008:0160a21": "恭敬世尊　　今以死尸　　繫縛我頸",
    "T50n2043_008:0160a22": "以為莊嚴　　唯願大仙　　以慈悲力",
    "T50n2043_008:0160a23": "為我脫之",
    "T50n2043_008:0160a24": "長老優波笈多言。若能有約當為脫之。魔王",
    "T50n2043_008:0160a25": "問言。云何為約。優波笈多言。汝從今去莫惱",
    "T50n2043_008:0160a26": "比丘。魔王答言如是如是。復當云何教我所",
    "T50n2043_008:0160a27": "作。長老答言。世尊法藏當廣流布。是我所作。",
    "T50n2043_008:0160a28": "是時魔王驚而復說。教我所作。長老答言。汝",
    "T50n2043_008:0160a29": "今當知如來。入涅槃百年後我時出家。世尊",
    "T50n2043_008:0160b01": "法身我已得見。世尊色身我所未見。汝今為",
    "T50n2043_008:0160b02": "我所攝受故。如來色身汝當現我。我於今者",
    "T50n2043_008:0160b03": "更無所樂。唯樂見佛身。魔王偈答。",
    "T50n2043_008:0160b04": "當共作約　　若見我作　　如來身色",
    "T50n2043_008:0160b05": "不得見禮　　此是一切　　智恭敬故",
    "T50n2043_008:0160b06": "長老禮我　　我當自滅　　令無有力",
    "T50n2043_008:0160b07": "擔聖人禮　　如伊蘭芽　　不能勝持",
    "T50n2043_008:0160b08": "象牙所擔　　故先共約",
    "T50n2043_008:0160b09": "長老優波笈多答言。如是。我不禮汝。魔王復",
    "T50n2043_008:0160b10": "言。小待須臾。乃至我入林中猶如往昔有一",
    "T50n2043_008:0160b11": "長者名曰首羅。我於爾時欲亂彼故化作佛",
    "T50n2043_008:0160b12": "身。金色晃曜圓光一尋猶如日光。如是色身",
    "T50n2043_008:0160b13": "不可思議。我今故作令人見者悉生信樂。是",
    "T50n2043_008:0160b14": "時長老優波笈多答言。如是。即便為除三",
    "T50n2043_008:0160b15": "種死尸。為欲見於如來色身故。是時魔王即",
    "T50n2043_008:0160b16": "入林中化作佛身。作佛身竟從林而出。譬如",
    "T50n2043_008:0160b17": "女人入屏帳裏。種種莊嚴。莊嚴既竟然後乃",
    "T50n2043_008:0160b18": "出。如來色相無有譬喻。令人見者無不歡喜。",
    "T50n2043_008:0160b19": "譬如采畫有種種色。爾時魔王以變化色莊",
    "T50n2043_008:0160b20": "嚴林竟。又復作舍利弗以置右邊。作目揵",
    "T50n2043_008:0160b21": "連以置左邊。復作阿難持鉢在後。摩訶迦葉",
    "T50n2043_008:0160b22": "阿㝹樓馱須菩提等。一千二百五十諸大聲",
    "T50n2043_008:0160b23": "聞。圍繞化佛如半月形。作是化已。往至優波",
    "T50n2043_008:0160b24": "笈多所。優波笈多見佛身色生歡喜心。即從",
    "T50n2043_008:0160b25": "坐起觀佛色身目不暫捨。即說偈言。",
    "T50n2043_008:0160b26": "無常無慈悲　　破壞如來色",
    "T50n2043_008:0160b27": "如來無常故　　滅色入涅槃",
    "T50n2043_008:0160b28": "優波笈多緣念佛故心不能捨。我今見此化",
    "T50n2043_008:0160b29": "身見真佛無異。一心合掌略以偈讚。",
    "T50n2043_008:0160c01": "面勝於蓮花　　眼勝優波羅",
    "T50n2043_008:0160c02": "色勝眾花林　　亦勝於真金",
    "T50n2043_008:0160c03": "可愛過於月　　光明過於日",
    "T50n2043_008:0160c04": "智深過於海　　不動過須彌",
    "T50n2043_008:0160c05": "行勝師子王　　眼瞬勝牛王",
    "T50n2043_008:0160c06": "復次歡喜滿心大聲而說偈言。",
    "T50n2043_008:0160c07": "以心清淨業　　今得此妙果",
    "T50n2043_008:0160c08": "以自業所造　　不由他所作",
    "T50n2043_008:0160c09": "無量無數劫　　修淨身口業",
    "T50n2043_008:0160c10": "具足行六度　　莊嚴不障身",
    "T50n2043_008:0160c11": "見者皆歡喜　　怨家亦生愛",
    "T50n2043_008:0160c12": "我今見如來　　云何不歡喜",
    "T50n2043_008:0160c13": "是時優波笈多。思惟念佛故不覺是魔。以一",
    "T50n2043_008:0160c14": "切身禮魔王足。譬如大樹根折躄地。爾時魔",
    "T50n2043_008:0160c15": "王驚而說言。長老今者不應乖約。長老答言。",
    "T50n2043_008:0160c16": "云何為約。魔王言。先共作約。若我作佛不應",
    "T50n2043_008:0160c17": "作禮。云何於今而見禮耶。長老從地起。小聲",
    "T50n2043_008:0160c18": "答言。我非不知如來涅槃如水滅火。但見如",
    "T50n2043_008:0160c19": "來其色微妙。是故作禮不禮汝也。魔王問言。",
    "T50n2043_008:0160c20": "汝一切身分頂禮我足。云何而言不禮我耶。",
    "T50n2043_008:0160c21": "優波笈多言。我不禮汝。亦不乖約。汝今當聽。",
    "T50n2043_008:0160c22": "譬如以土為佛。若禮敬者。但作佛想不作土",
    "T50n2043_008:0160c23": "想。我今見汝。但作佛想不作魔想。爾時魔王",
    "T50n2043_008:0160c24": "即捨佛形。供養優波笈多還歸本處。剋後四",
    "T50n2043_008:0160c25": "日魔王即自打鐘。令一切人悉皆聞知。若欲",
    "T50n2043_008:0160c26": "生天及得涅槃。皆應往優波笈多所諮受正",
    "T50n2043_008:0160c27": "法。若有人未見佛者。當往觀優波笈多。於是",
    "T50n2043_008:0160c28": "魔王說偈言。",
    "T50n2043_008:0160c29": "若人欲富貴　　不樂於貧窮",
    "T50n2043_008:0161a01": "若樂天上樂　　及大涅槃樂",
    "T50n2043_008:0161a02": "悉當聽受法　　思惟其義趣",
    "T50n2043_008:0161a03": "若人未曾見　　最勝兩足尊",
    "T50n2043_008:0161a04": "大師有慈悲　　自然得聖法",
    "T50n2043_008:0161a05": "悉皆應當往　　優波笈多所",
    "T50n2043_008:0161a06": "此人為世間　　而作於明燈",
    "T50n2043_008:0161a07": "爾時此聲遍滿摩偷羅國。優波笈多降伏魔",
    "T50n2043_008:0161a08": "王已。摩偷羅國諸婆羅門等。一切人民皆往",
    "T50n2043_008:0161a09": "優波笈多所。時優波笈多坐師子座為眾說",
    "T50n2043_008:0161a10": "法。心無所畏猶如師子。即說偈言。",
    "T50n2043_008:0161a11": "若人無有智　　不登師子座",
    "T50n2043_008:0161a12": "如苟登高座　　深生大怖畏",
    "T50n2043_008:0161a13": "如師子無畏　　摧伏外道論",
    "T50n2043_008:0161a14": "若能如是者　　堪登師子座",
    "T50n2043_008:0161a15": "是時優波笈多。初所說法已次第說。所謂",
    "T50n2043_008:0161a16": "四諦。是時無數人有得阿那含果斯陀含果",
    "T50n2043_008:0161a17": "須陀洹果。乃至一萬八千人出家思惟坐禪",
    "T50n2043_008:0161a18": "精進修道得阿羅漢果。於大醍醐山有石窟。",
    "T50n2043_008:0161a19": "長十八肘廣十二肘。是時諸弟子已作所作",
    "T50n2043_008:0161a20": "竟。長老優波笈多語諸弟子。諸弟子中我已",
    "T50n2043_008:0161a21": "教化證阿羅漢果。得阿羅漢者取四寸籌置",
    "T50n2043_008:0161a22": "石窟中。乃至一日中有萬八千阿羅漢。取籌",
    "T50n2043_008:0161a23": "置石窟中。是時乃至海邊大地廣聞名聲。知",
    "T50n2043_008:0161a24": "摩偷羅國有優波笈多。教化第一佛之所記。",
    "T50n2043_008:0161a25": "舍那婆私得道因緣舍那婆私得道因緣",
    "T50n2043_008:0161a26": "爾時舍那婆私與優波笈多出家竟。優波笈",
    "T50n2043_008:0161a27": "多教化降伏魔王已。為攝受眾生故。舍那婆",
    "T50n2043_008:0161a28": "私思惟攝受正法已竟。我今欲向罽賓國受",
    "T50n2043_008:0161a29": "三昧樂世尊所記。罽賓國是第一坐禪處。",
    "T50n2043_008:0161b01": "是時舍那婆私即往彼處。入於石窟受三昧",
    "T50n2043_008:0161b02": "樂。有清淨涼風以吹其身。即得阿羅漢果受",
    "T50n2043_008:0161b03": "解脫樂。而說偈言。",
    "T50n2043_008:0161b04": "著舍那婆衣　　觸五種三昧",
    "T50n2043_008:0161b05": "於最勝山中　　端坐入禪定",
    "T50n2043_008:0161b06": "令風中出聲　　遍告罽賓國",
    "T50n2043_008:0161b07": "是舍那婆私　　今已得道樂",
    "T50n2043_008:0161b08": "以清淨自誓　　得無漏解脫",
    "T50n2043_008:0161b09": "今舍那婆私　　自說如是偈",
    "T50n2043_008:0161b10": "阿育王經卷第八"
}