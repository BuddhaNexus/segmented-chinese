{
    "T28n1546_019:0135c02": "阿毘曇毘婆沙論卷第十九",
    "T28n1546_019:0135c04": "迦旃延子造　五百羅漢釋",
    "T28n1546_019:0135c05": "北涼天竺沙門浮陀跋摩",
    "T28n1546_019:0135c06": "共道泰等譯",
    "T28n1546_019:0135c07": "5 無慚愧品1雜揵度無慚愧品第五",
    "T28n1546_019:0135c08": "云何無慚？云何無愧？如此章及解章義，此中應",
    "T28n1546_019:0135c09": "廣說優波提舍。問曰：何故作此論？答曰：以此",
    "T28n1546_019:0135c10": "二法所行相似故，世人見行無慚言是無愧、",
    "T28n1546_019:0135c11": "見行無愧言是無慚。此二法實異，人謂是一，",
    "T28n1546_019:0135c12": "欲說其定體亦說差別故，而作此論。復有說",
    "T28n1546_019:0135c13": "者，以此二法能壞世人。世尊亦說：有二黑法",
    "T28n1546_019:0135c14": "能壞世人，謂無慚、無愧。復有說者，以此二法",
    "T28n1546_019:0135c15": "行不善法時勢力最勝。如說：與何纏相應，此",
    "T28n1546_019:0135c16": "心淳是不善？謂無慚、無愧。復有說者，以此二",
    "T28n1546_019:0135c17": "法令眾生有種種差別相。如說：若世無此二",
    "T28n1546_019:0135c18": "法，則眾生無種種差別相，謂猪羊雞犬等。復",
    "T28n1546_019:0135c19": "有說者，阿毘曇以此二法一心中可得，是故",
    "T28n1546_019:0135c20": "尊者迦旃延子欲說其體及差別相故，而作",
    "T28n1546_019:0135c21": "此論。云何無慚？答曰：若無慚、無慚分，乃至廣",
    "T28n1546_019:0135c22": "說。如是等盡說一無慚體，而文有種種。問曰：",
    "T28n1546_019:0135c23": "雖說無慚體，亦應說其所行。答曰：如不善所",
    "T28n1546_019:0135c24": "行，無慚所行亦如是。所以者何？與不善法相",
    "T28n1546_019:0135c25": "應故。問曰：此為何所緣耶？答曰：緣於四諦。復",
    "T28n1546_019:0135c26": "有說者，先說所行，未說其體。問曰：若然者，",
    "T28n1546_019:0135c27": "體是何耶？答曰：自身即是其體。何以知之？如",
    "T28n1546_019:0135c28": "說：自身法是自相似法，是總相。諸作是說，",
    "T28n1546_019:0135c29": "先說是所行者，應作四句。初句者，無慚行餘",
    "T28n1546_019:0136a01": "所行是也。第二句者，行無慚所行無慚相應",
    "T28n1546_019:0136a02": "法是也。第三句者，無慚行無慚行是也。第四",
    "T28n1546_019:0136a03": "句者，即是無慚行餘行相應法是也。若不爾",
    "T28n1546_019:0136a04": "者，除上爾所事。如無慚行作四句，餘行亦應",
    "T28n1546_019:0136a05": "作四句。復有說者，先說所緣，未說其體、未說",
    "T28n1546_019:0136a06": "所行。如說：無慚無慚分、無惡賤無惡賤分，是",
    "T28n1546_019:0136a07": "緣苦集諦。如說：不尊重不善尊重、不避他不",
    "T28n1546_019:0136a08": "善避他，是緣滅道諦。",
    "T28n1546_019:0136a09": "云何無愧？答曰：無愧、無愧分、無愧他，乃至廣",
    "T28n1546_019:0136a10": "說。如是等，盡說一無愧體，而文有種種。問曰：",
    "T28n1546_019:0136a11": "若然者，所行云何？答曰：如不善法所行，無愧",
    "T28n1546_019:0136a12": "所行亦如是。餘如無慚說。問曰：所緣云何？答",
    "T28n1546_019:0136a13": "曰：緣四聖諦，廣說如無慚。諸作是說，先說是",
    "T28n1546_019:0136a14": "所行者，亦應作四句。初句者，無愧行餘行是",
    "T28n1546_019:0136a15": "也。第二句者，無愧相應法行無愧行是也。第",
    "T28n1546_019:0136a16": "三句者，無愧行無愧行也。第四句者，即無愧",
    "T28n1546_019:0136a17": "行餘行相應法是也。若不爾者，除上爾所事。",
    "T28n1546_019:0136a18": "如無愧行作四句，餘行亦應作四句。復有說",
    "T28n1546_019:0136a19": "者，先說所緣，未說其體、未說所行。如說：無愧、",
    "T28n1546_019:0136a20": "無愧分、不愧他、不數數愧，無羞、無羞分、不羞",
    "T28n1546_019:0136a21": "他，是緣滅道諦。如說行惡不畏、行惡不怖，不",
    "T28n1546_019:0136a22": "見惡事可畏怖，是緣苦集諦。",
    "T28n1546_019:0136a23": "問曰：無慚、無愧有何差別？何故復作此論？答",
    "T28n1546_019:0136a24": "曰：以此二法相似故，雖說其體相，而故須說",
    "T28n1546_019:0136a25": "差別。不避他是無慚，不見惡事可畏怖是無",
    "T28n1546_019:0136a26": "愧。復次不尊重是無慚，不見惡事可畏怖是",
    "T28n1546_019:0136a27": "無愧。復次不惡賤煩惱是無慚，不惡賤惡行",
    "T28n1546_019:0136a28": "是無愧。復次自於身作惡是無慚，於他身作",
    "T28n1546_019:0136a29": "惡是無愧。復次若於一人前作惡不羞是無慚，",
    "T28n1546_019:0136b01": "於多人前作惡不羞是無愧。復次造智者所",
    "T28n1546_019:0136b02": "呵責因時不羞是無慚，造智者所呵責果",
    "T28n1546_019:0136b03": "時不羞是無愧。是名差別。問曰：如此惡法，何",
    "T28n1546_019:0136b04": "以不名為使耶？答曰：此所行麁，使性微細。復",
    "T28n1546_019:0136b05": "次此習氣不牢固如燒樺皮，使習氣牢固如",
    "T28n1546_019:0136b06": "燒佉陀羅木。復次此不能自立，使能自立。復",
    "T28n1546_019:0136b07": "次此依於使。無慚依貪欲、無愧依無明，使是",
    "T28n1546_019:0136b08": "根本。以是事故，不名為使。",
    "T28n1546_019:0136b09": "云何為慚？云何為愧？乃至廣說。問曰：何故作",
    "T28n1546_019:0136b10": "此論？答曰：此二法所行相似，世人見行於慚",
    "T28n1546_019:0136b11": "名之為愧、見行於愧名之為慚。此二法實異，",
    "T28n1546_019:0136b12": "人謂是一。欲說其定體亦說差別故，而作此",
    "T28n1546_019:0136b13": "論。復有說者，慚愧是無慚無愧近對治，先說",
    "T28n1546_019:0136b14": "無慚無愧，今說慚愧是彼近對治。復有說者，",
    "T28n1546_019:0136b15": "此是佛經。佛經中說：有二白法守護世人，所",
    "T28n1546_019:0136b16": "謂慚、愧。若世人無此二法，則謂不施設父母",
    "T28n1546_019:0136b17": "兄弟姊妹男女眷屬，有眾生種種形差別，謂",
    "T28n1546_019:0136b18": "猪羊雞犬驢馬狐狼等禽狩。以有此二法故，",
    "T28n1546_019:0136b19": "施設有父母兄弟姊妹男女眷屬，亦應有猪",
    "T28n1546_019:0136b20": "羊等種種形差別。佛經雖說慚愧，不分別其",
    "T28n1546_019:0136b21": "體亦不說差別。佛經是此論所為根本，彼中",
    "T28n1546_019:0136b22": "所不說者今欲說故，而作此論。",
    "T28n1546_019:0136b23": "云何為慚？若慚、慚分，乃至廣說。如是等語，盡",
    "T28n1546_019:0136b24": "說慚體，如上所說。問曰：慚體如此。所行云何？",
    "T28n1546_019:0136b25": "答曰：如善法所行，此亦復爾，與一切善法相",
    "T28n1546_019:0136b26": "應故。問曰：為緣何法？答曰：緣一切法。諸作",
    "T28n1546_019:0136b27": "是說，先說是所行者，應作四句。初句者，慚行",
    "T28n1546_019:0136b28": "餘行是也。第二句者，慚相應法行慚所行是",
    "T28n1546_019:0136b29": "也。第三句者，慚行慚是也。第四句者，即慚",
    "T28n1546_019:0136c01": "相應法行餘行是也。若不爾者，除上爾所事。",
    "T28n1546_019:0136c02": "如是餘行亦應作四句。復有說者，此說所",
    "T28n1546_019:0136c03": "緣。如說：慚慚分、惡賤惡賤分，此緣苦集諦。尊",
    "T28n1546_019:0136c04": "重善尊重、避他善避他，能制惡事，是緣滅道",
    "T28n1546_019:0136c05": "諦。",
    "T28n1546_019:0136c06": "云何愧？答曰：若愧、愧分、愧他，乃至廣說。如",
    "T28n1546_019:0136c07": "是等語盡說愧體。問曰：若已說體，所行云何？",
    "T28n1546_019:0136c08": "答曰：如諸善法所行，此亦復爾，乃至廣說。若",
    "T28n1546_019:0136c09": "作是說，先說是所行者，應作四句。初句者，愧",
    "T28n1546_019:0136c10": "行餘行是也。第二句者，愧相應法行愧所行",
    "T28n1546_019:0136c11": "是也。第三句者，愧行愧是也。第四句者，即",
    "T28n1546_019:0136c12": "愧相應法行餘行是也。若不爾者，除上爾所",
    "T28n1546_019:0136c13": "事。餘行亦應作四句。復有說者，此說所緣。如",
    "T28n1546_019:0136c14": "說：愧愧分愧他、羞羞分羞他，是緣滅道諦。如",
    "T28n1546_019:0136c15": "說：見可惡事是可怖畏，是緣苦集諦。",
    "T28n1546_019:0136c16": "問曰：慚、愧有何差別？何故復作此論？答曰：以",
    "T28n1546_019:0136c17": "此二法相似故，雖說其體相，故須說差別。避",
    "T28n1546_019:0136c18": "他是慚，見惡事可畏是愧，餘答與上相違。是",
    "T28n1546_019:0136c19": "慚是愧，有無慚與慚相似、有慚與無慚相似、",
    "T28n1546_019:0136c20": "有無慚與無慚相似、有慚與慚相似。無慚與",
    "T28n1546_019:0136c21": "慚相似者，不可慚事而慚。慚與無慚相似者，",
    "T28n1546_019:0136c22": "不可慚事而不慚。無慚與無慚相似者，可慚",
    "T28n1546_019:0136c23": "事而不慚。慚與慚相似者，可慚事而慚。愧說",
    "T28n1546_019:0136c24": "亦如是。",
    "T28n1546_019:0136c25": "界者，無慚無愧在欲界，慚愧在三界，若是無",
    "T28n1546_019:0136c26": "漏不繫。如《法身論》說：信力乃至慧力，是學、無",
    "T28n1546_019:0136c27": "學、非學非無學，慚愧力是非學非無學。復有",
    "T28n1546_019:0136c28": "說者，慚愧是學、無學、非學非無學人者，凡夫",
    "T28n1546_019:0136c29": "人有聖人亦有，以有此法故，當知是有漏無",
    "T28n1546_019:0137a01": "漏。云何增上不善根？云何微不善根？乃至廣",
    "T28n1546_019:0137a02": "說。問曰：何故說增上不善根，不說中耶？答曰：",
    "T28n1546_019:0137a03": "或有說者，彼作經者意欲爾，乃至廣說。復有",
    "T28n1546_019:0137a04": "說者，應作是問：云何增上不善根？云何中？云",
    "T28n1546_019:0137a05": "何微？而不說者，當知此說有餘，乃至廣說。復",
    "T28n1546_019:0137a06": "有說者，已說初後，當知亦略說中間。復有說",
    "T28n1546_019:0137a07": "者，已說，在此二中根。所以者何？若說上，當",
    "T28n1546_019:0137a08": "知中分在微分中；若說微，當知中分在上分",
    "T28n1546_019:0137a09": "中。復有說者，若易見易知者則說，中法難見",
    "T28n1546_019:0137a10": "難知，是故不說。復有說者，若是世現見者",
    "T28n1546_019:0137a11": "即說，若不現見則不說。世尊必知二法，謂上",
    "T28n1546_019:0137a12": "與微。何以知之？如說：利根者謂央掘魔羅，鈍",
    "T28n1546_019:0137a13": "根者謂薩波達婆，而不說中者。復有說者，若",
    "T28n1546_019:0137a14": "說於中則文重不便，若不說中則文輕便。",
    "T28n1546_019:0137a15": "云何增上不善根？答曰：不善根能斷善根者，",
    "T28n1546_019:0137a16": "乃至廣說。問曰：斷善根者是邪見，何以言是",
    "T28n1546_019:0137a17": "不善根耶？答曰：或有說者，不善根斷善根方",
    "T28n1546_019:0137a18": "便時勢勝。所以者何？一切內外法，方便時功",
    "T28n1546_019:0137a19": "勝於成時。如菩薩見眾生老病死苦發菩提",
    "T28n1546_019:0137a20": "心，此心能荷負三阿僧祇劫善行，使不散壞",
    "T28n1546_019:0137a21": "亦無留難，此心甚難。後得盡智，三界善根未",
    "T28n1546_019:0137a22": "來中修，未足為難。復有說者，邪見所以能斷",
    "T28n1546_019:0137a23": "善根，皆以不善根力。不善根能令善根羸劣",
    "T28n1546_019:0137a24": "微薄，更無勢力，亦令因緣多諸留難，然後邪",
    "T28n1546_019:0137a25": "見能斷善根。復有說者，此文應如是說：不善",
    "T28n1546_019:0137a26": "根能斷善根。何等不善根？答言：邪見相應癡",
    "T28n1546_019:0137a27": "不善根，亦斷欲界欲時最初滅者是也。問曰：",
    "T28n1546_019:0137a28": "斷欲界欲，不應言亦。所以者何？即是一答故。",
    "T28n1546_019:0137a29": "答曰：或有說者，此答前所說何等邪見能斷",
    "T28n1546_019:0137b01": "善根？答言離欲界欲時初滅者。",
    "T28n1546_019:0137b02": "云何微不善根？答曰：斷欲界欲時最後滅者，",
    "T28n1546_019:0137b03": "彼滅已得名無欲。",
    "T28n1546_019:0137b04": "問曰：不善根斷善根時，為一種斷、為九種斷？",
    "T28n1546_019:0137b05": "若一種斷者，此說云何通？如說：云何微善根？",
    "T28n1546_019:0137b06": "答言：善根斷時最後滅者，彼滅得名善根斷。",
    "T28n1546_019:0137b07": "若九種斷者，此文云何通？如說：云何增上不",
    "T28n1546_019:0137b08": "善根？斷欲界欲時最初滅者。云何以一種不",
    "T28n1546_019:0137b09": "善根，斷九種善根？答曰：或有說者，一種斷。",
    "T28n1546_019:0137b10": "問曰：若然者，此文云何通？如說：云何微善根？",
    "T28n1546_019:0137b11": "答言：斷善根時最後滅者，彼滅得名善根斷。",
    "T28n1546_019:0137b12": "答曰：此以現在不行故作如是說，如上上善",
    "T28n1546_019:0137b13": "根先不現在前、後得不成就，乃至第八善根",
    "T28n1546_019:0137b14": "亦如是。彼下善根，於一時得二種現前，不行",
    "T28n1546_019:0137b15": "亦得不成就。所以者何？若斷下下善根時，於",
    "T28n1546_019:0137b16": "下下善根一時得二種：一、不現前行，二、得不成",
    "T28n1546_019:0137b17": "就。於八種善根得不成就，不得不現前行，本",
    "T28n1546_019:0137b18": "已得故。以次第得不現前故，而作是說：斷善",
    "T28n1546_019:0137b19": "根時最後滅者，彼滅得名善根斷。以一時",
    "T28n1546_019:0137b20": "得九種不成就故，而作是說：斷欲界欲時最",
    "T28n1546_019:0137b21": "初滅不善根。以是義故，此二說善通。復有說",
    "T28n1546_019:0137b22": "者：九種斷。問曰：若然者，此說云何通？如說：",
    "T28n1546_019:0137b23": "斷欲界欲最初滅者，乃至廣說。答曰：有多名",
    "T28n1546_019:0137b24": "九種：有因九種、有對治九種、有報九種、有善",
    "T28n1546_019:0137b25": "根斷九種。因九種者，如下下善根乃至能為",
    "T28n1546_019:0137b26": "上上善根作因，上上與上上作因不為餘者。",
    "T28n1546_019:0137b27": "對治九種者，如下下對治道斷上上煩惱，上",
    "T28n1546_019:0137b28": "上對治道斷下下煩惱。報九種者，如《施設論》",
    "T28n1546_019:0137b29": "所說：修行上上殺生，生阿毘大地獄中；轉減",
    "T28n1546_019:0137c01": "者，生熱地獄中；乃至轉轉減者，生畜生、餓鬼",
    "T28n1546_019:0137c02": "中。善根斷九種者，如下下邪見斷上上善根，",
    "T28n1546_019:0137c03": "乃至上上邪見斷下下善根。若以斷善根邪",
    "T28n1546_019:0137c04": "見則有九種，若以離欲邪見則有一種。所以",
    "T28n1546_019:0137c05": "者何？斷善根九種邪見時，盡從離欲一種中",
    "T28n1546_019:0137c06": "起故。下下邪見斷上上善根，上上邪見斷下",
    "T28n1546_019:0137c07": "下善根，以盡從一種中起故，此二說善通。",
    "T28n1546_019:0137c08": "問曰：斷善根體是何耶？答曰：是不成就不隱",
    "T28n1546_019:0137c09": "沒無記心不相應行行陰所攝。所以者何？邪",
    "T28n1546_019:0137c10": "見斷善根，非如刀之斷木。若斷善根邪見在",
    "T28n1546_019:0137c11": "彼身中時，成就善根得則滅，不成就善根得",
    "T28n1546_019:0137c12": "則生。以無善根得故，名斷善根。復有說者，能",
    "T28n1546_019:0137c13": "斷善根邪見則是其體。若作是說，當知斷善",
    "T28n1546_019:0137c14": "根體是染污法。餘義如上頂退中說。",
    "T28n1546_019:0137c15": "問曰：何處斷善根？答曰：閻浮提、弗婆提、瞿",
    "T28n1546_019:0137c16": "陀尼能斷善根。尊者僧伽婆修說曰：唯閻浮",
    "T28n1546_019:0137c17": "提能斷，非餘方。所以者何？如閻浮提人，於善",
    "T28n1546_019:0137c18": "分猛利，於不善分亦猛利。問曰：若然者，此文",
    "T28n1546_019:0137c19": "云何通？如說：閻浮提成就諸根，極多有十九、",
    "T28n1546_019:0137c20": "極少八。如閻浮提，弗婆提、瞿陀尼亦如是。彼",
    "T28n1546_019:0137c21": "作是答：此文應如是說：弗婆提、瞿陀尼，極多",
    "T28n1546_019:0137c22": "十九、極少十三。閻浮提如先說。評曰：不應作",
    "T28n1546_019:0137c23": "是說，如前說者好。如此文義，閻浮提極多十",
    "T28n1546_019:0137c24": "九、極少八，弗婆提、瞿陀尼亦如是。",
    "T28n1546_019:0137c25": "問曰：為男子能斷善根、為女人耶？答曰：如《施",
    "T28n1546_019:0137c26": "設論》所說：以三事勝故，能斷善根，女人三事",
    "T28n1546_019:0137c27": "不如：一、男子造業勝於女人；二、男子欲有所",
    "T28n1546_019:0137c28": "作勝於女人；三、男子能令諸根利勝於女人。",
    "T28n1546_019:0137c29": "是故男子能斷，女人不能。問曰：若然者，此文",
    "T28n1546_019:0138a01": "云何通？如說：若成就女根，必成就八根。彼作",
    "T28n1546_019:0138a02": "是答：此文應作是說：若成就女根，必成就十",
    "T28n1546_019:0138a03": "三根。評曰：不應作是說。如是說者好：男子女",
    "T28n1546_019:0138a04": "人俱能斷善根。如此文義，若成就女根，必成",
    "T28n1546_019:0138a05": "就八根。若女人作斷善根方便，重於男子，如",
    "T28n1546_019:0138a06": "旃遮婆羅門女謗於世尊。",
    "T28n1546_019:0138a07": "問曰：為愛行人能斷善根、為見行人能斷善",
    "T28n1546_019:0138a08": "根耶？答曰：見行人能，非愛行者。所以者何？",
    "T28n1546_019:0138a09": "愛行人於煩惱法不堅固，於出要法亦不堅",
    "T28n1546_019:0138a10": "固。見行人行惡堅固，是故見行人能斷善",
    "T28n1546_019:0138a11": "根，非愛行人。問曰：黃門般吒、無形二形能",
    "T28n1546_019:0138a12": "斷善根不耶？答曰：不能。所以者何？見行人",
    "T28n1546_019:0138a13": "能，彼是愛行。多恚人能，彼是多欲。復有說",
    "T28n1546_019:0138a14": "者，彼心輕躁故，不能斷善根。",
    "T28n1546_019:0138a15": "問曰：斷何界善根耶？答曰：欲界善根。問曰：",
    "T28n1546_019:0138a16": "若然者，此說云何通？如說：若人殺折脚蟻子，",
    "T28n1546_019:0138a17": "無有悔心，當言此人斷三界善根。答曰：此文",
    "T28n1546_019:0138a18": "應如是說：此人當言斷三界中善根。而不說",
    "T28n1546_019:0138a19": "者有何意？答曰：欲令三數滿故。成就欲界善",
    "T28n1546_019:0138a20": "根，不成就色無色界善根。若斷欲界善根，則",
    "T28n1546_019:0138a21": "三界善根不成就。以是義故，為滿三數故，作",
    "T28n1546_019:0138a22": "如是說。復有說者，以色無色界善根依欲界",
    "T28n1546_019:0138a23": "善根故。復有說者，若此不斷彼則生長，若此",
    "T28n1546_019:0138a24": "斷者彼則乾萎。復有說者，復更得不成就故。",
    "T28n1546_019:0138a25": "所以者何？令彼轉更遠故。問曰：為斷生得善",
    "T28n1546_019:0138a26": "根、為斷方便善根耶？答曰：斷生得善根，非方",
    "T28n1546_019:0138a27": "便。所以者何？方便善根先已不成就故。",
    "T28n1546_019:0138a28": "問曰：為緣有漏邪見斷善根、為緣無漏邪見",
    "T28n1546_019:0138a29": "斷善根耶？答曰：有漏緣，非無漏緣。所以者",
    "T28n1546_019:0138b01": "何？無漏緣使其性羸劣，有相應使、無緣使",
    "T28n1546_019:0138b02": "故。有漏緣使其性強盛，有緣使相應使故。",
    "T28n1546_019:0138b03": "問曰：為自界緣邪見斷善根、為他界緣邪見",
    "T28n1546_019:0138b04": "斷善根耶？答曰：自界緣者。所以者何？如前所",
    "T28n1546_019:0138b05": "說故。",
    "T28n1546_019:0138b06": "問曰：為謗因邪見斷善根、為謗果邪見斷善",
    "T28n1546_019:0138b07": "根耶？答曰：或有說者，謗因者能。所以者何？",
    "T28n1546_019:0138b08": "如說：殺折脚蟻子無有悔心，當知是人斷善",
    "T28n1546_019:0138b09": "根者。復有說者，謗果者能斷善根。所以者何？",
    "T28n1546_019:0138b10": "如說：若決定言無善惡果報，當知是人斷三",
    "T28n1546_019:0138b11": "界善根。評曰：俱能斷善根，如是說者好。所以",
    "T28n1546_019:0138b12": "者何？謗因者如無礙道、謗果者如解脫道，謗",
    "T28n1546_019:0138b13": "因者與成就得俱滅、謗果者與不成就得俱",
    "T28n1546_019:0138b14": "生，是故俱能斷善根。問曰：何故以折脚蟻子",
    "T28n1546_019:0138b15": "為喻耶？答曰：以無過於人故。殺無過者，猶無",
    "T28n1546_019:0138b16": "悔心，況有過者。是故引以為喻。問曰：住戒人",
    "T28n1546_019:0138b17": "斷善根時，為先捨戒後斷、為俱耶？答曰：或",
    "T28n1546_019:0138b18": "有說者，先捨戒後斷善根。所以者何？彼人身",
    "T28n1546_019:0138b19": "中有一邪見生，捨戒後一邪見生斷善根。喻",
    "T28n1546_019:0138b20": "如猛風吹樹，先折其枝葉、後拔其根；彼亦如",
    "T28n1546_019:0138b21": "是。評曰：應作是說：若捨彼能生戒心，當知戒",
    "T28n1546_019:0138b22": "亦捨。",
    "T28n1546_019:0138b23": "問曰：善根還相續時，為九種一時相續、為一",
    "T28n1546_019:0138b24": "一種續耶？答曰：或有說者，一一種續。復有說",
    "T28n1546_019:0138b25": "者，地獄中死還生地獄中，三種相續；生畜生、",
    "T28n1546_019:0138b26": "餓鬼中，六種相續；生人天中，九種相續生。",
    "T28n1546_019:0138b27": "評曰：如是說者好：一時九種相續次第現在",
    "T28n1546_019:0138b28": "前。喻如病人，一時除病，漸漸生力；彼亦如",
    "T28n1546_019:0138b29": "是。",
    "T28n1546_019:0138c01": "問曰：善根為斷者多、為相續者多耶？答曰：隨",
    "T28n1546_019:0138c02": "其所斷，還有爾許相續。若斷欲界善根，還欲",
    "T28n1546_019:0138c03": "界善根相續；若斷生得善根，還生得善根相",
    "T28n1546_019:0138c04": "續。問曰：若斷善根，於現法中還能令相續不",
    "T28n1546_019:0138c05": "耶？答曰：如說此人於現法中，不能還令善根",
    "T28n1546_019:0138c06": "相續決定；地獄中生地獄中死，還能令善根",
    "T28n1546_019:0138c07": "相續。問曰：何等人地獄中生時相續？何等人",
    "T28n1546_019:0138c08": "死時相續耶？答曰：或有說者，若於中陰中乃",
    "T28n1546_019:0138c09": "至死時受邪見報，以報盡故，死時善根還相",
    "T28n1546_019:0138c10": "續。若中陰中不受邪見報者，則生時善根還",
    "T28n1546_019:0138c11": "相續。所以者何？如邪見與善根相妨，報亦復",
    "T28n1546_019:0138c12": "爾。復有說者，或有以因力斷善根者、或有以",
    "T28n1546_019:0138c13": "緣力斷善根者。若以因力斷善根者，死時相",
    "T28n1546_019:0138c14": "續。若以緣力斷善根者，生時相續。復有說者，",
    "T28n1546_019:0138c15": "或有自力斷善根者、或有他力斷善根者。若",
    "T28n1546_019:0138c16": "以自力斷善根者，死時相續。若以他力斷善",
    "T28n1546_019:0138c17": "根者，生時相續。復有說者，或以常見、或以斷",
    "T28n1546_019:0138c18": "見。若以常見，死時相續。若以斷見，生時相續。",
    "T28n1546_019:0138c19": "尊者瞿沙說曰：生地獄中時，不無報現在前。",
    "T28n1546_019:0138c20": "彼作是念：我自作此業，當受此報。若受彼報，",
    "T28n1546_019:0138c21": "亦作是念：是時善根還相續。復有說者，現法",
    "T28n1546_019:0138c22": "中能令善根還相續。尊者佛陀提婆作如是",
    "T28n1546_019:0138c23": "說：何等人於現法中能令善根還相續？何等",
    "T28n1546_019:0138c24": "人轉身？答言：若得如是善知識多聞，能為是",
    "T28n1546_019:0138c25": "人說次第法語如是言：若於我有信敬心，於",
    "T28n1546_019:0138c26": "諸梵行者亦應生信敬心。若能生信敬心者，",
    "T28n1546_019:0138c27": "當知是人於現法中能令善根還相續。何等",
    "T28n1546_019:0138c28": "人轉身者？斷善根人有作無間罪者、有不作",
    "T28n1546_019:0138c29": "者。若不作無間罪，是人現法中還令相續。若",
    "T28n1546_019:0139a01": "作無間罪，是人轉身，或有破見破戒、或有破",
    "T28n1546_019:0139a02": "見不破戒。若破見不破戒，是人現法。若破見",
    "T28n1546_019:0139a03": "破戒，是人轉身。破其心破方便，當知亦如是。",
    "T28n1546_019:0139a04": "問曰：若現法能生善根者，彼所說云何通？如",
    "T28n1546_019:0139a05": "說：此人於現法不能還生善根。答曰：此說斷",
    "T28n1546_019:0139a06": "善根作無間罪者，若於現法還相續者，是名",
    "T28n1546_019:0139a07": "成就善根亦現在前。若死時生時還相續者，",
    "T28n1546_019:0139a08": "是名成就不能令現在前。若於現法還相續",
    "T28n1546_019:0139a09": "者，不必生地獄中。問曰：若於現法中還令相",
    "T28n1546_019:0139a10": "續者，能得正決定不耶？答曰：或有說者，不",
    "T28n1546_019:0139a11": "能。所以者何？以彼身中曾斷善根故，使善根",
    "T28n1546_019:0139a12": "羸劣。善根羸劣故，不能得正決定，而故能生",
    "T28n1546_019:0139a13": "達分善根。復有說者，能生達分善根、得正決",
    "T28n1546_019:0139a14": "定乃至能得阿羅漢果。如優仇吒婆羅門居",
    "T28n1546_019:0139a15": "士曾斷善根，尊者舍利弗還令其人生於善",
    "T28n1546_019:0139a16": "根、得正決定。是故當知能生達分善根，乃至",
    "T28n1546_019:0139a17": "亦能得阿羅漢果。",
    "T28n1546_019:0139a18": "問曰：殺斷善根人、殺折脚蟻子，何者罪重耶？",
    "T28n1546_019:0139a19": "答曰：或有說者，若住等纏，其罪亦等。是為折",
    "T28n1546_019:0139a20": "脚蟻子斷善根人其量正等。復有說者，殺折",
    "T28n1546_019:0139a21": "脚蟻子罪多於彼。所以者何？折脚蟻子不斷",
    "T28n1546_019:0139a22": "善根，彼人斷善根。如是說者，呵責斷善根",
    "T28n1546_019:0139a23": "者。若以殺生，殺折脚蟻子罪重；若以得罪，殺",
    "T28n1546_019:0139a24": "人罪重。所以者何？若殺於人則得邊罪；若",
    "T28n1546_019:0139a25": "殺折脚蟻子，不得邊罪。問曰：於何處受斷善",
    "T28n1546_019:0139a26": "根邪見報耶？答曰：於阿毘地獄受。如阿羅漢",
    "T28n1546_019:0139a27": "所趣，最上到於涅槃。斷善根者所趣，最下到",
    "T28n1546_019:0139a28": "阿毘獄。",
    "T28n1546_019:0139a29": "問曰：諸斷善根盡住邪定聚耶？答曰：如是。若",
    "T28n1546_019:0139b01": "斷善根盡住邪定。頗有住邪定不斷善根耶？",
    "T28n1546_019:0139b02": "答曰：有。如阿闍世王是也。復有作四句者，或",
    "T28n1546_019:0139b03": "斷善根非邪定、或邪定不斷善根，乃至廣作",
    "T28n1546_019:0139b04": "四句。初句者，富蘭那等自言是佛六師是也。",
    "T28n1546_019:0139b05": "第二句者，阿闍世王是也。第三句者，提婆達",
    "T28n1546_019:0139b06": "多是也。第四句者，除上爾所事。",
    "T28n1546_019:0139b07": "問曰：為不起斷九種善根、為數數起斷九種",
    "T28n1546_019:0139b08": "善根耶？答曰：或有說者，不起斷諸善根。如",
    "T28n1546_019:0139b09": "見道中不起，彼亦如是。復有說者，或有斷一",
    "T28n1546_019:0139b10": "二三善根而起已復斷。評曰：不應作是說，如",
    "T28n1546_019:0139b11": "說不起者好。云何欲界增上善根？云何微？乃",
    "T28n1546_019:0139b12": "至廣說。問曰：何故問欲界繫善根，不問色無",
    "T28n1546_019:0139b13": "色界耶？答曰：或有說者，作經者意欲爾，乃至",
    "T28n1546_019:0139b14": "廣說。復有說者，此問初起方便入法。如問",
    "T28n1546_019:0139b15": "欲界，當知亦問色無色界。亦不說者，當知",
    "T28n1546_019:0139b16": "此問有餘。復有說者，先說不善根。誰是不善",
    "T28n1546_019:0139b17": "根近對治？所謂欲界善根也。是故問之。復有",
    "T28n1546_019:0139b18": "說者，若易見易施設者則問。色無色界增上",
    "T28n1546_019:0139b19": "善根雖易見易施設，而微者難見難施設，所",
    "T28n1546_019:0139b20": "以不問。復有說者，欲令經文便故。色無色界",
    "T28n1546_019:0139b21": "增上善根雖易顯現，而微者難見。若顯現者，",
    "T28n1546_019:0139b22": "經文煩亂。所以者何？無斷善根法故。欲界有",
    "T28n1546_019:0139b23": "斷善根法故，若說微者則經文不煩，是以問",
    "T28n1546_019:0139b24": "之。",
    "T28n1546_019:0139b25": "云何欲界繫上上善根？答曰：菩薩得正決",
    "T28n1546_019:0139b26": "定時，見道邊所得等智；如來得盡智時，得欲",
    "T28n1546_019:0139b27": "界無貪無恚無癡善根。問曰：何故見道邊等",
    "T28n1546_019:0139b28": "智、得盡智時善根，此二法等而論耶？答曰：或",
    "T28n1546_019:0139b29": "有說者，此不等論，但欲說見道邊等智於見",
    "T28n1546_019:0139b30": "道邊等智勝者，得盡智時善根於盡智時善",
    "T28n1546_019:0139c01": "根勝者。所以者何？如辟支佛所得見道邊等",
    "T28n1546_019:0139c02": "智則勝聲聞，如佛所得見道邊等智則勝辟",
    "T28n1546_019:0139c03": "支佛；辟支佛得盡智時善根則勝聲聞，佛得",
    "T28n1546_019:0139c04": "盡智時善根則勝辟支佛。以是義故，欲說見",
    "T28n1546_019:0139c05": "道邊等智於見道邊等智勝故，乃至廣說。復",
    "T28n1546_019:0139c06": "有說者，此二法等而論之，俱能摧伏過於有",
    "T28n1546_019:0139c07": "頂而得之故。所以者何？摧伏出過見道所斷",
    "T28n1546_019:0139c08": "有頂，得見道邊等智；摧伏出過修道所斷有",
    "T28n1546_019:0139c09": "頂，得盡智時善根。以是義故等而論之。復有",
    "T28n1546_019:0139c10": "說者，欲說轉勝法故。如辟支佛得見道邊等",
    "T28n1546_019:0139c11": "智，則勝聲聞得盡智時善根；菩薩得見道邊",
    "T28n1546_019:0139c12": "等智，則勝辟支佛得盡智時善根。問曰：若然",
    "T28n1546_019:0139c13": "者，云何言聲聞辟支佛有增上善根耶？答曰：",
    "T28n1546_019:0139c14": "以身勝故說增上。如在辟支佛身中則勝聲",
    "T28n1546_019:0139c15": "聞，如在佛身中則勝辟支佛。復有說者，有二",
    "T28n1546_019:0139c16": "道：見道、修道。若以見道力得佛亦勝，若以",
    "T28n1546_019:0139c17": "修道力得佛亦勝。復有說者，此中亦不說勝",
    "T28n1546_019:0139c18": "亦不說等，但說二種善根。",
    "T28n1546_019:0139c19": "問曰：如菩薩得正決定已得此等智、何以言",
    "T28n1546_019:0139c20": "得正決定時耶？答曰：或有說者，此文應如是",
    "T28n1546_019:0139c21": "說：菩薩得正決定已得此等智，而不說者有",
    "T28n1546_019:0139c22": "何意？答曰：此中得決定已言得決定時，已來",
    "T28n1546_019:0139c23": "言來。如說：大王從何處來。廣說如上。復有說",
    "T28n1546_019:0139c24": "者，得決定時得此等智。所以者何？此智苦",
    "T28n1546_019:0139c25": "比智時修，從苦比忍決定，得苦比智時故。集",
    "T28n1546_019:0139c26": "比忍、集比智、滅比忍、滅比智亦如是，同於所",
    "T28n1546_019:0139c27": "緣未休息故。問曰：何故言此智是見道邊耶？",
    "T28n1546_019:0139c28": "答曰：以二事故，一從見道中得、二從見道後",
    "T28n1546_019:0139c29": "邊得。行人見道中得，故言見道中。見苦集滅",
    "T28n1546_019:0140a01": "最後得，故言後邊。問曰：如此法體，是四陰五",
    "T28n1546_019:0140a02": "陰，何以說名為智耶？答曰：此中智分多，從多",
    "T28n1546_019:0140a03": "分故說名為智。如見道亦體是五陰，以見分",
    "T28n1546_019:0140a04": "多故說名見道。四道通金剛喻定，此智亦如",
    "T28n1546_019:0140a05": "是。問曰：見苦邊欲界等智、見集邊欲界等智，",
    "T28n1546_019:0140a06": "此二何者為勝？答曰：以見集邊等智在勝身",
    "T28n1546_019:0140a07": "中故勝。所以者何？見集時其道轉淨，勝見苦",
    "T28n1546_019:0140a08": "時。問曰：欲界見苦邊等智、色界見苦邊等智，",
    "T28n1546_019:0140a09": "何者為勝？答曰：色界者勝。所以者何？以色界",
    "T28n1546_019:0140a10": "法勝於欲界法故。欲界繫見集邊等智、色界",
    "T28n1546_019:0140a11": "繫見苦邊等智，何者為勝？答曰：欲界者以在",
    "T28n1546_019:0140a12": "勝身中修故勝，色界者以界勝故勝。問曰：見",
    "T28n1546_019:0140a13": "苦邊欲界等智、見集邊色界等智，此二何者",
    "T28n1546_019:0140a14": "為勝？答曰：色界者以二事故勝：一以界勝、",
    "T28n1546_019:0140a15": "二以在勝身中故勝。如以苦問集、以苦問滅、",
    "T28n1546_019:0140a16": "以集問滅，當知亦如是。",
    "T28n1546_019:0140a17": "問曰：何故法智邊不修此智耶？答曰：以非田",
    "T28n1546_019:0140a18": "非器故，乃至廣說。復有說者，此智以見道後",
    "T28n1546_019:0140a19": "邊得故，名見道邊智。若當法智邊亦修者，此",
    "T28n1546_019:0140a20": "智當言見道中智。復有說者，此智能摧伏出",
    "T28n1546_019:0140a21": "過有頂然後得之，如苦比智現在前此智便",
    "T28n1546_019:0140a22": "修，是時名摧伏出過見苦所斷法；見集見滅",
    "T28n1546_019:0140a23": "說亦如是。復有說者，所作已竟不作方便時，",
    "T28n1546_019:0140a24": "得此等智。如苦法智現在前此智則修，是",
    "T28n1546_019:0140a25": "時名於苦已竟不作方便。集比智、滅比智說",
    "T28n1546_019:0140a26": "亦如是。法智當多有所作，雖知欲界苦、未知",
    "T28n1546_019:0140a27": "色無色界苦，雖斷欲界諸行集、證欲界諸行",
    "T28n1546_019:0140a28": "滅，未斷色無色界諸行集、未證色無色界諸",
    "T28n1546_019:0140a29": "行滅。復有說者，若苦比智現在前時，此智修",
    "T28n1546_019:0140b01": "見苦所斷愛畢竟滅；集比智現在前時，此智",
    "T28n1546_019:0140b02": "修見集所斷愛畢竟滅；滅比智現在前時，此",
    "T28n1546_019:0140b03": "智修見滅所斷愛畢竟滅；法智分時，見苦集",
    "T28n1546_019:0140b04": "滅所斷愛不畢竟滅，是以不修。問曰：道比智",
    "T28n1546_019:0140b05": "邊何以不修此智耶？答曰：或有說者，非其田",
    "T28n1546_019:0140b06": "器故，乃至廣說。復有說者，此智是見道眷屬，",
    "T28n1546_019:0140b07": "隨從見道邊；比智是修道故。復有說者，見",
    "T28n1546_019:0140b08": "道邊等智依堅信、堅法身，道比智依信解脫、",
    "T28n1546_019:0140b09": "見到身。復有說者，見道邊等智是向道所得，",
    "T28n1546_019:0140b10": "道比智是果道所得。復有說者，所作已竟不",
    "T28n1546_019:0140b11": "作方便，是時此智修。道比智當多有所作。為",
    "T28n1546_019:0140b12": "作何等？謂當得未曾得道、捨曾得道、所斷結",
    "T28n1546_019:0140b13": "使，同一味一時得八智修十六行。復有說者，此",
    "T28n1546_019:0140b14": "智見道邊得故，言是見道邊等智。若諦有邊",
    "T28n1546_019:0140b15": "名者是處便修，三諦有邊名非道諦。如說此",
    "T28n1546_019:0140b16": "身苦邊、此身集邊、此身滅邊，不說此身道邊。",
    "T28n1546_019:0140b17": "問曰：因論生論，何故佛經不說道邊耶？答曰：",
    "T28n1546_019:0140b18": "有能盡知苦、盡斷集、盡證滅，無有能盡修道",
    "T28n1546_019:0140b19": "者。佛於道盡得修，不能盡得行修。復有說者，",
    "T28n1546_019:0140b20": "若諦以世間道出世間道能見者說邊，無有以",
    "T28n1546_019:0140b21": "世間道見道諦者。如世間道出世間道，有味",
    "T28n1546_019:0140b22": "無味、有愛出要、繫不繫，當知亦如是。復有說",
    "T28n1546_019:0140b23": "者，前無有際、無始以來或曾以世俗道見於",
    "T28n1546_019:0140b24": "三諦，彼世俗道亦言我是道。後若以真實道",
    "T28n1546_019:0140b25": "見道諦時，世俗道慚羞捨去。如村落中未立",
    "T28n1546_019:0140b26": "主時自貴者多，後若立主，諸自貴者慚羞捨",
    "T28n1546_019:0140b27": "去；彼亦如是。復有說者，見道邊等智體是",
    "T28n1546_019:0140b28": "有。苦諦是有、是有果，說名為邊；苦集諦",
    "T28n1546_019:0140b29": "是有、是有果；滅諦雖非有、是有果；道諦非有",
    "T28n1546_019:0140c01": "有亦非有果故。復有說者，三諦有無量過",
    "T28n1546_019:0140c02": "患、無量功德。苦集諦是無量過患，滅諦是無",
    "T28n1546_019:0140c03": "量功德，道諦亦無無量過患亦無無量功德",
    "T28n1546_019:0140c04": "故。復有說者，凡夫於無始生死已來於三諦",
    "T28n1546_019:0140c05": "曾已有功，後若得正決定時，皆見道邊等",
    "T28n1546_019:0140c06": "智亦欲證此法。猶如與欲法，我亦當知苦乃",
    "T28n1546_019:0140c07": "至證滅，然無有凡人曾修聖道者。復有說者，",
    "T28n1546_019:0140c08": "見苦時不見真道，見集滅時亦不見真道，見",
    "T28n1546_019:0140c09": "道諦時乃見真道時。世俗道言我非道，是中",
    "T28n1546_019:0140c10": "應說烏孔雀等喻。復有說者，見道諦時斷緣",
    "T28n1546_019:0140c11": "道諦道使非三諦，是故世俗道於三諦自言",
    "T28n1546_019:0140c12": "是道，後見道諦而便退還，是故不修。界者，",
    "T28n1546_019:0140c13": "在欲色界。問曰：何故無色界中無耶？答曰：非",
    "T28n1546_019:0140c14": "其田器故，乃至廣說。復有說者，若地有見道，",
    "T28n1546_019:0140c15": "則有見道邊等智，無色界無見道故無。如是",
    "T28n1546_019:0140c16": "因論生論，何故無色界無見道耶？答曰：非其",
    "T28n1546_019:0140c17": "田故，乃至廣說。復次若有緣一切法無我行，",
    "T28n1546_019:0140c18": "是中則有見道；無色中無緣一切法無我行，",
    "T28n1546_019:0140c19": "故無見道。復次若地有達分善根，則有見道；",
    "T28n1546_019:0140c20": "無色界無達分善根，故無見道。復次若地有",
    "T28n1546_019:0140c21": "忍有智，復次若地有法智分、比智分，復次見",
    "T28n1546_019:0140c22": "道法決定應爾。若依下地得正決定，則上地",
    "T28n1546_019:0140c23": "不修。無色中若有見道邊等智者，依第四禪",
    "T28n1546_019:0140c24": "入見諦道，彼則無用故不修。地者，七地中有，",
    "T28n1546_019:0140c25": "謂欲界、未至、中間、根本四禪。若依未至禪得",
    "T28n1546_019:0140c26": "正決定，彼一地見道修、二地見道邊等智修。",
    "T28n1546_019:0140c27": "若依初禪得正決定，二地見道修、三地見道",
    "T28n1546_019:0140c28": "邊等智修。若依中間禪得正決定，三地見道",
    "T28n1546_019:0140c29": "修、四地見道邊等智修。若依二禪得正決定，",
    "T28n1546_019:0141a01": "四地見道修、五地見道邊等智修。若依三禪",
    "T28n1546_019:0141a02": "得正決定，五地見道修、六地見道邊等智修。",
    "T28n1546_019:0141a03": "若依四禪得正決定，六地見道修、七地見道",
    "T28n1546_019:0141a04": "邊等智修。依者，依欲界身。或有說者，依色界",
    "T28n1546_019:0141a05": "身。所以者何？如來展轉曾有色界身，亦能作",
    "T28n1546_019:0141a06": "所依故；辟支佛聲聞亦如是。報者，後當廣說。",
    "T28n1546_019:0141a07": "行者，行十二行。苦邊者，行苦四行。集邊者，行",
    "T28n1546_019:0141a08": "集四行。滅邊者，行滅四行。緣者，欲界緣欲界",
    "T28n1546_019:0141a09": "苦、色界緣色無色界苦，緣集滅說亦如是。復",
    "T28n1546_019:0141a10": "有說者，此是總緣。如緣欲界苦者、緣色界苦",
    "T28n1546_019:0141a11": "者，此總緣苦諦；乃至滅諦說亦如是。評曰：此",
    "T28n1546_019:0141a12": "是別緣非總緣，如前說者好。念處者，苦集邊",
    "T28n1546_019:0141a13": "是四念處，滅邊是法念處。智者，是等智。定者，",
    "T28n1546_019:0141a14": "不與定俱。根者，總而言之與三根相應，謂喜、",
    "T28n1546_019:0141a15": "樂、捨根。三世者，是未來世。緣三世者，若苦集",
    "T28n1546_019:0141a16": "邊者緣於三世，滅邊者不緣世。善不善無記",
    "T28n1546_019:0141a17": "者，是善緣善。不善無記者，緣欲界。苦集者，緣",
    "T28n1546_019:0141a18": "三種。色界苦集邊者，緣善無記。滅邊者，唯",
    "T28n1546_019:0141a19": "緣善。三界繫者，是欲色界繫。緣三界者，欲界",
    "T28n1546_019:0141a20": "苦集者緣欲界繫，色界苦集邊者緣色無色",
    "T28n1546_019:0141a21": "界繫，滅邊者緣見不繫。是學無學非學非無",
    "T28n1546_019:0141a22": "學者，是非學非無學緣。學無學非學非無學",
    "T28n1546_019:0141a23": "者，是緣非學非無學。見道斷修道斷不斷者，",
    "T28n1546_019:0141a24": "是修道斷緣。見道修道不斷者，若苦集邊者",
    "T28n1546_019:0141a25": "緣見道修道斷，若滅邊者緣不斷。緣名緣義",
    "T28n1546_019:0141a26": "者，若苦集邊者是緣名緣義，若滅邊者是緣",
    "T28n1546_019:0141a27": "義。緣自身他身不緣身者，若苦集邊者緣自",
    "T28n1546_019:0141a28": "身他身，若滅邊者不緣身。問曰：此智為依凡",
    "T28n1546_019:0141a29": "夫身、為依聖人身耶？若依凡夫身者，何以不",
    "T28n1546_019:0141b01": "名凡夫法？若依聖人身者，此法終不起現在",
    "T28n1546_019:0141b02": "前。若起者，云何不二道俱現在前？或有說者，",
    "T28n1546_019:0141b03": "應作此論：不依凡夫身亦不依聖人身。評曰：",
    "T28n1546_019:0141b04": "不應作是說。云何名善根不依凡夫身、不依",
    "T28n1546_019:0141b05": "聖人身？實義者當言依聖人身。問曰：聖人不",
    "T28n1546_019:0141b06": "起現在前，何以言依聖人身耶？答曰：雖不起",
    "T28n1546_019:0141b07": "現在前，以時而言應在聖人身。復有說者，依",
    "T28n1546_019:0141b08": "堅信、堅法身。彼堅信、堅法人不起所期心故，",
    "T28n1546_019:0141b09": "不現在前。問曰：如堅信堅法身雖智忍所依，",
    "T28n1546_019:0141b10": "云何復是此智所依耶？答曰：彼有二種身：一",
    "T28n1546_019:0141b11": "種得見道，亦在身中成就，亦現在前。即此身",
    "T28n1546_019:0141b12": "得此智，不在身中成就，不現在前。第二身得",
    "T28n1546_019:0141b13": "等智，在身中成就，亦現在前。即此身得見道，",
    "T28n1546_019:0141b14": "不在身中成就，不現在前。若此身得見道，在",
    "T28n1546_019:0141b15": "身中成就，現在前；得是智，不在身中成就，不",
    "T28n1546_019:0141b16": "現在前。如此身堅信堅法起現在前，若此身",
    "T28n1546_019:0141b17": "得是智，在身中成就，現在前。得見道，不在身",
    "T28n1546_019:0141b18": "中成就，不現在前。若起期心堅信堅法，亦能",
    "T28n1546_019:0141b19": "起此身現在前，是聞思修慧者。欲界者是思",
    "T28n1546_019:0141b20": "慧，以勝故，非是聞慧。以欲界非離欲地、非定",
    "T28n1546_019:0141b21": "地、非修地，故非修慧。若欲修時，墮思慧中。若",
    "T28n1546_019:0141b22": "色界，是修慧，非聞思慧。所以者何？以勝故非",
    "T28n1546_019:0141b23": "聞，以色界是離欲地、定地、修地故，非思慧。若",
    "T28n1546_019:0141b24": "欲思時，墮修慧中。為在意識五識者，在意地，",
    "T28n1546_019:0141b25": "非五識身。",
    "T28n1546_019:0141b26": "問曰：得須陀洹果捨見道，亦捨見道邊等智",
    "T28n1546_019:0141b27": "不耶？答曰：不捨。所以者何？捨無漏時異、捨有",
    "T28n1546_019:0141b28": "漏時異。無漏法以三時捨，謂退時、得果時、轉",
    "T28n1546_019:0141b29": "根時。有漏法亦三時捨，謂退時、離地離界時、",
    "T28n1546_019:0141c01": "善根斷時。彼時非退、不離地界、不斷善根，故",
    "T28n1546_019:0141c02": "不捨。復次修道與見道二事相妨：一、不得俱",
    "T28n1546_019:0141c03": "成就；二、不俱現在前。修道與見道邊等智一",
    "T28n1546_019:0141c04": "事相妨，不俱現在前、得俱成就。問曰：若不捨",
    "T28n1546_019:0141c05": "者，於修道中起現在前不耶？答曰：不起現在",
    "T28n1546_019:0141c06": "前。以是事故，先作是說：修道於見道邊等智",
    "T28n1546_019:0141c07": "一事相妨，成就、不現在前。以不妨成就故不",
    "T28n1546_019:0141c08": "捨，妨現在前行故不現在前。復次以是見道",
    "T28n1546_019:0141c09": "眷屬，不離見道故，修道中不現在前。復次以",
    "T28n1546_019:0141c10": "依堅信、堅法身故，依餘身不起現在前。復次",
    "T28n1546_019:0141c11": "以不離向道故，不依餘身現在前。",
    "T28n1546_019:0141c12": "問曰：此為有報無耶？答曰：有報。問曰：此報",
    "T28n1546_019:0141c13": "為在何處？答曰：若欲界者，報在欲界；若色界",
    "T28n1546_019:0141c14": "者，報在色界。若在初禪，報在初禪，乃至若在",
    "T28n1546_019:0141c15": "四禪，報在四禪。問曰：如聲聞可爾。所以者何？",
    "T28n1546_019:0141c16": "聲聞當在色界身故。佛辟支佛云何可爾？答",
    "T28n1546_019:0141c17": "曰：彼亦有展轉凡夫時身在色界受報。問曰：",
    "T28n1546_019:0141c18": "若然者，云何聖人身作因，凡夫身受報耶？答",
    "T28n1546_019:0141c19": "曰：若然者，有何過？有聖人身作因，凡夫身受",
    "T28n1546_019:0141c20": "報。如惡道有二種因：一、見道所斷；二是修道",
    "T28n1546_019:0141c21": "所斷六種煩惱。如此聖人身作因，凡夫身應",
    "T28n1546_019:0141c22": "受報無過；彼亦如是。復有說者，佛辟支佛亦",
    "T28n1546_019:0141c23": "有聲聞陰界入展轉色界身分而受此報。評",
    "T28n1546_019:0141c24": "曰：不應作是說。如是說者好：以是有漏善根，",
    "T28n1546_019:0141c25": "故言有報。而此報不熟，未曾有受之者。",
    "T28n1546_019:0141c26": "得盡智時，三界善根未來修。問曰：為修幾",
    "T28n1546_019:0141c27": "耶？答曰：若生欲界得阿羅漢，則三界善根未",
    "T28n1546_019:0141c28": "來世修。若生初禪，則八地修。乃至若生非想",
    "T28n1546_019:0141c29": "非非想處，則一地修。問曰：此善根為是生得、",
    "T28n1546_019:0142a01": "為是方便耶？答曰：是方便，非生得，為是聞思",
    "T28n1546_019:0142a02": "修慧者。若欲界者是聞思慧，若色界是聞修",
    "T28n1546_019:0142a03": "慧，若無色界是修慧。問曰：如欲界是聞思慧，",
    "T28n1546_019:0142a04": "色界是聞修慧。聞思慧羸劣，云何未來世修",
    "T28n1546_019:0142a05": "耶？答曰：以他力故未來世修，非自力。為是",
    "T28n1546_019:0142a06": "意地是六識身，是意地非五識身。所以者何？",
    "T28n1546_019:0142a07": "方便善在意地，生得善在五識。問曰：若唯在",
    "T28n1546_019:0142a08": "意地者，此說云何通？如說：漏盡阿羅漢成就",
    "T28n1546_019:0142a09": "六識支，幾過去成就、幾未來成就、幾現在成",
    "T28n1546_019:0142a10": "就？為有耶、為無耶？若有者，誰有耶？云何有",
    "T28n1546_019:0142a11": "耶？答曰：有。若阿羅漢初起善眼識現在前，一",
    "T28n1546_019:0142a12": "支過去、六支未來、一支現在，彼滅已不捨。",
    "T28n1546_019:0142a13": "若善耳識現在前，二過去、六未來、一現在，彼",
    "T28n1546_019:0142a14": "滅已不捨。乃至善意識現在前，六過去未來、",
    "T28n1546_019:0142a15": "一現在。此云何通？答曰：此中所說者，最初得",
    "T28n1546_019:0142a16": "阿羅漢清淨身所得善根，不取無始生死已",
    "T28n1546_019:0142a17": "來者。復有說者，此說阿羅漢六常住法。問曰：",
    "T28n1546_019:0142a18": "阿羅漢六常住法，體性是何？答曰：或有說者，",
    "T28n1546_019:0142a19": "體性是念慧。何以知之？答曰：依佛經故。佛經",
    "T28n1546_019:0142a20": "中說：阿羅漢若眼見色，以念慧力住於捨心，",
    "T28n1546_019:0142a21": "不生憂喜。乃至意知法，廣說亦爾。復有說者，",
    "T28n1546_019:0142a22": "若取迴轉相應共有體是四陰五陰，此是六",
    "T28n1546_019:0142a23": "常住體性，乃至廣說。已說體性所以，今當說",
    "T28n1546_019:0142a24": "何故名常住。云何常住義？答曰：阿羅漢常住",
    "T28n1546_019:0142a25": "此法未曾遠離，故名常住。問曰：一切阿羅",
    "T28n1546_019:0142a26": "漢盡有此常住法不？答曰：或有說者，不盡有。",
    "T28n1546_019:0142a27": "若阿羅漢是非時解脫、得種智者，此有常",
    "T28n1546_019:0142a28": "住法。評曰：應作是說：一切阿羅漢盡有。所以",
    "T28n1546_019:0142a29": "者何？一切阿羅漢常有念慧故。界者，是欲界",
    "T28n1546_019:0142b01": "色界。地者五地，謂欲界、四禪。",
    "T28n1546_019:0142b02": "問曰：以何等故得阿羅漢果，三界善根未來",
    "T28n1546_019:0142b03": "世修，非餘時耶？答曰：阿羅漢必須世俗出定",
    "T28n1546_019:0142b04": "入定心。復次當於爾時，不滿解脫得滿足故，",
    "T28n1546_019:0142b05": "學人解脫。乃至金剛喻定不名滿足，若得盡",
    "T28n1546_019:0142b06": "智乃名滿足。猶如農夫灌田，一畦滿已復流",
    "T28n1546_019:0142b07": "一畦，若諸畦已滿更不復流；彼亦如是。復有",
    "T28n1546_019:0142b08": "說者，是時心得自在，首繫解脫羂，是時所",
    "T28n1546_019:0142b09": "修善根如貢上法。猶如國王登位首繫羂",
    "T28n1546_019:0142b10": "時，一切萬姓貢上珍寶；彼亦如是。復次是時",
    "T28n1546_019:0142b11": "能折伏未曾折伏煩惱，力士諸善根皆稱善",
    "T28n1546_019:0142b12": "故修。猶如大眾集會一處，若能撲未曾有力",
    "T28n1546_019:0142b13": "士者，大眾稱慶；彼亦如是。復有說者，是時能",
    "T28n1546_019:0142b14": "破未曾破煩惱怨家，諸善根如迎法故修。猶",
    "T28n1546_019:0142b15": "如有人能破怨家，歸國之時多人出迎；彼亦",
    "T28n1546_019:0142b16": "如是。復有說者，無有前際無始已來諸善根",
    "T28n1546_019:0142b17": "身，常為煩惱身所覆蔽沈沒，不能自免。欲",
    "T28n1546_019:0142b18": "界煩惱盡時不得止息，乃至非想非非想處",
    "T28n1546_019:0142b19": "八種煩惱斷時猶不得止息；若九種煩惱盡",
    "T28n1546_019:0142b20": "時，是時乃得止息。如束絹法，九處約之。若",
    "T28n1546_019:0142b21": "斷一約乃至八約，其束不散；若九約都斷，然",
    "T28n1546_019:0142b22": "後乃散。彼亦如是。",
    "T28n1546_019:0142b23": "時解脫阿羅漢，是時二種慧修，謂盡智、無學",
    "T28n1546_019:0142b24": "正見。盡智行十四行，無學正見行十六行。若",
    "T28n1546_019:0142b25": "依未至禪，三十法智修，三十比智修，乃至第",
    "T28n1546_019:0142b26": "四禪亦如是。若依空處，三十比智修，非法智，",
    "T28n1546_019:0142b27": "乃至無所有處亦如是。非時解脫阿羅漢，是",
    "T28n1546_019:0142b28": "時三種慧修，謂盡智、無生智、無學正見。盡智、",
    "T28n1546_019:0142b29": "無生智有十四行，無學正見有十六行。若依",
    "T28n1546_019:0142c01": "未至禪，有四十四法智修、四十四比智修，乃",
    "T28n1546_019:0142c02": "至第四禪亦如是。若依空處，有四十四比智",
    "T28n1546_019:0142c03": "分修，非法智，乃至無所有處亦如是。",
    "T28n1546_019:0142c04": "諸心過去，一切彼心變易耶？乃至廣說。問曰：",
    "T28n1546_019:0142c05": "何故作此論？答曰：為止於世中愚言：無過去",
    "T28n1546_019:0142c06": "未來現在世是無為法。為止如是意、欲明過",
    "T28n1546_019:0142c07": "去未來是有法故，而作此論。",
    "T28n1546_019:0142c08": "諸心過去，一切彼心變易耶？心變易有二種：",
    "T28n1546_019:0142c09": "一、隨世變易；二、法變易。過去染污心有二種",
    "T28n1546_019:0142c10": "變易：一、隨世變易；二、法變易。不染污心唯",
    "T28n1546_019:0142c11": "一種變易，謂隨世變易，非法也。未來現在染",
    "T28n1546_019:0142c12": "污心，是法變易，非隨世也。不染污心，非法變",
    "T28n1546_019:0142c13": "易亦非隨世變易。諸心過去，一切彼心變易",
    "T28n1546_019:0142c14": "耶？答曰：諸心過去，一切彼心變易。若為染污",
    "T28n1546_019:0142c15": "者，有二種變易。不染污者，有一種變易，謂隨",
    "T28n1546_019:0142c16": "世變易。頗心變易，彼心非過去耶？答曰：有未",
    "T28n1546_019:0142c17": "來現在欲恚相應心。為明此義，引佛經為證。",
    "T28n1546_019:0142c18": "如說，佛告比丘：若伺賊以鋸截汝支節，是時",
    "T28n1546_019:0142c19": "心變易，口不應惡言。若心變易、口出惡言，是",
    "T28n1546_019:0142c20": "汝留難。以是義故，恚相應心是名變易。如說：",
    "T28n1546_019:0142c21": "若比丘婬欲變心。以是義故，欲相應心是名",
    "T28n1546_019:0142c22": "變易。問曰：一切染污心盡是變易，何以唯說",
    "T28n1546_019:0142c23": "欲恚相應心是變易，不說餘使相應心耶？答",
    "T28n1546_019:0142c24": "曰：或有說者，此說有餘，乃至廣說。復有說",
    "T28n1546_019:0142c25": "者，應說餘使相應心而不說者，當知此義有",
    "T28n1546_019:0142c26": "餘。復有說者，若正是佛經所說，此中則說。此",
    "T28n1546_019:0142c27": "二心正是佛經所說，是故說之。如是因論生",
    "T28n1546_019:0142c28": "論，何故世尊說欲恚相應心是變易，不說餘",
    "T28n1546_019:0142c29": "使相應心耶？答曰：以欲能變身、恚能變境界。",
    "T28n1546_019:0143a01": "所以者何？若於境界生愛，所有心心數法馳",
    "T28n1546_019:0143a02": "騁緣中，是時此身猶無情物。若於境界生恚，",
    "T28n1546_019:0143a03": "猶不能以面向之，何況正視。復有說者，此二",
    "T28n1546_019:0143a04": "能變身、能變生處。欲心能變身者，或有眾生",
    "T28n1546_019:0143a05": "起貪欲纏，能變男形使滅、女形使生。或有",
    "T28n1546_019:0143a06": "眾生起瞋恚纏，能使人身滅、使成蛇身。此中",
    "T28n1546_019:0143a07": "應說外道來作比丘喻。曾聞有尼揵子來詣",
    "T28n1546_019:0143a08": "佛法出家時，諸比丘在其人前說惡法中種",
    "T28n1546_019:0143a09": "種過患。其人聞已，於佛法生大瞋恚。以瞋恚",
    "T28n1546_019:0143a10": "故人身即滅，便成蛇身。云何欲心能變生處？",
    "T28n1546_019:0143a11": "如世尊說，告諸比丘：有遊戲失念天，彼天若",
    "T28n1546_019:0143a12": "快意遊戲受樂之時，身體疲惓心則失念，以",
    "T28n1546_019:0143a13": "失念故於彼命終。云何恚變生處？世尊亦說，",
    "T28n1546_019:0143a14": "有恚害意天，彼諸天心懷恚時以惡眼相視，",
    "T28n1546_019:0143a15": "惡眼相視故恚心轉盛，恚心轉盛故於彼命",
    "T28n1546_019:0143a16": "終。瞋恚復能變生處，如以恚心打他，他人即",
    "T28n1546_019:0143a17": "死。復有說者，欲能變時、恚能變形。欲變時",
    "T28n1546_019:0143a18": "者，以欲故有嬰孩少壯男女等時差別。恚變",
    "T28n1546_019:0143a19": "形者，以恚故鋸截他手足耳鼻種種身分。以",
    "T28n1546_019:0143a20": "此二法能壞時、壞形故，是以說之。復有說者，",
    "T28n1546_019:0143a21": "以此二法能生憎愛種種過患故，是以說之。",
    "T28n1546_019:0143a22": "復有說者，此二法速能令身色變異，是以",
    "T28n1546_019:0143a23": "說之。",
    "T28n1546_019:0143a24": "若心有染，一切彼心變易耶？乃至廣說。問",
    "T28n1546_019:0143a25": "曰：何故作此論？答曰：先說婬欲心變易，或謂",
    "T28n1546_019:0143a26": "唯婬欲心是變易非餘；今說三界欲心盡是",
    "T28n1546_019:0143a27": "變易故，而作此論。",
    "T28n1546_019:0143a28": "若心有染，一切彼心變易耶？答曰：若心有染，",
    "T28n1546_019:0143a29": "一切彼心變易。若過去心，有二種變易：若未",
    "T28n1546_019:0143b01": "來、現在。有一種變易，謂法變易。頗有心變易，",
    "T28n1546_019:0143b02": "彼心非有染耶？答曰：有過去欲不相應心，若",
    "T28n1546_019:0143b03": "染污，有二種變易；不染污，一種，謂隨世變易。",
    "T28n1546_019:0143b04": "未來現在恚相應心，如說。伺賊以鋸截汝身",
    "T28n1546_019:0143b05": "體，乃至廣說。如是心，是法變易，非有染。問",
    "T28n1546_019:0143b06": "曰：現在心至過去名變易，未來心至現在何",
    "T28n1546_019:0143b07": "以不名變易耶？答曰：若變易心更不變易，故",
    "T28n1546_019:0143b08": "名變易。未來心至現在，復當變易至過去故，",
    "T28n1546_019:0143b09": "不名變易。復有說者，若所作變易、隨世變易，",
    "T28n1546_019:0143b10": "是名變易。現在心雖有隨世變易，無所作變",
    "T28n1546_019:0143b11": "易。所以者何？猶有所作，復當變易至過去",
    "T28n1546_019:0143b12": "世故。問曰：何故名伺賊耶？答曰：晝伺其便、",
    "T28n1546_019:0143b13": "夜則偷劫。問曰：何故以鋸為喻耶？答曰：以刀",
    "T28n1546_019:0143b14": "截人，有入時痛出時不痛、有出時痛入時不",
    "T28n1546_019:0143b15": "痛。以鋸截人，出入俱痛，是以為喻。若心有恚，",
    "T28n1546_019:0143b16": "一切彼心變易耶？答曰：若心有恚，一切彼心",
    "T28n1546_019:0143b17": "變易，如前所說盡應說之。頗變易一切彼心",
    "T28n1546_019:0143b18": "非有恚耶？答曰：有，過去恚不相應心、未來現",
    "T28n1546_019:0143b19": "在欲相應心，如是一切煩惱相應心隨相應",
    "T28n1546_019:0143b20": "說。",
    "T28n1546_019:0143b21": "阿毘曇毘婆沙論卷第十九"
}