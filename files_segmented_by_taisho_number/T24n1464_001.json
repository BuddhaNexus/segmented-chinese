{
    "T24n1464_001:0851a03": "鼻奈耶序",
    "T24n1464_001:0851a05": "釋道安述",
    "T24n1464_001:0851a06": "阿難出經，面承聖旨，五百應真更互定察，分",
    "T24n1464_001:0851a07": "為十二部，於四十九年之誨無片言遺矣。又",
    "T24n1464_001:0851a08": "抄十二部為四阿含、阿毘曇、鼻奈耶，則三藏",
    "T24n1464_001:0851a09": "備也。天竺學士罔弗遵焉，諷之詠之未墜",
    "T24n1464_001:0851a10": "於地也。其大高座沙門則兼該三藏，中下高",
    "T24n1464_001:0851a11": "座則通一通二而已耳。經流秦地，有自來",
    "T24n1464_001:0851a12": "矣。隨天竺沙門所持來經，遇而便出，於十",
    "T24n1464_001:0851a13": "二部，毘曰羅部最多。以斯邦人莊老教行，",
    "T24n1464_001:0851a14": "與方等經兼忘相似，故因風易行也。道安常",
    "T24n1464_001:0851a15": "恨三藏不具，以為闕然。歲在壬午，鳩摩羅佛",
    "T24n1464_001:0851a16": "提齎《阿毘曇抄》、《四阿含抄》來至長安。渴仰情",
    "T24n1464_001:0851a17": "久，即於其夏出《阿毘曇抄》四卷，其冬出《四阿",
    "T24n1464_001:0851a18": "含抄》四卷。又其伴罽賓鼻奈，厥名耶捨，諷",
    "T24n1464_001:0851a19": "鼻奈經甚利，即令出之。佛提梵書，佛念為",
    "T24n1464_001:0851a20": "譯，曇景筆受，自正月十二日出，至三月二十",
    "T24n1464_001:0851a21": "五日乃了，凡為四卷。與往年曇摩寺出戒",
    "T24n1464_001:0851a22": "曲相似，如合符焉。於二百六十事疑礙之滯，",
    "T24n1464_001:0851a23": "都謏然焉。上聞異要，煥乎可觀焉。二年之",
    "T24n1464_001:0851a24": "中於此秦邦三藏具焉。然世尊制戒必有所",
    "T24n1464_001:0851a25": "因，六群比丘生於貴族，攀龍附鳳，雖貪出家",
    "T24n1464_001:0851a26": "而豪心不盡，鄙悖之行以成斯戒。二人得道、",
    "T24n1464_001:0851a27": "二人生天、二人墮龍。一入無擇明恃貴不節，",
    "T24n1464_001:0851a28": "自貽伊戚。向使中門家子遇佛出學，雖不",
    "T24n1464_001:0851a29": "能一坐成道，何由如此之困乎？然此經是佛",
    "T24n1464_001:0851b01": "未制戒時，其人所犯穢陋行多；既制之後，",
    "T24n1464_001:0851b02": "改之可貴。天竺持律不都通視，唯諸十二法",
    "T24n1464_001:0851b03": "人堅明之士，乃開緘縢而共相授。耶捨見",
    "T24n1464_001:0851b04": "囑見誨諄諄，人可使由之不可使知之，其",
    "T24n1464_001:0851b05": "言切至乃自是也。而今而後，秦土有此一部",
    "T24n1464_001:0851b06": "律矣。唯願同我之人，尤慎所授焉。未滿五歲、",
    "T24n1464_001:0851b07": "非持律人，幸勿與之也。",
    "T24n1464_001:0851b10": "鼻奈耶卷第一(鼻秦言去，奈耶秦言真也，去若干非而就真，故言真",
    "T24n1464_001:0851b11": "也，降伏此心、息此心、忍不起，故曰真也。降伏戒也，息定也，忍智也)",
    "T24n1464_001:0851b13": "姚秦涼州沙門竺佛念譯",
    "T24n1464_001:0851b14": "三戒：無上戒戒、無上意戒、無上智戒。彼云",
    "T24n1464_001:0851b15": "何無上戒戒？於此比丘比丘持戒，以戒解脫",
    "T24n1464_001:0851b16": "自嚴飾，習行成見，纖芥事即恐懼，應戒中戒，",
    "T24n1464_001:0851b17": "此謂無上戒戒。云何無上意戒？於此比丘除",
    "T24n1464_001:0851b18": "婬，乃至四禪思惟正受，此謂無上意戒。云何",
    "T24n1464_001:0851b19": "無上智戒？於此比丘知此苦諦、知此苦習諦、",
    "T24n1464_001:0851b20": "知此苦盡諦、知此苦道諦，此謂無上智戒。以",
    "T24n1464_001:0851b21": "此三戒得立順真，恒沙等過去當來今現在",
    "T24n1464_001:0851b22": "佛，佛藏佛寶佛祕要，以訓三乘聲聞各佛三",
    "T24n1464_001:0851b23": "耶三佛。",
    "T24n1464_001:0851b24": "佛世尊在鞞貰羅城(秦言廣博)獼猴江邊石臺園",
    "T24n1464_001:0851b25": "觀，去鞞貰羅不遠，名迦蘭陀鈐波。迦蘭陀",
    "T24n1464_001:0851b26": "子名須達多於彼止，富財無際限，田業盈豐",
    "T24n1464_001:0851b27": "舍宅成就，象馬駝牛驢、錢穀珍寶、金銀真珠",
    "T24n1464_001:0851b28": "琉璃貝玉虎魄碼瑙硨渠珊瑚，即捨趣如來",
    "T24n1464_001:0851b29": "聽受法奧，得信樂意。以此信樂意得正受，剃",
    "T24n1464_001:0851c01": "除鬚髮捨家為道，共無限比丘到拘薩羅城",
    "T24n1464_001:0851c02": "竹園結歲坐。當爾時穀貴飢餓，穀霜雹所殺，",
    "T24n1464_001:0851c03": "離少遺脫為蟥虫所食，乞求甚難得。於是",
    "T24n1464_001:0851c04": "須達迦蘭陀子作是念：「今穀貴飢餓，穀霜雹",
    "T24n1464_001:0851c05": "所殺，雖少遺脫為蟥虫所食，乞求甚難。諸",
    "T24n1464_001:0851c06": "賢聽我所言！我有鞞貰羅國知識家親里家，",
    "T24n1464_001:0851c07": "富貴無限，錢財田業無量、珍寶雜物豐盈。我",
    "T24n1464_001:0851c08": "等可共到彼福度親里，諸比丘亦可得安身，",
    "T24n1464_001:0851c09": "及時可向鞞貰羅國。到彼已，比丘當供食飯",
    "T24n1464_001:0851c10": "漿湯藥衣被。」於是須達多迦蘭陀子於拘薩",
    "T24n1464_001:0851c11": "羅城結坐。結坐已竟，三月補納衣裳，一日竟",
    "T24n1464_001:0851c12": "衣已辦，即著衣持鉢向鞞貰羅。將諸眾前行，",
    "T24n1464_001:0851c13": "漸漸到鞞貰羅，趣鞞貰羅獼猴江邊石臺。所",
    "T24n1464_001:0851c14": "作諸飯食，飯諸比丘，自手斟酌。爾時須達多",
    "T24n1464_001:0851c15": "迦蘭陀子，到時著衣持鉢趣鞞貰羅國親里家",
    "T24n1464_001:0851c16": "乞食，乞食已即速出去。于時門外迦蘭陀家",
    "T24n1464_001:0851c17": "婢女子見須達多迦蘭陀子入親里家，何以",
    "T24n1464_001:0851c18": "速出還？見迦蘭陀婦，跽白此意：「向者貴族須",
    "T24n1464_001:0851c19": "達多迦蘭陀子入親里家還出甚速。將無疾",
    "T24n1464_001:0851c20": "病意愁耶？為不樂梵行犯戒捨道就俗法乎？」",
    "T24n1464_001:0851c21": "須達多母聞此語已，歡喜無量不能自勝。",
    "T24n1464_001:0851c22": "即往須達多所，告須達多：「身體輕健不？意無",
    "T24n1464_001:0851c23": "餘想婆？意有犯梵行耶？為欲犯戒捨道就俗",
    "T24n1464_001:0851c24": "法乎？若有此心速來。須達多！捨戒習俗，不妨",
    "T24n1464_001:0851c25": "布施作諸功德。何以故？於佛眾中持戒甚難、",
    "T24n1464_001:0851c26": "學道亦難。」聞此已，即報母言：「我無疾患，亦",
    "T24n1464_001:0851c27": "無他想，無犯梵行，意不犯戒捨道就俗法。」母",
    "T24n1464_001:0851c28": "復答曰：「須達多！汝當知此意。汝前婦端正無",
    "T24n1464_001:0851c29": "雙，若不欲捨道就俗者，可住續種繼後，吾",
    "T24n1464_001:0852a01": "種姓熾盛。一旦無繼者，錢財珍寶盡為拘薩",
    "T24n1464_001:0852a02": "羅王所奪。」須達多答曰：「若聽我為道者，此",
    "T24n1464_001:0852a03": "事可隨。」爾時須達多母語須達多婦言：「我今",
    "T24n1464_001:0852a04": "勅汝，若月期三日後，著初嫁衣服好自嚴飾",
    "T24n1464_001:0852a05": "來白我。」須達多婦即隨其教，月期三日後，著",
    "T24n1464_001:0852a06": "夫前所敬服，往須達多母所。即如事白：「月期",
    "T24n1464_001:0852a07": "三日，今正是時。」於是須達多母將此婦到須",
    "T24n1464_001:0852a08": "達多所，語須達多言：「當知此婦端正無雙，可",
    "T24n1464_001:0852a09": "續種繼後，莫使吾種姓繼斷，錢財珍寶為拘",
    "T24n1464_001:0852a10": "薩羅王所奪。」留婦已即避出去。爾時須達多",
    "T24n1464_001:0852a11": "前抱此婦將屏處作不淨行，須臾間乃至三，",
    "T24n1464_001:0852a12": "當爾時帝釋降神處其胎。爾時須達多婦八月",
    "T24n1464_001:0852a13": "外九月裏生男兒，面首端正無雙。前所言續",
    "T24n1464_001:0852a14": "種，母即名之為續種。爾時須達多作此惡行",
    "T24n1464_001:0852a15": "已慚愧，為人所辱。爾時須達多與比丘同學",
    "T24n1464_001:0852a16": "等體者結坐，結坐已今方竟，故來問訊：「汝忍",
    "T24n1464_001:0852a17": "意，常不壞婆，氣力輕健不？結坐中供養充足",
    "T24n1464_001:0852a18": "不？出乞食婆，無疾患婆意，無若干想乎？」須達",
    "T24n1464_001:0852a19": "多答言：「諸賢當知，有忍意，結坐盡充足，亦",
    "T24n1464_001:0852a20": "不出乞食，亦無疾患。唯意有他想。」諸比丘答：",
    "T24n1464_001:0852a21": "「若卿有忍意，結坐竟盡充足，復無疾患。何",
    "T24n1464_001:0852a22": "故有他想？」須達多前所犯，盡具向諸比丘說。",
    "T24n1464_001:0852a23": "即時彼諸比丘極好共責須達多：「世尊以無",
    "T24n1464_001:0852a24": "數方便說婬之惡露，向婬念婬、婬意熾盛。世",
    "T24n1464_001:0852a25": "尊說婬惡露如此，向婬犯貞念婬、婬意熾盛。」",
    "T24n1464_001:0852a26": "如是諸比丘極好責數已，即往世尊所，頭面",
    "T24n1464_001:0852a27": "著地在一面坐，以此所犯具白世尊。佛知即",
    "T24n1464_001:0852a28": "告須達多：「汝審犯此事耶？」答：「審犯。世尊！」世尊",
    "T24n1464_001:0852a29": "言：「我以若干方便為癡人說婬之惡露，向婬",
    "T24n1464_001:0852b01": "念婬、婬意熾盛，說婬之惡露如是。」佛以若干",
    "T24n1464_001:0852b02": "方便，為沙門結戒：「觀比丘十德當與戒。何等",
    "T24n1464_001:0852b03": "十眾德？持眾德養眾德行道(一)；不信戒者",
    "T24n1464_001:0852b04": "教令入信(二)；常自慚愧省己短(三)；犯邪者教",
    "T24n1464_001:0852b05": "令入正(四)；正者欲令重正(五)；現身學道滅結欲",
    "T24n1464_001:0852b06": "使後身無結(六)；後身欲使結滅不起(七)；習諸淨",
    "T24n1464_001:0852b07": "行(八)；得梵行欲不失(九)；欲使梵行久住(十)。沙門",
    "T24n1464_001:0852b08": "當共知。」爾時世尊因此事因此義，集諸和合",
    "T24n1464_001:0852b09": "僧，結此戒：「若比丘比丘犯戒，不捨戒、戒羸，不",
    "T24n1464_001:0852b10": "自悔，無淨行犯婬法者，此比丘波羅移菩提",
    "T24n1464_001:0852b11": "阿薩婆肆(阿薩婆四者，不受僧不客也)。」",
    "T24n1464_001:0852b12": "佛世尊在舍衛國祇樹給孤獨園。當爾時有",
    "T24n1464_001:0852b13": "異比丘，拘薩羅國去城不遠有園觀，於中夏",
    "T24n1464_001:0852b14": "坐。去園不遠，有雌獼猴於彼止住。雌獼猴",
    "T24n1464_001:0852b15": "數數到比丘所，此比丘數數與彼獼猴食，如",
    "T24n1464_001:0852b16": "是獼猴不畏難彼比丘，比丘與獼猴為不淨",
    "T24n1464_001:0852b17": "行。彼大比丘眾中有同學共檀者，拘薩羅",
    "T24n1464_001:0852b18": "國結坐。結坐已補納衣，一日所成衣著衣執",
    "T24n1464_001:0852b19": "鉢到此比丘所，語比丘言：「夏坐來不有患苦",
    "T24n1464_001:0852b20": "不？出乞食婆意無若干想婆？」比丘答：「諸賢！",
    "T24n1464_001:0852b21": "有忍意，於夏坐中無所患苦，亦無亂想。」彼",
    "T24n1464_001:0852b22": "獼猴從外來，逕趣此比丘，在前踞熟視比丘，",
    "T24n1464_001:0852b23": "踞視比丘已迴面復看餘比丘，看餘比丘",
    "T24n1464_001:0852b24": "迴面看是比丘，於是比丘前迴身背比丘。此",
    "T24n1464_001:0852b25": "比丘羞諸比丘不從獼猴，亦不眄視。獼猴見",
    "T24n1464_001:0852b26": "比丘不眄視，便起惡意，迴身攫掣比丘頭面",
    "T24n1464_001:0852b27": "傷壞便去。諸大比丘語此比丘言：「向者獼猴",
    "T24n1464_001:0852b28": "來到此間前舉目視卿，復視我等，便迴身背",
    "T24n1464_001:0852b29": "卿。見卿不語不眄視，便起恚意，攫掣卿頭面",
    "T24n1464_001:0852c01": "破便去。」諸大比丘好切責數。得諸比丘責數",
    "T24n1464_001:0852c02": "已，即便自首。諸比丘語：「云何比丘，世尊竟不",
    "T24n1464_001:0852c03": "說無數方便說婬惡露耶？向婬念婬、婬意熾",
    "T24n1464_001:0852c04": "盛。世尊盡說婬之惡露，向婬念婬、婬意熾盛。",
    "T24n1464_001:0852c05": "卿云何不觀此婬行而為此惡行？」如是諸大",
    "T24n1464_001:0852c06": "比丘責數此比丘已，即往詣佛所，頭面著地",
    "T24n1464_001:0852c07": "禮佛足在一面坐。彼比丘眾如前所見盡白",
    "T24n1464_001:0852c08": "佛。佛知告此比丘：「審實爾不？」比丘慚愧，面",
    "T24n1464_001:0852c09": "顏失色如被塵坌，右膝著地偏袒右肩，長跪",
    "T24n1464_001:0852c10": "叉十指白佛世尊：「審實。世尊！」爾時世尊語此",
    "T24n1464_001:0852c11": "比丘：「云何比丘，我豈不為癡人無數方便說",
    "T24n1464_001:0852c12": "婬之惡露，向婬念婬、婬意熾盛。我盡說婬之",
    "T24n1464_001:0852c13": "惡露如是。」佛世尊無數方便說婬，因此事因",
    "T24n1464_001:0852c14": "此義，集和合僧觀有十德，乃至梵行久住，世",
    "T24n1464_001:0852c15": "尊為諸比丘結此戒：「若比丘比丘犯戒，婬意",
    "T24n1464_001:0852c16": "起不還捨戒、戒羸不自悔，為不淨行，下及畜",
    "T24n1464_001:0852c17": "生有形之屬，犯者不受棄捐。」彼云何為戒？戒",
    "T24n1464_001:0852c18": "名者，若比丘持二百五十戒無上戒戒，是謂",
    "T24n1464_001:0852c19": "戒戒。云何不還戒？不還戒名愚癡亂意痛惱。",
    "T24n1464_001:0852c20": "捨戒者為不還戒，瘂聾相向。還戒者為不",
    "T24n1464_001:0852c21": "還戒，音聲不相關者。還戒不為還戒，若獨還",
    "T24n1464_001:0852c22": "戒者不為還戒。佛塔前沙門塔前還戒，不為",
    "T24n1464_001:0852c23": "還戒。若離佛、和上和上友、阿闍梨阿闍梨",
    "T24n1464_001:0852c24": "友，離盡不依附，我不佛法中住。向諸比丘",
    "T24n1464_001:0852c25": "言：「我今已往不為道。」諸比丘語：「汝不為道耶？」",
    "T24n1464_001:0852c26": "答：「不為道。」此為還戒。婬女色三處成棄捐：近",
    "T24n1464_001:0852c27": "常產道是一棄捐法，近穀道是二棄捐法，若",
    "T24n1464_001:0852c28": "近口是三棄捐法。近男兒有二棄捐：近穀道、",
    "T24n1464_001:0852c29": "近口，是二棄捐。不成男亦二事：有男有女。二",
    "T24n1464_001:0853a01": "形者，有三與女同。近畜生有二，除口與女同。",
    "T24n1464_001:0853a02": "畜生雄者一棄捐，畜生捐者亦爾。畜生中有",
    "T24n1464_001:0853a03": "雄雌形者，二棄捐。雞鶚如上二。非人女三處",
    "T24n1464_001:0853a04": "與女人同。此不淨行婆羅移。",
    "T24n1464_001:0853a05": "佛世尊在羅閱祇鷲山，與大比丘眾俱千二",
    "T24n1464_001:0853a06": "百五十弟子。彼時比丘收拾薪草持用作庵",
    "T24n1464_001:0853a07": "舍。彼諸比丘入羅閱祇城乞食，後羅閱祇城",
    "T24n1464_001:0853a08": "中男女大小出城，壞諸庵舍持去供用。諸比",
    "T24n1464_001:0853a09": "丘乞食後，還見諸庵舍為人所壞，諸比丘復",
    "T24n1464_001:0853a10": "更取薪草作庵舍住。諸比丘復入羅閱祇乞",
    "T24n1464_001:0853a11": "食，羅閱祇城中男女大小復壞庵舍持去。如",
    "T24n1464_001:0853a12": "是至三。諸比丘見此已作是念：「羅閱祇城中",
    "T24n1464_001:0853a13": "男女大小數出壞庵舍。」彼眾中有比丘名檀",
    "T24n1464_001:0853a14": "貳迦，瓦窯家子，便起此意：「我等取此薪草",
    "T24n1464_001:0853a15": "持用作舍，吾等入城乞食，後城中男女出壞",
    "T24n1464_001:0853a16": "吾等庵舍。我於城中有木工師，是我親里，我",
    "T24n1464_001:0853a17": "當往從乞材木持用作舍。」檀貳迦比丘到時",
    "T24n1464_001:0853a18": "著衣持鉢入羅閱祇城，向木工師舍，語木工",
    "T24n1464_001:0853a19": "師：「卿知不？王阿闍貰兜賜我材木。卿當與",
    "T24n1464_001:0853a20": "我木工。」答曰：「若王賜賢，木隨意取。」彼檀貳",
    "T24n1464_001:0853a21": "迦比丘自取材木，官之要好材盡取斫截，聚",
    "T24n1464_001:0853a22": "著一處。守羅閱祇城人按行羅閱祇城，到大",
    "T24n1464_001:0853a23": "聚材木所，見官所禁材木段段聚在一處。見",
    "T24n1464_001:0853a24": "已尋向木工所，即問：「木工！何誰取官材段",
    "T24n1464_001:0853a25": "段截聚著一處？」木工尋答：「達貳迦比丘來勅",
    "T24n1464_001:0853a26": "我，官賜吾材，卿當與我。此比丘取材木段段",
    "T24n1464_001:0853a27": "截聚著一處。」爾時守城人即遙瞋阿闍貰王，",
    "T24n1464_001:0853a28": "即往阿闍貰王所，白王言：「大有惡材木不",
    "T24n1464_001:0853a29": "用，乃取好材與比丘為？」王答：「吾無此教。」爾時",
    "T24n1464_001:0853b01": "王阿闍貰勅使人召木工，即奉王教走召木",
    "T24n1464_001:0853b02": "工：「王阿闍貰有教召卿。」木工即時隨信到王",
    "T24n1464_001:0853b03": "所，中路值達貳迦比丘。木工見達貳迦比丘",
    "T24n1464_001:0853b04": "已，即前禮言：「坐尊人故，將我到王所。」比丘答",
    "T24n1464_001:0853b05": "言：「並且在前，吾尋後到。」爾時木工即到王所。",
    "T24n1464_001:0853b06": "王見木工即問：「卿非人，何以自由官好材木",
    "T24n1464_001:0853b07": "取與比丘？」木工尋對：「大王當知，達貳迦比丘",
    "T24n1464_001:0853b08": "來到材所，作是語言：『官賜我材，卿當與我。』",
    "T24n1464_001:0853b09": "即對比丘：『王審賜卿，便隨意取。』」王問木工言",
    "T24n1464_001:0853b10": "語未竟，達貳迦比丘來到王所。王遙見比丘",
    "T24n1464_001:0853b11": "來，便勅傍人將此木工權著下房，前此比丘。",
    "T24n1464_001:0853b12": "聞王教令，將木工去，前比丘。王問比丘：「今至",
    "T24n1464_001:0853b13": "誠時，官好材木輒取，段段截聚著一處？」比丘",
    "T24n1464_001:0853b14": "答王：「王賜我材。」「我省無此教。」比丘答王：「王不",
    "T24n1464_001:0853b15": "憶初作王時那，爾時持薪草水三事布施沙",
    "T24n1464_001:0853b16": "門波羅門乎？」王見比丘作此詭言，王答：「比",
    "T24n1464_001:0853b17": "丘！我所施者乃及無主，不及有主去。比丘往",
    "T24n1464_001:0853b18": "受王法。」爾時阿闍貰王瞋恚熾盛，憶世尊功",
    "T24n1464_001:0853b19": "德，須臾頃默然不語，勅比丘：「去還所止，莫復",
    "T24n1464_001:0853b20": "更為。」爾時阿闍貰王傍臣百官皆放聲大言：",
    "T24n1464_001:0853b21": "「怪！此比丘於死得脫」。爾時達貳迦比丘還詣",
    "T24n1464_001:0853b22": "大眾所，語大眾言：「諸賢當知，向者大王欲取",
    "T24n1464_001:0853b23": "我殺，尋復放我。」諸比丘問：「有何事故？」此達貳",
    "T24n1464_001:0853b24": "迦比丘具向眾說。其中有頭陀乞食比丘，聞",
    "T24n1464_001:0853b25": "此語各懷羞恥，往詣世尊，白如此比丘所",
    "T24n1464_001:0853b26": "說。爾時世尊顧謂阿難：「速去阿難！入羅閱城",
    "T24n1464_001:0853b27": "住四徼道頭，告作此語：『若比丘盜五錢以上、",
    "T24n1464_001:0853b28": "盜直五錢衣。若盜此者，阿闍貰兜有何刑罰？』」",
    "T24n1464_001:0853b29": "爾時阿難受世尊教，頭面禮足遶三匝，共二",
    "T24n1464_001:0853c01": "比丘入羅閱祇城。到四徼道頭，告中行人：",
    "T24n1464_001:0853c02": "「若比丘盜五錢、直五錢衣。有盜此者，阿闍貰",
    "T24n1464_001:0853c03": "王有何刑罰？」爾時羅閱祇城四徼道人即報",
    "T24n1464_001:0853c04": "之言：「若比丘盜五錢、直五錢衣，王阿闍貰有",
    "T24n1464_001:0853c05": "教非沙門。」爾時阿難尋出羅閱祇還詣佛所，",
    "T24n1464_001:0853c06": "即白佛言：「羅閱祇城中問諸行人，若比丘盜",
    "T24n1464_001:0853c07": "五錢、直五錢衣，王阿闍貰有教非沙門。」爾時",
    "T24n1464_001:0853c08": "世尊因此事，和合僧聚，觀有十德，世尊為沙",
    "T24n1464_001:0853c09": "門結戒，乃至梵行久住。「沙門當知此事，若比",
    "T24n1464_001:0853c10": "丘於村落城郭有盜意，不與取，以此形像不與",
    "T24n1464_001:0853c11": "取事，若王、若王大臣，捉比丘，打、縛、驅著界外，",
    "T24n1464_001:0853c12": "或作是語：『咄比丘！汝非，賊。汝非，小兒。汝不，",
    "T24n1464_001:0853c13": "癡。』作此形像不與取，波羅夷。不受多舍比",
    "T24n1464_001:0853c14": "丘住。」拘薩羅處，彼處近關。商人來到，語比丘：",
    "T24n1464_001:0853c15": "「與上人少物，令我得過關，此物與上人半。」彼",
    "T24n1464_001:0853c16": "比丘受此物已而反悔：「我不犯棄捐不受？」彼",
    "T24n1464_001:0853c17": "比丘以此事白世尊。世尊告彼比丘：「若比丘",
    "T24n1464_001:0853c18": "度關過物者，至五錢直五錢物，取賈客顧已，",
    "T24n1464_001:0853c19": "為成棄捐不受。除賊、飢餓、嶮道。」時彼村籬柵",
    "T24n1464_001:0853c20": "及塹牆壁，圍彼牧象馬駝牛驢，以繩連繫。若",
    "T24n1464_001:0853c21": "比丘，畜生中盜解其繩而度籬柵，波羅夷；度",
    "T24n1464_001:0853c22": "塹棄捐，度桓牆成棄捐不受；若出牆外，為",
    "T24n1464_001:0853c23": "成棄捐不受。若外空澤中驅來入牆，為成棄",
    "T24n1464_001:0853c24": "捐不受；入塹，為成棄捐不受；入柵內，為成棄",
    "T24n1464_001:0853c25": "捐不受。若家家轉當得水分，若比丘以盜意",
    "T24n1464_001:0853c26": "決水放，下至五錢，為成棄捐不受。若手若脚、",
    "T24n1464_001:0853c27": "若木若鍬盜決，為成棄捐不受。彼比丘在水",
    "T24n1464_001:0853c28": "浴，浴未竟決溝放。彼居士瞋恚言：「此比丘詐",
    "T24n1464_001:0853c29": "浴而決溝放。」彼比丘各懷疑：「我等不成棄捐",
    "T24n1464_001:0854a01": "不受耶？」彼比丘以此事而白世尊。世尊告",
    "T24n1464_001:0854a02": "曰：「若以盜心決者，下直五錢而決，為成棄",
    "T24n1464_001:0854a03": "捐不受。及池水或有主或無主，中有鳥，以鳥",
    "T24n1464_001:0854a04": "故施羅網。若比丘以盜意，若網內若網外而",
    "T24n1464_001:0854a05": "盜鳥，下直五錢，為成棄捐不受(網內，網有主也。網外，池有",
    "T24n1464_001:0854a06": "主也。二事互有主也)。鳥或有主或無主，若比丘以盜心取",
    "T24n1464_001:0854a07": "鳥，為成棄捐不受。若居士以身瓔珞曝著日",
    "T24n1464_001:0854a08": "中在屋上，若鳥有主無主，彼鳥若撥珠瓔及",
    "T24n1464_001:0854a09": "諸瓔珞持去。若比丘奪之，若以盜意奪有主",
    "T24n1464_001:0854a10": "鳥，下直五錢，為成棄捐不受。」若比丘以新染",
    "T24n1464_001:0854a11": "衣屋上曝，若風吹墮地。若比丘持入舍而反",
    "T24n1464_001:0854a12": "悔：「我不成棄捐不受盜婆？」彼比丘白世尊。",
    "T24n1464_001:0854a13": "世尊告曰：「若以盜意，為成棄捐不受。若不",
    "T24n1464_001:0854a14": "以盜意，不成棄捐不受。」如是衣，若中閣墮下",
    "T24n1464_001:0854a15": "地、若下地至中閣、中閣至上閣，若以盜意，為",
    "T24n1464_001:0854a16": "成棄捐不受。如是及種種物，及麻米豆錢、大",
    "T24n1464_001:0854a17": "麥小麥、黑豆芥子為首，若以盜意取，直五錢，",
    "T24n1464_001:0854a18": "為成棄捐不受。彼園菓樹，胡桃[木*奈]子椑桃",
    "T24n1464_001:0854a19": "梨為首，若比丘取食，便懷疑意：「我不侵眾僧",
    "T24n1464_001:0854a20": "及不與取，不成棄捐不受婆？」彼以事白世尊。",
    "T24n1464_001:0854a21": "世尊告曰：「不成棄捐不受。若非僧結界裏，",
    "T24n1464_001:0854a22": "其有沙彌取果，無苦也。」師子竹園外殺鹿食",
    "T24n1464_001:0854a23": "肉飲血而眠，餘殘。若比丘取食，是師子覺已",
    "T24n1464_001:0854a24": "求而不得，遍求鳴吼。佛知已問阿難言：「何故",
    "T24n1464_001:0854a25": "師子繞園鳴吼？」阿難以事具說。佛告：「若比丘",
    "T24n1464_001:0854a26": "師子所食殘，下直五錢而食，為成棄捐不受。」",
    "T24n1464_001:0854a27": "虎亦如是。及羆熊獼猴至豹畜生食肉，及兩",
    "T24n1464_001:0854a28": "足鷲鵄鵠鷹鷂為首，所食肉奪者。世尊告：",
    "T24n1464_001:0854a29": "「若鳥以取食而奪，為成棄捐不受。若驚走來，",
    "T24n1464_001:0854b01": "欲護令不取，不成棄捐不受。」若比丘，親里屠",
    "T24n1464_001:0854b02": "兒不與肉而取，便懷疑：「我不犯棄捐不受婆？」",
    "T24n1464_001:0854b03": "彼白世尊。世尊告：「若以盜意取者，為成棄捐",
    "T24n1464_001:0854b04": "不受。若以親里取，不成棄捐不受。」(王舍國竟)佛在舍",
    "T24n1464_001:0854b05": "衛國與大比丘俱，從拘薩羅來至舍衛國薩",
    "T24n1464_001:0854b06": "羅槃園間遇賊。彼賊，或以王力或以村力",
    "T24n1464_001:0854b07": "捕得，奪彼賊衣鉢還比丘。彼比丘各懷疑意：",
    "T24n1464_001:0854b08": "「我不成棄捐不受婆？」以事白世尊。世尊告：",
    "T24n1464_001:0854b09": "「若比丘，在賊許，以力奪衣，為成棄捐不受。若",
    "T24n1464_001:0854b10": "王力村力奪與者，不成棄捐不受(以不口告故。若言而奪不受)。」",
    "T24n1464_001:0854b11": "一比丘從拘薩羅來，道中為賊所剝。彼比丘",
    "T24n1464_001:0854b12": "以親里力而還奪賊衣鉢。奪已，比丘便懷疑",
    "T24n1464_001:0854b13": "意：「我不成棄捐不受婆？」彼比丘以事白佛。佛",
    "T24n1464_001:0854b14": "告：「賊已得，不可以力奪。若以力奪、教他奪，為",
    "T24n1464_001:0854b15": "成棄捐不受。若比丘與直贖，得取。」於是尊者",
    "T24n1464_001:0854b16": "優波離白世尊：「若比丘眾僧財不與取，是誰",
    "T24n1464_001:0854b17": "物不與取？」世尊告：「若財以入面門，今當食，負",
    "T24n1464_001:0854b18": "去者，為成棄捐不受。如是財物當分是，取，為",
    "T24n1464_001:0854b19": "成棄捐不受。」尊者優波離：「若眾僧物、眾僧所",
    "T24n1464_001:0854b20": "須，彼比丘不與取，是誰棄捐不受？」世尊告：「眾",
    "T24n1464_001:0854b21": "僧物難賞，若檀越與財物，彼功德斷，是故棄",
    "T24n1464_001:0854b22": "捐不受。」優波離復白世尊：「佛塔寺綵幡蓋，若",
    "T24n1464_001:0854b23": "比丘不與取，是誰棄捐不受？」世尊告：「若佛塔",
    "T24n1464_001:0854b24": "寺物，取者，為成棄捐不受。聲聞塔亦爾。謂檀",
    "T24n1464_001:0854b25": "越施與塔寺，斷彼施主福，為成棄捐不受。盜",
    "T24n1464_001:0854b26": "塔寺物入地獄。」佛世尊住那竭國揵抵越園",
    "T24n1464_001:0854b27": "(園主名也)。有優婆塞，自以信自在自悲自意，開作",
    "T24n1464_001:0854b28": "講堂已，私施與尊者羅云。於是尊者羅云受",
    "T24n1464_001:0854b29": "是講堂已，出行兩月。彼優婆塞聞尊者羅云",
    "T24n1464_001:0854c01": "受講堂已行至兩月，彼優婆塞聞已持講堂",
    "T24n1464_001:0854c02": "施與招提僧。於是尊者羅云行至兩月已還",
    "T24n1464_001:0854c03": "到那竭，羅云聞檀越持講堂施與招提僧，聞",
    "T24n1464_001:0854c04": "已到佛所，到已頭面禮佛足却住一面。尊者",
    "T24n1464_001:0854c05": "羅云以事而白世尊。佛告汝羅云：「至彼優",
    "T24n1464_001:0854c06": "婆塞所，到已作如是說：『我於汝優婆塞作不",
    "T24n1464_001:0854c07": "可事、苦事、非事、不淨事、非沙門事、不隨順",
    "T24n1464_001:0854c08": "耶？』」於是尊者羅云受世尊所說、極受持，受持",
    "T24n1464_001:0854c09": "已從坐而起，遶佛而去。於是尊者羅云盡夜",
    "T24n1464_001:0854c10": "已，早起著衣持鉢入那竭乞食。入那竭乞",
    "T24n1464_001:0854c11": "食已，往到彼優婆塞所。彼賢者眼遙見羅云",
    "T24n1464_001:0854c12": "來，見已從坐起，一向著衣叉十指，至羅云",
    "T24n1464_001:0854c13": "所白曰：「善來羅云！善哉羅云！久乃來，就此坐。」",
    "T24n1464_001:0854c14": "隨所施坐，羅云坐之。坐已告優婆塞言：「優婆",
    "T24n1464_001:0854c15": "塞！我不於汝不可事、苦事、非事、不淨事、非",
    "T24n1464_001:0854c16": "沙門事、不隨順耶？」如是說已，優婆塞言：「汝於",
    "T24n1464_001:0854c17": "我無有非事乃至不隨順。」聞是語已，羅云",
    "T24n1464_001:0854c18": "從坐起，還至佛所。到已頭面禮佛足，却住一",
    "T24n1464_001:0854c19": "面，如事白佛。於是世尊以此事和合僧會已，",
    "T24n1464_001:0854c20": "世尊告諸比丘：「有十非法施、非法受、非法用。",
    "T24n1464_001:0854c21": "施一比丘已，奪持與二，是非法施、是非法",
    "T24n1464_001:0854c22": "受、是非法用。施二已，奪二與二，是非法施、",
    "T24n1464_001:0854c23": "非法受、非法用。奪二以與多者，是非法施",
    "T24n1464_001:0854c24": "受、是非法用。施多已奪與一，是非法施受用",
    "T24n1464_001:0854c25": "也。施一已奪與二、奪多施與僧、與僧已奪與",
    "T24n1464_001:0854c26": "他僧、與二僧已奪與比丘尼僧、奪比丘尼僧",
    "T24n1464_001:0854c27": "已與他比丘尼僧，僧鬪作二分未合，奪一",
    "T24n1464_001:0854c28": "眾與一眾，或助一或不助一，是非法施、非法",
    "T24n1464_001:0854c29": "受、非法用。前施是施，後施非施。檀越施雖得",
    "T24n1464_001:0855a01": "自在，正可守護。王是地主，即床臥主。衣鉢",
    "T24n1464_001:0855a02": "在比丘，此應用。」如是佛說，不與沙門結戒。即",
    "T24n1464_001:0855a03": "於蒲萄園中有主，有比丘上樹，不與菓上樹",
    "T24n1464_001:0855a04": "取菓。取菓，波逸提。若取菓直五錢，為成棄捐",
    "T24n1464_001:0855a05": "不受。如是一切生菓、一切生花。在甘蔗園，園",
    "T24n1464_001:0855a06": "有主，若比丘不與截取持去，波逸提。菓滿直",
    "T24n1464_001:0855a07": "五錢，為成棄捐不受。藕根有主無主，若比",
    "T24n1464_001:0855a08": "丘取有主者掘地，為波逸提。截，為波逸提。",
    "T24n1464_001:0855a09": "下直五錢，成棄捐不受。如是及一切根，比丘",
    "T24n1464_001:0855a10": "食處而受兩分，下直五錢，為成棄捐不受(言二人犯",
    "T24n1464_001:0855a11": "妄言)。及請飯兩分亦如是。若近國界，比丘教",
    "T24n1464_001:0855a12": "王各各相伐，為成棄捐不受。若自將導，成波",
    "T24n1464_001:0855a13": "羅夷。相伐起軍，波逸提。所得下直五錢，為成",
    "T24n1464_001:0855a14": "棄捐不受。◎",
    "T24n1464_001:0855a15": "◎佛世尊在跋署村(金剛)跋渠沫江(秦言槃曲)，",
    "T24n1464_001:0855a16": "與大比丘僧俱。爾時世尊告諸比丘：「觀諸惡",
    "T24n1464_001:0855a17": "露，極觀莫疲坐。觀食不淨想不忘。何以故？",
    "T24n1464_001:0855a18": "觀惡露者得大果功德福。」爾時諸比丘作是",
    "T24n1464_001:0855a19": "念言：「世尊說惡露不淨行。乃至坐觀食不",
    "T24n1464_001:0855a20": "淨行。不淨行觀此行已，當得大果大功德",
    "T24n1464_001:0855a21": "報。諸賢當共勗勉觀不淨行，乃至坐觀食",
    "T24n1464_001:0855a22": "不淨行。我等觀此行已，當得大果大功德",
    "T24n1464_001:0855a23": "報。」是諸比丘觀不淨行、極觀不淨行，乃至坐",
    "T24n1464_001:0855a24": "觀食不淨行。作是觀行時，厭此臭身眾惱集",
    "T24n1464_001:0855a25": "會，還自慚愧，用此身為？何時當脫此苦？譬如",
    "T24n1464_001:0855a26": "壯夫端正無雙，以諸珍寶瓔珞其身，隨時澡",
    "T24n1464_001:0855a27": "浴香熏塗身，頭著寶冠及花鬘飾，身被天衣",
    "T24n1464_001:0855a28": "不受塵土，手脚柔軟髮紺青色，鬚髭奮吒為",
    "T24n1464_001:0855a29": "人中最。若以死蛇及狗、死人青膖膿爛食不",
    "T24n1464_001:0855a30": "盡段段異處、便血塗染臭處不淨，以此三",
    "T24n1464_001:0855b01": "尸瓔此人頸，人甚穢惡眾惱集會，還自慚愧，",
    "T24n1464_001:0855b02": "何時當早脫此患去？如是諸比丘觀諸不",
    "T24n1464_001:0855b03": "淨，乃至坐觀食不淨行，厭此臭身意自念言：",
    "T24n1464_001:0855b04": "「何時當死？」爾時眾中有一比丘觀不淨行，乃",
    "T24n1464_001:0855b05": "至自患厭，即捨本位，往獵師種沙門崛比丘",
    "T24n1464_001:0855b06": "所(沙門崛其名也)，語沙門崛言：「賢嚴比丘能殺我者，",
    "T24n1464_001:0855b07": "當雇卿三衣。」爾時沙門崛比丘手執利刀斷",
    "T24n1464_001:0855b08": "其命。殺此比丘已，執刀詣跋渠末水坐洗其",
    "T24n1464_001:0855b09": "血。時水上有立魔天(現神足在水上也)，讚沙門崛比",
    "T24n1464_001:0855b10": "丘言：「善哉善哉！賢嚴成大功德！能取精進",
    "T24n1464_001:0855b11": "比丘不度者度、不脫者脫、不般泥洹者令般",
    "T24n1464_001:0855b12": "泥洹。」時沙門崛比丘作是念：「誠如天言，我大",
    "T24n1464_001:0855b13": "得功德，令諸比丘不度者度、不脫者脫、不般",
    "T24n1464_001:0855b14": "泥洹者令般泥洹。既度沙門加得三衣。」喜自",
    "T24n1464_001:0855b15": "慶賀。爾時沙門崛比丘信此倒見已，執向者",
    "T24n1464_001:0855b16": "刀，還至眾中房房告令：「我能不度者度、不脫",
    "T24n1464_001:0855b17": "者脫、不般泥洹者令般泥洹。」時諸比丘觀不",
    "T24n1464_001:0855b18": "淨行，乃至自厭臭身穢惡。房房中諸比丘出，",
    "T24n1464_001:0855b19": "詣沙門崛比丘所，作是語：「能取我輩殺斷命",
    "T24n1464_001:0855b20": "者，當雇卿三衣。」時沙門崛比丘執利刀殺",
    "T24n1464_001:0855b21": "一二三四五乃至六十比丘斷其命。爾時世",
    "T24n1464_001:0855b22": "尊十五日說戒，在大眾中敷高座坐具坐定，",
    "T24n1464_001:0855b23": "遍觀眾比丘竟，見諸比丘坐少不足言。世尊",
    "T24n1464_001:0855b24": "知問阿難：「云何阿難！今日眾僧坐何以希集",
    "T24n1464_001:0855b25": "會說戒。」時阿難承世尊所說、善受持，右膝著",
    "T24n1464_001:0855b26": "地，偏袒右肩整衣服，叉手向佛，白世尊言：「世",
    "T24n1464_001:0855b27": "尊勅諸比丘觀不淨行，乃至厭身臭處行不",
    "T24n1464_001:0855b28": "淨行，坐觀食想已，得大果大功德。爾時諸",
    "T24n1464_001:0855b29": "比丘各自相語：『諸賢當知，世尊說觀不淨行、",
    "T24n1464_001:0855c01": "行不淨行已，得大果大功德。我等當共觀不",
    "T24n1464_001:0855c02": "淨行、行不淨行已，得大果大功德。』爾時諸比",
    "T24n1464_001:0855c03": "丘觀不淨行、行不淨行已，厭此臭身。譬如壯",
    "T24n1464_001:0855c04": "夫端正無雙，以諸珍寶瓔珞其身，隨時澡浴",
    "T24n1464_001:0855c05": "香熏塗身，頭著寶冠及花鬘飾，身被天衣不",
    "T24n1464_001:0855c06": "受塵土，手脚柔軟髮紺青色，鬚髭奮吒為人",
    "T24n1464_001:0855c07": "中最。若以死蛇及狗、死人青膖膿爛食不",
    "T24n1464_001:0855c08": "盡段段異處、便血塗染臭處不淨，以此三",
    "T24n1464_001:0855c09": "屍瓔此人頸，人甚穢惡眾惱集會，還自慚愧，",
    "T24n1464_001:0855c10": "何時當早脫此患去？如是眾比丘觀諸不淨，",
    "T24n1464_001:0855c11": "乃至坐觀食觀不淨行，厭此臭身，意自念言：",
    "T24n1464_001:0855c12": "『何時當死。』爾時眾中有一比丘觀不淨行，乃",
    "T24n1464_001:0855c13": "至自患厭，即捨本位，往獵師種沙門崛比丘",
    "T24n1464_001:0855c14": "所，語沙門崛言：『賢嚴比丘能殺我者，當雇卿",
    "T24n1464_001:0855c15": "三衣。』爾時沙門崛比丘手執利刀斷其命。",
    "T24n1464_001:0855c16": "殺此比丘已，執利刀詣跋渠沫水坐洗",
    "T24n1464_001:0855c17": "其血。時水上有立魔天，讚沙門崛比丘：『善",
    "T24n1464_001:0855c18": "哉善哉！賢嚴！成大功德，能取精進比丘不度",
    "T24n1464_001:0855c19": "者度、不脫者脫、不般涅槃者令般涅槃。』時沙",
    "T24n1464_001:0855c20": "門崛比丘作是念：『誠如天言，我得大功德，",
    "T24n1464_001:0855c21": "令諸比丘不度者度、不脫者脫、不般涅槃者",
    "T24n1464_001:0855c22": "令般涅槃。既度沙門加得三衣。』喜自慶賀。爾",
    "T24n1464_001:0855c23": "時沙門崛比丘信此倒見已，執向者刀還至",
    "T24n1464_001:0855c24": "眾中房房告令：『我能不度者度、不脫者脫、不",
    "T24n1464_001:0855c25": "般涅槃者令般涅槃。』時諸比丘觀不淨行，乃",
    "T24n1464_001:0855c26": "至自厭臭身穢惡。房房中諸比丘出，詣沙門",
    "T24n1464_001:0855c27": "崛比丘所，作是語：『能取我輩殺斷命者，當",
    "T24n1464_001:0855c28": "雇卿三衣。』時沙門崛比丘執利刀殺一二三",
    "T24n1464_001:0855c29": "四五乃至六十比丘斷其命。以是之故比丘",
    "T24n1464_001:0856a01": "僧說戒希少。善哉世尊！願說餘方便，使諸比",
    "T24n1464_001:0856a02": "丘得無量智慧之證。」",
    "T24n1464_001:0856a03": "爾時世尊告諸比丘：「當學安般念，廣修其行，",
    "T24n1464_001:0856a04": "食息之頃莫失安般念行。何以故？行安般念",
    "T24n1464_001:0856a05": "廣修其行，後得大果有大功德報。於此比丘",
    "T24n1464_001:0856a06": "中，比丘若在村落、若在城郭依彼止住，到時",
    "T24n1464_001:0856a07": "著衣持鉢入村落乞食。將護其身，專定六根",
    "T24n1464_001:0856a08": "莫失至行。若眼見色不興起想染著之意，作",
    "T24n1464_001:0856a09": "如是行，則成眼根。如是耳鼻舌身意，法不興",
    "T24n1464_001:0856a10": "起想染著之意，意不適彼則成意根。若於村",
    "T24n1464_001:0856a11": "落乞食之後，取衣鉢著房中，先洗脚舉尼師",
    "T24n1464_001:0856a12": "壇著肩上，求無人處，向彼閑靖樹下露精草",
    "T24n1464_001:0856a13": "廬、園外平處塚間山谷巖窟，依彼止住。若至",
    "T24n1464_001:0856a14": "閑居，若至樹下布尼師壇，結加趺坐。平坐不",
    "T24n1464_001:0856a15": "傾猗，繫念在門(鼻也)。比丘念息頃，息出亦念、",
    "T24n1464_001:0856a16": "息入亦念、息出長亦知長、息入長亦知長、息",
    "T24n1464_001:0856a17": "出短亦知短、息入短亦知短、身諸毛孔息出",
    "T24n1464_001:0856a18": "盡覺知、身諸毛孔息入盡覺知。若意定，覺滅",
    "T24n1464_001:0856a19": "出息、覺滅入息。身口意覺滅出息、覺滅入",
    "T24n1464_001:0856a20": "息(出息為安入息為般)。譬如旋作輪若旋弟子，牽旋",
    "T24n1464_001:0856a21": "長亦知、牽旋短亦知(此土亦作此輪作，南土名之為勃勃作，大品衍中輪",
    "T24n1464_001:0856a22": "同此)。比丘如是行安般念廣修其行，乃至意念",
    "T24n1464_001:0856a23": "覺滅出息入息。作是行安般念廣修其行，得",
    "T24n1464_001:0856a24": "大果有大功德報。」爾時諸比丘各自相勅：",
    "T24n1464_001:0856a25": "「世尊憐愍卿等說安般念，欲使我等廣修其",
    "T24n1464_001:0856a26": "行。行安般念廣修其行已，得大果報有大功",
    "T24n1464_001:0856a27": "德。卿等來共至所在，行安般念廣修其行，不",
    "T24n1464_001:0856a28": "失安般念。何以故？行安般念廣修其行，得大",
    "T24n1464_001:0856a29": "果報有大功德。」爾時諸比丘行安般念廣修",
    "T24n1464_001:0856b01": "其行，逮無量智慧，證得阿羅漢道。爾時尊者",
    "T24n1464_001:0856b02": "阿難詣世尊所，頭面禮佛足右膝著地，叉",
    "T24n1464_001:0856b03": "手向佛，白世尊曰：「世尊廣說安般念行乃",
    "T24n1464_001:0856b04": "至廣修其行。諸比丘承佛聖教行安般念，皆",
    "T24n1464_001:0856b05": "得無量智慧，證得阿羅漢道。」爾時世尊以是",
    "T24n1464_001:0856b06": "因緣、以是妙行集和合僧，備十功德，世尊為",
    "T24n1464_001:0856b07": "沙門結戒：「諸比丘當防此事。若比丘，若人、",
    "T24n1464_001:0856b08": "人形之類，自手念斷其命，若持刀、若使他持、",
    "T24n1464_001:0856b09": "勸他使死。若稱譽死，或作是語：『咄此男子！用",
    "T24n1464_001:0856b10": "此苦生為？汝生不如死。』彼人心從此心作是",
    "T24n1464_001:0856b11": "念，無數方便勸他使死、若稱譽死。設使此人",
    "T24n1464_001:0856b12": "就死者，如是比丘棄捐不受。」比丘在避屏處，",
    "T24n1464_001:0856b13": "持弓刀弩關機(機射科)及穽用是殺人者，波羅移",
    "T24n1464_001:0856b14": "不受。比丘向官讒言、以官勢殺人者，波羅移",
    "T24n1464_001:0856b15": "不受。比丘鞞陀路婆(鬼著尸也，使起殺人)、若作呪、若作",
    "T24n1464_001:0856b16": "藥持用殺人，波羅移不受。比丘作弶羂人頸",
    "T24n1464_001:0856b17": "殺，波羅移不受。比丘和合吐下藥、若灌鼻若",
    "T24n1464_001:0856b18": "從下灌、若鍼灸出血、若著眼、散持用殺人",
    "T24n1464_001:0856b19": "者，波羅移不受。若復比丘，女人懷妊，有殺心",
    "T24n1464_001:0856b20": "持手按腹、若教他人按。若兒女人死，波羅",
    "T24n1464_001:0856b21": "移不受。若一死二死，俱波羅移不受。若比丘",
    "T24n1464_001:0856b22": "懷殺心教人投火赴水投巖，作是殺人者，波",
    "T24n1464_001:0856b23": "羅移不受(外道多爾故戒)。比丘懷殺心，密作書讒，使",
    "T24n1464_001:0856b24": "持書人云有重罪，令殺彼。若殺者，波羅移",
    "T24n1464_001:0856b25": "不受。在母胞胎中得二根：身根、命根，比丘若",
    "T24n1464_001:0856b26": "於彼懷殺意呪墮人胎，作是殺者，波羅移不",
    "T24n1464_001:0856b27": "受。佛世尊在舍衛國祇樹給孤獨園。當爾時",
    "T24n1464_001:0856b28": "尊者薄佉羅處鍜作園中(鍛作人立此園，故以為名)止房中",
    "T24n1464_001:0856b29": "遇患病苦。尊者分尼侍扶給水漿。爾時薄佉",
    "T24n1464_001:0856c01": "羅語分尼：「往詣佛所，持我名字頭面禮世尊，",
    "T24n1464_001:0856c02": "聖體康強輕利不？起居有力得行道不？往作",
    "T24n1464_001:0856c03": "是語：『近日薄佉羅比丘在鍛作園止房中遇",
    "T24n1464_001:0856c04": "病困。此比丘遙禮世尊，聖體康強輕利不？起",
    "T24n1464_001:0856c05": "居有力得行道不？薄佉羅比丘欲來覲世尊，",
    "T24n1464_001:0856c06": "但患身，無氣力至世尊所問訊。善哉世尊！",
    "T24n1464_001:0856c07": "願屈意至鍛作園，為薄佉羅比丘。』」爾時分尼",
    "T24n1464_001:0856c08": "比丘速疾速疾受薄佉羅比丘語，詣世尊所，",
    "T24n1464_001:0856c09": "頭面禮足具如是白：「善哉世尊！願屈意往到",
    "T24n1464_001:0856c10": "鍛作園薄佉羅比丘所，為薄佉羅比丘故。」世",
    "T24n1464_001:0856c11": "尊默然不答。爾時分尼見世尊默然可，便從",
    "T24n1464_001:0856c12": "坐起，頭面禮足遶佛三匝而去。爾時世尊見",
    "T24n1464_001:0856c13": "分尼去不遠，食後從禪起，往至鍛作園薄佉",
    "T24n1464_001:0856c14": "羅比丘所。薄佉羅比丘遙見佛來，欲從坐",
    "T24n1464_001:0856c15": "起，然無氣力得起。爾時世尊語薄佉羅比",
    "T24n1464_001:0856c16": "丘言：「不須起但臥。更有餘坐，吾當昇座。」坐定",
    "T24n1464_001:0856c17": "後，世尊告薄佉羅比丘：「堪忍漿粥、得消化",
    "T24n1464_001:0856c18": "不？體中苦痛疼有除降不？除降覺增覺損不？」",
    "T24n1464_001:0856c19": "薄佉羅比丘白佛言：「唯然世尊！不堪忍漿粥、",
    "T24n1464_001:0856c20": "無有消化，有苦痛疼，但增無損，覺增不覺",
    "T24n1464_001:0856c21": "損。譬如世尊！有力之人以索纏頭，此人如是",
    "T24n1464_001:0856c22": "頭苦痛痛疼。如是世尊！我頭痛疼亦如彼人",
    "T24n1464_001:0856c23": "無異。以是故，不堪忍漿粥、無有消化，但有",
    "T24n1464_001:0856c24": "增無損，覺增不覺損。譬如世尊！有力之人手",
    "T24n1464_001:0856c25": "執利刀頭而讚頂上，如是頂上患苦疼痛。我",
    "T24n1464_001:0856c26": "今頭痛，世尊！亦爾，但覺增無損。譬如世尊！有",
    "T24n1464_001:0856c27": "力之人執刀刺牛腹，患此腹疼痛不可言。我",
    "T24n1464_001:0856c28": "今如是，腹疼痛亦如彼。譬如世尊！有兩健人",
    "T24n1464_001:0856c29": "捉一羸者，各持手脚於火坑上轉旋，此人疼",
    "T24n1464_001:0857a01": "痛不可言。我今，世尊！身如是。以是故，不堪忍",
    "T24n1464_001:0857a02": "漿粥，但覺增不覺損。我今，世尊！欲持刀自刺",
    "T24n1464_001:0857a03": "殺，不堪取生。」佛言：「我還問卿，汝當答我。云",
    "T24n1464_001:0857a04": "何薄佉羅！夫言色者，有常無常耶？」答：「無常也。」",
    "T24n1464_001:0857a05": "「云何苦無常者，為苦為樂耶？」答：「苦。世尊！」「云何",
    "T24n1464_001:0857a06": "若無常苦變易法者，或復於此聞諸道證，言",
    "T24n1464_001:0857a07": "是我所非我所，有信者不？」「不也。世尊！」「云何薄",
    "T24n1464_001:0857a08": "佉羅！痛想行識有常無常？」「無常也。世尊！」「若",
    "T24n1464_001:0857a09": "無常者，苦耶樂耶？」答：「苦也。世尊！」「若無常苦變",
    "T24n1464_001:0857a10": "易法者，或復於此聞諸道證，言是我所非我",
    "T24n1464_001:0857a11": "所，有信者不？」「不也。世尊！」「以是之故，薄佉羅！所",
    "T24n1464_001:0857a12": "有色，過去當來今現在，內外大小善惡、若遠",
    "T24n1464_001:0857a13": "若近，此一切我所非我所盡無，觀諸法等。",
    "T24n1464_001:0857a14": "以是故，薄佉羅！痛想行識，過去當來今現",
    "T24n1464_001:0857a15": "在，乃至觀諸法等。薄佉羅！聞說諸道證，覺色",
    "T24n1464_001:0857a16": "空無所有則得解脫，得解脫已智慧生，我今",
    "T24n1464_001:0857a17": "生死盡、逮淨行、所作已辦、不復處胞胎。如是",
    "T24n1464_001:0857a18": "痛想行識不復更，乃至不處胞胎。以是故，",
    "T24n1464_001:0857a19": "薄佉羅！莫恐莫怖，汝不復入惡道、不生惡道",
    "T24n1464_001:0857a20": "中、去處不遇惡。」世尊說已，逕還精舍中。即日",
    "T24n1464_001:0857a21": "夜半，有二天人色像無雙，來至佛所，頭面禮",
    "T24n1464_001:0857a22": "足在一面住。其一天人前白佛言：「尊者薄佉",
    "T24n1464_001:0857a23": "羅得護解脫(第三軟根也)。」次第二天前白佛言：「尊",
    "T24n1464_001:0857a24": "者薄佉羅於解脫得解脫(二解脫：一時解脫、二無疑解脫。時是信無疑法",
    "T24n1464_001:0857a25": "也，各於三時鈍根法利根，而其人云六阿羅漢無疑解脫，四",
    "T24n1464_001:0857a26": "以下時解脫，第五能通六火氣，四以下不能通也。其人云爾",
    "T24n1464_001:0857a27": "實三已下，時四已上法耳。此人三已下人，故曰護也)。」諸天作是語，禮佛而",
    "T24n1464_001:0857a28": "去。◎",
    "T24n1464_001:0857a29": "鼻奈耶卷第一"
}