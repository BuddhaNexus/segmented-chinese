{
    "T85n2734_001:0052b12": "金剛暎卷上",
    "T85n2734_001:0052b14": "京地清發道場沙門寶達集",
    "T85n2734_001:0052b15": "贊揚經注略啟五門者。此疏宣演□御注般",
    "T85n2734_001:0052b16": "若故之經。啟者開也。略則簡要之義也。五門",
    "T85n2734_001:0052b17": "生起次第可知。於中前四懸談經義。第五正",
    "T85n2734_001:0052b18": "釋經文。准疏中各開為二則為十門亦得。第",
    "T85n2734_001:0052b19": "一漸教興由門。先依論釋者。疏中依兩論明",
    "T85n2734_001:0052b20": "教意。雖各不同牒。是宣明此經之興也。簡",
    "T85n2734_001:0052b21": "要故爾然。准諸家疏牒有總別之意。總者即",
    "T85n2734_001:0052b22": "明如來出現一代說法之大意也。則如法花",
    "T85n2734_001:0052b23": "經。唯以一大事因緣故出現於世。謂令眾生",
    "T85n2734_001:0052b24": "開佛知見。使得清淨故。示佛知見故。□佛",
    "T85n2734_001:0052b25": "知見故入佛知見道故等。准法花論自釋之。",
    "T85n2734_001:0052b26": "開者無上義。除一切智智□無餘事故。示者",
    "T85n2734_001:0052b27": "同義。悟者不知義。入者為令證得不退轉地。",
    "T85n2734_001:0052b28": "示現與無量智業。故慈恩釋云。一切智者佛",
    "T85n2734_001:0052b29": "也。又云。智者根本後得知也。此二是智用。",
    "T85n2734_001:0052b30": "此二智性即是真如。若用若性。合名為智。一",
    "T85n2734_001:0052c01": "切智人云智故。名一切智智。又一切智者根",
    "T85n2734_001:0052c02": "本智。重言智者後得智。舉此二智攝於智性",
    "T85n2734_001:0052c03": "真如妙理。又一切智者。智用菩提。重言智",
    "T85n2734_001:0052c04": "者性涅槃。今顯此二悉皆無上。此即雙開菩",
    "T85n2734_001:0052c05": "提涅槃名二無上。除此二種更無餘事。勝過",
    "T85n2734_001:0052c06": "二法故名無上也。二示者別開涅槃也。以聲",
    "T85n2734_001:0052c07": "聞辟支佛佛三乘法身法身平等平等者。佛",
    "T85n2734_001:0052c08": "性法身無差別故。此意說言三乘法身本來",
    "T85n2734_001:0052c09": "平等。眾生無智不肯修證法身圓滿。諸佛出",
    "T85n2734_001:0052c10": "世欲示眾生此佛知見之性。三乘同有平等",
    "T85n2734_001:0052c11": "無二會同證滿如來法身故名同義也。三悟",
    "T85n2734_001:0052c12": "者。別開菩提也。以一切聲聞辟支佛不知彼",
    "T85n2734_001:0052c13": "真實處故。不知真實處者不知究竟。唯一佛",
    "T85n2734_001:0052c14": "乘故。欲令眾生悟於究竟唯一乘。佛菩提智",
    "T85n2734_001:0052c15": "令修生長故云不知義也。四入者。上三總別",
    "T85n2734_001:0052c16": "雖顯佛果菩提涅槃未知如何可能獲證。今",
    "T85n2734_001:0052c17": "顯能證之因故名為入也。總而言之。諸佛出",
    "T85n2734_001:0052c18": "世轉於法輪。雖即大小徵謂不同其本意也。",
    "T85n2734_001:0052c19": "皆欲普令一切眾生悉當成佛故說法也。二",
    "T85n2734_001:0052c20": "別意中亦有通別。通者則明說諸部般若之",
    "T85n2734_001:0052c21": "意。如解深密經說。謂欲令於生無自姓姓等",
    "T85n2734_001:0052c22": "中。如實了知相無自性性及勝義無自性性",
    "T85n2734_001:0052c23": "等。所以說般若。廣如彼說。恐繁不錄。無",
    "T85n2734_001:0052c24": "著菩薩釋三問意等者。問曰。得六因緣者乃",
    "T85n2734_001:0052c25": "釋善現問意。何以將明佛說意耶。答。如疏",
    "T85n2734_001:0052c26": "且一部宗旨已下。釋通此意也。故知問意有",
    "T85n2734_001:0052c27": "六。依問而答佛意必同也。其六者何已下。",
    "T85n2734_001:0052c28": "並除論文。則是般若波羅蜜令佛種不斷者。",
    "T85n2734_001:0052c29": "總結六因意也。別雖有六。總令佛種不斷也。",
    "T85n2734_001:0053a01": "云何以此已下論自徵釋不斷。所以則前五",
    "T85n2734_001:0053a02": "因。始從斷疑至於歡喜利益有情令行增進。",
    "T85n2734_001:0053a03": "後一則令正教久住。行進則必證於果。教住",
    "T85n2734_001:0053a04": "則真理恒明。由此能令佛種不斷。然隨此論",
    "T85n2734_001:0053a05": "文。謂依位地。疏中自指下文故。此無勞繁",
    "T85n2734_001:0053a06": "述。初佛法外人等者。准下配位地中疏有兩",
    "T85n2734_001:0053a07": "釋。此依前解意也。則十信已前未入三僧祇",
    "T85n2734_001:0053a08": "數名佛法外人也。以有疑或不生定信者。則",
    "T85n2734_001:0053a09": "所為二類人也。有疑或者。是未發心人令其",
    "T85n2734_001:0053a10": "斷疑入十善位。則是第一為斷疑故。而說此",
    "T85n2734_001:0053a11": "經。不生定信者。即是十善菩薩。意云既已斷",
    "T85n2734_001:0053a12": "疑即必生信。然信未定故。此第二令生信者。",
    "T85n2734_001:0053a13": "則令入十信位生決定信也。生定信已則名",
    "T85n2734_001:0053a14": "佛法內人入三劫數也。次二乃至未解進修",
    "T85n2734_001:0053a15": "者。則是為令入佛法者解進修故入甚深者",
    "T85n2734_001:0053a16": "令入六住已來不退轉者令入七住已去故。",
    "T85n2734_001:0053a17": "此二種皆名進修。後一已進修者。未能證達",
    "T85n2734_001:0053a18": "者即地前人令入初地已去親證法性生如來",
    "T85n2734_001:0053a19": "家住極喜地名證達也。故第五云為生歡喜",
    "T85n2734_001:0053a20": "故。此則雖有五因束為三位也。由教但為已",
    "T85n2734_001:0053a21": "下。釋三位所以。尋之可知。若已證悟言教",
    "T85n2734_001:0053a22": "都亡者。問。若入初地名為證達。豈不藉教",
    "T85n2734_001:0053a23": "而言都亡耶。答。據增勝說。由在地前未證",
    "T85n2734_001:0053a24": "於理。必由信教方能入證。若入初地親證真",
    "T85n2734_001:0053a25": "如。依理觀證真如。依理觀修非全漸教故。下",
    "T85n2734_001:0053a26": "疏釋攝付中言多依地前以明攝付。初地已",
    "T85n2734_001:0053a27": "去親證法性二利行強等故。有頌云。菩薩在",
    "T85n2734_001:0053a28": "法流。前後見諸佛。已去菩提近。無難易得",
    "T85n2734_001:0053a29": "故等。此中之意當知亦然。生智攝福對者。入",
    "T85n2734_001:0053b01": "甚深是生智也。攝福者論云。由貪受持修行",
    "T85n2734_001:0053b02": "有多功德不復退轉故。故是攝福也。其配位",
    "T85n2734_001:0053b03": "地至文當釋者。即此卷末釋三問中說也。佛",
    "T85n2734_001:0053b04": "所說法咸歸二諦者。准此說意雖通諸教論。",
    "T85n2734_001:0053b05": "而但配說此經意。則是以通釋別也。謂即於",
    "T85n2734_001:0053b06": "此都無所得者。即此前所說俗諦之中。離能",
    "T85n2734_001:0053b07": "所相不見差別。終於真性第一義理名無所",
    "T85n2734_001:0053b08": "得。是諸聖種性者。一切聖人。皆由證此真",
    "T85n2734_001:0053b09": "諦無相之理。而成於聖也。如有頌言等者。",
    "T85n2734_001:0053b10": "成唯識論引經頌也。初句明真諦。下三句明",
    "T85n2734_001:0053b11": "俗諦。意云。要由證真方能了俗。諸行者則有",
    "T85n2734_001:0053b12": "為法也。非是不證真者。而能了俗如幻等也。",
    "T85n2734_001:0053b13": "證成上說二諦意也。略有六對者。則真俗二",
    "T85n2734_001:0053b14": "智有六對差名也。第一對證理之智真勝事",
    "T85n2734_001:0053b15": "之智俗。第二對知一切法真性故名一切智。",
    "T85n2734_001:0053b16": "知一切法差別相故名一切種智。則種類差",
    "T85n2734_001:0053b17": "別而知故。以種言而簡別也。第三對從喻為",
    "T85n2734_001:0053b18": "名。如蓮花開敷眾見咸悅。喻後得說法令生",
    "T85n2734_001:0053b19": "喜也。如所有智者真如所有智也。故對法論",
    "T85n2734_001:0053b20": "云。如所有者。三脫四諦十六行等也。盡所有",
    "T85n2734_001:0053b21": "者。謂後得智中遍緣諸境也。故對法論云。盡",
    "T85n2734_001:0053b22": "所有者。蘊處界等攝事盡故。次總料簡者有",
    "T85n2734_001:0053b23": "其二意。一料簡兩論不同所以。二總對經文",
    "T85n2734_001:0053b24": "及論。以明說意多少不同。如疏可知。依教起",
    "T85n2734_001:0053b25": "行者。由說教故除疑生信等。即是起進修行",
    "T85n2734_001:0053b26": "也。依境生智者。境即二諦。由依二諦生真俗",
    "T85n2734_001:0053b27": "等六對之智。如上疏說。悟教理之深微者。令",
    "T85n2734_001:0053b28": "悟大乘教深理妙也。不同外道二乘等教。從",
    "T85n2734_001:0053b29": "我法二執分別所起不勉生死二乘教等。雖斷",
    "T85n2734_001:0053c01": "我執法執。仍存住著涅槃闕利他行等皆不",
    "T85n2734_001:0053c02": "名深妙也。佛說般若波羅蜜等者。准無著論",
    "T85n2734_001:0053c03": "釋意。即雖說無說離執。正者名非般若。故",
    "T85n2734_001:0053c04": "論云顯法門第一義也。若准天親論意說般",
    "T85n2734_001:0053c05": "若者。諸佛真實之惠也。即非般若者。即非",
    "T85n2734_001:0053c06": "二乘等所得般若也。已上兩論釋意。皆顯教",
    "T85n2734_001:0053c07": "深之義也。故為令悟教深而說此經。此教興",
    "T85n2734_001:0053c08": "門一一義中。皆須結歸。說經之意下皆准知。",
    "T85n2734_001:0053c09": "未曾得聞如是之經者。善現惠眼得之既久",
    "T85n2734_001:0053c10": "當未曾聞。故知大乘教法深也。持說功德勝",
    "T85n2734_001:0053c11": "以無量身財布施等者。則受持四句為他演",
    "T85n2734_001:0053c12": "說所得功德。下經文中。以財及身各兩重教",
    "T85n2734_001:0053c13": "量不如持說之福。初則福相法身中舉一三",
    "T85n2734_001:0053c14": "千大千世界七寶布施不如持說四句之福。",
    "T85n2734_001:0053c15": "第二離外論散亂中舉多恒河沙等三千大千",
    "T85n2734_001:0053c16": "世界七寶布施亦不如四句持說之福。第三",
    "T85n2734_001:0053c17": "遠離懈怠住處中舉恒河沙等身命布施不如",
    "T85n2734_001:0053c18": "四句持說之福。第四離寂靜味住舉於一日",
    "T85n2734_001:0053c19": "中分為三分各捨恒河沙命。如是無量為千",
    "T85n2734_001:0053c20": "萬億劫以身布施。不如聞經信心不逆。所得",
    "T85n2734_001:0053c21": "功德不逆者不謗也。故功德布施論依經判",
    "T85n2734_001:0053c22": "名等者。功德施者論主名也。彼論題云。金剛",
    "T85n2734_001:0053c23": "般若破取著不壞假名論。破取著是真諦。不",
    "T85n2734_001:0053c24": "壞假名名是俗諦。今意云。由經論二諦故。",
    "T85n2734_001:0053c25": "所以能釋之論經立名也。依初入位論說斷",
    "T85n2734_001:0053c26": "疑等者。意云。此論六因中。初一為斷疑故。",
    "T85n2734_001:0053c27": "即是所斷之障。後四生信等。並是所修攝也。",
    "T85n2734_001:0053c28": "釋其所以如疏。應知障有二種煩惱。所知者。",
    "T85n2734_001:0053c29": "障者覆義。礙義名之障。故成唯識論第九云。",
    "T85n2734_001:0054a01": "煩惱障者。謂執遍計所執實我薩迦耶見而",
    "T85n2734_001:0054a02": "為上首。百二十八根本煩惱。及彼等流諸隨",
    "T85n2734_001:0054a03": "煩惱。此皆憂惱有情身心能障涅槃名煩惱",
    "T85n2734_001:0054a04": "障。所知障者。謂執遍計所執實法薩迦耶見",
    "T85n2734_001:0054a05": "而為上首。見疑無明愛恚慢等。覆所知境無",
    "T85n2734_001:0054a06": "顛倒性。能障菩提名所知障。尋其根源二執",
    "T85n2734_001:0054a07": "為本者。即上論文遍計所執實我法二見。及",
    "T85n2734_001:0054a08": "相應法邪惠為二執體性。此界與二障為本",
    "T85n2734_001:0054a09": "也。問。若爾二障二執為同為異。答。總相而",
    "T85n2734_001:0054a10": "談二障。必以二執為本。然細分別。則有寬",
    "T85n2734_001:0054a11": "狹。且護法論師釋云。煩惱障中相應我見亦",
    "T85n2734_001:0054a12": "執亦障。障涅槃故。計我執故。獨超貪等不",
    "T85n2734_001:0054a13": "計我故。障而非執。又障通前七識。唯除第",
    "T85n2734_001:0054a14": "八。執唯六七除五八也。所知障中亦有差別。",
    "T85n2734_001:0054a15": "障通前七執唯六七等。則障寬執狹也。若據",
    "T85n2734_001:0054a16": "安惠師釋。煩惱障通前七識唯除第八。我執",
    "T85n2734_001:0054a17": "唯六七也。所知障與法執體無寬狹。總通前",
    "T85n2734_001:0054a18": "六識及第八識。除佛已外菩薩。已還諸識自",
    "T85n2734_001:0054a19": "體不證實故。通三性心。皆有法執。唯除末",
    "T85n2734_001:0054a20": "那。論說但與四或相應故無法執也。又障有",
    "T85n2734_001:0054a21": "三等者。即煩惱業報等障。亦名三雜染如常",
    "T85n2734_001:0054a22": "所說。果報亦不可思議等。是除報障者。依",
    "T85n2734_001:0054a23": "天親論釋云。得釋梵等。即感十王果報離三",
    "T85n2734_001:0054a24": "惡趣。是除報障也。又寶性論四障中。前二",
    "T85n2734_001:0054a25": "是煩惱障攝。後二是所知障攝。若約轉行位",
    "T85n2734_001:0054a26": "明伏斷者。河南釋云。十信第六心伏初障。信",
    "T85n2734_001:0054a27": "不退故。十住第四住伏第二障。分別我見不",
    "T85n2734_001:0054a28": "共無明麁此伏故。花嚴經說。第一生貴真佛",
    "T85n2734_001:0054a29": "子。從諸賢聖正法生有無諸法。無所著捨離",
    "T85n2734_001:0054b01": "生死出三界故。分別我彼位能伏此二種子",
    "T85n2734_001:0054b02": "入初地斷。第三所知障在五地斷障於下乘",
    "T85n2734_001:0054b03": "般涅槃障五地斷故。緣覺捨心所知障七地",
    "T85n2734_001:0054b04": "方斷。六地猶觀十二因緣故。四恩之心者。",
    "T85n2734_001:0054b05": "是梁攝論說。即天親論所說廣大等四心之",
    "T85n2734_001:0054b06": "文。如其次第。名平等恩。不施恩善意恩真實",
    "T85n2734_001:0054b07": "恩也。釋其名字至下當知。及無住涅槃文者。",
    "T85n2734_001:0054b08": "准無著論釋下經文。心具足中有六種心。第",
    "T85n2734_001:0054b09": "五名為不住生死真心。即下經文。須菩提。汝",
    "T85n2734_001:0054b10": "若作是念發阿耨多羅三藐者。說諸法斷滅",
    "T85n2734_001:0054b11": "相莫作是念等文是也。即不住涅槃故。通除",
    "T85n2734_001:0054b12": "聲聞緣覺二障也。標六度攝戒。六等者。意",
    "T85n2734_001:0054b13": "顯答修行中具說六度所修之行也。又捨身",
    "T85n2734_001:0054b14": "財等已下。散指經文別配六度也。又離一切",
    "T85n2734_001:0054b15": "相等為攝律儀戒者。三聚淨戒中。離一切惡",
    "T85n2734_001:0054b16": "名攝律儀戒。凡是所斷皆此中收。今經云離",
    "T85n2734_001:0054b17": "一切相發菩提心等。即所離相等皆是所斷",
    "T85n2734_001:0054b18": "之法。所以名攝律儀戒也。是三聚淨戒乃至",
    "T85n2734_001:0054b19": "三種發心等者。一厭離有為心。即諸有漏法",
    "T85n2734_001:0054b20": "是勤斷諸惡。勤斷諸惡者。即別解脫戒。乃",
    "T85n2734_001:0054b21": "定道律儀戒等。是攝律儀戒也。二求菩提心",
    "T85n2734_001:0054b22": "即普修諸善。普修諸善者。二空真智。及於",
    "T85n2734_001:0054b23": "二乘生空之智。乃至凡夫所能隨大乘有漏",
    "T85n2734_001:0054b24": "善心身語等業。若不爾者。地前一劫純有漏",
    "T85n2734_001:0054b25": "修。及七地前有漏者。應非大行。即是攝善法",
    "T85n2734_001:0054b26": "戒。三悲愍有情心。謂於晝夜十二時中。普",
    "T85n2734_001:0054b27": "觀三界法有情類深心非愍。思求濟拔等。此",
    "T85n2734_001:0054b28": "即攝眾生戒。如其次第即為斷德智德恩德",
    "T85n2734_001:0054b29": "三種之因。又智斷二德是自利行。恩德是利",
    "T85n2734_001:0054c01": "他行。此之三種。若在地前名信行地。若在",
    "T85n2734_001:0054c02": "地上名淨心地。若在果位名如來地。皆此三",
    "T85n2734_001:0054c03": "攝故。十八住處束為三地等不離此故。論判",
    "T85n2734_001:0054c04": "以為三摩跋帝等者。無著菩薩論釋下經文",
    "T85n2734_001:0054c05": "應如是知如是見等云智。依止奢摩他故知。",
    "T85n2734_001:0054c06": "依止毘鉢舍那故見。此二依三摩提故信解。",
    "T85n2734_001:0054c07": "又云。如是一切住處中相應三摩提方便亦",
    "T85n2734_001:0054c08": "爾應知等。即諸住處中。釋顯現義。皆是止",
    "T85n2734_001:0054c09": "觀為定惠二度也。大經最後六分明摩者。即",
    "T85n2734_001:0054c10": "大般若經十六會中最後六會。如其次第廣",
    "T85n2734_001:0054c11": "說六波羅蜜相分者即六會也。即以六度因",
    "T85n2734_001:0054c12": "標會名。今意云。此經是第九會說。且略標",
    "T85n2734_001:0054c13": "舉六度之義明無相修引生。後六會廣說義",
    "T85n2734_001:0054c14": "也。三識果德之真化者即佛三身等名果位",
    "T85n2734_001:0054c15": "也。豈令識果位者。故知說此經。若爾此經之",
    "T85n2734_001:0054c16": "奧在乎三問三問既置問。戒因如何為果而",
    "T85n2734_001:0054c17": "說經也。答。如疏云善現三問雖在因中等已",
    "T85n2734_001:0054c18": "下。即釋此妨也。然准兩論意。於果位中但",
    "T85n2734_001:0054c19": "說真非真二種佛也。即法身及自受用身合",
    "T85n2734_001:0054c20": "為真佛。他受用身及變化身合非真佛。雖隨",
    "T85n2734_001:0054c21": "地上十地所感各應不同名為應身。地前三",
    "T85n2734_001:0054c22": "乘所見麁身及隨類身名為化身。然對真身。",
    "T85n2734_001:0054c23": "此之兩種皆名為化故。真化言攝四佛盡也。",
    "T85n2734_001:0054c24": "諸法先因而後果等者。彼論自徵釋也。中間",
    "T85n2734_001:0054c25": "三因理包行果等者。即前利樂有情中除斷",
    "T85n2734_001:0054c26": "疑一。是所斷故。第五歡喜唯是果故。此依",
    "T85n2734_001:0054c27": "下配位地中。第二解歡喜在於佛果故。生信",
    "T85n2734_001:0054c28": "等。三通行果也。具如經說。應尋引之者。如",
    "T85n2734_001:0054c29": "下文云。說法者無法可說。是名說法。若有",
    "T85n2734_001:0055a01": "人言如來說法。即為謗佛等。是無說至教也。",
    "T85n2734_001:0055a02": "一切賢聖。皆以無為法而有。若別菩薩通達",
    "T85n2734_001:0055a03": "無我法者。如來說名真。是菩薩等即是無生",
    "T85n2734_001:0055a04": "勝理也。若有法得阿耨菩提。然燈佛即不與",
    "T85n2734_001:0055a05": "我授記等。又我於阿耨菩提。乃至無為小法",
    "T85n2734_001:0055a06": "可得。即是無得妙行也。若以色見我等及若",
    "T85n2734_001:0055a07": "見法相非相。則見如來等。是無為極果也。",
    "T85n2734_001:0055a08": "更為同別隨應准說。自漢明感夢摩騰振錫",
    "T85n2734_001:0055a09": "者等。後漢明帝永平二年代□歲即位。至永",
    "T85n2734_001:0055a10": "平五年夜夢丈六金人。至十年丁卯之歲。為",
    "T85n2734_001:0055a11": "西域僧迦葉摩騰遊化至于漢地。又至十一",
    "T85n2734_001:0055a12": "年歲次戊辰後有比丘竹法蘭。來至此土也。",
    "T85n2734_001:0055a13": "世高赴洛之後者。即後漢桓帝時有三藏安",
    "T85n2734_001:0055a14": "世高。於洛陽飜譯也。僧會遊吳之前者。有",
    "T85n2734_001:0055a15": "康居國丞相長子棄俗出家殿名僧會。神儀",
    "T85n2734_001:0055a16": "剛正遊化為任。吳主孫權(權漢末魏初是白去也)赤烏四",
    "T85n2734_001:0055a17": "年至於吳國。于時三國鼎立(魏曹操等蜀劉備吳孫權等也)自明",
    "T85n2734_001:0055a18": "帝永平十年佛法至漢。至吳赤鳥四年凡經",
    "T85n2734_001:0055a19": "一百七十年。佛法東至江表者為永平十四",
    "T85n2734_001:0055a20": "年。五岳道士與摩騰較力。不如南岳道士。結",
    "T85n2734_001:0055a21": "善信費升才等。在舍自感而死。不預出家無",
    "T85n2734_001:0055a22": "人流通。復遭漢正陵遲兵戎不息。遂經多載",
    "T85n2734_001:0055a23": "佛法未行。今以四年初達南國。營立茅茨設",
    "T85n2734_001:0055a24": "像行道。吳人初見謂為[女*(犮-乂+又)]異。有司聞奏。吳",
    "T85n2734_001:0055a25": "主曰。佛有何靈驗耶。會曰。佛晦靈立出餘",
    "T85n2734_001:0055a26": "千載。置骨舍利應現無方。吳主曰。若得舍",
    "T85n2734_001:0055a27": "利當為起塔。經三七日。遂獲舍利五色曜天。",
    "T85n2734_001:0055a28": "剖之逾堅。燒之不燋。光明出炎作大蓮花。照",
    "T85n2734_001:0055a29": "曜宮殿。吳主驚嗟希有瑞也。信情大發。因為",
    "T85n2734_001:0055b01": "造塔度人立寺。以其所住為佛陀果。又以教",
    "T85n2734_001:0055b02": "法初興故。名建初寺也。舉此三人者。並是",
    "T85n2734_001:0055b03": "漢吳。國初傳佛法之導首也。故偏舉之。已",
    "T85n2734_001:0055b04": "上即是明佛法來時也。徵言雖備於中洲已",
    "T85n2734_001:0055b05": "下。明此經初來時也。然約計從孫權至苻秦",
    "T85n2734_001:0055b06": "時。經一百三十餘年。并前晉一百七十年。即",
    "T85n2734_001:0055b07": "佛法至漢三百餘年。方有此經也震域者。即",
    "T85n2734_001:0055b08": "是梵語。呼此漢國為震旦國也。正梵音云支",
    "T85n2734_001:0055b09": "那摩訶。義翻云大漢國也。鳩摩羅什法師者。",
    "T85n2734_001:0055b10": "此是譯此經主。應略徵因由。然晉書第六十",
    "T85n2734_001:0055b11": "五。費長房三寶記第八。及高僧傳等具說。所",
    "T85n2734_001:0055b12": "由大意相似。廣略有殊。今且依三寶記說。彼",
    "T85n2734_001:0055b13": "云。沙門鳩摩羅什婆。此云童壽。本印度人。公",
    "T85n2734_001:0055b14": "明聰愍見稱。龜茲王聞以女妻之。而生於什",
    "T85n2734_001:0055b15": "(晉書及傳云。父鳩摩羅炎。聰惠有大志節。將嗣相位乃辭避出家。東度葱嶺。龜茲王帛純聞其名郊迎之請為國師。",
    "T85n2734_001:0055b16": "王有妹年二十。方悟明敏。體有赤黶後生智子。諸國交嫂並不許之。及見炎心欲當之。王乃逼而妻焉。餘文大",
    "T85n2734_001:0055b17": "同也)。",
    "T85n2734_001:0055b18": "法師居胎之日　母增辨惠。七歲出家。日誦",
    "T85n2734_001:0055b19": "千偈義旨亦通。至年九歲。與外道論義失邪",
    "T85n2734_001:0055b20": "止解感聞愧伏。年十二有羅漢奇之。謂其母",
    "T85n2734_001:0055b21": "曰。常守護之。若年三十五不破戒者。當大",
    "T85n2734_001:0055b22": "興佛法度無數人。又習五明論四韋陀典陰",
    "T85n2734_001:0055b23": "陽星算必窮其妙。後傳習大乘數破外道。遠",
    "T85n2734_001:0055b24": "近諸國威謂神異。母生法師之後亦即出家。",
    "T85n2734_001:0055b25": "聰拔眾尼得第三果。法師受具。母謂之日。方",
    "T85n2734_001:0055b26": "等深教應大闡秦都。於汝自身無利如何。法",
    "T85n2734_001:0055b27": "師曰。菩薩之行利物亡軀。大作必行鑪鏺無",
    "T85n2734_001:0055b28": "垠從此已後廣誦大乘洞其祕典。西域諸王",
    "T85n2734_001:0055b29": "每請法師講說。必長跪座側。命法師瑜而登",
    "T85n2734_001:0055c01": "焉。苻堅建元九年歲在丁丑七處奏云。有星",
    "T85n2734_001:0055c02": "現外國。當有大德智人入輔中國。堅曰。朕聞",
    "T85n2734_001:0055c03": "西有羅什襄陽有道安。將非此耶。復遣將軍",
    "T85n2734_001:0055c04": "呂光等承兵七萬。西伐龜茲。光與羅什同來。",
    "T85n2734_001:0055c05": "法師在道數言。應受光盡用之。光於是即據",
    "T85n2734_001:0055c06": "西涼亦請師留(晉書云。光還至涼州。聞[竺-二+府]堅已死。為姚長所害。於是竊號河石也)",
    "T85n2734_001:0055c07": "至姚秦弘始三年興滅西呂方入長安。秦主",
    "T85n2734_001:0055c08": "興存加禮之。延入西明閣及逍遙園別館安",
    "T85n2734_001:0055c09": "置。勅僧珞等八百沙門。以受法師義旨。興",
    "T85n2734_001:0055c10": "卑萬乘之心尊三寶之教。於草堂寺。共三千",
    "T85n2734_001:0055c11": "僧手執舊經而纂定之。上莫不精究洞其深",
    "T85n2734_001:0055c12": "旨。時有僧叡興聞加焉。法師所譯經叡並參",
    "T85n2734_001:0055c13": "正。法師以姚秦弘始四年歲次辛丑起譯經",
    "T85n2734_001:0055c14": "論也。然前云與秦之曰□。據法師初至以說",
    "T85n2734_001:0055c15": "亦不相違。晉書云。法師臨終覺四大不愈。乃",
    "T85n2734_001:0055c16": "誦出三番神呪。令外國弟子誦之。以自救未",
    "T85n2734_001:0055c17": "及致力轉覺危殆。於是力疾。與眾僧告別。由",
    "T85n2734_001:0055c18": "因法相遇殊未盡心。方後沒世慚愧何言死",
    "T85n2734_001:0055c19": "於長安。姚興於逍遙園。依外國法以火焚尸。",
    "T85n2734_001:0055c20": "薪滅形碎。唯舌不爛也。草堂寺者。今在覇",
    "T85n2734_001:0055c21": "縣東南終南山陰是也。准三寶記云。先吳長",
    "T85n2734_001:0055c22": "安自前漢廢改苻秦興其間三百三十一載。",
    "T85n2734_001:0055c23": "曠絕都市民俗荒蕪。雖數伽藍歸信斷寮三",
    "T85n2734_001:0055c24": "千德。僧同止一處。共受姚秦天王供養。世",
    "T85n2734_001:0055c25": "稱大寺。非是本名。中構一堂摧以草苫。即",
    "T85n2734_001:0055c26": "於其內及逍遙園二處翻譯。魏末周初微漸",
    "T85n2734_001:0055c27": "稍整大寺因爾成四伽藍。草堂本名為一寺。",
    "T85n2734_001:0055c28": "草堂東常住南京地王寺。復改為安定國寺。",
    "T85n2734_001:0055c29": "安定國寺西為大乘寺邊安定。即天街東畔",
    "T85n2734_001:0056a01": "八偶大井。即舊大寺之東厨供三千僧之甘",
    "T85n2734_001:0056a02": "泉也(今此非現在)元魏等者。是後魏。本姓託跋。後",
    "T85n2734_001:0056a03": "改為元也。意骨前魏故。以姓標別也。菩提留",
    "T85n2734_001:0056a04": "支者。魏云道希。新云覺愛也。名婆伽婆等者。",
    "T85n2734_001:0056a05": "是名隨經。初時俗呼名。非謂是經題目名也",
    "T85n2734_001:0056a06": "下皆准知。陳太康等者。即上表陳羅時也。問。",
    "T85n2734_001:0056a07": "若爾何故下六梁經。答。准譯經圖錄等。真",
    "T85n2734_001:0056a08": "諦三藏者。梵云波羅末陀。梁云真諦。本西印",
    "T85n2734_001:0056a09": "度優禪國人。風神英拔悠然自遠群藉廣部",
    "T85n2734_001:0056a10": "罔不精通。以梁太清二年[門@壬]八月屆于梁部。",
    "T85n2734_001:0056a11": "武帝西申禮敬。安置於寶雲殿。令翻譯經論。",
    "T85n2734_001:0056a12": "未久之肯屬國喪亂。至陳初復出經論。所以",
    "T85n2734_001:0056a13": "或言陳本。或說梁經。皆不相違。俗則昆季等",
    "T85n2734_001:0056a14": "者。世親本傳云。世親梵名婆藪盤豆。本北天",
    "T85n2734_001:0056a15": "竺富婁沙富羅國人。此云丈夫國也。具為國",
    "T85n2734_001:0056a16": "師。姓憍尸迦。兄弟三人。無著處長世親。第二",
    "T85n2734_001:0056a17": "佛滅度後九百年中出也。又云。無著得神通",
    "T85n2734_001:0056a18": "往兜率天。以問彌勒請說大乘。世親初習小",
    "T85n2734_001:0056a19": "乘。後因無著教化。方始發心歸大廣讚大乘",
    "T85n2734_001:0056a20": "等。廣如彼說。恐繁不錄。大智通達教我等",
    "T85n2734_001:0056a21": "者。大智者即是彌勒菩薩也。無量功德身亦",
    "T85n2734_001:0056a22": "是讚彌勒也。應當敬彼如是等者。即等取無",
    "T85n2734_001:0056a23": "著菩薩。問。彼論歸敬何不說教主。答。彼意",
    "T85n2734_001:0056a24": "開釋經義。且敬釋義之勝具略不論說教之",
    "T85n2734_001:0056a25": "主也。故彼頌初云。法門句義及次第。世間不",
    "T85n2734_001:0056a26": "解離明惠。大智通達教我等。等意云大智通",
    "T85n2734_001:0056a27": "達法門句義明是但說釋義之主也。此即錄",
    "T85n2734_001:0056a28": "主本釋如有人釋通佛者。恐非錄意故。錄自",
    "T85n2734_001:0056a29": "結云即是通敬本論大師等。法歸分別者。如",
    "T85n2734_001:0056b01": "有頌言。獸歸林籔。鳥歸於空。聖歸涅槃。法",
    "T85n2734_001:0056b02": "歸分別。[月*義]舒去日月也。",
    "T85n2734_001:0056b03": "第二明經體性門。先體後性者。汎明體性有",
    "T85n2734_001:0056b04": "通有別。通者體即性。別者性體各殊。如慈",
    "T85n2734_001:0056b05": "恩總章中。約通義說如言。此人體性善惡等",
    "T85n2734_001:0056b06": "體無別也。今此錄中約別義說。體即五重名",
    "T85n2734_001:0056b07": "句等不同。性即圓成三門辨別五種之性也。",
    "T85n2734_001:0056b08": "即體麁性細義各細也。能詮性用體者。聲是",
    "T85n2734_001:0056b09": "能詮性。名句文三是能詮用。假實合明者。名",
    "T85n2734_001:0056b10": "等三是假。聲是實。以名句等依聲上屈曲假",
    "T85n2734_001:0056b11": "立。離聲無體。其猶忿等依嗔假立。即嗔為",
    "T85n2734_001:0056b12": "體。此二亦如是。即聲為體。此依大乘宗說",
    "T85n2734_001:0056b13": "也。若准小乘薩婆多宗。即名句文三離聲實",
    "T85n2734_001:0056b14": "有也。亦不即聲者。以假實別論名句文三。知",
    "T85n2734_001:0056b15": "聲有別。所以名等是行蘊法處法界所收。聲",
    "T85n2734_001:0056b16": "是色蘊聲處聲界所攝。各不同也。由此法詞",
    "T85n2734_001:0056b17": "乃至詞緣於聲等者。四無礙解今依識論略",
    "T85n2734_001:0056b18": "列名義。一義無礙解。論云。即於所詮總持",
    "T85n2734_001:0056b19": "自在。於一義中現一切義故。二法無礙解。即",
    "T85n2734_001:0056b20": "於能詮總持自在。於一名句字中現一切名",
    "T85n2734_001:0056b21": "句字故。此即緣名句文身為境。三詞無礙解。",
    "T85n2734_001:0056b22": "即於言音展轉訓釋總持自在。於一音聲現",
    "T85n2734_001:0056b23": "一切音聲故。此即緣聲而為境也(已上兩釋配錄可知)四",
    "T85n2734_001:0056b24": "辨無礙解。善達機宜。次為說故(述曰)既聲與",
    "T85n2734_001:0056b25": "名等別為法詞。二境明知名等非無體也。二",
    "T85n2734_001:0056b26": "隱假談實體者。即攝假歸實。離聲之外無別",
    "T85n2734_001:0056b27": "名等也。故對法有成所引聲者。對法論聲有",
    "T85n2734_001:0056b28": "十一種。一因執受大種聲。藉能覺受執四大",
    "T85n2734_001:0056b29": "種之所發故。二因不執受大種聲。即外風鈴",
    "T85n2734_001:0056c01": "等聲。三因俱聲。即內外合發如擊鼓吹貝等。",
    "T85n2734_001:0056c02": "四可意聲。五不可意聲。六順相違聲。此三但",
    "T85n2734_001:0056c03": "約順違俱非說故。即好惡非好非惡三種也。",
    "T85n2734_001:0056c04": "七世所共成聲。世謂世間。世間成立言教之",
    "T85n2734_001:0056c05": "聲也。八成所引聲謂諸聖者。成就無漏所引",
    "T85n2734_001:0056c06": "成就無漏所引之聲。此聲成立聖教道理。即",
    "T85n2734_001:0056c07": "三藏教是(此即錄中所引也。意云。但說成所引聲為教體。不說成所引名等為體。故知位用聲為教",
    "T85n2734_001:0056c08": "體也)九遍計所起聲。即諸外道等。妄情計度成。",
    "T85n2734_001:0056c09": "即矯言所起之聲也。十聖言所攝聲。即見言",
    "T85n2734_001:0056c10": "見不見言不見等八種淨語。十一非聖言所",
    "T85n2734_001:0056c11": "攝聲。即見言不見不見言見等八非淨語是",
    "T85n2734_001:0056c12": "也。應如色等非實能詮者等取香味觸也。以",
    "T85n2734_001:0056c13": "聞是離聲實有體故。此意破薩婆多名句文",
    "T85n2734_001:0056c14": "三離聲實有。若是實有應非能詮。比量云汝",
    "T85n2734_001:0056c15": "實名等應非能詮。是宗中法。因云離聲實有",
    "T85n2734_001:0056c16": "故。同喻云猶如色等。並例准知。三能所詮顯",
    "T85n2734_001:0056c17": "體者。能詮是文所顯是義。故錄云。由能詮文",
    "T85n2734_001:0056c18": "義得顯等。此示舉一色象理實能詮所詮能",
    "T85n2734_001:0056c19": "顯所顯。如次是文義兩種合為教體也。前二",
    "T85n2734_001:0056c20": "後二。此之四法約能詮以明教體。今此一門",
    "T85n2734_001:0056c21": "兼說所詮義等為體故　彼論云。謂契經體略",
    "T85n2734_001:0056c22": "有二種。一文二義。文是所依。義是能依。如",
    "T85n2734_001:0056c23": "是二種總名一切所知境界。由文顯義。方能",
    "T85n2734_001:0056c24": "解生生解究竟必由文義故。說二法合為經",
    "T85n2734_001:0056c25": "體。又云。然文差別略有六種。一名身。一句",
    "T85n2734_001:0056c26": "身。三文身。四語。五行相。六機請。此與唯",
    "T85n2734_001:0056c27": "識說文不同可知。義差別者。乃至無窮略說",
    "T85n2734_001:0056c28": "十種。一地義。二相義。三作意義。四依處義。",
    "T85n2734_001:0056c29": "五過違義。六勝利義。七所對治義。八能對",
    "T85n2734_001:0057a01": "治義。九略義。十廣義。一一指文恐繁且止。",
    "T85n2734_001:0057a02": "四攝法從心體者。即攝境歸心也。法者即且",
    "T85n2734_001:0057a03": "聲名句文等能詮之法。若假若實。皆不離心。",
    "T85n2734_001:0057a04": "三界唯心者。彼云。三界虛妄唯心所現。又",
    "T85n2734_001:0057a05": "云。諸佛常身知一切從心轉。若人如是解。",
    "T85n2734_001:0057a06": "是人真見佛等。又契經說等者。即密嚴經云。",
    "T85n2734_001:0057a07": "我說識所緣唯識所現故。楞伽亦云。一切諸",
    "T85n2734_001:0057a08": "法皆是自心現量所作等。論說心心乃至皆",
    "T85n2734_001:0057a09": "不離心等者。瑜伽成唯識等。皆作此說。以",
    "T85n2734_001:0057a10": "色心等五位法。即是大乘百法皆唯識攝也。",
    "T85n2734_001:0057a11": "如其次第。是識自體門。識相應門。識所",
    "T85n2734_001:0057a12": "變門。識差別門。識實性門故。攝五位皆唯",
    "T85n2734_001:0057a13": "一心故。此教體不離心也。二十唯識者。是",
    "T85n2734_001:0057a14": "天親所造。有二十行頌名二十行頌。名二十",
    "T85n2734_001:0057a15": "唯識論也。二識成決定者。准彼論文有其兩",
    "T85n2734_001:0057a16": "義。一自他為二。二善惡為二。今取自他二",
    "T85n2734_001:0057a17": "也。相續者。即是身之異名也。五攝事歸如",
    "T85n2734_001:0057a18": "者。即攝相歸性也。慈恩釋云。諸教廣說雖",
    "T85n2734_001:0057a19": "復不同。以類而言不出四種。一約緣論實性。",
    "T85n2734_001:0057a20": "以妄辯真。於際法中有其情。如人言氷有等。",
    "T85n2734_001:0057a21": "二□□論實性。直談真如性非染淨。三以實",
    "T85n2734_001:0057a22": "從緣性。即此真性由隨染淨二緣。即能成彼",
    "T85n2734_001:0057a23": "生死涅槃。其猶氷體水自性不殊。由遇炎涼",
    "T85n2734_001:0057a24": "氷水成異故。涅槃經云。佛性一味。以煩惱",
    "T85n2734_001:0057a25": "故出種種味。四以緣從實性。即染淨法體即",
    "T85n2734_001:0057a26": "真如。今此錄中依第四義。即攝末歸本。唯",
    "T85n2734_001:0057a27": "以真如為體。猶百川之趣海同一味醎。萬法",
    "T85n2734_001:0057a28": "歸於一如。並皆真性。無有文字者。文字即",
    "T85n2734_001:0057a29": "真如故。圓成等者三性義。略以二門辨釋。",
    "T85n2734_001:0057b01": "一列數釋名。二出體性。就初門中先列次釋。",
    "T85n2734_001:0057b02": "言列數者。一遍計所執性。二依他起性。三",
    "T85n2734_001:0057b03": "圓成實性。次釋名者。周通計度故名邊計。性",
    "T85n2734_001:0057b04": "者體也。此邊計以所執實我實法即空性故。",
    "T85n2734_001:0057b05": "持業釋也。依他因緣之生起性名依他起性。",
    "T85n2734_001:0057b06": "依主釋也。圓謂圓滿。成即成就。實者諸法實",
    "T85n2734_001:0057b07": "性故名圓成實性。圓成實性圓成即真如性。",
    "T85n2734_001:0057b08": "持業釋也。二出體。遍計所執性。據護法師",
    "T85n2734_001:0057b09": "義。即有漏六七二識所執蘊等起自心相計",
    "T85n2734_001:0057b10": "為實我實法。如兔角等。其體即空為體性也。",
    "T85n2734_001:0057b11": "問。體既空無。如何立性。答。情有理無。隨",
    "T85n2734_001:0057b12": "彼妄情教所詮故立為性也。問。有漏第六通",
    "T85n2734_001:0057b13": "緣諸法可名遍計。有漏第七唯緣第八。如何",
    "T85n2734_001:0057b14": "名遍。答。是此類故且名遍計。理實言之。計",
    "T85n2734_001:0057b15": "而非遍。由此應作四句分別。有遍非計。謂",
    "T85n2734_001:0057b16": "無漏識有漏善識等。能遍廣緣而非計執也。",
    "T85n2734_001:0057b17": "有計非遍。謂有漏第七有亦遍亦計。謂有漏",
    "T85n2734_001:0057b18": "第六我法二執。有非遍非計。謂有漏五識及",
    "T85n2734_001:0057b19": "賴耶識也。依他起性者。即眾緣所生心心所",
    "T85n2734_001:0057b20": "體。及見相分有漏無漏諸有為而為體也。圓",
    "T85n2734_001:0057b21": "成實性者。謂依他起。且彼妄執實我實法。",
    "T85n2734_001:0057b22": "二空所顯真如為體故。唯識云。二空所顯圓",
    "T85n2734_001:0057b23": "滿成就諸法實性名圓成實也。攝事歸如。即",
    "T85n2734_001:0057b24": "圓成等者。此下約上五重教體以辨性也。第",
    "T85n2734_001:0057b25": "五門是真如故。是圓成性攝也。亦依他性",
    "T85n2734_001:0057b26": "者。亦圓成故。意云。攝法從心門中。有其",
    "T85n2734_001:0057b27": "圓成。兼亦有依他。以是因緣法故。據性相",
    "T85n2734_001:0057b28": "二種為二性所收也。下皆准知。據本質教者。",
    "T85n2734_001:0057b29": "如來所說聲名句文名之為本。聞者識變名",
    "T85n2734_001:0057c01": "之為影。謂由聞者善根增上緣力引佛利他",
    "T85n2734_001:0057c02": "無漏種子。於佛識且文義相生等名本質教。",
    "T85n2734_001:0057c03": "此唯無漏聞者。識變通有漏無漏。是影像教",
    "T85n2734_001:0057c04": "也。隨小乘宗者。以薩婆多宗說佛身。十八",
    "T85n2734_001:0057c05": "界中唯意界意識界法界。此三通無漏。餘並",
    "T85n2734_001:0057c06": "唯有漏。然大乘宗中對法論說十五界有漏",
    "T85n2734_001:0057c07": "者。是且隨小乘宗義。佛地論成唯識等。皆",
    "T85n2734_001:0057c08": "說十八。唯無漏故。聲名句文皆無漏也。菩",
    "T85n2734_001:0057c09": "薩第八有漏性收者。即第八識也。一切菩薩",
    "T85n2734_001:0057c10": "要至金剛喻定。為菩提時方轉第八異熟識。",
    "T85n2734_001:0057c11": "成大圓鏡智故。十地已還一切菩薩。生第八",
    "T85n2734_001:0057c12": "識。皆是有漏故。所變相分五塵等亦是有漏。",
    "T85n2734_001:0057c13": "若於無漏心說神通第六七者即六七二識",
    "T85n2734_001:0057c14": "也。准成唯識論等說。菩薩八地見道已去。即",
    "T85n2734_001:0057c15": "許轉六七二識成妙觀察智平等性智故。通",
    "T85n2734_001:0057c16": "無漏。此顯像教之唯無漏等者。即六二識所",
    "T85n2734_001:0057c17": "變相分聲名句等。名影像教也。以六七二識",
    "T85n2734_001:0057c18": "見分是無漏故。所變相分必無漏也。以唯識",
    "T85n2734_001:0057c19": "道理諸識起時。必自實相而緣　即能變為見",
    "T85n2734_001:0057c20": "分。所變為相分。其見分是無漏所變。相分",
    "T85n2734_001:0057c21": "亦是無漏。有漏亦然故。錄云。由見相分性",
    "T85n2734_001:0057c22": "類同故。即漏無漏性也。問。何故不言前五",
    "T85n2734_001:0057c23": "識耶。答。轉前五識諸論有二師釋。一云。菩",
    "T85n2734_001:0057c24": "薩修道位中。後得智引眼等諸識得成無漏",
    "T85n2734_001:0057c25": "故。成事智亦得初起。一師云。要成佛位方",
    "T85n2734_001:0057c26": "得現起。以十地中眼等五識依異熟根。彼根",
    "T85n2734_001:0057c27": "即是異熟識變非無漏故。依有漏根發無漏",
    "T85n2734_001:0057c28": "識。不應理故。故攝大乘論云。平寺性智妙",
    "T85n2734_001:0057c29": "觀察智。於初現觀最初現行修道位中。縛後",
    "T85n2734_001:0058a01": "清淨大圓鏡智成所作智。佛果始證一得已",
    "T85n2734_001:0058a02": "後無有增減。諸論皆取後師為定。皆至佛果",
    "T85n2734_001:0058a03": "方縛五識故。說菩薩無漏唯通六七也。二我",
    "T85n2734_001:0058a04": "雖有遊觀無漏入滅盡定等者。以二乘人入",
    "T85n2734_001:0058a05": "滅盡定時。要依遊觀無漏為加行入言遊觀",
    "T85n2734_001:0058a06": "者。意簡根本無分別智顯是後得智所攝。即",
    "T85n2734_001:0058a07": "取遊履觀察之義也。故唯識論云。此定初起",
    "T85n2734_001:0058a08": "必依有頂遊觀無漏為加行入。次第定中最",
    "T85n2734_001:0058a09": "居後故。下文又云。隨應後得所引發故等。",
    "T85n2734_001:0058a10": "今此意顯二乘人後得所攝無唯有。此入滅",
    "T85n2734_001:0058a11": "定時加行左有餘位即無故。云少不足言也。",
    "T85n2734_001:0058a12": "以力劣故。法智類智等。但能斷或證理不能",
    "T85n2734_001:0058a13": "緣事。以說謂教時是緣事知後得所攝故。二",
    "T85n2734_001:0058a14": "乘無。若准小乘。滅定是有漏所攝。不同大",
    "T85n2734_001:0058a15": "乘也。是性境故者。慈恩極要總攝諸境有其",
    "T85n2734_001:0058a16": "三類。一者性境。諸真法體名為性境。色是",
    "T85n2734_001:0058a17": "真色。心實是心。真實法不定隨心三性不",
    "T85n2734_001:0058a18": "定。如實五塵唯無記性。不隨能緣五識。通三",
    "T85n2734_001:0058a19": "性故等。此即見相二分各別種生也。二者獨",
    "T85n2734_001:0058a20": "影之境。唯從見分。性繫種子皆定自故。如",
    "T85n2734_001:0058a21": "第六識緣亂色空花石女兒等。皆定隨心無",
    "T85n2734_001:0058a22": "別體用。假境攝故名為獨影。三者帶質之",
    "T85n2734_001:0058a23": "境。謂此影像有實本質。如因中第七所變",
    "T85n2734_001:0058a24": "相分。得從本質是無記等。亦從見分是有覆",
    "T85n2734_001:0058a25": "所攝。亦得說言從本質種生。亦得說言從見",
    "T85n2734_001:0058a26": "分種生。義不定故等。如彼頌曰。性境不隨",
    "T85n2734_001:0058a27": "心。獨影唯從見。帶質通情本。性種等隨應",
    "T85n2734_001:0058a28": "(性謂三性。種謂種子等。即界繫等。隨應者是不定義也)以許見相雜引生故",
    "T85n2734_001:0058a29": "者。識論第十云。善等識相不必皆同。三性因",
    "T85n2734_001:0058b01": "緣雜引生故(述曰)此約有漏位說見分識等。",
    "T85n2734_001:0058b02": "雖是其善所變相分聲等是無記也。論說色",
    "T85n2734_001:0058b03": "聲非善惡性等者。顯揚論第十八說也。即大",
    "T85n2734_001:0058b04": "乘五塵皆唯無記。經部亦體。薩婆多宗色聲",
    "T85n2734_001:0058b05": "通善惡。餘三唯無記。由大乘等。以思為業",
    "T85n2734_001:0058b06": "體故。色聲無記。薩婆多以色聲為業體故。通",
    "T85n2734_001:0058b07": "善惡宗不同也。名等如何者等句文也。此已",
    "T85n2734_001:0058b08": "下唯問名句文三也。汝小乘師聲界有漏等",
    "T85n2734_001:0058b09": "者。汝薩婆多宗執佛聲是有漏。雖通善惡名",
    "T85n2734_001:0058b10": "句文三。離聲實有。唯是無記。我大乘宗佛",
    "T85n2734_001:0058b11": "聲無漏。名等三種依聲假立。攝假歸實名等",
    "T85n2734_001:0058b12": "即聲故。唯是善也。",
    "T85n2734_001:0058b13": "第三攝歸宗旨門。藏有三種者。藏者是攝持",
    "T85n2734_001:0058b14": "義。以教攝義。或攝於人皆名藏也。二藏約",
    "T85n2734_001:0058b15": "人以立。言聲聞者。因聲悟道名曰聲聞。故",
    "T85n2734_001:0058b16": "法花云。從佛世尊聞法信受。經勤精進。欲",
    "T85n2734_001:0058b17": "速出三界自求涅槃。是名聲聞乘也。釋菩薩",
    "T85n2734_001:0058b18": "名如下所說。此之二藏皆依主釋。獨覺教少",
    "T85n2734_001:0058b19": "者。唯觀十二因緣。不假多說也。又藏有三",
    "T85n2734_001:0058b20": "者。約能詮教分為三也。毘奈耶者。或云毘",
    "T85n2734_001:0058b21": "尼那耶。皆梵音梵發也。此或翻為滅。母",
    "T85n2734_001:0058b22": "論第一云。毘尼名滅滅諸惡法故。滅翻調伏。",
    "T85n2734_001:0058b23": "天親攝論第一云。調者和御。伏者制滅。調",
    "T85n2734_001:0058b24": "和控御身語等業。制伏除滅諸惡行故。此通",
    "T85n2734_001:0058b25": "調伏身等三業。離三惡行。即調伏是所詮",
    "T85n2734_001:0058b26": "行。調伏之藏依主釋也。素怛纜者。或云修",
    "T85n2734_001:0058b27": "多羅。修姤路等。亦梵音不同也。此云契經。",
    "T85n2734_001:0058b28": "釋此名者。如下釋題目中說。契經即藏持業",
    "T85n2734_001:0058b29": "釋也。阿毘達摩者。或云何毘曇等。此云對",
    "T85n2734_001:0058c01": "法藏也。法謂涅槃。或四聖諦。對謂淨惠。或",
    "T85n2734_001:0058c02": "隨行等。以無漏惠對向涅槃。對觀四諦故名",
    "T85n2734_001:0058c03": "對法。此是勝義對法也。又能詮無漏惠等。所",
    "T85n2734_001:0058c04": "有教法亦名對法。故俱舍云及能得此法惠",
    "T85n2734_001:0058c05": "論等也。釋藏名可知。各據增說等者。婆沙",
    "T85n2734_001:0058c06": "第一廣說其相。今略說者。彼云。如是三藏",
    "T85n2734_001:0058c07": "有何差別。或有說者。無有差別。所以者何。",
    "T85n2734_001:0058c08": "一切佛教從一智海之所生故。隨一覺池之",
    "T85n2734_001:0058c09": "所出故。等力無畏所攝受故。同大悲所等起",
    "T85n2734_001:0058c10": "故。復有說者。亦有差別。且名即差別。謂",
    "T85n2734_001:0058c11": "此名素怛纜等。後次依處亦有差別。謂若",
    "T85n2734_001:0058c12": "依增上心論道是素怛纜(餘二准說)問。於一切中",
    "T85n2734_001:0058c13": "一切可得。謂於經中亦詮戒惠(餘二准說)如是三藏",
    "T85n2734_001:0058c14": "應無差別。答。依增勝說。謂於經中雖詮戒",
    "T85n2734_001:0058c15": "惠。唯詮心勝故。但名契經(餘二准說)錄中所說同",
    "T85n2734_001:0058c16": "此義也。又十二分有論義等者。等取因緣經",
    "T85n2734_001:0058c17": "也。意云。論議是論藏。因緣者即因事制等。",
    "T85n2734_001:0058c18": "是律藏也。十二分經既無別部帙。故知三藏",
    "T85n2734_001:0058c19": "非必別卷也。此義即同婆沙第二師說故。波",
    "T85n2734_001:0058c20": "論云。有作是說素怛纜中。依增上心論道是",
    "T85n2734_001:0058c21": "素怛纜。依增上戒是毘奈耶等(餘二准說)此意隨經",
    "T85n2734_001:0058c22": "律論中。但詮心處即是經藏。詮制處即是律",
    "T85n2734_001:0058c23": "藏。詮惠處即是論等。非要別部帙也。十二",
    "T85n2734_001:0058c24": "分教具如章者。今依主位章門等略以五門",
    "T85n2734_001:0058c25": "分別。一釋名辨相。二總明體性。三相攝有",
    "T85n2734_001:0058c26": "無。四大小具不具。五配入藏。就初門中先",
    "T85n2734_001:0058c27": "釋名。次隨配辨相。釋名中先總後別釋。總",
    "T85n2734_001:0058c28": "名者舊譯名十二部經。部有二義。一部類義。",
    "T85n2734_001:0058c29": "二部帙義。今取部類。即所說法義類差別有",
    "T85n2734_001:0059a01": "其十二名十二部也。此濫部帙之義故。大唐",
    "T85n2734_001:0059a02": "三藏法師譯為十二分教。分即於十二不同。",
    "T85n2734_001:0059a03": "教謂能詮。十二通自即帶數釋也。次別名",
    "T85n2734_001:0059a04": "者。隨錄便釋。一契經者。梵云修多羅。義",
    "T85n2734_001:0059a05": "翻契經也。如下釋題目中廣釋。能契即經持",
    "T85n2734_001:0059a06": "業釋也。或契物之經亦依主釋也。通即十二",
    "T85n2734_001:0059a07": "俱名契經者。如涅槃經云。從如是我聞至歡",
    "T85n2734_001:0059a08": "喜奉行。如是一切名修多羅。別謂長行等者。",
    "T85n2734_001:0059a09": "此雜集論文也。二應頌者。梵云祇夜。舊名重",
    "T85n2734_001:0059a10": "誦偈。此有二義。一為利益後成之說應為重",
    "T85n2734_001:0059a11": "頌。二為長行義不了故應更頌釋。應字(並平聲)",
    "T85n2734_001:0059a12": "或為後成應物之頌去聲亦得。瑜伽雜集並",
    "T85n2734_001:0059a13": "顯兩義。錄中總相說也。故雜集論云。即法",
    "T85n2734_001:0059a14": "中或後以頌重頌(述曰為後成)又不了義經應更頌",
    "T85n2734_001:0059a15": "釋(述曰。此即長行不了應更頌釋也)英法師云。應云頌故唯依主",
    "T85n2734_001:0059a16": "釋。後有釋者。應有彼頌即有義釋也。三記",
    "T85n2734_001:0059a17": "別者。梵云和羅那。記別即經。記別之經。通",
    "T85n2734_001:0059a18": "二釋也。一記大人當成佛事者。如涅槃云。何",
    "T85n2734_001:0059a19": "等名為授記經。如為經律如來說時為諸人",
    "T85n2734_001:0059a20": "天授佛記別。汝阿逸多。未來為王名曰穰佉。",
    "T85n2734_001:0059a21": "當於時世而成佛道號曰彌勒。是名授記經。",
    "T85n2734_001:0059a22": "二記弟子等者。雜集論云。謂於是聖弟子等",
    "T85n2734_001:0059a23": "謝往過去記別得涅槃。生處無別也。三記別",
    "T85n2734_001:0059a24": "諸法者。雜集云。又了義經說名記別。記別開",
    "T85n2734_001:0059a25": "示深密意故。四諷頌者。梵云伽他舊云不重",
    "T85n2734_001:0059a26": "誦偈。結頌諷誦故名諷頌。唯依主釋。此唯",
    "T85n2734_001:0059a27": "有一相。顯揚論云謂諸經中非長行直說。然",
    "T85n2734_001:0059a28": "以句結成。或二句乃至六句等名諷誦經也。",
    "T85n2734_001:0059a29": "五自說者。梵云直陀那。自說之經。唯依主",
    "T85n2734_001:0059b01": "釋。此唯有一相。如涅槃云。如來明旦。從",
    "T85n2734_001:0059b02": "禪定起。無有人問即自說言。比丘當知。一",
    "T85n2734_001:0059b03": "切諸天壽命極長。汝等比丘。善哉為他不求",
    "T85n2734_001:0059b04": "自利。善哉少欲。善哉知足。善哉寂靜。如是",
    "T85n2734_001:0059b05": "諸經無問自說。六緣起者。梵云尼陀那。亦",
    "T85n2734_001:0059b06": "名因緣。因緣之經。依主釋也。此有三相者。",
    "T85n2734_001:0059b07": "瑜伽論云。謂依有請而說法。法如經說。言世",
    "T85n2734_001:0059b08": "尊一時依鹿子五為諸比丘宣說諸要(述曰。此即依請說)",
    "T85n2734_001:0059b09": "又依別解脫因起之道毘奈耶攝所有言說",
    "T85n2734_001:0059b10": "(述曰。此即因犯戒也)又於是處。依如是如是因緣。依如",
    "T85n2734_001:0059b11": "是如是事。說如是如是語(述曰。此即因事說法)七譬喻者。",
    "T85n2734_001:0059b12": "梵云阿波陀耶。釋名可知。雜集云。謂諸經",
    "T85n2734_001:0059b13": "中作以說等也。八本事者。梵云伊希曰多",
    "T85n2734_001:0059b14": "伽。本體即事本世云事通二釋也。謂除自身",
    "T85n2734_001:0059b15": "者。除佛自身本生攝故。故瑜伽云。謂除佛",
    "T85n2734_001:0059b16": "本生宣說前際。若人若法諸所有事也。九本",
    "T85n2734_001:0059b17": "生者。梵云闍陀伽。本體即生本世之生。亦",
    "T85n2734_001:0059b18": "通二釋也。此有二相。一說過去受生死身。",
    "T85n2734_001:0059b19": "二說佛過去行難行。行錄中所說。即顯揚論",
    "T85n2734_001:0059b20": "文也。十方廣。梵云毘佛略。西明法師釋云。",
    "T85n2734_001:0059b21": "理正名方廣。陳名廣。方理之廣。依主釋也。",
    "T85n2734_001:0059b22": "二法廣多者。瑜伽論云。又復此法廣故(述曰。唯為",
    "T85n2734_001:0059b23": "大乘極廣甚深)多故(無邊法門無有盡也)極齊大故(果超眾聖非二乘及也)時長",
    "T85n2734_001:0059b24": "遠故(經三無數劫長時修)名為方廣。十一希法。梵云阿浮",
    "T85n2734_001:0059b25": "陀達磨。舊名未曾有經。希有之法名為希法。",
    "T85n2734_001:0059b26": "依主釋也。謂說八眾者。即佛及比丘等七眾",
    "T85n2734_001:0059b27": "為八也。此出顯揚論文故。彼第六云。未曾",
    "T85n2734_001:0059b28": "有經者。謂諸經中宣說。諸佛及諸弟子。比",
    "T85n2734_001:0059b29": "丘比丘尼式叉摩那沙彌沙彌尼鄔波素迦鄔",
    "T85n2734_001:0059c01": "波利迦等共不共功德。及餘最勝殊特驚異",
    "T85n2734_001:0059c02": "甚深之法。是為未曾有(已上論也)涅槃云。如彼菩",
    "T85n2734_001:0059c03": "薩初生之時。無人扶恃即行七步。放大光明",
    "T85n2734_001:0059c04": "遍照十方。亦如彌猴手捧聲器以獻如來。如",
    "T85n2734_001:0059c05": "白頭狗佛邊請法。如魔波旬變為青牛。以凡",
    "T85n2734_001:0059c06": "鉢間今在棠觸無所傷損。如佛初生入天廟",
    "T85n2734_001:0059c07": "時。天像禮敬等名未曾有經也。十二論議者。",
    "T85n2734_001:0059c08": "梵云優波提舍。談論□議故名論議。英法師",
    "T85n2734_001:0059c09": "云。論體即議。唯持業釋也。此有二相者。一",
    "T85n2734_001:0059c10": "者佛自說。如錄所釋。即瑜伽論文也。二弟",
    "T85n2734_001:0059c11": "子何說。如瑜伽云。又聖弟子已見諦者。依",
    "T85n2734_001:0059c12": "自所證無倒分別諸法體性。亦名摩怛理迦",
    "T85n2734_001:0059c13": "也。已亦隨錄釋名辨相訖。第二總明體性",
    "T85n2734_001:0059c14": "者。即如上明經體性中所說無異第三明相",
    "T85n2734_001:0059c15": "攝有無者。謂十二分展轉五相攝也。今略示",
    "T85n2734_001:0059c16": "法隅不可繁廣。且契經中。若據通相即攝十",
    "T85n2734_001:0059c17": "二。如涅槃說。皆名契經。若據別相。唯除二",
    "T85n2734_001:0059c18": "頌。以長行偈頌相差別故。二頌之中亦無契",
    "T85n2734_001:0059c19": "經義。准可知。又二頌相望。亦互無也。以重",
    "T85n2734_001:0059c20": "不重別本事之中。定無本生。本生之中定無",
    "T85n2734_001:0059c21": "本事。以師資別故。由此義准總分為三。謂",
    "T85n2734_001:0059c22": "契經應頌。此三皆容攝十部。本事本生此二",
    "T85n2734_001:0059c23": "名攝士部。餘之七部皆具十二也。第四大小",
    "T85n2734_001:0059c24": "隱顯者。若就顯說大小乘各有九部無三部",
    "T85n2734_001:0059c25": "也。小乘說九帶三三者。如法花云。我此九",
    "T85n2734_001:0059c26": "部法。隨順眾生說等。釋云。以小乘中未求",
    "T85n2734_001:0059c27": "佛果故無授記。又小乘人根性狹劣。必待請",
    "T85n2734_001:0059c28": "說無自說也。又小乘中理義廣無身廣也。故",
    "T85n2734_001:0059c29": "除此三大乘說。九三者如涅槃云。護大乘者。",
    "T85n2734_001:0060a01": "受持九部。釋云。菩提上根多不犯戒。又不",
    "T85n2734_001:0060a02": "待請故。無因緣經。又不假譬喻。能曉於法",
    "T85n2734_001:0060a03": "故無譬喻。又非徵詰身方生惠心故無論議。",
    "T85n2734_001:0060a04": "故無此三具餘九部。若據隱顯通論。盡理而",
    "T85n2734_001:0060a05": "說。即大小皆具十二分也。具十二諸經皆說",
    "T85n2734_001:0060a06": "不言可知。小乘具十二。如瑜伽二十一云。",
    "T85n2734_001:0060a07": "哀愍一切法聲聞故。依四聖諦宣說真實者。",
    "T85n2734_001:0060a08": "舉滅道。所謂契經乃至方廣。又四分律等皆",
    "T85n2734_001:0060a09": "說十二故並通也。第五配入三藏者。諸論所",
    "T85n2734_001:0060a10": "說有少不同。今且依顯揚第六瑜伽二十五。",
    "T85n2734_001:0060a11": "十二分中緣起一部因事制戒毘奈耶攝。論",
    "T85n2734_001:0060a12": "議一部徵詰深義阿毘達磨攝。餘之十部皆",
    "T85n2734_001:0060a13": "修多羅藏收。乃至立五乘等者。有立四等。即",
    "T85n2734_001:0060a14": "三乘外加人天乘為四也。故勝鬘經云。既無",
    "T85n2734_001:0060a15": "非法眾生。以人天善根而成熟之。求聲聞者",
    "T85n2734_001:0060a16": "授聲聞乘。求緣覺者授緣覺乘。求大乘者授。",
    "T85n2734_001:0060a17": "以大乘也。五乘者。智度論中開人天為二。",
    "T85n2734_001:0060a18": "加三乘為五也。又楞伽經等。合人天為一。",
    "T85n2734_001:0060a19": "開不定種性為一。并三乘定性為五。通別異",
    "T85n2734_001:0060a20": "故。種異故為五乘也。十八立教時多少不定",
    "T85n2734_001:0060a21": "等者。自空諸位有五說不同。初略制其義。後",
    "T85n2734_001:0060a22": "明破意。第一後魏菩提留支三藏立一時教。",
    "T85n2734_001:0060a23": "意云。諸佛聖教但唯一時。無有世間大小乘",
    "T85n2734_001:0060a24": "別。亦無半滿頓漸等異。所以然者。由佛本",
    "T85n2734_001:0060a25": "願欲令有情證大果故。道成正覺轉正法輪。",
    "T85n2734_001:0060a26": "曾不起心說有大小。隨所演說究竟大乘。隨",
    "T85n2734_001:0060a27": "諸眾生根性有異稟教不同。教成差別故。經",
    "T85n2734_001:0060a28": "云。佛以一音演說。此眾生隨類各得解等。",
    "T85n2734_001:0060a29": "法花經云。佛平等說如一味雨。隨眾生性所",
    "T85n2734_001:0060b01": "受不同。花嚴經云。如來微妙音。如空無有",
    "T85n2734_001:0060b02": "異。隨應受化者。所聞各不同。此即教唯有",
    "T85n2734_001:0060b03": "一實。由能聞者。隨受不同而成差別。即同",
    "T85n2734_001:0060b04": "法花。一地所生一雨所潤三草二木生長不",
    "T85n2734_001:0060b05": "同也。二宋朝北涼曇無讖三藏。立教二時。",
    "T85n2734_001:0060b06": "依楞伽經等以立一頓教。即為諸菩薩上根",
    "T85n2734_001:0060b07": "種性。說二空智。證二空如大小由小稱為頓",
    "T85n2734_001:0060b08": "也。二者漸教。始從道樹終至鶴林。從淺至",
    "T85n2734_001:0060b09": "深。漸次演說名為漸教。初說人天施戒等法。",
    "T85n2734_001:0060b10": "令離惡趣。以於爾時未有出世善根器故。即",
    "T85n2734_001:0060b11": "提謂等經是也。次說生空無我之教。令出生",
    "T85n2734_001:0060b12": "死。即阿含等經是也。次說法空之教破有疑",
    "T85n2734_001:0060b13": "故。即般若經等。次說一乘無二之教。令知",
    "T85n2734_001:0060b14": "佛法。唯一無二。即法花經等。最後宣說諸",
    "T85n2734_001:0060b15": "佛法身常樂我淨佛性體常一切有情皆當作",
    "T85n2734_001:0060b16": "佛令欣大果。即大涅槃經也。此等諸教。藉",
    "T85n2734_001:0060b17": "淺至深名為漸教。又依涅槃亦有二。謂半滿",
    "T85n2734_001:0060b18": "二教也。彼云。云何半字及與滿字義等。三",
    "T85n2734_001:0060b19": "依梁朝真諦三藏立三時教。第一如來成道",
    "T85n2734_001:0060b20": "七年已還。唯說四諦法輪名轉法輪。即四阿",
    "T85n2734_001:0060b21": "含等也。第二時者。即七年已前後三十八年",
    "T85n2734_001:0060b22": "已前說般若等。顯法空理照破前有名照法",
    "T85n2734_001:0060b23": "輪。三時三十八年已後未涅槃前說深密等。",
    "T85n2734_001:0060b24": "餘遣邊疑住持中道不失自相名持法輪也。",
    "T85n2734_001:0060b25": "四者隋朝笈多三藏立四時經。一者四諦教。",
    "T85n2734_001:0060b26": "即小乘經。二者無相大乘。即般若教。三者",
    "T85n2734_001:0060b27": "法相大乘。即楞伽經。四者觀行大乘。即花",
    "T85n2734_001:0060b28": "嚴經。廣明三十二賢聖行位等也。第五南二",
    "T85n2734_001:0060b29": "向居士劉亂立五時教。第一時者。佛初成",
    "T85n2734_001:0060c01": "道三七日中。為提謂波利等五百價人。但說",
    "T85n2734_001:0060c02": "三歸五戒。以彼未有出世器故。第二時者。",
    "T85n2734_001:0060c03": "三七日外十二年中。唯說三乘有行之教。未",
    "T85n2734_001:0060c04": "為說空。即阿含等。第三時者。十二年後三十",
    "T85n2734_001:0060c05": "年中。說彼三乘同行空教。即般若等。第四",
    "T85n2734_001:0060c06": "者。即三十年後四十年前。破權顯實。唯說",
    "T85n2734_001:0060c07": "一乘以為究竟。亦未顯說。常住佛性。當說",
    "T85n2734_001:0060c08": "無常佛性。明一乘佛果。以為真實。即法花",
    "T85n2734_001:0060c09": "等。第五時者。四十年後未涅槃前。顯說常",
    "T85n2734_001:0060c10": "住佛性。常等四德。即涅槃經等。略明破意",
    "T85n2734_001:0060c11": "者。且第一師一時教者。若癈事談理。及同",
    "T85n2734_001:0060c12": "一會有大小機別可如。所說若通一切。即為",
    "T85n2734_001:0060c13": "不可如勝鬘經等。唯被大故。遺教經等。唯",
    "T85n2734_001:0060c14": "被不故。又違解深密經三時文也。破第二",
    "T85n2734_001:0060c15": "師意說有。於理雖可然。定制諸經為漸。頓",
    "T85n2734_001:0060c16": "者義即難解。皆不定故等。第三師說三時教",
    "T85n2734_001:0060c17": "者。義即可然。約年數定。即為不可如花嚴",
    "T85n2734_001:0060c18": "經等最初說故等。破第四師意。觀行無想貫",
    "T85n2734_001:0060c19": "通諸經義。即可爾局定於教理即不然等。第",
    "T85n2734_001:0060c20": "五立五時義。亦約年數。准同前破。又無文",
    "T85n2734_001:0060c21": "說故義不可依等。恐繁不錄。判正義中錄有",
    "T85n2734_001:0060c22": "二。初總立教時二合者。此經已下別名此經。",
    "T85n2734_001:0060c23": "何時中攝。立教時中初引文後釋義。即錄可",
    "T85n2734_001:0060c24": "知。波羅痆斯者。即波羅奈國也。婆沙一百",
    "T85n2734_001:0060c25": "八十三釋云。是河名。去此不遠造立王城。",
    "T85n2734_001:0060c26": "因以為名也。仙人墮處者。昔有一王將諸採",
    "T85n2734_001:0060c27": "女在園遊戲。有五百仙。乘空欲度。見生染",
    "T85n2734_001:0060c28": "並失神通。一時墮落。從此為名施鹿林者。",
    "T85n2734_001:0060c29": "智度論云。波羅奈國梵摩達王。遊獵於林見",
    "T85n2734_001:0061a01": "二群鹿。各有一王。一是提婆達。一釋迦菩",
    "T85n2734_001:0061a02": "薩。鹿王身七寶色見彼人王。大眾殺其部黨。",
    "T85n2734_001:0061a03": "起大悲心。直往王前。諸人恣射飛矢如雨。",
    "T85n2734_001:0061a04": "王見此鹿直進於前。勅諸從人令攝弓箭。鹿",
    "T85n2734_001:0061a05": "王既進跪向人王。王以遊嬉逸樂小事。群鹿",
    "T85n2734_001:0061a06": "一時皆受死苦。若以供膳當自著。次日旦一",
    "T85n2734_001:0061a07": "鹿以供王厨王遂然許。乃至後時於提婆達",
    "T85n2734_001:0061a08": "多群中有一白鹿。次當送王。腹中有兒訴云。",
    "T85n2734_001:0061a09": "兒不合死。請且差替。彼王不許。鹿母來向",
    "T85n2734_001:0061a10": "菩薩鹿王。菩薩鹿王言。汝雖有理越行差他",
    "T85n2734_001:0061a11": "又為不可。我自替汝去。既至王所。人王怪",
    "T85n2734_001:0061a12": "問鹿王。何得自來。遂具陳其事。人王聞已",
    "T85n2734_001:0061a13": "大生慚愧。而說偈言。我實是畜獸。名曰人",
    "T85n2734_001:0061a14": "頭鹿。汝雖是鹿身。名曰鹿頭人。以理而言",
    "T85n2734_001:0061a15": "之。非以形為人。若能有慈惠。雖獸實是人。",
    "T85n2734_001:0061a16": "我從今日始不食一切肉我以無畏施且可安",
    "T85n2734_001:0061a17": "汝意。遂將此林以施群。因事名焉。是諸諍",
    "T85n2734_001:0061a18": "論安足處所者。即諍起處也。第一時唯為小",
    "T85n2734_001:0061a19": "乘說四諦。有言遍計是空。意在依圓密談於",
    "T85n2734_001:0061a20": "有。既非至極名有上容。是未了義故諍興也。",
    "T85n2734_001:0061a21": "第二時中。唯為大乘除其有廣說遍計所執。",
    "T85n2734_001:0061a22": "是空不言依圓。是有相密說空亦為未了。第",
    "T85n2734_001:0061a23": "三時中。普為一切乘者。通大小也。說遍計",
    "T85n2734_001:0061a24": "為空。依圓是有。顯說性遍計空故不著於",
    "T85n2734_001:0061a25": "有。依圓有故不著於空。遠離二邊契合中道。",
    "T85n2734_001:0061a26": "是真了義故。無上無容也。涅槃初教服乳等",
    "T85n2734_001:0061a27": "者。彼經第二初喻外道說一切有我。如愚醫",
    "T85n2734_001:0061a28": "師。但教服乳。意云。雖說我名。如虫食木偶",
    "T85n2734_001:0061a29": "成字等非常我也。二總教斷乳。即是相望喻",
    "T85n2734_001:0061b01": "佛總說無我教也。第三隨病論執有服不服。",
    "T85n2734_001:0061b02": "即涅槃等教分說也。無我者名為生死或業",
    "T85n2734_001:0061b03": "在不自在故。我者名為如來。有大智惠得自",
    "T85n2734_001:0061b04": "在故等。彼文本意雖不說三時教。今據義取",
    "T85n2734_001:0061b05": "文。即彼初執一切有。第二說一切空。第三",
    "T85n2734_001:0061b06": "分別即同有無□說。是三時義也。雖外道所",
    "T85n2734_001:0061b07": "說不同小乘。然且據執有義邊相似而說。是",
    "T85n2734_001:0061b08": "慈恩意非謂奘引也。二種法輪者。如上真諦",
    "T85n2734_001:0061b09": "所立三時教中釋也。信解品亦有明說者。彼",
    "T85n2734_001:0061b10": "云。我等內滅自謂為足。唯了此事更無事初",
    "T85n2734_001:0061b11": "時教也。我等若聞淨佛國土教作眾生都無",
    "T85n2734_001:0061b12": "欣樂。第二時也。佛亦如是。現希有事知樂",
    "T85n2734_001:0061b13": "小者。以方便力調伏其心。乃教大智。我等",
    "T85n2734_001:0061b14": "今日得未曾有非先所望。而今自得等。第三",
    "T85n2734_001:0061b15": "時也。若唯頓悟大不由小者。謂定性大乘。或",
    "T85n2734_001:0061b16": "不定種性。始從凡位員義發大心修行大行",
    "T85n2734_001:0061b17": "名為頓也。問。此立三時。知上真諦三時何",
    "T85n2734_001:0061b18": "別。答。即由約漸頓二義及云亦非年月定制",
    "T85n2734_001:0061b19": "後先等。此即正簡不同真諦三時之所以也。",
    "T85n2734_001:0061b20": "釋不驚怖等約三無性者。聞相無自性性不",
    "T85n2734_001:0061b21": "驚。聞生無自性性不怖。聞勝義無自性性不",
    "T85n2734_001:0061b22": "畏。皆為希有也。意云。說三無性是第二時",
    "T85n2734_001:0061b23": "教也。故約此義以釋經文。河南法師者。淄州",
    "T85n2734_001:0061b24": "法師也。標我以辨名為了義等者。河南總",
    "T85n2734_001:0061b25": "以四重簡了不了。一法印非印門。即小乘經",
    "T85n2734_001:0061b26": "說諸行無常諸法無我涅槃寂靜。有此三印",
    "T85n2734_001:0061b27": "名之為了。無者不了。二說佛身常無常門。即",
    "T85n2734_001:0061b28": "大乘說常名為了義。小乘說無常名不了義。",
    "T85n2734_001:0061b29": "三顯了非顯了門。即隱密顯了二相說也。四",
    "T85n2734_001:0061c01": "言廣語略門。即廣略二說為了不了也。如其",
    "T85n2734_001:0061c02": "次第。初簡外道。次簡小乘。次簡第二時　後",
    "T85n2734_001:0061c03": "簡略說義。錄中所引當第二義也。即約大乘",
    "T85n2734_001:0061c04": "名了義了也。涅槃經第六云。聲聞乘法猶如",
    "T85n2734_001:0061c05": "初科未得果實。是故不應依聲聞乘。如名為",
    "T85n2734_001:0061c06": "不了義。大乘之法即應依止。是名了義。故",
    "T85n2734_001:0061c07": "知大乘皆名了義也。又彼約漸悟者。彼深密",
    "T85n2734_001:0061c08": "經也。安國法師釋云。由二乘人不能了此經",
    "T85n2734_001:0061c09": "名為不了。非謂此經於義不了也。五位修習",
    "T85n2734_001:0061c10": "者。即資糧加行見道究竟位也。無著論三科",
    "T85n2734_001:0061c11": "制等。應知其相。王舍鷲峯山者。據西域記",
    "T85n2734_001:0061c12": "云。是摩揭陀國正中十八先君王所都之處。",
    "T85n2734_001:0061c13": "出勝且吉祥茅草。謂之茅城。崇山四周以為",
    "T85n2734_001:0061c14": "外廓等云云。鷲止在城之正北十四五里接",
    "T85n2734_001:0061c15": "北山之陽也。山頂形如鷲鳥故為名。竹佛園",
    "T85n2734_001:0061c16": "者。即迦蘭陀竹園。在城北門可一里餘也。",
    "T85n2734_001:0061c17": "白鷺池者。多居此鳥故以為名。那伽室利者。",
    "T85n2734_001:0061c18": "此云龍志譯也。又舉四處攝十六會者。初之",
    "T85n2734_001:0061c19": "六會及第十五會。此七並在鷲峯山說。從第",
    "T85n2734_001:0061c20": "七會至第十四會。餘十會此亦有七。並在給",
    "T85n2734_001:0061c21": "園說。第十會在他化天宮。第十六會即鷺池",
    "T85n2734_001:0061c22": "說也。經十八說有八部般若等者。十八論相",
    "T85n2734_001:0061c23": "傳有兩種八部。一此土深行八部即錄中所",
    "T85n2734_001:0061c24": "列者。是二菩提留支金剛仙論所說八部。一",
    "T85n2734_001:0061c25": "十萬偈部。二二萬五千偈部。已上二部此方",
    "T85n2734_001:0061c26": "未有。三一萬八千偈部。即大品是。四八千",
    "T85n2734_001:0061c27": "偈部。即小品是。五四千偈部。此方未有。六",
    "T85n2734_001:0061c28": "二千五百偈部。即天王問般若。七六百偈",
    "T85n2734_001:0061c29": "部。即文殊問是。八三百偈部。即金剛般若也。",
    "T85n2734_001:0062a01": "真諦般若記中亦說八部。與上並同。然云",
    "T85n2734_001:0062a02": "第六部。此方未有。西明法師云。問曰。照三",
    "T85n2734_001:0062a03": "藏□闐三藏皆云。彼方未聞八部之名。又慈",
    "T85n2734_001:0062a04": "恩三藏亦云。西方不限八部。是以錄中不記",
    "T85n2734_001:0062a05": "也。鍵者鍵字(奇寒反也)字書云。鍵牡簡鑰牡也者。",
    "T85n2734_001:0062a06": "所以關司□不可開也。揚雄方言云。關東謂",
    "T85n2734_001:0062a07": "之鍵。關西謂之鑰也。通辨宗中分錄為二。一",
    "T85n2734_001:0062a08": "判昔辨非。二由此說應已下述今正義。判昔",
    "T85n2734_001:0062a09": "中遠述二師別也。一立性宗者。性者體也。即",
    "T85n2734_001:0062a10": "薩婆多宗立一切法皆有實體。即色心心所",
    "T85n2734_001:0062a11": "有不相應及無為。此五位法皆有實體也。破",
    "T85n2734_001:0062a12": "彼三科所有實性者。即前蘊界處是三科諸",
    "T85n2734_001:0062a13": "門也。彼宗蘊等。但是假相無其實性故。成實",
    "T85n2734_001:0062a14": "論中立五種假。一相待假。如長餘等。二相",
    "T85n2734_001:0062a15": "續假。如色業等。三因成假。如從因生法等。",
    "T85n2734_001:0062a16": "四緣成假。如待緣成位即瓶盥等。所以皆是",
    "T85n2734_001:0062a17": "假法無有實性。名破性宗也。非但性無相亦",
    "T85n2734_001:0062a18": "非有者。依勝義門性相俱遣改。仁王般若云。",
    "T85n2734_001:0062a19": "相非相皆遣法非法皆空。用心乘於群身之",
    "T85n2734_001:0062a20": "身滋涌。住於無住之住。是般若宗也。問。若",
    "T85n2734_001:0062a21": "般若宗名破相者。何故大品經及智論等立",
    "T85n2734_001:0062a22": "三種假。一法假。謂即所依五蘊等法。二受",
    "T85n2734_001:0062a23": "假。謂能依假依者。三名假。謂能詮教法既存",
    "T85n2734_001:0062a24": "假法。何名俱遣。答。據世諦門安立三假。據",
    "T85n2734_001:0062a25": "勝義門假立非有故皆破也。明一切法真實",
    "T85n2734_001:0062a26": "道理者。即有空二理變說也。然立四宗攝義",
    "T85n2734_001:0062a27": "非盡等者。四宗中前二是小乘。後二是大乘。",
    "T85n2734_001:0062a28": "已下是就小乘中。別指出三部計宗不同非",
    "T85n2734_001:0062a29": "前所攝。以明收宗不盡。又後小乘二十部計",
    "T85n2734_001:0062b01": "已下類。准諸部宗計既多明收不盡也。故慈",
    "T85n2734_001:0062b02": "恩法師總立二十二宗。謂小乘有二十部。別",
    "T85n2734_001:0062b03": "大乘有二宗不同。即中宗邊宗。清辨護法等",
    "T85n2734_001:0062b04": "也。又十八論。又別義類同邊束二十部。總有",
    "T85n2734_001:0062b05": "六宗。恐繁不述。然應略判二十部名。如宗輪",
    "T85n2734_001:0062b06": "云。佛涅槃後。百有餘年立聖時淹。如日久沒。",
    "T85n2734_001:0062b07": "摩揭陀國俱蘇摩城王號無憂。統攝贍部。感",
    "T85n2734_001:0062b08": "二一白蓋。化洽人神。是時佛法大眾初破謂",
    "T85n2734_001:0062b09": "因四眾共議大天五事不同。分為兩部。一大",
    "T85n2734_001:0062b10": "眾部。二上座部。彼即於此第三百年。大眾",
    "T85n2734_001:0062b11": "部中流出三部。一一說部(此部所計如錄所說)二說出世",
    "T85n2734_001:0062b12": "部(亦如錄說)三鷄胤部(上十八有仙染鷄生子是此之族)次復大眾部中",
    "T85n2734_001:0062b13": "後出一部。名多聞部(多弘深義稍以大乘成實論等從此出也)次復更",
    "T85n2734_001:0062b14": "出一部。名說假部(所計如錄)第二百年滿時。又分出",
    "T85n2734_001:0062b15": "三部。一制多山部(此云靈廟山也)二西山住部。三北山",
    "T85n2734_001:0062b16": "住部(制多山西及北從此為名。此三皆部之所在)如是大眾部四破戒五",
    "T85n2734_001:0062b17": "破(後根本四義根本五也)本末別說合成九部。一大眾部。",
    "T85n2734_001:0062b18": "二一說部。三說出世部。四鷄胤。五多聞。六",
    "T85n2734_001:0062b19": "說假。七制多山。八西山住。九北山住部也。",
    "T85n2734_001:0062b20": "其上座部。經爾所時一味和合。三百年初分",
    "T85n2734_001:0062b21": "為兩部。一說一切有部。亦名說因部。二即本",
    "T85n2734_001:0062b22": "上座部。轉名雪山部(謂因從居雪山從處為名也)復即於此第",
    "T85n2734_001:0062b23": "三百年。說一切有部流出一部。流出一部名",
    "T85n2734_001:0062b24": "犢子部(上十人有仙染犢出子)次復於此犢子部中流出四",
    "T85n2734_001:0062b25": "部。一法上部(有□可上故以為名焉也)二賢胄部(謂部主是賢徒胄胄者苗也)",
    "T85n2734_001:0062b26": "三正量部(刊正無語)四密林山部(山有密林部主居之)次復於說",
    "T85n2734_001:0062b27": "一切有部後出一部。名作地部(部主曾化國已化行承出後捨出家",
    "T85n2734_001:0062b28": "從本為名也)次復於此化部流出一部名法藏。或云",
    "T85n2734_001:0062c01": "法密(慈恩云。是部主名福。先云是法名)次至三百年末。從說一切",
    "T85n2734_001:0062c02": "有部流出一部。名飲光部(上十八有仙身光捨成一。是此云同也。或云此",
    "T85n2734_001:0062c03": "部主身光飲餘光也)至第四百年。初從一切有部復出一",
    "T85n2734_001:0062c04": "部。名經量部。亦名說轉部(立名依經故。又執有種子　墮在相續轉至",
    "T85n2734_001:0062c05": "後世故名說轉也)如是上座部。或七破或八破。本末別",
    "T85n2734_001:0062c06": "說成十一部。一說一切有部。二雪山。三犢",
    "T85n2734_001:0062c07": "子。四法上。五賢胄。六正量。七密林山。八",
    "T85n2734_001:0062c08": "化地。九法藏。十飲光。十一經量也。又有法",
    "T85n2734_001:0062c09": "師立三宗義者。崇聖法師義也。彼以八門分",
    "T85n2734_001:0062c10": "別(一列名。二辨相。三立。四指教。五本末。六同異。七了不了。八問答)錄中所判略要",
    "T85n2734_001:0062c11": "而述也。一法相宗者。後列名門也。謂深密",
    "T85n2734_001:0062c12": "等經。已下彼第四指教門也。乃至立一味之",
    "T85n2734_001:0062c13": "理等者。是彼第三建立門也。彼云。諸法實",
    "T85n2734_001:0062c14": "相本唯一味。如何聖教得有三別。答。諸法實",
    "T85n2734_001:0062c15": "相本唯一味。一味之理非言不顯等。如錄所",
    "T85n2734_001:0062c16": "引。即除彼第三門錄文盡也。艤者正船向岸",
    "T85n2734_001:0062c17": "曰艤也。聊為質問等者。此已下錄中出其七",
    "T85n2734_001:0062c18": "妨。以質難也。一聖言非量妨。二諸佛同凡",
    "T85n2734_001:0062c19": "妨。三宗不盡妨。四無久孤立妨。五教理互",
    "T85n2734_001:0062c20": "違妨。六違一中道妨。七制教違文妨。約尋",
    "T85n2734_001:0062c21": "錄文其相皆顯。不爾聖教應非定量者。是初",
    "T85n2734_001:0062c22": "妨也。總有三量。一比量。二現量。三聖言量。",
    "T85n2734_001:0062c23": "諸大乘經是真教量。今意云。若言諸佛下至",
    "T85n2734_001:0062c24": "凡夫言教無異。皆墮二邊。則諸教何成定量",
    "T85n2734_001:0062c25": "也。表蘊等法等者。是唯識論第三文也。彼",
    "T85n2734_001:0062c26": "云。諸大乘經皆順無我違數取趣。棄背流轉",
    "T85n2734_001:0062c27": "趣向還滅。贊佛法僧毀諸外道。表蘊等法遮",
    "T85n2734_001:0062c28": "勝性等。樂大乘者。許能顯示無顛倒理契經",
    "T85n2734_001:0063a01": "攝曰(述曰)言表蘊等者。等處界也。即表詮門",
    "T85n2734_001:0063a02": "顯三科為有也。遮勝性等者。遮外道所立冥",
    "T85n2734_001:0063a03": "性神我等為無。即遮詮門也。表有定有遮無",
    "T85n2734_001:0063a04": "定無。依言生解誦凡成聖豈同凡說也。又諸",
    "T85n2734_001:0063a05": "凡夫等者。第二妨也。說空定空者。遍計所",
    "T85n2734_001:0063a06": "執也。說有亦爾者。依圓二性也。若以不稱",
    "T85n2734_001:0063a07": "實故已下。第三妨也。又分三宗已下。第四",
    "T85n2734_001:0063a08": "妨也。又云。法相存依圓已下。第五妨也。於",
    "T85n2734_001:0063a09": "中先明義後出妨。乃至了不了者。明彼第六",
    "T85n2734_001:0063a10": "第七三義也。彼設第六門。皆約勝義門中。辨",
    "T85n2734_001:0063a11": "三宗不同也。法性或存破者。彼云。若就相",
    "T85n2734_001:0063a12": "空三性俱遣。釋云。三性皆是如來藏假相故",
    "T85n2734_001:0063a13": "須遣也。若就性空二俱不遣。釋云。三性皆",
    "T85n2734_001:0063a14": "以法為性。從本已來性自空寂故。無可遣故。",
    "T85n2734_001:0063a15": "起信論云。此真如體無有可遣。以一切法悉",
    "T85n2734_001:0063a16": "皆真故。云了不了者。彼第七門云。三宗相",
    "T85n2734_001:0063a17": "對一一之有了不了義。且法相宗以三性門",
    "T85n2734_001:0063a18": "分別諸法名為了義。以餘二門名為不了。餘",
    "T85n2734_001:0063a19": "二宗義。准此應知。便令教理違相乖違者。正",
    "T85n2734_001:0063a20": "出妨也。各為究竟。即理相違云了不了。則",
    "T85n2734_001:0063a21": "相違也。亦違究竟已下。第六妨也。又依深",
    "T85n2734_001:0063a22": "密已下。第七妨也。餘一一義有多妨者。且",
    "T85n2734_001:0063a23": "依彼云。門中□申七妨。餘門義中一有多妨",
    "T85n2734_001:0063a24": "不能繁舉故。彼論釋歸敬頌云。等者謂瑜伽",
    "T85n2734_001:0063a25": "論釋有一卷。是最勝子等菩薩造。是彼釋中",
    "T85n2734_001:0063a26": "歸敬偈。及判造論之意也。證法光定者。無",
    "T85n2734_001:0063a27": "性釋云。謂於此中證希有定能發智光照了",
    "T85n2734_001:0063a28": "法故。或云。日光明定等。從喻為名也。得",
    "T85n2734_001:0063a29": "三菩提者。乘菩提也。由此應說已下。明正",
    "T85n2734_001:0063b01": "義也。錄中有二。初明二宗不同。二問答和",
    "T85n2734_001:0063b02": "合。明二宗中有二。初略標二宗空。二有不",
    "T85n2734_001:0063b03": "同。次問答漸詰定其優劣尋錄可見。於大乘",
    "T85n2734_001:0063b04": "中宗分有二者。簡小乘也。以小乘部計多種",
    "T85n2734_001:0063b05": "不同。今明大乘故略不說。然就大乘中諸菩",
    "T85n2734_001:0063b06": "薩等解釋不同。有兩宗別。如錄所引。真性",
    "T85n2734_001:0063b07": "有為空等者。約真勝義性說一切空也。簡於",
    "T85n2734_001:0063b08": "世諦。亦兩句比量破依他性也。有為是宗",
    "T85n2734_001:0063b09": "法。真性故空是宗中法。因云似從緣生故。",
    "T85n2734_001:0063b10": "同法喻云。猶如解作順結頌法故。因喻不次",
    "T85n2734_001:0063b11": "下兩句破圓成性。無為是宗法。無有實是宗",
    "T85n2734_001:0063b12": "中法。因云。似不起故。起者生也。同法喻",
    "T85n2734_001:0063b13": "云。猶如空花。遍計是無兩宗共許故不破也。",
    "T85n2734_001:0063b14": "虛妄分別有者。即是有三界虛妄心也。即能",
    "T85n2734_001:0063b15": "分別分別境故能起執故。唯識論云。即現識",
    "T85n2734_001:0063b16": "等總名分別。虛妄分為自性故。此即除分依",
    "T85n2734_001:0063b17": "他有也。於此二部無者。此依也。此依他且",
    "T85n2734_001:0063b18": "無能取所取二。或我法二即遍計所執無也。",
    "T85n2734_001:0063b19": "此中唯有空者。此依他中唯有空性真如。如",
    "T85n2734_001:0063b20": "依空門顯名為空也。即有圓成性也。於彼亦",
    "T85n2734_001:0063b21": "有此者。彼空性中亦有此依妄分別也。法性",
    "T85n2734_001:0063b22": "不相離故。故說一切法者。即有為無為此二",
    "T85n2734_001:0063b23": "攝法盡故。有為即虛妄分別。無為即性空也。",
    "T85n2734_001:0063b24": "非空非不空者。依圓有故非空。遍計無故非",
    "T85n2734_001:0063b25": "不空也。有無及有故者。有謂妄分別有故。",
    "T85n2734_001:0063b26": "無謂二取我法無故。及有者。謂於妄分別中",
    "T85n2734_001:0063b27": "有真空故。於真空中亦有妄分別故。此中應",
    "T85n2734_001:0063b28": "有三故。字結頌云。法有略言也。是界契中",
    "T85n2734_001:0063b29": "道者可知。所言勝義及世俗諦其相如何者。",
    "T85n2734_001:0063c01": "二諦深妙非可盡言。今是略釋總名。次隨錄",
    "T85n2734_001:0063c02": "辨相。言勝義者。勝謂殊勝義有二種。一境界",
    "T85n2734_001:0063c03": "名義。即依圓二性。隨其應根本後得二智",
    "T85n2734_001:0063c04": "境故。勝之義故名為勝義。依主釋也。此即",
    "T85n2734_001:0063c05": "前三勝義二道理名義。即第四勝義廢詮談",
    "T85n2734_001:0063c06": "旨非境界故。勝即是義持業釋也諦者實義。",
    "T85n2734_001:0063c07": "理事不謬。名之為諦。勝義即諦。勝義之諦。持",
    "T85n2734_001:0063c08": "業依主兩釋。皆通此約應理宗釋也。若約勝",
    "T85n2734_001:0063c09": "空宗釋真性名勝。勝即義故。名為勝義。諦",
    "T85n2734_001:0063c10": "義同前。言世俗者。護法釋云。世謂隱覆可",
    "T85n2734_001:0063c11": "毀從義。俗謂顯現。隨世錄義。此諦理應名",
    "T85n2734_001:0063c12": "隱顯諦。隱覆空理有相顯現。如結手巾為菟",
    "T85n2734_001:0063c13": "等。物隱不手巾菟相現故。此亦如是。今隨",
    "T85n2734_001:0063c14": "古名名為世俗。又復性墮起盡名之為世。體",
    "T85n2734_001:0063c15": "相顯現目之為俗。世即是俗。",
    "T85n2734_001:0063c17": "曇無讖。此云法豐。天竺人也。六歲丁巳",
    "T85n2734_001:0063c18": "夏隨母庸。讖見沙門達摩耶舍。道俗宗教",
    "T85n2734_001:0063c19": "豐於利養。其母羨之。遂以讖為弟子。十",
    "T85n2734_001:0063c20": "年而同學教人誦呪。聰慜出群。誦經日得",
    "T85n2734_001:0063c21": "萬言。初學小乘兼攬五明諸論。講精妙莫",
    "T85n2734_001:0063c22": "能酬對。後遇白頭禪師。而讖論義習業既",
    "T85n2734_001:0063c23": "異。交爭十旬。讖雖攻難鋒起而禪師終不",
    "T85n2734_001:0063c24": "肯屈。讖精理。乃謂禪師曰。頗有經典可",
    "T85n2734_001:0063c25": "得見不。禪師即授以樹皮涅槃經。無讖尋",
    "T85n2734_001:0063c26": "讀驚悟方自慚伏。恨以坎井之識久迷大",
    "T85n2734_001:0063c27": "方。於是集眾悔過。遂專大乘。年二十所",
    "T85n2734_001:0063c28": "誦大小乘經二百餘萬言。讖從兄善調象。",
    "T85n2734_001:0063c29": "騎殺王所乘白象耳大象。王怒誅之。令曰。",
    "T85n2734_001:0064a01": "敢有視者夷三族。親屬莫敢往。讖哭而葬",
    "T85n2734_001:0064a02": "之。王怒欲誅讖。讖曰。王以法故殺人。我",
    "T85n2734_001:0064a03": "以親而葬之。不違大義也。何為見責。傍",
    "T85n2734_001:0064a04": "人謂寒心。其神色自若。王奇其志氣。留",
    "T85n2734_001:0064a05": "供養焉。讖明解神呪。所向皆驗。西域呼",
    "T85n2734_001:0064a06": "之為大呪師。後隨王入山。王渴三從求水",
    "T85n2734_001:0064a07": "不得。讖乃密呪山出水。因讚曰。大王惠",
    "T85n2734_001:0064a08": "澤所感遂使祐石生泉。隣國聞者皆歎王",
    "T85n2734_001:0064a09": "德。于時雨澤甚調王悅其道術。深加優寵。",
    "T85n2734_001:0064a10": "頃之王意稍歇待之漸薄。讖怒曰。當以瓶",
    "T85n2734_001:0064a11": "水諸龍呪令入瓶。令天下大旱。王必請呪。",
    "T85n2734_001:0064a12": "然後放龍降雨。有人密告於王。王怒捕讖。",
    "T85n2734_001:0064a13": "讖懼乃齎大涅槃經前分十二卷。并菩薩",
    "T85n2734_001:0064a14": "戒奔龜茲國。龜茲國多信小乘不信大乘。",
    "T85n2734_001:0064a15": "遂至姑臧止於傳舍。恐失經本枕之而寢。",
    "T85n2734_001:0064a16": "有人牽之在地。讖驚謂是盜賊。如是再",
    "T85n2734_001:0064a17": "三。乃聞空語曰。此是如來解脫之藏。何",
    "T85n2734_001:0064a18": "以枕之。讖乃漸悟別置高處。夜有盜者。",
    "T85n2734_001:0064a19": "舉不能昇。明日讖持經去。不以為重。盜",
    "T85n2734_001:0064a20": "者見之。謂是聖人悉來拜謝。北凉王蒙",
    "T85n2734_001:0064a21": "遜。聞名召其相見。接待皆厚。素奉遵大",
    "T85n2734_001:0064a22": "法志在弘通。請出經本。讖以未參土言。恐",
    "T85n2734_001:0064a23": "乖於理。於是學語三年。方共翻譯。是時",
    "T85n2734_001:0064a24": "沙門惠嵩。道朗獨步河西。值其宣出。深",
    "T85n2734_001:0064a25": "相推重。嵩公筆授。道俗數百人。疑難縱",
    "T85n2734_001:0064a26": "橫。讖臨機釋滯未曾留礙。更出大乘菩薩",
    "T85n2734_001:0064a27": "戒經二十餘部。讖以涅槃經本品數未足。",
    "T85n2734_001:0064a28": "還國尋求。值其母亡。遂留歲餘。於于闐",
    "T85n2734_001:0064a29": "更得經本。還復姑臧譯之。續為三十六卷。",
    "T85n2734_001:0064b01": "甞告蒙遜曰。有鬼入聚落。必多災疫。遜",
    "T85n2734_001:0064b02": "不信欲躬見為驗。即以術加遜。遜見而驚",
    "T85n2734_001:0064b03": "怖。讖曰。宜潔誠齋戒神呪驅之。乃誦呪",
    "T85n2734_001:0064b04": "五日。謂遜曰。鬼貝北去矣。既而北境之",
    "T85n2734_001:0064b05": "外疫死百餘萬。遜益敬讖禮遇珍重。□魏",
    "T85n2734_001:0064b06": "主託跋聞其道術。遣使迎請。且造遜曰。若",
    "T85n2734_001:0064b07": "不遣便即加兵。遜自撥國弱難以拒命。兼",
    "T85n2734_001:0064b08": "慮讖多述。或為魏謀。乃密計除之。初讖",
    "T85n2734_001:0064b09": "出涅槃卷數已定。有沙門云。此經品未足。",
    "T85n2734_001:0064b10": "讖常慨然誓必重尋。蒙遜因其行志。乃偽",
    "T85n2734_001:0064b11": "資發厚贈寶貨。未發數日。乃流涕告眾曰。",
    "T85n2734_001:0064b12": "讖業對將至。眾聖不能救焉。以本誓心",
    "T85n2734_001:0064b13": "義不可停。行四十里。遜遣刺客害之。時",
    "T85n2734_001:0064b14": "年四十九。眾咸慟惜焉。",
    "T85n2734_001:0064b15": "(重答三問)",
    "T85n2734_001:0064b16": "依無著十八住八住處三地仍橫三問多是",
    "T85n2734_001:0064b17": "定位文隱或重天親堅答三問亦名單答三",
    "T85n2734_001:0064b18": "問天親文顯顯答仍斷疑。",
    "T85n2734_001:0064b19": "波羅呢斯者。即波羅柰也。梵語輕重不同。",
    "T85n2734_001:0064b20": "此是河神名之也。",
    "T85n2734_001:0064b21": "有王遊獵原藪。",
    "T85n2734_001:0064b22": "十支。一略錄名數支。即百法論是。二粗",
    "T85n2734_001:0064b23": "釋體支。五蘊論是。三總句眾義支。即顯",
    "T85n2734_001:0064b24": "揚論是(上三論世親造)。四總攝大義支。攝大乘論是",
    "T85n2734_001:0064b25": "(無著造。無性菩薩及世親各造釋十卷)。五分別名數支。集論是。慈",
    "T85n2734_001:0064b26": "氏釋。六離僻彰中支。辨中邊論。是慈氏",
    "T85n2734_001:0064b27": "釋。七指破耶山支。二十唯識。世親是。",
    "T85n2734_001:0064b28": "八高建法幢支。三十唯識是。世親護法等。",
    "T85n2734_001:0064b29": "七莊嚴體義支。大莊嚴論。慈氏造。十攝",
    "T85n2734_001:0064c01": "數歸覩支。分別瑜伽論是。慈氏造(此云十支淄州沼法",
    "T85n2734_001:0064c02": "師造)。",
    "T85n2734_001:0064c03": "沙門玄奘法師。河南洛陽人。俗姓陳氏。",
    "T85n2734_001:0064c04": "穎□陳仲弓之後。鳩車之年落綵。竹馬之",
    "T85n2734_001:0064c05": "齒通玄。墻刃千霄風神朗月京落名德咸",
    "T85n2734_001:0064c06": "用器之。但以隨歷云湮四郊多壘碩德高",
    "T85n2734_001:0064c07": "僧第如西蜀。三藏以志學之歲即□問道",
    "T85n2734_001:0064c08": "至止。未久半滿洞徹。二江鑒徒莫不驚駭。",
    "T85n2734_001:0064c09": "戒具云畢偏賜肆毘尼儀止祥寂妙式群",
    "T85n2734_001:0064c10": "範。洎武德定鼎文軌攸同沿江。侚友途經",
    "T85n2734_001:0064c11": "鄔郢。于時漢陽王以盤石之寄蕃鎮荊楚。",
    "T85n2734_001:0064c12": "先聞高譽殷請敷揚。爰於荊府天皇寺講",
    "T85n2734_001:0064c13": "攝大乘及阿毘曇等論。江淮名僧欽風雲",
    "T85n2734_001:0064c14": "萃。王及公卿親詣法莚。三藏折微通質妙",
    "T85n2734_001:0064c15": "盡理源。王公碩學得未曾有。其時大德智",
    "T85n2734_001:0064c16": "琰等。並江下英靈解窮三藏。既覯妙辯泣",
    "T85n2734_001:0064c17": "而歎曰。豈期以桑榆末光得遇太陽初耀。",
    "T85n2734_001:0064c18": "遂以從心三年師之卒禮。三藏自是厥後",
    "T85n2734_001:0064c19": "閱筌蹄於九丘。探幽旨於八藏。常慨教缺",
    "T85n2734_001:0064c20": "傳受理味譯者。以如意寶寶不全雪山之",
    "T85n2734_001:0064c21": "偈猶半。遂杖錫西域履陰若夷。既學盡五",
    "T85n2734_001:0064c22": "明解窮三藏。然彼小乘及外道。各搆異論",
    "T85n2734_001:0064c23": "誹毀大乘。因造制惡見論。制十八部小乘",
    "T85n2734_001:0064c24": "破九十五種外道。并造會中論融會瑜伽",
    "T85n2734_001:0064c25": "中論之微旨。以靜大乘之糺紛。于時中印",
    "T85n2734_001:0064c26": "度戒日王總領五印度諸國。內外博綜十",
    "T85n2734_001:0064c27": "藝俊越。觀乎斯論歎而泣曰。雖有顯大摧",
    "T85n2734_001:0064c28": "邪之殊益。然彰我大夏之蔑人。吾方九旬",
    "T85n2734_001:0064c29": "大施可因此會定其臧否。遂散馳眾傳告。",
    "T85n2734_001:0065a01": "萬里令論者畢萃大眾咸集召。以所造二",
    "T85n2734_001:0065a02": "論六十餘頌書於大施場門云。其有能碎",
    "T85n2734_001:0065a03": "一偈當截舌謝之。日日捊鼓命之凡一十",
    "T85n2734_001:0065a04": "八日莫敢當者。于時戒日王等內外莫不",
    "T85n2734_001:0065a05": "駭忸。在彼一十七年遊攬百有餘國。以貞",
    "T85n2734_001:0065a06": "觀十九年迴見帝於洛陽。帝大悅。即命所",
    "T85n2734_001:0065a07": "司將梵本六百五十七部。勅於西京弘福",
    "T85n2734_001:0065a08": "寺翻之。仍勅尼僕射方玄齡并碩學沙門",
    "T85n2734_001:0065a09": "惠明等五十餘人助光法化。至二十二年",
    "T85n2734_001:0065a10": "已譯之經聞奏太宗以悟達之懷而為聖教",
    "T85n2734_001:0065a11": "序。天文絢發冠日月而揚輝。又為文德皇",
    "T85n2734_001:0065a12": "后敬造大慈恩寺。東西兩宮大出幡像勅",
    "T85n2734_001:0065a13": "九部樂京城諸寺奇妙幡花寬車眾伎送所",
    "T85n2734_001:0065a14": "將經像至慈恩寺。",
    "T85n2734_001:0065a15": "四百年後八百年來諸眾生等著有非空不",
    "T85n2734_001:0065a16": "達無相。時有菩薩名為龍樹。出興於世。初",
    "T85n2734_001:0065a17": "時同伴總有四人。唯龍樹天聰事不再告。",
    "T85n2734_001:0065a18": "在乳餔之中聞法。梵志一誦韋陀典各四",
    "T85n2734_001:0065a19": "萬偈。偈三十二字。皆諷其文。而領其義。",
    "T85n2734_001:0065a20": "弱冠馳名獨步諸國。天文地理及諸道術",
    "T85n2734_001:0065a21": "無不該綜。亦是一時之傑也。相與議曰。",
    "T85n2734_001:0065a22": "天下義理可以開神明悟深旨者吾等知之",
    "T85n2734_001:0065a23": "矣。亦若恣極情欲最為一生之樂。遂至術",
    "T85n2734_001:0065a24": "師宗求隱人云。法術師念曰。此四人者擅",
    "T85n2734_001:0065a25": "名一代草介群生今以賤術屈辱。就我今",
    "T85n2734_001:0065a26": "若與三即不渡來也。且去其藥而祕其方",
    "T85n2734_001:0065a27": "便而用之不知其味。即永以我師也。遂各",
    "T85n2734_001:0065a28": "與青藥一丸而告之曰。汝可於靜處以水",
    "T85n2734_001:0065a29": "磨之。用塗眼瞼汝形必隱。世尊能見龍樹",
    "T85n2734_001:0065b01": "摩藥聞其氣。即皆識之。數分多少還告師",
    "T85n2734_001:0065b02": "曰。向所得藥有七十種分數。多少皆如其",
    "T85n2734_001:0065b03": "方。師聞驚歎。何以知之。答曰。藥必有氣。",
    "T85n2734_001:0065b04": "如何不知。師曰。若斯人者聞之尚難。況",
    "T85n2734_001:0065b05": "乃相遇會。我賤術何足惜之。乃與其方四",
    "T85n2734_001:0065b06": "人得之。縱意自在隱身入宮。數月之後宮",
    "T85n2734_001:0065b07": "女有娠。王遂問臣。臣曰。請於宮門置以",
    "T85n2734_001:0065b08": "細灰。若有是迹即是妖人。若無是迹即是",
    "T85n2734_001:0065b09": "鬼。鬼媚可以呪力遣之。妖人可以利劍除",
    "T85n2734_001:0065b10": "之。王如其言。果有人迹。王令壯士揮刀",
    "T85n2734_001:0065b11": "遍宮亂斫。餘之三人無智並被刀損。唯龍",
    "T85n2734_001:0065b12": "樹有智當隨王後一步之內免被損傷。即",
    "T85n2734_001:0065b13": "便發心出家入於深山。隱九十日中備用",
    "T85n2734_001:0065b14": "三藏。自是一切智人。西方諸寺例有三門。",
    "T85n2734_001:0065b15": "兩邊門者比丘出入。其中門者唯以往來。",
    "T85n2734_001:0065b16": "自佛滅度後中門常同。龍樹息具一切智。",
    "T85n2734_001:0065b17": "開門出入因被神打悶絕而死亦得蘇息。",
    "T85n2734_001:0065b18": "遂往名室於彼不久。恐門大怪。變石室皆",
    "T85n2734_001:0065b19": "作琉璃。仍謂解佛法總畫龍王知已化作",
    "T85n2734_001:0065b20": "僧人即請。龍樹就□□供養。既至龍宮。於",
    "T85n2734_001:0065b21": "九十日讀釋迦所說經教目錄不畫龍王。更",
    "T85n2734_001:0065b22": "引示過去三世佛經藏。龍樹□涯際龍生",
    "T85n2734_001:0065b23": "曰。今我宮中□分天一帝釋宮中有過去",
    "T85n2734_001:0065b24": "七佛經藏數若塵沙。龍樹得生慚愧。指我",
    "T85n2734_001:0065b25": "慢心遂造智度論中百十二門論等。更有",
    "T85n2734_001:0065b26": "餘義不繁廣敘。",
    "T85n2734_001:0065b27": "鳩摩羅什法師。此云童壽。後秦姚興時至",
    "T85n2734_001:0065b28": "長安。什天竺人也。王聞其棄榮位自出郊",
    "T85n2734_001:0065b29": "迎之。家國相。什祖父達多。倜儻不群名",
    "T85n2734_001:0065c01": "重於國。父鳩摩羅炎。聰惠有懿節。將嗣",
    "T85n2734_001:0065c02": "國相。乃辭出家。度葱嶺。龜茲王聞其棄",
    "T85n2734_001:0065c03": "榮□自出郊迎請為國師。王有妹年始二",
    "T85n2734_001:0065c04": "十才。識明慜。過目必能。一聞召誦。體",
    "T85n2734_001:0065c05": "有赤黶。法生智子。諸國娉之。並誓而不",
    "T85n2734_001:0065c06": "許。及見炎欲當之。王聞大喜。逼炎妻之。",
    "T85n2734_001:0065c07": "遂生什。什之在胎。其母惠解倍常。往寺",
    "T85n2734_001:0065c08": "誦經。忽自通天竺語。眾咸敬異。有羅漢",
    "T85n2734_001:0065c09": "僧記之。必懷智子。以舍利弗之事證之。",
    "T85n2734_001:0065c10": "既而生什。岐嶷若神。什生之後。還忘前",
    "T85n2734_001:0065c11": "語。頃之其母出家。遂證初果。什年七歲",
    "T85n2734_001:0065c12": "出家口授日誦千偈。偈有三十二字。凡三",
    "T85n2734_001:0065c13": "萬二千言。誦毘曇。師授其義。即自通解。",
    "T85n2734_001:0065c14": "無幽不暢。時國以其母王女利養甚多。携",
    "T85n2734_001:0065c15": "什避之。什年九歲。至罽賓國。遇師受業。",
    "T85n2734_001:0065c16": "其師即罽賓王之從弟也。亦日誦千偈。什",
    "T85n2734_001:0065c17": "誦雜藏中長阿含凡四百萬言。其師與什",
    "T85n2734_001:0065c18": "論議。推服之聲徹於王。王召請入。集外道",
    "T85n2734_001:0065c19": "外道諸師卒共攻難。輕其幼稚。言頗不順。",
    "T85n2734_001:0065c20": "什果其隙而挫之。莫不愧伏無言。王益",
    "T85n2734_001:0065c21": "敬異。日給鵝[日*昔]一雙。粳米及麵各三升。蘇",
    "T85n2734_001:0065c22": "六升。此外國之上供也。所經寺。差大僧",
    "T85n2734_001:0065c23": "五人沙彌十人。以為給侍。至年十二。其",
    "T85n2734_001:0065c24": "母將什還龜滋。次至沙勒國頂戴佛鉢。以",
    "T85n2734_001:0065c25": "自念言。鉢形皆大。何其輕也。召覺皆重",
    "T85n2734_001:0065c26": "不可勝。失聲下之。母問其故。答曰。我心",
    "T85n2734_001:0065c27": "有分別故。鉢有輕重耳。什於是誦阿毘曇",
    "T85n2734_001:0065c28": "六足。論增一阿含等。及還名蓋滯國。時",
    "T85n2734_001:0065c29": "龜茲僧一萬餘人。疑其非凡。莫敢居其上。",
    "T85n2734_001:0066a01": "由是不說燒香之次。遂博攬四韋陀五明",
    "T85n2734_001:0066a02": "論。外道經書陰陽星算。莫不究達妙辨吉",
    "T85n2734_001:0066a03": "凶於是更求要義。誦中百論。又得放光般",
    "T85n2734_001:0066a04": "若。始欲披讀魔弊其文。唯見空牒。什知",
    "T85n2734_001:0066a05": "魔作誓心逾固。魔去字顯習之。不已後讀",
    "T85n2734_001:0066a06": "大乘經。忽空中有言曰。汝是智人。何以",
    "T85n2734_001:0066a07": "讀此。什曰。汝是小魔。宜時遠去。我心",
    "T85n2734_001:0066a08": "如地。不可轉也。後往其師所說一乘妙義。",
    "T85n2734_001:0066a09": "師感悟心伏其神俊。每至講說。諸王長跪",
    "T85n2734_001:0066a10": "高座之側。令什踐其膝以登。什道振西域",
    "T85n2734_001:0066a11": "聲被東國。符氏建元十二年丁丑之歲正",
    "T85n2734_001:0066a12": "月。太史奏曰。有星見外國。呂光西伐。謂",
    "T85n2734_001:0066a13": "光曰。帝王應天而治。以子愛蒼生為本。常",
    "T85n2734_001:0066a14": "貪其土地而伐之。正以懷道之人故也。賢",
    "T85n2734_001:0066a15": "哲國之大寶。卿宜必得什遇。光軍未至。",
    "T85n2734_001:0066a16": "什謂其王帛純曰。小國運衰矣。當有日下",
    "T85n2734_001:0066a17": "人來。其鋒不可當。勿抗之。純不從而戰。",
    "T85n2734_001:0066a18": "敗績光破歸茲殺純得什。以其年少不甚",
    "T85n2734_001:0066a19": "珍之。乃妻以龜茲王女。什拒而不受。辭理",
    "T85n2734_001:0066a20": "甚切。光曰。道士之賢不逾先父。乃閉之",
    "T85n2734_001:0066a21": "以密室飲之醇酒。什被逼既納之。初其母",
    "T85n2734_001:0066a22": "試之曰。汝若不毀淨戒。當作辟支佛。至",
    "T85n2734_001:0066a23": "是什歎曰。今遭此人。宜非緣也。光聞符",
    "T85n2734_001:0066a24": "氏已斃。有欲留之意。什曰。此凶亡之地。",
    "T85n2734_001:0066a25": "不可久居。宜還東中路。自有福地。遂還",
    "T85n2734_001:0066a26": "光。既至涼州。或飲之以醇酒令倒騎牛以",
    "T85n2734_001:0066a27": "捶打三。或令乘馬鞭三墮落。或裸其形染",
    "T85n2734_001:0066a28": "其頭。無理戲論之。什怡然自若曾無異色。",
    "T85n2734_001:0066a29": "光慚而止。至龍朔二年張掖盧水人沮渠",
    "T85n2734_001:0066b01": "南城。及從弟蒙遜反。推建康太守段業為",
    "T85n2734_001:0066b02": "主。光令其子太原公纂。卒眾五萬討之。光",
    "T85n2734_001:0066b03": "以問什之曰。令觀此行未見其利。宜且止",
    "T85n2734_001:0066b04": "之。光不從。既而纂遂敗債。僅以身免。光",
    "T85n2734_001:0066b05": "中書監張資文雅之士也。寢痰彌篤。有外",
    "T85n2734_001:0066b06": "道國道人羅叉。云我能治之。光喜給賜甚",
    "T85n2734_001:0066b07": "豐。什謂資曰。又不能差疾耳。乃以五色",
    "T85n2734_001:0066b08": "絲作繩結燒為灰投水中。灰若出水還為",
    "T85n2734_001:0066b09": "繩者。病亦不可須臾。灰聚浮出後繩又治",
    "T85n2734_001:0066b10": "無効。少日資亡。光斃子纂襲以為位。有",
    "T85n2734_001:0066b11": "猪生子。一身三頭。龍出東廂井中殿前蟠",
    "T85n2734_001:0066b12": "臥。比且失之。纂以美號為龍翔殿。又有",
    "T85n2734_001:0066b13": "龍升於當陽九宮門。纂改為龍興門。什奏",
    "T85n2734_001:0066b14": "曰。潛龍出遊豕妖表異。必有下人謀上之",
    "T85n2734_001:0066b15": "心。宜剋己修德以答天誡。纂不納與什博",
    "T85n2734_001:0066b16": "戲殺。纂曰。斫胡奴頭。什答曰。人不能斫",
    "T85n2734_001:0066b17": "胡奴頭　胡奴斬人頭。此言有意。修不能",
    "T85n2734_001:0066b18": "悟。後纂弟超。小名奴胡。果斬纂頭。言",
    "T85n2734_001:0066b19": "未然之事皆此類也。至弘始三年。姚興遣",
    "T85n2734_001:0066b20": "使迎什。至長安待以國師之禮。乃考挍先",
    "T85n2734_001:0066b21": "所譯經與梵本不同者皆正之。什嘗歎曰。",
    "T85n2734_001:0066b22": "吾若著大乘論。非迦旃延之所比也。今在",
    "T85n2734_001:0066b23": "此地深識寡。折翮於秦。可然而為神人映",
    "T85n2734_001:0066b24": "徹傲岸出群。亦任縱誕不以小節。自拘修",
    "T85n2734_001:0066b25": "行者頗復非之。什自得於心不以介慮。然",
    "T85n2734_001:0066b26": "其性仁厚任愛為心虛己善誘。終日忘倦。",
    "T85n2734_001:0066b27": "又坏度比丘彭在城聞什居長安乃歎曰。",
    "T85n2734_001:0066b28": "吾與此子戲別三百餘年。杳然無期。有遇",
    "T85n2734_001:0066b29": "於來生。什臨終力疾別眾曰。因法相遇未",
    "T85n2734_001:0066c01": "盡伊心。方趣異世惻愴何言。自以闇昧謬",
    "T85n2734_001:0066c02": "充傳譯。若所譯不虛。焚身之後。以舌不",
    "T85n2734_001:0066c03": "燋為驗也。既卒於長安。依外國法逍遙園",
    "T85n2734_001:0066c04": "以火焚之。薪滅形化為灰。唯舌不變耳。"
}