{
    "T25n1509_053:0435c21": "大智度論釋無生品第二十六(卷五十三)",
    "T25n1509_053:0435c23": "聖者龍樹造",
    "T25n1509_053:0435c24": "後秦龜茲國三藏鳩摩羅什譯",
    "T25n1509_053:0435c25": "【經】爾時，慧命舍利弗語須菩提：「菩薩摩訶",
    "T25n1509_053:0435c26": "薩行般若波羅蜜觀諸法，何等是菩薩？何",
    "T25n1509_053:0435c27": "等是般若波羅蜜？何等是觀？」須菩提語舍",
    "T25n1509_053:0435c28": "利弗：「如汝所問：『何等是菩薩？』為阿耨多羅",
    "T25n1509_053:0435c29": "三藐三菩提，是人發大心，以是故名為菩薩。",
    "T25n1509_053:0436a01": "亦知一切法、一切種相，是中亦不著；知色相",
    "T25n1509_053:0436a02": "不著，乃至知十八不共法亦不著。」舍利弗問",
    "T25n1509_053:0436a03": "須菩提：「何等為一切法相？」須菩提言：「若以名",
    "T25n1509_053:0436a04": "字因緣和合等，知諸法是色，是聲、香、味、觸、法，",
    "T25n1509_053:0436a05": "是內、是外，是有為法、是無為法，以是名字相",
    "T25n1509_053:0436a06": "語言知諸法，是名知諸法相。「如舍利弗所",
    "T25n1509_053:0436a07": "問：『何等是般若波羅蜜？』遠離故名般若波羅",
    "T25n1509_053:0436a08": "蜜。何等法遠離？遠離眾、界、入，遠離檀波羅蜜",
    "T25n1509_053:0436a09": "乃至禪波羅蜜，遠離內空乃至無法有法空；",
    "T25n1509_053:0436a10": "以是故，遠離名般若波羅蜜。復次，遠離四念",
    "T25n1509_053:0436a11": "處，乃至遠離十八不共法，遠離一切智。以是",
    "T25n1509_053:0436a12": "因緣故，遠離名般若波羅蜜。「如舍利弗所問：",
    "T25n1509_053:0436a13": "『何等是觀？』舍利弗！菩薩摩訶薩行般若波羅",
    "T25n1509_053:0436a14": "蜜時，觀色非常非無常、非樂非苦、非我非無",
    "T25n1509_053:0436a15": "我、非空非不空、非相非無相、非作非無作、非",
    "T25n1509_053:0436a16": "寂滅非不寂滅、非離非不離；受、想、行、識亦如",
    "T25n1509_053:0436a17": "是。檀波羅蜜乃至般若波羅蜜，內空乃至無",
    "T25n1509_053:0436a18": "法有法空，四念處乃至十八不共法，一切三",
    "T25n1509_053:0436a19": "昧門、一切陀羅尼門，乃至一切種智，觀非常",
    "T25n1509_053:0436a20": "非無常、非樂非苦、非我非無我、非空非不空、非",
    "T25n1509_053:0436a21": "相非無相、非作非無作、非寂滅非不寂滅、非離",
    "T25n1509_053:0436a22": "非不離。舍利弗！是名菩薩摩訶薩行般若波",
    "T25n1509_053:0436a23": "羅蜜時觀諸法。」",
    "T25n1509_053:0436a24": "【論】問曰：所謂「菩薩義，般若波羅蜜義，諸觀",
    "T25n1509_053:0436a25": "義」，上已問，今何以更問？答曰：先已答大樹",
    "T25n1509_053:0436a26": "喻，非一斫可斷；是事難，故更問。復次，是般",
    "T25n1509_053:0436a27": "若波羅蜜有無量義，如〈曇無竭品〉中說：「般若",
    "T25n1509_053:0436a28": "波羅蜜，如大海水無量，如須彌山種種嚴飾。」",
    "T25n1509_053:0436a29": "是故問。又此問雖同，答義種種異。復次，諸佛",
    "T25n1509_053:0436b01": "斷法愛，不立經書，亦不莊嚴言語，但為",
    "T25n1509_053:0436b02": "拯濟眾生，隨應度者說。如大清涼美池，無",
    "T25n1509_053:0436b03": "量眾生前後來飲，各飽而去；聽者亦如是，佛",
    "T25n1509_053:0436b04": "先說菩薩、般若及觀，前來者有得解悟而",
    "T25n1509_053:0436b05": "去，後來者未聞，是故重問。「菩薩」者。「菩提」有",
    "T25n1509_053:0436b06": "三種：有阿羅漢菩提，有辟支佛菩提，有佛",
    "T25n1509_053:0436b07": "菩提。無學智慧清淨無垢故，名為菩提。菩薩",
    "T25n1509_053:0436b08": "雖有大智慧，諸煩惱習未盡故，不名菩提。",
    "T25n1509_053:0436b09": "此中但說一種，所謂佛菩提也。「薩埵」，秦言",
    "T25n1509_053:0436b10": "眾生。是眾生為無上道故，發心修行。復次，「薩",
    "T25n1509_053:0436b11": "埵」名大心。是人發大心求無上菩提而未",
    "T25n1509_053:0436b12": "得，以是故名為「菩提薩埵」。佛已得是菩提，",
    "T25n1509_053:0436b13": "不名為菩提薩埵，大心滿足故。「菩薩」餘義，",
    "T25n1509_053:0436b14": "如先廣說。復次，佛此中自說因緣：「是人為",
    "T25n1509_053:0436b15": "佛道故修行，知一切諸法相亦不著。」「諸法",
    "T25n1509_053:0436b16": "相」者，可以知諸法門是色、是聲等。略說菩",
    "T25n1509_053:0436b17": "薩義：先知諸法各各相，如地堅相，然後",
    "T25n1509_053:0436b18": "知畢竟空相；於是二種智慧中亦不著，但",
    "T25n1509_053:0436b19": "欲度眾生故。菩薩得如是智慧，一切別相",
    "T25n1509_053:0436b20": "法中皆得遠離。如色中離色，離色即是自",
    "T25n1509_053:0436b21": "相空；「遠離」者，是「空」之別名。菩薩得般若波羅",
    "T25n1509_053:0436b22": "蜜，於一切法心皆遠離。所以者何？見一切",
    "T25n1509_053:0436b23": "諸法罪過故。「阿羅蜜」，秦言遠離。「波羅蜜」，秦",
    "T25n1509_053:0436b24": "言度彼岸。此二音相近，義相會，故以「阿羅",
    "T25n1509_053:0436b25": "蜜」釋「波羅蜜」。遠離何等法？所謂眾、界、入，",
    "T25n1509_053:0436b26": "乃至一切智。以遠離是諸法故，名般若波",
    "T25n1509_053:0436b27": "羅蜜；如禪波羅蜜能調伏人心，般若波羅",
    "T25n1509_053:0436b28": "蜜能令人遠離諸法。「觀」者，不觀諸法常、無",
    "T25n1509_053:0436b29": "常等，如先說。",
    "T25n1509_053:0436c01": "【經】舍利弗問須菩提：「何因緣故，色不生是",
    "T25n1509_053:0436c02": "非色？受、想、行，識不生是非識，乃至一切種智",
    "T25n1509_053:0436c03": "不生，是非一切種智？」須菩提言：「色、色相空，色",
    "T25n1509_053:0436c04": "空中無色、無生，以是因緣故，色不生是非",
    "T25n1509_053:0436c05": "色；受、想、行，識、識相空，識空中無識、無生，以是",
    "T25n1509_053:0436c06": "因緣故，受、想、行、識不生是非受、想、行、識。舍利",
    "T25n1509_053:0436c07": "弗！檀波羅蜜、檀波羅蜜相空，檀波羅蜜空中",
    "T25n1509_053:0436c08": "無檀波羅蜜、無生；尸羅波羅蜜、羼提波羅",
    "T25n1509_053:0436c09": "蜜、毘梨耶波羅蜜、禪波羅蜜；般若波羅蜜、般",
    "T25n1509_053:0436c10": "若波羅蜜相空，般若波羅蜜空中無般若波",
    "T25n1509_053:0436c11": "羅蜜、無生，以是因緣故，舍利弗！般若波羅蜜",
    "T25n1509_053:0436c12": "不生，是非般若波羅蜜。內空乃至無法有法",
    "T25n1509_053:0436c13": "空、四念處乃至十八不共法、一切種智亦如",
    "T25n1509_053:0436c14": "是，以是因緣故，內空不生是非內空，乃至一",
    "T25n1509_053:0436c15": "切種智不生是非一切種智。」舍利弗問須菩",
    "T25n1509_053:0436c16": "提：「汝何因緣故言『色不二是非色，受、想、行，識",
    "T25n1509_053:0436c17": "不二是非識，乃至一切種智不二是非一切",
    "T25n1509_053:0436c18": "種智』？」須菩提答言：「所有色，所有不二；所有受、",
    "T25n1509_053:0436c19": "想、行、識，所有不二。是一切法皆不合、不散，無",
    "T25n1509_053:0436c20": "色、無形、無對，一相，所謂無相。眼乃至一切種",
    "T25n1509_053:0436c21": "智亦如是。以是因緣故，舍利弗！色不二是非",
    "T25n1509_053:0436c22": "色，受、想、行，識不二是非識，乃至一切種智不",
    "T25n1509_053:0436c23": "二是非一切種智。」舍利弗問須菩提：「何因緣",
    "T25n1509_053:0436c24": "故言『是色入無二法數，受、想、行、識入無二法",
    "T25n1509_053:0436c25": "數，乃至一切種智入無二法數』？」須菩提答言：",
    "T25n1509_053:0436c26": "「色不異無生，無生不異色，色即是無生，無生",
    "T25n1509_053:0436c27": "即是色；受、想、行；識不異無生，無生不異識，識",
    "T25n1509_053:0436c28": "即是無生，無生即是識。以是因緣故，舍利弗！",
    "T25n1509_053:0436c29": "色入無二法數，受、想、行、識入無二法數，乃至",
    "T25n1509_053:0437a01": "一切種智亦如是。」",
    "T25n1509_053:0437a02": "【論】問曰：上品竟，便應問「不生」，何以此中",
    "T25n1509_053:0437a03": "方問？答曰：三種大法易解，利益多眾生故",
    "T25n1509_053:0437a04": "先問。「何因緣故，色不生為非色，乃至一切種",
    "T25n1509_053:0437a05": "智不生為非一切種智？」須菩提答：「色是空，色",
    "T25n1509_053:0437a06": "中無色相。」行者以是無生智慧令色無生；",
    "T25n1509_053:0437a07": "若能得是無生，心作是念「今即得色實相」，",
    "T25n1509_053:0437a08": "是故言：「色無生為非色。」色性常自無生，非",
    "T25n1509_053:0437a09": "今智慧力故使無生。如有人破色令空，猶",
    "T25n1509_053:0437a10": "存本色想；譬如除廁作舍，今雖無廁，猶",
    "T25n1509_053:0437a11": "有不淨想。若能知廁本無，幻化所作，則無",
    "T25n1509_053:0437a12": "廁想；行者如是，若能知色從本已來初自",
    "T25n1509_053:0437a13": "無生者，則不復存色想。是故言：「色無生為",
    "T25n1509_053:0437a14": "非色。」乃至一切種智亦如是。問曰：汝先自說",
    "T25n1509_053:0437a15": "「無生即是無二」，今何以更問？答曰：義雖",
    "T25n1509_053:0437a16": "一，所入觀門異。上言破因中先有果若無",
    "T25n1509_053:0437a17": "果，是生法一異等，是生若初生、若後生——破如",
    "T25n1509_053:0437a18": "是等生名「無生」。今破眼色、有無等諸二故，",
    "T25n1509_053:0437a19": "是名「不二」。行者或先入無生觀門，後入不",
    "T25n1509_053:0437a20": "二；或先入不二，後入無生觀。義雖一，行者",
    "T25n1509_053:0437a21": "分別。破色二故言「不二」，破色生故言「無",
    "T25n1509_053:0437a22": "生」。上說無生因緣，謂「自相空」；今說不二因",
    "T25n1509_053:0437a23": "緣，所謂「不合、不散，一相，所謂無相」等。義雖同",
    "T25n1509_053:0437a24": "一空，上自相空，此是散空。「色入無二法數」者，",
    "T25n1509_053:0437a25": "行者觀色不生不滅相，是時分別色，今變為",
    "T25n1509_053:0437a26": "無生，是故說色無生即是不二。何以故？色破",
    "T25n1509_053:0437a27": "散即是無生。如先分別諸法時，離色不得",
    "T25n1509_053:0437a28": "更有生；今色破散即是無生，不得更有無",
    "T25n1509_053:0437a29": "生。以是故，色即是入無二法數。是二阿羅",
    "T25n1509_053:0437b01": "漢於佛前共論竟，須菩提白佛而更說是",
    "T25n1509_053:0437b02": "義，欲使佛證知故。",
    "T25n1509_053:0437b03": "【經】爾時，須菩提白佛言：「世尊！若菩薩摩訶",
    "T25n1509_053:0437b04": "薩行般若波羅蜜，如是觀諸法，是時見色",
    "T25n1509_053:0437b05": "無生，畢竟淨故；見受、想、行、識無生，畢竟淨故。",
    "T25n1509_053:0437b06": "見我無生，乃至知者、見者無生，畢竟淨故。見",
    "T25n1509_053:0437b07": "檀波羅蜜無生乃至般若波羅蜜無生，畢竟",
    "T25n1509_053:0437b08": "淨故。見內空無生乃至無法有法空無生，畢",
    "T25n1509_053:0437b09": "竟淨故。見四念處無生乃至十八不共法無",
    "T25n1509_053:0437b10": "生，畢竟淨故。見一切三昧、一切陀羅尼無生，",
    "T25n1509_053:0437b11": "畢竟淨故；乃至見一切種智無生，畢竟淨故。",
    "T25n1509_053:0437b12": "見凡夫、凡夫法無生，畢竟淨故。見須陀洹、",
    "T25n1509_053:0437b13": "須陀洹法，斯陀含、斯陀含法，阿那含、阿那含",
    "T25n1509_053:0437b14": "法，阿羅漢、阿羅漢法，辟支佛、辟支佛法，菩薩、",
    "T25n1509_053:0437b15": "菩薩法，佛、佛法無生，畢竟淨故。」舍利弗語須",
    "T25n1509_053:0437b16": "菩提：「如我聞須菩提所說義，色是不生，受、想、",
    "T25n1509_053:0437b17": "行、識是不生，乃至佛、佛法是不生。若爾者，不",
    "T25n1509_053:0437b18": "應得須陀洹、須陀洹果、斯陀含、斯陀含果、阿那",
    "T25n1509_053:0437b19": "含、阿那含果、阿羅漢、阿羅漢果、辟支佛、辟支佛",
    "T25n1509_053:0437b20": "道；不應得菩薩摩訶薩、一切種智；亦無六道",
    "T25n1509_053:0437b21": "別異；亦不得菩薩摩訶薩五種菩提。須菩提！",
    "T25n1509_053:0437b22": "若一切法不生相，何以故須陀洹為斷三結",
    "T25n1509_053:0437b23": "故修道，斯陀含為薄婬恚癡故修道，阿那含",
    "T25n1509_053:0437b24": "為斷五下分結故修道，阿羅漢為斷五上分",
    "T25n1509_053:0437b25": "結故修道？辟支佛為辟支佛法故修道？何以",
    "T25n1509_053:0437b26": "故菩薩摩訶薩作難行，為眾生受種種苦？何",
    "T25n1509_053:0437b27": "以故佛得阿耨多羅三藐三菩提？何以故佛",
    "T25n1509_053:0437b28": "轉法輪？」須菩提語舍利弗：「我不欲令無生法",
    "T25n1509_053:0437b29": "有所得。我亦不欲令無生法中得須陀洹、須",
    "T25n1509_053:0437c01": "陀洹果，乃至不欲令無生法中得阿羅漢、阿",
    "T25n1509_053:0437c02": "羅漢果，辟支佛、辟支佛道。我亦不欲令無生",
    "T25n1509_053:0437c03": "法中菩薩作難行、為眾生受種種苦。菩薩亦",
    "T25n1509_053:0437c04": "不以難行心行道。何以故？舍利弗！生難心、",
    "T25n1509_053:0437c05": "苦心，不能利益無量阿僧祇眾生。舍利弗！今",
    "T25n1509_053:0437c06": "菩薩憐愍眾生，於眾生如父母兄弟想、如兒",
    "T25n1509_053:0437c07": "子及己身想，如是能利益無量阿僧祇眾生，",
    "T25n1509_053:0437c08": "是用無所得故。所以者何？菩薩摩訶薩應",
    "T25n1509_053:0437c09": "生如是心：『如我一切處、一切種不可得，內外",
    "T25n1509_053:0437c10": "法亦如是。』若生如是想，則無難心、苦心。何以",
    "T25n1509_053:0437c11": "故？是菩薩於一切種、一切處、一切法不受故。",
    "T25n1509_053:0437c12": "舍利弗！我亦不欲令無生法中佛得阿耨多",
    "T25n1509_053:0437c13": "羅三藐三菩提，亦不欲令無生法中轉法輪，",
    "T25n1509_053:0437c14": "亦不欲令以無生法得道。」",
    "T25n1509_053:0437c15": "【論】者言：無生觀有二種：一者、柔順忍觀，",
    "T25n1509_053:0437c16": "二者、無生忍觀。前說無生是柔順忍觀，不畢",
    "T25n1509_053:0437c17": "竟淨；漸習柔順觀，得無生忍，則畢竟淨。問",
    "T25n1509_053:0437c18": "曰：菩薩未盡結，未得佛道，智慧未淳淨，",
    "T25n1509_053:0437c19": "云何言「畢竟清淨」？答曰：是菩薩得無生忍",
    "T25n1509_053:0437c20": "時，滅諸煩惱，得菩薩道，入菩薩位，雖有",
    "T25n1509_053:0437c21": "煩惱氣，坐道場時乃盡，無所妨故畢竟淨。",
    "T25n1509_053:0437c22": "復次，「畢竟清淨」者，於柔順道畢竟清淨，非",
    "T25n1509_053:0437c23": "為佛道。以眾生空、法空故，從見色無生畢",
    "T25n1509_053:0437c24": "竟淨，乃至佛及佛法無生畢竟清淨。須菩提",
    "T25n1509_053:0437c25": "種種因緣說諸法相決定無生；因此事，舍",
    "T25n1509_053:0437c26": "利弗作是難：賢聖中最小者須陀洹、須陀洹",
    "T25n1509_053:0437c27": "法，最大者佛、佛法。若爾者，聖人無大無小，",
    "T25n1509_053:0437c28": "聖法亦無優劣，亦無六道別異，此略難；後",
    "T25n1509_053:0437c29": "問斷三結修道者，為廣難。問曰：云何是五",
    "T25n1509_053:0438a01": "種菩提？答曰：一者、柔順忍，二者、無生忍，及三",
    "T25n1509_053:0438a02": "種菩提。於三菩提中，過二而住第三菩提。",
    "T25n1509_053:0438a03": "復有五種菩提：一者、名「發心菩提」，於無量",
    "T25n1509_053:0438a04": "生死中發心為阿耨多羅三藐三菩提故，名",
    "T25n1509_053:0438a05": "為菩提——此因中說果。二者、名「伏心菩提」，折",
    "T25n1509_053:0438a06": "諸煩惱，降伏其心，行諸波羅蜜。三者、名「明",
    "T25n1509_053:0438a07": "菩提」，觀三世諸法本末總相、別相，分別籌",
    "T25n1509_053:0438a08": "量，得諸法實相，畢竟清淨，所謂般若波羅蜜",
    "T25n1509_053:0438a09": "相。四者、名「出到菩提」，於般若波羅蜜中得",
    "T25n1509_053:0438a10": "方便力故，亦不著般若波羅蜜，滅一切煩",
    "T25n1509_053:0438a11": "惱，見一切十方諸佛，得無生法忍，出三界，",
    "T25n1509_053:0438a12": "到薩婆若。五者、名「無上菩提」，坐道場，斷煩",
    "T25n1509_053:0438a13": "惱習，得阿耨多羅三藐三菩提。如是等五菩",
    "T25n1509_053:0438a14": "提義。餘諸賢聖斷結義，如先說。問曰：聲聞道",
    "T25n1509_053:0438a15": "廣說斷結義，何以不說辟支佛行、菩薩有",
    "T25n1509_053:0438a16": "種種行？答曰：辟支佛於聲聞無復異道，但",
    "T25n1509_053:0438a17": "福德、利根、小深入諸法實相為異。菩薩道雖",
    "T25n1509_053:0438a18": "有種種眾行，但難行、苦行為希有事，眾生",
    "T25n1509_053:0438a19": "見已，歡喜言：「菩薩為我等作此行！」餘行雖",
    "T25n1509_053:0438a20": "深妙，人所不知，不能感物，故不說。復次，",
    "T25n1509_053:0438a21": "如舍利弗難意：若諸法都是無生空寂者，",
    "T25n1509_053:0438a22": "一切眾生皆著樂，菩薩何以故獨受苦行？",
    "T25n1509_053:0438a23": "復次，諸佛常樂遠離寂滅，斷法愛，決定知",
    "T25n1509_053:0438a24": "諸法不轉不還，何以故與眾生轉法輪？",
    "T25n1509_053:0438a25": "須菩提於佛前說無生法，佛不呵折，得",
    "T25n1509_053:0438a26": "快心樂說無難力故，答舍利弗：我亦都不欲",
    "T25n1509_053:0438a27": "令無生法中有六種聖人——除菩薩故言「六」——",
    "T25n1509_053:0438a28": "及六道別異。何以故？以得無生法證故。謂",
    "T25n1509_053:0438a29": "為聖法、聖人有差別，於無生法中都無所",
    "T25n1509_053:0438b01": "有。復次，於無生法中有二種失：「麁失」者，殺",
    "T25n1509_053:0438b02": "盜等罪故，有三惡道；「細失」者，用著心布施、",
    "T25n1509_053:0438b03": "持戒等福故，有三善道。若菩薩生難心、苦",
    "T25n1509_053:0438b04": "心，則不能度一切眾生。如世間小事，心難",
    "T25n1509_053:0438b05": "以為苦，猶尚不成，何況成佛道！成因緣者，",
    "T25n1509_053:0438b06": "所謂大慈大悲心，於眾生如父母、兒子、己身",
    "T25n1509_053:0438b07": "想。何以故？父母、兒子、己身，自然生愛，非推",
    "T25n1509_053:0438b08": "而愛也。菩薩善修大悲心故，於一切眾生",
    "T25n1509_053:0438b09": "乃至怨讎，同意愛念。是大悲果報利益之",
    "T25n1509_053:0438b10": "具，都無所惜，於內外所有，盡與眾生。此",
    "T25n1509_053:0438b11": "中說不惜因緣，所謂「一切處、一切種、一切法",
    "T25n1509_053:0438b12": "不可得故」。若行者初入佛法，用眾生空，知",
    "T25n1509_053:0438b13": "諸法無我；今用法空，知諸法亦空。以此大",
    "T25n1509_053:0438b14": "悲心及諸法空二因緣故，能不惜內外所",
    "T25n1509_053:0438b15": "有，利益眾生，不起難行想、苦行想，一心",
    "T25n1509_053:0438b16": "精進歡喜。如人為自身及為父母、妻子，",
    "T25n1509_053:0438b17": "勤身修業，不以為苦；若為他作，則無歡心。",
    "T25n1509_053:0438b18": "苦行、難行，如後品「本生因緣變化現受畜生",
    "T25n1509_053:0438b19": "形」中說。一切諸法畢竟空、不可思議相故，一",
    "T25n1509_053:0438b20": "切法還而不轉故，不名為轉；但為破虛妄",
    "T25n1509_053:0438b21": "顛倒故，名為「轉法輪」。",
    "T25n1509_053:0438b22": "【經】舍利弗語須菩提：「今欲令以生法得道？",
    "T25n1509_053:0438b23": "以無生法得道？」須菩提語舍利弗：「我不欲令",
    "T25n1509_053:0438b24": "以生法得道。」舍利弗言：「今須菩提欲令以",
    "T25n1509_053:0438b25": "無生法得道？」須菩提言：「我亦不欲令以無生",
    "T25n1509_053:0438b26": "法得道。」舍利弗言：「如須菩提所說，無知無得。」",
    "T25n1509_053:0438b27": "須菩提言：「有知有得，不以二法。今以世間名",
    "T25n1509_053:0438b28": "字故有知有得，世間名字故有須陀洹乃至",
    "T25n1509_053:0438b29": "阿羅漢、辟支佛、諸佛；第一實義中，無知無得，",
    "T25n1509_053:0438c01": "無須陀洹乃至無諸佛。」「須菩提！若世間名字",
    "T25n1509_053:0438c02": "故有知有得，六道別異亦世間名字故有，非",
    "T25n1509_053:0438c03": "以第一實義耶？」須菩提言：「如是！如是！舍利弗！",
    "T25n1509_053:0438c04": "如世間名字故有知有得，六道別異亦世間",
    "T25n1509_053:0438c05": "名字故有，非以第一實義。何以故？舍利弗！第",
    "T25n1509_053:0438c06": "一實義中無業無報、無生無滅、無淨無垢。」舍",
    "T25n1509_053:0438c07": "利弗語須菩提：「不生法生？生法生？」須菩提言：",
    "T25n1509_053:0438c08": "「我不欲令不生法生，亦不欲令生法生。」舍利",
    "T25n1509_053:0438c09": "弗言：「何等不生法不欲令生？」須菩提言：「色是",
    "T25n1509_053:0438c10": "不生法，自性空，不欲令生；受、想、行、識不生法，",
    "T25n1509_053:0438c11": "自性空，不欲令生；乃至阿耨多羅三藐三菩",
    "T25n1509_053:0438c12": "提不生法，自性空，不欲令生。」舍利弗語須菩",
    "T25n1509_053:0438c13": "提：「生生？不生生？」須菩提言：「非生生，亦非不生",
    "T25n1509_053:0438c14": "生。何以故？舍利弗！生、不生，是二法不合、不",
    "T25n1509_053:0438c15": "散，無色、無形、無對，一相，所謂無相。舍利弗！以",
    "T25n1509_053:0438c16": "是因緣故，非生生，亦非不生生。」爾時，舍利弗",
    "T25n1509_053:0438c17": "語須菩提：「須菩提樂說無生法及無生相？」須",
    "T25n1509_053:0438c18": "菩提語舍利弗：「我樂說無生法，亦樂說無生",
    "T25n1509_053:0438c19": "相。何以故？諸無生法及無生相，樂說及語",
    "T25n1509_053:0438c20": "言，是一切法皆不合、不散，無色、無形、無對，一",
    "T25n1509_053:0438c21": "相，所謂無相。」舍利弗語須菩提：「汝樂說不生",
    "T25n1509_053:0438c22": "法，亦樂說不生相；是樂說、語言亦不生？」須",
    "T25n1509_053:0438c23": "菩提言：「如是！如是！舍利弗！何以故？舍利弗！",
    "T25n1509_053:0438c24": "色不生，受、想、行、識不生；眼不生乃至意不生；",
    "T25n1509_053:0438c25": "地種不生，乃至識種不生；身行不生，口行不",
    "T25n1509_053:0438c26": "生，意行不生；檀波羅蜜不生，乃至一切種智",
    "T25n1509_053:0438c27": "不生。以是因緣故，舍利弗！我樂說不生法，",
    "T25n1509_053:0438c28": "亦樂說不生相，是樂說、語言亦不生。」",
    "T25n1509_053:0438c29": "【論】者言：爾時，舍利弗知須菩提樂說無",
    "T25n1509_053:0439a01": "難而問言：「若一切法無生相，此無生相云何",
    "T25n1509_053:0439a02": "證？用是生法得證？為用不生法得證？若",
    "T25n1509_053:0439a03": "用生法得證，生法虛誑，汝已種種因緣破；",
    "T25n1509_053:0439a04": "又不可以生法得脫生法。若以無生法",
    "T25n1509_053:0439a05": "得證，無生未有法相，不可以證，云何得",
    "T25n1509_053:0439a06": "證？」須菩提二法皆不受，俱有過故，如先",
    "T25n1509_053:0439a07": "說。舍利弗作是念：「佛經說二法攝一切法：",
    "T25n1509_053:0439a08": "若有為、若無為。生者有為，無生者無為。今須",
    "T25n1509_053:0439a09": "菩提離此二法，云何當說得道事？」作是念",
    "T25n1509_053:0439a10": "已，問須菩提：「無有得道事耶？」須菩提是大",
    "T25n1509_053:0439a11": "阿羅漢，行無諍三昧第一，但為菩薩故說",
    "T25n1509_053:0439a12": "是無生，「汝云何當作邪見，說無得道者？」",
    "T25n1509_053:0439a13": "是故言「有知有得」。「知」、「得」者即是得道果之",
    "T25n1509_053:0439a14": "別名。須菩提恐違前語，故言：不以二法",
    "T25n1509_053:0439a15": "故。但為世俗故說有須陀洹乃至佛。何以",
    "T25n1509_053:0439a16": "故？一切諸法實無我相，今用我分別須陀",
    "T25n1509_053:0439a17": "洹乃至佛，是世俗法。復次，未得法空故言",
    "T25n1509_053:0439a18": "「是善、是不善，是有為、是無為」等；第一義中，無",
    "T25n1509_053:0439a19": "眾生故，無須陀洹乃至佛；法空故，無須陀",
    "T25n1509_053:0439a20": "洹果乃至佛道。聖人、聖法猶尚虛誑無定實，",
    "T25n1509_053:0439a21": "何況凡人六道業及果報！問曰：須菩提已種",
    "T25n1509_053:0439a22": "種因緣定說不生法，今舍利弗何以更問",
    "T25n1509_053:0439a23": "「不生法生，生法生」？答曰：須菩提上說得道因",
    "T25n1509_053:0439a24": "緣故，舍利弗得須菩提意，雖說不生法破",
    "T25n1509_053:0439a25": "一切法，為因緣故說，而心不著無生法，是",
    "T25n1509_053:0439a26": "故更問。又以此法甚深，欲令聽者了了得",
    "T25n1509_053:0439a27": "解，故更問。上問得道行法，今總問一切",
    "T25n1509_053:0439a28": "法云何生。用慧眼，知一切法皆不生；今現",
    "T25n1509_053:0439a29": "見諸法生，是故問「云何生」。須菩提答：二事皆",
    "T25n1509_053:0439b01": "非。若「生」生，生法已生，不應更生！若「不生」生，",
    "T25n1509_053:0439b02": "生法未有故，不應生。若謂生時「半生半不",
    "T25n1509_053:0439b03": "生」，是亦不生。若生分，則已生竟；若未生分，則",
    "T25n1509_053:0439b04": "無生。是故須菩提不用是肉眼見，以不",
    "T25n1509_053:0439b05": "通達故；二法皆不受，但說：是生如幻、如夢，",
    "T25n1509_053:0439b06": "從虛誑法生，應離、應不取相。舍利弗問：",
    "T25n1509_053:0439b07": "「何等法二俱不受？」須菩提以世諦故說色",
    "T25n1509_053:0439b08": "乃至一切種智畢竟不生，自然空相，不欲",
    "T25n1509_053:0439b09": "令實中有生；若世諦虛誑可有生，生如幻",
    "T25n1509_053:0439b10": "化。此中說不生因緣，所謂「不合、不散」。有人言：",
    "T25n1509_053:0439b11": "生與法異，謂「生是常，所可生法無常」。是故",
    "T25n1509_053:0439b12": "更問。答者以生、法不異，若說生法，已說生",
    "T25n1509_053:0439b13": "相。生、不生，如上說。舍利弗聞須菩提所說，",
    "T25n1509_053:0439b14": "知須菩提心愛樂無生法故，語須菩提：「汝",
    "T25n1509_053:0439b15": "實愛樂說無生法！」須菩提即受其問，心亦無",
    "T25n1509_053:0439b16": "愧。何以故？是論議不可破，無有過罪。何以",
    "T25n1509_053:0439b17": "知之？須菩提自說：「無法可合，無法可散，",
    "T25n1509_053:0439b18": "無色、無形、空，一相，所謂無相。」空相尚不受，",
    "T25n1509_053:0439b19": "何況餘相？舍利弗重讚：汝樂說無生法及語",
    "T25n1509_053:0439b20": "言皆無生，是實清淨！若當樂說及語言非無",
    "T25n1509_053:0439b21": "生，但說外物無生者，則非清淨。須菩提即",
    "T25n1509_053:0439b22": "復受其讚，答舍利弗：「非但樂說、語言是",
    "T25n1509_053:0439b23": "無生，色乃至一切種智亦無所生。」",
    "T25n1509_053:0439b24": "【經】爾時，舍利弗語須菩提：「須菩提於說",
    "T25n1509_053:0439b25": "法人中，應最在上！何以故？須菩提隨所問皆",
    "T25n1509_053:0439b26": "能答。」須菩提言：「諸法無所依故。」舍利弗語須",
    "T25n1509_053:0439b27": "菩提：「云何諸法無所依？」須菩提言：「色性常空，",
    "T25n1509_053:0439b28": "不依內、不依外、不依兩中間；受、想、行、識性常",
    "T25n1509_053:0439b29": "空，不依內、不依外、不依兩中間。眼、耳、鼻、舌、身、",
    "T25n1509_053:0439c01": "意性常空，不依內、不依外、不依兩中間。色性",
    "T25n1509_053:0439c02": "常空，乃至法性常空，不依內、不依外、不依兩",
    "T25n1509_053:0439c03": "中間。檀波羅蜜性常空，乃至般若波羅蜜性",
    "T25n1509_053:0439c04": "常空，不依內、不依外、不依兩中間。內空性常",
    "T25n1509_053:0439c05": "空，乃至無法有法空性常空，不依內、不依外、",
    "T25n1509_053:0439c06": "不依兩中間。「舍利弗！四念處性常空，乃至一",
    "T25n1509_053:0439c07": "切種智性常空，不依內、不依外、不依兩中",
    "T25n1509_053:0439c08": "間。「以是因緣故，舍利弗！一切諸法無所依，性",
    "T25n1509_053:0439c09": "常空故。如是，舍利弗！菩薩摩訶薩行六波羅",
    "T25n1509_053:0439c10": "蜜時，應淨色、受、想、行、識，乃至應淨一切種智。」",
    "T25n1509_053:0439c11": "舍利弗問須菩提：「菩薩摩訶薩云何行六波",
    "T25n1509_053:0439c12": "羅蜜時淨菩薩道？」須菩提言：「有世間檀波羅",
    "T25n1509_053:0439c13": "蜜，有出世間檀波羅蜜；尸羅波羅蜜、羼提波",
    "T25n1509_053:0439c14": "羅蜜、毘梨耶波羅蜜、禪波羅蜜、般若波羅蜜，",
    "T25n1509_053:0439c15": "有世間、有出世間。」舍利弗問須菩提：「云何世",
    "T25n1509_053:0439c16": "間檀波羅蜜？云何出世間檀波羅蜜？」須菩提",
    "T25n1509_053:0439c17": "言：「若菩薩摩訶薩作施主，能施沙門、婆羅門、",
    "T25n1509_053:0439c18": "貧窮、乞人，須食與食，須飲與飲，須衣與衣，臥",
    "T25n1509_053:0439c19": "具、床榻、房舍、香華、瓔珞、醫藥，種種所須資生",
    "T25n1509_053:0439c20": "之物；若妻子、國土、頭目、手足、支節，內外之物，",
    "T25n1509_053:0439c21": "盡以給施。施時作是念：『我與、彼取，我不慳貪，",
    "T25n1509_053:0439c22": "我為施主，我能捨一切，我隨佛教施，我行檀",
    "T25n1509_053:0439c23": "波羅蜜。』作是施已，用得法與一切眾生共之，",
    "T25n1509_053:0439c24": "迴向阿耨多羅三藐三菩提，念言：『是布施因",
    "T25n1509_053:0439c25": "緣，令眾生得今世樂，後當令得入涅槃。』是人",
    "T25n1509_053:0439c26": "布施有三礙。何等三？我相、他相、施相。著是",
    "T25n1509_053:0439c27": "三相布施，是名世間檀波羅蜜。何因緣故名",
    "T25n1509_053:0439c28": "世間？於世間中不動不出，是名世間檀波羅",
    "T25n1509_053:0439c29": "蜜。「云何名出世間檀波羅蜜？所謂三分清淨。",
    "T25n1509_053:0440a01": "何等三？菩薩摩訶薩布施時，我不可得，不見",
    "T25n1509_053:0440a02": "受者，施物不可得亦不望報，是名菩薩摩訶",
    "T25n1509_053:0440a03": "薩三分清淨檀波羅蜜。復次，舍利弗！菩薩摩",
    "T25n1509_053:0440a04": "訶薩布施時，施與一切眾生，眾生亦不可",
    "T25n1509_053:0440a05": "得；以此布施迴向阿耨多羅三藐三菩提，乃",
    "T25n1509_053:0440a06": "至不見微細法相。舍利弗！是名出世間檀波",
    "T25n1509_053:0440a07": "羅蜜。何以故名為出世間？於世間中能動、能",
    "T25n1509_053:0440a08": "出，是故名出世間檀波羅蜜。「尸羅波羅蜜有",
    "T25n1509_053:0440a09": "所依，是為世間尸羅波羅蜜；無所依，是為出",
    "T25n1509_053:0440a10": "世間尸羅波羅蜜。餘如檀波羅蜜說。羼提波",
    "T25n1509_053:0440a11": "羅蜜、毘梨耶波羅蜜、禪波羅蜜、般若波羅蜜，有",
    "T25n1509_053:0440a12": "所依是名世間，無所依是名出世間；餘亦如",
    "T25n1509_053:0440a13": "檀中說。如是，舍利弗！菩薩摩訶薩行六波羅",
    "T25n1509_053:0440a14": "蜜時，淨菩薩道。」舍利弗問須菩提：「云何菩薩",
    "T25n1509_053:0440a15": "摩訶薩為阿耨多羅三藐三菩提道？」須菩提",
    "T25n1509_053:0440a16": "言：「四念處是菩薩摩訶薩為阿耨多羅三藐",
    "T25n1509_053:0440a17": "三菩提道，乃至八聖道分，空解脫門、無相解",
    "T25n1509_053:0440a18": "脫門、無作解脫門，內空乃至無法有法空，一",
    "T25n1509_053:0440a19": "切三昧門、一切陀羅尼門，佛十力、四無所畏、",
    "T25n1509_053:0440a20": "四無礙智、十八不共法、大慈大悲。舍利弗！是",
    "T25n1509_053:0440a21": "名菩薩摩訶薩為阿耨多羅三藐三菩提道。」",
    "T25n1509_053:0440a22": "【論】問曰：五百阿羅漢，佛各說其第一，如",
    "T25n1509_053:0440a23": "舍利弗智慧第一，目揵連神足第一，摩訶迦",
    "T25n1509_053:0440a24": "葉行頭陀中第一，須菩提得無諍三昧第一，",
    "T25n1509_053:0440a25": "摩訶迦旃延分別修多羅第一，富樓那說法",
    "T25n1509_053:0440a26": "人中第一。今舍利弗何以故讚須菩提於說",
    "T25n1509_053:0440a27": "法人中應最第一？答曰：佛以佛眼觀一切",
    "T25n1509_053:0440a28": "眾生利根、鈍根，籌量一切法總相、別相，隨其",
    "T25n1509_053:0440a29": "所得法，各記第一，無錯！富樓那於四眾中，",
    "T25n1509_053:0440b01": "用十二部經、種種法門、種種因緣譬喻說",
    "T25n1509_053:0440b02": "法，能利益眾生第一。須菩提常行無諍三",
    "T25n1509_053:0440b03": "昧，與菩薩同事，巧便樂說一種空相法門，",
    "T25n1509_053:0440b04": "勝富樓那。譬如巧師多有所能，所能多故，",
    "T25n1509_053:0440b05": "普不精悉；如有人偏能一事，則必盡其",
    "T25n1509_053:0440b06": "美。富樓那雖多能，不如須菩提常樂行空",
    "T25n1509_053:0440b07": "故能巧說空。是故舍利弗聞須菩提巧說",
    "T25n1509_053:0440b08": "空義，便讚言：「汝於說法人中應作第一！」舍",
    "T25n1509_053:0440b09": "利弗見須菩提隨所問皆能答，如風行空",
    "T25n1509_053:0440b10": "中，無所罣礙。爾時，須菩提不謙不受。何",
    "T25n1509_053:0440b11": "以故？安立平實，好人相故。好人相者，不",
    "T25n1509_053:0440b12": "自讚、不自毀，於他亦不讚、不毀。若自讚身，",
    "T25n1509_053:0440b13": "非大人相，不為人所讚而便自美；若自毀，",
    "T25n1509_053:0440b14": "是姣輸人。若毀他，是讒賊人；若讚他，是諂",
    "T25n1509_053:0440b15": "媚人。須菩提說無生法故，舍利弗雖讚而",
    "T25n1509_053:0440b16": "非諂。須菩提以舍利弗實讚故不謙，又以",
    "T25n1509_053:0440b17": "斷法愛故心不高，亦不愛著，但答無礙無",
    "T25n1509_053:0440b18": "障因緣：所謂一切法無所依止，無所依止故",
    "T25n1509_053:0440b19": "無障無礙。無所依止義，如先說。此中須菩",
    "T25n1509_053:0440b20": "提自說：「內法空故，色不依止內；外法空故，",
    "T25n1509_053:0440b21": "色不依止外；中間無所有故，色不依止中",
    "T25n1509_053:0440b22": "間。」如色，乃至一切種智亦如是。若菩薩知",
    "T25n1509_053:0440b23": "一切三界無常空故，不中依止；爾時煩惱",
    "T25n1509_053:0440b24": "折，能淨菩薩道。是故須菩提說：「菩薩行六",
    "T25n1509_053:0440b25": "波羅蜜，應淨色乃至一切種智。」問曰：淨色",
    "T25n1509_053:0440b26": "乃至淨一切種智，即是淨菩薩道，何以故更",
    "T25n1509_053:0440b27": "問？答曰：菩薩能令色畢竟空，是名清淨；是",
    "T25n1509_053:0440b28": "事深妙，不可頓得。是故舍利弗問：「新學菩薩",
    "T25n1509_053:0440b29": "云何修是初方便道？」須菩提答：「若菩薩能行",
    "T25n1509_053:0440c01": "二種波羅蜜。」六波羅蜜是初開菩薩道；能",
    "T25n1509_053:0440c02": "用無所得空，行三十七品，是開佛道。「淨」者",
    "T25n1509_053:0440c03": "名為開；如去道中荊棘，名為開道。何等",
    "T25n1509_053:0440c04": "是二種波羅蜜？一者、世間，二者、出世間。世間",
    "T25n1509_053:0440c05": "者，須菩提自說義，所謂須食與食等。是義，",
    "T25n1509_053:0440c06": "如初品中說。若施時有所依止，譬如老病",
    "T25n1509_053:0440c07": "人依恃他力，能行、能立；施者離實智慧、心",
    "T25n1509_053:0440c08": "力薄少故依止。依止者，己身、財物、受者，是法",
    "T25n1509_053:0440c09": "中取相心著，生憍慢等諸煩惱，是名世間，",
    "T25n1509_053:0440c10": "不動、不出。動者，柔順忍；出者，無生法忍。聲聞",
    "T25n1509_053:0440c11": "法中，動者，學人；出者，無學。餘者五波羅蜜亦",
    "T25n1509_053:0440c12": "如是。是名初開菩薩道。問曰：菩薩道即",
    "T25n1509_053:0440c13": "是阿耨多羅三藐三菩提道，何以故更問？",
    "T25n1509_053:0440c14": "答曰：菩薩時，有道；佛已到，不須道。是道為",
    "T25n1509_053:0440c15": "得阿耨多羅三藐三菩提故，名為菩提道；",
    "T25n1509_053:0440c16": "菩薩行是道故，名菩薩道。此中佛說：遠道，",
    "T25n1509_053:0440c17": "所謂六波羅蜜菩薩道也；近道，所謂三十七",
    "T25n1509_053:0440c18": "品菩提道也。六波羅蜜中布施、持戒等雜，故",
    "T25n1509_053:0440c19": "遠；三十七品但有禪定、智慧，故近。六波羅蜜",
    "T25n1509_053:0440c20": "有世間、出世間雜，故遠；三十七品、三解脫",
    "T25n1509_053:0440c21": "門等乃至大慈大悲，畢竟清淨，故近。復次，阿",
    "T25n1509_053:0440c22": "耨多羅三藐三菩提道者，從初發意乃至金",
    "T25n1509_053:0440c23": "剛三昧，其中為菩提菩薩行，皆是菩提道。",
    "T25n1509_053:0440c24": "【經】爾時，舍利弗讚須菩提言：「善哉！善哉！何",
    "T25n1509_053:0440c25": "等波羅蜜力？」須菩提言：「是般若波羅蜜力。所",
    "T25n1509_053:0440c26": "以者何？般若波羅蜜能生一切諸善法：若聲",
    "T25n1509_053:0440c27": "聞法、辟支佛法、菩薩法、佛法。舍利弗！般若波",
    "T25n1509_053:0440c28": "羅蜜能受一切諸善法：聲聞法、辟支佛法、菩",
    "T25n1509_053:0440c29": "薩法、佛法。舍利弗！過去諸佛行般若波羅蜜，",
    "T25n1509_053:0441a01": "得阿耨多羅三藐三菩提；未來諸佛亦行般",
    "T25n1509_053:0441a02": "若波羅蜜，當得阿耨多羅三藐三菩提；舍利",
    "T25n1509_053:0441a03": "弗！今現在十方諸國界中諸佛亦行是般若",
    "T25n1509_053:0441a04": "波羅蜜，得阿耨多羅三藐三菩提。舍利弗！若",
    "T25n1509_053:0441a05": "菩薩摩訶薩聞說般若波羅蜜時不疑不難，",
    "T25n1509_053:0441a06": "當知是菩薩摩訶薩行菩提道。菩薩道者，",
    "T25n1509_053:0441a07": "救一切眾生故，心不捨一切眾生，以無所得",
    "T25n1509_053:0441a08": "故。是菩薩常應不離是念，所謂大悲念。」舍",
    "T25n1509_053:0441a09": "利弗復問：「欲使菩薩摩訶薩常不離是念，",
    "T25n1509_053:0441a10": "所謂大悲念；若菩薩摩訶薩常不離大悲念，",
    "T25n1509_053:0441a11": "令一切眾生皆當作菩薩。何以故？須菩提！",
    "T25n1509_053:0441a12": "一切眾生亦不離諸念故。」須菩提言：「善哉！善",
    "T25n1509_053:0441a13": "哉！舍利弗！汝欲難我而成我義。何以故？眾生",
    "T25n1509_053:0441a14": "無故念亦無，眾生性無故念亦性無，眾生法",
    "T25n1509_053:0441a15": "無故念亦法無，眾生離故念亦離，眾生空故",
    "T25n1509_053:0441a16": "念亦空，眾生不可知故念亦不可知。舍利",
    "T25n1509_053:0441a17": "弗！色無故念亦無，色性無故念亦性無，色",
    "T25n1509_053:0441a18": "法無故念亦法無，色離故念亦離，色空故念",
    "T25n1509_053:0441a19": "亦空，色不可知故念亦不可知；受、想、行、識亦",
    "T25n1509_053:0441a20": "如是；眼乃至意，色乃至法，地種乃至識種，檀",
    "T25n1509_053:0441a21": "波羅蜜乃至般若波羅蜜，內空乃至無法有",
    "T25n1509_053:0441a22": "法空，四念處乃至十八不共法，一切三昧門、",
    "T25n1509_053:0441a23": "一切陀羅尼門，一切智、一切種智，乃至阿耨",
    "T25n1509_053:0441a24": "多羅三藐三菩提無故，念亦無；乃至阿耨多",
    "T25n1509_053:0441a25": "羅三藐三菩提不可知故，念亦不可知。舍利",
    "T25n1509_053:0441a26": "弗！菩薩摩訶薩行是道，我欲使不離是念，所",
    "T25n1509_053:0441a27": "謂大悲念。」爾時，佛讚須菩提言：「善哉！善哉！是",
    "T25n1509_053:0441a28": "菩薩摩訶薩般若波羅蜜，其有說者，亦當如",
    "T25n1509_053:0441a29": "是說。如汝所說般若波羅蜜，皆是承佛意",
    "T25n1509_053:0441b01": "故。菩薩摩訶薩學般若波羅蜜，應當如汝所",
    "T25n1509_053:0441b02": "說學！」須菩提說是般若波羅蜜品時，三千大",
    "T25n1509_053:0441b03": "千世界六種振動：東湧西沒、西湧東沒，南",
    "T25n1509_053:0441b04": "湧北沒、北湧南沒，中湧邊沒、邊湧中沒。",
    "T25n1509_053:0441b05": "爾時，佛微笑。須菩提白佛言：「何因何緣故微",
    "T25n1509_053:0441b06": "笑？」佛告須菩提：「如我於此世界說般若波羅",
    "T25n1509_053:0441b07": "蜜，東方無量阿僧祇世界諸佛，亦為諸菩薩",
    "T25n1509_053:0441b08": "摩訶薩說般若波羅蜜；南西北方、四維、上下，",
    "T25n1509_053:0441b09": "亦說是般若波羅蜜。說是般若波羅蜜品時，",
    "T25n1509_053:0441b10": "十二那由他諸天人得無生法忍。十方諸佛",
    "T25n1509_053:0441b11": "說是般若波羅蜜時，無量阿僧祇眾生亦發",
    "T25n1509_053:0441b12": "阿耨多羅三藐三菩提心。」",
    "T25n1509_053:0441b13": "【論】者言：舍利弗作是念：「須菩提所說，分",
    "T25n1509_053:0441b14": "別六波羅蜜世間、出世間及菩提道，大利益",
    "T25n1509_053:0441b15": "眾生。」故歡喜讚言：「善哉！善哉！」再言之者，",
    "T25n1509_053:0441b16": "善之至也。問：「是何波羅蜜力？」須菩提作是",
    "T25n1509_053:0441b17": "思惟：「一切心數法中，除智慧，無能如是分",
    "T25n1509_053:0441b18": "別斷疑開道；諸波羅蜜中，離般若波羅蜜，",
    "T25n1509_053:0441b19": "自體不能成就，何況能分別開道！」如是思",
    "T25n1509_053:0441b20": "惟已，答舍利弗：「是般若波羅蜜力。」如先說：",
    "T25n1509_053:0441b21": "諸法中無我、無知者、無見者；今以此證",
    "T25n1509_053:0441b22": "知是般若波羅蜜力，非佛力，非須菩提力。",
    "T25n1509_053:0441b23": "何以故？須菩提說因緣，所謂般若波羅蜜，",
    "T25n1509_053:0441b24": "離斷常、有無二邊等故，能生一切善法，所",
    "T25n1509_053:0441b25": "謂三乘法定相，堅牢不壞相。又般若波羅蜜",
    "T25n1509_053:0441b26": "無量無邊故，能受一切善法；如大海能受",
    "T25n1509_053:0441b27": "眾川萬流。「三乘善法」者，所謂六波羅蜜乃",
    "T25n1509_053:0441b28": "至十八不共法。十方三世諸佛行般若波羅",
    "T25n1509_053:0441b29": "蜜故，皆得阿耨多羅三藐三菩提；雖行餘",
    "T25n1509_053:0441c01": "波羅蜜，般若波羅蜜最尊大，有分別通達力。",
    "T25n1509_053:0441c02": "譬如和合下藥，巴豆最有力；般若波羅",
    "T25n1509_053:0441c03": "蜜亦如是，雖與餘波羅蜜合，而破諸煩惱、",
    "T25n1509_053:0441c04": "拔邪見、捨戲論，般若波羅蜜力最勝。",
    "T25n1509_053:0441c05": "以是故說「皆是般若波羅蜜力」。問曰：種種讚",
    "T25n1509_053:0441c06": "此般若波羅蜜微妙甚深，誰能隨順應般若",
    "T25n1509_053:0441c07": "波羅蜜行？答曰：有菩薩無量世集諸福德，",
    "T25n1509_053:0441c08": "利根，諸煩惱折薄；雖未到阿鞞跋致地，聞",
    "T25n1509_053:0441c09": "般若波羅蜜，即時信受深入。通達如是相者，",
    "T25n1509_053:0441c10": "則能行般若波羅蜜道，所謂救度一切眾生，",
    "T25n1509_053:0441c11": "令離世間憂惱；大悲心故，不離一切眾生。",
    "T25n1509_053:0441c12": "菩薩常不應離大悲及畢竟空念——畢竟空",
    "T25n1509_053:0441c13": "破世間諸煩惱，示涅槃；而大悲引之令還",
    "T25n1509_053:0441c14": "入善法中，以利益眾生。爾時，舍利弗難須",
    "T25n1509_053:0441c15": "菩提：「若菩薩不離是大悲念及畢竟空念",
    "T25n1509_053:0441c16": "者，一切眾生皆當作菩薩！何以故？是畢竟",
    "T25n1509_053:0441c17": "空無相無所分別，不應菩薩有而眾生無！",
    "T25n1509_053:0441c18": "若有，一切眾生應共有；若無，菩薩亦應無。」",
    "T25n1509_053:0441c19": "須菩提答：「汝欲難我而助成我義。何以故？",
    "T25n1509_053:0441c20": "諸法相畢竟空故，眾生亦空；眾生空故，畢竟",
    "T25n1509_053:0441c21": "空念亦空。若諸法畢竟空，何有眾生實空，",
    "T25n1509_053:0441c22": "而難我言『眾生不離是念，皆當為菩薩』？」是",
    "T25n1509_053:0441c23": "故說：「眾生無所有故，畢竟空念亦無所有；眾",
    "T25n1509_053:0441c24": "生無性，眾生離，眾生空，眾生不可知，畢竟空",
    "T25n1509_053:0441c25": "念亦畢竟空。」色乃至阿耨多羅三藐三菩提",
    "T25n1509_053:0441c26": "亦如是。",
    "T25n1509_053:0441c27": "問曰：此中念是不離大悲念，何以說「不離",
    "T25n1509_053:0441c28": "畢竟空念」？答曰：菩薩不離是念，心不捨眾",
    "T25n1509_053:0441c29": "生，用無所得故。無所得空、畢竟空，名異而",
    "T25n1509_053:0442a01": "義一。不可得空在初，畢竟空在後；以畢竟",
    "T25n1509_053:0442a02": "空大故，生悲亦大。大悲，如《阿差末經》中說",
    "T25n1509_053:0442a03": "有三種悲：眾生緣、法緣、無緣。無緣悲從畢竟",
    "T25n1509_053:0442a04": "空生，以是解舍利弗所難。佛證其說故，讚",
    "T25n1509_053:0442a05": "言：「善哉！若欲解說般若波羅蜜者，當如",
    "T25n1509_053:0442a06": "汝所說。」爾時，眾中天、人、菩薩作是念：「般若波",
    "T25n1509_053:0442a07": "羅蜜甚深，三世諸佛皆從中生；須菩提小乘",
    "T25n1509_053:0442a08": "人，云何佛讚『欲說般若波羅蜜當如汝",
    "T25n1509_053:0442a09": "所說』？」是故次言：「須菩提所說，皆承佛意。」正",
    "T25n1509_053:0442a10": "使彌勒等諸菩薩、梵天王等不承佛意，尚不",
    "T25n1509_053:0442a11": "能得問，何況須菩提在佛前自恣樂說！「諸",
    "T25n1509_053:0442a12": "菩薩欲學般若波羅蜜，亦當如汝所說學！」",
    "T25n1509_053:0442a13": "「說是品時，三千大千世界地六種振動」者，",
    "T25n1509_053:0442a14": "是時會中多有菩薩發阿耨多羅三藐三菩",
    "T25n1509_053:0442a15": "提心，皆當作佛。佛是天地大主，地神歡喜：「我",
    "T25n1509_053:0442a16": "主今生！」故使地大動。復次，人心信深般若",
    "T25n1509_053:0442a17": "波羅蜜者，難得希有故，是人以福德因緣，",
    "T25n1509_053:0442a18": "感大風以動水，水動故地動。復次，地下大",
    "T25n1509_053:0442a19": "龍王欲來聽般若波羅蜜，從水出故水動，",
    "T25n1509_053:0442a20": "水動故地動。復次，佛神力故令地動，般若波",
    "T25n1509_053:0442a21": "羅蜜難見難知，欲引導眾人令益信樂",
    "T25n1509_053:0442a22": "故。餘地動因緣，如先說。此中佛自說因緣，",
    "T25n1509_053:0442a23": "所謂我說般若波羅蜜，十方諸佛亦說是般",
    "T25n1509_053:0442a24": "若波羅蜜。十二那由陀天人得阿鞞跋致",
    "T25n1509_053:0442a25": "地，入法位，是故地動；又十方世界眾生等",
    "T25n1509_053:0442a26": "亦發無上道意，是故地動。爾時，諸天亦有散",
    "T25n1509_053:0442a27": "種種蓮華及種種雜香、天衣、天蓋，千萬種天",
    "T25n1509_053:0442a28": "妓樂，諸龍王等從四大海水中涌出，及諸",
    "T25n1509_053:0442a29": "夜叉、羅剎等，皆生慈心，合手讚佛。又佛笑",
    "T25n1509_053:0442b01": "時，無量光明遍覆十方如恒河沙等世界，有",
    "T25n1509_053:0442b02": "爾所等希有事。取要言之，地動皆由說諸",
    "T25n1509_053:0442b03": "法實相，所謂般若波羅蜜。",
    "T25n1509_053:0442b04": "大智度論卷第五十三"
}