{
    "X44n0744_006:0446a06": "四分律名義標釋卷第六",
    "X44n0744_006:0446a07": "明　廣州沙門釋　弘贊在犙　輯",
    "X44n0744_006:0446a08": "　　新安沙門釋　弘麗羅峰　校",
    "X44n0744_006:0446a09": "　　○十三僧殘法",
    "X44n0744_006:0446a10": "原夫重戒。首尾二篇。初篇若犯。棄而無審。後篇有",
    "X44n0744_006:0446a11": "違。遣以眾教。覆則更加別住。露乃直使意喜。仍須",
    "X44n0744_006:0446a12": "四緣成就。極減廿僧共除。既爾要緣託眾。當須謹",
    "X44n0744_006:0446a13": "固慎。重況茲末世事緣難就。知法淨僧叵求。若不",
    "X44n0744_006:0446a14": "如教。唐自懺摩。設慢律言。重招愆咎。如犯戒輕重",
    "X44n0744_006:0446a15": "經云。佛告目連。若無慚愧。輕慢佛語。犯僧伽婆尸",
    "X44n0744_006:0446a16": "沙。如不憍樂天。壽八千歲。墮泥犂中。於人間數。二",
    "X44n0744_006:0446a17": "百三十億四十千歲。若復更頑。不信佛經。如觀佛",
    "X44n0744_006:0446a18": "三昧經云。過殺八萬四千父母等罪。深重難計。弗",
    "X44n0744_006:0446a19": "可除滅。迦葉經云爾時摩訶迦葉白佛言。世尊。當",
    "X44n0744_006:0446a20": "來末世。後五百歲。有相似沙門。身披袈裟。毀滅如",
    "X44n0744_006:0446a21": "來無量阿僧祇劫。所集阿耨菩提。佛告迦葉。汝莫",
    "X44n0744_006:0446a22": "問此。何以故。彼愚癡人。實有過惡。一切魔事。皆悉",
    "X44n0744_006:0446a23": "信受。如來不說彼人得道。假使千佛出興於世。種",
    "X44n0744_006:0446a24": "種神通。說法教化。於彼惡欲。不可令息。迦葉白佛",
    "X44n0744_006:0446b01": "言。世尊。我寧頂戴四天下一切眾生。山河。聚落。滿",
    "X44n0744_006:0446b02": "於一劫。若減一劫。不能聞彼愚癡眾生。不信之音。",
    "X44n0744_006:0446b03": "世尊。我寧坐於一胡麻上。滿於一劫。若減一劫。不",
    "X44n0744_006:0446b04": "能聞彼不信癡人破戒之音。世尊。我寧在於大劫",
    "X44n0744_006:0446b05": "火中。若行若立。若坐若臥。百千億歲。不能聞彼不",
    "X44n0744_006:0446b06": "信癡人破戒之音。世尊。我寧受於一切眾生。瞋恚",
    "X44n0744_006:0446b07": "罵辱。撾打加害。不能聞彼不信癡人偷法大賊。毀",
    "X44n0744_006:0446b08": "禁之聲。如經所說。可不懼哉。",
    "X44n0744_006:0446b09": "　　　△失精第一",
    "X44n0744_006:0446b10": "(此是不共戒。比丘尼波逸提。以女人煩惱深重。難拘難制。佛若與制重者。則罪惱眾生。又女人要在",
    "X44n0744_006:0446b11": "私屏處。多緣多力。方得出精。男則隨事能出。故不同制也)。",
    "X44n0744_006:0446b12": "舍衛城",
    "X44n0744_006:0446b13": "或云舍婆提。此翻聞物。謂寶物多出此城也。又翻",
    "X44n0744_006:0446b14": "豐德。此含四義。一具財寶。二妙五欲。三饒多聞。四",
    "X44n0744_006:0446b15": "豐解脫。天台云。舍衛城。又名舍婆提者。昔有二仙。",
    "X44n0744_006:0446b16": "弟名舍婆。此云幼小。兄名阿跋提。此云不可害。合",
    "X44n0744_006:0446b17": "此二人。以名城也。善見云。舍衛者。是道士名也。昔",
    "X44n0744_006:0446b18": "有道士居住此地。往古有王。見此地好。就道士乞",
    "X44n0744_006:0446b19": "為立國。以道士名。號為舍衛。又名多有。謂諸國珍",
    "X44n0744_006:0446b20": "寶。及雜異物。歸聚此國。故名多有。頌云。",
    "X44n0744_006:0446b21": "　舍衛甚微妙　　觀者無厭足　　以十音樂聲",
    "X44n0744_006:0446b22": "　音中喚飲食　　豐饒多珍寶　　猶如帝釋宮",
    "X44n0744_006:0446b23": "此國邑內人民。有五十七萬戶。邑外屬舍衛國者。",
    "X44n0744_006:0446b24": "有八萬聚落。國土縱廣一百由旬。西域記云。室羅",
    "X44n0744_006:0446c01": "伐悉底國。舊曰舍衛國。譌也。中印度境。周六千餘",
    "X44n0744_006:0446c02": "里。宮城周二十餘里。穀稼豐。氣序和。風俗淳質。篤",
    "X44n0744_006:0446c03": "學好福。是勝軍大王。所治國都也。此即憍薩羅國",
    "X44n0744_006:0446c04": "都城之號。",
    "X44n0744_006:0446c05": "迦留陀夷",
    "X44n0744_006:0446c06": "此云黑光。亦云麤黑。猶其面黑。眼赤故也。舊名烏",
    "X44n0744_006:0446c07": "陀夷。此云出現。謂日出時生也。善見云。迦留陀夷。",
    "X44n0744_006:0446c08": "與佛同日生。本是大臣。佛未出家。常為執事。破僧",
    "X44n0744_006:0446c09": "事云。時路傍孔中。出一毒虵。烏陀夷見此毒虵。恐",
    "X44n0744_006:0446c10": "害菩薩。即拔利刀斬為兩段。虵吐毒氣。著烏陀夷",
    "X44n0744_006:0446c11": "身。變為黑色。因此名為黑烏陀夷(佛未出家時。稱為菩薩)。因",
    "X44n0744_006:0446c12": "世尊出家成道。父王思見。遂遣陀夷往迎。既至佛",
    "X44n0744_006:0446c13": "所。佛為說法。喚善來比丘。鬚髮自落。成比丘性。而",
    "X44n0744_006:0446c14": "情多欲。後於舍衛城。有婆羅門女。逼行非法。而尊",
    "X44n0744_006:0446c15": "者不從其事。彼懷瞋忿。自破身形。反誣尊者。以告",
    "X44n0744_006:0446c16": "其父。父集五百婆羅門眾。共曳尊者。然尊者力大。",
    "X44n0744_006:0446c17": "乃至不能移足。時佛觀知。此是最後教誡烏陀夷",
    "X44n0744_006:0446c18": "事。佛衰其力。婆羅門眾共打幾死。將曳王所。王雖",
    "X44n0744_006:0446c19": "審知事虗。猶三反呵責尊者。夫人亦復深諫。尊者",
    "X44n0744_006:0446c20": "聞斯貴已。極生慚恥。遂往尊者舍利弗所。頂禮雙",
    "X44n0744_006:0446c21": "足。具陳上事。時舍利弗。觀彼根性。隨機說法。并與",
    "X44n0744_006:0446c22": "教授。彼聞自尅。發勇猛心。結惑皆除。證阿羅漢果。",
    "X44n0744_006:0446c23": "既證果已。念報佛恩。而行教化。佛言。我諸聲聞弟",
    "X44n0744_006:0446c24": "子中。教化有情令得聖果者。烏陀夷為第一。如是",
    "X44n0744_006:0447a01": "尊者。於舍衛城。教化十八億人。令得聖果。後為暴",
    "X44n0744_006:0447a02": "惡女兒婦。通賊。斷尊者命。將屍棄糞聚中。此是尊",
    "X44n0744_006:0447a03": "者先所作業。今時果熟。還於自身蘊器處受。非於",
    "X44n0744_006:0447a04": "餘處。有物代報。爾時十五日。當布薩時。大眾皆集。",
    "X44n0744_006:0447a05": "惟不見尊者一人。諸佛世尊。得無忘念。知已被殺。",
    "X44n0744_006:0447a06": "棄糞聚中。佛與大眾圍繞。夜至城門。放大光明。徧",
    "X44n0744_006:0447a07": "滿城邑。其門自開。王及夫人。臣民婦女。驚覺奔馳。",
    "X44n0744_006:0447a08": "隨佛往至糞聚處所。出尊者屍。香湯洗浴。置寶輿",
    "X44n0744_006:0447a09": "中。伎樂幢旛。共導出城。至一勝處。香木焚之。取舍",
    "X44n0744_006:0447a10": "利。置金瓶內。於四衢路側。建墖供養。為人天福田",
    "X44n0744_006:0447a11": "也(有云尊者。既證果已。誓報佛恩。化千家夫婦。俱證聖果。已化九百九十家。最後一家。夫已得果。",
    "X44n0744_006:0447a12": "外出。婦與賊通。懼夫還。尊者發露其事。故使賊壻殺之。宿緣詳見根本律)。",
    "X44n0744_006:0447a13": "夢中",
    "X44n0744_006:0447a14": "夢者。寐中神遊也。列子分六夢。一正夢(安靜而蓮)。二噩",
    "X44n0744_006:0447a15": "夢(驚愕而夢)。三思夢(平時所思而夢)。四寤夢(覺時所道而夢)。五懼夢(恐懼",
    "X44n0744_006:0447a16": "而夢)。六喜夢(喜悅而夢)。善見云。夢有四種。一者。四大不和",
    "X44n0744_006:0447a17": "夢。謂夢見山崩。或飛騰虗空。或見虎狼師子賊逐。",
    "X44n0744_006:0447a18": "二者先見故夢。謂晝日或見白黑。及男女相。夜則",
    "X44n0744_006:0447a19": "夢見。三者天人與夢。若善知識天人。現善夢。令人",
    "X44n0744_006:0447a20": "得善。惡知識者。現惡夢。令人得惡想。四者想夢。謂",
    "X44n0744_006:0447a21": "人前身。若有福德。今現善夢。若造罪者。今現惡夢。",
    "X44n0744_006:0447a22": "如菩薩母。夢菩薩初欲入母胎時。夢見白象後忉",
    "X44n0744_006:0447a23": "利天下。入其右脇。此是想夢也。若夢禮佛。誦經。持",
    "X44n0744_006:0447a24": "戒。布施。種種切德。此亦想夢。夢禮佛。聽法。說法等。",
    "X44n0744_006:0447b01": "此是善夢。若夢見殺盜婬。此名不善夢。若夢見青",
    "X44n0744_006:0447b02": "黃赤白色等。此是無記夢也。問曰。若爾者。應受果",
    "X44n0744_006:0447b03": "報。答曰。不受果報。何以故。以心業羸弱。故不感報。",
    "X44n0744_006:0447b04": "是故律云。除夢中不犯也。以佛結戒制身業。不制",
    "X44n0744_006:0447b05": "意業。故夢中無罪。佛言。若夢中有實者。一切人無",
    "X44n0744_006:0447b06": "能得脫。根本律。佛告阿難陀曰。彼諸苾蒭。想心緣",
    "X44n0744_006:0447b07": "慮。我不云無。然在夢中。非是實事。應除夢中。律攝",
    "X44n0744_006:0447b08": "云。夢中雖有情識。然無楷定實事可求。故不犯。涅",
    "X44n0744_006:0447b09": "槃經云。迦葉菩薩白佛言。若有比丘。夢行婬欲。是",
    "X44n0744_006:0447b10": "犯戒不。佛言。不也。應於婬欲。生臭穢想。乃至不生",
    "X44n0744_006:0447b11": "一念淨想。遠離女人煩惱愛想。若夢行婬。寤應生",
    "X44n0744_006:0447b12": "悔。若受供養時。應如饑世食子肉想。若生婬念。應",
    "X44n0744_006:0447b13": "疾捨離。若能隨順佛所說者。是名菩薩。五分律。佛",
    "X44n0744_006:0447b14": "告諸比丘。若未離欲恚癡。散亂心眠。必失不淨。雖",
    "X44n0744_006:0447b15": "未能離。以繫念心眠。若無有是過。善見云。亂意睡",
    "X44n0744_006:0447b16": "眠者。以不定意睡眠也。若白日眠。先念某時某時",
    "X44n0744_006:0447b17": "當起。如經中說。佛告諸比丘。若汝洗浴竟。欲眠。當",
    "X44n0744_006:0447b18": "作是念。我髮未燥當起。若如是眠善。若夜亦應知",
    "X44n0744_006:0447b19": "時。月至某處當起。若無月。星至某處當起。當念佛",
    "X44n0744_006:0447b20": "為初。於十善法中。一一法中。隨心所念。然後眠。所",
    "X44n0744_006:0447b21": "言精者。大論云。以妄想邪憶念風。吹婬欲火故。肉",
    "X44n0744_006:0447b22": "髓膏流。熱變為精。精有五種。七種。十種。具如律文",
    "X44n0744_006:0447b23": "(念佛為初者。六念中。首則念佛也)。",
    "X44n0744_006:0447b24": "僧伽婆尸沙",
    "X44n0744_006:0447c01": "僧祇律云。僧迦。謂四波羅夷。婆尸沙者。是罪有餘。",
    "X44n0744_006:0447c02": "應羯磨治。故說僧伽婆尸沙。復次。是罪。僧中發露",
    "X44n0744_006:0447c03": "悔過。亦名僧伽婆尸沙。根本律云。僧伽者。若犯此",
    "X44n0744_006:0447c04": "罪。應依僧伽而行其法。及依僧伽而得出罪。不依",
    "X44n0744_006:0447c05": "別人。阿伐尸沙者。是餘殘義。若苾蒭於四波羅市",
    "X44n0744_006:0447c06": "迦法中。隨犯其一。無有餘殘。不得共住。此十三法。",
    "X44n0744_006:0447c07": "苾芻雖犯。而有餘殘。是可治故。名曰僧殘。律攝云。",
    "X44n0744_006:0447c08": "僧伽阿伐尸沙者。一。事由眾故。二。體是有餘。假眾",
    "X44n0744_006:0447c09": "方除。表非初重。僧伽是眾。阿伐尸沙是。教由奉眾",
    "X44n0744_006:0447c10": "教。罪方除滅。又前之四戒。體是無餘。此是有餘。以",
    "X44n0744_006:0447c11": "可治故。毗尼母云。如人為他所殘。尚有咽喉。名之",
    "X44n0744_006:0447c12": "為殘。如二人共入陣間。一為他所害命絕。二為他",
    "X44n0744_006:0447c13": "所害。命根少在不斷。若得好醫良藥。可得除瘥。若",
    "X44n0744_006:0447c14": "無者。不可瘥也。犯僧殘者。亦復如是。有少可懺悔",
    "X44n0744_006:0447c15": "之理。若得清淨大眾。為如法說懺悔除罪之法。此",
    "X44n0744_006:0447c16": "罪可除。若無清淨大眾。不可除滅。是名僧殘。善見",
    "X44n0744_006:0447c17": "云。僧伽者。僧也。婆者。初也。尸沙者。殘也。云何僧為",
    "X44n0744_006:0447c18": "初。答曰。此比丘已得罪。樂欲清淨。往到僧所。僧與",
    "X44n0744_006:0447c19": "波利婆沙。是名初。與波利婆沙竟。次與六夜行摩",
    "X44n0744_006:0447c20": "那埵為中。殘者。與阿浮訶那。是名僧伽婆尸沙也。",
    "X44n0744_006:0447c21": "轉輪聖王",
    "X44n0744_006:0447c22": "梵云。斫迦羅伐辣底曷羅闍。此云轉輪王。奘師云。",
    "X44n0744_006:0447c23": "夫輪王者。將即大位。隨福所感。有大輪寶。浮空來",
    "X44n0744_006:0447c24": "應。感有金銀銅鐵之異。境乃四三二一之差。因其",
    "X44n0744_006:0448a01": "先瑞。即以為號。金輪王。乃化被四天下。銀輪王。則",
    "X44n0744_006:0448a02": "政隔北拘盧銅輪王。除北拘盧及西瞿陀尼。鐵輪",
    "X44n0744_006:0448a03": "王。則惟贍部洲。長阿含經云。佛告諸比丘。世間有",
    "X44n0744_006:0448a04": "轉輪聖王。成就七寶。有四神德。云何七寶。一金輪",
    "X44n0744_006:0448a05": "寶。二白象寶。三紺馬寶。四神珠寶。五玉女寶。六居",
    "X44n0744_006:0448a06": "士寶(餘經名典財寶)。七主兵寶。云何金輪寶成就。若轉輪",
    "X44n0744_006:0448a07": "聖王。出閻浮提地。剎利水澆頭種。以十五日。月滿",
    "X44n0744_006:0448a08": "時。沐浴香湯。上高殿上。與婇女眾。共相娛樂。天金",
    "X44n0744_006:0448a09": "輪寶。忽現在前。輪有千幅。光色具足。天金所成。天",
    "X44n0744_006:0448a10": "匠所造。非世所有。輪徑丈四。輪王見已。即召四兵。",
    "X44n0744_006:0448a11": "向金輪寶。偏露右臂。右膝著地。以右手摩捫金輪。",
    "X44n0744_006:0448a12": "語言。汝向東方。如法而轉。勿違常則。輪即東轉。時",
    "X44n0744_006:0448a13": "王即將四兵。隨其後行。輪所住處。王即止駕。爾時",
    "X44n0744_006:0448a14": "東方諸小王。見大王至。以寶鉢盛寶粟。來詣王所。",
    "X44n0744_006:0448a15": "拜首。白言。今此東方。土地豐樂。多諸珍寶。人民熾",
    "X44n0744_006:0448a16": "盛。志性仁和。慈孝忠順。唯願聖王。於此治政。我等",
    "X44n0744_006:0448a17": "當給使左右。承受所治。當時輪王。語小王言。止止。",
    "X44n0744_006:0448a18": "諸賢。汝等則為供養我已。但當以正法治化。勿使",
    "X44n0744_006:0448a19": "偏枉。無令國內有非法行。身不殺生。教人不殺生。",
    "X44n0744_006:0448a20": "偷盜。邪婬。兩舌。惡口。妄言。綺語。貪。瞋。嫉妬。邪見之",
    "X44n0744_006:0448a21": "人。此即名為我之所治。時諸小王。聞是語已。即從",
    "X44n0744_006:0448a22": "大王。巡行諸國。至東海表。次行南方。西方。北方。隨",
    "X44n0744_006:0448a23": "輪所至。其諸國王。各獻國土。亦如東方諸小王(云",
    "X44n0744_006:0448a24": "云)。是為輪寶成就(餘六寶。如經廣釋。四神德。一長壽不夭。二身強無患。三顏容端",
    "X44n0744_006:0448b01": "正。四寶藏盈溢)。若鐵輸。有二百五十輻。銅輪有五百輻。銀",
    "X44n0744_006:0448b02": "輪有七百五十輻。金輪有千輻。原此飛行皇帝。出",
    "X44n0744_006:0448b03": "世間時。千子具足。國士平正如掌。安隱豐樂。無諸",
    "X44n0744_006:0448b04": "災疫。衣食自然。不須營覓。王唯以十善化導。慈育",
    "X44n0744_006:0448b05": "民物。如父愛子。國民慕王。如子仰父。順王化導。故",
    "X44n0744_006:0448b06": "論云。一切輪王。皆無傷害。令伏得勝。各安其所。勸",
    "X44n0744_006:0448b07": "化令修十善業道。故輪王死。定得生天。",
    "X44n0744_006:0448b08": "內色外色",
    "X44n0744_006:0448b09": "內色者。己身。外色者。他身。內外色者。己身他身。善",
    "X44n0744_006:0448b10": "見云。內色與外色觸。即成堪用。虗空中動。亦無內。",
    "X44n0744_006:0448b11": "亦無外色。自動。故得罪。",
    "X44n0744_006:0448b12": "涅槃僧",
    "X44n0744_006:0448b13": "此言。裙也。其色體量。并所著法。俱如一百事中釋。",
    "X44n0744_006:0448b14": "　　　△女身相觸第二",
    "X44n0744_006:0448b15": "(此是不共戒。比丘尼觸男子。得波羅夷)。",
    "X44n0744_006:0448b16": "捫摸",
    "X44n0744_006:0448b17": "捫。摸奔切。音門。撫持也。摸。末各切。音莫。按捫摸字。",
    "X44n0744_006:0448b18": "謂以兩手捫摸也。",
    "X44n0744_006:0448b19": "嗚口",
    "X44n0744_006:0448b20": "嗚。謂嗚唼其口也。又嗚。應作歍。謂口相近也。",
    "X44n0744_006:0448b21": "罵詈",
    "X44n0744_006:0448b22": "罵。莫駕切。麻去聲。惡言也。詈。力地切。音利。正斥曰",
    "X44n0744_006:0448b23": "罵。旁助曰詈。",
    "X44n0744_006:0448b24": "捺髀",
    "X44n0744_006:0448c01": "捺。乃八切。難入聲。手按也。髀。補委切。音彼。應法師",
    "X44n0744_006:0448c02": "云。古文蹕。同蒱米切。說文云。股外也。若音陛。北人",
    "X44n0744_006:0448c03": "用此音。又方爾切。江南行此音。律文舊作髀。俗字",
    "X44n0744_006:0448c04": "也。",
    "X44n0744_006:0448c05": "尼師壇",
    "X44n0744_006:0448c06": "此云坐具。或云隨坐衣。又云隨足衣。謂將隨行。不",
    "X44n0744_006:0448c07": "得離故。坐具制意。本為護僧臥具。及以己物。勿令",
    "X44n0744_006:0448c08": "垢膩。凡欲臥坐時。先將坐具。敷在臥具上。然後徐",
    "X44n0744_006:0448c09": "徐按坐。并以隨臥。佛言。為身。為衣。為臥具。故制畜",
    "X44n0744_006:0448c10": "之。以遮毒蟲。磽棘等。故云為身。恐塵垢汙法服。故",
    "X44n0744_006:0448c11": "云為衣。敷臥具上。以障垢膩。恐汙臥具。故云為臥",
    "X44n0744_006:0448c12": "具。淨法師云。梵言尼師但那。此譯為臥敷具。亦云",
    "X44n0744_006:0448c13": "坐臥具也。戒壇經云。尼師壇。如墖之有基也。汝今",
    "X44n0744_006:0448c14": "受戒。即五分法身之基也。良以五分由戒而成。若",
    "X44n0744_006:0448c15": "無坐具。以坐汝身。則五分定慧。無所從生(餘如九十事釋)。",
    "X44n0744_006:0448c16": "草秸",
    "X44n0744_006:0448c17": "秸。同稭。訖黠切。音戞。稭。禾藁去其皮。以為蓆也。或",
    "X44n0744_006:0448c18": "作鞂。俗作秸。黠。並非。律文舊作[卄/告]。應師非之。[卄/告]。古",
    "X44n0744_006:0448c19": "沃切。音谷。禾皮曰[卄/告](戞音甲)。",
    "X44n0744_006:0448c20": "　　●律藏卷第三",
    "X44n0744_006:0448c21": "　　　△麤惡語第三",
    "X44n0744_006:0448c22": "(此是不共戒。尼得偷蘭遮)。",
    "X44n0744_006:0448c23": "摩醯首羅天",
    "X44n0744_006:0448c24": "此言大自在。正梵音云。摩訶莫醯伊濕伐羅。八臂。",
    "X44n0744_006:0449a01": "三眼。騎白牛。執白拂。及三股叉。如自在天子經云。",
    "X44n0744_006:0449a02": "過去八萬四千劫前。為寂靜婆羅門子。名曰商迦。",
    "X44n0744_006:0449a03": "入於山谷草菴而住。時值如來。名功德海。彼即然",
    "X44n0744_006:0449a04": "燈三盞。施三條針。至心供養。而發願言。獻此三燈",
    "X44n0744_006:0449a05": "三針。願具三眼。得三股叉。於生生中。恒行施願。為",
    "X44n0744_006:0449a06": "世間主宰。得八自在。成就欲樂。心識聰利。又云。我",
    "X44n0744_006:0449a07": "於過去無數俱胝劫。於大牟尼佛所。布施供養。修",
    "X44n0744_006:0449a08": "福持戒。熏習智慧。過是已來。獲自在報。於八生身",
    "X44n0744_006:0449a09": "中。得八種自在。我曾生生。布施。持戒。苦行。求主宰",
    "X44n0744_006:0449a10": "自在。欲樂解脫。乃至究竟寂滅。安樂亦然。是故布",
    "X44n0744_006:0449a11": "施。智慧觀察。一心守護。修行不斷。釋論云。過淨居",
    "X44n0744_006:0449a12": "天。有十住菩薩。號大自在。大千界主。灌頂經云。字",
    "X44n0744_006:0449a13": "威靈帝(陀羅尼集云。我以神通遊騰十方。諸佛國土。佐佛揚化。以神呪力。六道化身。度脫眾",
    "X44n0744_006:0449a14": "生。內修菩薩戒行。久處法流水中。八住齊階。功德成就。餘如二卷中釋)。",
    "X44n0744_006:0449a15": "癡人",
    "X44n0744_006:0449a16": "梵云慕何。此云癡。如正行經說。佛坐思念。人癡故",
    "X44n0744_006:0449a17": "有生死。何等為癡。本從癡中來。今生為人復癡。心",
    "X44n0744_006:0449a18": "不解不開。不知死當所趣向。乃至不念世間苦。不",
    "X44n0744_006:0449a19": "知泥犂中拷治劇。是名癡。故有生死不止。生死如",
    "X44n0744_006:0449a20": "呼吸間。膬不過於人命。婆沙律。問云。佛大慈悲。兼",
    "X44n0744_006:0449a21": "無惡口。云何言愚癡人。答曰。佛是稱實之語。非是",
    "X44n0744_006:0449a22": "惡口。此具縛煩惱眾生。具足愚癡故。佛慈悲心故。",
    "X44n0744_006:0449a23": "呵責折伏。如今和上。阿闍黎。教誡弟子故。稱言癡",
    "X44n0744_006:0449a24": "人。非是惡口。如此如來以大悲心。為調伏弟子故。",
    "X44n0744_006:0449b01": "而訶責之。",
    "X44n0744_006:0449b02": "　　　△歎身索供第四",
    "X44n0744_006:0449b03": "(此是不共戒。尼得偷蘭遮)。",
    "X44n0744_006:0449b04": "唄匿",
    "X44n0744_006:0449b05": "此翻為靜。出要律儀云。此鬱鞞國語。翻為止斷也。",
    "X44n0744_006:0449b06": "又云止息。由是外緣。已止已斷。爾時寂靜任為法",
    "X44n0744_006:0449b07": "事也。或譌云。婆陟。應法師云。梵言婆師。此言讚歎。",
    "X44n0744_006:0449b08": "言唄匿者。疑譌也。或云梵唄。皆梵天之音也。法苑",
    "X44n0744_006:0449b09": "云。尋西方之有唄。猶東國之有讚。讚者從文以結",
    "X44n0744_006:0449b10": "章。唄者短偈以流頌。比其事義。名異實同。毗尼母",
    "X44n0744_006:0449b11": "經云。佛告諸比丘。聽汝等唄。唄者言說之辭。雖聽",
    "X44n0744_006:0449b12": "言說。未知說何等法。佛言。從修多羅。乃至優波提",
    "X44n0744_006:0449b13": "舍。隨意所說。十二部經。復有疑心。若欲次第說。文",
    "X44n0744_006:0449b14": "眾大。文多恐生疲厭。若略撰集好辭。直示現義。不",
    "X44n0744_006:0449b15": "知如何。以是因緣。具白世尊。佛即聽諸比丘。引經",
    "X44n0744_006:0449b16": "中要言妙辭。直顯其義。十誦律云。有比丘名跋提。",
    "X44n0744_006:0449b17": "於唄中第一。是比丘聲好。白佛言。世尊。聽我作聲",
    "X44n0744_006:0449b18": "唄。佛言。聽汝作唄。唄有五利益。身體不疲。不忘所",
    "X44n0744_006:0449b19": "憶。心不疲勞。聲音不壞。語言易解。復有五利。四略",
    "X44n0744_006:0449b20": "如前。第五云。諸天聞唄聲。心則歡喜。長阿含經云。",
    "X44n0744_006:0449b21": "其有音聲。五種清淨。乃名梵聲。何等為五。一者其",
    "X44n0744_006:0449b22": "音正直。二者其音和雅。三者其音清徹。四者其音",
    "X44n0744_006:0449b23": "深滿。五者周徧遠聞。具此五者。乃名梵音。梵摩喻",
    "X44n0744_006:0449b24": "經云。如來說法聲有八種。一最好聲。二易了聲。三",
    "X44n0744_006:0449c01": "柔輭聲。四和調聲。五尊慧聲。六不誤聲。七深妙聲。",
    "X44n0744_006:0449c02": "八不女聲。言不漏闕。無得其短者(云云)。",
    "X44n0744_006:0449c03": "持戒者",
    "X44n0744_006:0449c04": "律云。持戒者。不缺。不穿漏。無染汙也。不缺者。謂舉",
    "X44n0744_006:0449c05": "其重戒之首。即是持於四棄。清淨守護。如愛明珠。",
    "X44n0744_006:0449c06": "故名不缺。若毀犯者。如器已缺。無所堪用。佛法邊",
    "X44n0744_006:0449c07": "人。非沙門釋子。失比丘法。名之為缺。不穿漏者。謂",
    "X44n0744_006:0449c08": "舉其威儀之初。即是持於波逸提等。如護少許浮",
    "X44n0744_006:0449c09": "囊。故名不穿漏。若有毀犯。如器穿漏。不能受道。名",
    "X44n0744_006:0449c10": "為穿漏。無染汙者。謂雖持律儀。不穿不缺。猶須定",
    "X44n0744_006:0449c11": "共持心。欲念不起。故云無染。若念破戒事。即名為",
    "X44n0744_006:0449c12": "汙。故大經云。雖不與彼女人身合。而共言語嘲調。",
    "X44n0744_006:0449c13": "壁外釧聲。見男女相追。皆汙淨戒。又十住婆沙論",
    "X44n0744_006:0449c14": "云。雖制其事。而令女人洗拭按摩。染心共語相視。",
    "X44n0744_006:0449c15": "或限爾許日持戒。或期後世富樂。天上自恣。皆名",
    "X44n0744_006:0449c16": "不淨。毗尼母經云。淨持戒者。一切佛所制戒。皆能",
    "X44n0744_006:0449c17": "受持。無微毫之失。故名持戒。得清淨心戒者。禪戒",
    "X44n0744_006:0449c18": "是也。持心不散。得與定各故名淨心戒也。淨慧戒",
    "X44n0744_006:0449c19": "者。守持此慧。不令散亂。得見四諦。名淨慧戒。一切",
    "X44n0744_006:0449c20": "人。若有信心持戒者。應當作心。生如是念。若犯微",
    "X44n0744_006:0449c21": "細戒。生於怖心。與重戒無異。作如是持戒者。梵行",
    "X44n0744_006:0449c22": "清淨。所受持波羅提木叉戒。亦清淨。一切應修身",
    "X44n0744_006:0449c23": "業。口業。意業。令成就善行。乃至能防身口意。不作",
    "X44n0744_006:0449c24": "十惡。",
    "X44n0744_006:0450a01": "　　　△媒嫁第五",
    "X44n0744_006:0450a02": "(此是共戒。尼同制)。",
    "X44n0744_006:0450a03": "迦羅比丘",
    "X44n0744_006:0450a04": "或作迦留。或作迦盧。此云黑。或連父字呼之。名迦",
    "X44n0744_006:0450a05": "盧蜜栗伽羅子。根本律。謂黑鹿子比丘。是也。有云。",
    "X44n0744_006:0450a06": "鹿子是其母名。故鼻奈耶律云。迦留鹿園子。母字",
    "X44n0744_006:0450a07": "也。十誦云。鹿子長者兒。名曰迦羅。聰智利根。眾人",
    "X44n0744_006:0450a08": "所問。常為斷疑。他事忽務。若人有女姊妹。有來求",
    "X44n0744_006:0450a09": "者。往問迦羅。應與不應與。若人自為求婦。若為兒",
    "X44n0744_006:0450a10": "求。亦往問迦羅。為可取不。迦羅後時。以信出家。剃",
    "X44n0744_006:0450a11": "除鬚髮。被著袈裟。作比丘已。猶如本法。他事怱務",
    "X44n0744_006:0450a12": "(云云)。",
    "X44n0744_006:0450a13": "適意",
    "X44n0744_006:0450a14": "適。施職切。音釋。如也。自得也。廣雅云。適善也。謂事",
    "X44n0744_006:0450a15": "物善好。稱人心也。",
    "X44n0744_006:0450a16": "華鬘",
    "X44n0744_006:0450a17": "梵語摩羅。此云鬘(音蠻)。經云。在額上者名之為鬘。按",
    "X44n0744_006:0450a18": "西域結鬘師。多用蘇摩那華。行列結之。以為條貫。",
    "X44n0744_006:0450a19": "無問男女貴賤。皆此莊嚴。或首或身。以為飾好。律",
    "X44n0744_006:0450a20": "文舊作[鬍古]。此非體也。母論云。何者是作鬘瓔珞華。",
    "X44n0744_006:0450a21": "一優鉢羅華。二婆師迦華。三薝蔔迦華。四阿提目",
    "X44n0744_006:0450a22": "多迦華。五打金作華。六打銀作華。七白蠟華。八鉛",
    "X44n0744_006:0450a23": "錫華。九作木華。十作衣華。十一作帶華。是名華鬘",
    "X44n0744_006:0450a24": "華(蘇摩那。此云善攝意。又云稱意華。其色黃白。極香。髻。音茅。髮覆眉也)。",
    "X44n0744_006:0450b01": "二根",
    "X44n0744_006:0450b02": "謂一身具有男女二根。善見云。有三種。一者自受",
    "X44n0744_006:0450b03": "胎。能令他受胎。二者自受胎。不能令他受胎。三者",
    "X44n0744_006:0450b04": "不能自受胎。能令他受胎(餘如初篇二形句中釋)。",
    "X44n0744_006:0450b05": "優婆塞",
    "X44n0744_006:0450b06": "或云伊蒲塞。此云近士男。肇師曰。義名信士男。淨",
    "X44n0744_006:0450b07": "名疏云。此云清淨士。又翻為近住。謂受戒行。堪近",
    "X44n0744_006:0450b08": "阿羅漢住也。西域記云。鄔波索迦。唐言近事男。舊",
    "X44n0744_006:0450b09": "曰伊蒲塞。又曰優婆塞。皆譌也。大婆沙論云。鄔波",
    "X44n0744_006:0450b10": "索迦者。親近修事諸善法故。謂彼身心。狎習善法。",
    "X44n0744_006:0450b11": "又親近修事精進行故。謂彼恒時。愛樂修習。速捨",
    "X44n0744_006:0450b12": "生死。速證涅槃精進之行。又親近承事諸佛法故。",
    "X44n0744_006:0450b13": "謂彼至誠受持。守護諸佛法律。不惜身命。故名鄔",
    "X44n0744_006:0450b14": "波索迦。成實論云。受八戒齋。名優婆娑。優婆娑。秦",
    "X44n0744_006:0450b15": "言善宿。是人心善。離破戒宿。故名善宿(此言受八戒齋者。名",
    "X44n0744_006:0450b16": "優婆娑。義如下釋)。",
    "X44n0744_006:0450b17": "　　　△私屋過量第六",
    "X44n0744_006:0450b18": "(此是不共戒尼得偷蘭遮)。",
    "X44n0744_006:0450b19": "曠野國",
    "X44n0744_006:0450b20": "梵語阿臘毗。此云曠野。母經云。阿吒毗國作私房",
    "X44n0744_006:0450b21": "比丘。亦字阿吒毗。根本律云。時摩竭陀。憍薩羅。二",
    "X44n0744_006:0450b22": "國中間。大曠野處。有五百羣賊。殺害商旅。由斯兩",
    "X44n0744_006:0450b23": "界。人行路絕。時影勝王。聞是事已。命大將曰。卿可",
    "X44n0744_006:0450b24": "往彼二國中間。曠野之處。屏除羣賊。權住於彼。時",
    "X44n0744_006:0450c01": "彼大將。奉王教已。將諸左右。往曠野中。見彼羣賊。",
    "X44n0744_006:0450c02": "將便獨進。鋒矢交刃。射一百人。餘四百人。尚來共",
    "X44n0744_006:0450c03": "戰。其將告曰。汝等莫前。勿令俱死。宜釋甲仗。去傷",
    "X44n0744_006:0450c04": "者箭。觀其活不。諸賊聞已。看被射者。為去其箭。尋",
    "X44n0744_006:0450c05": "並命終。方知大將。善閑射法。更不敢戰。餘四百人。",
    "X44n0744_006:0450c06": "求哀請活。大將愍之。慈心向彼。即於二界築一新",
    "X44n0744_006:0450c07": "城。總集諸人住此。從斯已後。名曠野城。",
    "X44n0744_006:0450c08": "恒河",
    "X44n0744_006:0450c09": "或云恒伽河。又云殑伽河。殑伽此云天堂來。謂見",
    "X44n0744_006:0450c10": "其源。從高處來。故也。或云是河神之名。以為河名",
    "X44n0744_006:0450c11": "也。西域記云。競伽河。舊曰恒河。又曰恒伽。譌也。大",
    "X44n0744_006:0450c12": "論云。四河中。恒河最大。四遠諸人經書。皆以恒河",
    "X44n0744_006:0450c13": "為福德吉河。若入中洗者。諸罪垢惡。皆悉除盡。人",
    "X44n0744_006:0450c14": "所敬事。又餘河名字喜轉。此恒河世世不轉。底有",
    "X44n0744_006:0450c15": "金沙。從阿耨池。東方象口。流出中天竺中境。橫流",
    "X44n0744_006:0450c16": "入東南海(有云銀牛口流出。沙細如麵。水白如乳。故諸經中。常以為喻。四河者一殑伽。二",
    "X44n0744_006:0450c17": "信度。三縛芻四徙多河也)。",
    "X44n0744_006:0450c18": "娑羅樹",
    "X44n0744_006:0450c19": "此云堅固。冬夏不改。故名堅固。或作婆囉。此翻高",
    "X44n0744_006:0450c20": "遠。以其樹高聳。過於餘樹也。詳如下五百結集法",
    "X44n0744_006:0450c21": "中釋。",
    "X44n0744_006:0450c22": "摩訶迦葉",
    "X44n0744_006:0450c23": "正言摩訶迦葉波。或言摩訶迦攝波。摩訶。此云大。",
    "X44n0744_006:0450c24": "迦葉。此翻飲光。謂其身光。能映諸物。有云。尊者上",
    "X44n0744_006:0451a01": "古元祖。是大仙人。身有光明。而能吞蔽燈火之光。",
    "X44n0744_006:0451a02": "時人異之。故號飲光仙人。因此標其氏族焉。文句",
    "X44n0744_006:0451a03": "云。言大者。若約所表。或因智大。德大。心大。故稱大",
    "X44n0744_006:0451a04": "迦葉。若約事釋者。佛弟子中。多名迦葉。如十力。三",
    "X44n0744_006:0451a05": "迦葉等。於同姓中。尊者最長。故標大以簡之。於十",
    "X44n0744_006:0451a06": "大弟子中。頭陀第一。毗奈耶云。摩揭陀國。有一大",
    "X44n0744_006:0451a07": "城。名尼拘律。於此城中。有大婆羅門。亦名尼拘律。",
    "X44n0744_006:0451a08": "有大貲財。多諸僕使。七寶盈倉。有十八聚落。以充",
    "X44n0744_006:0451a09": "封祿。十六大邑。以充僕使。復有六十億上妙真金。",
    "X44n0744_006:0451a10": "由其宿因。福善所感。業果成熟。種糠麥子。便生金",
    "X44n0744_006:0451a11": "麥。每収果實。滿二百餘石。後於望族。娶女為妻。經",
    "X44n0744_006:0451a12": "歷多年。了無子息。恒求繼嗣。處處享祭一切神祇。",
    "X44n0744_006:0451a13": "雖久祈請。不能遂意。心懷憂苦。掌頰而歎。其母告",
    "X44n0744_006:0451a14": "曰。我先無子。求尼拘律樹。遂便有汝。今宜於神樹。",
    "X44n0744_006:0451a15": "竭力祈請。但求一子。必當遂意。彼奉母教已。於後",
    "X44n0744_006:0451a16": "園內。畢鉢羅樹下(即菩提樹)。廣設珍饈。具申祈請曰。伏",
    "X44n0744_006:0451a17": "惟樹神。早授我子。若稱願者。請於此處。廣立神堂。",
    "X44n0744_006:0451a18": "并設大會慶謝殊恩。若不遂意。我當連根伐樹。令",
    "X44n0744_006:0451a19": "汝無依。于時天神。知彼心慇懃。心生惶懼。念我無",
    "X44n0744_006:0451a20": "力。當如之何。即往北方多聞天王處。具白上事。天",
    "X44n0744_006:0451a21": "王聞已。自念無力。即往上天。哀白帝釋。帝釋聞已。",
    "X44n0744_006:0451a22": "告輔佐曰。若有天衰相現前。須來報我。後時有一",
    "X44n0744_006:0451a23": "天子。五衰相現。便速往報。天主命來。告曰。汝今宜",
    "X44n0744_006:0451a24": "往贍部洲內。尼拘律城。大婆羅門家。而往受生。天",
    "X44n0744_006:0451b01": "子啟曰。大天。當知。彼婆羅門。自恃尊貴。深生放逸。",
    "X44n0744_006:0451b02": "然佛大師。出興於世。化緣若畢。當入涅槃。我有宿",
    "X44n0744_006:0451b03": "願。於世尊處。專修淨行。恐生於彼。為我障礙。天主",
    "X44n0744_006:0451b04": "告曰。汝勿憂慮。我當助汝。一切時。令無放逸。彼命",
    "X44n0744_006:0451b05": "終已。便往尼拘律氏。託蘊受生。月滿生男。姿容超",
    "X44n0744_006:0451b06": "絕。光明炳耀。如贍部金。頂圓。臂長。鼻修。眉高。額廣。",
    "X44n0744_006:0451b07": "眾相具足。三七日後。諸親歡會。而共立字。曰此子",
    "X44n0744_006:0451b08": "本於畢鉢羅樹求得。應名畢鉢羅。又從氏族。可名",
    "X44n0744_006:0451b09": "迦攝波。由此時人。稱畢鉢羅。或云迦攝波。年既長",
    "X44n0744_006:0451b10": "大。將付明師。習眾技藝。及諸典籍。一經耳目。記持",
    "X44n0744_006:0451b11": "不忘。於四薜陀。悉皆明了(薜陀。譯為明智。或云四明論舊云圍陀。凡天竺",
    "X44n0744_006:0451b12": "諸婆羅門悉皆誦習。口相傳授。不合書紙)。學此論者。於諸世間。在地居",
    "X44n0744_006:0451b13": "空。考諸祥變。無不閑盡。能顯自宗。善破他論。既皆",
    "X44n0744_006:0451b14": "明了。諸婆羅門。推為師導。教授五百婆羅門子(云",
    "X44n0744_006:0451b15": "云)。爾時菩薩(稱佛)於夜半踰城。出家。住勤苦林。時迦",
    "X44n0744_006:0451b16": "攝波。亦於此時。棄捨家業。修出離行。作如是念。若",
    "X44n0744_006:0451b17": "世間是阿羅漢者。我當依彼。敬心承事。既出家已。",
    "X44n0744_006:0451b18": "時人號為隱士迦攝波。住多子制底邊(制底塔也)。是時",
    "X44n0744_006:0451b19": "菩薩。住阿蘭若。於六年中。修苦行已。成等正覺。人",
    "X44n0744_006:0451b20": "間遊行。次到廣嚴城。於多子墖邊。在樹下坐。為引",
    "X44n0744_006:0451b21": "導迦攝波故。舉身放光。周遍赫奕時迦攝波見已。",
    "X44n0744_006:0451b22": "尋光而去。到世尊所。遙見如來。儀貌端正。相好殊",
    "X44n0744_006:0451b23": "倫。諸根湛寂。一心無亂。譬如山王。金色照耀。歡喜",
    "X44n0744_006:0451b24": "踊躍。高聲唱言。此是我師。我是弟子。世尊告言。如",
    "X44n0744_006:0451c01": "是如是。迦攝波。我是汝師。汝是我弟子(云云)西域",
    "X44n0744_006:0451c02": "記云。迦葉波者。聲聞弟子也。得六神通。具八解脫",
    "X44n0744_006:0451c03": "如來化緣斯畢。垂將涅槃。告迦葉波曰。我於曠劫。",
    "X44n0744_006:0451c04": "勤修苦行。為諸眾生。求無上法。昔所願期。今已果",
    "X44n0744_006:0451c05": "滿。我今將欲入大涅槃。以諸法藏。囑累於汝。住持",
    "X44n0744_006:0451c06": "宣布。勿有失墜。姨母所獻金縷袈裟。慈氏成佛。留",
    "X44n0744_006:0451c07": "以傳付。我遺法中。諸修行者。若苾芻。苾芻尼。鄔波",
    "X44n0744_006:0451c08": "索迦。鄔波斯迦。皆先濟度。令離流轉。迦葉承旨。任",
    "X44n0744_006:0451c09": "持正法。結集既已。第二十年。厭世無常。將入寂滅。",
    "X44n0744_006:0451c10": "乃往鷄足山。山陰而上。屈槃取路。至西南岡。山峰",
    "X44n0744_006:0451c11": "險阻。崖徑槃薄。乃以錫杖扣剖之如割。山徑既開。",
    "X44n0744_006:0451c12": "逐路而進。槃紆曲折。回互斜通。至於山頂。東北面",
    "X44n0744_006:0451c13": "出。既入三峰之中。捧佛袈裟而立。以願力故。三峰",
    "X44n0744_006:0451c14": "斂覆(婆沙論云。尊者入中。結加趺坐。作誠言曰。願我此身。并納鉢杖。久住不壞。乃至經於五十七俱",
    "X44n0744_006:0451c15": "胝六十百千歲。慈氏如來出現世時。施作佛事。發此願已。尋即入定。彼三峰便合成一。掩蔽尊者。儼然而",
    "X44n0744_006:0451c16": "住)。故今此山。三脊隆起。當來慈氏世尊之興世也。",
    "X44n0744_006:0451c17": "三會說法之後。餘有無量憍慢眾生。將登此山。至",
    "X44n0744_006:0451c18": "迦葉所。慈氏彈指。山峰自開。彼諸眾生。既見迦葉。",
    "X44n0744_006:0451c19": "身形短小。更增憍慢。時大迦葉。授衣致詞。禮敬已",
    "X44n0744_006:0451c20": "畢。身昇虗空。示諸神變。化火焚身。遂入寂滅。時眾",
    "X44n0744_006:0451c21": "瞻仰。憍慢心除。因而感悟。皆證聖果。今山上建窣",
    "X44n0744_006:0451c22": "堵波(塔也)。靜夜遠望。或見明炬。其有登山。翻無所覩",
    "X44n0744_006:0451c23": "(此山在摩揭陀國。莫訶河。相去百餘里梵語屈屈吒播陀山。此云雞足山。因後尊者居中寂滅。不敢指言",
    "X44n0744_006:0451c24": "故又改云尊足山也)。",
    "X44n0744_006:0452a01": "里巷",
    "X44n0744_006:0452a02": "周禮。五家為鄰。五鄰為里。謂二十五家也。風俗通",
    "X44n0744_006:0452a03": "云。五家為軌。十軌為里。里者。居也。止也。五十家。共",
    "X44n0744_006:0452a04": "居止也。居方一里之中也。巷。胡降切。學去聲。里中",
    "X44n0744_006:0452a05": "之巷也。直曰街。曲曰巷。",
    "X44n0744_006:0452a06": "螺髻梵志",
    "X44n0744_006:0452a07": "西天外道。或以螺為髻。或以髮塠髻如螺也。梵志。",
    "X44n0744_006:0452a08": "婆羅門之別稱。其人種類。自云從梵天口生。承習",
    "X44n0744_006:0452a09": "梵天之法。故取梵以為名也。唯五天竺有。餘國皆",
    "X44n0744_006:0452a10": "無。或在家。或出家。若有承用其法者。亦名梵志(梵者。",
    "X44n0744_006:0452a11": "淨也)。",
    "X44n0744_006:0452a12": "摩尼犍大龍王",
    "X44n0744_006:0452a13": "摩尼。正言末尼。此云離垢。即如意珠。謂龍王頸中",
    "X44n0744_006:0452a14": "有此珠。若人得之。毒不能害。火不能燒。犍大。正言",
    "X44n0744_006:0452a15": "犍達。此云香。梵云那伽。此云龍也。",
    "X44n0744_006:0452a16": "祇樹給孤獨園",
    "X44n0744_006:0452a17": "祇。即祇陀。此云戰勝。波斯匿王之子。給孤獨。即須",
    "X44n0744_006:0452a18": "達長者之德稱。因緣詳如房舍犍中明。",
    "X44n0744_006:0452a19": "賴吒婆羅比丘",
    "X44n0744_006:0452a20": "或作賴吒和羅。又作羅吒婆羅。此云護國。增一阿",
    "X44n0744_006:0452a21": "含云。貴豪種族。出家學道。所謂羅吒婆羅比丘是。",
    "X44n0744_006:0452a22": "百緣經云。是拘毗羅國。須提王子。佛念往度。現諸",
    "X44n0744_006:0452a23": "神變。并為說四諦法。心開意解。得須陀洹果。求索",
    "X44n0744_006:0452a24": "出家。佛告善來比丘。鬚髮自落。精勤修習。得阿羅",
    "X44n0744_006:0452b01": "漢果。彼乃過去無量世時。名須提王。設種種餚饍。",
    "X44n0744_006:0452b02": "供養辟支佛。及為造墖。緣斯功德。無量世中。不墮",
    "X44n0744_006:0452b03": "三途。天上人中。尊榮豪貴。受天快樂。乃至今者。值",
    "X44n0744_006:0452b04": "佛出家得道。",
    "X44n0744_006:0452b05": "無主自作屋",
    "X44n0744_006:0452b06": "善見云。無主者。無檀越主。但自東西乞求。自為者。",
    "X44n0744_006:0452b07": "自為己身。不為眾僧。此謂自作私舍。無有男女。及",
    "X44n0744_006:0452b08": "黃門等。為作施主。自求乞作。以多緣事。惱亂在家",
    "X44n0744_006:0452b09": "之人。故令應量作也。",
    "X44n0744_006:0452b10": "佛十二磔手",
    "X44n0744_006:0452b11": "磔。側格切。音窄。張也。開也。謂張大指頭指。盡其兩",
    "X44n0744_006:0452b12": "端。名一磔手也。長佛十二磔手者。佛一磔手。當常",
    "X44n0744_006:0452b13": "人三磔手。十二磔手。長常人十八肘。廣七磔手者。",
    "X44n0744_006:0452b14": "謂寬常人十肘半也(常人二磔手。為一肘也)。",
    "X44n0744_006:0452b15": "陂池",
    "X44n0744_006:0452b16": "布眉切。音卑。畜水曰陂也。",
    "X44n0744_006:0452b17": "淹漬",
    "X44n0744_006:0452b18": "淹。衣炎切。音閹。漬也。留滯也。漬。資四切。音恣。水浸",
    "X44n0744_006:0452b19": "曰漬也。",
    "X44n0744_006:0452b20": "革屣",
    "X44n0744_006:0452b21": "屣。古文作[革*徙]。[革*麗]。蹝。三形。同想里切。音徙。革履也。草",
    "X44n0744_006:0452b22": "曰扉(音費)。麻曰屨(音踞)。皮曰履。皮熟曰韋。生曰革。律云。",
    "X44n0744_006:0452b23": "到僧中。脫革屣。百一羯磨云。須知西方入眾。元不",
    "X44n0744_006:0452b24": "著鞋履。此言遣脫。意在深防。若有著來。皆須脫去。",
    "X44n0744_006:0452c01": "如其有病。隨時準量。",
    "X44n0744_006:0452c02": "拼地",
    "X44n0744_006:0452c03": "亦作抨。俗作伻。三形。同補耕切。音崩。使也。揮也。彈",
    "X44n0744_006:0452c04": "也。今謂彈繩墨。為之拼。江南名抨也。善見云。房主",
    "X44n0744_006:0452c05": "先當治地平正。猶如鼓面。然後往至僧所。請僧安",
    "X44n0744_006:0452c06": "處房處。乃至僧差一智慧比丘往(云云)。",
    "X44n0744_006:0452c07": "觸嬈",
    "X44n0744_006:0452c08": "嬈。尼了切。音鳥。戲弄也。又爾紹切。音擾。亂也。苛擾",
    "X44n0744_006:0452c09": "也(苛音何)。",
    "X44n0744_006:0452c10": "佛圖",
    "X44n0744_006:0452c11": "或作佛徒。又作浮屠。即浮圖音之譌轉。是佛墖廟",
    "X44n0744_006:0452c12": "也。",
    "X44n0744_006:0452c14": "四分律名義標釋卷第六"
}