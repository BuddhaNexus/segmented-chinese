{
    "T19n1005A_002:0625b10": "大寶廣博樓閣善住祕密陀羅尼",
    "T19n1005A_002:0625b11": "經卷中",
    "T19n1005A_002:0625b13": "開府儀同三司特進試鴻臚卿",
    "T19n1005A_002:0625b14": "肅國公食邑三千戶賜紫贈司",
    "T19n1005A_002:0625b15": "空諡大鑒正號大廣智大興善",
    "T19n1005A_002:0625b16": "寺三藏沙門不空奉　詔譯",
    "T19n1005A_002:0625b17": "成就心陀羅尼法品第四",
    "T19n1005A_002:0625b18": "凡成就心陀羅尼事業者誦十萬遍即見一切",
    "T19n1005A_002:0625b19": "如來。誦二十萬遍得見一切佛土。若誦三十",
    "T19n1005A_002:0625b20": "萬遍得成入一切曼荼羅。一切真言法悉得",
    "T19n1005A_002:0625b21": "成就。誦四十萬遍得持明仙中轉輪王。誦五",
    "T19n1005A_002:0625b22": "十萬遍一切阿蘇囉。及諸仙窟龍宮窟門自",
    "T19n1005A_002:0625b23": "開悉皆得入。若誦六十萬遍得見一切伏藏。",
    "T19n1005A_002:0625b24": "若誦七十萬遍即憶知過去無量生宿命事。",
    "T19n1005A_002:0625b25": "若誦八十萬遍即得寶印三摩地。若誦九十",
    "T19n1005A_002:0625b26": "萬遍得一切菩薩遊戲神通加持。若誦一百",
    "T19n1005A_002:0625b27": "萬遍得一切如來灌頂。與一切如來同會。福",
    "T19n1005A_002:0625b28": "慧如是倍增而獲無量殊勝功德。若造五無",
    "T19n1005A_002:0625b29": "間罪。誹謗聖人誹謗正法。應入阿鼻地獄者。",
    "T19n1005A_002:0625c01": "由誦此陀羅尼十萬遍。一切業障悉皆消滅。",
    "T19n1005A_002:0625c02": "得不退轉獲宿命智。一切如來護念攝受。得",
    "T19n1005A_002:0625c03": "眼清淨耳清淨鼻清淨。舌清淨身清淨。增勝",
    "T19n1005A_002:0625c04": "無量殊勝功德。轉受增勝身業清淨。兼獲世",
    "T19n1005A_002:0625c05": "間種種事業隨意成就。",
    "T19n1005A_002:0625c06": "復次說雄黃法。取好雄黃置熟銅器中。從白",
    "T19n1005A_002:0625c07": "月十三日。清淨洗浴著鮮淨衣。喫三白食所",
    "T19n1005A_002:0625c08": "謂乳酪粳米。於佛前加持十萬遍。至十五日",
    "T19n1005A_002:0625c09": "夜。所加持雄黃現三種成就相。若煖若烟若",
    "T19n1005A_002:0625c10": "光焰即得成就。若暖將用點額。即得安怛那",
    "T19n1005A_002:0625c11": "成就。入阿蘇羅窟及一切神仙龍宮。得持明",
    "T19n1005A_002:0625c12": "轉輪王位。意樂所作皆得成就。若煙出用點",
    "T19n1005A_002:0625c13": "眼中。當見一切菩薩宮殿住處。又見一切金",
    "T19n1005A_002:0625c14": "剛族類菩薩。一切諸惡魔不能障礙。獲得一",
    "T19n1005A_002:0625c15": "切法藏。隨所去處皆得通達。若現光焰即騰",
    "T19n1005A_002:0625c16": "虛空。證得燃炬陀羅尼三摩地。得作三十三",
    "T19n1005A_002:0625c17": "天中主宰。所須皆得。若於山頂上誦一萬遍",
    "T19n1005A_002:0625c18": "得一切眾生尊重。所求皆得一切贍部人咸",
    "T19n1005A_002:0625c19": "來恭敬。若入水池中誦一千八遍。一切諸龍",
    "T19n1005A_002:0625c20": "皆悉降伏。取白芥子加持一千八遍。散擲虛",
    "T19n1005A_002:0625c21": "空應時注雨降伏諸龍。若常日日誦持獲大吉",
    "T19n1005A_002:0625c22": "祥。若患一切病。取水一瓶以因陀羅呵悉多",
    "T19n1005A_002:0625c23": "藥(白及藥也)及鉢羅奢藥(赤及也)白芥子并欝金香白",
    "T19n1005A_002:0625c24": "檀香等各一分。內著瓶中加持一萬遍。取此",
    "T19n1005A_002:0625c25": "香水淋灌於頂。一切大重病人皆得除差。及",
    "T19n1005A_002:0625c26": "滅一切罪障。所有符書壓禱皆悉消滅。獲得",
    "T19n1005A_002:0625c27": "一切殊勝吉祥。若患癩病。澡浴灌頂亦得除",
    "T19n1005A_002:0625c28": "差。若患白癜風。以水灌頂亦得除差。若有女",
    "T19n1005A_002:0625c29": "人意欲求男。以水灌頂即便生男。若有人久",
    "T19n1005A_002:0626a01": "持誦無靈驗悉地不見前者。作此灌頂法速",
    "T19n1005A_002:0626a02": "得悉地。如是等世間出世間。所求一切願皆",
    "T19n1005A_002:0626a03": "得成就。",
    "T19n1005A_002:0626a04": "成就隨心陀羅尼法品第五",
    "T19n1005A_002:0626a05": "誦隨心陀羅尼滿一萬遍。所有諸鬼神作障",
    "T19n1005A_002:0626a06": "難者。悉來接足禮拜白言。持明者救護我等",
    "T19n1005A_002:0626a07": "勿斷我命。所使我者決定得了。我皆成就。若",
    "T19n1005A_002:0626a08": "誦二萬一千遍者。即得一切天龍敬伏為天",
    "T19n1005A_002:0626a09": "中主。所出言辭天皆奉行。若誦三萬遍。一切",
    "T19n1005A_002:0626a10": "鬼神藥叉等咸悉順伏。若誦四萬遍。意欲鉤",
    "T19n1005A_002:0626a11": "召隨意即成。若誦五萬遍。所欲鉤召追攝。若",
    "T19n1005A_002:0626a12": "天若龍若藥叉若蘗嚕拏。若緊那羅阿蘇囉",
    "T19n1005A_002:0626a13": "摩護囉及仙人婇女沙門婆羅門。剎利國王",
    "T19n1005A_002:0626a14": "王后宰相群臣。及餘種種人等皆得隨意。燒",
    "T19n1005A_002:0626a15": "安悉香和白芥子。若誦六萬遍得無垢三摩",
    "T19n1005A_002:0626a16": "地。若誦七萬遍得作持明仙中轉輪王若誦",
    "T19n1005A_002:0626a17": "八萬遍執金剛手菩薩及與眷屬來現其前。",
    "T19n1005A_002:0626a18": "若誦九萬遍得諸菩薩施與無畏。若誦十萬",
    "T19n1005A_002:0626a19": "遍得見一切如來。彼等如來作是言。善男子",
    "T19n1005A_002:0626a20": "汝欲所往諸佛剎土。皆得隨意無有障礙。通",
    "T19n1005A_002:0626a21": "達一切真言通達經論。一切如來加持。於三",
    "T19n1005A_002:0626a22": "藐三菩提不退轉。及得種種世間出世間法。",
    "T19n1005A_002:0626a23": "心所樂求皆得成就。諸佛如來皆悉印可。",
    "T19n1005A_002:0626a24": "諸儀軌陀羅尼品第六",
    "T19n1005A_002:0626a25": "坐真言曰。",
    "T19n1005A_002:0626a26": "唵摩抳軍吒利吽吽娑嚩(二合引)訶",
    "T19n1005A_002:0626a27": "誦七遍然後坐。作餘護持法。",
    "T19n1005A_002:0626a28": "次結壇界真言曰。",
    "T19n1005A_002:0626a29": "唵摩抳尾惹曳馱囉馱囉吽娑嚩(二合)訶",
    "T19n1005A_002:0626b01": "誦此真言加持白芥子七遍。散於四向便成",
    "T19n1005A_002:0626b02": "結界。",
    "T19n1005A_002:0626b03": "次結十方界真言曰。",
    "T19n1005A_002:0626b04": "唵入嚩(二合)里多麼抳嚧止囉室里(二合)抳",
    "T19n1005A_002:0626b05": "吽吽泮吒(半音)",
    "T19n1005A_002:0626b06": "誦此真言加持香水。和白芥子一百八遍。散",
    "T19n1005A_002:0626b07": "於十方即成結十方界。",
    "T19n1005A_002:0626b08": "辟毘那夜迦真言曰。",
    "T19n1005A_002:0626b09": "唵摩抳鉢囉(二合)婆嚩底賀囉賀囉吽吽泮",
    "T19n1005A_002:0626b10": "吒(半音)娑嚩(二合)訶",
    "T19n1005A_002:0626b11": "誦此真言。加持灰水二十一遍。散於十方。",
    "T19n1005A_002:0626b12": "頂髻真言曰。",
    "T19n1005A_002:0626b13": "唵嚩日囉(二合)摩抳底瑟吒(二合)底瑟吒(二合)",
    "T19n1005A_002:0626b14": "吽吽泮吒(半音)",
    "T19n1005A_002:0626b15": "誦此真言七遍加持。右手作拳舒大指。以摩",
    "T19n1005A_002:0626b16": "頂右旋三匝。即成護身。",
    "T19n1005A_002:0626b17": "加持衣真言曰。",
    "T19n1005A_002:0626b18": "唵摩抳微布黎地里地里吽泮吒(半音)",
    "T19n1005A_002:0626b19": "誦此真言七遍加持衣服。",
    "T19n1005A_002:0626b20": "洗漱真言曰。",
    "T19n1005A_002:0626b21": "唵尾儞庾(二合)嚩底訶囉訶囉摩訶摩抳",
    "T19n1005A_002:0626b22": "吽吽泮吒(半音)",
    "T19n1005A_002:0626b23": "誦此真言加持水洗手漱口。及用灑於身。能",
    "T19n1005A_002:0626b24": "淨諸根。",
    "T19n1005A_002:0626b25": "洗浴真言曰。",
    "T19n1005A_002:0626b26": "唵蘇涅摩囉嚩底訶囉訶囉播奔弭哩弭",
    "T19n1005A_002:0626b27": "哩吽娑嚩(二合)訶",
    "T19n1005A_002:0626b28": "誦此真言加持白芥子水一百八遍浴身法。",
    "T19n1005A_002:0626b29": "護真言曰。",
    "T19n1005A_002:0626c01": "唵摩抳達哩吽吽泮吒(半音)",
    "T19n1005A_002:0626c02": "誦此真言用灑一切香花菓實飲食及所用之",
    "T19n1005A_002:0626c03": "物。皆用此真言加持而護之。",
    "T19n1005A_002:0626c04": "神線真言曰。",
    "T19n1005A_002:0626c05": "唵地哩地哩微麼羅迦哩吽吽泮吒(半音)",
    "T19n1005A_002:0626c06": "獻真言曰。",
    "T19n1005A_002:0626c07": "唵薩嚩怛他孽多布惹麼抳吽吽",
    "T19n1005A_002:0626c08": "所有花皆誦此真言加持。散時亦誦。",
    "T19n1005A_002:0626c09": "塗香真言曰。",
    "T19n1005A_002:0626c10": "唵薩嚩怛他孽多巘馱摩抳娑頗(二合)囉拏",
    "T19n1005A_002:0626c11": "吽",
    "T19n1005A_002:0626c12": "燒香真言曰。",
    "T19n1005A_002:0626c13": "唵入嚩(二合)里多麼抳阿沒囉矩吒娑頗",
    "T19n1005A_002:0626c14": "(二合)囉拏(上)尾孽底吽",
    "T19n1005A_002:0626c15": "燈真言曰。",
    "T19n1005A_002:0626c16": "唵入嚩(二合)里多始佉嚟馱嚩哩吽吽泮吒",
    "T19n1005A_002:0626c17": "(半音)",
    "T19n1005A_002:0626c18": "獻食真言曰。",
    "T19n1005A_002:0626c19": "唵鉢囉(二合)嚩囉(引)孽囉(二合)嚩底娑囉娑",
    "T19n1005A_002:0626c20": "囉吽吽",
    "T19n1005A_002:0626c21": "獻閼伽真言曰。",
    "T19n1005A_002:0626c22": "唵摩訶末抳布囉耶馱囉馱囉吽吽",
    "T19n1005A_002:0626c23": "奉獻供養物及食等真言曰。",
    "T19n1005A_002:0626c24": "唵摩訶微麼犁吽吽婆囉婆囉吽",
    "T19n1005A_002:0626c25": "護摩真言曰。",
    "T19n1005A_002:0626c26": "唵入嚩(二合)羅薩普(二合)囉誐誐那鉢囉(二合)",
    "T19n1005A_002:0627a01": "多羅抳吽吽",
    "T19n1005A_002:0627a02": "加持念珠真言曰。",
    "T19n1005A_002:0627a03": "唵嚧止囉摩抳鉢囉(二合)靺多耶吽",
    "T19n1005A_002:0627a04": "以此真言加持念珠七遍。若念誦本真言。一",
    "T19n1005A_002:0627a05": "遍移一珠。即成誦一切如來所說真言一遍。",
    "T19n1005A_002:0627a06": "一一真言成無量百千那庾多遍。",
    "T19n1005A_002:0627a07": "念誦時真言曰(欲念誦本真言時先誦此真言)。",
    "T19n1005A_002:0627a08": "唵嚩日囉(二合)摩儞迦囉緊迦哩吽吽泮",
    "T19n1005A_002:0627a09": "吒(半音)",
    "T19n1005A_002:0627a10": "結跏坐真言曰。",
    "T19n1005A_002:0627a11": "唵蘇鉢囉(二合)靺底多吠藝摩抳摩抳娑嚩",
    "T19n1005A_002:0627a12": "(二合)訶",
    "T19n1005A_002:0627a13": "警覺一切如來真言曰。",
    "T19n1005A_002:0627a14": "唵薩嚩怛他孽多嚩庾(平)惹吠多羅多",
    "T19n1005A_002:0627a15": "囉吽摩抳迦娜寧娑嚩(二合)訶",
    "T19n1005A_002:0627a16": "請一切如來真言曰。",
    "T19n1005A_002:0627a17": "唵微布羅鉢囉(二合)嚩黎杜嚕杜嚕吽吽",
    "T19n1005A_002:0627a18": "求願真言曰。",
    "T19n1005A_002:0627a19": "唵薩嚩怛他孽多地瑟吒(二合)那質多僧[口*洛]",
    "T19n1005A_002:0627a20": "訖叉(二合)拏嚩日禮(二合)吽吽",
    "T19n1005A_002:0627a21": "求菩薩願真言曰。",
    "T19n1005A_002:0627a22": "唵蘇尾布羅嚩娜寧訶囉訶囉吽",
    "T19n1005A_002:0627a23": "請一切天龍真言曰。",
    "T19n1005A_002:0627a24": "唵阿鼻娑摩耶嚩日禮(二合)馱囉馱囉吽",
    "T19n1005A_002:0627a25": "請四天王等真言曰。",
    "T19n1005A_002:0627a26": "唵摩抳尾誐嚩底吽",
    "T19n1005A_002:0627a27": "加持弟子真言曰。",
    "T19n1005A_002:0627a28": "唵輸(上)婆摩抳戶盧戶盧吽",
    "T19n1005A_002:0627a29": "加持弟子令弟子入壇真言曰。",
    "T19n1005A_002:0627b01": "唵薩嚩怛他孽多曷哩(二合)捺耶嚩日哩(二合)",
    "T19n1005A_002:0627b02": "抳達囉達囉吽吽",
    "T19n1005A_002:0627b03": "獻一切佛一切菩薩諸天等食真言曰。",
    "T19n1005A_002:0627b04": "唵尾囉尾囉逝誐誐那嚩呬儞攞呼攞呼",
    "T19n1005A_002:0627b05": "吽吽",
    "T19n1005A_002:0627b06": "所有一切香花飲食。皆誦此真言用持獻之。",
    "T19n1005A_002:0627b07": "護身真言曰。",
    "T19n1005A_002:0627b08": "唵摩抳蘇唵(二合)婆抳吠誐嚩底囉訖叉(二",
    "T19n1005A_002:0627b09": "合)囉訖叉(二合)[牟*含]吽",
    "T19n1005A_002:0627b10": "奉送諸聖眾真言曰。",
    "T19n1005A_002:0627b11": "唵薩嚩怛他孽多矩盧儞底娑摩囉尾",
    "T19n1005A_002:0627b12": "誐底入嚩(二合)羅入嚩(二合)羅吽吽娑嚩(二合)",
    "T19n1005A_002:0627b13": "訶",
    "T19n1005A_002:0627b14": "誦此真言通一切處用。所謂奉送本尊獻閼",
    "T19n1005A_002:0627b15": "伽香花飲食等用。",
    "T19n1005A_002:0627b16": "已上一切心真言。先各誦一百八遍。然後作",
    "T19n1005A_002:0627b17": "法時。纔誦滅一切罪。一切苦惱皆得解脫。諸",
    "T19n1005A_002:0627b18": "佛如來決定授菩提記。當得作佛。先世惡業",
    "T19n1005A_002:0627b19": "受持此真言悉皆消散。獲無量恒河沙數功",
    "T19n1005A_002:0627b20": "德。速證無上正等菩提。能轉法輪。",
    "T19n1005A_002:0627b21": "建立曼荼羅品第七",
    "T19n1005A_002:0627b22": "爾時世尊說曼荼羅儀軌。依時依法先擇勝",
    "T19n1005A_002:0627b23": "地。然後作壇。其壇四肘四門。以瞿摩夷和土",
    "T19n1005A_002:0627b24": "遍塗拭之。壇上張一白蓋。稱壇大小。於壇中",
    "T19n1005A_002:0627b25": "心取二肘。拼作一小方壇。先以白檀香塗拭。",
    "T19n1005A_002:0627b26": "次用欝金香塗之。或以五色粉撚成。或畫亦",
    "T19n1005A_002:0627b27": "得。於新器中和彩色用之。於小壇中畫七寶",
    "T19n1005A_002:0627b28": "樓閣。於樓閣中畫一佛形像。作說法相。佛前",
    "T19n1005A_002:0627b29": "作一蓮華。七寶莊嚴。於蓮華胎中畫作一輪。",
    "T19n1005A_002:0627c01": "其輪百輻齊輞具足。以金莊嚴。輪外畫焰光。",
    "T19n1005A_002:0627c02": "其蓮華莖吠流璃色。佛左邊畫金剛手菩薩。",
    "T19n1005A_002:0627c03": "而作忿怒形。右手執金剛杵左手執白拂。右",
    "T19n1005A_002:0627c04": "邊畫摩尼金剛菩薩。種種瓔珞莊嚴其身。左",
    "T19n1005A_002:0627c05": "手執持寶珠右手執白拂。四角各畫四天大",
    "T19n1005A_002:0627c06": "王。身著甲冑手執器仗。種種頭冠瓔珞莊嚴",
    "T19n1005A_002:0627c07": "其身。作瞋怒形。其小壇中畫七寶界道。於其",
    "T19n1005A_002:0627c08": "壇上懸一傘蓋。可一肘量。於傘蓋四面周匝",
    "T19n1005A_002:0627c09": "懸幡。其大壇東門懸五色繒幡。以四金瓶滿",
    "T19n1005A_002:0627c10": "盛香水。於瓶中著七寶及諸香藥五穀。於瓶",
    "T19n1005A_002:0627c11": "口插時花有菓枝條。以繒帛繫瓶項。置壇四",
    "T19n1005A_002:0627c12": "角。又以四銀瓶滿盛乳。安大壇四隅。若無金",
    "T19n1005A_002:0627c13": "銀瓶。以金銀圖瓶替之。於中壇南門中。畫",
    "T19n1005A_002:0627c14": "大吉祥天女。種種瓔珞莊嚴其身。北門中畫",
    "T19n1005A_002:0627c15": "餉棄尼天女。壇西門中畫金剛使者天女。八",
    "T19n1005A_002:0627c16": "臂持種種器仗。以種種瓔珞莊嚴。上懸青繒",
    "T19n1005A_002:0627c17": "幡。於中壇四邊。香花飲食隨力供養。然三十",
    "T19n1005A_002:0627c18": "二燈。種種花菓散其壇上。於佛像前置金香",
    "T19n1005A_002:0627c19": "爐。燒蘇合香。金剛手菩薩前以銀香爐燒安",
    "T19n1005A_002:0627c20": "悉香。摩尼金剛菩薩前亦以銀香爐燒酥",
    "T19n1005A_002:0627c21": "合香。於四天王前燒薰陸酥合白膠香和燒。",
    "T19n1005A_002:0627c22": "於吉祥天女前燒白壇香。於餉棄尼天女前",
    "T19n1005A_002:0627c23": "燒安悉香。於金剛女使者前燒薩羅計香(是青",
    "T19n1005A_002:0627c24": "膠香)於四天王等前。各各別以飲食而供養之。",
    "T19n1005A_002:0627c25": "其中壇四門外。各立吉祥標門。其大壇東門",
    "T19n1005A_002:0627c26": "中畫訶利帝母。七子圍遶。於南門中畫大自",
    "T19n1005A_002:0627c27": "在天王。於西門中畫花齒羅剎女。於北門中",
    "T19n1005A_002:0627c28": "畫毘摩天女。顏貌美麗有七婇女圍遶。於壇",
    "T19n1005A_002:0627c29": "上四邊插三十二隻箭。其一一箭以五色加",
    "T19n1005A_002:0628a01": "持線纏。周匝圍遶。於線上懸五色小幡以為",
    "T19n1005A_002:0628a02": "莊嚴。於大壇外食界道上。安置種種花種種",
    "T19n1005A_002:0628a03": "味飲食種種菓七種油餅三十二梡三十二",
    "T19n1005A_002:0628a04": "瓶三十二香爐。燒燈一百八盞。種種末香種",
    "T19n1005A_002:0628a05": "種燒香所謂薰陸香安悉香必栗迦(苜蓿香)白",
    "T19n1005A_002:0628a06": "檀沈香多孽羅香蘇合薩羅計(青膠是也)應燒五石",
    "T19n1005A_002:0628a07": "蜜香。又以龍腦香麝香欝金紫檀白檀等。各",
    "T19n1005A_002:0628a08": "各以為塗香。次應獻食飲乳酪沙糖水石蜜",
    "T19n1005A_002:0628a09": "水。各盛八瓶。乳粥八梡。又以粳米菉豆油",
    "T19n1005A_002:0628a10": "麻相和作粥八梡。粳米飯歡喜團各八梡。",
    "T19n1005A_002:0628a11": "又粳米粥八梡。復盛油四瓦梡酥四瓦梡",
    "T19n1005A_002:0628a12": "沙糖四梡石蜜四梡油麻四梡菓子四梡",
    "T19n1005A_002:0628a13": "七種穀子四梡。應以種種飲食供養。所謂",
    "T19n1005A_002:0628a14": "天竺餅煎餅菉豆餅油麻煎餅無憂餅妙味餅",
    "T19n1005A_002:0628a15": "酥餅沙糖餅。已上飲食隨所得營辦。當於引",
    "T19n1005A_002:0628a16": "弟子入壇門中。兩邊置香水二瓶。應為弟子",
    "T19n1005A_002:0628a17": "作入壇儀軌。其弟子入已。即為弟子灌頂。",
    "T19n1005A_002:0628a18": "誦此真言以用灌頂真言曰。",
    "T19n1005A_002:0628a19": "唵(一)摩訶尾布羅(二)鉢囉(二合)底(丁以反)瑟恥(二合)",
    "T19n1005A_002:0628a20": "多悉第(三)阿毘詵者[牟*含](四)薩嚩怛他孽多鼻曬",
    "T19n1005A_002:0628a21": "罽(五)婆囉婆囉(六)三婆囉(七)吽吽",
    "T19n1005A_002:0628a22": "纔灌頂已。先世一切罪障。一切業障悉皆清",
    "T19n1005A_002:0628a23": "淨。得一切如來攝受。一切如來加持。一切如",
    "T19n1005A_002:0628a24": "來灌頂。一切如來安慰。一切悉地現前。所思",
    "T19n1005A_002:0628a25": "所求皆得滿願。即成入一切如來三昧耶曼",
    "T19n1005A_002:0628a26": "荼羅。入一切如來法性。證甚深法忍。往詣菩",
    "T19n1005A_002:0628a27": "提場獲得如是等勝上功德。乃至獲得不退",
    "T19n1005A_002:0628a28": "轉證無上正等菩提。",
    "T19n1005A_002:0628a29": "畫像品第八",
    "T19n1005A_002:0628b01": "爾時世尊告諸大眾。我今說畫像法。而能成",
    "T19n1005A_002:0628b02": "就一切事業。應取新白[疊*毛]不割截者。或一肘",
    "T19n1005A_002:0628b03": "或二肘令四方等。畫人應受八戒。其畫彩色",
    "T19n1005A_002:0628b04": "於新器中盛。勿用皮膠。畫七寶莊嚴樓閣。",
    "T19n1005A_002:0628b05": "於樓閣中畫如來。作說法相坐師子座。佛右",
    "T19n1005A_002:0628b06": "邊畫金剛手菩薩。十二臂黃白色。其像四面。",
    "T19n1005A_002:0628b07": "正面歡喜。右邊面忿怒相。左邊面開口狗牙",
    "T19n1005A_002:0628b08": "上出。當頭上面顰眉怒目。頭冠瓔珞種種莊",
    "T19n1005A_002:0628b09": "嚴。於蓮華上半跏而坐。左邊畫寶金剛菩薩。",
    "T19n1005A_002:0628b10": "四面十六臂。正面歡喜。右面青色作摩訶迦",
    "T19n1005A_002:0628b11": "羅天面。左面綠色作師子面。頭上面顰眉露",
    "T19n1005A_002:0628b12": "齒忿怒作淺綠色。右邊第一手持真多摩尼寶",
    "T19n1005A_002:0628b13": "作獻佛勢。左邊第一手持蓮花。右第二手作",
    "T19n1005A_002:0628b14": "安慰手。左第二手持三戟叉。二手合掌。餘手",
    "T19n1005A_002:0628b15": "皆執諸器仗。右第四手持輪。左第四手持劍。",
    "T19n1005A_002:0628b16": "右第五手持金剛杵。左第五手持花篋。右第",
    "T19n1005A_002:0628b17": "六手持念珠。左第六手持軍遲。右第七手持",
    "T19n1005A_002:0628b18": "刀。左第七手持梵夾。右第八手持寶塔。左第",
    "T19n1005A_002:0628b19": "八手持須彌山。於蓮華臺上半跏而坐。於其",
    "T19n1005A_002:0628b20": "座下畫餉棄尼天女。有八臂跪坐合掌。作供",
    "T19n1005A_002:0628b21": "養佛相。金剛手菩薩座下。作吉祥天女。跪",
    "T19n1005A_002:0628b22": "坐持寶器。滿盛種種寶供養如來。於吉祥天",
    "T19n1005A_002:0628b23": "女後。畫金剛使者天女。作笑面有四臂。種種",
    "T19n1005A_002:0628b24": "瓔珞而為嚴飾。手持種種器仗。餉棄尼天女",
    "T19n1005A_002:0628b25": "後。畫花齒天女。身著素服。以手持花瞻仰如",
    "T19n1005A_002:0628b26": "來。於如來前。畫作七寶花。其花百葉以金為",
    "T19n1005A_002:0628b27": "臺。吠琉璃為莖。其蓮華上畫作百輻輪。臍",
    "T19n1005A_002:0628b28": "輞具足。輪外周匝皆有光焰。於蓮華根下。畫",
    "T19n1005A_002:0628b29": "四大天王。悉被甲冑種種嚴飾手執器仗。蓮",
    "T19n1005A_002:0628c01": "華下畫作水池。以七寶莊嚴。於池岸上應畫",
    "T19n1005A_002:0628c02": "持誦人。跪坐手持香爐并持花枝。又持念珠。",
    "T19n1005A_002:0628c03": "跪坐瞻仰如來。於寶樓閣上。於虛空中畫梵",
    "T19n1005A_002:0628c04": "天毘紐天大自在天。散花供養。應依如是儀",
    "T19n1005A_002:0628c05": "則畫像。其持誦者著新淨衣。食三白食。從白",
    "T19n1005A_002:0628c06": "月八日。在如來前如法念誦。至十五日令滿",
    "T19n1005A_002:0628c07": "十萬遍。其像動搖及見自身熾然光明。獲得",
    "T19n1005A_002:0628c08": "無障礙眼。證清淨摩尼行三摩地。於一切持",
    "T19n1005A_002:0628c09": "明仙中為轉輪王。親見一切如來。纔誦一遍",
    "T19n1005A_002:0628c10": "遠離一切地獄傍生。能斷貪瞋癡等。離諸慳",
    "T19n1005A_002:0628c11": "悋垢。成就一切功德。獲得一切安樂。攝受一",
    "T19n1005A_002:0628c12": "切善根。一切如來之所加持。一切菩薩之所",
    "T19n1005A_002:0628c13": "安慰。一切諸天悉皆擁護。一切藥叉羅剎畢",
    "T19n1005A_002:0628c14": "隷多比舍遮阿蘇羅彥達嚩櫱嚕拏緊那囉摩",
    "T19n1005A_002:0628c15": "護囉誐人非人等。悉來侍衛。於一切王宮皆",
    "T19n1005A_002:0628c16": "得供養。令諸世間皆得順伏。一切功德波羅",
    "T19n1005A_002:0628c17": "蜜悉皆圓滿。如是等殊勝功德悉皆獲得。若",
    "T19n1005A_002:0628c18": "纔誦者猶獲如上福利。況多增勝。受持者若",
    "T19n1005A_002:0628c19": "有讀誦受持相應供養。求成就。并與印契真",
    "T19n1005A_002:0628c20": "言相應對於像前。其人等同諸佛。應受天人",
    "T19n1005A_002:0628c21": "世間供養禮拜。其人等同諸佛。應見應知如",
    "T19n1005A_002:0628c22": "來之所受記。其人決定不退轉於無上菩提。",
    "T19n1005A_002:0628c23": "不復生於母胎。所生世界蓮華化生。不離諸",
    "T19n1005A_002:0628c24": "佛菩薩所生之處。共諸如來集會乃至坐菩",
    "T19n1005A_002:0628c25": "提場。",
    "T19n1005A_002:0628c26": "護摩品第九",
    "T19n1005A_002:0628c27": "爾時如來復為諸大眾。說護摩法。先須清淨",
    "T19n1005A_002:0628c28": "身心然後作法。一一法速令成就。起廣大利",
    "T19n1005A_002:0628c29": "益。為諸有情發如是心。應作護摩如法供養。",
    "T19n1005A_002:0629a01": "護摩真言曰。",
    "T19n1005A_002:0629a02": "唵娑嚩(二合)訶鉢底部囉(二合)部囉(入)吽吽",
    "T19n1005A_002:0629a03": "[口*半]吒(半音)娑嚩(二合)訶(引)",
    "T19n1005A_002:0629a04": "以此真言加持油麻白芥子。和酥一遍一燒",
    "T19n1005A_002:0629a05": "滿一百八遍。能令一切真言法速得成就。除",
    "T19n1005A_002:0629a06": "遣一切障者毘那夜迦。一切罪一切煩惱一",
    "T19n1005A_002:0629a07": "切冤家惡友皆得摧伏禁止。令其迷惑。一切",
    "T19n1005A_002:0629a08": "惡夢災怪不祥之事自然消散。",
    "T19n1005A_002:0629a09": "又以安悉香白芥子和酥。誦真言一遍一投",
    "T19n1005A_002:0629a10": "火中燒之滿一千八遍。一切鬼魅頭自破裂。",
    "T19n1005A_002:0629a11": "一切病患諸瘧速得除愈。一切鬼神變怪皆",
    "T19n1005A_002:0629a12": "得遠離又以酥和白芥子。一誦真言一投火",
    "T19n1005A_002:0629a13": "中。滿一千八遍獲得一邑主。又以白芥子和",
    "T19n1005A_002:0629a14": "酥護摩一千八遍。一切諸魔恐怖冤家他",
    "T19n1005A_002:0629a15": "敵悉皆除滅。",
    "T19n1005A_002:0629a16": "又以天木(杉木是也)和酥護摩一千八遍。得囉",
    "T19n1005A_002:0629a17": "惹并內宮眷屬歡喜敬愛所求皆遂。",
    "T19n1005A_002:0629a18": "若以白膠香和酥。及白芥子。於山峯上護摩",
    "T19n1005A_002:0629a19": "如前遍數。一切諸宮窟門自然而開。即得入",
    "T19n1005A_002:0629a20": "中為持明仙中王。",
    "T19n1005A_002:0629a21": "又以香膠和芥子油。於龍池邊護摩一千八",
    "T19n1005A_002:0629a22": "遍。一切諸龍皆得敬愛。所勅皆作之。依時降",
    "T19n1005A_002:0629a23": "雨不損苗稼。",
    "T19n1005A_002:0629a24": "又以飲食護摩一千八遍。供養如來即得五",
    "T19n1005A_002:0629a25": "穀豐饒。",
    "T19n1005A_002:0629a26": "又以鹽護摩一千八遍。一切藥叉女皆來禮",
    "T19n1005A_002:0629a27": "足。作是言大家勿傷我命。任意驅使皆得成",
    "T19n1005A_002:0629a28": "辦。",
    "T19n1005A_002:0629a29": "又以酥和粳米。護摩一千八遍獲大吉祥。",
    "T19n1005A_002:0629b01": "又以胡椒對日。護摩一千八遍。常得諸天擁",
    "T19n1005A_002:0629b02": "護獲大吉祥。",
    "T19n1005A_002:0629b03": "又於大吉祥天女前。以油麻和白芥子護摩。",
    "T19n1005A_002:0629b04": "得大財豐饒。",
    "T19n1005A_002:0629b05": "又以遏迦木護摩一千八遍。即成警覺諸佛",
    "T19n1005A_002:0629b06": "菩薩悉知是人。離一切罪。於一切世間出世",
    "T19n1005A_002:0629b07": "間真言王。悉皆現前。除一切病。於諸冤敵而",
    "T19n1005A_002:0629b08": "得最勝。一切生死苦不能[(麩夫+欠)來+(素糸)]逼。由此真言力",
    "T19n1005A_002:0629b09": "故。諸有善業皆易成就。一切惡夢不祥之事",
    "T19n1005A_002:0629b10": "皆得消散。一切厭禱一切繫縛一切煩惱不",
    "T19n1005A_002:0629b11": "能侵擾。如是等護摩事業。能作息災能獲安",
    "T19n1005A_002:0629b12": "樂獲得財利。設有墮諸惡見眾生令得正見。",
    "T19n1005A_002:0629b13": "爾時婆伽梵告金剛手菩薩。此教王有大威",
    "T19n1005A_002:0629b14": "德。是一切如來心。是諸如來母。是諸如來轉",
    "T19n1005A_002:0629b15": "大法輪。是諸如來往詣菩提場。是諸如來建",
    "T19n1005A_002:0629b16": "大法幢。是諸如來吹大法蠡。是諸如來坐金",
    "T19n1005A_002:0629b17": "剛座。是諸如來降伏魔軍。是諸如來最勝祕",
    "T19n1005A_002:0629b18": "密。是諸如來極大祕密。金剛手此陀羅尼。於",
    "T19n1005A_002:0629b19": "贍部洲息一切有情煩惱。能除一切有情罪。",
    "T19n1005A_002:0629b20": "能竭贍部洲有情地獄餓鬼傍生之業。能除",
    "T19n1005A_002:0629b21": "有情生老病死愁歎苦憂及諸熱惱。爾時世尊",
    "T19n1005A_002:0629b22": "復告金剛手菩薩。我以天眼觀諸如來。不能",
    "T19n1005A_002:0629b23": "說此陀羅尼所生功德聚。此陀羅尼有如上",
    "T19n1005A_002:0629b24": "最勝殊妙。如是廣大如是甚深。如是等勝最",
    "T19n1005A_002:0629b25": "勝。上最上大神通。如是大寶廣博樓閣教王。",
    "T19n1005A_002:0629b26": "薄福少德眾生。必不聞此陀羅尼名字。況復",
    "T19n1005A_002:0629b27": "得見。受持讀誦。若有聞見此陀羅尼名者。是",
    "T19n1005A_002:0629b28": "人已曾親近恒沙諸佛菩薩。金剛手此陀羅",
    "T19n1005A_002:0629b29": "尼是如來心。難解難入。若有善男子善女人。",
    "T19n1005A_002:0629c01": "於百千萬劫。供養八十俱知那庾多百千恒",
    "T19n1005A_002:0629c02": "河沙諸佛菩薩。飲食衣服房舍臥具百種湯",
    "T19n1005A_002:0629c03": "藥幡蓋香花塗香末香。復以七寶滿三千大",
    "T19n1005A_002:0629c04": "千世界。日日中奉施諸佛。金剛手於汝意云",
    "T19n1005A_002:0629c05": "何。是善男子善女人功德多不。金剛手菩薩",
    "T19n1005A_002:0629c06": "白佛言。世尊此人功德無量無邊不可稱數。",
    "T19n1005A_002:0629c07": "若有誦此陀羅尼一遍者。此人功德勝前功",
    "T19n1005A_002:0629c08": "德。諸佛如來說不能盡。若有善男子善女人。",
    "T19n1005A_002:0629c09": "於一時頃作意思惟此陀羅尼。稱量比前供",
    "T19n1005A_002:0629c10": "養如一切如來飲食衣服香花七寶功德。倍",
    "T19n1005A_002:0629c11": "勝於前。即成供養一切如來。",
    "T19n1005A_002:0629c12": "爾時如來說是語已。眾中天龍藥叉彥達嚩",
    "T19n1005A_002:0629c13": "阿蘇囉孽嚕拏緊娜囉摩護囉誐人非人等。",
    "T19n1005A_002:0629c14": "一切大眾踊躍歡喜發聲稱讚。五體投地虔",
    "T19n1005A_002:0629c15": "誠禮敬。合掌向佛白言世尊。此陀羅尼等同",
    "T19n1005A_002:0629c16": "如來出於世間。今佛世尊於贍部洲。能善建",
    "T19n1005A_002:0629c17": "立此祕密陀羅尼心法。",
    "T19n1005A_002:0629c18": "爾時十方同會諸佛菩薩。咸讚釋迦如來言。",
    "T19n1005A_002:0629c19": "善哉善哉。既讚歎已各還本土。爾時釋迦牟",
    "T19n1005A_002:0629c20": "尼世尊以佛神力還娑訶世界。",
    "T19n1005A_002:0629c21": "大寶廣博樓閣善住祕密陀羅尼經卷中"
}