{
    "T15n0617_001:0297c17": "思惟畧要法",
    "T15n0617_001:0297c19": "姚秦三藏羅什法師譯",
    "T15n0617_001:0297c20": "形疾有三：風、寒、熱病，為患輕微。心有三病，患",
    "T15n0617_001:0297c21": "禍深重，動有劫數受諸苦惱，唯佛良醫能為",
    "T15n0617_001:0297c22": "制藥。行者無量世界長嬰此疾，今始造行，當",
    "T15n0617_001:0297c23": "令其心決定專精不惜身命，如人入賊，心不",
    "T15n0617_001:0297c24": "決定不能破賊，破亂想軍亦復如是。如佛言",
    "T15n0617_001:0297c25": "曰：「血肉雖盡，但有皮筋尚在，不捨精進，如",
    "T15n0617_001:0297c26": "人火燒身衣，但欲救火更無餘念。」出煩惱苦",
    "T15n0617_001:0297c27": "亦復如是，當忍事病苦飢渴、寒熱瞋恨等，當",
    "T15n0617_001:0297c28": "避憒閙樂住閑寂。所以者何？眾音亂定，如入",
    "T15n0617_001:0297c29": "棘林。",
    "T15n0617_001:0298a01": "凡求初禪先習諸觀，或行四無量、或觀不淨、",
    "T15n0617_001:0298a02": "或觀因緣、或念佛三昧、或安那般那，然後得",
    "T15n0617_001:0298a03": "入初禪則易。若利根之人直求禪者，觀於五",
    "T15n0617_001:0298a04": "欲種種過患，猶如火坑亦如廁舍；念初禪地，",
    "T15n0617_001:0298a05": "如清涼池如高臺觀，五蓋則除便得初禪。如",
    "T15n0617_001:0298a06": "波利仙人初學禪時，道見死女膖脹爛臭，諦",
    "T15n0617_001:0298a07": "心取相，自觀其身如彼不異，靜處專思便得",
    "T15n0617_001:0298a08": "初禪。佛在恒水邊坐禪，有一寡聞比丘問佛：",
    "T15n0617_001:0298a09": "「云何得道？」佛言：「他物莫取。」便解法空即得道",
    "T15n0617_001:0298a10": "迹，有多聞比丘，自怪無所得而問於佛。佛言：",
    "T15n0617_001:0298a11": "「取恒水中小石，以君遲水淨洗。」比丘如教。佛",
    "T15n0617_001:0298a12": "問：「恒水多？君遲水多？」答：「不可為喻也。」佛言：「不",
    "T15n0617_001:0298a13": "以指洗，雖多無用也。」行者當勤精進，用智定",
    "T15n0617_001:0298a14": "指洗除心垢，若不如是，不能離法也。",
    "T15n0617_001:0298a15": "四無量觀法：",
    "T15n0617_001:0298a16": "求佛道者，當先行四無量心。其心無量，功德",
    "T15n0617_001:0298a17": "亦無量。於一切眾生中，凡有三分：一者父母",
    "T15n0617_001:0298a18": "親里善知識等，二者怨賊嫌人常欲惱害",
    "T15n0617_001:0298a19": "者，三者中人不親不怨。行者於此三品人中，",
    "T15n0617_001:0298a20": "慈心視之當如親里，老者如父母，中年如兄",
    "T15n0617_001:0298a21": "弟，少年如兒子，常應修集如是慈心。人之",
    "T15n0617_001:0298a22": "為怨以有惡緣，惡因緣盡還復成親，怨親無",
    "T15n0617_001:0298a23": "定。何以故？今世是怨後世成親，瞋憎之心自",
    "T15n0617_001:0298a24": "失大利，破忍辱福、失慈心業、障佛道因緣，是",
    "T15n0617_001:0298a25": "故不應瞋憎。怨賊應當視之如其親里。所以",
    "T15n0617_001:0298a26": "者何？是怨賊令我得佛道因緣，若使怨賊無",
    "T15n0617_001:0298a27": "惡於我，我無所忍，是則為我善知識也，令我",
    "T15n0617_001:0298a28": "得成忍辱波羅蜜。怨賊之中得是慈已，於十",
    "T15n0617_001:0298a29": "方眾生慈心愛念。普遍世界，見諸眾生無常",
    "T15n0617_001:0298b01": "變異，有老病死眾苦逼切，蜎蜚蠕動皆無安",
    "T15n0617_001:0298b02": "者而起悲心。若見眾生得今世樂及後世樂，",
    "T15n0617_001:0298b03": "得生天樂賢聖道樂而起喜心。不見眾生有",
    "T15n0617_001:0298b04": "苦樂事，不憂不喜以慧自御，但緣眾生而起",
    "T15n0617_001:0298b05": "捨心，是名四無量心。於十方眾生慈心遍滿",
    "T15n0617_001:0298b06": "故名為無量，行者常應修集是心。若或時有",
    "T15n0617_001:0298b07": "瞋恚心起，如蛇如火在於身上，即應急却。若",
    "T15n0617_001:0298b08": "心馳散入於五欲，及為五蓋所覆，當以精進",
    "T15n0617_001:0298b09": "智慧之力強攝之還。修習慈心，常念眾生令得",
    "T15n0617_001:0298b10": "佛樂，習之不息，便得離五欲、除五蓋、入初禪。",
    "T15n0617_001:0298b11": "得初禪相者喜樂遍身，諸善法中生歡喜樂，",
    "T15n0617_001:0298b12": "見有種種微妙之色，是名入佛道初門禪定",
    "T15n0617_001:0298b13": "福德因緣也。得是四無量心已，於一切眾生",
    "T15n0617_001:0298b14": "忍辱不瞋，是名眾生忍。得眾生忍已，易得法",
    "T15n0617_001:0298b15": "忍。法忍者，所謂諸法不生不滅畢竟空相。能",
    "T15n0617_001:0298b16": "信受是法忍，是名無生忍，得阿耨多羅三藐",
    "T15n0617_001:0298b17": "三菩提記，當得作佛。行者應當如是修習也。",
    "T15n0617_001:0298b18": "不淨觀法：",
    "T15n0617_001:0298b19": "貪欲、瞋恚、愚癡是眾生之大病，愛身著欲則生",
    "T15n0617_001:0298b20": "瞋恚，顛倒所惑即是愚癡，愚癡所覆故內身",
    "T15n0617_001:0298b21": "外身愛著浮相，習之來久染心難遣，欲除貪",
    "T15n0617_001:0298b22": "欲當觀不淨。瞋恚由外既爾可制，如人破竹",
    "T15n0617_001:0298b23": "初節為難，既制貪欲，餘二自伏。不淨觀者，當",
    "T15n0617_001:0298b24": "知此身生於不淨，處在胞胎，還從不淨中出。",
    "T15n0617_001:0298b25": "薄皮之內純是不淨，外有四大變為飲食充",
    "T15n0617_001:0298b26": "實其內，諦心觀察，從足至髮從髮至足，皮囊",
    "T15n0617_001:0298b27": "之裏無一淨者，腦膜涕唾、膿血屎尿等，略說",
    "T15n0617_001:0298b28": "則三十六，廣說則無量。譬如農夫開倉，種種",
    "T15n0617_001:0298b29": "別知麻米豆麥等。行者以心眼開是身倉，",
    "T15n0617_001:0298c01": "見種種惡露肝肺腸胃諸蟲動食，九孔流出",
    "T15n0617_001:0298c02": "不淨，常無休止。眼流眵淚、耳出結[月*寧]、鼻中",
    "T15n0617_001:0298c03": "涕流、口出唌吐、大小便孔常出屎尿，雖復衣",
    "T15n0617_001:0298c04": "食障覆，實是行廁。身狀如此，何由是淨？又觀",
    "T15n0617_001:0298c05": "此身假名為人，四大和合譬之如屋，脊骨如",
    "T15n0617_001:0298c06": "棟、脇肋如椽、骸骨如柱、皮如四壁、肉如泥塗，",
    "T15n0617_001:0298c07": "虛偽假合，人為安在？危脆非真，幻化須臾。脚",
    "T15n0617_001:0298c08": "骨上脛骨接之，脛骨上髀骨接之，髀骨上",
    "T15n0617_001:0298c09": "脊骨接之，脊骨上髑髏接之，骨骨相拄危如",
    "T15n0617_001:0298c10": "累卵。諦觀此身無一可取，如是心則生厭",
    "T15n0617_001:0298c11": "惡。常念不淨三十六物，如實分別，內身如此",
    "T15n0617_001:0298c12": "外身不異。若心不住，制之令還專念不淨。心",
    "T15n0617_001:0298c13": "住相者，身體柔軟漸得快樂。心故不住，當自",
    "T15n0617_001:0298c14": "訶心：「從無數劫來常隨汝故，更歷三惡道中",
    "T15n0617_001:0298c15": "苦毒萬端。從今日去我當伏汝，汝且隨我。」還",
    "T15n0617_001:0298c16": "繫其心令得成就。若極厭惡其身，當進白骨",
    "T15n0617_001:0298c17": "觀，亦可入初禪。行者志求大乘者，命終隨意",
    "T15n0617_001:0298c18": "生諸佛前，不爾必至兜率天上得見彌勒。",
    "T15n0617_001:0298c19": "白骨觀法：",
    "T15n0617_001:0298c20": "白骨觀者，除身皮血筋肉都盡，骨骨相拄白",
    "T15n0617_001:0298c21": "如珂雪，光亦如是。若不見者，譬如癩人，醫語其",
    "T15n0617_001:0298c22": "家：「若令飲血色同乳者，便可得差。」家中所有",
    "T15n0617_001:0298c23": "悉令作白，銀桮盛血，語之：「飲乳，病必得差。」",
    "T15n0617_001:0298c24": "癩人言：「血也。」答言：「白物治之，汝豈不見家",
    "T15n0617_001:0298c25": "中諸物悉是白耶？罪故見血，但當專心乳想，",
    "T15n0617_001:0298c26": "莫謂是血也。」如是七日便變為乳，何況實白",
    "T15n0617_001:0298c27": "而不能見？既見骨人，當觀骨人之中，其心生滅",
    "T15n0617_001:0298c28": "相續如綖穿珠，如意所見及觀外身，亦復如",
    "T15n0617_001:0298c29": "是。若心欲住，精勤莫廢，如攢火見烟、掘井見",
    "T15n0617_001:0299a01": "濕，必得不久。若心靜住，開眼閉眼光骨明了，",
    "T15n0617_001:0299a02": "如水澄靜則見面像，濁則不了，竭則不見。",
    "T15n0617_001:0299a03": "觀佛三昧法：",
    "T15n0617_001:0299a04": "佛為法王，能令人得種種善法，是故習禪之",
    "T15n0617_001:0299a05": "人先當念佛。念佛者，令無量劫重罪微薄得",
    "T15n0617_001:0299a06": "至禪定。至心念佛。佛亦念之，如人為王所念，",
    "T15n0617_001:0299a07": "怨家債主不敢侵近。念佛之人。諸餘惡法不",
    "T15n0617_001:0299a08": "來擾亂，若念佛者佛常在也。云何憶念？人",
    "T15n0617_001:0299a09": "之自信無過於眼，當觀好像便如真佛。先從",
    "T15n0617_001:0299a10": "肉髻、眉間白毫下至於足，從足復至肉髻，如",
    "T15n0617_001:0299a11": "是相相諦取，還於靜處閉目思惟，繫心在像",
    "T15n0617_001:0299a12": "不令他念。若念餘緣，攝之令還，心目觀察如",
    "T15n0617_001:0299a13": "意得見，是為得觀像定。當作是念：「我亦不往，",
    "T15n0617_001:0299a14": "像亦不來，而得見者，由心定想住也。」然後進",
    "T15n0617_001:0299a15": "觀生身便得見之，如對面無異也。人心馳散",
    "T15n0617_001:0299a16": "多緣惡法，當如乳母伺視其子，莫令墜於坑",
    "T15n0617_001:0299a17": "井險道。念則如子，行者如母，若心不住，當自",
    "T15n0617_001:0299a18": "責心：「念老病死甚為切近。若生天者，著於妙",
    "T15n0617_001:0299a19": "欲，無有治心善法；若墮三惡道，苦惱怖懅善",
    "T15n0617_001:0299a20": "心不生。今受妙法，云何可不至心專念耶？」又",
    "T15n0617_001:0299a21": "作念言：「生在末法，末法垂已欲滅，猶如赦",
    "T15n0617_001:0299a22": "鼓開門放囚，鼓音漸已欲止，門扉已閉一",
    "T15n0617_001:0299a23": "扇，豈可自寬不求出獄。過去無始世界已",
    "T15n0617_001:0299a24": "來，所更生死苦惱萬端，今所受法未得成就，",
    "T15n0617_001:0299a25": "無常死賊須臾叵保，當復更受無央數劫生",
    "T15n0617_001:0299a26": "死之苦。」如是種種鞭心，令心得住。心住相者，",
    "T15n0617_001:0299a27": "坐臥行步常得見佛，然後更進生身、法身。得",
    "T15n0617_001:0299a28": "初觀已，展轉則易。",
    "T15n0617_001:0299a29": "生身觀法：",
    "T15n0617_001:0299b01": "生身觀者，既已觀像，心想成就，撿意入定，",
    "T15n0617_001:0299b02": "即便得見，當因於像以念生身。觀佛坐於菩",
    "T15n0617_001:0299b03": "提樹下，光明顯照相好奇特；或如鹿野苑中",
    "T15n0617_001:0299b04": "坐，為五比丘說四諦法時；或如耆闍崛山放",
    "T15n0617_001:0299b05": "大光明，為諸大眾說波若時。如是隨用一處，",
    "T15n0617_001:0299b06": "繫念在緣不令外散，心想得住即便見佛，舉",
    "T15n0617_001:0299b07": "身快樂樂徹骨髓。譬如熱得涼池、寒得溫室，",
    "T15n0617_001:0299b08": "世間之樂無以為喻也。",
    "T15n0617_001:0299b09": "法身觀法：",
    "T15n0617_001:0299b10": "法身觀者，已於空中見佛生身，當因生身觀",
    "T15n0617_001:0299b11": "內法身，十力、四無所畏、大慈大悲無量善業。",
    "T15n0617_001:0299b12": "如人先念金瓶，後觀瓶內摩尼寶珠，所以尊",
    "T15n0617_001:0299b13": "妙神智無比，無遠無近無難無易，無限世界",
    "T15n0617_001:0299b14": "悉如目前，無有一人在於外者，一切諸法無",
    "T15n0617_001:0299b15": "所不了。常當專念不令心散，心念餘緣攝之",
    "T15n0617_001:0299b16": "令還。復次，一切愚智當其死時，外失諸根如",
    "T15n0617_001:0299b17": "投黑坑，若能發聲聲至梵天。大力大苦大怖",
    "T15n0617_001:0299b18": "大畏無過死賊，唯佛一人力能救拔，能與種",
    "T15n0617_001:0299b19": "種人天涅槃之樂。復次，一切諸佛，世世常為",
    "T15n0617_001:0299b20": "一切眾生故不惜身命。如釋迦牟尼佛昔為",
    "T15n0617_001:0299b21": "太子時，出遊道見癩人，勅醫令治。醫言：「當須",
    "T15n0617_001:0299b22": "不瞋人血飲之，以髓塗之，乃可得差。」太子念",
    "T15n0617_001:0299b23": "言：「是人難得，設使有者復不可爾。」即便以身",
    "T15n0617_001:0299b24": "與之令治。若為一切眾生，亦復如是。佛恩深",
    "T15n0617_001:0299b25": "重過於父母，若使一切眾生悉為父母，佛為",
    "T15n0617_001:0299b26": "一分，二分之中常當念佛，不應餘念。如是種",
    "T15n0617_001:0299b27": "種功德，隨念何事，若此定成除斷結縛，乃至",
    "T15n0617_001:0299b28": "可得無生法忍。若於中間諸病起者，隨病習",
    "T15n0617_001:0299b29": "藥。若不得定，六欲天中豪尊第一，飛行所至",
    "T15n0617_001:0299c01": "宮殿自隨。或生諸佛前，終不空也；若人藥和",
    "T15n0617_001:0299c02": "赤銅，若不成金，不失銀也。",
    "T15n0617_001:0299c03": "十方諸佛觀法：",
    "T15n0617_001:0299c04": "念十方諸佛者，坐觀東方廓然明淨，無諸山",
    "T15n0617_001:0299c05": "河石壁，唯見一佛結跏趺坐舉手說法。心眼",
    "T15n0617_001:0299c06": "觀察，光明相好畫然了了，繫念在佛不令他",
    "T15n0617_001:0299c07": "緣，心若餘緣攝之令還。如是見者，更增十佛，",
    "T15n0617_001:0299c08": "既見之後復增百千，乃至無有邊際，近身則",
    "T15n0617_001:0299c09": "狹轉遠轉廣，但見諸佛光光相接。心眼觀察",
    "T15n0617_001:0299c10": "得如是者，迴身東南，復如上觀。既得成就，南",
    "T15n0617_001:0299c11": "方西南方，西方西北方，北方東北方，上下方",
    "T15n0617_001:0299c12": "都亦如是。既得方方皆見諸佛，如東方已，當",
    "T15n0617_001:0299c13": "復端坐總觀十方諸佛，一念所緣周匝得見。",
    "T15n0617_001:0299c14": "定心成就者，即於定中十方諸佛皆為說法，",
    "T15n0617_001:0299c15": "疑網雲消得無生忍。若宿罪因緣不見諸佛",
    "T15n0617_001:0299c16": "者，當一日一夜六時懺悔隨喜勸請，漸自得",
    "T15n0617_001:0299c17": "見，縱使諸佛不為說法，是時心得快樂身體",
    "T15n0617_001:0299c18": "安隱。是則名為觀十方諸佛也。",
    "T15n0617_001:0299c19": "觀無量壽佛法：",
    "T15n0617_001:0299c20": "觀無量壽佛者，有二種人。鈍根者，先當教令",
    "T15n0617_001:0299c21": "心眼觀察額上一寸，除却皮肉但見赤骨。繫",
    "T15n0617_001:0299c22": "念在緣不令他念，心若餘緣攝之令還。得如",
    "T15n0617_001:0299c23": "是見者，當復教令變此赤骨辟方一寸令白",
    "T15n0617_001:0299c24": "如珂。既得如是見者，當復教令自變其身皆",
    "T15n0617_001:0299c25": "作白骨，無有皮肉色如珂雪。復得如是見，當",
    "T15n0617_001:0299c26": "更教令變此骨身使作琉璃，光色清淨視表",
    "T15n0617_001:0299c27": "徹裏，既得如是見者，當復教令從此琉璃身",
    "T15n0617_001:0299c28": "中放白光明，自近及遠遍滿閻浮，唯見光明",
    "T15n0617_001:0299c29": "不見諸物，還攝光明入於身中。既入之後，復",
    "T15n0617_001:0300a01": "放如初。凡此諸觀從易及難，其白亦應初少",
    "T15n0617_001:0300a02": "後多。既能如是，當從身中放此白光，乃於",
    "T15n0617_001:0300a03": "光中觀無量壽佛。無量壽佛其身姝大光明",
    "T15n0617_001:0300a04": "亦妙，西向端坐相相諦取，然後總觀其身，結",
    "T15n0617_001:0300a05": "跏趺坐顏容巍巍如紫金山。繫念在佛不令",
    "T15n0617_001:0300a06": "他緣，心若餘緣攝之令還，常如與佛對坐不",
    "T15n0617_001:0300a07": "異，如是不久便可得見。若利根者，但當先作",
    "T15n0617_001:0300a08": "明想，晃然空淨，乃於明中觀佛，便可得見。行",
    "T15n0617_001:0300a09": "者若欲生於無量壽佛國者，當作如是觀無",
    "T15n0617_001:0300a10": "量壽佛也。",
    "T15n0617_001:0300a11": "諸法實相觀法：",
    "T15n0617_001:0300a12": "諸法實相觀者，當知諸法從因緣生，因緣生",
    "T15n0617_001:0300a13": "故不得自在，不自在故畢竟空相，但有假名",
    "T15n0617_001:0300a14": "無有實者。若法實有不應說無，先有今無是",
    "T15n0617_001:0300a15": "名為斷。不常不斷亦不有無，心識處滅言說",
    "T15n0617_001:0300a16": "亦盡，是名甚深清淨觀也。又觀婬怒癡法即",
    "T15n0617_001:0300a17": "是實相。何以故？是法不在內不在外。若在內，",
    "T15n0617_001:0300a18": "不應待外因緣生；若在外，則無所住。若無所",
    "T15n0617_001:0300a19": "住亦無生滅，空無所有清淨無為，是名婬怒",
    "T15n0617_001:0300a20": "癡實相觀也。又一切諸法畢竟清淨，非諸佛",
    "T15n0617_001:0300a21": "賢聖所能令爾。但以凡夫未得慧觀，見諸虛",
    "T15n0617_001:0300a22": "妄之法有種種相。得實相者觀之，如鏡中像，",
    "T15n0617_001:0300a23": "但誑人眼，其實不生亦無有滅。如是觀法甚",
    "T15n0617_001:0300a24": "深微妙，行者若能精心思惟，深靜實相不生",
    "T15n0617_001:0300a25": "邪者，即便可得無生法忍。此法難緣，心多馳",
    "T15n0617_001:0300a26": "散，若不馳散或復縮沒，常應清淨其心了了",
    "T15n0617_001:0300a27": "觀察。若心難攝當呵責心：「汝無數劫來常應",
    "T15n0617_001:0300a28": "雜業無有厭足，馳逐世樂不覺為苦，一切世",
    "T15n0617_001:0300a29": "間貪樂致患，隨業因緣受生五道，皆心所為，",
    "T15n0617_001:0300b01": "誰使爾者？汝如狂象，蹈藉殘害無有物制，",
    "T15n0617_001:0300b02": "誰調汝者？若得善調則離世患。當知處胎不",
    "T15n0617_001:0300b03": "淨，苦厄逼迮切身猶如地獄。既生在世，老病",
    "T15n0617_001:0300b04": "死苦憂悲萬端不得自在；若生天上，當復墮",
    "T15n0617_001:0300b05": "落。三界無安，汝何以樂著？」如是種種呵責其",
    "T15n0617_001:0300b06": "心已，還念本緣。心想住者，心得柔軟，見有種",
    "T15n0617_001:0300b07": "種色光從身而出，是名諸法實相觀也。",
    "T15n0617_001:0300b08": "欲生無量壽佛國者，應當如是上觀無量壽",
    "T15n0617_001:0300b09": "佛。又觀諸法實相，又當觀於世間如夢如幻",
    "T15n0617_001:0300b10": "皆無實者，但以顛倒虛妄之法，橫起煩惱受",
    "T15n0617_001:0300b11": "諸罪報。如人見諸小兒共諍瓦石土木，便生",
    "T15n0617_001:0300b12": "瞋鬪。觀諸世間亦復如是，當興大悲誓度一",
    "T15n0617_001:0300b13": "切，常伏其心修行二忍，所謂眾生忍、法忍也。",
    "T15n0617_001:0300b14": "眾生忍者，若恒河沙等眾生種種加惡，心不",
    "T15n0617_001:0300b15": "瞋恚；種種恭敬供養，心不歡喜。又觀眾生無",
    "T15n0617_001:0300b16": "初無後，若有初者則無因緣，若有因緣是則",
    "T15n0617_001:0300b17": "無初，若無初者中後亦無。如是觀時不墮常",
    "T15n0617_001:0300b18": "斷二邊，用安隱道觀諸眾生不生邪見，是名",
    "T15n0617_001:0300b19": "眾生忍。法忍者，當觀諸法甚深清淨畢竟空",
    "T15n0617_001:0300b20": "相，心無罣礙能忍是事，是名法忍。新發意",
    "T15n0617_001:0300b21": "者雖未得是法忍，當如是修習其心。又觀諸",
    "T15n0617_001:0300b22": "法畢竟空相，而於眾生常興大悲，所有善本",
    "T15n0617_001:0300b23": "盡以迴向，願生無量壽佛國，便得往生。",
    "T15n0617_001:0300b24": "法華三昧觀法：",
    "T15n0617_001:0300b25": "三七日一心精進如說修行，正憶念《法華經》",
    "T15n0617_001:0300b26": "者，當念釋迦牟尼佛於耆闍崛山與多寶佛",
    "T15n0617_001:0300b27": "在七寶塔共坐，十方分身化佛遍滿所移眾",
    "T15n0617_001:0300b28": "生國土之中，一切諸佛各有一生補處菩薩一",
    "T15n0617_001:0300b29": "人為侍，如釋迦牟尼佛以彌勒為侍。一切諸",
    "T15n0617_001:0300c01": "佛現神通力，光明遍照無量國土，欲證實法",
    "T15n0617_001:0300c02": "出其舌相，音聲滿於十方世界。所說《法華經》",
    "T15n0617_001:0300c03": "者，所謂十方三世眾生若大若小，乃至一稱",
    "T15n0617_001:0300c04": "南無佛者，皆當作佛。惟一大乘，無二無三，一",
    "T15n0617_001:0300c05": "切諸法一相一門，所謂無生無滅畢竟空相。",
    "T15n0617_001:0300c06": "唯有此大乘，無有二也。習如是觀者，五欲自",
    "T15n0617_001:0300c07": "斷、五蓋自除，五根增長，即得禪定。住此定中",
    "T15n0617_001:0300c08": "深愛於佛，又當入是甚深微妙一相一門清",
    "T15n0617_001:0300c09": "淨之法。當恭敬普賢、藥王、大樂說、觀世音、得",
    "T15n0617_001:0300c10": "大勢、文殊、彌勒等大菩薩眾，是名一心精進",
    "T15n0617_001:0300c11": "如說修行正憶念《法花經》也。此謂與禪定和",
    "T15n0617_001:0300c12": "合令心堅固，如是三七日中，則普賢菩薩乘",
    "T15n0617_001:0300c13": "六牙白象來至其所，如經中說。",
    "T15n0617_001:0300c14": "思惟略要法"
}