{
    "X82n1571_108:0665a03": "五燈全書卷第一百八",
    "X82n1571_108:0665a05": "京都聖感禪寺住持(臣)僧　(超永)　編輯",
    "X82n1571_108:0665a06": "京都古華嚴寺住持(臣)僧　(超揆)　較閱　進",
    "X82n1571_108:0665a07": "呈",
    "X82n1571_108:0665a08": "　　臨濟宗",
    "X82n1571_108:0665a09": "　　　南嶽下三十七世隨錄",
    "X82n1571_108:0665a10": "瑞安本寂雲蔭德禪師問既是無縫塔。因甚又用灰",
    "X82n1571_108:0665a11": "泥。師曰。爭奈者一問何　僧聞牛鳴問。者是甚麼聲",
    "X82n1571_108:0665a12": "師曰。是佛聲。曰因甚墮到這裏。師曰。蒼天蒼天　示",
    "X82n1571_108:0665a13": "眾。舉舍利弗入城公案畢。乃曰。舍利弗纔起思惟。却",
    "X82n1571_108:0665a14": "被月上女看破。直至如今。身入荒草　示眾。舉女子",
    "X82n1571_108:0665a15": "出定話畢。乃曰。文殊放去太賒。罔明收來太速。帶累",
    "X82n1571_108:0665a16": "瞿曇。女子通身泥水(紫芝有嗣)。",
    "X82n1571_108:0665a17": "瑞安雙貞尼通禮敬禪師姓陳。係林眉聲堂嬸也。矢",
    "X82n1571_108:0665a18": "節焚修。眉聲令參。如何是祖師西來意。庭前柏樹子。",
    "X82n1571_108:0665a19": "恁麼會又爭得。如何是祖師西來意。庭前柏樹子。恁",
    "X82n1571_108:0665a20": "麼會猶較些子。久之未有所入。偶閱冰輪道者柏樹",
    "X82n1571_108:0665a21": "子頌有省。上寶寧求證紫芝有。有曰。祇如趙州道狗",
    "X82n1571_108:0665a22": "子佛住無。又作麼生。師曰。謝和尚證明。有曰。既是無。",
    "X82n1571_108:0665a23": "又證明甚麼。師曰。惟人自肯乃方親。有曰。汝猶未徹",
    "X82n1571_108:0665a24": "在。師禮拜便出　康熙庚午二月二十日。對眾說偈",
    "X82n1571_108:0665b01": "坐脫(紫芝有嗣)。",
    "X82n1571_108:0665b02": "山西蒲州萬固文源燦禪師上堂。大道只在目前。莫",
    "X82n1571_108:0665b03": "謂目前難覩。欲識大道真體。拄杖七尺二。拂子二尺",
    "X82n1571_108:0665b04": "五　上堂。撾砂點眼不蒙便瞎。救火送薪有甚奇特。",
    "X82n1571_108:0665b05": "喚作是佛眼見空花。不喚是佛不可少他。聖名凡號",
    "X82n1571_108:0665b06": "打瓦鑽龜作麼。喝一喝曰。四方八面絕遮攔。萬象森",
    "X82n1571_108:0665b07": "羅齊點首(奇然□嗣)。",
    "X82n1571_108:0665b08": "太平青山竺菴瑞禪師示眾。城子埂項王橋。等閒踏",
    "X82n1571_108:0665b09": "著兩頭搖。不是山前溪水秀。有錢難買白雲高　元",
    "X82n1571_108:0665b10": "宵晚參。今宵正月半。走馬燈似鑽。說與諸人知。轉眼",
    "X82n1571_108:0665b11": "時光換。以杖卓一卓。顧左右曰。看看　示眾年來無",
    "X82n1571_108:0665b12": "所悅。高臥白雲堂。雨過松山翠。風來竹戶涼。頭頭非",
    "X82n1571_108:0665b13": "取捨。物物本全彰。有問西來意。庭前梔子香(芝山觀嗣)。",
    "X82n1571_108:0665b14": "潭州石霜憨峰聞慧禪師上堂。一見一切見。天地日",
    "X82n1571_108:0665b15": "月。萬象森羅。一明一切明。春榮夏茂。秋肅冬寒。喚作",
    "X82n1571_108:0665b16": "佛祖心。墮坑落塹。不喚作佛祖心。斬頭覓活。畢竟如",
    "X82n1571_108:0665b17": "何是透脫一路。寉有九皋纔舉翼。馬無千里謾追風",
    "X82n1571_108:0665b18": "　上堂秋風凉秋空碧。秋水清秋山寂。秋雁飛秋蟲",
    "X82n1571_108:0665b19": "泣。秋樹凋秋葉赤。且道。衲僧分上。明得甚麼邊事。迢",
    "X82n1571_108:0665b20": "迢十萬里西來。親對梁皇道不識　丈寺田上堂。若",
    "X82n1571_108:0665b21": "論此事。如一片田地相似。從來授受。契券分明。其奈",
    "X82n1571_108:0665b22": "自暴自殘。癡狂外邊。以致拋荒失業。跉[跳-兆+屏]孤苦。幸我",
    "X82n1571_108:0665b23": "聖主神明。清其界。理其業。前至萬歲橋一百畝晚田",
    "X82n1571_108:0665b24": "後至白米倉二十畝荒田。左至金銀庫四十畝早田。",
    "X82n1571_108:0665c01": "右至芭蕉冲三十畝中田。遠近方圓。荒熟共三百餘",
    "X82n1571_108:0665c02": "畝。徑以丈尺。廣以分寸。科以升合。派以毫釐。誰敢隱",
    "X82n1571_108:0665c03": "瞞些子。山僧幸獲觀光。忍俊不禁。將原本契書。乘時",
    "X82n1571_108:0665c04": "拈出分。付諸人去也。卓拄杖曰。還委悉麼。野色更無",
    "X82n1571_108:0665c05": "山隔斷。天光直與水相通　問疋馬單鎗。請師相見。",
    "X82n1571_108:0665c06": "師曰。降將不斬　問佛度一切眾生。因甚見殺不救。",
    "X82n1571_108:0665c07": "師曰。情知你命根不肯斷　問學人發疑情不起。求",
    "X82n1571_108:0665c08": "和尚開示。師舉竹篦曰。喚作竹篦。入地獄如箭射。僧",
    "X82n1571_108:0665c09": "擬議。師直打出方丈　頌殃崛產難話曰。虎伸腰處",
    "X82n1571_108:0665c10": "風生谷。鶴側身時月到廊。眉底若無宗正眼。回頭只",
    "X82n1571_108:0665c11": "見碧天長　頌馬祖離四句絕百非話曰。紅爛熳撥",
    "X82n1571_108:0665c12": "不開。探芳遊子去還來。不知已泄春多少。猶向鷓鴣",
    "X82n1571_108:0665c13": "啼處猜(碧眼開嗣)。",
    "X82n1571_108:0665c14": "瀏水鳳翔唱宗來鑑禪師僧問。曾子曰唯。黃蘗無師。",
    "X82n1571_108:0665c15": "且道。是一是二。師曰。上大人可知禮也。曰恁麼則儒",
    "X82n1571_108:0665c16": "釋分明去也。師曰。金風吹玉管。那個是知音(碧眼開嗣)。",
    "X82n1571_108:0665c17": "潭州石霜大用來珍禪師侍石霜開最久。開一日入",
    "X82n1571_108:0665c18": "堂問。諸禪德。還見山僧心肝五臟麼。師曰。知恩者少。",
    "X82n1571_108:0665c19": "負恩者多。開曰。汝分上道將一句來。師曰。粉骨碎身",
    "X82n1571_108:0665c20": "未足酬開。又問。鳳翔峰今日為甚點頭。師曰。某甲徹",
    "X82n1571_108:0665c21": "也。開頷之　僧問。如何是第一句。師曰。大悲千眼看",
    "X82n1571_108:0665c22": "不見。曰如何是第二句。師曰。八臂那吒道不出。曰如",
    "X82n1571_108:0665c23": "何是第三句。師曰。月明簷外一輪圓(碧眼開嗣)。",
    "X82n1571_108:0665c24": "長沙霜華楚芝來悟禪師僧問。如何是霜華境。師曰。",
    "X82n1571_108:0666a01": "一夜雷遷塔一座。至今何處不傳聞。曰如何是境中",
    "X82n1571_108:0666a02": "人。師曰。八百高賢同聚首。馨香不但楚王城。曰人境",
    "X82n1571_108:0666a03": "且蒙師拈出。格外元機又若何。師曰。不可節外更生",
    "X82n1571_108:0666a04": "枝　示眾。恒沙諸佛體本元同。我及眾生同一性命。",
    "X82n1571_108:0666a05": "蟭螟眼裏四大海。當陽看取。蝦蟇脚下五須彌。端的",
    "X82n1571_108:0666a06": "分明。召大眾曰。會麼。為汝保任。終不虗也。喝一喝(碧眼",
    "X82n1571_108:0666a07": "開嗣)。",
    "X82n1571_108:0666a08": "瀏陽石霜澗月來仁禪師石霜開命入侍寮。行藏骨",
    "X82n1571_108:0666a09": "格有異人處。一日開問。汝有古人之氣。不知心行若",
    "X82n1571_108:0666a10": "何。師曰。和尚何得打作兩橛。開曰。也要看過始得。開",
    "X82n1571_108:0666a11": "又問。破沙盆汝能扶起否。師曰。將此深心奉塵剎。是",
    "X82n1571_108:0666a12": "則名為報佛恩。開頷之　小參。法是大法。寶為大寶。",
    "X82n1571_108:0666a13": "所謂法王之寶不虗妄也。汝諸禪德。能見法王大寶",
    "X82n1571_108:0666a14": "麼。若道見也不是。若道不見也不是。莫把是非來辨",
    "X82n1571_108:0666a15": "我。浮生穿鑿不相干(碧眼開嗣)。",
    "X82n1571_108:0666a16": "新寧草菴佛言來經禪師上堂。舉百丈野狐話畢。乃",
    "X82n1571_108:0666a17": "曰。王言如絲。其出如綸。不落不昧。絕疎絕親。長安市",
    "X82n1571_108:0666a18": "上家家月。幾處笙歌幾處真　師一日同眾挑土。有",
    "X82n1571_108:0666a19": "僧問。如何是祖師西來意。師曰。石頭上塊。曰意旨如",
    "X82n1571_108:0666a20": "何。師曰風吹日曬(雪舲中嗣)。",
    "X82n1571_108:0666a21": "宜興法華嗣嶽來燈禪師示眾。僧問如何是湖山境。",
    "X82n1571_108:0666a22": "師曰。畵不成描不就。曰如何是境中人。師曰。推不開",
    "X82n1571_108:0666a23": "約不散。曰如何是湖山佛法。師曰。海口難宣。乃曰。湖",
    "X82n1571_108:0666a24": "山境有眼者見。境中人覿面難藏。將謂佛法別有。未",
    "X82n1571_108:0666b01": "免墮坑落塹(雪舲中嗣)。",
    "X82n1571_108:0666b02": "漢陽大湖道務來勝禪師示眾。靈雲被桃花。瞎却一",
    "X82n1571_108:0666b03": "雙眼。我輩諸兄弟。休以物所轉。松含風而夜寒溪帶",
    "X82n1571_108:0666b04": "雨而春漲(雪舲中嗣)。",
    "X82n1571_108:0666b05": "城步玉屏野雲禪師僧問。十字縱橫如時何。師曰。朝",
    "X82n1571_108:0666b06": "打三千。暮打八百。曰穩坐家堂時如何。師曰。恭惟起",
    "X82n1571_108:0666b07": "居萬福　小參。卓拄杖曰。道得棒下死。道不得棒下",
    "X82n1571_108:0666b08": "死。諸兄弟試道看。眾不出。師曰。啼得血流無用處。不",
    "X82n1571_108:0666b09": "如緘口過殘春。便歸方丈(石舲萃嗣)。",
    "X82n1571_108:0666b10": "城步大悲含舒來詠禪師示眾。十方世界是沙門一",
    "X82n1571_108:0666b11": "隻眼。且道。夜叉羅剎鬼子母阿修羅眼。在甚麼處。這",
    "X82n1571_108:0666b12": "裏分剖得出。可謂了事衲僧。其或未然。山僧罪過(石舲",
    "X82n1571_108:0666b13": "萃嗣)。",
    "X82n1571_108:0666b14": "杭州仁王梅璞來育禪師示眾。錐頭利。鑿頭方。明歷",
    "X82n1571_108:0666b15": "歷。絕商量。昨夜三更月到(子愚玄嗣)。",
    "X82n1571_108:0666b16": "東安鳳山非石來珵禪師僧問。盡大地是火坑。得何",
    "X82n1571_108:0666b17": "三昧不被燒却。師曰。識法者懼。曰恁麼則獅子一滴",
    "X82n1571_108:0666b18": "乳。迸散十斛驢乳。師曰。大唐國裏有幾人　示眾。大",
    "X82n1571_108:0666b19": "事未明如喪考妣。山不是山。大事已明如喪考妣。水",
    "X82n1571_108:0666b20": "不是水。月明照見夜行人。萬里山河圓一鏡(破有宣嗣)。",
    "X82n1571_108:0666b21": "武岡觀音再履來崑禪師示眾。殃崛持盋。婦人產難。",
    "X82n1571_108:0666b22": "覿面相逢。棒打不散　示眾。卓拄杖一下曰。大眾見",
    "X82n1571_108:0666b23": "麼。又喝一喝曰。大眾聞麼。若也聞見分明。不必東撈",
    "X82n1571_108:0666b24": "西摸。其或未然莫將容易得。便作等閒看(鐵輪焸嗣)。",
    "X82n1571_108:0666c01": "鼎州護國決菴玉禪師頌女子出定曰。嶺南鸚鵡亂",
    "X82n1571_108:0666c02": "啼時。價重聲高覓所知。古調曲中音韻遠。誰能會取",
    "X82n1571_108:0666c03": "絕思唯　頌乾闥婆王奏樂曰。幽禽三四聲。喚醒佳",
    "X82n1571_108:0666c04": "人夢。有意不堪聞。靜把絲桐弄(天機舜嗣)。",
    "X82n1571_108:0666c05": "鼎州陽山楞嚴莖草勝林禪師頌洞山麻三觔曰。如",
    "X82n1571_108:0666c06": "如是佛麻三觔。纏縛往來多少人。任是大悲千手眼。",
    "X82n1571_108:0666c07": "至今不識定盤星　頌雲門對一說曰。鳥語春深啼",
    "X82n1571_108:0666c08": "杜鵑。一聲遙送百花天。殘紅墜地難迴復。夏日陰濃",
    "X82n1571_108:0666c09": "馬不前(枕石徹嗣)。",
    "X82n1571_108:0666c10": "京口夾山乾彰縉禪師示眾。一二三四五六七。顛倒",
    "X82n1571_108:0666c11": "眾生空見識。七六五四三二一。大地山河黑漆漆。個",
    "X82n1571_108:0666c12": "中數目甚分明。具眼衲僧須辨的。若辨的。虎齩大蟲。",
    "X82n1571_108:0666c13": "蛇吞鱉鼻　示眾。昨夜三更。拄杖子吞却山河大地。",
    "X82n1571_108:0666c14": "山河大地即是拄杖子。拄杖子即是山河大地。汝等",
    "X82n1571_108:0666c15": "諸人。在甚處安身立命。卓拄杖。喝一喝曰。漆桶不快。",
    "X82n1571_108:0666c16": "歸堂努力　頌無夢無想主人公話曰。長江千古自",
    "X82n1571_108:0666c17": "流東。萬里無雲印碧空。夜靜水寒人睡穩。蘆花深處",
    "X82n1571_108:0666c18": "一燈紅(辯海言嗣)。",
    "X82n1571_108:0666c20": "五燈全書卷第一百八",
    "X82n1571_108:0666c22": "五燈全書卷第一百八補遺",
    "X82n1571_108:0666c24": "　　臨濟宗",
    "X82n1571_108:0667a01": "　　　南嶽下第三十七世隨錄(磬山下)",
    "X82n1571_108:0667a02": "潭州石霜冶漚澄禪師上堂。聞聲悟道。承虗接響。見",
    "X82n1571_108:0667a03": "色明心。金沙翳眼。[祝/土]破脚指。了沒交涉。扭住鼻頭。錯",
    "X82n1571_108:0667a04": "過了也者隊無面目漢。不是石霜壓良為賤。我王庫",
    "X82n1571_108:0667a05": "內。無如是刀　解制。小參。制無結解。而人自生結解。",
    "X82n1571_108:0667a06": "道無悟迷。而人自生悟迷。穿衣喫飯。本來成現。行住",
    "X82n1571_108:0667a07": "坐臥。覿體堂堂。何用三條椽下七尺單前。瞠眉努目。",
    "X82n1571_108:0667a08": "晝三夜三。堪什麼事。逗到伎窮倆盡。依舊緊捎草鞵。",
    "X82n1571_108:0667a09": "三千里外逢人。但不得道從石霜來。何故。你不識山",
    "X82n1571_108:0667a10": "僧。山僧不識你。有什麼交涉　上堂。西風急桂子香。",
    "X82n1571_108:0667a11": "西來祖意絕囊藏。咄。兔徑非大象之所游。鷄粟豈鳳",
    "X82n1571_108:0667a12": "凰之啗啄。便下座　示眾。青山青白雪白。一夜朔風",
    "X82n1571_108:0667a13": "寒。濩湯連底結。別別。乾坤萬里一條鐵　問不與萬",
    "X82n1571_108:0667a14": "法為侶者。是什麼人。師厲聲曰。是什麼人。僧擬對。師",
    "X82n1571_108:0667a15": "打出　問父母未生前。那箇是學人自己本來面目。",
    "X82n1571_108:0667a16": "師曰。青山夾亂流(碧眼開嗣)。",
    "X82n1571_108:0667a17": "趙州古觀音院禪林意禪師秉拂小參。曰者磯頭截",
    "X82n1571_108:0667a18": "眾流。今借坐展釣鈎。眾中有衝浪錦鱗。不妨出來游",
    "X82n1571_108:0667a19": "泳看。左右顧視曰。有麼有麼。雨花峩禪師問。趙州古",
    "X82n1571_108:0667a20": "佛剎。庭前祖意猶存。臨濟滹沱邊。座上元風廣愽。請",
    "X82n1571_108:0667a21": "問法兄。如何是奪人不奪境。師曰。目前無老兄。進曰。",
    "X82n1571_108:0667a22": "如何是奪境不奪人。師曰。座上有禪林。進曰。如何是",
    "X82n1571_108:0667a23": "人境兩俱奪。師曰。趙州路滑。難以著脚。進曰。如何是",
    "X82n1571_108:0667a24": "人境俱不奪。師曰。夾路梅開。偏逢驛使。進曰。料簡已",
    "X82n1571_108:0667b01": "聞其詳。利生之事若何。師曰。焉辭拖泥帶水。進曰。與",
    "X82n1571_108:0667b02": "麼則遲日江山麗。春風花草香。師曰。賴兄證盟。首山",
    "X82n1571_108:0667b03": "禪師問。滹沱一滴即不問。如何是機前一句。師良久",
    "X82n1571_108:0667b04": "曰。會麼。進曰。如何是語後一句。師曰。切忌鑽龜打瓦。",
    "X82n1571_108:0667b05": "進曰。劫外頓然消息斷。知音知外更誰知。師曰。首上",
    "X82n1571_108:0667b06": "座真名持戒。乃曰。雙晴覰透齊秦月。隻杖卓餘燕趙",
    "X82n1571_108:0667b07": "雲。教管律鈴渾厭掇。誰知又打宗門鼖。驀以拂子畵",
    "X82n1571_108:0667b08": "○相曰。若論者箇大鼓。堂上老人恒常撾擊。音韻清",
    "X82n1571_108:0667b09": "雅令人樂聞。而現前諸昆季。無不耳之稔矣。又奚俟",
    "X82n1571_108:0667b10": "意上座今日之續嚮乎哉。但承慈命。不得不一接拍",
    "X82n1571_108:0667b11": "耳。遂震聲一喝曰。只此一通。非漁陽可該。豈三臺能",
    "X82n1571_108:0667b12": "收。惟要當人從大火聚中翻身。千尋海底著脚。然後",
    "X82n1571_108:0667b13": "具得一副。揩毒蛇頭上癢。奪餓虎口邊食底手段。始",
    "X82n1571_108:0667b14": "敢當軒撾動。不惟直教尋言逐句。穿鑿卜度者。藏竄",
    "X82n1571_108:0667b15": "無地。即久參上士。多智賢明。亦乃側耳悚聽。咦。妙應",
    "X82n1571_108:0667b16": "羣機即且置。親承記莂一句作麼生。諦審高風此日",
    "X82n1571_108:0667b17": "韻。菲躬慚愧繼芳猷。連喝兩喝。下座(雪山祥嗣)。",
    "X82n1571_108:0667b18": "北京龍泉曉愚講禪師登州程氏子。投法源髠髮。示",
    "X82n1571_108:0667b19": "參萬法歸一話。詣憫忠受具。每提話頭。懵無所趣。乃",
    "X82n1571_108:0667b20": "束裝至羅那延窟。一晚危坐。忘所以。忽聞風吹松清",
    "X82n1571_108:0667b21": "梵入耳。汗流溼衣。疑慮俱失。乃南下。至浙之柏山青",
    "X82n1571_108:0667b22": "州大覺。末覲法源玉。玉問。善財參徧處。為甚黑豆未",
    "X82n1571_108:0667b23": "生芽。師曰。若生芽則禍事玉。曰用。南詢作麼師。曰不",
    "X82n1571_108:0667b24": "入洪波裏。怎見弄潮人。玉曰。別峰相見有什麼事。師",
    "X82n1571_108:0667c01": "曰。大似重栽眼上眉。玉曰。放子三十棒。師禮拜。巾侍",
    "X82n1571_108:0667c02": "十稔。乃得微旨(寶如玉嗣)。",
    "X82n1571_108:0667c03": "登州法源仁山能禪師本郡焦氏子。從法源玉芟染。",
    "X82n1571_108:0667c04": "任勞不息。暇則焚禮。感大士現相。白玉。玉命參萬法",
    "X82n1571_108:0667c05": "歸一。一夜見佛燈光燄騰空有省。呈玉。玉適送亡僧",
    "X82n1571_108:0667c06": "歸。便問。亡僧遷化向什處去。師曰。鼻孔朝天。曰因什",
    "X82n1571_108:0667c07": "顛倒。師曰。正是他放身命處。曰大家燒作一堆灰。什",
    "X82n1571_108:0667c08": "處相見。師曰。安南地暖。塞北天寒。源異之。命理院事。",
    "X82n1571_108:0667c09": "即成叢林。玉問。法源一舖功德成褫否。師曰。何須片",
    "X82n1571_108:0667c10": "雪點紅爐。玉曰。果圓成否。師曰。一人有慶。兆民賴之。",
    "X82n1571_108:0667c11": "玉曰。脚跟下道句看。師曰。怎敢勞煩和。尚便禮拜。玉",
    "X82n1571_108:0667c12": "頷之。命繼席法源(寶如玉嗣)。",
    "X82n1571_108:0667c13": "儀真地藏具函廣禪師揚州陳氏子。初參許村虎餘。",
    "X82n1571_108:0667c14": "命看一歸何處話。歷三載未脫膺礙。次詣慈雲。參大",
    "X82n1571_108:0667c15": "覺琇。再謁嘯堂。予於安化入室次。予問一歸何處。師",
    "X82n1571_108:0667c16": "曰。西山高絕頂。一望四無垠。予卓杖曰。向者裏道句",
    "X82n1571_108:0667c17": "看。師喝。予便打。師擬議。予又打。師豁然禮拜。予頷之。",
    "X82n1571_108:0667c18": "　舉東墖野翁禪師。參天目。目曰。子以到不疑之地。",
    "X82n1571_108:0667c19": "何生死之懼哉。翁于言下豁然。師頌曰。父子相逢話",
    "X82n1571_108:0667c20": "正長。夜深秋月照人凉。說盡當年辛苦事。一度傷思",
    "X82n1571_108:0667c21": "一斷腸(嘯堂予嗣)。",
    "X82n1571_108:0667c22": "□□□□□□□□禪師餘姚陸氏子。投智顯披剃。",
    "X82n1571_108:0667c23": "禮白馬忍得戒。示眾竹篦子話。後參諸方。觸石遭跌",
    "X82n1571_108:0667c24": "有省。口忽曰。虗空粉碎渺無霞。祇恨從前入路差。今",
    "X82n1571_108:0668a01": "日始知無一物。西村元是舊親家。甲戌禮臺山。至都",
    "X82n1571_108:0668a02": "中。謁安化賢。賢問那裏來。師曰楊關。賢曰。甚麼物與",
    "X82n1571_108:0668a03": "麼來。師曰。蘇州有常州有。賢曰。這樣滯貨。師曰。滯即",
    "X82n1571_108:0668a04": "且止。請和尚定價。賢曰。也少三十棒不得。師曰。和尚",
    "X82n1571_108:0668a05": "太煞婆心。便出入室。一日賢問。文殊七佛之師。因甚",
    "X82n1571_108:0668a06": "出女子定不得。師曰。點即不到。賢曰。罔明初地菩薩。",
    "X82n1571_108:0668a07": "因甚出得女子定。師曰。到即不點。賢高聲曰。女子聻。",
    "X82n1571_108:0668a08": "師便作女人拜曰。和尚萬福。賢頷之。",
    "X82n1571_108:0668a09": "金華華藏藥海盂禪師姓蔣。浦江人。投湖山庵玅吉",
    "X82n1571_108:0668a10": "落髮。嘗習坐禪。北參天龍中。值玅雲雄。請禪要工夫。",
    "X82n1571_108:0668a11": "雄命看萬法歸一話。自謂有契入。一日中問。玅老人",
    "X82n1571_108:0668a12": "與你道甚麼。師曰。但得雪消去。自然春到來。中打曰。",
    "X82n1571_108:0668a13": "者念篇章漢。有甚了期。師曰。和尚莫壓良為賤。中擲",
    "X82n1571_108:0668a14": "杖曰。我即不打。你試親切道句看。師曰。乞和尚拽起",
    "X82n1571_108:0668a15": "某甲著。中即拽起。師便與一掌。中呵呵大笑。師禮拜。",
    "X82n1571_108:0668a16": "中肯之(致和中嗣)。",
    "X82n1571_108:0668a17": "天津水月殊庵定禪師餘姚劉氏子。禮摩竭剃染。詣",
    "X82n1571_108:0668a18": "京嚴淨圓具。後參慧林光。令看萬法歸一話。刻責自",
    "X82n1571_108:0668a19": "究。久無所入。偶過村落。聞砧杵聲有省。歸呈所見。光",
    "X82n1571_108:0668a20": "曰。如何是萬法歸一。師曰。水向東流。光曰。一歸何處。",
    "X82n1571_108:0668a21": "師曰。大家在者裏。光曰。親切處道一句看。師禮拜。光",
    "X82n1571_108:0668a22": "曰。放汝三十棒。晚參。驀召師問曰。三藏十二部俱是",
    "X82n1571_108:0668a23": "佛說。忽翹一足曰。且道者是誰說。師曰。請和尚尊重。",
    "X82n1571_108:0668a24": "光頷之。後以偈付之(慧林光嗣)。",
    "X82n1571_108:0668b01": "杭州慈廕涵靜振禪師桐鄉宋氏子。禮以仁薙染。北",
    "X82n1571_108:0668b02": "遊天津。覲慧林光。於大悲令參三不是話。刻究無所",
    "X82n1571_108:0668b03": "入。一夕經行擡頭。覩飛星有省。趨方丈。光問。不是心",
    "X82n1571_108:0668b04": "佛物。畢竟是個什麼。師曰。拄杖長七尺。曰那裏得者",
    "X82n1571_108:0668b05": "箇消息。師便喝。光便打。師曰。和尚婆心太煞。光休去。",
    "X82n1571_108:0668b06": "入室次。光曰。昨日風今日雨。是何意旨。師曰。穿破鐵",
    "X82n1571_108:0668b07": "牛鼻孔。光曰。為什拄杖子吞却乾坤。師便喝。光打曰。",
    "X82n1571_108:0668b08": "者一棒聻。師曰。恩大難酬。光頷之(慧林光嗣)。",
    "X82n1571_108:0668b09": "北京茶蓬忍僊喆禪師金陵湯氏子。幼而頴慧知有",
    "X82n1571_108:0668b10": "向上事辭。親依聖感圓。初脫白。禮覺胤受具。參遯村。",
    "X82n1571_108:0668b11": "命看父母未生前話。聞風折樹聲有省。入室呈解。問",
    "X82n1571_108:0668b12": "如何是本來面目。師曰。堤邊柳色含烟綠。陌上桃花",
    "X82n1571_108:0668b13": "映日紅。曰未在更道。師曰。記得當年相識處。回頭又",
    "X82n1571_108:0668b14": "見月華新。曰什處學來底。師拂袖便出。參弘覺忞于",
    "X82n1571_108:0668b15": "平陽。忞問。那裏來。師曰。苕溪東霅水西。曰為什走兩",
    "X82n1571_108:0668b16": "條路。師曰。也要和尚疑著。曰我道你不從苕霅來。師",
    "X82n1571_108:0668b17": "曰。請和尚道。曰汝從水灣灣山凸凸處來。師曰大好。",
    "X82n1571_108:0668b18": "平陽曰。汝還見虎麼。師作怕勢。曰且照顧性命。師便",
    "X82n1571_108:0668b19": "作虎聲。忞謂客司曰。領者僧參堂去。參靈機觀。觀問。",
    "X82n1571_108:0668b20": "倩女離魂。那個是真。師便喝。觀曰。者一喝落在甚處。",
    "X82n1571_108:0668b21": "師又喝。觀打曰。少者棒不得。最後見蕪湖福嚴輪。師",
    "X82n1571_108:0668b22": "資機契。執侍五載。得受印記　掩關小參。萬法本閒。",
    "X82n1571_108:0668b23": "為人自閙。真智圓明。情生性隔。若欲本源清徹。性體",
    "X82n1571_108:0668b24": "淵弘。必須靜極光通。自然造車含轍。千江有水。星月",
    "X82n1571_108:0668c01": "皆含。萬里無雲。純清絕點。了亦無可了。得亦無可得。",
    "X82n1571_108:0668c02": "正恁麼時。且道。如何即是。乃拽杖入關云。一輪杲日",
    "X82n1571_108:0668c03": "當空照。萬象森羅影現中。喝一喝(鞠庵輪嗣)。",
    "X82n1571_108:0668c04": "泰州藏經石浪□禪師上堂。舉天巖啟小參云。孔子",
    "X82n1571_108:0668c05": "不識字。達磨不會禪。人却不信。鳥大如山。魚大如海。",
    "X82n1571_108:0668c06": "人却不信。父少於子。弟長於兄。人却不信。明星午現。",
    "X82n1571_108:0668c07": "紅輪夜照。人却不信。海月與麼說。諸人不信。諸人與",
    "X82n1571_108:0668c08": "麼說。海月不信。海月不信。諸人不信。且道。是同是別。",
    "X82n1571_108:0668c09": "顧左右云。畢竟作麼生。復云。參卍庵純曰。魚游松頂。",
    "X82n1571_108:0668c10": "鶴宿波瀾。倒騎鐵馬直上青天。一曲豪歌聲落幽玄。",
    "X82n1571_108:0668c11": "耳聞不會。眼聽始全。諸人不信。海月難圓。海月不信。",
    "X82n1571_108:0668c12": "諸人高眠。生乎今之世。反古之道。豈其為然。復云。參",
    "X82n1571_108:0668c13": "師頌曰。[車*袞][車*袞]通紅鐵一團。週遭宛轉絕躋攀。和烟拋",
    "X82n1571_108:0668c14": "入青霄外。三眼摩醯未許看(卍庵純嗣)。",
    "X82n1571_108:0668c15": "義水語崎梅徹禰禪師本邑人。參宜林能。令看父母",
    "X82n1571_108:0668c16": "未生前話。久之。一日能問。如何是你父母未生前的",
    "X82n1571_108:0668c17": "面目。師不能對。遭能痛棒。師曰。乞和尚寬容。能又問。",
    "X82n1571_108:0668c18": "師擬對。能又打。師冰釋所疑。乃禮拜曰。和尚恩逾父",
    "X82n1571_108:0668c19": "母。能曰。汝見個甚麼恁麼道。師曰。金剛手裏八輪棒。",
    "X82n1571_108:0668c20": "能曰。未在更道。師便喝。能頷之　舉天則能。參龍池",
    "X82n1571_108:0668c21": "微。微舉扇曰。會麼。能曰。不會。曰為什不會。能曰。非我",
    "X82n1571_108:0668c22": "境界。曰汝何處來。能曰湖廣。曰黃梅佛法如何。能曰。",
    "X82n1571_108:0668c23": "夜半付盧能。泥牛歸雪嶺。曰即今事作麼生。能曰。和",
    "X82n1571_108:0668c24": "尚道個甚麼。微便喝。能曰。老作家。師頌曰。江國春闌",
    "X82n1571_108:0669a01": "風信幽。漁翁把釣曲江頭。一聲笛奏千林曉。破浪金",
    "X82n1571_108:0669a02": "鱗撒斷鈎(天則能嗣)。",
    "X82n1571_108:0669a03": "長沙印宗奇禪師初參劍叟有悟入。晚謁石源雲于",
    "X82n1571_108:0669a04": "石門。深悉微旨　上堂。舉山鐸在。參金明進問。不是",
    "X82n1571_108:0669a05": "心佛物。是個什麼。在曰露。曰昨日有人恁麼道。趁出",
    "X82n1571_108:0669a06": "了也。在曰。要打便打。說什昨日。隨聲便掌。進約住曰。",
    "X82n1571_108:0669a07": "者瞎驢亂作那。在擬進語。進便打。復擬進語。進又打。",
    "X82n1571_108:0669a08": "在豁然契證。師頌曰。歷徧千峰與萬峰。白雲深處見",
    "X82n1571_108:0669a09": "羚蹤。翻身直上最高頂。激電驅雷縱遠鴻(石源雲嗣)。",
    "X82n1571_108:0669a10": "黃安獨山微塵盛禪師本邑人。歷參尊宿。晚謁石源",
    "X82n1571_108:0669a11": "雲于龍興。得受記莂　小參。舉聞谷印。問南明廣。了",
    "X82n1571_108:0669a12": "即業障本來空。為甚師子尊者被罽賓國王斬却。廣",
    "X82n1571_108:0669a13": "曰。本來空。曰爭奈頭何。廣曰。本來空。曰為什罽賓國",
    "X82n1571_108:0669a14": "王一手墮地。廣曰。本來空。師頌曰。柳汀斜對野人牕",
    "X82n1571_108:0669a15": "零落衰條伴曉江。正是霜風飄斷處。寒鷗驚起一雙",
    "X82n1571_108:0669a16": "雙(石源雲嗣)。",
    "X82n1571_108:0669a17": "英麓興福穎戟易禪師蘄水人。禮黃尖欽剃落受具。",
    "X82n1571_108:0669a18": "參柏樹子話。一日斫柴傷指有省。呈欽。欽曰。柏樹子",
    "X82n1571_108:0669a19": "聻。師曰。血淋淋的。欽頷之　舉方山寶。凡見僧入室。",
    "X82n1571_108:0669a20": "概豎拂子曰。是甚麼。僧擬議。直打出。二十年少有契",
    "X82n1571_108:0669a21": "其機者。石門雲曰。祇如師僧家識得拂子。又作麼生。",
    "X82n1571_108:0669a22": "良久彈指一下。金明旭曰。識得拂子。買草鞋行脚。師",
    "X82n1571_108:0669a23": "曰。古人門庭恁麼施設。近時惟恐蟻不解腥。蠅不來",
    "X82n1571_108:0669a24": "臭。可不歎息(等輝欽嗣)。",
    "X82n1571_108:0669b01": "建寧真如餘力恒禪師建陽陳氏子。禮浪雲脫白。嘗",
    "X82n1571_108:0669b02": "請益穎素鑒。鑒曰。出家學道。非小根劣志可趨向也。",
    "X82n1571_108:0669b03": "師曰。如何即是。鑒曰。汝但一切善惡都莫計意。單提",
    "X82n1571_108:0669b04": "個無字。全身靠定。如一把金剛王劒。佛來也斬。魔來",
    "X82n1571_108:0669b05": "也斬。久久自然瞞你不得。師于是刻究。雖執勞任重。",
    "X82n1571_108:0669b06": "未嘗放過。一日晦嶽旭至普明。索從上遺稿。師朝夕",
    "X82n1571_108:0669b07": "請益。旭問。還我無字意來。師曰。無本無意。曰既無意。",
    "X82n1571_108:0669b08": "誰來請益師于言下有省。便禮拜。旭然之　舉希覺",
    "X82n1571_108:0669b09": "銳參時現曇。曇問上座年多少。銳曰與虗空同生。曰",
    "X82n1571_108:0669b10": "還有人相伴麼。銳曰從來不借他人力。曰如何是汝",
    "X82n1571_108:0669b11": "自己力。銳便摑。曇曰者漢恁麼那。師頌曰。紀年多少。",
    "X82n1571_108:0669b12": "同空生日。是誰相伴。不借他力。等閒輕撥著。迎風劈。",
    "X82n1571_108:0669b13": "箭急。凜凜威風。山崩海立(晦岳旭嗣)。",
    "X82n1571_108:0669b14": "浦城龍珍天秀潤禪師本郡人。丱歲禮龍珍胤披緇。",
    "X82n1571_108:0669b15": "謁鼓山賢受具。隨胤參鳳山曇。命看柏話子話。一日",
    "X82n1571_108:0669b16": "值曇自擕水。師擬接。曇伸手曰。還我話頭來。師曰。待",
    "X82n1571_108:0669b17": "某甲淨脚了。向和尚道。曇曰。即今事作麼生。師便喝。",
    "X82n1571_108:0669b18": "曇曰。甚麼學來底。師又喝。曇擬掌。師擕水便行。曇曰。",
    "X82n1571_108:0669b19": "却也有些衲僧氣息。師曰。也要和尚著一驚。曇器之。",
    "X82n1571_108:0669b20": "後胤受曇印記。命師理院事二十載。看法華次。胤問。",
    "X82n1571_108:0669b21": "如何是一大事因緣。師曰。千手大悲提不起。胤曰。子",
    "X82n1571_108:0669b22": "又作麼生。師以兩手作托呈勢。胤曰。錯會也。師便喝。",
    "X82n1571_108:0669b23": "胤曰。還更有麼。師作禮三拜。珍重而出。胤喚監院。師",
    "X82n1571_108:0669b24": "回首。胤曰。山僧亦有一大事因緣。要汝提掇。他日向",
    "X82n1571_108:0669c01": "钁頭邊。覓得一個半個續佛慧命。不負先人之念。吾",
    "X82n1571_108:0669c02": "願足矣付。偈印焉(覺圓胤嗣)。",
    "X82n1571_108:0669c03": "北京千佛普韻法禪師濟寧鬱氏子。造淮城。投靜然",
    "X82n1571_108:0669c04": "披緇。抵京謁雲光受具。閱禪燈如夙習。參廣嗣杲。命",
    "X82n1571_108:0669c05": "看三不是話。力究累年。一日聞僧誦風鈴偈曰。言外",
    "X82n1571_108:0669c06": "百千三昧法。因風說與個中人。豁然冰泮。即見檀度。",
    "X82n1571_108:0669c07": "次謁大悲。深領提誨。復造普慧哺。哺命典藏。一日哺",
    "X82n1571_108:0669c08": "問。黃檗打臨濟意作麼生。師曰。金將火試。哺曰。為甚",
    "X82n1571_108:0669c09": "向大愚肋下還拳。師曰。者裏失錢。那裏拔本。哺曰。當",
    "X82n1571_108:0669c10": "時得大愚力。何以承嗣黃檗。師曰。冤有頭債有主。哺",
    "X82n1571_108:0669c11": "曰。放汝三十棒。師禮三拜。哺契之。乃付以偈(天乳哺嗣)。",
    "X82n1571_108:0669c12": "臨清大悲穎謙津禪師本郡赫氏子。投靈鷲祝髮。請",
    "X82n1571_108:0669c13": "益玅雲雄指示禪要。命看三不是話。夙夜刻究不怠。",
    "X82n1571_108:0669c14": "一日挑水灌園。忽箍爆桶落。豁然有省。詣方丈呈解。",
    "X82n1571_108:0669c15": "雲叱之曰。此不過暫時現量。非為究竟。師擬伸問。雄",
    "X82n1571_108:0669c16": "亂棒打出。遂徧扣名宿。末後參天癡善。善曰。三日不",
    "X82n1571_108:0669c17": "相見。莫作等閒看。汝眉毛長多少。師曰。與和尚一般。",
    "X82n1571_108:0669c18": "善曰。真個那。師震威一喝。善曰。一喝不作一喝用。你",
    "X82n1571_108:0669c19": "作麼生會。師曰。竹密不妨流水過。山高豈礙白雲飛。",
    "X82n1571_108:0669c20": "善曰。恁麼會又怎得。師又喝。善打曰。參堂去。執侍五",
    "X82n1571_108:0669c21": "載。善印以偈(天癡善嗣)。",
    "X82n1571_108:0669c22": "惠州圓通玉巖弘禪師鎮江人。上堂。舉法眼云。三通",
    "X82n1571_108:0669c23": "鼓罷簇簇上來。佛法人事一時周畢。淨居云。三通鼓",
    "X82n1571_108:0669c24": "罷簇簇上來。拄杖子不在。苕箒柄聊與三十。師曰。二",
    "X82n1571_108:0670a01": "大老分疆列界各顯家風則不無。若是開人眼目。斷",
    "X82n1571_108:0670a02": "人命根。要且未在。圓通即不如是。拈拄杖召眾曰。三",
    "X82n1571_108:0670a03": "通鼓罷簇簇上來。豎起拄杖曰。是甚麼旋風。一齊打",
    "X82n1571_108:0670a04": "散。擲杖于地。呵呵大笑歸方丈(潛夫峻嗣)。",
    "X82n1571_108:0670a05": "荊州天龍可藏用禪師參普光峻。峻問。何處來。師曰。",
    "X82n1571_108:0670a06": "請師鑑。峻曰。者尿床鬼子。拈棒便打。師曰。早知和尚",
    "X82n1571_108:0670a07": "有此機要。峻又打。師曰。某甲過在甚處。峻曰墮也。師",
    "X82n1571_108:0670a08": "豁然便禮拜曰。若不親見和尚。幾被諸方賺悟一生。",
    "X82n1571_108:0670a09": "峻然之。執侍數載。峻付以偈　示眾。拈拄杖云。者個",
    "X82n1571_108:0670a10": "不得喚作拄杖。若喚作拄杖。入地獄如箭射。復以拄",
    "X82n1571_108:0670a11": "杖召眾曰。者箇端是拄杖。若不喚作拄杖。入地獄如",
    "X82n1571_108:0670a12": "箭射。且道如何即得。便下座　上堂。舉高峰云。三十",
    "X82n1571_108:0670a13": "年來。合得一服快活無憂散。其藥雖微。其功極大。不",
    "X82n1571_108:0670a14": "問佛病祖病心病禪病凡病聖病是病非病生病死",
    "X82n1571_108:0670a15": "病。除禪和子一種毛病之外。聞者見者莫不靈驗。師",
    "X82n1571_108:0670a16": "曰。者服快活散。雖則神玅。不過有三年之艾。能灸七",
    "X82n1571_108:0670a17": "年之病。若是膏肓之疾。未免束手傍觀。天龍也有個",
    "X82n1571_108:0670a18": "單方。不假造作。其功莫有逾者。佛病祖病。以至生病",
    "X82n1571_108:0670a19": "死病。且置一邊。專治禪和子一種毛病。見者聞者喪",
    "X82n1571_108:0670a20": "却性命。且道是什麼藥頭。聻。神農不敢嘗(潛夫峻嗣)。",
    "X82n1571_108:0670a21": "崑山王全信居士本邑人。知有宗門事。嘗自究竟生",
    "X82n1571_108:0670a22": "從何來死從何去。遇遯叟開示數語。深明一貫之理。",
    "X82n1571_108:0670a23": "一日呈偈讀雪子曰。尋常日用本非他。物物頭頭事",
    "X82n1571_108:0670a24": "豈蹉。信手拈來無剩法。只將一著定誵訛。讀雪閱畢。",
    "X82n1571_108:0670b01": "問如何是你日用一著。士豎起拳。讀雪曰。放下著。士",
    "X82n1571_108:0670b02": "舒掌曰。不可弄巧成拙。讀雪曰。去此二途道一句看。",
    "X82n1571_108:0670b03": "士便喝。住曰再喝看。士曰。那更矢上加尖。讀雪便打。",
    "X82n1571_108:0670b04": "自是嘗炙左右。讀雪印偈曰。祖師鐵牛機。克振在機",
    "X82n1571_108:0670b05": "先。我今斯付汝。宗風播大千(讀雪章嗣)。",
    "X82n1571_108:0670b06": "薊州盤山位與寶禪師宛平卞氏子。初謁興隆。示竹",
    "X82n1571_108:0670b07": "篦話。刻究忘倦。及參大悲則。苦切倍常。偶過瀛海。聞",
    "X82n1571_108:0670b08": "潮聲有省。則問。趙州道我在青州做領布衫重七斤。",
    "X82n1571_108:0670b09": "汝如何會。師曰。波斯嚼氷雪。不覺齒牙寒。則稱善。乃",
    "X82n1571_108:0670b10": "命依吉庵貞。貞問。如何是入門句。師曰。恰值金吾不",
    "X82n1571_108:0670b11": "禁。貞拈杖橫按曰。怎柰者箇何。師曰。和尚婆心太切。",
    "X82n1571_108:0670b12": "貞豎杖曰。轉身一句又作麼生。師作禮曰。成寶禮拜",
    "X82n1571_108:0670b13": "有分。貞曰。三十棒且待別時。師約住一掌曰。要打便",
    "X82n1571_108:0670b14": "打。說甚別時。貞拓開曰。不啻汝到恁麼地。師作噓噓",
    "X82n1571_108:0670b15": "聲。自是執巾五載。漸悉玅理。後承印記(聖蓮貞嗣)。",
    "X82n1571_108:0670b16": "黃梅萬緣法禪師吉安人。從銳剃落。叩天峰有悟入。",
    "X82n1571_108:0670b17": "峰仍命見銳。銳每示鉗錘。師無難色。一日銳命入室。",
    "X82n1571_108:0670b18": "問無字公案。凡十三語。銳不加諾。師曰。和尚莫強壓",
    "X82n1571_108:0670b19": "人好。銳曰。不道汝不會。怎柰禪太多。師佇思點首便",
    "X82n1571_108:0670b20": "禮拜。銳曰。子見何道理乃爾。師曰。萬古碧潭空界月。",
    "X82n1571_108:0670b21": "再三撈摝始應知。銳可之(鈍峰銳嗣)。",
    "X82n1571_108:0670b22": "黃陂彌陀憨若印禪師荊州萬氏子。隨父禮雲谷脫",
    "X82n1571_108:0670b23": "白。稟戒於揚州天寧。受學於匡山紫淵。徧參諸老。俱",
    "X82n1571_108:0670b24": "有機語。末造金明。值旭搬瓦次。旭拈瓦示眾曰。一大",
    "X82n1571_108:0670c01": "藏教只說者箇。師進前亦拈一片瓦曰。一大藏教不",
    "X82n1571_108:0670c02": "說者箇。旭曰。說與不說只消一文錢。師曰。半文亦不",
    "X82n1571_108:0670c03": "值。旭曰。山僧今日折本也。師微笑。旭深器之。命克侍",
    "X82n1571_108:0670c04": "司。前後九載。旭以偈印焉(金明旭嗣)。",
    "X82n1571_108:0670c05": "漢陽三河一葦蓮禪師本郡人。齠年薙染。志慕禪宗。",
    "X82n1571_108:0670c06": "禮演受具。求開示。令看一歸話。三載精勤不怠。七期",
    "X82n1571_108:0670c07": "演落堂問。一歸何處。師面赤不能對。演扭師鼻曰。者",
    "X82n1571_108:0670c08": "畜生。在此多時尚使不得耶。師負痛失聲。演曰。却甚",
    "X82n1571_108:0670c09": "親切。師聞而汗出。覺身與空等。便禮拜。演曰。何不道",
    "X82n1571_108:0670c10": "一句。師曰。天寒滴凍。請和尚暖室裏坐。演便休。命師",
    "X82n1571_108:0670c11": "書狀。師雖得悟。日夜猶勤。刻究彌切。演印以偈。師乃",
    "X82n1571_108:0670c12": "問。只如燈燈不息時如何。演曰。大似瞎驢趁隊走。師",
    "X82n1571_108:0670c13": "曰。謝師答話。演打七棒趁出(東林演嗣)。",
    "X82n1571_108:0670c14": "黃安得得雲峰定禪師本邑人。嘗聞僧談及禪理。師",
    "X82n1571_108:0670c15": "喜不自勝。因造大聖稟戒。值演與胡心維盤桓。如忘",
    "X82n1571_108:0670c16": "忽記。即進前禮拜曰。和尚與居士所言何事。演曰。非",
    "X82n1571_108:0670c17": "汝境界。師曰。已被學人看破也。演拈竹篦曰。看得者",
    "X82n1571_108:0670c18": "箇破麼。師奪得擲之便出。演語士曰。此子莫參禪麼。",
    "X82n1571_108:0670c19": "士相與稱奇。後命師入室。問子曾參那箇知識。師曰。",
    "X82n1571_108:0670c20": "大聖和尚。演拈杖打曰。者掠虗頭漢。來誑老僧那。師",
    "X82n1571_108:0670c21": "曰。却是拄杖子記得。演乃喝曰。不是者箇道理。遂命",
    "X82n1571_108:0670c22": "看柏樹子話。師擬祇對。演打曰。開口即錯。出去。師亦",
    "X82n1571_108:0670c23": "知其意。後演印之以偈(東林演嗣)。",
    "X82n1571_108:0670c24": "普應尼蘊古宗禪師上堂。天空海濶。月白風清。在處",
    "X82n1571_108:0671a01": "漁樵起舞。隨方物類生歡。新普應怎。敢違時失候。千",
    "X82n1571_108:0671a02": "差萬別。向者裏一齊坐斷。迥絕誵訛。踏開生佛頂[寧*頁]。",
    "X82n1571_108:0671a03": "揭露須彌腦葢。大眾且道。神通耶法爾耶。恁麼會得。",
    "X82n1571_108:0671a04": "盡十方世界。總不出我者裏。若是門庭施設。也要另",
    "X82n1571_108:0671a05": "出隻手。以拂子畫○曰。心燈焰焰傳芳遠。一點無私",
    "X82n1571_108:0671a06": "徹古今　小參。洪鐘在架。有扣則鳴。寶鏡當臺。有來",
    "X82n1571_108:0671a07": "則現。諸大德。各各本有一段光明。用無窮取無竭。灼",
    "X82n1571_108:0671a08": "然一切處不昧著。明鏡洪鏡無二無別。自是汝不薦。",
    "X82n1571_108:0671a09": "葢為妄執塵勞分別影事。汩沒生死。浮沉苦海。被根",
    "X82n1571_108:0671a10": "境縛著。累劫難脫。諸人要會直下便會。有什麼相隔",
    "X82n1571_108:0671a11": "處。如不爾者。三根椽下七尺單前。把身心打疊。得乾",
    "X82n1571_108:0671a12": "乾淨淨。仔細諦審。看是什麼物。者裏翻得身轉。一點",
    "X82n1571_108:0671a13": "也瞞你不得。方知吾不汝欺。還有麼。良久曰。把手勸",
    "X82n1571_108:0671a14": "君行不得。為人自肯乃方親(寶如玉嗣)。",
    "X82n1571_108:0671a15": "徑山千指蘭谷邃禪師頌青州布衫曰。巧樣裁成恰",
    "X82n1571_108:0671a16": "稱身。非長非短覺相親。尋常不浣春江水。日炙風吹",
    "X82n1571_108:0671a17": "豈染塵(悟松裕嗣)。",
    "X82n1571_108:0671a18": "金陵普濟宗鏡徹禪師晚參。石頭城下。燕子磯頭。長",
    "X82n1571_108:0671a19": "江浪湧。烟雨空濛。諸佛機祖師意。分明揭露。亘古彌",
    "X82n1571_108:0671a20": "今本無變遷。若能覿面會去。便可歸家穩坐。何須歷",
    "X82n1571_108:0671a21": "徧百城。奚用閣門彈指。驀豎拂子曰。大眾還見麼。復",
    "X82n1571_108:0671a22": "擲拂曰。切忌換却眼睛(閴谷悟嗣)。",
    "X82n1571_108:0671a23": "安州法雲天機徹禪師閩中泉州林氏子。弱冠薙髮",
    "X82n1571_108:0671a24": "於汴州相國寺。遍歷諸方。末侍祝峰善。乃蒙印可。繼",
    "X82n1571_108:0671b01": "席。示眾。法。無定相。遇緣即宗。道本無言。因言而顯。所",
    "X82n1571_108:0671b02": "以三際求而罔得。二諦推而莫知。無相無名。不可測",
    "X82n1571_108:0671b03": "其深廣。無依無住。不可察其指蹤。到者裏。須知有透",
    "X82n1571_108:0671b04": "脫一路始得。卓拄杖曰。擘開華嶽連天秀。放出黃河",
    "X82n1571_108:0671b05": "徹底清。喝一喝　示眾。拈拄杖曰。是法非思量分別",
    "X82n1571_108:0671b06": "之所能解。卓一卓曰。惟有一乘法。無二一無三。於此",
    "X82n1571_108:0671b07": "透得明得。一大藏教盡是拭瘡膿故紙。良久曰。還會",
    "X82n1571_108:0671b08": "麼。三脚驢兒弄蹄行。踏碎乾坤無寸土。墖於普照寺",
    "X82n1571_108:0671b09": "之北隅(祝峯善嗣)。",
    "X82n1571_108:0671b10": "隨州水南徵宗省禪師參祝峯善。善曰。年多少。師曰。",
    "X82n1571_108:0671b11": "三十六。善曰。水牯牛多少。師曰兩個。善頷之　上堂。",
    "X82n1571_108:0671b12": "祖庭傾頹已多春。四至分明記不親。雨傘撐開新世",
    "X82n1571_108:0671b13": "界。犂耙耕轉舊乾坤。卓拄杖曰自是不歸歸便得。五",
    "X82n1571_108:0671b14": "湖烟景有誰爭(祝峯善嗣)。",
    "X82n1571_108:0671b15": "漢陽三河一葦蓮禪師初參護國。不契。遂徧歷叢林。",
    "X82n1571_108:0671b16": "末造大聖演。纔入門。演拈杖卓一下曰。拄杖子[跳-兆+孛]跳。",
    "X82n1571_108:0671b17": "師曰。和尚莫探頭如。演便打。師曰。學人過在甚處。演",
    "X82n1571_108:0671b18": "曰。好惡也不識。師不領。演置杖曰。上座不必忙。曾有",
    "X82n1571_108:0671b19": "諦當處。不妨舉似為你證據。師歷舉所得機緣。演曰。",
    "X82n1571_108:0671b20": "者總是心意卜度得底。祇趙州道個無。你作麼生會。",
    "X82n1571_108:0671b21": "師茫然。演曰。且去別時來。師出門次。演驀喚上座。師",
    "X82n1571_108:0671b22": "回首。演曰。是甚麼。師於此有省。便禮拜。演曰。何不道",
    "X82n1571_108:0671b23": "道。師曰。一雙青白眼。那更著泥沙。演曰。還我無字來。",
    "X82n1571_108:0671b24": "師曰。雙城驛前官馬路。行人幾個不辛酸。演曰。走殺",
    "X82n1571_108:0671c01": "闍黎。師曰。步步不沾塵。演曰。三十棒且待別時。後印",
    "X82n1571_108:0671c02": "以偈(耳觀演嗣)。",
    "X82n1571_108:0671c03": "黃安得得庵雲峯定禪師本邑程氏子。依雪居髠染。",
    "X82n1571_108:0671c04": "詣大聖獲戒。請益工夫。演命參一歸話。二載。一日覩",
    "X82n1571_108:0671c05": "山水瀑發波浪洶湧。忽有所入。呈演。演曰。一歸何處。",
    "X82n1571_108:0671c06": "師曰。山頭翻白浪。海底起紅塵。演曰。是見若受。即成",
    "X82n1571_108:0671c07": "障隔。師曰。如何即是。演痛棒打出。掩却門。壁立堦前",
    "X82n1571_108:0671c08": "半嚮。忽有人問牛在那裏。有僧答曰。就在者裏。師聞",
    "X82n1571_108:0671c09": "之頓釋前解。疾趨扣方丈。演曰誰。師曰。不是別人。演",
    "X82n1571_108:0671c10": "開門。師禮拜。演然之(耳觀演嗣)。",
    "X82n1571_108:0671c11": "嘉興敬畏韞石琳禪師海鹽陸氏子。從雪介剃度。禮",
    "X82n1571_108:0671c12": "晦岳旭於三墖圓戒。命看一歸話。次入楚徧參。旋歷",
    "X82n1571_108:0671c13": "匡廬俱不契。再見旭。旭數回盤詰。應對頗捷。移時。旭",
    "X82n1571_108:0671c14": "喚師曰。從前三則語。盡是躲跟。未到實地。今日快快",
    "X82n1571_108:0671c15": "供說。不然打你疾死。師赧然擬對。旭便打。師又擬對。",
    "X82n1571_108:0671c16": "旭又打。師茫無措。旭連棒打曰。一歸何處。速道速道。",
    "X82n1571_108:0671c17": "師頓有省。乃禮拜曰。全琳今日始知和尚一片婆心。",
    "X82n1571_108:0671c18": "碎身難報。旭可之　示眾。舉楞嚴曰。諸可還者自然",
    "X82n1571_108:0671c19": "非汝。不汝還者非汝而誰　頌曰。畫樓春色最嬌華。",
    "X82n1571_108:0671c20": "逞盡風流與莫遮。試向清波手畫月。冰容難並玉容",
    "X82n1571_108:0671c21": "嘉　頌南泉刈茅僧問南泉路因緣曰。踄巘梯雲欲",
    "X82n1571_108:0671c22": "學仙。不知身在葛洪前。一壺玅藥都傾與。稚子猶然",
    "X82n1571_108:0671c23": "問洞天(晦岳旭嗣)。",
    "X82n1571_108:0671c24": "嘉興在聞本禪師本邑洪氏子。幼出塵。禮同岑燈圓",
    "X82n1571_108:0672a01": "具。造金明求指示。旭曰。本無建立。指示個甚麼。師曰。",
    "X82n1571_108:0672a02": "弟子愚頑。乞師慈誨。旭舉趙州無字。命師參究。無虗",
    "X82n1571_108:0672a03": "日。偶聞車水聲有省。述偈曰。趙州一個無字。匝地普",
    "X82n1571_108:0672a04": "天不漏。驀然打碎虗空。塞斷黃河倒注。呈旭。旭稱善",
    "X82n1571_108:0672a05": "(晦岳旭嗣)。",
    "X82n1571_108:0672a06": "鎮江帝青寶禪師本郡人。脫白。中隱參天寧。命看生",
    "X82n1571_108:0672a07": "前話。數載後。呈見甘露旭每掃却。師動止不安。一夜",
    "X82n1571_108:0672a08": "危坐。聞炮聲響徹天地。心境廓然。侵晨呈旭。旭曰。即",
    "X82n1571_108:0672a09": "今炮聲落在甚處。師便喝。旭曰。汝者一喝又落甚處。",
    "X82n1571_108:0672a10": "師又喝。旭曰未在。師禮拜起連喝兩喝而出。旭頷之",
    "X82n1571_108:0672a11": "　師頌青州布衫曰青州七斤衫。團圞無縫隙。幾多",
    "X82n1571_108:0672a12": "人向此中迷。不識趙州赤骨[骨*歷](晦岳旭嗣)。",
    "X82n1571_108:0672a13": "青龍覆載證禪師小參。覺印當軒。逈超無極先天之",
    "X82n1571_108:0672a14": "表。玅湛圓明。徹證恒河沙界之中。正令全提。縱橫無",
    "X82n1571_108:0672a15": "礙。刮龜毛於牛背。截兔角於虎頭。展大機顯大用。何",
    "X82n1571_108:0672a16": "妨藏天下於天下。正好徘徊廣莫之野。逍遙何有之",
    "X82n1571_108:0672a17": "鄉且道是甚麼人境界。喝一喝　小參。穴知雨。巢知",
    "X82n1571_108:0672a18": "風殘花落盡月輝空。塵塵寂寞。剎剎圓融。的的三乘",
    "X82n1571_108:0672a19": "外。寥寥一印中。祖師意沒西東。繫驢橛上生芝草。黑",
    "X82n1571_108:0672a20": "漆盤中日正紅　立春上堂。泥牛鞭出黃金骨。蕩蕩",
    "X82n1571_108:0672a21": "春風散五湖吞綠含紅無限意。看取江山一畵圖。展",
    "X82n1571_108:0672a22": "手曰是什麼。切忌道破(辨海言嗣)。",
    "X82n1571_108:0672a23": "揚州普濟機先宗禪師上堂。道無向背。法離見聞。當",
    "X82n1571_108:0672a24": "陽獨露。凡聖不存直饒棒頭取證。喝下承當。箭過西",
    "X82n1571_108:0672b01": "天白雲萬里(閴谷悟嗣)。",
    "X82n1571_108:0672b02": "法華天然順禪師小參無絃琴上撫出五音六律。沒",
    "X82n1571_108:0672b03": "底鉢中托出百味珍饈。碁盤石[跳-兆+孛]跳上三十三天。洗",
    "X82n1571_108:0672b04": "鉢池哮吼入汪洋大海順上座忍俊不禁。到這裏。將",
    "X82n1571_108:0672b05": "祖翁田地點露當陽未耕者耕未得者得。信手拈來。",
    "X82n1571_108:0672b06": "和盤受用。且道如何受用。聻。良久喝一喝下座(聞谷悟嗣)。",
    "X82n1571_108:0672b07": "奉天蕭鳳儀扶雲居士本業儒。隨父國麟。宦遊粤東",
    "X82n1571_108:0672b08": "京口。徧歷禪席。知有此事。後父歿。扶柩旋京。參寶如",
    "X82n1571_108:0672b09": "玉于三大士庵。一聞開導。心生踴躍。更求垂示。命看",
    "X82n1571_108:0672b10": "萬法歸一話。後聞更皷聲有省。即見玉。玉問。如何是",
    "X82n1571_108:0672b11": "萬法歸一。士曰。眾星拱月。曰一歸何處。士曰。月落天",
    "X82n1571_108:0672b12": "空。玉曰。正恁麼時道一句看。士曰。佛祖難窺。玉曰。未",
    "X82n1571_108:0672b13": "在更道。士便喝。玉頷之。士甞侍玉左右。深領提擕。得",
    "X82n1571_108:0672b14": "入幽奧。後玉示疾。告眾畢。召士囑以偈曰。入室知堂",
    "X82n1571_108:0672b15": "奧。出門車合轍。踏翻向上關。無孔笛吹徹。士唯然拜",
    "X82n1571_108:0672b16": "受　士訪友山石。石問。是蕭居士否。士曰。和尚須具",
    "X82n1571_108:0672b17": "眼始得。石曰。看破了也。士曰。換却眼睛也不知。石震",
    "X82n1571_108:0672b18": "威一喝。士曰。又恁麼去也。石曰。原來是作家。士曰。塗",
    "X82n1571_108:0672b19": "污人作麼　士到天甕。禮玅雲雄。雄問。居士高姓。士",
    "X82n1571_108:0672b20": "曰姓蕭。雄曰。古人一管簫。吹散八千兵。汝試吹看。士",
    "X82n1571_108:0672b21": "展兩手曰。又是一場禍事。雄曰。三十棒一棒也少不",
    "X82n1571_108:0672b22": "得。士曰。老和尚棒頭太奢。雄曰。幾乎喚你作俗人。士",
    "X82n1571_108:0672b23": "曰。和尚捺人向坑子裏作麼。雄曰。雁過長空。影沉秋",
    "X82n1571_108:0672b24": "水。士曰。理長即就。雄打曰。逢人切忌錯舉。士禮拜(寶如",
    "X82n1571_108:0672c01": "玉嗣)。",
    "X82n1571_108:0672c02": "南蘭成正禪師參安化中。中問。如何是上座底野鴨",
    "X82n1571_108:0672c03": "子。師曰。收來人不見。放去不成羣。中曰。非汝分上事。",
    "X82n1571_108:0672c04": "師曰。不是某甲分上事。且道是阿誰分上事。中打曰。",
    "X82n1571_108:0672c05": "瞎。師便喝。中曰。也是賊過張弓。師搊住中曰。爭奈贓",
    "X82n1571_108:0672c06": "物現在。中曰。太煞無禮。師作禮呈頌。中頷而印之(致和",
    "X82n1571_108:0672c07": "中嗣)。",
    "X82n1571_108:0672c08": "永平茶棚圓融諦禪師吳縣施氏子。投普明薙染。禮",
    "X82n1571_108:0672c09": "海會得戒。參父母未生前話。忽聞香板落地聲有省。",
    "X82n1571_108:0672c10": "出謁南澗珍。問如何是諸佛出身處。師曰。南人泛舟。",
    "X82n1571_108:0672c11": "北地乘馬。珍曰。兩頭不著。師曰。磨盤空裏走。珍便打。",
    "X82n1571_108:0672c12": "師一喝而出。晚依普度虗。作務次。虗曰。钁頭在手。阿",
    "X82n1571_108:0672c13": "誰運用。師曰。何須掘地覔天。虗曰。汝既不會。何不問",
    "X82n1571_108:0672c14": "山僧。師豎钁曰。大眾證明。虗頷之(從實虗嗣)。",
    "X82n1571_108:0672c15": "金華善慶靈慧智禪師義烏吳氏子。參致和中於安",
    "X82n1571_108:0672c16": "化。有師資契。命理院事。參請無虗曰。又旋浙渡錢塘。",
    "X82n1571_108:0672c17": "忽失前有。復北上呈中。中曰。錢塘江幾許深。師曰。直",
    "X82n1571_108:0672c18": "似海。中近面覷曰。果然鼻孔浸爛。師曰。和尚莫眼花。",
    "X82n1571_108:0672c19": "中曰。且喜眉毛還在。師曰。謝師證明。中休去。入室。中",
    "X82n1571_108:0672c20": "問。南泉喫油糍。莊主來謝。誵訛在甚處。師曰。疑殺天",
    "X82n1571_108:0672c21": "下人。中曰。還識南泉麼。師曰。今日捉敗者老漢。中可",
    "X82n1571_108:0672c22": "之。執侍十載。中以偈印焉(致和中嗣)。",
    "X82n1571_108:0672c23": "太倉鈍機顯禪師玉峰李氏子。幼投南廣雲髠髻。命",
    "X82n1571_108:0672c24": "看一歸話。禮椒山制秉戒。日夜參究不懈。因普請挑",
    "X82n1571_108:0673a01": "柴雪中。著跌有省。呈偈曰。雲暗不知天早晚。雪深難",
    "X82n1571_108:0673a02": "辨路高低。等閒觸破威音上。原是娘生箇面皮。制曰。",
    "X82n1571_108:0673a03": "只如娘未生時又作麼生。師曰。佛祖覷不見。制打曰。",
    "X82n1571_108:0673a04": "者一棒落在甚處。師便喝。制器之。次親百愚斯於青",
    "X82n1571_108:0673a05": "龍。斯問。上座參方何年。師曰。威音王前。斯曰。太遲生。",
    "X82n1571_108:0673a06": "師曰。幸逢和尚住世。斯異之。復徧參諸老。俱有機語。",
    "X82n1571_108:0673a07": "晚造心莊陳讀雪。問子曾脚跟點地麼。師曰。太湖三",
    "X82n1571_108:0673a08": "萬六千頃。誰知到岸不須舟。雪曰。如何是到岸一句。",
    "X82n1571_108:0673a09": "師曰。特地一場愁。雪拈棒。師便喝。雪曰。俊哉衲子。師",
    "X82n1571_108:0673a10": "拂袖便出。遂親依數載。雪印以偈曰。是法無彼我。是",
    "X82n1571_108:0673a11": "心超古今。顯了非心法。真機廓太清(陳玉文嗣)。",
    "X82n1571_108:0673a12": "常州黃山藥師補石天禪師本郡劉氏子。性頴悟。十",
    "X82n1571_108:0673a13": "歲受學。有會心處輒起立。同學異之。年十九。怙恃俱",
    "X82n1571_108:0673a14": "失。就耕一十三載。一日棄妻子。飄然入黃山。禮完白",
    "X82n1571_108:0673a15": "老宿薙染。二子甞依之。師不顧。竟造靈巖受具。命看",
    "X82n1571_108:0673a16": "三不是。夜坐更深。開門見月光廓無際。返觀自身猶",
    "X82n1571_108:0673a17": "虗空等。述偈呈童碩宏曰。不是心佛物。皎然當宇宙。",
    "X82n1571_108:0673a18": "踏碎上頭關。突出虗空口。宏曰。喚甚麼作上頭關。師",
    "X82n1571_108:0673a19": "便喝。宏器之。復參眠雲濟水洸。問何處來。師曰天台。",
    "X82n1571_108:0673a20": "曰見羅漢麼。師曰。又見一箇。曰莫錯認。師曰。已露賊",
    "X82n1571_108:0673a21": "身。洸便打。師接住送倒。洸喚侍者。一掌便出。晚親晦",
    "X82n1571_108:0673a22": "嶽旭於龍淵。擬展具。旭曰不是。師收具。旭曰轉錯。師",
    "X82n1571_108:0673a23": "曰。學人錯。和尚不是。旭便打。師曰。久聞龍淵深。果爾",
    "X82n1571_108:0673a24": "浪頭高。旭曰。淹殺闍黎。師便喝。後至甘露再參。命首",
    "X82n1571_108:0673b01": "眾。入室次。旭拈拂子問。當時馬祖底與山僧底同耶",
    "X82n1571_108:0673b02": "別耶。師奪得豎起曰。請和尚道。旭曰。你道百丈意作",
    "X82n1571_108:0673b03": "麼生。師擲下拂子。旭震聲喝。師禮拜。尋印以偈(晦岳旭嗣)。",
    "X82n1571_108:0673b04": "嘉善惠民古仙真禪師江寧李氏子。幼投弘渡律主",
    "X82n1571_108:0673b05": "剃染。十八遊講肆。謁海會受具。看一歸話。不契。南參",
    "X82n1571_108:0673b06": "龍淵雄。師問。如何是即心即佛。曰獅子咬人。韓獹逐",
    "X82n1571_108:0673b07": "塊。師曰。如何是非心非佛。曰手長衫袖短。脚瘦草鞋",
    "X82n1571_108:0673b08": "寬。師擬議。曰汝作麼生會。師佇思。雄便打。師曰。倚天",
    "X82n1571_108:0673b09": "長劍逼人寒。曰劍聻。師一喝歸眾。復徧參諸方。最後",
    "X82n1571_108:0673b10": "覲晦嶽旭。問甚處來。師曰南海。曰見大士麼。師曰。學",
    "X82n1571_108:0673b11": "人去時得潮。來時得風。曰放下餬餅。為甚却是饅頭。",
    "X82n1571_108:0673b12": "師曰。也是平常事。旭拈竹篦曰。既是平常事。者裏道",
    "X82n1571_108:0673b13": "句看。師纔開口。旭便打。師曰。深領和尚一棒。曰你向",
    "X82n1571_108:0673b14": "甚處會。師禮拜歸眾。旭肯之。後示偈曰。法法無形表。",
    "X82n1571_108:0673b15": "非物非名字。我親分付汝。橋流聲不住(晦岳旭嗣)。",
    "X82n1571_108:0673b16": "金陵真如二輪明禪師本郡呂氏子。依弘渡出家。謁",
    "X82n1571_108:0673b17": "勝果受具。造顯聖理。問那箇是你本來面目。師無對。",
    "X82n1571_108:0673b18": "理便打。師擬開口。理又打。師有省。未幾理寂。師造磬",
    "X82n1571_108:0673b19": "山操。問是甚麼。師曰不審曰上座今日太歲當頭。師",
    "X82n1571_108:0673b20": "曰。且喜和尚土星入命。操便打。師便喝。後參甘露旭。",
    "X82n1571_108:0673b21": "有契。普請挑柴憩江岸。旭問。既是悟的人。為甚氣急。",
    "X82n1571_108:0673b22": "師曰。魚行水濁。忽見死魚。旭指曰魚以水為命因甚",
    "X82n1571_108:0673b23": "死於水。師曰。恩深不忘。旭曰。如何是恩深處。師禮拜。",
    "X82n1571_108:0673b24": "旭曰。拄杖不在手。記取三十。依二哉旭。印以偈(晦岳旭嗣)。",
    "X82n1571_108:0673c01": "滁州瑯琊慈門聖禪師武昌毛氏子。甫十歲。二親俱",
    "X82n1571_108:0673c02": "喪。十八禮五祖岡落髮。圓具苦行。三年看無字。依廣",
    "X82n1571_108:0673c03": "教玉數載。南下抵夾山。憩旦過。聞僧誦有物先天地",
    "X82n1571_108:0673c04": "句有省。遂結茆滁之皆山八載。後棄菴。參報恩淳。入",
    "X82n1571_108:0673c05": "浴次。淳問。古人道一口吸盡西江。你試吸浴堂水看。",
    "X82n1571_108:0673c06": "師曰。某甲不作者野狐見解。淳器之。復徧參諸方。終",
    "X82n1571_108:0673c07": "不自諾。末後至甘露。方跨門。旭問是甚麼。師曰。素仰",
    "X82n1571_108:0673c08": "高風。特來瞻禮。旭曰。老老大大著甚來由。師曰。古人",
    "X82n1571_108:0673c09": "三登投子九上洞山。還是遊覧山川。還是別有道理。",
    "X82n1571_108:0673c10": "曰如人飲水冷暖自知。師曰。萬點烟消天地淨。一腔",
    "X82n1571_108:0673c11": "風月廓無垠。曰莫是子見處麼。師便喝。親炙二載。旭",
    "X82n1571_108:0673c12": "印以偈(晦岳旭嗣)。",
    "X82n1571_108:0673c13": "膠州普濟惟一道禪師萊州劉氏子。參法光石。策勵",
    "X82n1571_108:0673c14": "彌切。力究數稔。一夜孤坐達旦。聞迅雷猛風。覺身心",
    "X82n1571_108:0673c15": "頓空。廓無涯際。往呈石。石曰。生前面目在甚麼處。師",
    "X82n1571_108:0673c16": "曰。徧界不能藏。曰既徧界不能藏。何處安身立命。師",
    "X82n1571_108:0673c17": "便喝。石拈棒。師曰。者老漢手忙脚亂作麼。便出。石器",
    "X82n1571_108:0673c18": "之。即南下。徧謁叢席。晚參甘露。有師資之契。即命典",
    "X82n1571_108:0673c19": "客。一日旭召入室。問今日幾人新到。師曰。早期三人。",
    "X82n1571_108:0673c20": "晚來五人。曰幾人得體。幾人得用。師曰。請和尚勘。旭",
    "X82n1571_108:0673c21": "便打。師曰。即此是用。如何是體。曰汝向甚處見山僧。",
    "X82n1571_108:0673c22": "師便禮拜。旭又打兩棒。後印以偈(晦岳旭嗣)。",
    "X82n1571_108:0673c23": "黃安恒河瑩[王*童]珩禪師本邑盧氏子。生不茹葷。性冲",
    "X82n1571_108:0673c24": "澹。二親既歿。禮微塵剃染。命看三不是話。師曰。既不",
    "X82n1571_108:0674a01": "是心佛物。又參個甚麼。塵曰。正好著力。謁大聖演受",
    "X82n1571_108:0674a02": "具。入七堂聞香板聲有省。演舉香板問。者是甚麼。師",
    "X82n1571_108:0674a03": "便喝。曰亂喝。師又喝。演便打。遂參諸方。晚親甘露旭。",
    "X82n1571_108:0674a04": "問學人遠來。乞師一接。旭便打師以坐具打圓相托",
    "X82n1571_108:0674a05": "呈曰。西天九十六種外道。你是最下一品。師曰。是精",
    "X82n1571_108:0674a06": "識精。旭直打出。入室次。旭拈棒問。者裏親切道句來。",
    "X82n1571_108:0674a07": "師曰。北固山頭浪湧。揚子江心火發。曰燒却你眉毛。",
    "X82n1571_108:0674a08": "浸爛你鼻孔。師曰。乾坤浪蕩無拘束。倒跨須彌象外",
    "X82n1571_108:0674a09": "遊。曰莫是汝見處麼。師曰。無見可見。曰怎奈目前何。",
    "X82n1571_108:0674a10": "師禮拜。旭然之(晦岳旭嗣)。",
    "X82n1571_108:0674a11": "黃梅萬緣發禪師吉安人。從鈍鋒銳剃落。依松岫源",
    "X82n1571_108:0674a12": "於羅漢久之。次叩天峰性。有悟入。性仍命見銳。甞詰",
    "X82n1571_108:0674a13": "無字。凡十數語不諾。師曰。和尚莫強抑人好。銳曰。不",
    "X82n1571_108:0674a14": "道汝不會。怎奈太多生。師唯唯點首便禮拜。銳曰。子",
    "X82n1571_108:0674a15": "意如何。師曰。全發今日會和尚婆心片片。銳然之(鈍鋒",
    "X82n1571_108:0674a16": "銳嗣)。",
    "X82n1571_108:0674a17": "南泉雲槎渡禪師武進王氏子。親天寧桂昌銳開導。",
    "X82n1571_108:0674a18": "向上一著。曉夜疑慮。投祖印剃度。詣龍池圓具。看三",
    "X82n1571_108:0674a19": "不是話。北遊金門。參南泉宗。激發用功。歷三寒暑。聞",
    "X82n1571_108:0674a20": "更鼓聲有省。宗問。溈山踢倒淨瓶。雪峰淘米去砂。是",
    "X82n1571_108:0674a21": "同是別。師曰。兩段不同。收歸上科。宗曰。南泉斬猫。歸",
    "X82n1571_108:0674a22": "宗鋤蛇。是何意旨。師曰。長劍倚天。髑髏徧地。宗打曰。",
    "X82n1571_108:0674a23": "者一棒如何理會。師曰。直得大地震動。宗肯之(心禪宗嗣)。",
    "X82n1571_108:0674a24": "杭州慧彰自餘弘禪師侍慧彰璣甚久。參究不怠。一",
    "X82n1571_108:0674b01": "日聞梆聲有省。呈偈曰。楗槌一擊有來由。驚起溈山",
    "X82n1571_108:0674b02": "水牯牛。兩角撐天曾不異。自收自放自風流。璣問。如",
    "X82n1571_108:0674b03": "何是自收自放自風流的事。師拂袖出方丈。璣曰。放",
    "X82n1571_108:0674b04": "汝三十棒。自是漸益玅旨。璣印以偈曰。鐵船高駕許",
    "X82n1571_108:0674b05": "誰酬。吞海金鱗躍上舟。細驗絕無粘帶處。絕無粘帶",
    "X82n1571_108:0674b06": "接英流　上堂。天地未分時。固是無可覆載。日月未",
    "X82n1571_108:0674b07": "明時。光輝洞照無邊。釋迦彌勒有口無說處。文殊普",
    "X82n1571_108:0674b08": "賢有智無用處。圓通大士無聞證處。善財童子無參",
    "X82n1571_108:0674b09": "見處。大眾正恁麼時。且道山僧在於何處。便下座(文玉",
    "X82n1571_108:0674b10": "璣嗣)。",
    "X82n1571_108:0674b11": "山陰衛生鑑俞堅禪師本邑人。親平陽顯聖諸宿有",
    "X82n1571_108:0674b12": "年。看三不是話。精勵不懈。後參月暉光。執勞甚勤。營",
    "X82n1571_108:0674b13": "築殿堂。開鑿陂池。而本參話頭。未甞有間。偶聞僧曰。",
    "X82n1571_108:0674b14": "鑿池不待月。池成月自來。礙膺冰釋。乃呈光。光曰。靈",
    "X82n1571_108:0674b15": "雲見桃花悟道。因甚玄沙不肯。師曰。試玉須憑火。曰",
    "X82n1571_108:0674b16": "那裏是他未徹處。師曰。枯木綻銀花。曰你即今悟也",
    "X82n1571_108:0674b17": "未。師曰。須彌何更戴須彌。光便打。師禮拜。光頷之(月暉",
    "X82n1571_108:0674b18": "光嗣)。"
}