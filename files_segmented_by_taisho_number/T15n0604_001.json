{
    "T15n0604_001:0180c06": "No. 604",
    "T15n0604_001:0180c07": "佛說禪行三十七品經",
    "T15n0604_001:0180c09": "後漢安息國三藏安世高譯",
    "T15n0604_001:0180c10": "聞如是，一時佛遊於舍衛國祇樹給孤獨園。",
    "T15n0604_001:0180c11": "佛言：「諸比丘！若能彈指間，惟行自身身止",
    "T15n0604_001:0180c12": "觀，外身身止觀，內外身身止觀，分別念解世",
    "T15n0604_001:0180c13": "間癡惱，是為精進，為如佛教，非是愚癡食人",
    "T15n0604_001:0180c14": "施，何況能多行者，撮取其要；若彈指間，止",
    "T15n0604_001:0180c15": "觀痛，若止觀意及止觀法，內外分別念，解世",
    "T15n0604_001:0180c16": "間癡惱，皆如上說，何況多行者；是故可念行",
    "T15n0604_001:0180c17": "四意止。」",
    "T15n0604_001:0180c18": "佛言：「諸比丘！若彈指間，惟行未生惡法不令",
    "T15n0604_001:0180c19": "生，勸意治行，精進攝意，是為精進行禪，為如",
    "T15n0604_001:0180c20": "佛教，不是愚癡食人施，何況多行者，撮取其",
    "T15n0604_001:0180c21": "要；若彈指間，惟行已生惡法即得斷，若惟",
    "T15n0604_001:0180c22": "行未生善法便發生，及已生善法立不忘，增",
    "T15n0604_001:0180c23": "行得滿，勸意治行，精進攝意，皆如上說，何況",
    "T15n0604_001:0180c24": "多行者；是故可念行四意斷。」",
    "T15n0604_001:0180c25": "佛言：「諸比丘！若彈指間，惟行欲定斷生死，惟",
    "T15n0604_001:0181a01": "神足，是為最精進行禪，為如佛教，不是愚癡",
    "T15n0604_001:0181a02": "食人施，何況多行者，撮取其要；若彈指間，惟",
    "T15n0604_001:0181a03": "行精進定，若惟行意定及戒定斷生死，惟神",
    "T15n0604_001:0181a04": "足，皆如上說，何況多行者；是故可念行四神",
    "T15n0604_001:0181a05": "足。」佛言：「諸比丘！若彈指間，惟行信根，以見四",
    "T15n0604_001:0181a06": "喜之事，不離佛亦法與眾及戒，是為精進行",
    "T15n0604_001:0181a07": "禪，為如佛教，不是愚癡食人施，何況多行者，",
    "T15n0604_001:0181a08": "撮取其要；若彈指間，惟行精進根，以見四意",
    "T15n0604_001:0181a09": "斷；若惟行念根，以見四意止；若惟行定根，以",
    "T15n0604_001:0181a10": "見四禪；若惟行慧根，以見四諦，皆如上說，何",
    "T15n0604_001:0181a11": "況多行者；是故可念行五根。」佛言：「諸比丘！若",
    "T15n0604_001:0181a12": "彈指間，惟行信力，從得四喜之事，令無能壞，",
    "T15n0604_001:0181a13": "是為精進行禪，為如佛教，非是愚癡食人施，",
    "T15n0604_001:0181a14": "何況多行者；若彈指間，惟行精進力，若念力，",
    "T15n0604_001:0181a15": "若定力，若慧力，皆如上說，何況多行者；是故",
    "T15n0604_001:0181a16": "可念行五力。」",
    "T15n0604_001:0181a17": "佛言諸比丘：「若彈指間，惟行念覺意，以念所",
    "T15n0604_001:0181a18": "當念，以愛念，以正念，為善法念，得志不忘，",
    "T15n0604_001:0181a19": "是為精進行禪，為如佛教，不是愚癡食人施，",
    "T15n0604_001:0181a20": "何況多行者，撮取其要；若彈指間，惟行法解",
    "T15n0604_001:0181a21": "覺意，其意經經分別解、隨順解；若惟行精進",
    "T15n0604_001:0181a22": "覺意，其身精進，意亦精進；若惟行愛覺意，知",
    "T15n0604_001:0181a23": "所當愛，令意得喜；若惟行止覺意，令身休止，",
    "T15n0604_001:0181a24": "意亦休止；若惟行定覺意，令意住念亦住，志",
    "T15n0604_001:0181a25": "不亂，不邪念；若惟行護覺意，為護行知所念，",
    "T15n0604_001:0181a26": "知安身，令見道護惡念，安隱行事，事皆如上",
    "T15n0604_001:0181a27": "說，何況多行者；是故可念行七覺意。」佛言：「諸",
    "T15n0604_001:0181a28": "比丘！若彈指間，惟行正見，以知古知始知",
    "T15n0604_001:0181a29": "終，知內知外，知苦知習知盡知道，知佛知",
    "T15n0604_001:0181b01": "法知比丘眾，知學行事如六合，所習所取，歡",
    "T15n0604_001:0181b02": "樂變失，及其歸趣，知不貪之德，是為正見，為",
    "T15n0604_001:0181b03": "精進行禪，為如佛教，不是愚癡食人施，何況",
    "T15n0604_001:0181b04": "多行者，撮取其要；若彈指間，惟行正思，為思",
    "T15n0604_001:0181b05": "出家、思不諍、思不殺；若惟行正語、不妄語、不",
    "T15n0604_001:0181b06": "兩舌、不惡口、不形笑；若惟行正命，不以貪生",
    "T15n0604_001:0181b07": "活，不恚生活，不以癡生活；若惟行正業，不殺、",
    "T15n0604_001:0181b08": "不盜竊、不邪婬；若惟行正治，以修治四意斷",
    "T15n0604_001:0181b09": "之事；若惟行正念，以受行四意止，亦惟行正",
    "T15n0604_001:0181b10": "定，以思念四禪事，事皆同如上說，其彈指間",
    "T15n0604_001:0181b11": "功德如是，何況多行者；是故可念行八正道。」",
    "T15n0604_001:0181b12": "佛說是已，皆歡喜受。",
    "T15n0604_001:0181b13": "佛說禪行三十七品經"
}