{
    "T07n0220e_568:0931a24": "2大般若波羅蜜多經卷第五百六",
    "T07n0220e_568:0931a25": "十八",
    "T07n0220e_568:0931a27": "三藏法師玄奘奉　詔譯",
    "T07n0220e_568:0931a28": "第六分法界品第四之二",
    "T07n0220e_568:0931a29": "爾時，最勝復白佛言：「世尊！云何諸菩薩摩訶",
    "T07n0220e_568:0931b01": "薩行深般若波羅蜜多，為度有情示現諸相？」",
    "T07n0220e_568:0931b02": "佛告最勝：「天王當知！甚深般若波羅蜜多相",
    "T07n0220e_568:0931b03": "不可得，諸菩薩相亦不可得，但由方便善巧",
    "T07n0220e_568:0931b04": "威力，為有情類示現入胎乃至涅槃種種化",
    "T07n0220e_568:0931b05": "相。何以故？諸天計常謂無墮落，是故菩薩行",
    "T07n0220e_568:0931b06": "深般若波羅蜜多方便善巧，為破彼執示現",
    "T07n0220e_568:0931b07": "入胎，因令彼天起無常念：『世間最勝、最高、無",
    "T07n0220e_568:0931b08": "等，於欲不染尚有墮落，況餘天眾而得常耶？",
    "T07n0220e_568:0931b09": "是故皆應勿復放逸，勤加精進繫念修道，如",
    "T07n0220e_568:0931b10": "見日輪尚有隱沒，即知螢火不得久住。』復有",
    "T07n0220e_568:0931b11": "諸天放逸著樂，不修正法恣情遊戲，雖與",
    "T07n0220e_568:0931b12": "菩薩同處天宮，不往禮拜不諮受法，各作是",
    "T07n0220e_568:0931b13": "念：『今且受樂，明詣菩薩當受法要。』共相謂言：",
    "T07n0220e_568:0931b14": "『我與菩薩常此同住，修行何晚？』是故菩薩行",
    "T07n0220e_568:0931b15": "深般若波羅蜜多，勤修精進如救頭然，破放",
    "T07n0220e_568:0931b16": "逸行示現墮落。如是示現有二因緣：一、令諸",
    "T07n0220e_568:0931b17": "天離放逸故。二、令有情咸得見故。世間復有",
    "T07n0220e_568:0931b18": "下劣有情，善根少故，不堪見佛成無上覺轉",
    "T07n0220e_568:0931b19": "妙法輪，菩薩為彼示現嬰兒及作童子後宮",
    "T07n0220e_568:0931b20": "遊戲；菩薩若作餘像說法，後宮女人則不信",
    "T07n0220e_568:0931b21": "樂，是故示現嬰兒、童子。有高行人常能離俗，",
    "T07n0220e_568:0931b22": "菩薩為彼示現出家。復有天人作如是念：『端",
    "T07n0220e_568:0931b23": "坐受樂不得聖道。』菩薩為彼示現苦行；亦為",
    "T07n0220e_568:0931b24": "降伏苦行外道，示現種種難行苦行。復有天",
    "T07n0220e_568:0931b25": "人長夜發願：『菩薩行詣菩提座時，我等天人",
    "T07n0220e_568:0931b26": "常獻供養。』菩薩為彼詣菩提座。無量天人既",
    "T07n0220e_568:0931b27": "供養已，一切獲得菩提因緣。復有天人作如",
    "T07n0220e_568:0931b28": "是念：『惡魔外道障礙正法，願得菩薩坐菩提",
    "T07n0220e_568:0931b29": "座，降伏惡魔及諸外道，有正信者皆令見法。』",
    "T07n0220e_568:0931c01": "是故菩薩成正覺已，三千世界遍虛空中，種",
    "T07n0220e_568:0931c02": "種音聲而讚歎曰：『佛日出世，螢光隱沒。』諸天",
    "T07n0220e_568:0931c03": "人等咸作是言：『願我未來成無上覺，如今菩",
    "T07n0220e_568:0931c04": "薩所證菩提。』為此有情坐菩提座。有天人等",
    "T07n0220e_568:0931c05": "作如是言：『願見大師成一切智、一切相智、無",
    "T07n0220e_568:0931c06": "師智、自然智。』是諸有情雖不求出離，而根性",
    "T07n0220e_568:0931c07": "純熟是深法器。為是有情示現三轉十二行",
    "T07n0220e_568:0931c08": "相無上法輪。復有天人樂聞圓寂，菩薩為彼",
    "T07n0220e_568:0931c09": "示現涅槃。「天王當知！諸菩薩摩訶薩行深般",
    "T07n0220e_568:0931c10": "若波羅蜜多，能現如是種種化相。「天王當知！",
    "T07n0220e_568:0931c11": "諸菩薩摩訶薩行深般若波羅蜜多，終不生",
    "T07n0220e_568:0931c12": "於無暇之處。何以故？無福德人不聞般若波",
    "T07n0220e_568:0931c13": "羅蜜多勝名字故。是諸菩薩又復常離一切",
    "T07n0220e_568:0931c14": "惡業，終不毀犯佛所說戒，心無嫉妬，身語無",
    "T07n0220e_568:0931c15": "失，已於過去無量佛所多種善根，具勝福德",
    "T07n0220e_568:0931c16": "智慧方便，成就大願心樂寂靜，勤行精進離",
    "T07n0220e_568:0931c17": "諸懈怠。「天王當知！是諸菩薩無有惡業墮地",
    "T07n0220e_568:0931c18": "獄趣，十善業道常現行故；是諸菩薩無有破",
    "T07n0220e_568:0931c19": "戒墮傍生趣，常能護持所受戒故；是諸菩薩",
    "T07n0220e_568:0931c20": "無有嫉妬，不墮餓鬼趣，不生邪見家，常值善",
    "T07n0220e_568:0931c21": "友，遠離惡友。何以故？已於過去無量佛所深",
    "T07n0220e_568:0931c22": "種善根，是故生處富貴自在皆具正見。是諸",
    "T07n0220e_568:0931c23": "菩薩隨所受身，不缺諸根成佛法器。何以故？",
    "T07n0220e_568:0931c24": "於過去世供養諸佛、聽聞正法、禮敬大眾，是",
    "T07n0220e_568:0931c25": "故生處常具諸根，形相端嚴成佛法器。是諸",
    "T07n0220e_568:0931c26": "菩薩不生邊地，根鈍愚癡，不知善惡，語言義",
    "T07n0220e_568:0931c27": "趣非佛法器，不識沙門、婆羅門等。何以故？菩",
    "T07n0220e_568:0931c28": "薩受生必在中國，利根智慧言詞辯了，善知",
    "T07n0220e_568:0931c29": "語義是佛法器，善知沙門、婆羅門等。何以故？",
    "T07n0220e_568:0932a01": "菩薩宿世具勝福德智慧力故。菩薩終不生長",
    "T07n0220e_568:0932a02": "壽天，不能利他不見佛故；是諸菩薩多生欲",
    "T07n0220e_568:0932a03": "界，示現出世利樂有情。何以故？具勝方便善",
    "T07n0220e_568:0932a04": "巧力故。菩薩不生無佛世界，此處無佛、無說",
    "T07n0220e_568:0932a05": "法者，不聞正法、不供養僧。所以者何？菩薩生",
    "T07n0220e_568:0932a06": "處必具三寶，宿願強故。是諸菩薩聞惡世界",
    "T07n0220e_568:0932a07": "深生厭離，修行寂靜心不懈怠，精進熾然以",
    "T07n0220e_568:0932a08": "一切善滅諸惡法。「天王當知！諸菩薩摩訶薩",
    "T07n0220e_568:0932a09": "行深般若波羅蜜多，以如是等種種因緣，終",
    "T07n0220e_568:0932a10": "不生於無暇之處。「天王當知！諸菩薩摩訶薩",
    "T07n0220e_568:0932a11": "行深般若波羅蜜多，乃至夢中尚不忘失大",
    "T07n0220e_568:0932a12": "菩提心，況於覺時當有忘失！何以故？一切善",
    "T07n0220e_568:0932a13": "法生於此心，即是無上正等覺心，若無此心",
    "T07n0220e_568:0932a14": "則無有佛，無佛無法，無法無僧；由此心故得",
    "T07n0220e_568:0932a15": "有三寶，及有天人修善受樂。是諸菩薩常離",
    "T07n0220e_568:0932a16": "諂詐，質直柔和，其心清淨，於諸佛法不生猶",
    "T07n0220e_568:0932a17": "豫，欲聽受者不祕深義，離諸嫉妬遠三塗業，",
    "T07n0220e_568:0932a18": "於初、中、後無變易相，行不違言護大乘法，見",
    "T07n0220e_568:0932a19": "同學者深生恭敬，勸勤修習稱讚大乘，於說",
    "T07n0220e_568:0932a20": "法師常生佛想，親近善友，遠離惡友。是諸菩",
    "T07n0220e_568:0932a21": "薩行深般若波羅蜜多方便善巧，成就如是",
    "T07n0220e_568:0932a22": "菩提之心，依因此心得宿住智。何以故？已曾",
    "T07n0220e_568:0932a23": "供養無量諸佛，護持正法修清淨戒，遠離惡",
    "T07n0220e_568:0932a24": "業障礙永無，心常歡喜、心勤修學，心不散亂、",
    "T07n0220e_568:0932a25": "心智不失。所以者何？是諸菩薩由曾供養無",
    "T07n0220e_568:0932a26": "量諸佛則重正法，由重法故廣為他說，為護",
    "T07n0220e_568:0932a27": "正法不惜身命，身、語、意業悉皆清淨，業清淨",
    "T07n0220e_568:0932a28": "已得離障礙，離障礙故心常歡喜，心歡喜故",
    "T07n0220e_568:0932a29": "則勤精進，心性正直念智圓滿，由念智故知",
    "T07n0220e_568:0932b01": "過去生一、十、百、千乃至無數。是諸菩薩行深",
    "T07n0220e_568:0932b02": "般若波羅蜜多，如實了知過去生處；既了宿",
    "T07n0220e_568:0932b03": "世，親近善友；由善友故，於諸佛所三事不失，",
    "T07n0220e_568:0932b04": "謂聞、見、念。常樂聽法、供養僧寶，於一切時曾",
    "T07n0220e_568:0932b05": "無空過。佛、菩薩所常深恭敬、禮拜、供養，時無",
    "T07n0220e_568:0932b06": "暫捨，行住坐臥不離多聞。「天王當知！是諸菩",
    "T07n0220e_568:0932b07": "薩持淨戒故，常聞般若波羅蜜多功德名字，",
    "T07n0220e_568:0932b08": "常勤修習助菩提分，曾不遠離三解脫門，於",
    "T07n0220e_568:0932b09": "一切時修四無量，常聞無上一切智名。「天王",
    "T07n0220e_568:0932b10": "當知！諸菩薩摩訶薩行深般若波羅蜜多，由",
    "T07n0220e_568:0932b11": "此因緣親近善友。「天王當知！諸菩薩摩訶薩",
    "T07n0220e_568:0932b12": "行深般若波羅蜜多，乃至夢中不近惡友，況",
    "T07n0220e_568:0932b13": "於覺時而親近彼！所以者何？諸菩薩摩訶薩",
    "T07n0220e_568:0932b14": "於破戒人、著邪見人、不律儀人、行邪命人、無",
    "T07n0220e_568:0932b15": "義語人、住懶惰人、樂生死人、背菩提人、愛",
    "T07n0220e_568:0932b16": "俗務人，雖常憐愍而不共住。「天王當知！諸菩",
    "T07n0220e_568:0932b17": "薩摩訶薩行深般若波羅蜜多，由如是法遠",
    "T07n0220e_568:0932b18": "離惡友。「天王當知！諸菩薩摩訶薩行深般若",
    "T07n0220e_568:0932b19": "波羅蜜多，能得如來十身差別。云何為十？一、",
    "T07n0220e_568:0932b20": "平等身。二、清淨身。三、無盡身。四、善修身。五、",
    "T07n0220e_568:0932b21": "法性身。六、離尋伺身。七、不思議身。八、寂靜身。",
    "T07n0220e_568:0932b22": "九、虛空身。十、妙智身。」爾時，最勝便白佛言：「諸",
    "T07n0220e_568:0932b23": "菩薩摩訶薩行深般若波羅蜜多，何位能得",
    "T07n0220e_568:0932b24": "如來十身？」佛告最勝：「天王當知！諸菩薩摩訶",
    "T07n0220e_568:0932b25": "薩行深般若波羅蜜多，於初地中得平等身。",
    "T07n0220e_568:0932b26": "何以故？通達法性，離諸邪曲，見平等故。第二",
    "T07n0220e_568:0932b27": "地中得清淨身。何以故？離犯戒失，戒清淨故。",
    "T07n0220e_568:0932b28": "第三地中得無盡身。何以故？離欲貪瞋得勝",
    "T07n0220e_568:0932b29": "定故。第四地中得善修身。何以故？常勤修習",
    "T07n0220e_568:0932c01": "菩提分故。第五地中得法性身。何以故？觀諸",
    "T07n0220e_568:0932c02": "諦理證法性故。第六地中得離尋伺身。何以",
    "T07n0220e_568:0932c03": "故？觀緣起理離尋伺故。第七地中得不思議",
    "T07n0220e_568:0932c04": "身。何以故？方便善巧智行滿故。第八地中得",
    "T07n0220e_568:0932c05": "寂靜身。何以故？離諸煩惱戲論事故。第九地",
    "T07n0220e_568:0932c06": "中得虛空身。何以故？身相無盡遍一切故。第",
    "T07n0220e_568:0932c07": "十地中得妙智身。何以故？一切種智修圓滿",
    "T07n0220e_568:0932c08": "故。」於是最勝復白佛言：「佛、菩薩身豈無差別？」",
    "T07n0220e_568:0932c09": "佛告最勝：「天王當知！身無差別，功德有異。其",
    "T07n0220e_568:0932c10": "義云何？謂佛、菩薩身無差別。所以者何？以一",
    "T07n0220e_568:0932c11": "切法同一性相；功德異者，謂如來身具諸功",
    "T07n0220e_568:0932c12": "德，菩薩不爾。吾當為汝略說譬喻：譬如寶珠，",
    "T07n0220e_568:0932c13": "若具莊飾、不具莊飾其珠無異；佛、菩薩身亦",
    "T07n0220e_568:0932c14": "復如是，功德有異，法性無別。所以者何？如來",
    "T07n0220e_568:0932c15": "功德一切圓滿，盡于十方遍有情界，清淨離",
    "T07n0220e_568:0932c16": "垢障礙永無；菩薩之身功德未滿，有餘障故。",
    "T07n0220e_568:0932c17": "譬如白月有滿、未滿，月性無異；二身亦然，如",
    "T07n0220e_568:0932c18": "是諸身悉皆堅固，不可破壞猶若金剛。所以",
    "T07n0220e_568:0932c19": "者何？三毒不破、世法不染，惡趣、人、天苦不能",
    "T07n0220e_568:0932c20": "逼，悉皆遠離生老病死，能伏外道、超魔境界，",
    "T07n0220e_568:0932c21": "不趣獨覺及聲聞乘，以是因緣不可破壞。「天",
    "T07n0220e_568:0932c22": "王當知！諸菩薩摩訶薩行深般若波羅蜜多，",
    "T07n0220e_568:0932c23": "善能奬導世間，天、人、阿素洛等咸皆信用。譬",
    "T07n0220e_568:0932c24": "如有人善為奬導，若諸國王、若與王等長者",
    "T07n0220e_568:0932c25": "居士咸信用之；此諸菩薩亦復如是，聲聞、獨",
    "T07n0220e_568:0932c26": "覺、菩薩、如來皆悉共許為善奬導。如善奬",
    "T07n0220e_568:0932c27": "導，國王、大臣、婆羅門等咸共尊敬；此諸菩薩亦",
    "T07n0220e_568:0932c28": "復如是，天、龍、藥叉、阿素洛等有學、無學之所",
    "T07n0220e_568:0932c29": "供養。如險曠野行人疲倦，遇善奬導能令安",
    "T07n0220e_568:0933a01": "隱；此諸菩薩亦復如是，以巧便力奬導有情，",
    "T07n0220e_568:0933a02": "令於生死安隱得出。如諸貧人，依富長者方",
    "T07n0220e_568:0933a03": "出險難，一切外道及婆羅門，於生死中依此",
    "T07n0220e_568:0933a04": "菩薩乃得出離。如大長者無量資財，為一切",
    "T07n0220e_568:0933a05": "人之所受用；此諸菩薩亦復如是，生死有情",
    "T07n0220e_568:0933a06": "共所受用。如大長者欲過險難必假多伴，飲",
    "T07n0220e_568:0933a07": "食資糧皆悉具足，爾乃能度；此諸菩薩亦復",
    "T07n0220e_568:0933a08": "如是，欲出世間生死險難，必以福慧攝諸有",
    "T07n0220e_568:0933a09": "情，方度世間至一切智。如人遠行多齎寶物，",
    "T07n0220e_568:0933a10": "為得利故；此諸菩薩亦復如是，從生死海趣",
    "T07n0220e_568:0933a11": "一切智，要廣修集福慧珍財，為速證得一切",
    "T07n0220e_568:0933a12": "智故。如世間人求財無厭；此諸菩薩亦復如",
    "T07n0220e_568:0933a13": "是，樂求勝法曾無厭心。如奬導者四事勝他：",
    "T07n0220e_568:0933a14": "財富、位高、伎能、言信；此諸菩薩亦復如是，富",
    "T07n0220e_568:0933a15": "諸功德處位尊高，於法自在所言無異。如人",
    "T07n0220e_568:0933a16": "善導至於大城；此諸菩薩亦復如是，奬導有",
    "T07n0220e_568:0933a17": "情至一切智。「天王當知！諸菩薩摩訶薩行深",
    "T07n0220e_568:0933a18": "般若波羅蜜多，善知可行、不可行路，所謂邪",
    "T07n0220e_568:0933a19": "正、曲直、安危、水有水無，若有留難或出離道",
    "T07n0220e_568:0933a20": "皆善通達。是諸菩薩知無倒路，凡所示導不",
    "T07n0220e_568:0933a21": "違眾根，為大乘人說無上道，不說獨覺及聲",
    "T07n0220e_568:0933a22": "聞道；為獨覺人說獨覺道，不說菩薩及聲聞",
    "T07n0220e_568:0933a23": "道；為聲聞人說聲聞道，不說獨覺及菩薩道；",
    "T07n0220e_568:0933a24": "為著我者說無我道，為著法者說法空道，著",
    "T07n0220e_568:0933a25": "二邊者為說中道，為迷亂者說止觀道令不",
    "T07n0220e_568:0933a26": "迷亂，為戲論者說真如道令不戲論，著生死",
    "T07n0220e_568:0933a27": "者說涅槃道令出世間，為迷塗者說正直道",
    "T07n0220e_568:0933a28": "令遠邪路。天王！是名諸菩薩摩訶薩行深",
    "T07n0220e_568:0933a29": "般若波羅蜜多，知邪正路，奬導有情令得出",
    "T07n0220e_568:0933b01": "離。」",
    "T07n0220e_568:0933b02": "5 念住品第六分念住品第五",
    "T07n0220e_568:0933b03": "爾時，最勝復從座起，偏覆左肩，右膝著地，合",
    "T07n0220e_568:0933b04": "掌恭敬，而白佛言：「諸菩薩摩訶薩行深般若",
    "T07n0220e_568:0933b05": "波羅蜜多，能如是知路、非路者心緣何住？」佛",
    "T07n0220e_568:0933b06": "告最勝：「天王當知！諸菩薩摩訶薩行深般若",
    "T07n0220e_568:0933b07": "波羅蜜多心正無亂。所以者何？是諸菩薩善",
    "T07n0220e_568:0933b08": "修身、受、心、法念住，凡所遊行城邑、聚落，聞說",
    "T07n0220e_568:0933b09": "利養心不貪染，如佛世尊戒經中說，善自憶",
    "T07n0220e_568:0933b10": "念離諸煩惱。「天王！云何諸菩薩摩訶薩行深",
    "T07n0220e_568:0933b11": "般若波羅蜜多修身念住？謂此菩薩以如實",
    "T07n0220e_568:0933b12": "智，遠離一切與身相應惡不善法，觀察此身，",
    "T07n0220e_568:0933b13": "從足至頂唯有種種不淨過失，無我、無樂、無",
    "T07n0220e_568:0933b14": "常敗壞，腥臊臭穢筋脈連持，如斯惡色誰當",
    "T07n0220e_568:0933b15": "憙見？如是觀已，身中貪欲、執身我見皆不復",
    "T07n0220e_568:0933b16": "生，由此便能順諸善法。「天王！云何諸菩薩摩",
    "T07n0220e_568:0933b17": "訶薩行深般若波羅蜜多修受念住？謂此菩薩",
    "T07n0220e_568:0933b18": "作是思惟：『諸受皆苦，有情顛倒妄起樂想，異",
    "T07n0220e_568:0933b19": "生愚癡謂苦為樂，聖者但說一切皆苦；為斷",
    "T07n0220e_568:0933b20": "滅苦應修精進，亦當勸餘勤修此法。』作是觀",
    "T07n0220e_568:0933b21": "已，恒住受念不隨受行，修行斷受亦令他學。",
    "T07n0220e_568:0933b22": "「天王！云何諸菩薩摩訶薩行深般若波羅蜜多",
    "T07n0220e_568:0933b23": "修心念住？謂此菩薩作是思惟：『此心無常，愚",
    "T07n0220e_568:0933b24": "謂常住，實苦謂樂，無我謂我，不淨謂淨；此心",
    "T07n0220e_568:0933b25": "不住，速疾轉易，隨眠根本，諸惡趣門、煩惱因",
    "T07n0220e_568:0933b26": "緣，壞滅善趣，是不可信貪、瞋、癡主；於一切法",
    "T07n0220e_568:0933b27": "心為前導，若善知心悉解眾法；種種世法皆",
    "T07n0220e_568:0933b28": "由心造，心不自見種種過失，若善若惡皆由",
    "T07n0220e_568:0933b29": "心起；心性速轉如旋火輪，飄忽不停如風野",
    "T07n0220e_568:0933c01": "馬，如水暴起，如火能燒。』作如是觀令念不動，",
    "T07n0220e_568:0933c02": "令心隨已不隨心行，若能伏心則伏眾法。「天",
    "T07n0220e_568:0933c03": "王！云何諸菩薩摩訶薩行深般若波羅蜜多修",
    "T07n0220e_568:0933c04": "法念住？謂此菩薩能如實知世間所有惡不",
    "T07n0220e_568:0933c05": "善法，謂貪、瞋、癡及餘煩惱，於諸煩惱應修對",
    "T07n0220e_568:0933c06": "治，謂修貪欲、瞋恚、愚癡及餘煩惱對治差別。",
    "T07n0220e_568:0933c07": "如實知已即迴起念，不行彼法亦令他離。「天",
    "T07n0220e_568:0933c08": "王！云何諸菩薩摩訶薩行深般若波羅蜜多",
    "T07n0220e_568:0933c09": "於境起念？謂此菩薩若遇色、聲、香、味、觸境便",
    "T07n0220e_568:0933c10": "作是念：『云何於此不真實法而生貪愛？此乃",
    "T07n0220e_568:0933c11": "異生愚癡所著，即是不善。如世尊說：「愛即生",
    "T07n0220e_568:0933c12": "著，著即迷謬。」由此不知善法、惡法，以是因緣",
    "T07n0220e_568:0933c13": "墮於惡趣。』菩薩如是自不漏失，不著境界，令",
    "T07n0220e_568:0933c14": "他亦爾。「天王當知！諸菩薩摩訶薩行深般若",
    "T07n0220e_568:0933c15": "波羅蜜多念阿練若，謂此菩薩作是思惟：『阿",
    "T07n0220e_568:0933c16": "練若處是無諍人之所居止寂靜住處，天、龍、藥",
    "T07n0220e_568:0933c17": "叉、他心智者悉能知我心、心所法，不應住此",
    "T07n0220e_568:0933c18": "起邪思惟。』由此思惟即得捨離，於法正念勤修",
    "T07n0220e_568:0933c19": "行之。「天王當知！諸菩薩摩訶薩行深般若波",
    "T07n0220e_568:0933c20": "羅蜜多，作是思惟：『城邑、聚落多諸喧雜，非出",
    "T07n0220e_568:0933c21": "家人所可行處，則不應往，所謂酤酒、婬女、王宮、",
    "T07n0220e_568:0933c22": "博奕、歌舞，如是等處皆遠離之。』「天王當知！諸",
    "T07n0220e_568:0933c23": "菩薩摩訶薩行深般若波羅蜜多，聞利養名起",
    "T07n0220e_568:0933c24": "正憶念，謂作是念：『為生彼福應受此財，不由",
    "T07n0220e_568:0933c25": "貪愛；受已悋惜養育妻子，不言我有如是財",
    "T07n0220e_568:0933c26": "物，而普周給一切貧窮，如是行者人所讚歎，",
    "T07n0220e_568:0933c27": "終不計著我及我所。』復作是念：『人皆稱我惠",
    "T07n0220e_568:0933c28": "施名聞。世間無常須臾磨滅，云何智人無常、",
    "T07n0220e_568:0933c29": "無實、不恒、無主，隨彼而行執我、我所？』「天王當",
    "T07n0220e_568:0934a01": "知！諸菩薩摩訶薩行深般若波羅蜜多，念佛",
    "T07n0220e_568:0934a02": "世尊所說禁戒，謂作是念：『三世諸佛皆學此",
    "T07n0220e_568:0934a03": "戒，成無上覺證大涅槃。』如是知已精勤修學。",
    "T07n0220e_568:0934a04": "「天王當知！諸菩薩摩訶薩行深般若波羅蜜",
    "T07n0220e_568:0934a05": "多，為化有情及自修習，少欲喜足著糞掃衣，",
    "T07n0220e_568:0934a06": "心常清潔信力堅固，寧失身命於戒不犯；心",
    "T07n0220e_568:0934a07": "離憍慢遊行城邑，雖服弊衣而不生恥；遠離",
    "T07n0220e_568:0934a08": "懈怠常修精進，所作未辦終不中止；於糞掃",
    "T07n0220e_568:0934a09": "衣不見過患，朽故弊壞終無輕鄙，但取其德；",
    "T07n0220e_568:0934a10": "夫離欲者乃服此衣，如來所讚息慳貪著；亦",
    "T07n0220e_568:0934a11": "不自讚我能服此，於他不服終無毀言。如此",
    "T07n0220e_568:0934a12": "行人諸天禮敬，佛所讚歎，菩薩護持，婆羅門",
    "T07n0220e_568:0934a13": "等恭敬供養。「天王當知！諸菩薩摩訶薩行深",
    "T07n0220e_568:0934a14": "般若波羅蜜多，能修如是清淨妙行。」爾時，最",
    "T07n0220e_568:0934a15": "勝便白佛言：「高行菩薩行深般若波羅蜜多，",
    "T07n0220e_568:0934a16": "何用著此糞掃衣耶？」佛言：「天王！諸大菩薩護",
    "T07n0220e_568:0934a17": "世間故著糞掃衣。所以者何？世間若見著此",
    "T07n0220e_568:0934a18": "衣服滅惡生善。「天王！於意云何？菩薩高行何",
    "T07n0220e_568:0934a19": "如世尊？」最勝白言：「百千萬億乃至鄔波尼殺",
    "T07n0220e_568:0934a20": "曇分亦不及一。何以故？佛是法王具一切智，無",
    "T07n0220e_568:0934a21": "有一法不能照故。「天王！於意云何？佛對一切天、",
    "T07n0220e_568:0934a22": "龍、藥叉、人非人等示現苦行，及常讚歎杜多功",
    "T07n0220e_568:0934a23": "德，此何所為？」最勝白言：「世尊！為欲教化可度",
    "T07n0220e_568:0934a24": "諸有情類及初發心諸菩薩等，未斷煩惱為說",
    "T07n0220e_568:0934a25": "對治。」佛言：「如是！如是！天王！高行菩薩著糞掃",
    "T07n0220e_568:0934a26": "衣亦復如是，是故菩薩行深般若波羅蜜多，",
    "T07n0220e_568:0934a27": "方便善巧饒益有情。「天王當知！諸菩薩摩訶",
    "T07n0220e_568:0934a28": "薩行深般若波羅蜜多，為世間故但畜三衣。",
    "T07n0220e_568:0934a29": "何以故？心喜足故更不多求即是少欲，不求",
    "T07n0220e_568:0934b01": "乞故無所聚積，不聚積故則無喪失，無喪失",
    "T07n0220e_568:0934b02": "故則不憂苦，無憂苦故則離煩惱，離煩惱故",
    "T07n0220e_568:0934b03": "則無所著，無所著故則為漏盡。「天王當知！諸",
    "T07n0220e_568:0934b04": "菩薩摩訶薩行深般若波羅蜜多，為欲饒益諸",
    "T07n0220e_568:0934b05": "有情故，入諸城邑持鉢乞食。何以故？是諸菩",
    "T07n0220e_568:0934b06": "薩大悲熏心，觀諸有情多有窮苦，欲令富樂",
    "T07n0220e_568:0934b07": "受彼供養；入城邑時威儀齊整，心正不亂善",
    "T07n0220e_568:0934b08": "攝諸根，徐步而行前視六肘，不顧左右如法",
    "T07n0220e_568:0934b09": "乞食，次第而往不越貧家，稱量取食終不長",
    "T07n0220e_568:0934b10": "受，於所得中更開一分，擬施貧乏供養福田。",
    "T07n0220e_568:0934b11": "何以故？信施難消，為生福故。「天王當知！諸菩",
    "T07n0220e_568:0934b12": "薩摩訶薩行深般若波羅蜜多，但一坐食而不",
    "T07n0220e_568:0934b13": "移動。何以故？菩薩一坐妙菩提座，魔來嬈亂",
    "T07n0220e_568:0934b14": "亦不移動，於出世定慧智法空、實際、真如、如",
    "T07n0220e_568:0934b15": "理聖道、一切種智皆不移動。何以故？一切智法",
    "T07n0220e_568:0934b16": "一坐得故。是故菩薩行深般若波羅蜜多但一",
    "T07n0220e_568:0934b17": "坐食。天王當知！諸菩薩摩訶薩行深般若波",
    "T07n0220e_568:0934b18": "羅蜜多方便善巧，為諸有情示現乞食。「天王",
    "T07n0220e_568:0934b19": "當知！諸菩薩摩訶薩行深般若波羅蜜多，常",
    "T07n0220e_568:0934b20": "勤修學阿練若行。謂修梵行，於諸根中不起過",
    "T07n0220e_568:0934b21": "失，樂多聞力，堪修正行，離我怖畏，不計著身，",
    "T07n0220e_568:0934b22": "常行寂靜。是諸菩薩於正法中常樂出家，持",
    "T07n0220e_568:0934b23": "三輪戒善知法相，如來所說為少、壯、老三種",
    "T07n0220e_568:0934b24": "人戒悉能了達；不緣外境專念自心，訶毀世",
    "T07n0220e_568:0934b25": "法讚歎出世，調伏諸根不取惡境；於阿練若",
    "T07n0220e_568:0934b26": "居無難處，城邑乞食不遠不近，有清泉水盥",
    "T07n0220e_568:0934b27": "洗便易；豐花果林無惡禽獸，巖穴寂靜空閑",
    "T07n0220e_568:0934b28": "罕人，如是勝處而為居止；所曾聞法晝夜三",
    "T07n0220e_568:0934b29": "時，勤加讚誦聲離高下，心不緣外專念憶持；",
    "T07n0220e_568:0934c01": "婆羅門等來至其處，顧命令坐歡喜慰問，觀",
    "T07n0220e_568:0934c02": "其根性為說正法，令得歡喜信受修行。如是",
    "T07n0220e_568:0934c03": "具足方便善巧遠離我心，以無我故於阿練若",
    "T07n0220e_568:0934c04": "不生怖畏，離怖畏故樂行寂靜；菩薩如是巧",
    "T07n0220e_568:0934c05": "方便力，示現修行阿練若行。「天王當知！諸菩",
    "T07n0220e_568:0934c06": "薩摩訶薩行深般若波羅蜜多，善觀諸行，作",
    "T07n0220e_568:0934c07": "是思惟：『一切飲食清淨香潔，身火觸之即成",
    "T07n0220e_568:0934c08": "不淨爛壞臭處；愚夫無智愛著此身及諸飲",
    "T07n0220e_568:0934c09": "食，若依聖智如實觀察，即生厭惡不起樂著。』",
    "T07n0220e_568:0934c10": "「天王當知！諸菩薩摩訶薩行深般若波羅蜜",
    "T07n0220e_568:0934c11": "多，作是思惟：『多行瞋忿便起惡業，我今當離",
    "T07n0220e_568:0934c12": "瞋心趣道，真實思惟非徒口說。』「天王當知！諸",
    "T07n0220e_568:0934c13": "菩薩摩訶薩行深般若波羅蜜多，作如是念：",
    "T07n0220e_568:0934c14": "『若法有生即是因緣，因緣之法又從緣起，云",
    "T07n0220e_568:0934c15": "何智者於此虛妄因緣生法而作罪愆？』菩薩",
    "T07n0220e_568:0934c16": "身中有障善法即自除斷，若不能斷他障善",
    "T07n0220e_568:0934c17": "法，心便生捨不起無明。「云何名為障善之法？",
    "T07n0220e_568:0934c18": "謂不恭敬佛、法、僧寶及清淨戒，不敬同學，老",
    "T07n0220e_568:0934c19": "少幼小自高凌彼；趣向五欲，背捨涅槃，而起",
    "T07n0220e_568:0934c20": "我見或有情見乃至知者見、見者見；執空起",
    "T07n0220e_568:0934c21": "斷見，執有起常見；遠離賢聖，親近愚夫；捨持",
    "T07n0220e_568:0934c22": "戒人，依破戒者；親附惡友，遠離善友；聞甚深",
    "T07n0220e_568:0934c23": "法，便生毀謗；身惡威儀，語無善說，心具諂",
    "T07n0220e_568:0934c24": "曲；煩惱所覆，貪著利養；五慢具生：一、姓貴慢，",
    "T07n0220e_568:0934c25": "二、種族慢，三、見勝慢，四、國土慢，五、徒眾慢；",
    "T07n0220e_568:0934c26": "見惡便助，遇善而捨；讚美女人、童稚外道，不",
    "T07n0220e_568:0934c27": "樂修習阿練若行；不解節食，遠離師長；雖復",
    "T07n0220e_568:0934c28": "讀誦，不知時節；見善不重，見惡不怖；如象無",
    "T07n0220e_568:0934c29": "鉤、馬無轡勒，放逸不制憙生瞋忿；心無慈念，",
    "T07n0220e_568:0935a01": "見苦不愍；遇疾不瞻，於死不怖；處大火聚，都",
    "T07n0220e_568:0935a02": "不求出；應作不作，非作反作；不思而思，應思",
    "T07n0220e_568:0935a03": "不思；非望而求，不出謂出；非路謂路，未得謂",
    "T07n0220e_568:0935a04": "得；樂習重惡，遠離大善；毀訾大乘及大乘人，",
    "T07n0220e_568:0935a05": "讚歎小道及學小者；多樂鬪亂，好麁惡言；心",
    "T07n0220e_568:0935a06": "無慈悲，令他怖畏；出言麁鄙，語無一實；樂著",
    "T07n0220e_568:0935a07": "戲論，而不能捨。如是等事名障善法。「天王當",
    "T07n0220e_568:0935a08": "知！諸菩薩摩訶薩行深般若波羅蜜多，修習",
    "T07n0220e_568:0935a09": "空行滅戲論法，作是思惟：『所觀境界皆悉空",
    "T07n0220e_568:0935a10": "無，能觀之心亦復非有，無能、所觀二種差別，",
    "T07n0220e_568:0935a11": "諸法一相，所謂無相。』如是思惟遣內外相，不",
    "T07n0220e_568:0935a12": "見身心亦不見法，次第相續修學止觀：觀謂",
    "T07n0220e_568:0935a13": "如實見法，止謂一心不亂。菩薩如是修觀行",
    "T07n0220e_568:0935a14": "已即得淨戒，戒清淨故行亦清淨，是名菩薩",
    "T07n0220e_568:0935a15": "行深般若波羅蜜多觀行清淨。「天王當知！諸",
    "T07n0220e_568:0935a16": "菩薩摩訶薩行深般若波羅蜜多，護持如來",
    "T07n0220e_568:0935a17": "無上法藏聽受正法，為護法故，不為利養；為",
    "T07n0220e_568:0935a18": "三寶種不斷絕故，不為恭敬；為欲守護大乘",
    "T07n0220e_568:0935a19": "行故，不為名譽；無歸依者令得歸依，無救濟",
    "T07n0220e_568:0935a20": "者令得救濟，無安樂者令得安樂，無慧眼者",
    "T07n0220e_568:0935a21": "令得慧眼；修小乘者示聲聞道，學中乘者示",
    "T07n0220e_568:0935a22": "獨覺道，行大乘者示無上道，如是聽法為無",
    "T07n0220e_568:0935a23": "上智，終不為得下劣之乘。「天王當知！諸菩薩",
    "T07n0220e_568:0935a24": "摩訶薩行深般若波羅蜜多，善知種種毘奈",
    "T07n0220e_568:0935a25": "耶法，謂毘奈耶、毘奈耶行、毘奈耶甚深、毘奈",
    "T07n0220e_568:0935a26": "耶微細、淨與不淨、有失無失、別解脫本、聲",
    "T07n0220e_568:0935a27": "聞毘奈耶、菩薩毘奈耶。是諸菩薩行深般若",
    "T07n0220e_568:0935a28": "波羅蜜多，於如是等毘奈耶法皆悉善知。「天",
    "T07n0220e_568:0935a29": "王當知！諸菩薩摩訶薩行深般若波羅蜜多，",
    "T07n0220e_568:0935b01": "善知一切威儀戒行，善學聲聞、獨覺、菩薩所",
    "T07n0220e_568:0935b02": "受持戒。既修戒行，若見威儀不稱眾意，則應",
    "T07n0220e_568:0935b03": "捨離，非處不行；若有沙門威儀戒行具足清",
    "T07n0220e_568:0935b04": "白，即親近之；若婆羅門異學餘行，則勸捨離",
    "T07n0220e_568:0935b05": "修毘奈耶。修習如是戒行成滿，心無巧偽嫉",
    "T07n0220e_568:0935b06": "妬便滅，自行布施亦勸他行，讚歎布施令他",
    "T07n0220e_568:0935b07": "修學，見他布施心生隨喜，不作是念：『施我非",
    "T07n0220e_568:0935b08": "餘。』但應思惟：『諸有情類多有貧乏飢寒困苦，",
    "T07n0220e_568:0935b09": "願彼得財現世安樂，聞正法故後世安樂。我",
    "T07n0220e_568:0935b10": "應今世精勤修道，願與有情同得出離。』是名",
    "T07n0220e_568:0935b11": "菩薩無嫉妬心，於諸有情皆得平等。若行布",
    "T07n0220e_568:0935b12": "施、淨戒、安忍、精進、靜慮、般若乃至一切相智，",
    "T07n0220e_568:0935b13": "普為有情其心無二。何以故？所修之法與有",
    "T07n0220e_568:0935b14": "情共念為境界令速得道，於生死火自既得",
    "T07n0220e_568:0935b15": "出，亦願有情同得出離。「天王！譬如長者六子",
    "T07n0220e_568:0935b16": "幼稚，並皆愛念無偏黨心。長者在外其宅火",
    "T07n0220e_568:0935b17": "起，於意云何？爾時，長者頗有是念：『於其六子",
    "T07n0220e_568:0935b18": "先後救不？』」「不也！世尊！何以故？其父於子心平",
    "T07n0220e_568:0935b19": "等故。」「天王當知！菩薩亦爾。愚夫貪著處在六",
    "T07n0220e_568:0935b20": "趣，生死火宅不知出離；是諸菩薩以平等心，",
    "T07n0220e_568:0935b21": "種種方便誘化令出，皆悉安置圓寂界中。「天",
    "T07n0220e_568:0935b22": "王當知！諸菩薩摩訶薩行深般若波羅蜜多，",
    "T07n0220e_568:0935b23": "於法亦等，為護正法供養如來，種種供具供",
    "T07n0220e_568:0935b24": "養如來，如實修行供養如來，利益安樂一切",
    "T07n0220e_568:0935b25": "有情，守護一切有情善法，隨順有情善能化",
    "T07n0220e_568:0935b26": "導，行菩薩道行不違言，心無疲倦求無上覺。",
    "T07n0220e_568:0935b27": "若能如是，乃得名為供養諸佛不以資財而為",
    "T07n0220e_568:0935b28": "供養。何以故？法是佛身，若供養法即供養佛。",
    "T07n0220e_568:0935b29": "諸佛世尊皆從如實修行而來，悉為利益安",
    "T07n0220e_568:0935c01": "樂有情，護其善法隨順有情，若不爾者違本",
    "T07n0220e_568:0935c02": "誓願，懶惰懈怠不能成就菩提之心。何以故？",
    "T07n0220e_568:0935c03": "菩薩所趣無上菩提與有情共，若無有情，云",
    "T07n0220e_568:0935c04": "何能得無上菩提？「天王當知！諸菩薩摩訶薩",
    "T07n0220e_568:0935c05": "行深般若波羅蜜多，修行正法供養如來名",
    "T07n0220e_568:0935c06": "真供養。如是供養拔除我慢，遠離俗務剃落",
    "T07n0220e_568:0935c07": "鬚髮，於其父母、兄弟、親戚不相關預猶如已",
    "T07n0220e_568:0935c08": "死，形狀衣服並異於常，執持應器遊入城邑；",
    "T07n0220e_568:0935c09": "若至親里旃荼羅家，亦摧我慢下意乞食，謂",
    "T07n0220e_568:0935c10": "作是念：『我命屬他，由彼施食我命存濟，以是",
    "T07n0220e_568:0935c11": "因緣能除我慢。』復作是念：『我今應取師友等",
    "T07n0220e_568:0935c12": "意令生歡喜，昔未聞法為得聞故；若見他人",
    "T07n0220e_568:0935c13": "瞋忿鬪諍，即應忍辱下意避之。』菩薩如是拔",
    "T07n0220e_568:0935c14": "除我慢。「天王當知！諸菩薩摩訶薩行深般若",
    "T07n0220e_568:0935c15": "波羅蜜多，生堅正信。何以故？多諸功德，宿世",
    "T07n0220e_568:0935c16": "所種善根力強；善因具足，正見成就；不信外",
    "T07n0220e_568:0935c17": "緣，內心清淨；不依餘師，心行調直；遠離諂詐，",
    "T07n0220e_568:0935c18": "諸根聰利；具足般若波羅蜜多，離諸蓋、障，其",
    "T07n0220e_568:0935c19": "心清淨；遠離惡友，親近善友；尋求善言不生",
    "T07n0220e_568:0935c20": "懈怠，聞所說法知佛功德。」爾時，最勝便白佛",
    "T07n0220e_568:0935c21": "言：「唯願大慈哀愍！為說如來功德大威神相！」",
    "T07n0220e_568:0935c22": "佛告最勝：「天王！汝今諦聽！善思！吾當為汝說",
    "T07n0220e_568:0935c23": "佛功德威神少分。」最勝白言：「唯然！願說！我等",
    "T07n0220e_568:0935c24": "樂聞。」佛言：「天王！如來具足無邊大慈遍照有",
    "T07n0220e_568:0935c25": "情，有情界攝，乃至十方盡虛空界亦皆遍照",
    "T07n0220e_568:0935c26": "不可測量。如來大悲聲聞、獨覺及諸菩薩皆",
    "T07n0220e_568:0935c27": "所無有。何以故？不共法故，十方世界無一有",
    "T07n0220e_568:0935c28": "情如來大悲所不能照。如來說法究竟無盡，",
    "T07n0220e_568:0935c29": "普為十方諸有情類，經無量劫種種因緣，說",
    "T07n0220e_568:0936a01": "諸法要亦不可盡；若有情界種種言詞一切",
    "T07n0220e_568:0936a02": "句義難問，如來一彈指頃，一一有情各為分",
    "T07n0220e_568:0936a03": "別無能壞者。如來所得無礙靜慮境界甚深",
    "T07n0220e_568:0936a04": "無測量者，假使一切世界有情，皆得住於菩",
    "T07n0220e_568:0936a05": "薩十地，多百千劫入勝等持，不能測量如來",
    "T07n0220e_568:0936a06": "定境。如來之身量無邊際。何以故？隨所樂見，",
    "T07n0220e_568:0936a07": "於一念頃能現無邊異類身故。如來天眼最",
    "T07n0220e_568:0936a08": "勝清淨，一切世界一切有情色相差別，及餘",
    "T07n0220e_568:0936a09": "物類種種不同，如來皆見，如觀掌中阿摩洛",
    "T07n0220e_568:0936a10": "果，諸人、天眼所不能及。如來天耳最勝清淨，",
    "T07n0220e_568:0936a11": "一切有情音聲差別，及餘物類所有音聲，一",
    "T07n0220e_568:0936a12": "念悉聞解了其義。如來復有淨他心智，一切",
    "T07n0220e_568:0936a13": "世界一切有情一一思惟作業受果無邊差",
    "T07n0220e_568:0936a14": "別，佛四威儀於一念頃皆悉了知。何以故？佛",
    "T07n0220e_568:0936a15": "常在定無散亂故。「天王當知！佛無失念，心不",
    "T07n0220e_568:0936a16": "散亂，根無異緣。何以故？離煩惱習，最為清淨，",
    "T07n0220e_568:0936a17": "寂靜無垢；有煩惱者，失念散亂，根有異緣；如",
    "T07n0220e_568:0936a18": "來世尊無漏離垢，得一切法自在平等，常在",
    "T07n0220e_568:0936a19": "等持及等至故。如來但住一種威儀，遊一等",
    "T07n0220e_568:0936a20": "持乃至圓寂，諸人、天等尚不能知，況復如來",
    "T07n0220e_568:0936a21": "經無量劫，修習無量無邊等持，而有人、天能",
    "T07n0220e_568:0936a22": "了知者！何以故？如來功德不可度量、不可思",
    "T07n0220e_568:0936a23": "議、不可觀故。」爾時，最勝便白佛言：「我聞如來",
    "T07n0220e_568:0936a24": "三無數劫修行成佛，云何今說無量劫修？」佛",
    "T07n0220e_568:0936a25": "言：「天王！其義不爾。何以故？菩薩所趣無上菩",
    "T07n0220e_568:0936a26": "提，無量功力乃得成辦，非不經於爾許劫數，",
    "T07n0220e_568:0936a27": "而能證入法平等理，修至究竟乃稱成佛。」於",
    "T07n0220e_568:0936a28": "是最勝白言：「世尊！善哉！善哉！快說法要，善能",
    "T07n0220e_568:0936a29": "勸發一切有情種植善根，遠離業障，欣樂佛",
    "T07n0220e_568:0936b01": "果，修菩薩行。若有情類得聞如來功德威神，",
    "T07n0220e_568:0936b02": "心生歡喜信受讚歎，當知不久成佛功德威",
    "T07n0220e_568:0936b03": "神法器，況復有能受持、讀誦、書寫、供養、為他",
    "T07n0220e_568:0936b04": "解說，彼所獲福不可思議！」佛言：「天王！如是！如",
    "T07n0220e_568:0936b05": "是！彼有情類如來護持，已種善根經多劫數，",
    "T07n0220e_568:0936b06": "若於過去供養多佛，乃得聞佛功德威神。天",
    "T07n0220e_568:0936b07": "王當知！若善男子、善女人等心無疑惑，於七",
    "T07n0220e_568:0936b08": "日中澡浴清淨，著新淨衣，花香供養，一心正",
    "T07n0220e_568:0936b09": "念如前所說如來功德及大威神，爾時，如來",
    "T07n0220e_568:0936b10": "慈悲護念，現身令見使願滿足。若有闕少花",
    "T07n0220e_568:0936b11": "香等事，但一心念功德威神，將命終時必得",
    "T07n0220e_568:0936b12": "見佛。」爾時，最勝復白佛言：「頗有有情聞說如",
    "T07n0220e_568:0936b13": "是如來功德及大威神，不起信心而毀謗不？」",
    "T07n0220e_568:0936b14": "佛言：「亦有！謂有有情聞說如是如來功德威",
    "T07n0220e_568:0936b15": "神法門，起不善心瞋忿毀謗，於說法師生惡",
    "T07n0220e_568:0936b16": "友想，彼後捨命必墮地獄多劫受苦。若諸有",
    "T07n0220e_568:0936b17": "情聞說如是如來功德及大威神，歡喜信受",
    "T07n0220e_568:0936b18": "讚歎憶念，於說法師生善友想；彼後捨命定",
    "T07n0220e_568:0936b19": "昇人、天，展轉勝進乃至成佛。」爾時，世尊出廣",
    "T07n0220e_568:0936b20": "長舌相自覆面輪，次覆頭頂，次覆遍身，次覆",
    "T07n0220e_568:0936b21": "師子座，次覆菩薩眾，次覆聲聞眾，然後乃覆",
    "T07n0220e_568:0936b22": "釋、梵、護世、人非人等一切大眾，還收舌相告",
    "T07n0220e_568:0936b23": "大眾言：「如來世尊有是舌相，豈當妄語？汝等",
    "T07n0220e_568:0936b24": "大眾於我所說皆應信受，長夜獲安。」說是法",
    "T07n0220e_568:0936b25": "時，眾中八萬四千菩薩得無生忍，無量有情",
    "T07n0220e_568:0936b26": "遠塵離垢生淨法眼，無數有情皆發無上正",
    "T07n0220e_568:0936b27": "等覺心。",
    "T07n0220e_568:0936b28": "大般若波羅蜜多經卷第五百六十八",
    "T07n0220e_568:0936c05": "三藏法師玄奘奉　詔譯",
    "T07n0220e_568:0936c06": "6 法性品第六分法性品第六",
    "T07n0220e_568:0936c07": "爾時，最勝復從座起，偏覆左肩，右膝著地，合",
    "T07n0220e_568:0936c08": "掌恭敬，而白佛言：「希有！世尊！善說諸佛微妙",
    "T07n0220e_568:0936c09": "功德及大威神，諸佛如來因何得此微妙功",
    "T07n0220e_568:0936c10": "德及大威神？惟願世尊分別解說！」佛告最",
    "T07n0220e_568:0936c11": "勝：「天王當知！如來所行及所得果，甚深微妙",
    "T07n0220e_568:0936c12": "不可思議。」最勝白言：「佛行何法說為深妙不",
    "T07n0220e_568:0936c13": "可思議？」佛言：「如來法性因果甚深微妙不可",
    "T07n0220e_568:0936c14": "思議，功德威神及所說法利樂他事亦復如",
    "T07n0220e_568:0936c15": "是。」最勝復言：「云何法性甚深微妙不可思議？」",
    "T07n0220e_568:0936c16": "佛言：「天王！如來法性在有情類蘊、界、處中，從",
    "T07n0220e_568:0936c17": "無始來展轉相續，煩惱不染本性清淨，諸心、",
    "T07n0220e_568:0936c18": "意、識不能緣起，餘尋伺等不能分別，邪念思",
    "T07n0220e_568:0936c19": "惟不能緣慮，遠離邪念無明不生，是故不從",
    "T07n0220e_568:0936c20": "十二緣起說名無相，非所作法、無生、無滅、無",
    "T07n0220e_568:0936c21": "邊、無盡、自相常住。天王當知！諸菩薩摩訶薩",
    "T07n0220e_568:0936c22": "行深般若波羅蜜多，能知法性清淨如是，無",
    "T07n0220e_568:0936c23": "染無著遠離垢穢，從諸煩惱超然解脫。此性",
    "T07n0220e_568:0936c24": "即名諸佛法本，福德智慧因之而起，本性明",
    "T07n0220e_568:0936c25": "淨不可思議。天王！我今當說譬喻，汝應諦聽！",
    "T07n0220e_568:0936c26": "善思念之。」王言：「世尊！唯然！願說！」佛告最勝：",
    "T07n0220e_568:0936c27": "「天王當知！譬如無價如意寶珠，裝飾瑩治皎",
    "T07n0220e_568:0936c28": "潔可愛，體極圓淨無有垢濁，墮在淤泥經時",
    "T07n0220e_568:0936c29": "已久，有人拾得歡喜取之，勤加守護不令墮",
    "T07n0220e_568:0937a01": "落；法性亦然，雖在煩惱不為所染，後復顯現。",
    "T07n0220e_568:0937a02": "天王！諸佛悉知有情本性清淨，客塵煩惱之",
    "T07n0220e_568:0937a03": "所覆蔽不能悟入。是故菩薩行深般若波羅",
    "T07n0220e_568:0937a04": "蜜多，應作是念：『我當精勤為有情說甚深般",
    "T07n0220e_568:0937a05": "若波羅蜜多，除其煩惱令得悟入。一切有情",
    "T07n0220e_568:0937a06": "本性皆淨，當起尊敬不應輕凌，應同大師如",
    "T07n0220e_568:0937a07": "法供養。』此諸菩薩由作是念，便能生起般若",
    "T07n0220e_568:0937a08": "大悲；菩薩如是行深般若波羅蜜多，即能證",
    "T07n0220e_568:0937a09": "入不退轉地。是諸菩薩行深般若波羅蜜多，",
    "T07n0220e_568:0937a10": "復作是念：『此諸煩惱無力、無能、自體虛妄、違",
    "T07n0220e_568:0937a11": "清淨法。何以故？背一切智順生死故。清淨法",
    "T07n0220e_568:0937a12": "性為諸法本，自性無本，虛妄煩惱皆從邪念",
    "T07n0220e_568:0937a13": "顛倒而生。』「天王當知！譬如四大依虛空立，虛",
    "T07n0220e_568:0937a14": "空無依；煩惱亦爾，依於法性，法性無依。是諸",
    "T07n0220e_568:0937a15": "菩薩行深般若波羅蜜多，如實觀知不起違",
    "T07n0220e_568:0937a16": "逆，以隨順故煩惱不生。是諸菩薩觀察煩惱",
    "T07n0220e_568:0937a17": "不生染著，謂作是念：『若自染著，云何說法",
    "T07n0220e_568:0937a18": "令他出離？』是故菩薩斷滅著心，如實說教解",
    "T07n0220e_568:0937a19": "有情縛。是諸菩薩復作是念：『若生死中有一",
    "T07n0220e_568:0937a20": "煩惱能益有情，我則攝受，然無是事，故應斷",
    "T07n0220e_568:0937a21": "滅。』是諸菩薩復作是念：『如昔諸佛行深般若",
    "T07n0220e_568:0937a22": "波羅蜜多斷諸煩惱，我亦應爾。何以故？諸佛",
    "T07n0220e_568:0937a23": "如來昔在因地，亦如是學成菩提故。』是諸菩",
    "T07n0220e_568:0937a24": "薩由此二緣，方便善巧觀知法性；如是法性",
    "T07n0220e_568:0937a25": "無量無邊，為諸煩惱之所隱覆，隨生死流沈",
    "T07n0220e_568:0937a26": "沒六趣，長夜輪轉隨有情故名有情性。「天王",
    "T07n0220e_568:0937a27": "當知！諸菩薩摩訶薩行深般若波羅蜜多，起",
    "T07n0220e_568:0937a28": "厭離心除五境欲，滅諸分別修無上道，是時",
    "T07n0220e_568:0937a29": "此性名為出離，超一切苦故名寂靜，是究竟",
    "T07n0220e_568:0937b01": "法世所樂求，一切種智常住微妙，因此法性",
    "T07n0220e_568:0937b02": "能得自在受法王位。「天王當知！諸菩薩摩訶",
    "T07n0220e_568:0937b03": "薩行深般若波羅蜜多，初、中、後位觀察法性，",
    "T07n0220e_568:0937b04": "一切平等本來寂靜，不為諸法之所罣礙，猶",
    "T07n0220e_568:0937b05": "如虛空不為色礙。是諸菩薩行深般若波羅",
    "T07n0220e_568:0937b06": "蜜多，如實觀知諸佛所說，一切妙行如量修",
    "T07n0220e_568:0937b07": "行，法性功德不可具說，無有二相過一異境，",
    "T07n0220e_568:0937b08": "平等一相尋伺不行。菩薩如是行深般若波",
    "T07n0220e_568:0937b09": "羅蜜多，能除二相：我相、法相。一切異生為執",
    "T07n0220e_568:0937b10": "所縛，不識、不見、不得法性。是諸菩薩行深般",
    "T07n0220e_568:0937b11": "若波羅蜜多，則能通達如是法性在諸有情",
    "T07n0220e_568:0937b12": "無二、無別。何以故？諸法真如無異相故。「天",
    "T07n0220e_568:0937b13": "王當知！諸菩薩摩訶薩行深般若波羅蜜多，",
    "T07n0220e_568:0937b14": "依此法性修諸善根，來入三有饒益有情，雖",
    "T07n0220e_568:0937b15": "現無常而非真實。何以故？是諸菩薩行深般",
    "T07n0220e_568:0937b16": "若波羅蜜多，如實觀知真法性故，具足方便",
    "T07n0220e_568:0937b17": "大悲願力不捨有情；二乘異生既無如是大",
    "T07n0220e_568:0937b18": "悲願力，是故不見圓淨法性，不能如實饒益",
    "T07n0220e_568:0937b19": "有情。「天王當知！諸菩薩摩訶薩行深般若波",
    "T07n0220e_568:0937b20": "羅蜜多，能如是觀真淨法性。一切聖者如實",
    "T07n0220e_568:0937b21": "悟入，無能修者、無所修法，無能行者、無所行",
    "T07n0220e_568:0937b22": "法，無心、無心所，無業、無異熟，無苦、無樂。如",
    "T07n0220e_568:0937b23": "是觀者名得平等，無異遠離隨順廣大，無我、",
    "T07n0220e_568:0937b24": "我所、無高、無下，真實無盡常住明淨。所以者",
    "T07n0220e_568:0937b25": "何？一切聖法由此成就，因是性故顯現聖者，",
    "T07n0220e_568:0937b26": "諸佛如來無邊功德不共之法從此性生、由",
    "T07n0220e_568:0937b27": "是性出，一切聖者戒、定、慧品從此性生，諸佛",
    "T07n0220e_568:0937b28": "菩薩甚深般若波羅蜜多從此性出。是性寂",
    "T07n0220e_568:0937b29": "靜過諸名相，性是真實遠離顛倒，性不變異",
    "T07n0220e_568:0937c01": "故稱真如，是聖智境故名勝義，非有非無、非",
    "T07n0220e_568:0937c02": "常非斷、非生死非涅槃、非染非淨、離一離異、",
    "T07n0220e_568:0937c03": "無相無名。「天王當知！此諸菩薩復作是念：『法",
    "T07n0220e_568:0937c04": "性離相，諸法離相無二無別。何以故？諸法離",
    "T07n0220e_568:0937c05": "相即法性離相，法性離相即有情離相，有情",
    "T07n0220e_568:0937c06": "離相即法界離相，法界離相即諸法離相，如",
    "T07n0220e_568:0937c07": "是離相求不可得。法性真如、有情真如無二",
    "T07n0220e_568:0937c08": "無別，有情真如、法性真如無二無別，法性真",
    "T07n0220e_568:0937c09": "如、諸法真如無二無別，諸法真如、諸佛真如",
    "T07n0220e_568:0937c10": "無二無別，法性真如、三世真如不相違逆，過",
    "T07n0220e_568:0937c11": "去真如、未來真如不相違逆，未來真如、現在",
    "T07n0220e_568:0937c12": "真如不相違逆，現在真如、過去真如不相違",
    "T07n0220e_568:0937c13": "逆，三世真如即蘊、界、處真如，蘊、界、處真如即",
    "T07n0220e_568:0937c14": "染淨真如，染淨真如即生死、涅槃真如，生死、",
    "T07n0220e_568:0937c15": "涅槃真如即一切法真如。』「天王當知！真如名",
    "T07n0220e_568:0937c16": "為無異、無變、無生、無諍，自性真實，以無諍故",
    "T07n0220e_568:0937c17": "說名真如；如實知見諸法不生，諸法雖生真",
    "T07n0220e_568:0937c18": "如不動，真如雖生諸法而真如不生，是名法",
    "T07n0220e_568:0937c19": "身。清淨不變如虛空無等等，一切三界無有",
    "T07n0220e_568:0937c20": "一法所能及者，遍有情身無與等者；清淨離",
    "T07n0220e_568:0937c21": "垢本來不染，自性明淨、自性不生、自性不起，",
    "T07n0220e_568:0937c22": "在心意識非心意識，性即是空、無相、無願；遍",
    "T07n0220e_568:0937c23": "虛空界諸有情處一切平等，無量、無邊、不異、",
    "T07n0220e_568:0937c24": "不別；非色、受、想、行、識，不離色、受、想、行、識，非地、",
    "T07n0220e_568:0937c25": "水、火、風大，不離地、水、火、風大；無生，不離生；雖",
    "T07n0220e_568:0937c26": "逆生死，不順涅槃；眼不能見，耳不能聞，鼻不",
    "T07n0220e_568:0937c27": "能嗅，舌不能嘗，身不能覺，意不能知；不在",
    "T07n0220e_568:0937c28": "心意識，不離心意識。「天王當知！是名法性。",
    "T07n0220e_568:0937c29": "諸菩薩摩訶薩行深般若波羅蜜多，以能通",
    "T07n0220e_568:0938a01": "達此法性故修行清淨，能於三千大千世界",
    "T07n0220e_568:0938a02": "諸贍部洲城邑聚落示現色身；所現身者非",
    "T07n0220e_568:0938a03": "色非相而現色相，雖非六根所行境界，而化",
    "T07n0220e_568:0938a04": "有情常無休息，為說此身無常、無我、是苦、非",
    "T07n0220e_568:0938a05": "淨，知諸有情有寂靜性故，為示現無量種身，",
    "T07n0220e_568:0938a06": "方便善巧令彼受化，知一切身都無作者亦",
    "T07n0220e_568:0938a07": "無受者如木石等，而為有情說清淨行。菩薩",
    "T07n0220e_568:0938a08": "如是行深般若波羅蜜多，通達法性即得自",
    "T07n0220e_568:0938a09": "在，無有移動而起智業，遊戲神通種種示現，",
    "T07n0220e_568:0938a10": "安住自在而能示現種種威儀，自在能趣一",
    "T07n0220e_568:0938a11": "切相智，皆悉通達一切法性。「天王當知！甚深",
    "T07n0220e_568:0938a12": "般若波羅蜜多如是自在是無盡相，遍一切",
    "T07n0220e_568:0938a13": "處無色現色，自在遍觀諸有情心見如實心",
    "T07n0220e_568:0938a14": "性，自在憶念無邊無數劫，相續不斷自在變",
    "T07n0220e_568:0938a15": "化，住解脫相自在漏盡，為有情故不證漏盡",
    "T07n0220e_568:0938a16": "自在出世，是聖智境自在甚深，聲聞、獨覺不",
    "T07n0220e_568:0938a17": "能測量，自在堅牢魔不能壞，坐菩提座成就",
    "T07n0220e_568:0938a18": "佛法最為第一，自在隨順轉妙法輪，自在調",
    "T07n0220e_568:0938a19": "化一切有情，自在受位得法自在。「天王當知！",
    "T07n0220e_568:0938a20": "諸菩薩摩訶薩行深般若波羅蜜多，如實通",
    "T07n0220e_568:0938a21": "達甚深法性，得是自在，修是自在，即得一切",
    "T07n0220e_568:0938a22": "靜慮、解脫、等持、等至，不繫三界。所以者何？遠",
    "T07n0220e_568:0938a23": "離一切虛妄分別、煩惱繫縛、顛倒執相。若欲",
    "T07n0220e_568:0938a24": "受生，於生自在，遠離繫縛；若欲現滅，於滅自",
    "T07n0220e_568:0938a25": "在，隨其生處，恒攝大乘成熟佛法；能於十方",
    "T07n0220e_568:0938a26": "推求佛法竟不可得，知一切法同一佛法非",
    "T07n0220e_568:0938a27": "常非斷。何以故？推求此法不可得故，以如",
    "T07n0220e_568:0938a28": "實理求不可得。此法不可說有說無，亦無名",
    "T07n0220e_568:0938a29": "相過此境界，若離名相即是平等，若法平等",
    "T07n0220e_568:0938b01": "即無執著，無可執著是法真實，若著真實即",
    "T07n0220e_568:0938b02": "是虛妄，以不著故即非虛妄，無所滯著心即",
    "T07n0220e_568:0938b03": "無礙，無礙即無障，無障即無諍，若法無諍即",
    "T07n0220e_568:0938b04": "同虛空不繫三界。若一切處無所繫屬，是法",
    "T07n0220e_568:0938b05": "無色、無相、無形，若法無色、無相、無形，應知是",
    "T07n0220e_568:0938b06": "法隨彼境界而離能知亦離所知。何以故？是",
    "T07n0220e_568:0938b07": "中無有少法可覺、少法能覺，是名菩薩行深",
    "T07n0220e_568:0938b08": "般若波羅蜜多通達平等。「天王當知！諸菩薩",
    "T07n0220e_568:0938b09": "摩訶薩行深般若波羅蜜多，觀察發起大慈、",
    "T07n0220e_568:0938b10": "大悲、大喜、大捨，都不見我，不見有情，乃至不",
    "T07n0220e_568:0938b11": "見知者、見者，雖行布施而無所捨，雖持淨戒",
    "T07n0220e_568:0938b12": "而離戒相，雖修安忍而心無盡，雖修精進而",
    "T07n0220e_568:0938b13": "離其相，雖修靜慮而無所寂，雖修般若而無",
    "T07n0220e_568:0938b14": "所緣，雖修念住而無所取，雖修正斷而心平",
    "T07n0220e_568:0938b15": "等，雖修神足而離戲論，雖修根、力而不分別",
    "T07n0220e_568:0938b16": "有情諸根及離愆失，雖修覺支而無分別，雖",
    "T07n0220e_568:0938b17": "修道支而無功用，雖修淨信而無所著，自然",
    "T07n0220e_568:0938b18": "智慧憶念諸法平等智心，修諸妙定無分別",
    "T07n0220e_568:0938b19": "心，觀察妙慧無止息心，修奢摩他無所見心，",
    "T07n0220e_568:0938b20": "修毘鉢舍那無所念心，修佛隨念通達法界",
    "T07n0220e_568:0938b21": "平等之心，修法隨念無所住心，修僧隨念本",
    "T07n0220e_568:0938b22": "心清淨，教化有情不起分別；法界之心攝一",
    "T07n0220e_568:0938b23": "切法，如虛空心嚴淨佛土，無所得心得無生",
    "T07n0220e_568:0938b24": "忍，無進退心得不退轉，遠離相心不見有相，",
    "T07n0220e_568:0938b25": "三界平等心莊嚴菩提座，無所覺心知一切",
    "T07n0220e_568:0938b26": "法，雖轉法輪不見說、聽，雖現涅槃而知生死",
    "T07n0220e_568:0938b27": "本性平等。「天王當知！諸菩薩摩訶薩行深般",
    "T07n0220e_568:0938b28": "若波羅蜜多，如是觀法，不見能觀，不見所觀，",
    "T07n0220e_568:0938b29": "即時能得遊戲自在。何以故？自心清淨能見",
    "T07n0220e_568:0938c01": "一切有情淨故。天王當知！譬如虛空遍滿一",
    "T07n0220e_568:0938c02": "切，是諸菩薩行深般若波羅蜜多心亦如是。」",
    "T07n0220e_568:0938c03": "說此法時，眾中八萬四千天人俱發無上正等",
    "T07n0220e_568:0938c04": "覺心，三萬二千菩薩得無生法忍，八萬四千",
    "T07n0220e_568:0938c05": "有情遠塵離垢生淨法眼，一萬二千苾芻諸",
    "T07n0220e_568:0938c06": "漏永盡。",
    "T07n0220e_568:0938c07": "爾時，佛告最勝天言：「天王當知！諸菩薩摩訶",
    "T07n0220e_568:0938c08": "薩行深般若波羅蜜多，心得清淨深如大海，",
    "T07n0220e_568:0938c09": "福德智慧不可測量，能現出世諸功德寶，有",
    "T07n0220e_568:0938c10": "情用之乃至菩提無有竭盡，菩薩福德亦復",
    "T07n0220e_568:0938c11": "不減；猶如大海多出眾寶，菩薩智慧甚深難",
    "T07n0220e_568:0938c12": "入，聲聞、獨覺無能涉者，亦如大海小獸不入，",
    "T07n0220e_568:0938c13": "菩薩智慧廣大無邊。何以故？無著、無住、無色、",
    "T07n0220e_568:0938c14": "無相。菩薩智慧從初至後次第轉深，初菩提",
    "T07n0220e_568:0938c15": "心、後一切智。菩薩法爾不與煩惱惡友共住，",
    "T07n0220e_568:0938c16": "世間智慧若入菩薩智慧海中，一相、一味所",
    "T07n0220e_568:0938c17": "謂無相，趣一切智無分別味。菩薩智慧觀一",
    "T07n0220e_568:0938c18": "切法不見增減。何以故？通達平等深法性故。",
    "T07n0220e_568:0938c19": "菩薩所有大慈悲力不違本願，一切聖者之",
    "T07n0220e_568:0938c20": "所依處，為諸有情永劫說法無有窮盡。天王！",
    "T07n0220e_568:0938c21": "菩薩行深般若波羅蜜多，通達如是甚深法",
    "T07n0220e_568:0938c22": "性。「天王！菩薩善能通達世俗諦法，雖說諸色",
    "T07n0220e_568:0938c23": "而非實有，推求此色終不取著，受、想、行、識亦",
    "T07n0220e_568:0938c24": "復如是；雖說地界而非實有，推求地界終不",
    "T07n0220e_568:0938c25": "取著，水、火、風、空、識界亦復如是；雖說眼處而",
    "T07n0220e_568:0938c26": "非實有，推求眼處終不取著，耳、鼻、舌、身、意處",
    "T07n0220e_568:0938c27": "亦復如是；雖說色處而非實有，推求色處終",
    "T07n0220e_568:0938c28": "不取著，聲、香、味、觸、法處亦復如是；雖復說我",
    "T07n0220e_568:0938c29": "而非實有，推求此我終不取著，有情乃至知",
    "T07n0220e_568:0939a01": "者見者亦復如是；雖說世間而非實有，推求",
    "T07n0220e_568:0939a02": "世間終不取著；雖說世法而非實有，推求世",
    "T07n0220e_568:0939a03": "法終不取著；雖說佛法而非實有，推求佛法",
    "T07n0220e_568:0939a04": "終不取著；雖說菩提而非實有，推求菩提終",
    "T07n0220e_568:0939a05": "不取著。「天王當知！凡有言說名世俗諦，此非",
    "T07n0220e_568:0939a06": "真實，若無世俗即不可說有勝義諦。是諸菩",
    "T07n0220e_568:0939a07": "薩通達世俗諦不違勝義諦，由通達故，知一",
    "T07n0220e_568:0939a08": "切法無生無滅、無成無壞、無此無彼，遠離語",
    "T07n0220e_568:0939a09": "言文字戲論。「天王當知！勝義諦者離言寂靜，",
    "T07n0220e_568:0939a10": "聖智境界無變壞法，若佛出世、若不出世性",
    "T07n0220e_568:0939a11": "相常住，是名菩薩通達勝義。」爾時，最勝便白",
    "T07n0220e_568:0939a12": "佛言：「若一切法無生無滅，自性空離，云何有",
    "T07n0220e_568:0939a13": "佛出現世間及轉法輪？云何菩薩於無生法",
    "T07n0220e_568:0939a14": "而見有生？」佛告最勝：「天王當知！諸法無滅是",
    "T07n0220e_568:0939a15": "故無生。何以故？性不變故，但由世俗見有生",
    "T07n0220e_568:0939a16": "滅，皆是虛妄非真實有。若諸菩薩行深般若",
    "T07n0220e_568:0939a17": "波羅蜜多，方便善巧見因緣法，知世俗諦空",
    "T07n0220e_568:0939a18": "無所有，不見堅實，非有似有，如幻、如夢、如",
    "T07n0220e_568:0939a19": "響、如像、如光影、如陽焰、如變化事、如尋香",
    "T07n0220e_568:0939a20": "城，搖動不安從因緣起，是諸菩薩以妙般若",
    "T07n0220e_568:0939a21": "觀諸法空，廣說乃至從因緣起，作是思惟：『此",
    "T07n0220e_568:0939a22": "等諸法今見有生、有住、有滅，何因緣生？何因",
    "T07n0220e_568:0939a23": "緣滅？』既思惟已，即如實知無明因緣故生諸",
    "T07n0220e_568:0939a24": "行，依行生識，廣說乃至由有故生，生即有老，",
    "T07n0220e_568:0939a25": "老故有死及愁歎苦憂惱。是故修行為斷無",
    "T07n0220e_568:0939a26": "明，無明若斷餘十一支展轉隨滅，如身若斷命",
    "T07n0220e_568:0939a27": "等隨滅。「天王當知！邪見外道為求解脫，但欲",
    "T07n0220e_568:0939a28": "斷死不知斷生，若法不生即無有滅。譬如有",
    "T07n0220e_568:0939a29": "人塊擲師子，師子逐人而塊自息，菩薩亦爾，",
    "T07n0220e_568:0939b01": "但斷其生而死自滅；犬唯逐塊不知逐人，塊",
    "T07n0220e_568:0939b02": "終不息，外道亦爾，不知斷生終不離死。菩薩",
    "T07n0220e_568:0939b03": "如是行深般若波羅蜜多，善知因緣諸法生",
    "T07n0220e_568:0939b04": "滅。「天王當知！諸菩薩摩訶薩行深般若波羅",
    "T07n0220e_568:0939b05": "蜜多，知緣生法空無所有，不起我慢；生富貴",
    "T07n0220e_568:0939b06": "家，不起豪富、尊貴二慢；生貧賤家，自知宿業",
    "T07n0220e_568:0939b07": "不甚清淨得果下劣，心起厭離便求出家，作",
    "T07n0220e_568:0939b08": "如是念：『如我此身雜業所得，更修淨業令自",
    "T07n0220e_568:0939b09": "清淨，使他亦爾；自既求度亦復度他，自求出",
    "T07n0220e_568:0939b10": "離亦解他縛。』以是因緣，便起精進遠離懈怠，",
    "T07n0220e_568:0939b11": "障道惡法皆應斷除，助道善法皆應增長，勤",
    "T07n0220e_568:0939b12": "修精進作是思惟：『我負重擔，應當自滅一切煩",
    "T07n0220e_568:0939b13": "惱，度脫有情不應懈怠。』「是諸菩薩親近師長，",
    "T07n0220e_568:0939b14": "多聞、少聞、有智、無智、持戒、破戒俱生佛想恭敬",
    "T07n0220e_568:0939b15": "同學，思惟：『我今依師學習，修善未滿應令滿",
    "T07n0220e_568:0939b16": "足，煩惱未盡應斷令盡，守護善法捨離不善，",
    "T07n0220e_568:0939b17": "具一切智憐愍世間，大悲福田煩惱寂靜。天",
    "T07n0220e_568:0939b18": "人師者是我大師，善得勝利，一切天、人皆事",
    "T07n0220e_568:0939b19": "法主以為大師。』是諸菩薩作是思惟：『佛說淨",
    "T07n0220e_568:0939b20": "戒，設為身命亦不毀犯。如世尊說：隨順佛教，",
    "T07n0220e_568:0939b21": "即供養佛、婆羅門等。種種飲食、信心施與，如",
    "T07n0220e_568:0939b22": "法受用，不令彼人空無果報，食者、施者俱得",
    "T07n0220e_568:0939b23": "利益。婆羅門等以沙門名，而於菩薩作福田",
    "T07n0220e_568:0939b24": "想。』菩薩應當如理如量修行正法，即令顯現",
    "T07n0220e_568:0939b25": "沙門功德、福田功德。菩薩如是自行化他未",
    "T07n0220e_568:0939b26": "甞休廢。「是諸菩薩行深般若波羅蜜多，如是",
    "T07n0220e_568:0939b27": "修行則能隨順一切世間，見瞋忿者生下劣",
    "T07n0220e_568:0939b28": "心，見憍慢者起無我想，見邪曲者起正直想，",
    "T07n0220e_568:0939b29": "見誑語者起如實言，於惡言者常說愛語，見",
    "T07n0220e_568:0939c01": "剛強者示現柔和，見磣毒者則生慈忍，見邪",
    "T07n0220e_568:0939c02": "法者則生大慈，見苦惱者則生大悲，見慳嫉",
    "T07n0220e_568:0939c03": "者則行布施。此諸菩薩行深般若波羅蜜多，",
    "T07n0220e_568:0939c04": "如是隨順世間智故生淨佛土。何以故？持戒",
    "T07n0220e_568:0939c05": "無缺，離諸雜穢，修平等心，於有情所具大善",
    "T07n0220e_568:0939c06": "根，不著名利，有清淨信無所希望，勤行精進",
    "T07n0220e_568:0939c07": "不生懈怠，修諸靜慮離散亂法，以微妙慧而",
    "T07n0220e_568:0939c08": "習多聞，諸根無缺具足利智，常修大慈遠離",
    "T07n0220e_568:0939c09": "瞋惱，以是因緣生淨佛土。」爾時，最勝便白佛",
    "T07n0220e_568:0939c10": "言：「如佛所說修戒等法生淨佛土，為要備修，",
    "T07n0220e_568:0939c11": "為隨修一生淨佛土？」佛告最勝：「天王當知！若有",
    "T07n0220e_568:0939c12": "菩薩於前所說種種法中，淨修一行即備眾法，",
    "T07n0220e_568:0939c13": "如是一行亦生淨土。何以故？一一行中具眾行",
    "T07n0220e_568:0939c14": "故。「是諸菩薩生淨佛土不為胎污。何以故？是",
    "T07n0220e_568:0939c15": "諸菩薩造作佛像修營僧園，佛制多前香泥",
    "T07n0220e_568:0939c16": "塗地燒香供養，或布妙華，或以香湯灌洗佛",
    "T07n0220e_568:0939c17": "像，於僧園內掃灑泥塗，父母師僧慈心供侍，",
    "T07n0220e_568:0939c18": "同學善友及諸沙門以平等心恭敬供養，持",
    "T07n0220e_568:0939c19": "此善根與有情共迴向無上正等菩提，令諸",
    "T07n0220e_568:0939c20": "有情皆得清淨，菩薩如是即得離欲。何以故？",
    "T07n0220e_568:0939c21": "心無取著不染朋黨，背諸境界遠離愛緣，於",
    "T07n0220e_568:0939c22": "妙欲境心不愛染，佛所說戒如實修行，於四",
    "T07n0220e_568:0939c23": "供養少欲喜足，趣得支身心常怖畏，恒樂寂",
    "T07n0220e_568:0939c24": "靜遠離之法。「如是菩薩不著俗事，即得淨命，",
    "T07n0220e_568:0939c25": "無偽威儀欺詐語意，謂施主前終不偽現，安",
    "T07n0220e_568:0939c26": "庠徐步視前六肘，不顧左右邪命威儀，無施",
    "T07n0220e_568:0939c27": "主時即便縱誕；又對施主不為利養，出順彼",
    "T07n0220e_568:0939c28": "意細語美言，無施主時語便麁鄙；見他行施心",
    "T07n0220e_568:0939c29": "實起貪，而言不須，不得便惱；語現少欲，心多",
    "T07n0220e_568:0940a01": "貪利。「是諸菩薩無如是等求利之相，若見施",
    "T07n0220e_568:0940a02": "主終不發言：『三衣弊壞，什物闕少，或須醫藥。』",
    "T07n0220e_568:0940a03": "又對施主終不發言：『某甲施主施我此物，彼",
    "T07n0220e_568:0940a04": "人謂我持戒、多聞、大悲心淨，雖爾讚歎我無",
    "T07n0220e_568:0940a05": "此德，唯勤修善報施主恩。』「是諸菩薩不對白",
    "T07n0220e_568:0940a06": "衣自讚毀他而求名利，見施餘人不生瞋惱，",
    "T07n0220e_568:0940a07": "終不諂曲而以取財，不詐親善害他取物，不",
    "T07n0220e_568:0940a08": "希他辱戲弄取財。施主擬施若所讚人、或",
    "T07n0220e_568:0940a09": "說法者、或復大眾，或未別擬，或施未決，菩薩",
    "T07n0220e_568:0940a10": "終不入中取分。若受施財終不執著：『此是我",
    "T07n0220e_568:0940a11": "物，此是我有。』尋當迴施諸餘沙門或婆羅門、",
    "T07n0220e_568:0940a12": "師僧、父母及餘貧乏平等受用。若財物盡不",
    "T07n0220e_568:0940a13": "以為憂，少日不得心無苦惱。「是諸菩薩若受",
    "T07n0220e_568:0940a14": "他施、若迴施他二俱清淨，行清淨故心不疲",
    "T07n0220e_568:0940a15": "勞。何以故？是諸菩薩為利有情久處生死而",
    "T07n0220e_568:0940a16": "不厭患，若有魔事眾苦逼切，心無退轉；若人",
    "T07n0220e_568:0940a17": "欲行二乘之道，即為說法不憚劬勞，菩薩自",
    "T07n0220e_568:0940a18": "修菩提分法終無厭倦。「此諸菩薩如是精進，",
    "T07n0220e_568:0940a19": "則能隨順佛正教行。何以故？此諸菩薩遠離",
    "T07n0220e_568:0940a20": "放逸，心常謹慎，善自攝身不造諸惡，語、意亦",
    "T07n0220e_568:0940a21": "爾。雖處現在恒懼未來，斷諸惡法令永不起，",
    "T07n0220e_568:0940a22": "言必附理，常說法教非法不言，棄雜穢業修",
    "T07n0220e_568:0940a23": "純淨行，不毀佛教，遠離煩惱不淨之法，是則",
    "T07n0220e_568:0940a24": "護持如來正教，諸惡不善皆斷離之。「此諸菩",
    "T07n0220e_568:0940a25": "薩如是隨順清淨佛教，若見有情舒顏含笑遠",
    "T07n0220e_568:0940a26": "離嚬蹙。所以者何？心離穢濁諸根清淨，離",
    "T07n0220e_568:0940a27": "瞋恚垢內無恨結。菩薩如是，即得多聞觀察",
    "T07n0220e_568:0940a28": "生死，能如實知貪、瞋、癡火燒然迷亂，亦如實",
    "T07n0220e_568:0940a29": "覺有為無常，一切行苦，諸法無我，世間有情",
    "T07n0220e_568:0940b01": "耽著戲論，又如實覺一切法中唯有涅槃最",
    "T07n0220e_568:0940b02": "為寂靜，聞他說法，即能思義傳以授人，發大",
    "T07n0220e_568:0940b03": "慈悲起堅固念，若不聞法即無思修。是故聞",
    "T07n0220e_568:0940b04": "慧如眾字本，一切智慧因之而生。「既得多聞",
    "T07n0220e_568:0940b05": "則護正法。若未來世正法滅時，有諸有情樂",
    "T07n0220e_568:0940b06": "勤修行，不值法炬，無人為說甚深法要；菩薩",
    "T07n0220e_568:0940b07": "爾時即為宣暢甚深般若波羅蜜多，令諸有",
    "T07n0220e_568:0940b08": "情修戒、定、慧，因而讚曰：『汝善男子！能於如是",
    "T07n0220e_568:0940b09": "正法滅時，發菩提心求無上覺，為欲利樂一",
    "T07n0220e_568:0940b10": "切有情，如是般若波羅蜜多甚深經典，三世",
    "T07n0220e_568:0940b11": "諸佛之所行處，汝若勤修大覺非遠。何以故？",
    "T07n0220e_568:0940b12": "甚深般若波羅蜜多與大菩提不相離故。如",
    "T07n0220e_568:0940b13": "人種穀其苗已秀，當知是人獲果不久，菩薩",
    "T07n0220e_568:0940b14": "亦爾，求大菩提得聞般若波羅蜜多，當知去",
    "T07n0220e_568:0940b15": "佛決定非遠。善男子等！若有捨離甚深般若",
    "T07n0220e_568:0940b16": "波羅蜜多，更依餘經求無上覺，若能證得，必",
    "T07n0220e_568:0940b17": "無是處。譬如王子捨其父王，更就餘人求為",
    "T07n0220e_568:0940b18": "太子，決不可得；菩薩亦爾，求一切智必因般",
    "T07n0220e_568:0940b19": "若波羅蜜多，若依餘經定不能得。譬如犢子",
    "T07n0220e_568:0940b20": "若欲須乳必依其母，若就餘牛則不可得；菩",
    "T07n0220e_568:0940b21": "薩亦爾，求大菩提要依般若波羅蜜多，若依",
    "T07n0220e_568:0940b22": "餘法必不能證。』「天王當知！諸菩薩摩訶薩親",
    "T07n0220e_568:0940b23": "近般若波羅蜜多為法王子，相好嚴身諸根",
    "T07n0220e_568:0940b24": "無缺，行佛行處，覺佛所覺，救護一切苦惱有",
    "T07n0220e_568:0940b25": "情，善能通達佛所說教，常修梵行遠離染濁，",
    "T07n0220e_568:0940b26": "守護諸佛一切智城，是諸菩薩為法王子，釋、",
    "T07n0220e_568:0940b27": "梵、護世皆共尊重。何以故？行菩薩道已得不",
    "T07n0220e_568:0940b28": "退，一切惡魔不能傾動，安住佛法，通達一切",
    "T07n0220e_568:0940b29": "空平等理，不信外緣。如是安住佛法智慧，不",
    "T07n0220e_568:0940c01": "與聲聞、獨覺等共，超過世間住無生忍。「是諸",
    "T07n0220e_568:0940c02": "菩薩能如實知一切有情貪、瞋、癡品上、中、下",
    "T07n0220e_568:0940c03": "異，亦如實知善及堅固心品差別。如實知已，",
    "T07n0220e_568:0940c04": "各各為說諸對治門，如是善能化有情類。是",
    "T07n0220e_568:0940c05": "諸菩薩，若有有情應見佛身而得度者，即現",
    "T07n0220e_568:0940c06": "佛身而為說法；見菩薩身而得度者，現菩薩",
    "T07n0220e_568:0940c07": "身而為說法；見獨覺身而得度者，現獨覺身",
    "T07n0220e_568:0940c08": "而為說法；見聲聞身而得度者，現聲聞身而",
    "T07n0220e_568:0940c09": "為說法；若見釋、梵、婆羅門、剎帝利、長者、居士",
    "T07n0220e_568:0940c10": "等身而得度者，即皆現之而為說法。菩薩如",
    "T07n0220e_568:0940c11": "是行深般若波羅蜜多方便善巧，化諸有情",
    "T07n0220e_568:0940c12": "令得度脫。「是諸菩薩心性慈和正直軟善，無",
    "T07n0220e_568:0940c13": "諸諂曲嫉妬垢穢，心常清淨離麁惡語，多行",
    "T07n0220e_568:0940c14": "忍辱親狎有情。菩薩如是行深般若波羅蜜",
    "T07n0220e_568:0940c15": "多，在處安樂。所以者何？具足正見及清淨見、",
    "T07n0220e_568:0940c16": "清淨之行，所行境界與心相應，若心相違惡",
    "T07n0220e_568:0940c17": "不善法境界，穢處斯則不行。「是諸菩薩見同",
    "T07n0220e_568:0940c18": "學人深心歡喜，若財若法皆共受用，唯行佛",
    "T07n0220e_568:0940c19": "道，唯佛為師。菩薩如是在處安樂，具諸攝法",
    "T07n0220e_568:0940c20": "而攝有情，以利益施，若安樂施、若無盡施攝",
    "T07n0220e_568:0940c21": "諸有情，以利益語，若有義語、若如法語、若不",
    "T07n0220e_568:0940c22": "異語攝諸有情，以財利益平等，若身利益平",
    "T07n0220e_568:0940c23": "等、若命利益平等、若資具利益平等攝諸有",
    "T07n0220e_568:0940c24": "情。「天王當知！利益施者即是法施，安樂施者",
    "T07n0220e_568:0940c25": "即是財施，無盡施者即示正道；利益語者令",
    "T07n0220e_568:0940c26": "生善法，有義語者令見正理，如法語者隨順",
    "T07n0220e_568:0940c27": "佛教，不異語者說如實法；財利益平等者謂",
    "T07n0220e_568:0940c28": "可飲食及衣服等，身利益平等者如以攝衛",
    "T07n0220e_568:0940c29": "利益己身令他亦爾，命利益平等者謂諸珍",
    "T07n0220e_568:0941a01": "寶名為外命，資具利益平等者謂象馬等一",
    "T07n0220e_568:0941a02": "切淨財。是諸菩薩行深般若波羅蜜多，自行",
    "T07n0220e_568:0941a03": "與他皆悉同等。「是諸菩薩受生端正，常能修",
    "T07n0220e_568:0941a04": "習寂靜威儀、不偽威儀、清淨威儀，眾所樂見內",
    "T07n0220e_568:0941a05": "外溫善，觀者無厭能悅人意，一切有情咸所",
    "T07n0220e_568:0941a06": "愛重，其有見者皆發善心，瞋忿者見心則和",
    "T07n0220e_568:0941a07": "解。此諸菩薩如是端正堪為依止，等護有情",
    "T07n0220e_568:0941a08": "令煩惱滅，能引有情出離生死，無邊曠野能",
    "T07n0220e_568:0941a09": "度有情，世間險難無眷屬者為作親友，煩惱",
    "T07n0220e_568:0941a10": "病者為作良醫，無救護者為作救護，無歸依",
    "T07n0220e_568:0941a11": "者為作歸依，無明有情為作法炬。「如是菩薩",
    "T07n0220e_568:0941a12": "為諸有情作所依止，善療眾病如藥樹王。如",
    "T07n0220e_568:0941a13": "有樹王名為善見，根莖枝葉及諸花果色、香、",
    "T07n0220e_568:0941a14": "味、觸皆能療病；此諸菩薩亦復如是，從初發",
    "T07n0220e_568:0941a15": "心乃至究竟，常為有情療煩惱疾。菩薩多有",
    "T07n0220e_568:0941a16": "福德智慧，諸有見聞眾病皆愈。「是諸菩薩功",
    "T07n0220e_568:0941a17": "德相應，隨力所堪供養三寶，有疾病者皆施",
    "T07n0220e_568:0941a18": "醫藥，若見飢渴即施飲食，若寒凍者即施衣",
    "T07n0220e_568:0941a19": "服，親教軌範盡心承事，同學法人合掌恭敬，",
    "T07n0220e_568:0941a20": "造僧住處給施園田，隨有資財時時施與，所",
    "T07n0220e_568:0941a21": "有僕隷如法料理，聞有名德、梵志、沙門、修",
    "T07n0220e_568:0941a22": "正行者時時諮覲。「此諸菩薩能生眾善，有巧",
    "T07n0220e_568:0941a23": "方便化度有情，住此佛土身不動搖，而遊無",
    "T07n0220e_568:0941a24": "邊諸佛世界佛、菩薩所諮受正法，或現供養",
    "T07n0220e_568:0941a25": "無量如來，或現修習助菩提分，或現供養初",
    "T07n0220e_568:0941a26": "成佛者，或現自身成等正覺，或現為眾轉妙",
    "T07n0220e_568:0941a27": "法輪，或現涅槃作大饒益，或應度者為現化",
    "T07n0220e_568:0941a28": "身，皆令得見獲得利樂；雖作如是種種佛事，",
    "T07n0220e_568:0941a29": "而不作意亦無分別。」爾時，最勝便白佛言：「世",
    "T07n0220e_568:0941b01": "尊！云何此諸菩薩作種種化無分別心？」佛言：",
    "T07n0220e_568:0941b02": "「天王！譬如日月雖照一切而不分別：『我發光",
    "T07n0220e_568:0941b03": "明能有所照。』然有情類自業勢力，感得日月",
    "T07n0220e_568:0941b04": "晝夜巡照；此諸菩薩亦復如是，雖現化身而",
    "T07n0220e_568:0941b05": "無分別。何以故？有情各有宿世善業，菩薩昔",
    "T07n0220e_568:0941b06": "發度有情願，由此願力，隨彼所念即現化身，",
    "T07n0220e_568:0941b07": "故無分別。此諸菩薩方便善巧，能作如是化",
    "T07n0220e_568:0941b08": "有情事，速趣無上正等菩提。何以故？此諸菩",
    "T07n0220e_568:0941b09": "薩布施圓滿，持戒清淨無穿缺雜，戒品清淨",
    "T07n0220e_568:0941b10": "過諸聲聞及獨覺等，具足安忍、精進、靜慮、般",
    "T07n0220e_568:0941b11": "若、巧便、妙願、力、智及諸如來不共功德，超諸",
    "T07n0220e_568:0941b12": "聲聞、獨覺地故。「天王當知！菩薩初地乃至十",
    "T07n0220e_568:0941b13": "地行深般若波羅蜜多，修如是行能證無上",
    "T07n0220e_568:0941b14": "正等菩提。」說是法時，二萬天子遠塵離垢生",
    "T07n0220e_568:0941b15": "淨法眼，三萬菩薩得無生忍，八萬四千諸天",
    "T07n0220e_568:0941b16": "及人俱發無上正等覺心，無量百千諸健達",
    "T07n0220e_568:0941b17": "縛及緊捺洛遶鷲峯山歡喜合掌讚歎如來，",
    "T07n0220e_568:0941b18": "無量百千諸藥叉眾遶鷲峯山歡喜合掌雨",
    "T07n0220e_568:0941b19": "眾妙華而供養佛。十方無量殑伽沙等諸佛世",
    "T07n0220e_568:0941b20": "界，各有無量菩薩來集讚歎：「如來世尊善為",
    "T07n0220e_568:0941b21": "諸菩薩說甚深般若波羅蜜多。因是般若波",
    "T07n0220e_568:0941b22": "羅蜜多，得有人天四向、四果，及有獨覺道與",
    "T07n0220e_568:0941b23": "菩提，亦有菩薩十地、十度，如來十力、四無所",
    "T07n0220e_568:0941b24": "畏、四無礙解、大慈、大悲、大喜、大捨、十八佛不共",
    "T07n0220e_568:0941b25": "法、一切相智、一切智等無邊佛法皆由般若",
    "T07n0220e_568:0941b26": "波羅蜜多而得成辦。如世間事皆依虛空，虛",
    "T07n0220e_568:0941b27": "空無依；甚深般若波羅蜜多亦復如是，為眾",
    "T07n0220e_568:0941b28": "法本，而自無依。願令我等於當來世，為諸菩",
    "T07n0220e_568:0941b29": "薩摩訶薩等宣說般若波羅蜜多，如今世尊",
    "T07n0220e_568:0941c01": "所說無異。」作是語已，持諸香花奉散如來及",
    "T07n0220e_568:0941c02": "諸眾會。時，有無量鷲峯山中舊住天神及餘",
    "T07n0220e_568:0941c03": "集者，空中讚曰：「希有！世尊！我等憶念無量諸",
    "T07n0220e_568:0941c04": "佛已曾於此鷲峯山中，為諸大眾宣說般若",
    "T07n0220e_568:0941c05": "波羅蜜多，如今無異。」爾時，最勝便白佛言：「空",
    "T07n0220e_568:0941c06": "中天神寧有智慧知佛境界久近差別，言無",
    "T07n0220e_568:0941c07": "量佛已曾於此宣說般若波羅蜜多？」佛言：「天",
    "T07n0220e_568:0941c08": "王！此天神眾皆是安住不可思議解脫菩薩，",
    "T07n0220e_568:0941c09": "是故能知過去佛境久近差別。天王！我昔為",
    "T07n0220e_568:0941c10": "菩薩時，亦曾生彼天神趣中，見無量佛證得",
    "T07n0220e_568:0941c11": "無上正等菩提，為諸眾會宣說妙法乃至涅",
    "T07n0220e_568:0941c12": "槃，我常敬禮合掌讚歎。何以故？彼天神趣壽",
    "T07n0220e_568:0941c13": "量長遠，見聞往昔無邊事故。」",
    "T07n0220e_568:0941c14": "爾時，眾中有一天子名曰光德，即從座起，偏",
    "T07n0220e_568:0941c15": "覆左肩，右膝著地，合掌向佛白言：「世尊！諸佛",
    "T07n0220e_568:0941c16": "菩薩應居淨土，云何世尊出現於此穢惡充",
    "T07n0220e_568:0941c17": "滿堪忍世界？」佛告光德：「天子當知！諸佛如",
    "T07n0220e_568:0941c18": "來所居之處，皆無雜穢即是淨土。」於是如來",
    "T07n0220e_568:0941c19": "以神通力，令此三千大千世界，地平如掌琉",
    "T07n0220e_568:0941c20": "璃所成，無諸山陵、堆阜、荊棘，處處皆有寶聚、",
    "T07n0220e_568:0941c21": "香花、軟草、泉池、八功德水、七寶階陛、花果草",
    "T07n0220e_568:0941c22": "木，咸說：「菩薩不退法輪無諸異生、聲聞、獨覺。",
    "T07n0220e_568:0941c23": "雖有菩薩從十方來，不聞餘聲，唯常聞說甚",
    "T07n0220e_568:0941c24": "深般若波羅蜜多。」處處蓮華如車輪量，青紅",
    "T07n0220e_568:0941c25": "赤白眾寶莊嚴；諸花臺中皆有菩薩結跏趺",
    "T07n0220e_568:0941c26": "坐思惟大乘，見此如來處大集會為菩薩眾",
    "T07n0220e_568:0941c27": "說甚深法，無量百千釋、梵、護世供養、讚歎、恭",
    "T07n0220e_568:0941c28": "敬圍遶。爾時，光德見斯事已踊躍歡喜，讚歎",
    "T07n0220e_568:0941c29": "佛言：「甚奇！世尊！希有！善逝！如來所說真實不",
    "T07n0220e_568:0942a01": "虛，諸佛如來所居之處，皆無雜穢即是淨土。",
    "T07n0220e_568:0942a02": "如佛所說其義無二，有情薄福見淨為穢。世",
    "T07n0220e_568:0942a03": "尊！若善男子、善女人等，得聞般若波羅蜜多",
    "T07n0220e_568:0942a04": "功德名字，甚為希有！況能書寫、受持、讀誦、為",
    "T07n0220e_568:0942a05": "他演說！」佛告光德：「天子當知！若善男子、善女",
    "T07n0220e_568:0942a06": "人等無量大劫以無礙心，施諸有情種種財",
    "T07n0220e_568:0942a07": "物。有善男子、善女人等以清淨信書寫此經，",
    "T07n0220e_568:0942a08": "轉施他人受持、讀誦，所獲功德甚多於前。何",
    "T07n0220e_568:0942a09": "以故？財施有竭，法施無窮。何以故？財施但能",
    "T07n0220e_568:0942a10": "得世間果，人、天樂果曾得還失，今雖暫得而",
    "T07n0220e_568:0942a11": "後必退；若以法施得未曾得，所謂涅槃，定無",
    "T07n0220e_568:0942a12": "退義。「設有教化三千大千世界有情，皆令安",
    "T07n0220e_568:0942a13": "住十善業道。若善男子、善女人等，以淨信心",
    "T07n0220e_568:0942a14": "受持、讀誦甚深般若波羅蜜多，為他演說，功",
    "T07n0220e_568:0942a15": "德勝彼無量無邊。何以故？一切善法皆由般",
    "T07n0220e_568:0942a16": "若波羅蜜多而得生故。設有教化三千大千",
    "T07n0220e_568:0942a17": "世界有情，皆令證得四向、四果、獨覺菩提。若",
    "T07n0220e_568:0942a18": "善男子、善女人等，以淨信心受持、讀誦、書寫",
    "T07n0220e_568:0942a19": "般若波羅蜜多，功德勝前無量無數。何以故？",
    "T07n0220e_568:0942a20": "聲聞、獨覺皆由般若波羅蜜多而得生故。諸",
    "T07n0220e_568:0942a21": "菩薩法皆從般若波羅蜜多而得出現，因此",
    "T07n0220e_568:0942a22": "般若波羅蜜多有佛出世；是故般若波羅蜜",
    "T07n0220e_568:0942a23": "多隨所在處，當知即是妙菩提座，亦是如來",
    "T07n0220e_568:0942a24": "轉法輪處。善男子等！應念此處常有如來、應、",
    "T07n0220e_568:0942a25": "正等覺。何以故？一切諸佛皆由般若波羅蜜",
    "T07n0220e_568:0942a26": "多而得生故。若人供養如來形像所獲功德，",
    "T07n0220e_568:0942a27": "不如供養甚深般若波羅蜜多。何以故？三世",
    "T07n0220e_568:0942a28": "諸佛皆因般若波羅蜜多而得有故。」",
    "T07n0220e_568:0942a29": "大般若波羅蜜多經卷第五百六十九",
    "T07n0220e_568:0942b05": "三藏法師玄奘奉　詔譯",
    "T07n0220e_568:0942b06": "7 平等品第六分平等品第七",
    "T07n0220e_568:0942b07": "爾時，最勝復從座起，偏覆左肩，右膝著地，合",
    "T07n0220e_568:0942b08": "掌恭敬而白佛言：「如世尊說法性平等，何謂",
    "T07n0220e_568:0942b09": "平等？等何法故名為平等？」佛告最勝：「天王當",
    "T07n0220e_568:0942b10": "知！等觀諸法自性寂靜、不生不滅，故名平等；",
    "T07n0220e_568:0942b11": "一切煩惱虛妄分別自性寂靜、不生不滅，故名",
    "T07n0220e_568:0942b12": "平等；名相分別自性寂靜、不生不滅，故名平",
    "T07n0220e_568:0942b13": "等；滅諸顛倒不起攀緣，故名平等；能緣心滅，",
    "T07n0220e_568:0942b14": "無明、有愛即俱寂靜，癡愛滅故不復執著我",
    "T07n0220e_568:0942b15": "及我所，故名平等；我、我所執永滅除故名色",
    "T07n0220e_568:0942b16": "寂靜，故名平等；名色滅故邊見不生，故名平",
    "T07n0220e_568:0942b17": "等；斷常滅故身見寂靜，故名平等。天王當知！",
    "T07n0220e_568:0942b18": "能執、所執一切煩惱障善法者依身見生，若",
    "T07n0220e_568:0942b19": "諸菩薩行深般若波羅蜜多方便善巧能滅身",
    "T07n0220e_568:0942b20": "見，一切隨眠及諸煩惱皆永寂靜，作願亦息。",
    "T07n0220e_568:0942b21": "譬如大樹拔除根株，枝、條、葉等無不枯死；如",
    "T07n0220e_568:0942b22": "人無首，命根等絕。隨眠煩惱亦復如是，若斷",
    "T07n0220e_568:0942b23": "身見餘皆永滅。若人能觀諸法無我，能執、所",
    "T07n0220e_568:0942b24": "執皆永寂滅。」爾時，最勝便白佛言：「云何我見",
    "T07n0220e_568:0942b25": "起障真理？」佛告最勝：「天王當知！於五取蘊妄",
    "T07n0220e_568:0942b26": "謂有我即起我見，真實之法自性平等，無能、",
    "T07n0220e_568:0942b27": "所執，我見相違是故為障。天王當知！如是我",
    "T07n0220e_568:0942b28": "見不在內不在外不在兩間，都無所住名為",
    "T07n0220e_568:0942b29": "寂靜，即是平等；遠離我見，通達平等，名真實",
    "T07n0220e_568:0942c01": "空；觀察此空、無相、無願自性寂靜、不生不滅、",
    "T07n0220e_568:0942c02": "不取不著，遠離我見，故名平等。天王當知！所",
    "T07n0220e_568:0942c03": "言我者無來無去、無有真實、虛妄分別，法從",
    "T07n0220e_568:0942c04": "妄生亦是虛妄。若諸菩薩行深般若波羅蜜",
    "T07n0220e_568:0942c05": "多方便善巧，觀如是法遠離虛妄，是故名為",
    "T07n0220e_568:0942c06": "寂靜平等。「天王當知！能執、所執名為熾然，離",
    "T07n0220e_568:0942c07": "名寂靜；諸煩惱障名為熾然，離名寂靜。若諸",
    "T07n0220e_568:0942c08": "菩薩行深般若波羅蜜多方便善巧，能如實",
    "T07n0220e_568:0942c09": "知能執、所執諸煩惱滅為增善法，斷能、所執",
    "T07n0220e_568:0942c10": "及諸煩惱，不見可生，不見可滅，故名平等；修",
    "T07n0220e_568:0942c11": "一切種波羅蜜多遠離魔障，不見可修，不見",
    "T07n0220e_568:0942c12": "可離，故名平等。菩薩常緣菩提分法，不起聲",
    "T07n0220e_568:0942c13": "聞、獨覺作意，於菩提分聲聞、獨覺不見異相，",
    "T07n0220e_568:0942c14": "故名平等；緣一切智，心不休息常修空行，由",
    "T07n0220e_568:0942c15": "大悲力不捨有情，故名平等。「天王當知！若諸",
    "T07n0220e_568:0942c16": "菩薩行深般若波羅蜜多方便善巧，於一切",
    "T07n0220e_568:0942c17": "法心緣自在；心緣無相而修菩提，不見無相",
    "T07n0220e_568:0942c18": "及菩提異，故名平等；心緣無願不捨三界，不",
    "T07n0220e_568:0942c19": "見無願及三界異，故名平等；觀身不淨，心住",
    "T07n0220e_568:0942c20": "清淨；觀行無常，心緣生死而不厭捨；觀有情",
    "T07n0220e_568:0942c21": "苦，住涅槃樂；觀法無我，於有情類起大悲心，",
    "T07n0220e_568:0942c22": "常為有情說不淨藥，不見貪病；常說大慈，不",
    "T07n0220e_568:0942c23": "見瞋病；常說緣起，不見癡病；為等病者說無",
    "T07n0220e_568:0942c24": "常藥，不見等病及無常異。如是菩薩行深般",
    "T07n0220e_568:0942c25": "若波羅蜜多方便善巧，於一切法心緣自在；",
    "T07n0220e_568:0942c26": "緣離貪法，為化聲聞；緣離瞋法，為化獨覺；緣",
    "T07n0220e_568:0942c27": "離癡法，為化菩薩；緣一切色，願得如來清淨",
    "T07n0220e_568:0942c28": "妙色無所得故；緣一切聲，為得諸佛微妙音",
    "T07n0220e_568:0942c29": "聲無所得故；緣一切香，願得諸佛清淨戒香",
    "T07n0220e_568:0943a01": "無所得故；緣一切味，願得如來味中第一大",
    "T07n0220e_568:0943a02": "士夫相無所得故；緣一切觸，願得如來柔軟",
    "T07n0220e_568:0943a03": "手掌無所得故；緣一切法，願得如來寂靜之",
    "T07n0220e_568:0943a04": "心無所得故；緣諸布施，為得成就佛相好身；",
    "T07n0220e_568:0943a05": "緣諸淨戒，為得圓滿嚴淨佛土；緣諸安忍，願",
    "T07n0220e_568:0943a06": "得諸佛大梵音聲及得諸佛淨光明身；緣諸",
    "T07n0220e_568:0943a07": "精進，為度有情常無間斷；緣諸靜慮，為欲成",
    "T07n0220e_568:0943a08": "就廣大神通；緣諸般若，為斷一切妄見煩惱；",
    "T07n0220e_568:0943a09": "緣諸大慈平等無礙，為諸有情皆得安樂；緣",
    "T07n0220e_568:0943a10": "諸大悲，為護正法救拔有情生死大苦；緣諸",
    "T07n0220e_568:0943a11": "大喜，為得說法無礙自在悅樂有情；緣諸大",
    "T07n0220e_568:0943a12": "捨，為不執見有情煩惱、結、縛、隨眠。「天王當知！",
    "T07n0220e_568:0943a13": "若諸菩薩行深般若波羅蜜多方便善巧，不",
    "T07n0220e_568:0943a14": "見二事名平等行；緣四攝法，為化有情；緣慳",
    "T07n0220e_568:0943a15": "嫉過，為捨資財修行布施；緣破戒失，為住淨",
    "T07n0220e_568:0943a16": "戒；緣瞋忿失，為得安忍；緣懈怠失，為成如來",
    "T07n0220e_568:0943a17": "大精進力；緣散亂失，為得如來寂靜勝定；緣",
    "T07n0220e_568:0943a18": "惡慧失，為成如來無礙智慧；緣二乘法，為欲",
    "T07n0220e_568:0943a19": "成就無上大乘；緣諸惡趣，為欲濟拔一切有",
    "T07n0220e_568:0943a20": "情；緣諸善趣，為欲令知諸人、天果皆當敗壞；",
    "T07n0220e_568:0943a21": "緣諸有情，為令了達都無堅實唯有虛妄；緣",
    "T07n0220e_568:0943a22": "佛隨念，為得成就助道勝定；緣法隨念，為得",
    "T07n0220e_568:0943a23": "通達諸法祕藏；緣僧隨念，為和合眾心無退",
    "T07n0220e_568:0943a24": "轉；緣捨隨念，為無愛著；緣戒隨念，為得淨戒；",
    "T07n0220e_568:0943a25": "緣天隨念，為成菩提諸天讚歎；緣自身相，為",
    "T07n0220e_568:0943a26": "得佛身；緣自語相，為得佛語；緣自意相，為得",
    "T07n0220e_568:0943a27": "諸佛平等之心；緣有為法，為成佛智，緣無為",
    "T07n0220e_568:0943a28": "法，為得寂靜。「天王當知！若諸菩薩行深般若",
    "T07n0220e_568:0943a29": "波羅蜜多方便善巧，無有一心一行空過而",
    "T07n0220e_568:0943b01": "不迴向一切智者。如是菩薩行深般若波羅",
    "T07n0220e_568:0943b02": "蜜多方便善巧，雖遍緣法而能不著，是故名",
    "T07n0220e_568:0943b03": "為：方便善巧觀一切法，無不趣向大菩提者。",
    "T07n0220e_568:0943b04": "「譬如三千大千世界所出諸物，無不皆為有",
    "T07n0220e_568:0943b05": "情受用；如是菩薩行深般若波羅蜜多方便",
    "T07n0220e_568:0943b06": "善巧所緣境界，無不饒益趣向菩提。譬如眾",
    "T07n0220e_568:0943b07": "色無有不因四大種者；如是菩薩所緣境界，",
    "T07n0220e_568:0943b08": "無有一法不趣菩提。何以故？菩薩修行皆因",
    "T07n0220e_568:0943b09": "外緣而得成立，謂諸菩薩因慳嫉者，成就布",
    "T07n0220e_568:0943b10": "施波羅蜜多；因背恩者，成就淨戒波羅蜜多；",
    "T07n0220e_568:0943b11": "因惡性者，成就安忍波羅蜜多；因懈怠者，成",
    "T07n0220e_568:0943b12": "就精進波羅蜜多；因散亂者，成就靜慮波羅",
    "T07n0220e_568:0943b13": "蜜多；因愚癡者，成就般若波羅蜜多；若諸有",
    "T07n0220e_568:0943b14": "情損惱菩薩，菩薩因彼伏斷瞋恚。「菩薩若見",
    "T07n0220e_568:0943b15": "修行善法向菩提者，生己子心。如是菩薩讚",
    "T07n0220e_568:0943b16": "不生喜，毀不生瞋；見無樂者，起大慈心；見有",
    "T07n0220e_568:0943b17": "苦者，起大悲心；見有樂者，起大喜心；見無苦",
    "T07n0220e_568:0943b18": "者，起大捨心；因難化者，發奢摩他；因易化者，",
    "T07n0220e_568:0943b19": "發毘鉢舍那；因信行者，起知恩智；若見有情",
    "T07n0220e_568:0943b20": "外惡緣勝、外善緣劣，則勤守護；若見因力有",
    "T07n0220e_568:0943b21": "強勝者，種種方便令受教法；若見智慧開悟",
    "T07n0220e_568:0943b22": "有情，則為宣說甚深法要；若見有情廣說乃",
    "T07n0220e_568:0943b23": "悟，則為次第宣說諸法；若諸有情執著文字，",
    "T07n0220e_568:0943b24": "為說句義令得開曉；若已學止，為說妙觀；若",
    "T07n0220e_568:0943b25": "已學觀，為說寂止；若執持戒，為說地獄；持戒",
    "T07n0220e_568:0943b26": "無執，則不說之；若執聞慧，為說思修；若執等",
    "T07n0220e_568:0943b27": "持，為說般若；若有愛樂阿練若者，即為彼說",
    "T07n0220e_568:0943b28": "心遠離法；若有樂聞佛功德者，即為彼說無",
    "T07n0220e_568:0943b29": "上聖智；為貪欲者，說不淨法；為瞋恚者，說慈",
    "T07n0220e_568:0943c01": "悲法；為愚癡者，說緣起法；為等分者，說種種",
    "T07n0220e_568:0943c02": "法，或說不淨，或說慈悲，或說緣起；已調伏者，",
    "T07n0220e_568:0943c03": "為說淨戒、勝定、妙慧；應入佛乘而受化者，為",
    "T07n0220e_568:0943c04": "次第說波羅蜜多；應以抑挫而受化者，先折",
    "T07n0220e_568:0943c05": "其詞後為說法；應種種言而受化者，即為彼",
    "T07n0220e_568:0943c06": "說因緣、譬喻令得開解；應以深法而受化者，",
    "T07n0220e_568:0943c07": "為說般若波羅蜜多方便善巧無我、無法；著",
    "T07n0220e_568:0943c08": "諸見者，為說法空；多尋伺者，為說無相；著有",
    "T07n0220e_568:0943c09": "為者，為說無願；著諸蘊者，為說如幻；著諸界",
    "T07n0220e_568:0943c10": "者，為說無性；著諸處者，為說如夢；著欲界者，",
    "T07n0220e_568:0943c11": "為說熾然；著色界者，為說行苦；著無色界者，",
    "T07n0220e_568:0943c12": "為說諸行無常；難化有情，為讚聖種；易化有",
    "T07n0220e_568:0943c13": "情，為說靜慮及無量心；若聞生天而受化者，",
    "T07n0220e_568:0943c14": "為說快樂；因聲聞法而受化者，為說聖諦；因",
    "T07n0220e_568:0943c15": "獨覺法而受化者，為說緣起；因菩薩法而受",
    "T07n0220e_568:0943c16": "化者，為說淨心大慈悲法；修行菩薩，為說福",
    "T07n0220e_568:0943c17": "慧；不退菩薩，為說淨土；一生所繫菩薩，為說",
    "T07n0220e_568:0943c18": "嚴菩提座；應以佛說而受化者，為其相續次",
    "T07n0220e_568:0943c19": "第而說。「天王當知！如是菩薩修行清淨甚深",
    "T07n0220e_568:0943c20": "般若波羅蜜多，方便善巧得諸自在，說法利",
    "T07n0220e_568:0943c21": "益無有空過。」說是菩薩自在法時，三萬天人",
    "T07n0220e_568:0943c22": "俱發無上正等覺心，五千菩薩得無生忍。爾",
    "T07n0220e_568:0943c23": "時，世尊即便微笑。諸佛法爾現微笑時，種種",
    "T07n0220e_568:0943c24": "色光從面門出，青黃赤白紫頗胝迦普照十",
    "T07n0220e_568:0943c25": "方無邊世界，現希有事還至佛所，右遶三匝",
    "T07n0220e_568:0943c26": "入佛頂中。時，舍利子覩斯瑞相，心懷猶豫，即",
    "T07n0220e_568:0943c27": "從座起，偏覆左肩，右膝著地，合掌恭敬而白佛",
    "T07n0220e_568:0943c28": "言：「世尊！以何因緣現此瑞相？」爾時，佛告舍",
    "T07n0220e_568:0943c29": "利子言：「此最勝天已曾過去無量無數無邊",
    "T07n0220e_568:0944a01": "大劫，於諸佛所修行一切波羅蜜多，為諸菩",
    "T07n0220e_568:0944a02": "薩守護般若波羅蜜多，由此因緣，今得值我",
    "T07n0220e_568:0944a03": "諮受般若波羅蜜多；於未來世復經無量無",
    "T07n0220e_568:0944a04": "數大劫，修習無上菩提資糧，然後證得所求",
    "T07n0220e_568:0944a05": "無上正等菩提，十號具足，佛名功德莊嚴，土",
    "T07n0220e_568:0944a06": "名最極嚴淨，劫名清淨。「其土豐樂人眾熾盛，",
    "T07n0220e_568:0944a07": "純菩薩僧無聲聞眾。彼土大地七寶合成，眾",
    "T07n0220e_568:0944a08": "寶莊嚴平坦如掌，香花、軟草而嚴飾之，無諸",
    "T07n0220e_568:0944a09": "山陵、堆阜、荊棘，幢幡、花蓋種種莊嚴。有大都",
    "T07n0220e_568:0944a10": "城名為難伏，七寶羅網彌覆其上，金繩交絡",
    "T07n0220e_568:0944a11": "角懸金鈴，晝夜六時空天奏樂，及散種種天",
    "T07n0220e_568:0944a12": "妙香花。其土人眾歡娛受樂，勝妙超彼他化",
    "T07n0220e_568:0944a13": "天宮；人、天往來不相隔礙，無三惡趣及二乘",
    "T07n0220e_568:0944a14": "名。彼土有情唯求佛智，其佛恒為諸大菩薩",
    "T07n0220e_568:0944a15": "宣說種種清淨法要；無量無邊菩薩眷屬無",
    "T07n0220e_568:0944a16": "邪見執、破戒、邪命，亦無盲聾、瘖瘂、背僂及根",
    "T07n0220e_568:0944a17": "缺等諸醜惡事，二十八相莊嚴其身。彼土",
    "T07n0220e_568:0944a18": "如來壽八小劫，諸人、天眾無中夭者。佛有如",
    "T07n0220e_568:0944a19": "是無量功德，若欲說法先放光明，諸菩薩眾",
    "T07n0220e_568:0944a20": "遇斯光已，即知世尊將欲說法，我等今者宜",
    "T07n0220e_568:0944a21": "應往聽。時，天為佛敷師子座，其量高廣百踰",
    "T07n0220e_568:0944a22": "繕那，種種莊嚴無量供養。世尊昇座為眾說",
    "T07n0220e_568:0944a23": "法，彼諸菩薩聰明利根，一聞領悟離我、我所，",
    "T07n0220e_568:0944a24": "資具、飲食應念即至。」佛說最勝受記法時，五",
    "T07n0220e_568:0944a25": "萬天人深心歡喜，俱發無上正等覺心，皆願",
    "T07n0220e_568:0944a26": "未來生彼佛土。爾時，最勝聞佛所說，歡喜踊",
    "T07n0220e_568:0944a27": "躍得未曾有，上昇虛空七多羅樹。時，三千界",
    "T07n0220e_568:0944a28": "六種變動，諸天伎樂不鼓自鳴，散眾天花以",
    "T07n0220e_568:0944a29": "供養佛及大菩薩、最勝天王。時，彼天王從空",
    "T07n0220e_568:0944b01": "而下，禮佛雙足退坐一面。",
    "T07n0220e_568:0944b02": "8 現相品第六分現相品第八",
    "T07n0220e_568:0944b03": "時，舍利子問最勝言：「菩薩修行甚深般若波",
    "T07n0220e_568:0944b04": "羅蜜多，方便善巧通達法性，爾時即應坐菩",
    "T07n0220e_568:0944b05": "提座，證得無上正等菩提，轉妙法輪度有情",
    "T07n0220e_568:0944b06": "眾，何緣先現苦行六年、降伏天魔，後成正覺？」",
    "T07n0220e_568:0944b07": "最勝答曰：「大德當知！菩薩修行甚深般若波",
    "T07n0220e_568:0944b08": "羅蜜多，方便善巧通達法性，實無苦行，為伏",
    "T07n0220e_568:0944b09": "外道故示現之，而彼天魔是欲界主，稟性調",
    "T07n0220e_568:0944b10": "善實不應壞，為化有情故示降伏。「謂諸外道",
    "T07n0220e_568:0944b11": "自稱能修苦行第一，是故菩薩示現能修過",
    "T07n0220e_568:0944b12": "彼苦行，謂諸有情或見菩薩屈一膝立；或見",
    "T07n0220e_568:0944b13": "菩薩舉兩手立；或見菩薩視日而立；或見菩",
    "T07n0220e_568:0944b14": "薩五熱炙身；或見菩薩倒懸其身；或見菩薩",
    "T07n0220e_568:0944b15": "臥於棘刺，或臥牛糞，或坐於石，或復臥地，或",
    "T07n0220e_568:0944b16": "臥其板，或臥杵上，或臥灰土；或見菩薩唯著",
    "T07n0220e_568:0944b17": "板衣，或著芒衣，或著草衣，或著樹皮，或著茅",
    "T07n0220e_568:0944b18": "衣，或復露形，或面向日隨日而轉；或見菩薩",
    "T07n0220e_568:0944b19": "唯食稗子，或復食麥，或食草根，或食樹葉，或",
    "T07n0220e_568:0944b20": "花或果，或食薯蕷、或芋、或藕、或豆、或穀、或麻、",
    "T07n0220e_568:0944b21": "或米，或六日一食，或飲水度日，或於一日",
    "T07n0220e_568:0944b22": "食一滴酥、或一滴蜜、或一滴乳，或無所食，或",
    "T07n0220e_568:0944b23": "恒熟眠。現如是等種種苦行，經於六年一無",
    "T07n0220e_568:0944b24": "虧失；然實菩薩無斯苦行，應度有情而自見",
    "T07n0220e_568:0944b25": "有菩薩如是現苦行。時，有六十那庾多諸天",
    "T07n0220e_568:0944b26": "人眾，因見此事安住三乘；復有天人宿善根",
    "T07n0220e_568:0944b27": "力深樂大乘，則見菩薩坐七寶臺，身心不動",
    "T07n0220e_568:0944b28": "舒顏含笑入勝等持，時經六年方從定起；有",
    "T07n0220e_568:0944b29": "天人眾深樂大乘欲聽聞者，則見菩薩端坐",
    "T07n0220e_568:0944c01": "說法經於六年。「大德當知！如是菩薩方便善",
    "T07n0220e_568:0944c02": "巧行深般若波羅蜜多，能降天魔，伏諸外道，",
    "T07n0220e_568:0944c03": "大悲化度一切有情，既經六年從定而起，隨",
    "T07n0220e_568:0944c04": "順世法詣無垢河，洗浴出已於河邊立。有牧",
    "T07n0220e_568:0944c05": "牛女搆百乳牛以飲一牛，搆此牛乳用作",
    "T07n0220e_568:0944c06": "乳糜奉獻菩薩。復有六億天、龍、藥叉、健達縛",
    "T07n0220e_568:0944c07": "等，各持種種香美飲食而來奉獻，咸作是言：",
    "T07n0220e_568:0944c08": "『大士！正士！惟願受我飲食供養。』菩薩愍之皆",
    "T07n0220e_568:0944c09": "悉為受。時，牧牛女、天、龍、藥叉、健達縛等互不",
    "T07n0220e_568:0944c10": "相見，各見菩薩獨受其供。時，有無量諸天、人",
    "T07n0220e_568:0944c11": "等，因見受供咸得悟道，是故菩薩為示現之。",
    "T07n0220e_568:0944c12": "菩薩爾時實不洗浴，亦不受彼人、天等供。「大",
    "T07n0220e_568:0944c13": "德當知！如是菩薩行深般若波羅蜜多方便",
    "T07n0220e_568:0944c14": "善巧，示現行詣菩提座。時，有地居天名曰妙",
    "T07n0220e_568:0944c15": "地，與天神眾周遍掃飾，灑以香水，散以妙花。",
    "T07n0220e_568:0944c16": "時，此三千大千世界四大天王領自天眾，雨",
    "T07n0220e_568:0944c17": "天妙花供養菩薩。天主帝釋、時分天王領自",
    "T07n0220e_568:0944c18": "天眾，住虛空中奏天樂音讚歎菩薩。喜足天",
    "T07n0220e_568:0944c19": "王領自天眾，持七寶網彌覆世界，其網四角",
    "T07n0220e_568:0944c20": "懸紫金鈴，皆雨眾寶供養菩薩。善化天王領",
    "T07n0220e_568:0944c21": "自天眾，持紫金網彌覆世界，作諸天樂雨種",
    "T07n0220e_568:0944c22": "種花供養菩薩。自在天王領自天眾，諸龍、藥",
    "T07n0220e_568:0944c23": "叉、健達縛等，各持種種上妙供具供養菩薩。",
    "T07n0220e_568:0944c24": "「堪忍界主大梵天王既見菩薩詣菩提座，即",
    "T07n0220e_568:0944c25": "告一切梵天眾言：『汝等當知！今此菩薩堅固",
    "T07n0220e_568:0944c26": "甲冑而自莊嚴，不違本誓心無厭怠，諸菩薩",
    "T07n0220e_568:0944c27": "行皆已滿足，通達無量化有情法，諸菩薩地",
    "T07n0220e_568:0944c28": "皆得自在，於諸有情其心清淨，善知一切根",
    "T07n0220e_568:0944c29": "性差別，通達如來甚深祕藏，超覺一切魔之",
    "T07n0220e_568:0945a01": "事業，集諸善本不待外緣，一切如來共所護",
    "T07n0220e_568:0945a02": "念，普為含識開解脫門，大將導師摧魔軍敵，",
    "T07n0220e_568:0945a03": "於大千界獨稱勇猛，善施法藥為大醫王，解",
    "T07n0220e_568:0945a04": "脫灌頂受法王位，放智慧光普照一切，八法",
    "T07n0220e_568:0945a05": "不染譬如蓮花，諸總持門無不通達，深廣難",
    "T07n0220e_568:0945a06": "測猶若大海，安固不動如妙高山，智慧清淨",
    "T07n0220e_568:0945a07": "無諸垢濁，內外皎潔如末尼珠，於諸法相皆",
    "T07n0220e_568:0945a08": "得自在，梵行清白已到究竟。如是菩薩行深",
    "T07n0220e_568:0945a09": "般若波羅蜜多方便善巧，為度有情詣菩提",
    "T07n0220e_568:0945a10": "座，結跏趺坐降伏魔怨，為成十力、四無所畏、",
    "T07n0220e_568:0945a11": "四無礙解及十八佛不共法等無量無邊諸佛",
    "T07n0220e_568:0945a12": "功德轉大法輪作師子吼，以法普施一切有",
    "T07n0220e_568:0945a13": "情，各隨所宜皆令滿足，為諸有情法眼清淨，",
    "T07n0220e_568:0945a14": "以無上法降伏外道，欲示諸佛本願成就，於",
    "T07n0220e_568:0945a15": "一切法而得自在。汝等可往供養菩薩。』「大德",
    "T07n0220e_568:0945a16": "當知！如是菩薩行深般若波羅蜜多方便善",
    "T07n0220e_568:0945a17": "巧，示現行詣菩提座。時，於雙足下千輻輪相各",
    "T07n0220e_568:0945a18": "放無量微妙光明，普照地獄、傍生、鬼界，其中",
    "T07n0220e_568:0945a19": "有情遇斯光者，即皆離苦身心安樂。時，龍宮",
    "T07n0220e_568:0945a20": "內有大龍王名迦履迦，遇斯光已生大歡喜，",
    "T07n0220e_568:0945a21": "告諸龍言：『此妙光明來照我等，令我等輩身",
    "T07n0220e_568:0945a22": "心安樂。我於往昔曾見此光，時有如來出興",
    "T07n0220e_568:0945a23": "于世，今既有此微妙光明，定知世間有佛出",
    "T07n0220e_568:0945a24": "現，宜共嚴辦種種香花、眾妙、珍財、幢幡、花蓋，",
    "T07n0220e_568:0945a25": "作諸伎樂往詣供養。』於是龍王將諸眷屬齎",
    "T07n0220e_568:0945a26": "持供具，普興大雲降灑香雨，往詣菩薩作諸",
    "T07n0220e_568:0945a27": "伎樂施設供養，右遶菩薩而讚歎言：『微妙光",
    "T07n0220e_568:0945a28": "明普令歡樂，決定最勝佛出無疑；種種奇珍",
    "T07n0220e_568:0945a29": "莊嚴大地，所生草木悉變成寶，江河皆靜無",
    "T07n0220e_568:0945b01": "風浪聲，准此定知佛出於世；釋、梵、日、月光明",
    "T07n0220e_568:0945b02": "不現，惡趣清淨，佛出無疑。譬如有人少失父",
    "T07n0220e_568:0945b03": "母，年既長大忽然還得，歡喜踊躍不能自勝；",
    "T07n0220e_568:0945b04": "一切世間覩佛出現，各共歡喜亦復如是。我",
    "T07n0220e_568:0945b05": "等過去曾供養諸佛，今值法王人中師子，是",
    "T07n0220e_568:0945b06": "則我等生不空過。』「大德當知！如是菩薩行深",
    "T07n0220e_568:0945b07": "般若波羅蜜多方便善巧，菩提樹下受草敷",
    "T07n0220e_568:0945b08": "座，右遶七匝正念端坐。下劣有情見如是相",
    "T07n0220e_568:0945b09": "諸大菩薩，見有八萬四千天子各別敷一大",
    "T07n0220e_568:0945b10": "師子座。諸師子座眾寶合成，七寶羅網彌覆",
    "T07n0220e_568:0945b11": "其上，各於四角懸妙金鈴，幢幡、繒蓋處處羅",
    "T07n0220e_568:0945b12": "列。菩薩遍此八萬四千師子座上俱各安坐，",
    "T07n0220e_568:0945b13": "而諸天子互不相見，各謂：『菩薩獨坐我座證得",
    "T07n0220e_568:0945b14": "無上正等菩提。』以是因緣深生歡喜，於無上",
    "T07n0220e_568:0945b15": "覺皆得不退。「大德當知！如是菩薩行深般若",
    "T07n0220e_568:0945b16": "波羅蜜多方便善巧，眉間毫相放大光明，普",
    "T07n0220e_568:0945b17": "照三千大千世界，諸魔宮殿皆失威光。時，諸",
    "T07n0220e_568:0945b18": "魔王咸作是念：『以何緣故，有此光明映蔽我",
    "T07n0220e_568:0945b19": "等威光宮殿，詎非菩薩坐菩提座將證無上",
    "T07n0220e_568:0945b20": "正等菩提？』念已共觀，方見菩薩菩提樹下坐",
    "T07n0220e_568:0945b21": "金剛座。見已驚怖召集魔軍，無量百千種種",
    "T07n0220e_568:0945b22": "形貌，持種種伎、種種幢幡，出種種聲，能令聞",
    "T07n0220e_568:0945b23": "者竅穴毛孔普皆流血。菩薩爾時以大悲力，",
    "T07n0220e_568:0945b24": "令魔軍眾不能出聲，是名菩薩行深般若波",
    "T07n0220e_568:0945b25": "羅蜜多方便善巧。「大德當知！如是菩薩行深",
    "T07n0220e_568:0945b26": "般若波羅蜜多方便善巧，憶念過去無量億",
    "T07n0220e_568:0945b27": "劫，精進修行布施、淨戒、安忍、精進、靜慮、般若、",
    "T07n0220e_568:0945b28": "慈、悲、喜、捨、念住、正斷、神足、根、力、覺支、道支、",
    "T07n0220e_568:0945b29": "寂止、妙觀、三明、八解皆悉圓滿。念已即申金",
    "T07n0220e_568:0945c01": "色右手，自摩其頂乃至遍身，作如是言：『我欲",
    "T07n0220e_568:0945c02": "濟拔有情眾苦而起大悲。』時，諸魔王及彼眷",
    "T07n0220e_568:0945c03": "屬，聞菩薩語即皆顛仆。菩薩爾時以大悲力，",
    "T07n0220e_568:0945c04": "令諸魔眾聞空中聲：『汝可歸依能施無畏救",
    "T07n0220e_568:0945c05": "護一切淨戒大仙。』魔及眷屬聞此聲已，猶伏",
    "T07n0220e_568:0945c06": "在地作如是言：『唯願大仙救濟我命。』是時，菩",
    "T07n0220e_568:0945c07": "薩依深般若波羅蜜多方便善巧放大光明，",
    "T07n0220e_568:0945c08": "其有遇者皆離怖畏；魔及眷屬覩斯神變，恐",
    "T07n0220e_568:0945c09": "怖、歡喜二事交懷。「大德當知！如是菩薩行深",
    "T07n0220e_568:0945c10": "般若波羅蜜多方便善巧，令諸有情所見各",
    "T07n0220e_568:0945c11": "別，謂：或有見如是降魔，或有有情不見斯事；",
    "T07n0220e_568:0945c12": "或見菩薩但居草座；或見菩薩處師子臺；或",
    "T07n0220e_568:0945c13": "見菩薩在地而坐；或見空中坐師子座。見菩",
    "T07n0220e_568:0945c14": "提樹其相亦別，謂或見是󰊼鉢羅樹；或有見",
    "T07n0220e_568:0945c15": "是天圓彩樹；或見此樹眾寶合成；或見此樹",
    "T07n0220e_568:0945c16": "高七多羅；或見此樹八萬四千踰繕那量，有",
    "T07n0220e_568:0945c17": "師子座四萬二千踰繕那量，在此樹下菩薩坐",
    "T07n0220e_568:0945c18": "之；或見菩薩遊戲空中；或見坐於菩提樹下。",
    "T07n0220e_568:0945c19": "如是菩薩行深般若波羅蜜多方便善巧，示",
    "T07n0220e_568:0945c20": "現種種神通變化度諸有情。「大德當知！如是",
    "T07n0220e_568:0945c21": "菩薩行深般若波羅蜜多方便善巧坐菩提",
    "T07n0220e_568:0945c22": "座，十方各如殑伽沙界無量、無數、無邊菩薩",
    "T07n0220e_568:0945c23": "皆悉來集，住虛空中發種種聲安慰菩薩，令",
    "T07n0220e_568:0945c24": "身安樂心生歡喜：『善哉！大士！勇猛精進，速疾",
    "T07n0220e_568:0945c25": "成辦廣大吉祥，心如金剛勿生怖懼，神通遊",
    "T07n0220e_568:0945c26": "戲利樂有情，能一剎那證一切智。』如是菩薩",
    "T07n0220e_568:0945c27": "處菩提座，魔來擾亂都不生瞋，一剎那心方",
    "T07n0220e_568:0945c28": "便善巧能與般若波羅蜜多理趣相應，已至",
    "T07n0220e_568:0945c29": "究竟通達一切所知見覺。「大德當知！如是菩",
    "T07n0220e_568:0946a01": "薩行深般若波羅蜜多方便善巧坐菩提座，",
    "T07n0220e_568:0946a02": "十方各如殑伽沙界所有諸佛異口同音讚",
    "T07n0220e_568:0946a03": "言：『善哉！善哉！大士！乃能通達自然智、無礙",
    "T07n0220e_568:0946a04": "智、平等智、無師智，大悲莊嚴。』「大德當知！如",
    "T07n0220e_568:0946a05": "是菩薩行深般若波羅蜜多方便善巧，能作",
    "T07n0220e_568:0946a06": "如是種種示現。諸有情類或見菩薩今得菩",
    "T07n0220e_568:0946a07": "提，或見菩薩久已成佛，或有但見一世界中",
    "T07n0220e_568:0946a08": "四大天王各奉獻鉢，或復有見十方各如殑",
    "T07n0220e_568:0946a09": "伽沙界四大天王各奉獻鉢，爾時菩薩為有",
    "T07n0220e_568:0946a10": "情故，總受眾鉢重疊掌中，以手按之令合成",
    "T07n0220e_568:0946a11": "一；諸四天王各不相見，皆謂世尊獨受我鉢。",
    "T07n0220e_568:0946a12": "爾時，便有六萬天子乘宿願力先來獻供，彼",
    "T07n0220e_568:0946a13": "於過去作是願言：『若此菩薩當成佛時，願受",
    "T07n0220e_568:0946a14": "我等最初供養。』說是法時，三萬菩薩得無生",
    "T07n0220e_568:0946a15": "忍，復有三萬六千菩薩皆於無上正等菩提",
    "T07n0220e_568:0946a16": "得不退轉，八萬人、天遠塵離垢生淨法眼，無",
    "T07n0220e_568:0946a17": "量無邊諸有情類俱發無上正等覺心。「大德",
    "T07n0220e_568:0946a18": "當知！爾時菩薩依深般若波羅蜜多方便善",
    "T07n0220e_568:0946a19": "巧，將欲示現轉大法輪。堪忍界主、持髻梵王",
    "T07n0220e_568:0946a20": "應時便與六十八萬諸梵天眾，來至佛所頂",
    "T07n0220e_568:0946a21": "禮雙足，合掌恭敬右遶七匝，而三請言：『惟願",
    "T07n0220e_568:0946a22": "大悲哀愍我等轉大法輪！唯願大悲哀愍我",
    "T07n0220e_568:0946a23": "等轉大法輪！唯願大悲哀愍我等轉大法輪！』",
    "T07n0220e_568:0946a24": "既三請已，即便化作大師子座，其座高廣四",
    "T07n0220e_568:0946a25": "萬二千踰繕那量，種種莊嚴堅固安隱。時，十",
    "T07n0220e_568:0946a26": "方界各有無量天主帝釋，皆為如來敷師子",
    "T07n0220e_568:0946a27": "座，量及莊嚴亦復如是。「菩薩爾時現神通力，",
    "T07n0220e_568:0946a28": "令彼諸天各見菩薩坐其座上而轉法輪。菩",
    "T07n0220e_568:0946a29": "薩既坐此師子座，入無邊境三摩地門，放大",
    "T07n0220e_568:0946b01": "光明照十方面各如殑伽沙等世界。復令彼界",
    "T07n0220e_568:0946b02": "六種變動，其中有情眾苦暫息身心安樂，亦",
    "T07n0220e_568:0946b03": "暫遠離貪、瞋、癡等惡不善法，慈心相向猶如",
    "T07n0220e_568:0946b04": "母子。「時，此三千大千世界靡有間隙如一毛",
    "T07n0220e_568:0946b05": "孔，天、龍、藥叉、健達縛、阿素洛、揭路荼、緊捺洛、",
    "T07n0220e_568:0946b06": "莫呼洛伽、人非人等充滿其中。若諸有情應",
    "T07n0220e_568:0946b07": "聞苦法而受化者聞佛說苦，應聞無我、寂靜、遠",
    "T07n0220e_568:0946b08": "離、無常、空法而受化者亦復如是；應聞如幻",
    "T07n0220e_568:0946b09": "而受化者聞說如幻，應聞如夢、響、像、光影、陽",
    "T07n0220e_568:0946b10": "焰、變化、尋香城法而受化者亦復如是；應聞",
    "T07n0220e_568:0946b11": "空、無相、無願解脫門而受化者聞佛說空、無",
    "T07n0220e_568:0946b12": "相、無願。時，有情類或聞如來說一切法從因",
    "T07n0220e_568:0946b13": "緣生，或聞說蘊，或聞說界，或聞說處，或聞",
    "T07n0220e_568:0946b14": "說苦，或聞說集，或聞說滅，或聞說道，或有",
    "T07n0220e_568:0946b15": "聞說念住、正斷、神足、根、力、覺支、道支，或有聞",
    "T07n0220e_568:0946b16": "說寂止、妙觀，或有聞說諸聲聞法，或有聞說",
    "T07n0220e_568:0946b17": "諸獨覺法，或有聞說諸菩薩法。「如是菩薩行",
    "T07n0220e_568:0946b18": "深般若波羅蜜多方便善巧，示現種種轉法輪",
    "T07n0220e_568:0946b19": "相，隨諸有情根性差別，各得利樂深心歡喜。」",
    "T07n0220e_568:0946b20": "時，舍利子謂最勝言：「天王！菩薩行深般若波",
    "T07n0220e_568:0946b21": "羅蜜多方便善巧，所有境界極為甚深，難思、",
    "T07n0220e_568:0946b22": "難議、難知、難入。」最勝報言：「大德！菩薩行深般",
    "T07n0220e_568:0946b23": "若波羅蜜多方便善巧，功德勝事無量無邊。",
    "T07n0220e_568:0946b24": "我今所說百分、千分乃至鄔波尼殺曇分不",
    "T07n0220e_568:0946b25": "得其一，唯有如來乃能盡說。我今所說彼少",
    "T07n0220e_568:0946b26": "分者，皆承如來威神之力。何以故？諸佛境界",
    "T07n0220e_568:0946b27": "不可思議，一生所繫諸菩薩眾說其功德尚",
    "T07n0220e_568:0946b28": "不能盡，況餘菩薩！「大德當知！諸佛境界寂靜",
    "T07n0220e_568:0946b29": "離說，無分別智及後所得之所能了。大德當",
    "T07n0220e_568:0946c01": "知！若菩薩摩訶薩欲得證入諸佛境界，應學",
    "T07n0220e_568:0946c02": "般若波羅蜜多方便善巧，究竟通達健行三",
    "T07n0220e_568:0946c03": "摩地、如幻三摩地、金剛喻三摩地、金剛輪三",
    "T07n0220e_568:0946c04": "摩地、無動慧三摩地、遍通達三摩地、不緣",
    "T07n0220e_568:0946c05": "境界三摩地、師子自在三摩地、三摩地王三",
    "T07n0220e_568:0946c06": "摩地、功德莊嚴三摩地、寂靜慧三摩地、普超",
    "T07n0220e_568:0946c07": "越三摩地、無染著三摩地、慧莊嚴王三摩地、",
    "T07n0220e_568:0946c08": "無等等三摩地、等覺三摩地、正覺三摩地、",
    "T07n0220e_568:0946c09": "悅意三摩地、歡喜三摩地、清淨三摩地、火",
    "T07n0220e_568:0946c10": "焰三摩地、光明三摩地、難勝三摩地、常現前",
    "T07n0220e_568:0946c11": "三摩地、不合和三摩地、無生三摩地、通達",
    "T07n0220e_568:0946c12": "三摩地、最勝三摩地、超過魔境三摩地、一切",
    "T07n0220e_568:0946c13": "智慧三摩地、幢相三摩地、大悲三摩地、安樂",
    "T07n0220e_568:0946c14": "三摩地、愛念三摩地及不見法三摩地等。「大",
    "T07n0220e_568:0946c15": "德當知！若菩薩摩訶薩能學般若波羅蜜多",
    "T07n0220e_568:0946c16": "方便善巧，便能究竟通達此等無量無邊殑",
    "T07n0220e_568:0946c17": "伽沙數三摩地門，乃能證入諸佛境界，其心",
    "T07n0220e_568:0946c18": "安隱無所怖畏，如師子王不畏禽獸。何以故？",
    "T07n0220e_568:0946c19": "若菩薩摩訶薩修如是等諸三摩地，凡有所",
    "T07n0220e_568:0946c20": "行皆無怖畏，不見其前有一怨敵。何以故？舍",
    "T07n0220e_568:0946c21": "利子！是菩薩摩訶薩行深般若波羅蜜多方",
    "T07n0220e_568:0946c22": "便善巧，心無所緣亦無所住。譬如有人生無",
    "T07n0220e_568:0946c23": "色界，八萬大劫唯有一識，無有住處亦無所",
    "T07n0220e_568:0946c24": "緣；如是菩薩行深般若波羅蜜多方便善巧，",
    "T07n0220e_568:0946c25": "心無所緣亦無所住。何以故？是諸菩薩心不",
    "T07n0220e_568:0946c26": "行無行處，心不想無想處，心不緣無緣處，心",
    "T07n0220e_568:0946c27": "不著無著處，心不亂無亂處，心無高下，心無",
    "T07n0220e_568:0946c28": "違順、無憂、無喜、無分別、離分別、離奢摩他、毘",
    "T07n0220e_568:0946c29": "鉢舍那，心不隨智，心不自住亦不住他，不依",
    "T07n0220e_568:0947a01": "眼住，不依耳、鼻、舌、身、意住，不依色住，不依聲、",
    "T07n0220e_568:0947a02": "香、味、觸、法住，心不在內亦不在外不在兩間；",
    "T07n0220e_568:0947a03": "心不緣法亦不緣智，不住三世，不住離三世。「大",
    "T07n0220e_568:0947a04": "德當知！是諸菩薩行深般若波羅蜜多方便",
    "T07n0220e_568:0947a05": "善巧，不取一法，而於諸法智見無礙心行淨",
    "T07n0220e_568:0947a06": "故，見一切法皆悉無垢，不取見相，見無分別，",
    "T07n0220e_568:0947a07": "離諸戲論。「大德當知！是諸菩薩行深般若波",
    "T07n0220e_568:0947a08": "羅蜜多方便善巧，不與一切肉眼、天眼、慧眼、",
    "T07n0220e_568:0947a09": "法眼、佛眼相應非不相應，亦復不與一切天",
    "T07n0220e_568:0947a10": "耳、他心、宿住、神境、漏盡諸智相應非不相應。",
    "T07n0220e_568:0947a11": "「大德當知！甚深般若波羅蜜多方便善巧，與",
    "T07n0220e_568:0947a12": "一切法皆非相應非不相應。諸菩薩摩訶薩",
    "T07n0220e_568:0947a13": "行深般若波羅蜜多方便善巧，於一切法得",
    "T07n0220e_568:0947a14": "平等智，能觀一切有情心行，一切染淨皆如",
    "T07n0220e_568:0947a15": "實知，於佛十力、四無所畏、四無礙解及十八",
    "T07n0220e_568:0947a16": "佛不共法等無量無邊諸佛功德皆不失念。",
    "T07n0220e_568:0947a17": "是諸菩薩行深般若波羅蜜多方便善巧，無",
    "T07n0220e_568:0947a18": "功用心達一切法，無心意識常在寂定，不起寂",
    "T07n0220e_568:0947a19": "定教化有情，施作佛事常不休息，於諸佛法",
    "T07n0220e_568:0947a20": "得無礙智心無染著。譬如化佛化作如來，所",
    "T07n0220e_568:0947a21": "化如來無心、意、識，無身、無身業，無語、無語業，",
    "T07n0220e_568:0947a22": "無意、無意業，而能施作一切佛事饒益有情。",
    "T07n0220e_568:0947a23": "何以故？佛神力故。如是菩薩行深般若波羅",
    "T07n0220e_568:0947a24": "蜜多方便善巧之所化作無身、無身業，無語、",
    "T07n0220e_568:0947a25": "無語業，無意、無意業，無功用心常作佛事饒",
    "T07n0220e_568:0947a26": "益有情。何以故？舍利子！諸菩薩摩訶薩行深",
    "T07n0220e_568:0947a27": "般若波羅蜜多方便善巧，通達諸法皆如幻",
    "T07n0220e_568:0947a28": "等心無分別，而諸有情恒聞說法。「大德當",
    "T07n0220e_568:0947a29": "知！是諸菩薩所有智慧，不住有為，不住無為，",
    "T07n0220e_568:0947b01": "不住諸蘊及諸界、處，不住內外及兩中間，不",
    "T07n0220e_568:0947b02": "住善惡及世、出世，不住染淨、有漏無漏、有為",
    "T07n0220e_568:0947b03": "無為，不住三世及離三世，不住虛空擇非擇",
    "T07n0220e_568:0947b04": "滅。是諸菩薩行深般若波羅蜜多方便善巧，",
    "T07n0220e_568:0947b05": "雖常如是心無所住，而能通達諸法性相，以",
    "T07n0220e_568:0947b06": "無礙智無功用心，為諸有情宣說諸法常在",
    "T07n0220e_568:0947b07": "寂靜，而教化事無有休息。是諸菩薩宿願力",
    "T07n0220e_568:0947b08": "強，無功用心為他說法。是諸菩薩由深般若",
    "T07n0220e_568:0947b09": "波羅蜜多方便善巧，常無怖畏。何以故？執金",
    "T07n0220e_568:0947b10": "剛神若行、若立、若坐、若臥恒常隨逐而守衛",
    "T07n0220e_568:0947b11": "故。「大德當知！若菩薩摩訶薩聞說如是甚深",
    "T07n0220e_568:0947b12": "般若波羅蜜多，心不驚怖、無惑、無疑，當知已",
    "T07n0220e_568:0947b13": "得受菩提記。何以故？信受般若波羅蜜多方",
    "T07n0220e_568:0947b14": "便善巧，近佛境界，以此一心即能通達一切",
    "T07n0220e_568:0947b15": "佛法。達佛法故利樂有情，不見有情與佛法",
    "T07n0220e_568:0947b16": "異。何以故？有情、佛法理無二故。」",
    "T07n0220e_568:0947b17": "大般若波羅蜜多經卷第五百七十",
    "T07n0220e_568:0947b23": "三藏法師玄奘奉　詔譯",
    "T07n0220e_568:0947b24": "9 無所得品第六分無所得品第九",
    "T07n0220e_568:0947b25": "爾時，會中有菩薩摩訶薩名為善思，問最勝",
    "T07n0220e_568:0947b26": "曰：「佛授天王菩提記耶？」最勝答曰：「我雖受",
    "T07n0220e_568:0947b27": "記而猶夢等。」爾時，善思復問最勝：「天王受記",
    "T07n0220e_568:0947b28": "為何所得？」最勝答言：「我雖受記而無所得。」善",
    "T07n0220e_568:0947b29": "思復言：「無所得者不得何法？」最勝報言：「無所",
    "T07n0220e_568:0947c01": "得者謂不得我，不得有情，乃至不得知者、見",
    "T07n0220e_568:0947c02": "者，不得諸蘊及諸界、處，若善非善、若雜染若",
    "T07n0220e_568:0947c03": "清淨、若有漏若無漏、若世間若出世間、若有",
    "T07n0220e_568:0947c04": "為若無為、若生死若涅槃，於如是等皆無所",
    "T07n0220e_568:0947c05": "得。」善思又問：「若無所得用受記為？」最勝答言：",
    "T07n0220e_568:0947c06": "「以無所得故得受記。」善思復問：「若如天王所",
    "T07n0220e_568:0947c07": "說義者，便有二智：一、無所得。二、得受記。」最",
    "T07n0220e_568:0947c08": "勝答言：「若有二者則無受記。所以者何？佛",
    "T07n0220e_568:0947c09": "智無二，諸佛世尊以不二智授菩薩記。」善思",
    "T07n0220e_568:0947c10": "又言：「若智不二，云何而有授記、受記？」最勝",
    "T07n0220e_568:0947c11": "答言：「授記、受記其際無二。」善思復言：「無二際",
    "T07n0220e_568:0947c12": "者云何有記？」最勝答言：「達無二際即為有記。」",
    "T07n0220e_568:0947c13": "善思復問：「天王今者住何際中而得受記？」最",
    "T07n0220e_568:0947c14": "勝答言：「我住我際、住有情際乃至知者、見者",
    "T07n0220e_568:0947c15": "際中而得受記。」善思復問：「此我際等當於何",
    "T07n0220e_568:0947c16": "求？」最勝答言：「當於諸佛解脫際求。」善思又問：",
    "T07n0220e_568:0947c17": "「佛解脫際復於何求？」最勝答曰：「當於無明有",
    "T07n0220e_568:0947c18": "愛際求。」善思又問：「無明有愛復於何求？」最勝",
    "T07n0220e_568:0947c19": "答曰：「當於畢竟不生際求。」善思又問：「此不生",
    "T07n0220e_568:0947c20": "際復於何求？」最勝答曰：「此際當於無知際求。」",
    "T07n0220e_568:0947c21": "善思又問：「無知際者即無所知，云何此際當",
    "T07n0220e_568:0947c22": "於彼求？」最勝答曰：「若有所知求不可得，以無",
    "T07n0220e_568:0947c23": "知故於彼際求。」善思又問：「此際離言云何可",
    "T07n0220e_568:0947c24": "求？」最勝答曰：「以語言斷是故可求。」善思又",
    "T07n0220e_568:0947c25": "問：「此語言云何斷？」最勝答曰：「諸法依義不依",
    "T07n0220e_568:0947c26": "語故。」善思又問：「云何依義？」最勝答曰：「不見",
    "T07n0220e_568:0947c27": "義相。」善思又問：「云何不見？」最勝答曰：「不起分",
    "T07n0220e_568:0947c28": "別：『義是所依，我為能依。』無此二事故名不見。」",
    "T07n0220e_568:0947c29": "善思又問：「若不見義，此何所求？」最勝答曰：「無",
    "T07n0220e_568:0948a01": "見無取故名為求。」善思又問：「法可求者即為",
    "T07n0220e_568:0948a02": "有求？」最勝答曰：「是義不然，夫求法者實無所",
    "T07n0220e_568:0948a03": "求。何以故？若實可求即為非法。」善思又問：",
    "T07n0220e_568:0948a04": "「何者是法？」最勝答曰：「法無文字亦離語言。」善",
    "T07n0220e_568:0948a05": "思又問：「離文言中何者是法？」最勝答曰：「性離",
    "T07n0220e_568:0948a06": "文言心行處滅，是名為法。一切法性皆不可",
    "T07n0220e_568:0948a07": "說，其不可說亦不可說，若有所說即是虛妄，",
    "T07n0220e_568:0948a08": "虛妄法中都無實法。」善思又問：「諸佛菩薩常",
    "T07n0220e_568:0948a09": "有言說皆虛妄耶？」最勝答曰：「諸佛菩薩從始",
    "T07n0220e_568:0948a10": "至終不說一字，云何虛妄？」善思又問：「若有所",
    "T07n0220e_568:0948a11": "說當有何咎？」最勝答曰：「有語言咎。」善思又問：",
    "T07n0220e_568:0948a12": "「語言何咎？」最勝答曰：「有思議咎。」善思又問：",
    "T07n0220e_568:0948a13": "「何法無咎？」最勝答曰：「有說、無說，不見二相是",
    "T07n0220e_568:0948a14": "則無咎。」善思又問：「咎何為本？」最勝答曰：「能",
    "T07n0220e_568:0948a15": "執為本。」善思又問：「執何為本？」最勝答曰：「著",
    "T07n0220e_568:0948a16": "心為本。」善思又問：「著何為本？」最勝答曰：「虛妄",
    "T07n0220e_568:0948a17": "分別為本。」善思又問：「虛妄分別以何為本？」最",
    "T07n0220e_568:0948a18": "勝答曰：「攀緣為本。」善思又問：「何所攀緣？」最勝",
    "T07n0220e_568:0948a19": "答曰：「攀緣色、聲、香、味、觸、法。」善思又問：「云何無",
    "T07n0220e_568:0948a20": "緣？」最勝答曰：「若離愛取則無所緣，以是義故，",
    "T07n0220e_568:0948a21": "如來常說諸法平等不可攀緣。」說此法時，五",
    "T07n0220e_568:0948a22": "千苾芻遠塵離垢生淨法眼，復有一萬二千",
    "T07n0220e_568:0948a23": "菩薩得無生忍，無量無邊諸有情類俱發無",
    "T07n0220e_568:0948a24": "上正等覺心。",
    "T07n0220e_568:0948a25": "爾時，最勝即從座起，偏覆左肩，右膝著地，合",
    "T07n0220e_568:0948a26": "掌恭敬而白佛言：「諸善男子、善女人等聞深",
    "T07n0220e_568:0948a27": "般若波羅蜜多，云何未發菩提心者即能發",
    "T07n0220e_568:0948a28": "心，皆悉成就得不退轉，行常勝進而無退墮？」",
    "T07n0220e_568:0948a29": "佛言：「天王！諦聽！諦聽！極善作意，當為汝說。」",
    "T07n0220e_568:0948b01": "最勝白言：「善哉！大聖！唯然！願說！我等樂聞。」佛",
    "T07n0220e_568:0948b02": "告最勝：「天王當知！若善男子、善女人等聞深",
    "T07n0220e_568:0948b03": "般若波羅蜜多，以純淨意發菩提心，正信具",
    "T07n0220e_568:0948b04": "足親近賢聖，樂聞正法遠離嫉慳，常修寂靜",
    "T07n0220e_568:0948b05": "好行惠施，心無限礙離諸穢濁，正信業果心",
    "T07n0220e_568:0948b06": "不猶豫，如實了知黑白業果，設為身命終不",
    "T07n0220e_568:0948b07": "作惡；是善男子、善女人等，如是修行甚深般",
    "T07n0220e_568:0948b08": "若波羅蜜多，則能遠離十惡業道，心常繫念",
    "T07n0220e_568:0948b09": "十善業道；是善男子、善女人等，行深般若波",
    "T07n0220e_568:0948b10": "羅蜜多方便善巧，若見沙門、婆羅門等正行",
    "T07n0220e_568:0948b11": "精進、戒品清潔、多聞解義，常起正念心性調",
    "T07n0220e_568:0948b12": "柔，寂靜無亂恒為愛語，勤修諸善遠離眾惡，",
    "T07n0220e_568:0948b13": "於自不高於他不蔑，離麁惡語遠無義言，不",
    "T07n0220e_568:0948b14": "捨念住其心調直，能斷暴流善拔毒箭，於諸",
    "T07n0220e_568:0948b15": "重擔悉能棄捨，超出無暇越度後有；是善男",
    "T07n0220e_568:0948b16": "子、善女人等，行深般若波羅蜜多方便善巧，",
    "T07n0220e_568:0948b17": "見此菩薩則應親附依為善友。「時，此菩薩方",
    "T07n0220e_568:0948b18": "便善巧，隨其所宜而為說法：『汝等當知！能行",
    "T07n0220e_568:0948b19": "施者當得富樂，受持淨戒尊貴生天，聽聞正",
    "T07n0220e_568:0948b20": "法獲大智慧。』復告之言：『此是布施，此布施果；",
    "T07n0220e_568:0948b21": "此是慳悋，此慳悋果；此是淨戒，此淨戒果；此",
    "T07n0220e_568:0948b22": "是犯戒，此犯戒果；此是安忍，此安忍果；此是",
    "T07n0220e_568:0948b23": "忿恚，此忿恚果；此是精進，此精進果；此是懈",
    "T07n0220e_568:0948b24": "怠，此懈怠果；此是靜慮，此靜慮果；此是散亂，",
    "T07n0220e_568:0948b25": "此散亂果；此是妙慧，此妙慧果；此是愚癡，此",
    "T07n0220e_568:0948b26": "愚癡果；此身善業，此身善業果；此身惡業，此",
    "T07n0220e_568:0948b27": "身惡業果；此語善業，此語善業果；此語惡業，",
    "T07n0220e_568:0948b28": "此語惡業果；此意善業，此意善業果；此意惡",
    "T07n0220e_568:0948b29": "業，此意惡業果；此法應作，此法不應作；若如",
    "T07n0220e_568:0948c01": "是修感長夜樂，不如是修獲長夜苦。』是善男",
    "T07n0220e_568:0948c02": "子、善女人等，行深般若波羅蜜多方便善巧，",
    "T07n0220e_568:0948c03": "親近善友得聞如是次第說法。「時，此菩薩知",
    "T07n0220e_568:0948c04": "是法器，則為宣說甚深般若波羅蜜多，謂：『空、",
    "T07n0220e_568:0948c05": "無相、無願、無作、無生、無滅，無我、有情廣說乃",
    "T07n0220e_568:0948c06": "至知者、見者。』復為宣說甚深緣起，謂：『因此法",
    "T07n0220e_568:0948c07": "有彼法生，此法滅時彼法隨滅，所謂無明緣",
    "T07n0220e_568:0948c08": "行，行緣識，識緣名色，名色緣六處，六處緣",
    "T07n0220e_568:0948c09": "觸，觸緣受，受緣愛，愛緣取，取緣有，有緣生，",
    "T07n0220e_568:0948c10": "生緣老死愁歎苦憂惱；若無明滅則行滅，乃",
    "T07n0220e_568:0948c11": "至生滅則老死愁歎苦憂惱滅。』「時，此菩薩行",
    "T07n0220e_568:0948c12": "深般若波羅蜜多方便善巧，復作是說：『真實",
    "T07n0220e_568:0948c13": "理中無有一法可生可滅。何以故？世間諸法",
    "T07n0220e_568:0948c14": "皆因緣生，無我、有情、作者、受者，因緣和合說",
    "T07n0220e_568:0948c15": "諸法生，因緣離散說諸法滅，無一實法受生",
    "T07n0220e_568:0948c16": "滅者。虛妄分別於三界中但有假名，隨業煩",
    "T07n0220e_568:0948c17": "惱受果異熟，若以般若波羅蜜多如實觀察，",
    "T07n0220e_568:0948c18": "則一切法無生無滅、無作無受。若法無作是",
    "T07n0220e_568:0948c19": "亦無行，則於諸法心無所著，謂：不著色、受、想、",
    "T07n0220e_568:0948c20": "行、識，不著眼處乃至意處，不著色處乃至法",
    "T07n0220e_568:0948c21": "處，不著眼界乃至意界，不著色界乃至法界，",
    "T07n0220e_568:0948c22": "不著眼識界乃至意識界。』「時，此菩薩復作是",
    "T07n0220e_568:0948c23": "說：『諸法自性皆畢竟空，寂靜、遠離、無取、無著。』",
    "T07n0220e_568:0948c24": "「是善男子、善女人等因如是說，行常勝進而",
    "T07n0220e_568:0948c25": "無退墮。「天王當知！諸菩薩摩訶薩行深般若",
    "T07n0220e_568:0948c26": "波羅蜜多方便善巧，樂見諸佛，樂聞正法，不",
    "T07n0220e_568:0948c27": "墮卑賤，在所生處不離見佛聽受正法，供養",
    "T07n0220e_568:0948c28": "眾僧，常見諸佛，勇猛精進志求正法，不著有",
    "T07n0220e_568:0948c29": "為妻子、僕使，於資生具亦不貪著，不染諸欲，",
    "T07n0220e_568:0949a01": "常依正教修佛隨念，捨俗出家如教修行轉",
    "T07n0220e_568:0949a02": "為他說，雖為他說而不求報，見聽法眾常起",
    "T07n0220e_568:0949a03": "大慈，於有情類恒起大悲，廣學多聞不惜身",
    "T07n0220e_568:0949a04": "命，常樂遠離少欲喜足，但採義理不滯言詞，",
    "T07n0220e_568:0949a05": "說法修行不專為己，為有情類得無上樂，謂",
    "T07n0220e_568:0949a06": "佛菩提大涅槃界。「天王當知！諸菩薩摩訶薩",
    "T07n0220e_568:0949a07": "行深般若波羅蜜多方便善巧，如是修行遠",
    "T07n0220e_568:0949a08": "離放逸，勇猛精進攝護諸根，若眼見色不著",
    "T07n0220e_568:0949a09": "色相，如實觀察此色過患，耳聲、鼻香、舌味、身",
    "T07n0220e_568:0949a10": "觸、意法亦爾，若縱諸根名為放逸，若能攝護",
    "T07n0220e_568:0949a11": "名不放逸。是菩薩摩訶薩行深般若波羅蜜",
    "T07n0220e_568:0949a12": "多方便善巧，調伏自心，將護他意，名不放逸。",
    "T07n0220e_568:0949a13": "遠離貪欲，心順善法，尋伺、瞋癡、不善根本、身",
    "T07n0220e_568:0949a14": "語惡業及二邪命，一切不善皆悉遠離，名不",
    "T07n0220e_568:0949a15": "放逸。是菩薩摩訶薩行深般若波羅蜜多，心",
    "T07n0220e_568:0949a16": "常正念，名不放逸。是菩薩摩訶薩知一切法信",
    "T07n0220e_568:0949a17": "為上首，正信之人不墮惡趣，心不行惡賢聖",
    "T07n0220e_568:0949a18": "所讚。「天王當知！諸菩薩摩訶薩行深般若波",
    "T07n0220e_568:0949a19": "羅蜜多方便善巧，如法修行，隨所生處常得",
    "T07n0220e_568:0949a20": "值佛，遠離二乘安住正道，得大自在成就大",
    "T07n0220e_568:0949a21": "事，謂諸如來正智解脫。是菩薩摩訶薩行深",
    "T07n0220e_568:0949a22": "般若波羅蜜多方便善巧，欲求安樂，常勤隨",
    "T07n0220e_568:0949a23": "順一切智道。「天王當知！今此大眾得聞如是",
    "T07n0220e_568:0949a24": "甚深般若波羅蜜多，已於過去無量大劫供",
    "T07n0220e_568:0949a25": "養諸佛修集善根，是故應當勤加精進勿令",
    "T07n0220e_568:0949a26": "退失。若天、人等能制諸根不著五欲，遠離世",
    "T07n0220e_568:0949a27": "間常修出世，三業清淨習助道法，名不放逸。",
    "T07n0220e_568:0949a28": "諸菩薩摩訶薩行深般若波羅蜜多方便善",
    "T07n0220e_568:0949a29": "巧，正信具足心不放逸，勤修精進令得勝法，",
    "T07n0220e_568:0949b01": "名不放逸。諸菩薩摩訶薩欲具正信、心不放",
    "T07n0220e_568:0949b02": "逸、精進正念，當學般若波羅蜜多，因是念智",
    "T07n0220e_568:0949b03": "能疾證得所求無上正等菩提。「諸菩薩摩訶",
    "T07n0220e_568:0949b04": "薩行深般若波羅蜜多方便善巧，具足正信",
    "T07n0220e_568:0949b05": "心不放逸，勤修精進即得正念，用是念智知",
    "T07n0220e_568:0949b06": "有、知無。云何有、無？若修正行得正解脫，是名",
    "T07n0220e_568:0949b07": "為有；若修邪行得正解脫，是名為無。眼等六",
    "T07n0220e_568:0949b08": "根、色等六境，世俗為有，勝義為無。精進菩薩",
    "T07n0220e_568:0949b09": "能得菩提，是名為有；懈怠菩薩得菩提者，是",
    "T07n0220e_568:0949b10": "名為無。說五取蘊皆從虛妄分別而生，是名",
    "T07n0220e_568:0949b11": "為有；說世俗法不由因緣自然而起，是名為",
    "T07n0220e_568:0949b12": "無。說色無常、苦、敗壞法，是名為有；若言常樂",
    "T07n0220e_568:0949b13": "非敗壞法，是名為無。受、想、行、識亦復如是。無",
    "T07n0220e_568:0949b14": "明緣行，是名為有；若離無明而行生者，是名",
    "T07n0220e_568:0949b15": "為無。乃至生緣老死愁歎苦憂惱亦復如是。",
    "T07n0220e_568:0949b16": "施得大富，是名為有；得貧窮者，是名為無。受",
    "T07n0220e_568:0949b17": "持淨戒得生善趣，是名為有；生惡趣者，是名",
    "T07n0220e_568:0949b18": "為無。乃至修慧能得成聖，是名為有；作愚夫",
    "T07n0220e_568:0949b19": "者，是名為無。若修多聞能得大智，是名為有；",
    "T07n0220e_568:0949b20": "得愚癡者，是名為無。若修正念能得出離，是",
    "T07n0220e_568:0949b21": "名為有；不得為無。若行邪念不得出離，是名",
    "T07n0220e_568:0949b22": "為有；能得為無。離我、我所能得解脫，是名為",
    "T07n0220e_568:0949b23": "有；執我、我所能得解脫，是名為無。若言虛空",
    "T07n0220e_568:0949b24": "遍一切處，是名為有；言五蘊中有真實我，是",
    "T07n0220e_568:0949b25": "名為無。如實修智能得解脫，是名為有；若著",
    "T07n0220e_568:0949b26": "邪智能得解脫，是名為無。離我等見能得空",
    "T07n0220e_568:0949b27": "智，是名為有；著我等見能得空智，是名為無。",
    "T07n0220e_568:0949b28": "「天王當知！諸菩薩摩訶薩行深般若波羅蜜",
    "T07n0220e_568:0949b29": "多方便善巧，知世有、無能修平等，了達諸法",
    "T07n0220e_568:0949c01": "從因緣生，世俗故有，不起常見；知因緣法本",
    "T07n0220e_568:0949c02": "性皆空，不生斷見，於諸佛教如實通達。「天王",
    "T07n0220e_568:0949c03": "當知！佛為菩薩略說四法，謂世沙門、婆羅門",
    "T07n0220e_568:0949c04": "等及長壽天多起常見，為破彼執說行無常；",
    "T07n0220e_568:0949c05": "有諸天人多貪著樂，為破彼故說一切苦；外",
    "T07n0220e_568:0949c06": "道邪見執身有我，為破彼執說身無我；增上",
    "T07n0220e_568:0949c07": "慢者謗真涅槃，是故為說涅槃寂靜。說無常",
    "T07n0220e_568:0949c08": "者，令其志求究竟之法；為說苦者，令於生死",
    "T07n0220e_568:0949c09": "遠離願求；說無我者，為顯空門令其了達；說",
    "T07n0220e_568:0949c10": "寂靜者，令達無相離諸相執。「天王當知！諸菩",
    "T07n0220e_568:0949c11": "薩摩訶薩行深般若波羅蜜多方便善巧，如是",
    "T07n0220e_568:0949c12": "修學，於諸善法終無退墮，速成無上正等菩",
    "T07n0220e_568:0949c13": "提。」爾時，最勝復白佛言：「諸菩薩摩訶薩行深",
    "T07n0220e_568:0949c14": "般若波羅蜜多，修何等行護持正法？」佛告最",
    "T07n0220e_568:0949c15": "勝：「天王當知！若菩薩摩訶薩行深般若波羅",
    "T07n0220e_568:0949c16": "蜜多，行不違言，尊重師長，隨順正法，心行調",
    "T07n0220e_568:0949c17": "柔，志性純質，諸根寂靜，遠離一切惡不善法，",
    "T07n0220e_568:0949c18": "修勝善根，名護正法。天王當知！若菩薩摩訶",
    "T07n0220e_568:0949c19": "薩行深般若波羅蜜多，修身、語、意三業慈悲，",
    "T07n0220e_568:0949c20": "不徇利譽，持戒清淨，遠離諸見，名護正法。天",
    "T07n0220e_568:0949c21": "王當知！若菩薩摩訶薩行深般若波羅蜜多，",
    "T07n0220e_568:0949c22": "心不隨愛、恚、癡、怖行，名護正法；修習慚愧，名",
    "T07n0220e_568:0949c23": "護正法；說法修行皆如所聞，名護正法。「天王",
    "T07n0220e_568:0949c24": "當知！三世諸佛為護正法，說陀羅尼擁護天",
    "T07n0220e_568:0949c25": "王及人王等，令護正法久住世間，與諸有情",
    "T07n0220e_568:0949c26": "作大饒益。陀羅尼曰：",
    "T07n0220e_568:0949c27": "「呾姪他　阿虎洛　屈洛罰底丁履反下悉同虎剌挐",
    "T07n0220e_568:0949c28": "莎去聲呼下悉同窶荼　者遮　者遮折支熱反尼阿奔",
    "T07n0220e_568:0949c29": "去聲呼若剎多　剎多剎　延多　剎也莎訶",
    "T07n0220e_568:0950a01": "　陜末尼羯洛　鄔魯鄔魯罰底迦　邏跋底迦",
    "T07n0220e_568:0950a02": "阿鞞奢底尼莎剌尼　祛闍　祛闍末底　阿",
    "T07n0220e_568:0950a03": "罰始尼　罰尸罰多　罰多　奴娑理尼",
    "T07n0220e_568:0950a04": "　部多奴悉沒栗底　提罰多奴悉沒栗底　莎",
    "T07n0220e_568:0950a05": "訶九十七字",
    "T07n0220e_568:0950a06": "「天王當知！此大神呪，能令一切天、龍、藥叉、健",
    "T07n0220e_568:0950a07": "達縛、阿素洛、揭路茶、緊捺洛、莫呼洛伽、人非",
    "T07n0220e_568:0950a08": "人等一切有情皆得安樂。此大神呪，三世諸佛",
    "T07n0220e_568:0950a09": "為護正法及護天王并人王等令得安樂，以",
    "T07n0220e_568:0950a10": "方便力而宣說之。是故天王及人王等，為令",
    "T07n0220e_568:0950a11": "正法久住世故，自身眷屬得安樂故，國土有",
    "T07n0220e_568:0950a12": "情無災難故，各應精勤至誠誦念，如是則令",
    "T07n0220e_568:0950a13": "怨敵、災難、魔事、法障皆悉銷滅，由斯正法久住",
    "T07n0220e_568:0950a14": "世間，與諸有情作大饒益。」說是般若波羅蜜",
    "T07n0220e_568:0950a15": "多大神呪時，諸天宮殿、山海、大地皆悉振動，",
    "T07n0220e_568:0950a16": "有八十千諸有情類俱發無上正等覺心。時，",
    "T07n0220e_568:0950a17": "最勝天王踊躍歡喜，以七寶網彌覆佛上，合掌",
    "T07n0220e_568:0950a18": "恭敬復白佛言：「諸菩薩摩訶薩行深般若波",
    "T07n0220e_568:0950a19": "羅蜜多，修何等法，能於無上正等菩提心不",
    "T07n0220e_568:0950a20": "移動？」佛告最勝：「天王當知！若菩薩摩訶薩行",
    "T07n0220e_568:0950a21": "深般若波羅蜜多，精勤修習無礙大慈、無厭",
    "T07n0220e_568:0950a22": "大悲成辦大事，勤加精進學空等持，亦能精",
    "T07n0220e_568:0950a23": "勤修平等智方便善巧，如實通達清淨大智，",
    "T07n0220e_568:0950a24": "明了三世平等妙理無有障礙，履三世佛所",
    "T07n0220e_568:0950a25": "行正道。天王當知！是菩薩摩訶薩行深般若",
    "T07n0220e_568:0950a26": "波羅蜜多，修如是法，能於無上正等菩提心",
    "T07n0220e_568:0950a27": "不移動。」爾時，最勝復白佛言：「諸菩薩摩訶薩",
    "T07n0220e_568:0950a28": "行深般若波羅蜜多，修何等法，聞諸如來不思",
    "T07n0220e_568:0950a29": "議事，不驚、不怖亦不憂惱？」佛告最勝：「天王當",
    "T07n0220e_568:0950b01": "知！若菩薩摩訶薩具足修行妙慧妙智，親近",
    "T07n0220e_568:0950b02": "善友樂聞深法，了知諸法皆如幻等，悟世無",
    "T07n0220e_568:0950b03": "常生必歸滅，心無住著猶若虛空。天王當知！",
    "T07n0220e_568:0950b04": "是菩薩摩訶薩行深般若波羅蜜多，修如是",
    "T07n0220e_568:0950b05": "法，聞諸如來不思議事，不驚、不怖亦不憂惱。」",
    "T07n0220e_568:0950b06": "爾時，最勝復白佛言：「諸菩薩摩訶薩行深般",
    "T07n0220e_568:0950b07": "若波羅蜜多，修何等法，於一切處能得自在？」",
    "T07n0220e_568:0950b08": "佛告最勝：「天王當知！若菩薩摩訶薩行深般",
    "T07n0220e_568:0950b09": "若波羅蜜多，修五神通、具足無礙諸解脫門、",
    "T07n0220e_568:0950b10": "靜慮、無量方便般若波羅蜜多，於一切處能",
    "T07n0220e_568:0950b11": "得自在。」爾時，最勝復白佛言：「諸菩薩摩訶薩",
    "T07n0220e_568:0950b12": "行深般若波羅蜜多得何等門？」佛告最勝：「天",
    "T07n0220e_568:0950b13": "王當知！若菩薩摩訶薩行深般若波羅蜜多，",
    "T07n0220e_568:0950b14": "得妙智門，則能悟入一切有情諸根利鈍；得",
    "T07n0220e_568:0950b15": "妙慧門，則能分別諸法句義；得總持門，了達",
    "T07n0220e_568:0950b16": "一切語言音聲；得無礙門，能說諸法畢竟無",
    "T07n0220e_568:0950b17": "盡。天王當知！是菩薩摩訶薩行深般若波羅",
    "T07n0220e_568:0950b18": "蜜多得如是門。」爾時，最勝復白佛言：「諸菩薩",
    "T07n0220e_568:0950b19": "摩訶薩行深般若波羅蜜多得何等力？」佛告",
    "T07n0220e_568:0950b20": "最勝：「天王當知！若菩薩摩訶薩行深般若波",
    "T07n0220e_568:0950b21": "羅蜜多，得寂靜力，成就大悲故；得精進力，成",
    "T07n0220e_568:0950b22": "就不退故；得多聞力，成就大智故；得信樂力，",
    "T07n0220e_568:0950b23": "成就解脫故；得修行力，成就出離故；得安忍",
    "T07n0220e_568:0950b24": "力，愛護有情故；得菩提心力，斷除我見故；得",
    "T07n0220e_568:0950b25": "大悲力，化導有情故；得無生忍力，成就十力",
    "T07n0220e_568:0950b26": "故。天王當知！是菩薩摩訶薩行深般若波羅",
    "T07n0220e_568:0950b27": "蜜多，得如是等種種勝力。」說是法時，五百菩",
    "T07n0220e_568:0950b28": "薩得無生忍，八千天子得不退轉，一萬二千",
    "T07n0220e_568:0950b29": "諸天子眾遠塵離垢生淨法眼，四萬天人俱",
    "T07n0220e_568:0950c01": "發無上正等覺心。",
    "T07n0220e_568:0950c02": "10 證勸品第六分證勸品第十",
    "T07n0220e_568:0950c03": "佛告最勝：「天王當知！過去無量不可思議無",
    "T07n0220e_568:0950c04": "數大劫，有佛名曰功德寶王，十號圓滿，國名",
    "T07n0220e_568:0950c05": "寶嚴，劫名善觀。其土豐樂無諸疾惱，人、天往",
    "T07n0220e_568:0950c06": "來不相限礙，地平如掌，無諸山陵、堆阜、瓦礫、",
    "T07n0220e_568:0950c07": "荊棘、毒刺；遍生細草，柔軟紺青如孔雀毛，量",
    "T07n0220e_568:0950c08": "纔四指，下足便靡舉步隨昇；瞻博迦花、悅意",
    "T07n0220e_568:0950c09": "花等及餘軟草周遍莊嚴，不暑不寒四序調",
    "T07n0220e_568:0950c10": "適，吠琉璃寶以成其地。時，諸有情心性調善，",
    "T07n0220e_568:0950c11": "三毒煩惱制伏不行。彼佛世尊聲聞弟子一",
    "T07n0220e_568:0950c12": "萬二千那庾多數，菩薩弟子六十二億。時，人",
    "T07n0220e_568:0950c13": "極壽三十六億那庾多歲，無復中夭。「有城名",
    "T07n0220e_568:0950c14": "曰無垢莊嚴，其城南北百二十八踰繕那量，",
    "T07n0220e_568:0950c15": "東西八十踰繕那量，城厚十六踰繕那量；門",
    "T07n0220e_568:0950c16": "堞樓觀皆七寶成，十千園苑以為嚴飾，十千",
    "T07n0220e_568:0950c17": "小城周匝圍繞；有四園苑妙花莊嚴，悅意功",
    "T07n0220e_568:0950c18": "德孔雀遊戲，於四時中歡娛適樂；有四大池",
    "T07n0220e_568:0950c19": "七寶為岸，縱廣正等半踰繕那，純以紫金而",
    "T07n0220e_568:0950c20": "為階道，其底遍布妙好金沙，池中有水具八",
    "T07n0220e_568:0950c21": "功德，寶花氛馥間列其中，鳧鴈、鴛鴦眾鳥遊",
    "T07n0220e_568:0950c22": "集，岸列諸樹白檀、赤檀、尸利沙等，上有鸚鵡、",
    "T07n0220e_568:0950c23": "舍利眾鳥翔集遊戲。「有轉輪王名曰治世，七",
    "T07n0220e_568:0950c24": "寶具足王四大洲，已曾供養無量諸佛，於諸",
    "T07n0220e_568:0950c25": "佛所深植善根，大菩提心得不退轉，內宮眷",
    "T07n0220e_568:0950c26": "屬七十千人，形貌端嚴，承事寶女咸發無上",
    "T07n0220e_568:0950c27": "正等覺心。彼轉輪王具有千子，大力勇健能",
    "T07n0220e_568:0950c28": "摧怨敵，具二十八大丈夫相，亦發無上正等",
    "T07n0220e_568:0950c29": "覺心。「爾時，功德寶王如來，將諸聲聞及菩薩",
    "T07n0220e_568:0951a01": "眾，復與無量天、龍、藥叉、健達縛、阿素洛、揭路",
    "T07n0220e_568:0951a02": "茶、緊捺洛、莫呼洛伽、人非人等，前後圍繞將",
    "T07n0220e_568:0951a03": "入無垢莊嚴大城。時，彼輪王七寶導從，與其",
    "T07n0220e_568:0951a04": "千子內宮眷屬，出城奉迎禮敬請入，施設種",
    "T07n0220e_568:0951a05": "種微妙供養。爾時，世尊及諸眷屬受供養已",
    "T07n0220e_568:0951a06": "欲還本處。治世輪王與七寶等，出城奉送尋",
    "T07n0220e_568:0951a07": "即還宮。「時，轉輪王忽自歎曰：『人身無常，富貴",
    "T07n0220e_568:0951a08": "如夢，諸根不缺正信尚難，況值如來得聞妙",
    "T07n0220e_568:0951a09": "法，不為希有如優曇花！』「時，彼千子知其父王",
    "T07n0220e_568:0951a10": "戀仰世尊樂聞正法，即為營造牛頭栴檀廣",
    "T07n0220e_568:0951a11": "大妙臺七寶嚴飾，其檀一兩直贍部洲；此臺",
    "T07n0220e_568:0951a12": "南北長十三踰繕那，東西復廣十踰繕那，眾",
    "T07n0220e_568:0951a13": "寶莊嚴四角大柱，於其臺下有千寶輪。成已",
    "T07n0220e_568:0951a14": "共持奉獻其父。「時，王受已而讚之言：『善哉！善",
    "T07n0220e_568:0951a15": "哉！快知我意欲詣佛所聽受正法。』「千子爾時",
    "T07n0220e_568:0951a16": "復於臺內造師子座安處父王，令諸宮人前",
    "T07n0220e_568:0951a17": "後圍繞。其臺周匝垂妙金鈴，懸繒、幡蓋，覆七",
    "T07n0220e_568:0951a18": "寶網，復散種種珍異香花，燒無價香，香泥塗",
    "T07n0220e_568:0951a19": "飾。時，王千子各捧一輪，猶若鵝王騰空詣佛，",
    "T07n0220e_568:0951a20": "安詳置地往如來所，到已頂禮世尊雙足，右",
    "T07n0220e_568:0951a21": "繞七匝退立一面。時，彼輪王內宮眷屬從寶",
    "T07n0220e_568:0951a22": "臺下，王去寶冠，及內眷屬皆脫寶履，前詣佛",
    "T07n0220e_568:0951a23": "所頂禮雙足，右繞七匝退坐一面。「爾時，功德",
    "T07n0220e_568:0951a24": "寶王如來告治世言：『大王！今者為聞正法來",
    "T07n0220e_568:0951a25": "至此耶？』「時，轉輪王即從座起，整理裳服白言：",
    "T07n0220e_568:0951a26": "『世尊！何等名為所聞正法？』「佛讚王曰：『善哉！善",
    "T07n0220e_568:0951a27": "哉！汝今乃能為天、人眾得利樂故問深正法，",
    "T07n0220e_568:0951a28": "諦聽！諦聽！善思念之，當為大王分別解說。』「治",
    "T07n0220e_568:0951a29": "世白佛：『唯然！願聞！』「爾時，世尊告彼王曰：『大王！",
    "T07n0220e_568:0951b01": "當知諸菩薩摩訶薩行深般若波羅蜜多方",
    "T07n0220e_568:0951b02": "便善巧，所達一切平等法性名為正法，謂四",
    "T07n0220e_568:0951b03": "念住、四正斷、四神足、五根、五力、七等覺支、八聖",
    "T07n0220e_568:0951b04": "道支、空、無相、無願等，所達一切平等法性名",
    "T07n0220e_568:0951b05": "為正法。』「爾時，治世復白佛言：『世尊！云何諸",
    "T07n0220e_568:0951b06": "菩薩摩訶薩行深般若波羅蜜多方便善巧，",
    "T07n0220e_568:0951b07": "於大乘中恒得勝進而不退墮？』「佛告治世：『大",
    "T07n0220e_568:0951b08": "王當知！諸菩薩摩訶薩行深般若波羅蜜多",
    "T07n0220e_568:0951b09": "方便善巧，因正信力而得勝進。何者正信？謂",
    "T07n0220e_568:0951b10": "知諸法不生不滅，本性寂靜，常能親近正行",
    "T07n0220e_568:0951b11": "之人，不應作法終不造作，心離散亂聽受正",
    "T07n0220e_568:0951b12": "法，不見彼說、不見我聽，勤修正行疾得神通，",
    "T07n0220e_568:0951b13": "有所堪能化有情類，而終不見我有神通，能",
    "T07n0220e_568:0951b14": "化有情，彼受我化。何以故？諸菩薩摩訶薩行",
    "T07n0220e_568:0951b15": "深般若波羅蜜多方便善巧，都不見我、不見",
    "T07n0220e_568:0951b16": "有情，二處平等則得勝進而不退墮。「『大王當",
    "T07n0220e_568:0951b17": "知！諸菩薩摩訶薩行深般若波羅蜜多方便",
    "T07n0220e_568:0951b18": "善巧，攝護諸根不令取著，於資生具起無常",
    "T07n0220e_568:0951b19": "想，知法寂靜命如假借。「『大王當知！如是菩薩",
    "T07n0220e_568:0951b20": "行深般若波羅蜜多，於大乘中心不放逸。「『大",
    "T07n0220e_568:0951b21": "王當知！諸菩薩摩訶薩行深般若波羅蜜多",
    "T07n0220e_568:0951b22": "方便善巧，於其夢中尚不忘失菩提之心，化",
    "T07n0220e_568:0951b23": "諸有情令修佛道，持諸善根施有情類，迴向",
    "T07n0220e_568:0951b24": "無上正等菩提，見佛神力歡喜讚歎。「『大王當",
    "T07n0220e_568:0951b25": "知！如是菩薩行深般若波羅蜜多方便善巧，",
    "T07n0220e_568:0951b26": "速成無上正等菩提。是故，大王！當勤精進，處",
    "T07n0220e_568:0951b27": "尊貴位莫生放逸。若菩薩摩訶薩欲求法者",
    "T07n0220e_568:0951b28": "勿著五欲。何以故？一切異生於欲無厭，得聖",
    "T07n0220e_568:0951b29": "智者則能捨之。人身無常，壽量短促，大王！今",
    "T07n0220e_568:0951c01": "者應善了知，厭離世間求出世道。大王！應以",
    "T07n0220e_568:0951c02": "供養如來所獲善根迴向四事：一者、自在無",
    "T07n0220e_568:0951c03": "盡。二者、正法無盡。三者、妙智無盡。四者、辯才",
    "T07n0220e_568:0951c04": "無盡。此四迴向與深般若波羅蜜多同皆無",
    "T07n0220e_568:0951c05": "盡。「『大王當知！諸菩薩摩訶薩行深般若波羅",
    "T07n0220e_568:0951c06": "蜜多方便善巧，應淨修持身、語、意戒。何以故？",
    "T07n0220e_568:0951c07": "為欲引發聞、思、修故。以方便力化諸有情，以",
    "T07n0220e_568:0951c08": "般若力降伏眾魔，成就願力行不違言。』「時，轉",
    "T07n0220e_568:0951c09": "輪王聞佛所說甚深般若波羅蜜多，歡喜踊",
    "T07n0220e_568:0951c10": "躍得未曾有，即取寶冠、自解瓔珞，長跪擎捧",
    "T07n0220e_568:0951c11": "供養如來，捨四大洲皆以奉佛，願以此福常",
    "T07n0220e_568:0951c12": "修梵行，學深般若波羅蜜多，以決定心為有",
    "T07n0220e_568:0951c13": "情類趣向無上正等菩提。王宮女人聞佛說",
    "T07n0220e_568:0951c14": "法，皆生歡喜發菩提心，各脫上衣、解寶瓔珞，",
    "T07n0220e_568:0951c15": "奉施功德寶王如來。王以寶臺、師子座等，又",
    "T07n0220e_568:0951c16": "奉上佛而求出家。「時，彼如來讚治世曰：『王能",
    "T07n0220e_568:0951c17": "如是甚為善哉！今者所行不違昔願，應勤修",
    "T07n0220e_568:0951c18": "習布施、淨戒、安忍、精進、靜慮、般若。過去諸佛",
    "T07n0220e_568:0951c19": "修此法故，得成無上正等菩提，未來諸佛亦",
    "T07n0220e_568:0951c20": "復如是。』「爾時，治世復白佛言：『諸菩薩摩訶薩",
    "T07n0220e_568:0951c21": "修行布施，與深般若波羅蜜多為異不異？』「佛",
    "T07n0220e_568:0951c22": "告治世：『夫布施者若無般若波羅蜜多，但得",
    "T07n0220e_568:0951c23": "施名非到彼岸，要由般若波羅蜜多乃得名",
    "T07n0220e_568:0951c24": "為施到彼岸，淨戒、忍辱、精進、靜慮、般若亦爾。",
    "T07n0220e_568:0951c25": "何以故？甚深般若波羅蜜多性平等故。』「彼佛",
    "T07n0220e_568:0951c26": "說此甚深法時，王便證得無生法忍。」佛告最",
    "T07n0220e_568:0951c27": "勝：「天王當知！諸菩薩摩訶薩行深般若波羅",
    "T07n0220e_568:0951c28": "蜜多，應如彼王勤求正法。時，彼輪王即然燈",
    "T07n0220e_568:0951c29": "佛，千子即是賢劫千佛。」",
    "T07n0220e_568:0952a01": "爾時，最勝便白佛言：「世尊！云何諸菩薩摩訶",
    "T07n0220e_568:0952a02": "薩行深般若波羅蜜多，修行速成大菩提道？」",
    "T07n0220e_568:0952a03": "佛告最勝：「天王當知！諸菩薩摩訶薩行深般",
    "T07n0220e_568:0952a04": "若波羅蜜多方便善巧，修慈等心，於諸有情",
    "T07n0220e_568:0952a05": "不為損惱，勤行一切波羅蜜多及四攝事、四",
    "T07n0220e_568:0952a06": "無量心菩提分法，修學神通方便善巧，一切",
    "T07n0220e_568:0952a07": "善法無不修滿。若諸菩薩如是修行，則能速",
    "T07n0220e_568:0952a08": "成大菩提道；菩提道者，所謂信心及清淨心、",
    "T07n0220e_568:0952a09": "離諂曲心、行平等心、施無畏心，令諸有情咸",
    "T07n0220e_568:0952a10": "悉親附，勤行布施果報無盡，受持淨戒而無",
    "T07n0220e_568:0952a11": "障礙，修行安忍離諸忿恚，勤加精進修行易",
    "T07n0220e_568:0952a12": "成，有勝靜慮不起散亂，具足般若能善通達，",
    "T07n0220e_568:0952a13": "有大慈故饒益有情，有大悲故終無退轉，有",
    "T07n0220e_568:0952a14": "大喜故能悅彼心，有大捨故不起分別，無三",
    "T07n0220e_568:0952a15": "毒故離諸荊棘，不著色、聲、香、味、觸故滅諸戲",
    "T07n0220e_568:0952a16": "論，無煩惱故遠離怨敵，捨二乘念其心廣大，",
    "T07n0220e_568:0952a17": "具一切智能出眾寶。天王當知！諸菩薩摩訶",
    "T07n0220e_568:0952a18": "薩行深般若波羅蜜多方便善巧，如是修行",
    "T07n0220e_568:0952a19": "則能速成大菩提道。」",
    "T07n0220e_568:0952a20": "爾時，最勝復白佛言：「諸菩薩摩訶薩行深般",
    "T07n0220e_568:0952a21": "若波羅蜜多，現何色像化有情類？」佛告最勝：",
    "T07n0220e_568:0952a22": "「天王當知！諸菩薩摩訶薩行深般若波羅蜜",
    "T07n0220e_568:0952a23": "多方便善巧，所現色像無決定相。何以故？隨",
    "T07n0220e_568:0952a24": "諸有情心之所樂，菩薩即現如是色像，或現",
    "T07n0220e_568:0952a25": "金色，或現銀色，或現頗胝迦色，或現吠琉璃",
    "T07n0220e_568:0952a26": "色，或現石藏色，或現杵藏色，或現真珠色，",
    "T07n0220e_568:0952a27": "或現青、黃、赤、白色，或現日、月、火焰色，或現帝",
    "T07n0220e_568:0952a28": "釋色，或現梵王色，或現霜雪色，或現雌黃色，",
    "T07n0220e_568:0952a29": "或現朱丹色，或現雨花色，或現瞻博迦花色，",
    "T07n0220e_568:0952b01": "或現蘇末那花色，或現嗢鉢羅花色，或現鉢",
    "T07n0220e_568:0952b02": "特摩花色，或現拘某陀花色，或現奔茶利花",
    "T07n0220e_568:0952b03": "色，或現功德天色，或現鵝孔雀色，或現珊",
    "T07n0220e_568:0952b04": "瑚寶色，或現如意珠色，或現虛空界色，隨人、",
    "T07n0220e_568:0952b05": "天等各現彼類。「天王當知！是菩薩摩訶薩隨",
    "T07n0220e_568:0952b06": "十方面殑伽沙等諸世界中一切有情色像差",
    "T07n0220e_568:0952b07": "別悉能示現。何以故？是菩薩摩訶薩行深般",
    "T07n0220e_568:0952b08": "若波羅蜜多方便善巧，遍能攝化一切有情，",
    "T07n0220e_568:0952b09": "乃至不捨一切有情故。何以故？一切有情心",
    "T07n0220e_568:0952b10": "行各別，是故菩薩種種示現。所以者何？是菩",
    "T07n0220e_568:0952b11": "薩摩訶薩於過去世有大願力，隨諸有情樂",
    "T07n0220e_568:0952b12": "見受化，即為示現所欲見身。如明鏡中本無",
    "T07n0220e_568:0952b13": "影像，隨質好醜種種悉現，然此明鏡亦不分",
    "T07n0220e_568:0952b14": "別：『我體明淨能現眾色。』如是菩薩行深般若",
    "T07n0220e_568:0952b15": "波羅蜜多方便善巧，無功用心隨樂示現，而",
    "T07n0220e_568:0952b16": "不分別我能現身。「天王當知！諸菩薩摩訶薩",
    "T07n0220e_568:0952b17": "行深般若波羅蜜多方便善巧，於一坐中，隨",
    "T07n0220e_568:0952b18": "諸聽眾心所樂見說法之身，菩薩即能示現",
    "T07n0220e_568:0952b19": "為說，謂或見佛，或見菩薩，或見獨覺，或見聲",
    "T07n0220e_568:0952b20": "聞，或見梵王，或見帝釋，或見大自在，或見毘",
    "T07n0220e_568:0952b21": "瑟拏，或見護世，或見輪王，或見沙門，或見",
    "T07n0220e_568:0952b22": "異道，或見婆羅門，或見剎帝利，或見吠舍，",
    "T07n0220e_568:0952b23": "或見戍達羅，或見長者，或見居士，或見坐寶",
    "T07n0220e_568:0952b24": "臺中，或見坐蓮花上，或見在地，或見騰空，或",
    "T07n0220e_568:0952b25": "見說法，或見寂定。「天王當知！是菩薩摩訶薩",
    "T07n0220e_568:0952b26": "行深般若波羅蜜多方便善巧，為度有情，無",
    "T07n0220e_568:0952b27": "一形類及一威儀而不能現甚深般若波羅",
    "T07n0220e_568:0952b28": "蜜多。猶如虛空無形無相，遍十方界無處不",
    "T07n0220e_568:0952b29": "有，又如虛空離諸戲論，甚深般若波羅蜜多",
    "T07n0220e_568:0952c01": "亦復如是，過諸語言；又如虛空世所受用，甚",
    "T07n0220e_568:0952c02": "深般若波羅蜜多一切聖凡皆共受用；又如",
    "T07n0220e_568:0952c03": "虛空離諸分別，甚深般若波羅蜜多亦復如",
    "T07n0220e_568:0952c04": "是，無分別心；又如虛空容受眾色，甚深般若",
    "T07n0220e_568:0952c05": "波羅蜜多亦能容受一切佛法；又如虛空能",
    "T07n0220e_568:0952c06": "現眾色，甚深般若波羅蜜多亦復能現一切",
    "T07n0220e_568:0952c07": "佛法；又如虛空，一切草木、眾藥、花實依之增",
    "T07n0220e_568:0952c08": "長；甚深般若波羅蜜多，一切善根依之增長；",
    "T07n0220e_568:0952c09": "又如虛空非常、非斷、非語言法，甚深般若波",
    "T07n0220e_568:0952c10": "羅蜜多亦復如是，非常、非斷、離諸語言。世間",
    "T07n0220e_568:0952c11": "沙門、婆羅門等乃至釋、梵，不能思測甚深般",
    "T07n0220e_568:0952c12": "若波羅蜜多。「天王當知！甚深般若波羅蜜多",
    "T07n0220e_568:0952c13": "無有一法可為譬喻。若善男子、善女人等，信",
    "T07n0220e_568:0952c14": "受般若波羅蜜多，所獲功德不可思議，若此",
    "T07n0220e_568:0952c15": "功德有色形者，太虛空界所不能容。何以故？",
    "T07n0220e_568:0952c16": "甚深般若波羅蜜多生世、出世一切善法。若",
    "T07n0220e_568:0952c17": "天、人眾，若天、人王，四向、四果，及諸獨覺，菩",
    "T07n0220e_568:0952c18": "薩十地波羅蜜多，諸佛無上正等菩提，一切",
    "T07n0220e_568:0952c19": "種智、力、無所畏并十八佛不共法等，無不皆",
    "T07n0220e_568:0952c20": "依甚深般若波羅蜜多而得成辦。」說是法時，",
    "T07n0220e_568:0952c21": "五萬菩薩得不退轉，一萬五千諸天子眾得",
    "T07n0220e_568:0952c22": "無生忍，一萬二千諸天、人眾遠塵離垢生淨",
    "T07n0220e_568:0952c23": "法眼，殑伽沙等諸有情類俱發無上正等覺",
    "T07n0220e_568:0952c24": "心。諸天空中作眾伎樂，復散種種天妙香花，",
    "T07n0220e_568:0952c25": "供養如來及深般若；復有無量天、龍、藥叉、健",
    "T07n0220e_568:0952c26": "達縛、阿素洛、揭路茶、緊捺洛、莫呼洛伽、人非",
    "T07n0220e_568:0952c27": "人等，亦散種種花及寶物，供養如來及深般",
    "T07n0220e_568:0952c28": "若。時，天、龍等異口同音，合掌恭敬俱讚佛曰：",
    "T07n0220e_568:0952c29": "「善哉！善哉！快說如是甚深般若波羅蜜多。」",
    "T07n0220e_568:0953a01": "大般若波羅蜜多經卷第五百七十一",
    "T07n0220e_568:0953a07": "三藏法師玄奘奉　詔譯",
    "T07n0220e_568:0953a08": "11 顯德品第六分顯德品第十一",
    "T07n0220e_568:0953a09": "爾時，曼殊室利菩薩摩訶薩從座而起，頂禮",
    "T07n0220e_568:0953a10": "佛足，偏覆左肩，右膝著地，合掌恭敬白言：",
    "T07n0220e_568:0953a11": "「世尊！諸菩薩摩訶薩經幾劫數行深般若波",
    "T07n0220e_568:0953a12": "羅蜜多，供養幾佛，而能對揚如來所說甚深",
    "T07n0220e_568:0953a13": "般若波羅蜜多如最勝天王者？」佛告曼殊室",
    "T07n0220e_568:0953a14": "利菩薩摩訶薩言：「善男子！如此之事不可思",
    "T07n0220e_568:0953a15": "議，若非無量百千大劫修集眾行種諸善根，",
    "T07n0220e_568:0953a16": "則不得聞甚深般若波羅蜜多功德名字。善",
    "T07n0220e_568:0953a17": "男子！十方各如殑伽沙界，其中所有諸殑伽",
    "T07n0220e_568:0953a18": "沙尚可知數，是菩薩摩訶薩行深般若波羅",
    "T07n0220e_568:0953a19": "蜜多，所經劫數、供養幾佛俱不可知。「善男子！",
    "T07n0220e_568:0953a20": "過去無量無數無邊難思議劫，有佛出世名",
    "T07n0220e_568:0953a21": "曰多聞，十號具足，劫名增上，國名日光。多",
    "T07n0220e_568:0953a22": "聞如來為諸菩薩摩訶薩說清淨法門言：『善男",
    "T07n0220e_568:0953a23": "子！汝應精勤修諸善法，勿顧身命。』「時，彼會中",
    "T07n0220e_568:0953a24": "有一菩薩名精進力，即從座起頂禮佛足，偏",
    "T07n0220e_568:0953a25": "覆左肩，右膝著地，合掌恭敬而白佛言：『世尊",
    "T07n0220e_568:0953a26": "所說：汝應精勤修諸善法，勿顧身命。如我解",
    "T07n0220e_568:0953a27": "佛所說義者，諸菩薩摩訶薩宜應懈怠不修",
    "T07n0220e_568:0953a28": "善法，乃能速證無上菩提。所以者何？若諸菩",
    "T07n0220e_568:0953a29": "薩勤修眾善，是則不能久住生死利樂有情；",
    "T07n0220e_568:0953b01": "然諸菩薩行深般若波羅蜜多，伏斷煩惱久",
    "T07n0220e_568:0953b02": "住生死，終不自為速證涅槃，但為利樂諸有",
    "T07n0220e_568:0953b03": "情故。菩薩以處生死為樂，不以涅槃而為樂",
    "T07n0220e_568:0953b04": "也！何以故？諸菩薩摩訶薩以化有情而為樂",
    "T07n0220e_568:0953b05": "故。謂隨所樂方便善巧，說授法門令得安樂；",
    "T07n0220e_568:0953b06": "若勤修善便速盡漏，不能利樂一切有情。是",
    "T07n0220e_568:0953b07": "故菩薩觀察生死多諸苦惱，起大悲心不捨",
    "T07n0220e_568:0953b08": "有情成就本願。「『世尊！諸菩薩摩訶薩具方便",
    "T07n0220e_568:0953b09": "力久住生死，得見無量無邊如來，聽受無量",
    "T07n0220e_568:0953b10": "無邊正法，化導無量無邊有情，是故菩薩為",
    "T07n0220e_568:0953b11": "如是事不厭生死、不樂涅槃。世尊！諸菩薩摩",
    "T07n0220e_568:0953b12": "訶薩若觀生死而起厭怖、欣樂涅槃則墮非",
    "T07n0220e_568:0953b13": "道，不能利樂一切有情，通達如來甚深境界。",
    "T07n0220e_568:0953b14": "云何非道？謂樂聲聞及獨覺地，於有情類無",
    "T07n0220e_568:0953b15": "大悲心。所以者何？聲聞、獨覺所行之道，非",
    "T07n0220e_568:0953b16": "諸菩薩摩訶薩道。何以故？聲聞、獨覺厭怖生",
    "T07n0220e_568:0953b17": "死、欣樂涅槃，不能具足福德智慧，以是義故",
    "T07n0220e_568:0953b18": "非菩薩道。』「時，多聞佛即便讚歎精進力言：『善",
    "T07n0220e_568:0953b19": "哉！善哉！如汝所說。諸菩薩摩訶薩應修自行，",
    "T07n0220e_568:0953b20": "勿習非道。』「時，精進力白言：『世尊！何謂菩薩自",
    "T07n0220e_568:0953b21": "所行道？』「多聞佛言：『菩薩成就一切福慧，以大",
    "T07n0220e_568:0953b22": "悲力不捨有情，遠離聲聞及獨覺地，得無生",
    "T07n0220e_568:0953b23": "忍不捨三界，無所希望生長善根，方便善巧",
    "T07n0220e_568:0953b24": "修行一切波羅蜜多，以智慧力無分別心生",
    "T07n0220e_568:0953b25": "長善根，成就盡智無量功德；雖知諸法無一",
    "T07n0220e_568:0953b26": "可生，而方便現生；雖知有情無一實有，而方便",
    "T07n0220e_568:0953b27": "化導，知一切法皆離自性；觀諸佛土猶如虛",
    "T07n0220e_568:0953b28": "空，而能巧便嚴淨佛土；知一切佛法身無像，",
    "T07n0220e_568:0953b29": "方便示現相好莊嚴；隨諸有情心所好樂，即",
    "T07n0220e_568:0953c01": "能方便而授與之。菩薩身心雖常寂靜，而說",
    "T07n0220e_568:0953c02": "諸法化導有情，亦以巧便遠離喧雜，修諸寂",
    "T07n0220e_568:0953c03": "定知自性空，悉能通達甚深智慧，能以方便",
    "T07n0220e_568:0953c04": "為他說法，不證聲聞、獨覺乘果，勤求如來所",
    "T07n0220e_568:0953c05": "證解脫，不捨菩薩一切道行。善男子！是名菩",
    "T07n0220e_568:0953c06": "薩自所行道。』「曼殊室利！時，精進力從彼如來",
    "T07n0220e_568:0953c07": "聞說菩薩所行境界，得未曾有，尋即復白多",
    "T07n0220e_568:0953c08": "聞佛言：『希有！世尊！如我解佛所說義者，菩薩",
    "T07n0220e_568:0953c09": "具足方便善巧，觀一切法無非是道。譬如虛",
    "T07n0220e_568:0953c10": "空含容眾色，如是菩薩具大方便，所行之道",
    "T07n0220e_568:0953c11": "攝一切法。又如虛空，一切草木、花果、香樹因",
    "T07n0220e_568:0953c12": "之生長，如是諸物於虛空界不能染淨、不令",
    "T07n0220e_568:0953c13": "瞋喜，如是菩薩具大方便甚深般若波羅蜜",
    "T07n0220e_568:0953c14": "多，觀一切法皆悉是道，謂異生法、若聲聞法、",
    "T07n0220e_568:0953c15": "若獨覺法、若菩薩法、若如來法。何以故？是",
    "T07n0220e_568:0953c16": "諸菩薩所通達故。「『譬如大火若遇草木必無",
    "T07n0220e_568:0953c17": "退還，是諸草木皆順益火發其光明，如是諸",
    "T07n0220e_568:0953c18": "法無不皆順菩薩道，故名菩薩道。譬如金剛",
    "T07n0220e_568:0953c19": "自體堅密，刀不能斫，火不能燒，水不能爛，毒",
    "T07n0220e_568:0953c20": "不能損，如是菩薩方便智慧，獨覺、聲聞及諸",
    "T07n0220e_568:0953c21": "外道一切煩惱所不能壞。如水清珠能清濁",
    "T07n0220e_568:0953c22": "水，如是菩薩甚深般若波羅蜜多，能使有情",
    "T07n0220e_568:0953c23": "一切煩惱悉得清淨。譬如良藥、妙寶神珠，毒",
    "T07n0220e_568:0953c24": "不共居能消眾毒，如是菩薩行深般若波羅",
    "T07n0220e_568:0953c25": "蜜多方便善巧，不與一切煩惱共居，而能斷",
    "T07n0220e_568:0953c26": "滅一切煩惱。以是因緣，所有諸法皆是菩薩",
    "T07n0220e_568:0953c27": "摩訶薩道。』「曼殊室利！彼精進力說是法時，八",
    "T07n0220e_568:0953c28": "千菩薩俱發無上正等覺心，二百菩薩得無",
    "T07n0220e_568:0953c29": "生忍。曼殊室利！彼精進力即是今者最勝天",
    "T07n0220e_568:0954a01": "王。」",
    "T07n0220e_568:0954a02": "爾時，曼殊室利菩薩復白佛言：「世尊！云何諸",
    "T07n0220e_568:0954a03": "菩薩摩訶薩行深般若波羅蜜多，得堅固力",
    "T07n0220e_568:0954a04": "護持正法？」佛告曼殊室利菩薩言：「善男子！若",
    "T07n0220e_568:0954a05": "菩薩摩訶薩寧棄身命不捨正法，於他謙下",
    "T07n0220e_568:0954a06": "不起憍慢，卑賤恥辱其心能忍，飢渴有情施",
    "T07n0220e_568:0954a07": "好飲食，在危難者能施無畏，於諸疾病如法",
    "T07n0220e_568:0954a08": "療治，貧匱有情令豐財寶，諸佛靈廟修建嚴",
    "T07n0220e_568:0954a09": "飾，惡事掩遏善事光揚，憂苦有情則施安樂，",
    "T07n0220e_568:0954a10": "是菩薩摩訶薩行深般若波羅蜜多，得堅固力",
    "T07n0220e_568:0954a11": "護持正法。」曼殊室利復白佛言：「世尊！云何諸",
    "T07n0220e_568:0954a12": "菩薩摩訶薩行深般若波羅蜜多能調伏心？」",
    "T07n0220e_568:0954a13": "佛告曼殊室利菩薩言：「善男子！若菩薩摩訶",
    "T07n0220e_568:0954a14": "薩行深般若波羅蜜多，不預他事先思後行，",
    "T07n0220e_568:0954a15": "心性調直離諂曲行，不自矜高意常柔軟，是",
    "T07n0220e_568:0954a16": "菩薩摩訶薩能調伏心。」曼殊室利復白佛言：",
    "T07n0220e_568:0954a17": "「若菩薩摩訶薩行深般若波羅蜜多能調伏",
    "T07n0220e_568:0954a18": "心，當生何趣？」佛告曼殊室利菩薩言：「善男子！",
    "T07n0220e_568:0954a19": "若菩薩摩訶薩行深般若波羅蜜多能調伏",
    "T07n0220e_568:0954a20": "心，或生天上，或生人中；若生天上，則為帝釋，",
    "T07n0220e_568:0954a21": "或作梵王堪忍界主；若生人趣，作轉輪王，或",
    "T07n0220e_568:0954a22": "作餘王、長者、居士。天上、人中常得值佛，是菩",
    "T07n0220e_568:0954a23": "薩摩訶薩行深般若波羅蜜多能調伏心，生",
    "T07n0220e_568:0954a24": "如是趣。」曼殊室利復白佛言：「世尊！正信流出",
    "T07n0220e_568:0954a25": "何法？」佛告曼殊室利菩薩：「正信流出得真善",
    "T07n0220e_568:0954a26": "友。」「世尊！多聞流出何法？」佛言：「多聞流出妙",
    "T07n0220e_568:0954a27": "慧。」「世尊！布施流出何法？」佛言：「布施流出大",
    "T07n0220e_568:0954a28": "富。」「世尊！淨戒流出何法？」佛言：「淨戒流出善",
    "T07n0220e_568:0954a29": "趣。」「世尊！安忍流出何法？」佛言：「安忍流出容",
    "T07n0220e_568:0954b01": "受一切有情。」「世尊！精進流出何法？」佛言：「精",
    "T07n0220e_568:0954b02": "進流出能辦一切佛法。」「世尊！靜慮流出何法？」",
    "T07n0220e_568:0954b03": "佛言：「靜慮流出遠離一切散動。」「世尊！般若流",
    "T07n0220e_568:0954b04": "出何法？」佛言：「般若流出遠離一切煩惱。」「世尊！",
    "T07n0220e_568:0954b05": "聽法流出何法？」佛言：「聽法流出遠離一切疑",
    "T07n0220e_568:0954b06": "網。」「世尊！正問流出何法？」佛言：「正問流出於法",
    "T07n0220e_568:0954b07": "決定妙智。」「世尊！居靜流出何法？」佛言：「居靜流",
    "T07n0220e_568:0954b08": "出勝定及諸神通。」「世尊！正修流出何法？」佛言：",
    "T07n0220e_568:0954b09": "「正修流出厭道。」「世尊！無常聲流出何法？」佛言：",
    "T07n0220e_568:0954b10": "「無常聲流出於境無所攝護。」「世尊！苦聲流出",
    "T07n0220e_568:0954b11": "何法？」佛言：「苦聲流出無生。」「世尊！無我聲流出",
    "T07n0220e_568:0954b12": "何法？」佛言：「無我聲流出滅除我、我所執。」「世尊！",
    "T07n0220e_568:0954b13": "空聲流出何法？」佛言：「空聲流出寂靜。」「世尊！",
    "T07n0220e_568:0954b14": "正念流出何法？」佛言：「正念流出聖見。」「世尊！身",
    "T07n0220e_568:0954b15": "心遠離流出何法？」佛言：「身心遠離流出一切",
    "T07n0220e_568:0954b16": "妙定神通。」「世尊！聖道流出何法？」佛言：「聖道流",
    "T07n0220e_568:0954b17": "出聖果。」「世尊！勝解流出何法？」佛言：「勝解流出",
    "T07n0220e_568:0954b18": "成就一切解脫。」「世尊！佛生流出何法？」佛言：「佛",
    "T07n0220e_568:0954b19": "生流出一切菩提分法。」爾時，最勝前白佛言：",
    "T07n0220e_568:0954b20": "「云何佛生？」佛告最勝：「如發無上正等覺心。」「世",
    "T07n0220e_568:0954b21": "尊！云何而發無上正等覺心？」佛言：「天王！如生",
    "T07n0220e_568:0954b22": "大悲。」「世尊！云何而生大悲？」佛言：「不捨一切有",
    "T07n0220e_568:0954b23": "情。」「世尊！云何不捨有情？」佛言：「應如不捨三寶。」",
    "T07n0220e_568:0954b24": "「世尊！誰能不捨三寶？」佛言：「一切無煩惱者。」爾",
    "T07n0220e_568:0954b25": "時，最勝便白佛言：「甚奇！世尊！希有！善逝！諸佛",
    "T07n0220e_568:0954b26": "祕密甚深微妙，雖說法空、無生、無滅、本來寂",
    "T07n0220e_568:0954b27": "靜，而不破壞善惡業果，遠離斷常。世尊！頗有",
    "T07n0220e_568:0954b28": "有情聞如是法，不起敬信、生毀謗不？」佛言：「亦",
    "T07n0220e_568:0954b29": "有。」「世尊！如是有情因過去世修行善業得受",
    "T07n0220e_568:0954c01": "人身，由近惡友於是深法不能敬信、生毀謗",
    "T07n0220e_568:0954c02": "心，則為辜負過去善業。諸佛恩德實為深重，",
    "T07n0220e_568:0954c03": "假使有人以己肉血，供養諸佛亦不能報。以",
    "T07n0220e_568:0954c04": "佛恩故，我等今者增長善根，得大法樂，住大",
    "T07n0220e_568:0954c05": "自在，天、人恭敬。世尊！諸菩薩摩訶薩行深般",
    "T07n0220e_568:0954c06": "若波羅蜜多，應知佛恩，親近善友，當修佛行",
    "T07n0220e_568:0954c07": "證佛菩提。」說是法時，眾中二萬五千菩薩得",
    "T07n0220e_568:0954c08": "無生忍，四萬五千諸人、天眾俱發無上正等",
    "T07n0220e_568:0954c09": "覺心，一萬二千諸天子眾遠塵離垢生淨",
    "T07n0220e_568:0954c10": "法眼。",
    "T07n0220e_568:0954c11": "12 現化品第六分現化品第十二",
    "T07n0220e_568:0954c12": "爾時，善思菩薩白最勝天王言：「佛所化身更",
    "T07n0220e_568:0954c13": "能化不？」最勝答曰：「今對世尊以為明證，佛所",
    "T07n0220e_568:0954c14": "化身更能化作殑伽沙數無量化佛，種種色",
    "T07n0220e_568:0954c15": "像、神通、說法利樂有情。所以者何？諸佛往昔",
    "T07n0220e_568:0954c16": "願力清淨故能如是。」善思菩薩復作是言：「天",
    "T07n0220e_568:0954c17": "王善能說甚深法，謂佛往昔願力清淨。唯",
    "T07n0220e_568:0954c18": "願天王請佛神力，令深般若波羅蜜多久住",
    "T07n0220e_568:0954c19": "世間常無隱滅。」最勝報曰：「善思當知！甚深般",
    "T07n0220e_568:0954c20": "若波羅蜜多一切如來常共守護。何以故？文",
    "T07n0220e_568:0954c21": "字宣說甚深般若波羅蜜多，如是文字不起、",
    "T07n0220e_568:0954c22": "不盡，常無隱滅，其所顯義亦不起盡，常無隱",
    "T07n0220e_568:0954c23": "滅，由此諸佛甚深般若波羅蜜多亦無隱滅。",
    "T07n0220e_568:0954c24": "何以故？法不生故。若法無生亦則無滅，即是",
    "T07n0220e_568:0954c25": "諸佛祕密之教；如是妙理，如來出世若不出",
    "T07n0220e_568:0954c26": "世性相湛然，名曰真如，亦名法界，亦名實際。",
    "T07n0220e_568:0954c27": "隨順因緣而不違逆，是為正法，其性常住永",
    "T07n0220e_568:0954c28": "無隱滅。」善思菩薩復問天王：「更何等人能護",
    "T07n0220e_568:0954c29": "正法？」最勝答言：「若不違逆一切法者能護正",
    "T07n0220e_568:0955a01": "法。所以者何？不違正理，常無諍論名護正法。」",
    "T07n0220e_568:0955a02": "善思復問：「云何名為不違正理，常無諍論名",
    "T07n0220e_568:0955a03": "護正法？」最勝答曰：「若順文字不違正理，常無",
    "T07n0220e_568:0955a04": "諍論名護正法。何以故？世間愚夫皆著諸見，",
    "T07n0220e_568:0955a05": "順正理者則常說空，是故世間共興諍論，如",
    "T07n0220e_568:0955a06": "是愚夫愛重有法，順正理者於有則輕。世間說",
    "T07n0220e_568:0955a07": "有常、樂、我、淨，順正理者說無常、苦、無我、不淨，",
    "T07n0220e_568:0955a08": "是故世間共興諍論；諸愚夫類順世間流，順",
    "T07n0220e_568:0955a09": "正理者逆世間流，是故世間共興諍論。世間",
    "T07n0220e_568:0955a10": "愚夫著蘊、界、處，順正理者都無所著，是故世",
    "T07n0220e_568:0955a11": "間共興諍論；順世愚夫不行正理，順正理者",
    "T07n0220e_568:0955a12": "與世相違，故常無諍名護正法。」善思菩薩復",
    "T07n0220e_568:0955a13": "問最勝：「今者天王為何所取？」最勝答曰：「善思",
    "T07n0220e_568:0955a14": "當知！我不取我亦不取法。」善思又問：「云何不",
    "T07n0220e_568:0955a15": "取？」最勝答言：「我自性離，有情及法自性亦離，",
    "T07n0220e_568:0955a16": "如是諸離亦不可得；過去自性離，未來、現在",
    "T07n0220e_568:0955a17": "自性亦離，如是諸離亦不可得；諸佛自性非",
    "T07n0220e_568:0955a18": "離，諸佛自性非不離；諸佛土自性非離，諸佛",
    "T07n0220e_568:0955a19": "土自性非不離；諸法自性非離，諸法自性非",
    "T07n0220e_568:0955a20": "不離。善思當知！如是之行名順正理，無取、不",
    "T07n0220e_568:0955a21": "取能護正法。」爾時，善思菩薩讚最勝天王言：",
    "T07n0220e_568:0955a22": "「善哉！善哉！大士！正士！能如是說甚深般若波",
    "T07n0220e_568:0955a23": "羅蜜多，無取、無著、無文、無字，滅諸戲論，離能",
    "T07n0220e_568:0955a24": "分別及所分別。」爾時，眾中有一天子名曰賢",
    "T07n0220e_568:0955a25": "德，從座而起頂禮佛足，偏覆左肩，右膝著地，",
    "T07n0220e_568:0955a26": "合掌恭敬而白佛言：「世尊！最勝天王所說無",
    "T07n0220e_568:0955a27": "分別者為是何法？」佛告賢德：「天子當知！無分",
    "T07n0220e_568:0955a28": "別者是寂靜法。所以者何？能取、所取俱不可",
    "T07n0220e_568:0955a29": "得，不生、不滅、離我、我所，如是名為無分別法。",
    "T07n0220e_568:0955b01": "若菩薩摩訶薩如是觀者能護正法，不見能",
    "T07n0220e_568:0955b02": "護及所護法。」說此法時，十千苾芻心得解脫，",
    "T07n0220e_568:0955b03": "一千天子遠塵離垢生淨法眼。",
    "T07n0220e_568:0955b04": "爾時，善思菩薩問最勝天王言：「何等辯才能說",
    "T07n0220e_568:0955b05": "如是甚深之法？」最勝答言：「一切煩惱習氣無",
    "T07n0220e_568:0955b06": "者所得辯才，能說如是甚深之法；過語言道",
    "T07n0220e_568:0955b07": "不可思量勝義妙智，如是辯才能說如是甚",
    "T07n0220e_568:0955b08": "深之法。」善思菩薩問賢德天子言：「云何無生",
    "T07n0220e_568:0955b09": "法中以辯才說？」賢德天子答善思言：「若菩薩",
    "T07n0220e_568:0955b10": "摩訶薩不住無生無滅法者，則無辯才說甚",
    "T07n0220e_568:0955b11": "深法。何以故？遠離戲論，不見所緣，不見能緣，",
    "T07n0220e_568:0955b12": "心無所住，是故能說。不住我法，不住此彼，唯",
    "T07n0220e_568:0955b13": "住清淨勝義諦中，是故能說。」善思菩薩即白",
    "T07n0220e_568:0955b14": "佛言：「甚奇！世尊！賢德天子實為希有！乃能通",
    "T07n0220e_568:0955b15": "達甚深之法辯才無盡。」佛告善思：「賢德天",
    "T07n0220e_568:0955b16": "子從妙喜界不動佛所，而來至此堪忍世界",
    "T07n0220e_568:0955b17": "聽深般若波羅蜜多。汝等當知！賢德天子已",
    "T07n0220e_568:0955b18": "於無量百千億劫，修習希有陀羅尼門，經劫",
    "T07n0220e_568:0955b19": "說法亦不窮盡。」善思菩薩復白佛言：「何謂希",
    "T07n0220e_568:0955b20": "有陀羅尼門？」佛言：「善思！此希有者名眾法不",
    "T07n0220e_568:0955b21": "入陀羅尼門，此陀羅尼門過諸文字，言不能",
    "T07n0220e_568:0955b22": "入，心不能量，內外法中皆不可得。「善思當知！",
    "T07n0220e_568:0955b23": "無有少法能入此者，是故名為眾法不入陀羅",
    "T07n0220e_568:0955b24": "尼門。所以者何？此法平等，無高無下、無入無",
    "T07n0220e_568:0955b25": "出，無一文字從外而入，無一文字從內而出，",
    "T07n0220e_568:0955b26": "無一文字住此法中，亦無文字共相見者，亦",
    "T07n0220e_568:0955b27": "不分別法非、法異。是諸文字說亦無減、不說",
    "T07n0220e_568:0955b28": "無增，從本際來都無起作及壞滅者。如諸文",
    "T07n0220e_568:0955b29": "字，心亦如是；如心，一切法亦如是。何以故？法",
    "T07n0220e_568:0955c01": "離言語亦離思量，從本際來無生無滅故無",
    "T07n0220e_568:0955c02": "入出，由此名為眾法不入陀羅尼門。若能通",
    "T07n0220e_568:0955c03": "達此法門者辯才無盡。所以者何？通達不斷",
    "T07n0220e_568:0955c04": "無盡法故。若有人能入虛空者，則能入此陀",
    "T07n0220e_568:0955c05": "羅尼門。「善思當知！若菩薩摩訶薩能通達此",
    "T07n0220e_568:0955c06": "陀羅尼門，心得清淨，身、語亦爾；所行順理，般",
    "T07n0220e_568:0955c07": "若堅固；諸惡魔軍無能嬈者，一切外道不敢",
    "T07n0220e_568:0955c08": "對揚；諸煩惱業莫之能壞，身力堅固心離怯",
    "T07n0220e_568:0955c09": "弱；凡所演說辯才無盡，能宣深妙諸聖諦門；",
    "T07n0220e_568:0955c10": "智慧多聞猶如大海，安住寂定喻妙高山，如",
    "T07n0220e_568:0955c11": "師子王處眾無畏，世法不染猶淨蓮花，饒益",
    "T07n0220e_568:0955c12": "有情譬之大地，洗除垢穢喻如大水，成熟世",
    "T07n0220e_568:0955c13": "間方諸大火，增長善法同彼大風，清涼悅意",
    "T07n0220e_568:0955c14": "類之朗月，能破眾闇其猶烈日，摧煩惱怨如",
    "T07n0220e_568:0955c15": "威勇士，心性調伏猶大象王，能震法雷大龍",
    "T07n0220e_568:0955c16": "為喻，普雨眾法譬之大雲，如大良醫除煩惱",
    "T07n0220e_568:0955c17": "病，猶大國主善御世間，如四天王護有情類",
    "T07n0220e_568:0955c18": "及護正法，如天帝釋於人天中富貴最勝心",
    "T07n0220e_568:0955c19": "得自在，如大梵王於堪忍界主領自在身得",
    "T07n0220e_568:0955c20": "無礙，如揭路茶示教有情，如世間父能流法",
    "T07n0220e_568:0955c21": "寶，如毘沙門能出世間種種珍寶；福德智慧",
    "T07n0220e_568:0955c22": "之所莊嚴，有情見者無不蒙益，諸佛世尊之",
    "T07n0220e_568:0955c23": "所稱讚，天、龍等眾咸擁護之。「善思當知！諸菩",
    "T07n0220e_568:0955c24": "薩摩訶薩若得如是陀羅尼門，即能自在饒",
    "T07n0220e_568:0955c25": "益有情，方便說法而不窮盡，心無疲倦不徇",
    "T07n0220e_568:0955c26": "利譽，法施平等無有慳嫉，受持淨戒三業無",
    "T07n0220e_568:0955c27": "愆，安忍清淨離諸恚惱，精進清淨所作成立，",
    "T07n0220e_568:0955c28": "靜慮清淨善調伏心，般若清淨永無疑惑，具",
    "T07n0220e_568:0955c29": "四無量如大梵王，能善修行等持、等至，入出",
    "T07n0220e_568:0956a01": "自在勝諸世間，修大覺因具諸福慧，受灌頂",
    "T07n0220e_568:0956a02": "位得大自在。」佛說如是總持門時，眾中六萬",
    "T07n0220e_568:0956a03": "四千菩薩得不退轉，三萬菩薩得無生忍，二",
    "T07n0220e_568:0956a04": "萬天人遠塵離垢生淨法眼，無量無邊人、天",
    "T07n0220e_568:0956a05": "等眾俱發無上正等覺心。",
    "T07n0220e_568:0956a06": "13 陀羅尼品第六分陀羅尼品第十三",
    "T07n0220e_568:0956a07": "爾時，曼殊室利菩薩摩訶薩即從座起頂禮",
    "T07n0220e_568:0956a08": "佛足，偏覆左肩，右膝著地，合掌恭敬而白佛",
    "T07n0220e_568:0956a09": "言：「甚奇！世尊！如來所說：諸菩薩摩訶薩若得",
    "T07n0220e_568:0956a10": "如是眾法不入陀羅尼門，成就無量無邊功",
    "T07n0220e_568:0956a11": "德。」佛告曼殊室利菩薩言：「善男子！如是功德，",
    "T07n0220e_568:0956a12": "假使如來百千年說亦未能盡。」爾時，眾中有",
    "T07n0220e_568:0956a13": "一菩薩名寂靜慧，即白曼殊室利菩薩摩訶",
    "T07n0220e_568:0956a14": "薩言：「若菩薩摩訶薩證得如是陀羅尼門，為",
    "T07n0220e_568:0956a15": "佛世尊之所稱歎，如是菩薩善得大利，自行",
    "T07n0220e_568:0956a16": "化彼皆悉不空。」時，曼殊室利菩薩報寂靜慧菩",
    "T07n0220e_568:0956a17": "薩言：「善男子！勝義諦中無法可讚無色無相，",
    "T07n0220e_568:0956a18": "無色相者有何可讚？無可讚故於何歡喜？」時，",
    "T07n0220e_568:0956a19": "寂靜慧復作是言：「我聞如來契經中說：諸法",
    "T07n0220e_568:0956a20": "自性無我、我所，無能令喜亦無令瞋；此法平",
    "T07n0220e_568:0956a21": "等菩薩應學。譬如大地依止水輪，若鑿井池",
    "T07n0220e_568:0956a22": "得水受用，其不鑿者無由致之；如是聖智法",
    "T07n0220e_568:0956a23": "平等境遍一切法，若有勤修般若巧便即便",
    "T07n0220e_568:0956a24": "證得，其不修者云何得之？是故菩薩欲求無",
    "T07n0220e_568:0956a25": "上正等菩提不應懈怠，若勤精進，如是所說",
    "T07n0220e_568:0956a26": "法平等境則現在前。「如生盲人不能見色，如",
    "T07n0220e_568:0956a27": "是煩惱所盲有情，於平等法不能得見。如人",
    "T07n0220e_568:0956a28": "有眼無外光明，不能覩見所有色像，如是行",
    "T07n0220e_568:0956a29": "人雖有智慧，若無善友不能見法。如有天眼",
    "T07n0220e_568:0956b01": "不假外明自能見色，如是菩薩預法流者自",
    "T07n0220e_568:0956b02": "然勝進。譬如世間處胎藏者，雖漸增長而不",
    "T07n0220e_568:0956b03": "自見；如是菩薩勤精進者，眾行漸增亦不自",
    "T07n0220e_568:0956b04": "見，而能成辦一切佛法。如雪山中有妙藥樹，",
    "T07n0220e_568:0956b05": "枝條、莖檊不枯不折；如是菩薩勤修精進，",
    "T07n0220e_568:0956b06": "所有勝行不退不失。「如轉輪王出現於世具",
    "T07n0220e_568:0956b07": "七財寶，如是菩薩發菩提心具七法寶，所謂",
    "T07n0220e_568:0956b08": "布施、淨戒、安忍、精進、靜慮、般若、巧便。如轉輪",
    "T07n0220e_568:0956b09": "王遊四洲界，於有情類其心平等，如是菩薩",
    "T07n0220e_568:0956b10": "以四攝事饒益有情，心常平等。如轉輪王隨",
    "T07n0220e_568:0956b11": "所在處則無諍訟，如是菩薩如實說法亦無",
    "T07n0220e_568:0956b12": "諍論。譬如三千大千世界初成，即有妙高山",
    "T07n0220e_568:0956b13": "王及以大海，如是菩薩初發無上正等覺心，",
    "T07n0220e_568:0956b14": "即有般若及以大悲。譬如日出，諸山高者其",
    "T07n0220e_568:0956b15": "光先照，如是菩薩得般若炬，諸有高行根熟",
    "T07n0220e_568:0956b16": "菩薩先蒙光照。譬如大地普能荷負，一切草",
    "T07n0220e_568:0956b17": "木、花果、藥樹皆悉平等，如是菩薩證得如是",
    "T07n0220e_568:0956b18": "陀羅尼門，於諸有情其心平等。」爾時，佛讚寂",
    "T07n0220e_568:0956b19": "靜慧言：「善哉！善哉！如汝所說。諸菩薩摩訶薩",
    "T07n0220e_568:0956b20": "若得如是陀羅尼門，諸有所說一文一字無",
    "T07n0220e_568:0956b21": "非佛語，如是所說遠離色、聲、香、味、觸、法。何以",
    "T07n0220e_568:0956b22": "故？此所說法非世俗故無盡無邊，能引一切",
    "T07n0220e_568:0956b23": "身心輕利。假使百千佛前，說者亦不怯弱。所",
    "T07n0220e_568:0956b24": "以者何？是菩薩摩訶薩佛加持故心無所著，",
    "T07n0220e_568:0956b25": "謂不著我，不著有情，不著諸法，由此證得清",
    "T07n0220e_568:0956b26": "淨真如、清淨法界、清淨實際，得法無盡、文字",
    "T07n0220e_568:0956b27": "無盡、辯說無盡，爾時即生殊勝歡喜，得妙慧",
    "T07n0220e_568:0956b28": "故，得妙智故，無疑網故。」當佛說此總持門",
    "T07n0220e_568:0956b29": "時，八千菩薩俱得如是眾法不入陀羅尼門，",
    "T07n0220e_568:0956c01": "復有一萬二千菩薩得不退轉，五千菩薩得",
    "T07n0220e_568:0956c02": "無生忍，一萬六千諸天子眾遠塵離垢生淨法",
    "T07n0220e_568:0956c03": "眼，無量無邊諸有情類俱發無上正等覺心。",
    "T07n0220e_568:0956c04": "爾時，佛告寂靜慧言：「此陀羅尼能伏魔眾、摧",
    "T07n0220e_568:0956c05": "諸外道、壞嫉法人。然般若燈滅煩惱火，護說",
    "T07n0220e_568:0956c06": "法者令至涅槃，調伏內心、善化外眾，容儀整",
    "T07n0220e_568:0956c07": "肅見者歡喜，為正行人平等說法，如實觀察",
    "T07n0220e_568:0956c08": "有情根性，授法應時非前非後。」佛說如是諸",
    "T07n0220e_568:0956c09": "功德時，於此三千大千世界，一切大海、妙高",
    "T07n0220e_568:0956c10": "山王、大地、諸山皆悉振動。爾時，天雨微妙音",
    "T07n0220e_568:0956c11": "花、大微妙音花、妙靈瑞花、大妙靈瑞花、嗢鉢",
    "T07n0220e_568:0956c12": "羅花、拘某陀花、鉢特摩花、奔荼利花、迦末羅",
    "T07n0220e_568:0956c13": "花，諸天空中作眾伎樂。世尊復告寂靜慧言：",
    "T07n0220e_568:0956c14": "「善男子！過去無量無數無邊難思議劫，有佛",
    "T07n0220e_568:0956c15": "出世名為寶月，十號具足，國名無毀，劫名喜",
    "T07n0220e_568:0956c16": "讚，聲聞弟子三十二億，菩薩弟子無量無邊，",
    "T07n0220e_568:0956c17": "然彼如來先無苦行及降魔事而證菩提。時，",
    "T07n0220e_568:0956c18": "彼眾中有一菩薩名寶功德，具妙辯才，能為",
    "T07n0220e_568:0956c19": "有情種種說法。時，諸大眾請彼如來不入涅",
    "T07n0220e_568:0956c20": "槃久住於世。「時，寶功德告大眾言：『諸佛世尊",
    "T07n0220e_568:0956c21": "無生無滅，何用勸請不入涅槃？若太虛空入",
    "T07n0220e_568:0956c22": "涅槃者，如來乃可入般涅槃；若有真如、法界、",
    "T07n0220e_568:0956c23": "實際、不思議界入涅槃者，如來乃可入般涅",
    "T07n0220e_568:0956c24": "槃。所以者何？如來之法無成無壞、無染無淨，",
    "T07n0220e_568:0956c25": "非世間非出世間、非有為非無為、非常非斷。",
    "T07n0220e_568:0956c26": "假令一口而有十舌，是一一舌復生百舌，是",
    "T07n0220e_568:0956c27": "一一舌復生千舌，亦不能說如來成壞，乃至",
    "T07n0220e_568:0956c28": "不能說有常斷，云何大眾勸請如來不入涅",
    "T07n0220e_568:0956c29": "槃久住於世？』「彼寶功德說此法時，八萬六千",
    "T07n0220e_568:0957a01": "諸菩薩眾得不退轉，七千菩薩摩訶薩眾俱",
    "T07n0220e_568:0957a02": "得無邊功德陀羅尼門、悅意陀羅尼門、無礙",
    "T07n0220e_568:0957a03": "陀羅尼門、歡喜陀羅尼門、大悲陀羅尼門、月",
    "T07n0220e_568:0957a04": "愛陀羅尼門、月光陀羅尼門、日愛陀羅尼門、",
    "T07n0220e_568:0957a05": "日光陀羅尼門、妙高山王陀羅尼門、深廣大",
    "T07n0220e_568:0957a06": "海陀羅尼門、功德寶王陀羅尼門，三萬六千",
    "T07n0220e_568:0957a07": "人、天大眾遠塵離垢生淨法眼。」世尊復告寂",
    "T07n0220e_568:0957a08": "靜慧言：「昔寶功德今汝身是，由此因緣，汝能",
    "T07n0220e_568:0957a09": "說是陀羅尼門種種功德。」時，曼殊室利菩薩",
    "T07n0220e_568:0957a10": "摩訶薩而說頌言：",
    "T07n0220e_568:0957a11": "「總持猶妙藥，　　能療眾惑病，",
    "T07n0220e_568:0957a12": "亦如天甘露，　　服者常安樂。」",
    "T07n0220e_568:0957a13": "時，功德花王菩薩摩訶薩復說頌言：",
    "T07n0220e_568:0957a14": "「總持無文字，　　文字顯總持，",
    "T07n0220e_568:0957a15": "由般若大悲，　　離言以言說。」",
    "T07n0220e_568:0957a16": "爾時，珊覩史多天王即從座起頂禮佛足，偏",
    "T07n0220e_568:0957a17": "覆左肩右膝著地，合掌恭敬而白佛言：「諸佛",
    "T07n0220e_568:0957a18": "功德不可思議，諸佛所說不可思議，諸大菩",
    "T07n0220e_568:0957a19": "薩所行勝行所說妙法不可思議。我等諸天",
    "T07n0220e_568:0957a20": "宿世所植善根深厚，得值如來聞說如是甚",
    "T07n0220e_568:0957a21": "深妙法。」即以無量天妙花香奉散如來而為",
    "T07n0220e_568:0957a22": "供養。爾時，佛告彼天王言：「天王當知！諸欲供",
    "T07n0220e_568:0957a23": "養佛世尊者，當修三法：一者、發菩提心。二者、",
    "T07n0220e_568:0957a24": "護持正法。三者、如教修行。天王當知！若能修",
    "T07n0220e_568:0957a25": "學此三法者，乃得名為真供養佛。假使如來",
    "T07n0220e_568:0957a26": "一劫住世，說此供養所獲功德亦不能盡。是",
    "T07n0220e_568:0957a27": "故，天王！若欲供養佛世尊者，具此三法名真",
    "T07n0220e_568:0957a28": "供養。天王當知！若有護佛一四句頌，則為擁",
    "T07n0220e_568:0957a29": "護過去未來現在諸佛所證無上正等菩提。",
    "T07n0220e_568:0957b01": "何以故？諸佛世尊所證無上正等菩提從法",
    "T07n0220e_568:0957b02": "生故。法供養者名真供養，諸供養中最為第",
    "T07n0220e_568:0957b03": "一，資財供養所不能比。天王當知！我念過去",
    "T07n0220e_568:0957b04": "無量無數難思議劫精勤修學菩薩道時，聞",
    "T07n0220e_568:0957b05": "虛空中天說頌曰：",
    "T07n0220e_568:0957b06": "「『二人遠離王賊等，　　所不能侵大寶藏，",
    "T07n0220e_568:0957b07": "百千萬劫法難聞，　　得聞不持不施等。",
    "T07n0220e_568:0957b08": "大菩提心護正法，　　如教修行心寂靜，",
    "T07n0220e_568:0957b09": "自利利他心平等，　　是則名真供養佛。』",
    "T07n0220e_568:0957b10": "「天王當知！我於過去初聞此頌即為他說，時",
    "T07n0220e_568:0957b11": "有八千諸有情類俱發無上正等覺心。是故，",
    "T07n0220e_568:0957b12": "天王！以法供養最為第一。何以故？諸佛無上",
    "T07n0220e_568:0957b13": "正等菩提從法生故。」",
    "T07n0220e_568:0957b14": "14 勸誡品1第六分勸誡品第十四之一",
    "T07n0220e_568:0957b15": "爾時，曼殊室利菩薩復從座起頂禮佛足，偏",
    "T07n0220e_568:0957b16": "覆左肩，右膝著地，合掌恭敬而白佛言：「如來",
    "T07n0220e_568:0957b17": "所說甚深般若波羅蜜多，頗有有情於當來",
    "T07n0220e_568:0957b18": "世正法將滅時分轉時能信受不？若善男子、",
    "T07n0220e_568:0957b19": "善女人等聞說是經信受不謗，如此人等成",
    "T07n0220e_568:0957b20": "何功德？」佛告曼殊室利菩薩言：「善男子！於當",
    "T07n0220e_568:0957b21": "來世正法將滅時分轉時，有善男子、善女人",
    "T07n0220e_568:0957b22": "等，曾於無量無邊佛所修行淨戒、靜慮、般若，",
    "T07n0220e_568:0957b23": "是佛真子能信此經，所致功德不可稱計。諸",
    "T07n0220e_568:0957b24": "勝善法從般若生，若有人能信受不謗，吾",
    "T07n0220e_568:0957b25": "今為汝略以喻說。「曼殊室利！此贍部洲周匝",
    "T07n0220e_568:0957b26": "七千踰繕那量，北廣南狹形如車箱，其中人",
    "T07n0220e_568:0957b27": "面亦復如是。假使充滿此贍部洲預流、一來、",
    "T07n0220e_568:0957b28": "不還、阿羅漢、獨覺，如粟、稻、麻、竹、荻、蘆葦、甘蔗",
    "T07n0220e_568:0957b29": "林等中無間隙。有善男子、善女人等盡彼聖",
    "T07n0220e_568:0957c01": "眾壽量短長，以諸世間上妙飲食、衣服、臥具",
    "T07n0220e_568:0957c02": "及醫藥等，起殷淨心奉施供養。般涅槃後各",
    "T07n0220e_568:0957c03": "收馱都，起窣堵波嚴飾供養，或以七寶滿贍",
    "T07n0220e_568:0957c04": "部洲積至梵宮，於諸聖眾各別奉施爾所七",
    "T07n0220e_568:0957c05": "寶，畢自壽量晝夜三十牟呼栗多相續不斷。",
    "T07n0220e_568:0957c06": "曼殊室利！於意云何？是善男子、善女人等由",
    "T07n0220e_568:0957c07": "此因緣獲福多不？」曼殊室利即白佛言：「甚多！",
    "T07n0220e_568:0957c08": "世尊！甚多！善逝！」佛告曼殊室利菩薩：「若善",
    "T07n0220e_568:0957c09": "男子、善女人等能於此經信受不謗，所獲福",
    "T07n0220e_568:0957c10": "聚於前施福，百倍為勝，千倍為勝，乃至鄔波",
    "T07n0220e_568:0957c11": "尼殺曇倍亦復為勝。「曼殊室利！東勝身洲周",
    "T07n0220e_568:0957c12": "匝八千踰繕那量，形如半月，人面亦爾。假使",
    "T07n0220e_568:0957c13": "充滿東勝身洲預流、一來、不還、阿羅漢、獨覺，",
    "T07n0220e_568:0957c14": "如粟、稻、麻、竹、荻、蘆葦、甘蔗林等中無間隙。有",
    "T07n0220e_568:0957c15": "善男子、善女人等盡彼聖眾壽量短長，以諸",
    "T07n0220e_568:0957c16": "世間上妙飲食、衣服、臥具及醫藥等，起殷淨",
    "T07n0220e_568:0957c17": "心奉施供養。般涅槃後各收馱都，起窣堵波",
    "T07n0220e_568:0957c18": "嚴飾供養，或以七寶滿勝身洲積至梵宮，於",
    "T07n0220e_568:0957c19": "諸聖眾各別奉施爾所七寶，畢自壽量晝夜",
    "T07n0220e_568:0957c20": "三十牟呼栗多相續不斷。曼殊室利！於意云",
    "T07n0220e_568:0957c21": "何？是善男子、善女人等由此因緣獲福多不？」",
    "T07n0220e_568:0957c22": "曼殊室利即白佛言：「甚多！世尊！甚多！善逝！」佛",
    "T07n0220e_568:0957c23": "告曼殊室利菩薩：「若善男子、善女人等能於",
    "T07n0220e_568:0957c24": "此經信受不謗，所獲福聚於前施福，百倍為",
    "T07n0220e_568:0957c25": "勝，千倍為勝，乃至鄔波尼殺曇倍亦復為勝。",
    "T07n0220e_568:0957c26": "「曼殊室利！西牛貨洲周匝九千踰繕那量，形",
    "T07n0220e_568:0957c27": "如滿月，人面亦爾。假使充滿西牛貨洲預流、",
    "T07n0220e_568:0957c28": "一來、不還、阿羅漢、獨覺，如粟、稻、麻、竹、荻、蘆葦、甘",
    "T07n0220e_568:0957c29": "蔗林等中無間隙。有善男子、善女人等盡彼",
    "T07n0220e_568:0958a01": "聖眾壽量短長，以諸世間上妙飲食、衣服、臥具",
    "T07n0220e_568:0958a02": "及醫藥等，起殷淨心奉施供養。般涅槃後各",
    "T07n0220e_568:0958a03": "收馱都，起窣堵波嚴飾供養，或以七寶滿牛",
    "T07n0220e_568:0958a04": "貨洲積至梵宮，於諸聖眾各別奉施爾所七",
    "T07n0220e_568:0958a05": "寶，畢自壽量晝夜三十牟呼栗多相續不斷。",
    "T07n0220e_568:0958a06": "曼殊室利！於意云何？是善男子、善女人等由",
    "T07n0220e_568:0958a07": "此因緣獲福多不？」曼殊室利即白佛言：「甚多！",
    "T07n0220e_568:0958a08": "世尊！甚多！善逝！」佛告曼殊室利菩薩：「若善男",
    "T07n0220e_568:0958a09": "子、善女人等能於此經信受不謗，所獲福聚",
    "T07n0220e_568:0958a10": "於前施福，百倍為勝，千倍為勝，乃至鄔波尼",
    "T07n0220e_568:0958a11": "殺曇倍亦復為勝。「曼殊室利！北俱盧洲周匝",
    "T07n0220e_568:0958a12": "十千踰繕那量，其形方正，人面亦爾。假使充",
    "T07n0220e_568:0958a13": "滿北俱盧洲預流、一來、不還、阿羅漢、獨覺，如",
    "T07n0220e_568:0958a14": "粟、稻、麻、竹、荻、蘆葦、甘蔗林等中無間隙。有善",
    "T07n0220e_568:0958a15": "男子、善女人等盡彼聖眾壽量短長，以諸世",
    "T07n0220e_568:0958a16": "間上妙飲食、衣服、臥具及醫藥等，起殷淨心",
    "T07n0220e_568:0958a17": "奉施供養。般涅槃後各收馱都，起窣堵波嚴",
    "T07n0220e_568:0958a18": "飾供養，或以七寶滿俱盧洲積至梵宮，於諸",
    "T07n0220e_568:0958a19": "聖眾各別奉施爾所七寶，畢自壽量晝夜三",
    "T07n0220e_568:0958a20": "十牟呼栗多相續不斷。曼殊室利！於意云何？",
    "T07n0220e_568:0958a21": "是善男子、善女人等由此因緣獲福多不？」曼",
    "T07n0220e_568:0958a22": "殊室利即白佛言：「甚多！世尊！甚多！善逝！」佛告",
    "T07n0220e_568:0958a23": "曼殊室利菩薩：「若善男子、善女人等能於此",
    "T07n0220e_568:0958a24": "經信受不謗，所獲福聚於前施福，百倍為勝，",
    "T07n0220e_568:0958a25": "千倍為勝，乃至鄔波尼殺曇倍亦復為勝。」",
    "T07n0220e_568:0958a26": "大般若波羅蜜多經卷第五百七十二",
    "T07n0220e_568:0958b05": "三藏法師玄奘奉　詔譯",
    "T07n0220e_568:0958b06": "第六分勸誡品第十四之二",
    "T07n0220e_568:0958b07": "佛告曼殊室利菩薩：「假使碎此三千大千堪",
    "T07n0220e_568:0958b08": "忍世界悉為極微，一一極微為一聖者。有善",
    "T07n0220e_568:0958b09": "男子、善女人等盡彼聖眾壽量短長，以諸世",
    "T07n0220e_568:0958b10": "間上妙飲食、衣服、臥具及醫藥等，起殷淨心",
    "T07n0220e_568:0958b11": "奉施供養。般涅槃後各收馱都，起窣堵波嚴",
    "T07n0220e_568:0958b12": "飾供養，或以七寶滿如前說爾所極微大千",
    "T07n0220e_568:0958b13": "世界，上復積至色究竟天，於彼聖者各別奉",
    "T07n0220e_568:0958b14": "施爾所大千世界七寶，畢自壽量晝夜三十",
    "T07n0220e_568:0958b15": "牟呼栗多相續不斷。曼殊室利！於意云何？是",
    "T07n0220e_568:0958b16": "善男子、善女人等由此因緣獲福多不？」曼殊",
    "T07n0220e_568:0958b17": "室利即白佛言：「甚多！世尊！甚多！善逝！前說施",
    "T07n0220e_568:0958b18": "福尚難思議，何況於此所獲福量！」佛告曼殊",
    "T07n0220e_568:0958b19": "室利菩薩：「若善男子、善女人等受持此經流",
    "T07n0220e_568:0958b20": "通演說，所獲福聚於前施福，百倍為勝，千倍",
    "T07n0220e_568:0958b21": "為勝，乃至鄔波尼殺曇倍亦復為勝。「曼殊室",
    "T07n0220e_568:0958b22": "利！如是功德若不迴求佛菩提者，應經爾所",
    "T07n0220e_568:0958b23": "極微數劫當作他化自在天王，復經爾所極",
    "T07n0220e_568:0958b24": "微數劫當作樂變化天王，復經爾所極微數",
    "T07n0220e_568:0958b25": "劫當作覩史多天王，復經爾所極微數劫當",
    "T07n0220e_568:0958b26": "作夜摩天王，復經爾所極微數劫作天帝釋，",
    "T07n0220e_568:0958b27": "況轉輪王！以彼迴求一切智故，能得成辦甚",
    "T07n0220e_568:0958b28": "深般若波羅蜜多方便善巧，當證無上正等",
    "T07n0220e_568:0958b29": "菩提。「曼殊室利！假使充滿此贍部洲預流、一",
    "T07n0220e_568:0958c01": "來、不還、阿羅漢、獨覺，如粟、稻、麻、竹、荻、蘆葦、甘",
    "T07n0220e_568:0958c02": "蔗林等中無間隙。有暴惡人起極瞋恚，皆悉",
    "T07n0220e_568:0958c03": "殺害爾所聖者。曼殊室利！於意云何？彼人由",
    "T07n0220e_568:0958c04": "斯獲罪多不？」曼殊室利即白佛言：「甚多！世尊！",
    "T07n0220e_568:0958c05": "甚多！善逝！殺一聖者尚墮無間大地獄中一",
    "T07n0220e_568:0958c06": "劫受苦，何況殺害爾所聖者！彼所獲罪不可",
    "T07n0220e_568:0958c07": "稱計。」佛告曼殊室利菩薩：「若有毀謗此經典",
    "T07n0220e_568:0958c08": "者，其罪過前百倍、千倍乃至鄔波尼殺曇倍。",
    "T07n0220e_568:0958c09": "「曼殊室利！假使充滿東勝身洲預流、一來、不",
    "T07n0220e_568:0958c10": "還、阿羅漢、獨覺，如粟、稻、麻、竹、荻、蘆葦、甘蔗林",
    "T07n0220e_568:0958c11": "等中無間隙。有暴惡人起極瞋恚，皆悉殺害",
    "T07n0220e_568:0958c12": "爾所聖者。曼殊室利！於意云何？彼人由斯獲",
    "T07n0220e_568:0958c13": "罪多不？」曼殊室利即白佛言：「甚多！世尊！甚多！",
    "T07n0220e_568:0958c14": "善逝！殺一聖者尚墮無間大地獄中一劫受",
    "T07n0220e_568:0958c15": "苦，何況殺害爾所聖者！彼所獲罪不可稱計。」",
    "T07n0220e_568:0958c16": "佛告曼殊室利菩薩：「若有毀謗此經典者，其",
    "T07n0220e_568:0958c17": "罪過前百倍、千倍乃至鄔波尼殺曇倍。「曼殊",
    "T07n0220e_568:0958c18": "室利！假使充滿西牛貨洲預流、一來、不還、阿羅",
    "T07n0220e_568:0958c19": "漢、獨覺，如粟、稻、麻、竹、荻、蘆葦、甘蔗林等中無",
    "T07n0220e_568:0958c20": "間隙。有暴惡人起極瞋恚，皆悉殺害爾所聖",
    "T07n0220e_568:0958c21": "者。曼殊室利！於意云何？彼人由斯獲罪多不？」",
    "T07n0220e_568:0958c22": "曼殊室利即白佛言：「甚多！世尊！甚多！善逝！殺",
    "T07n0220e_568:0958c23": "一聖者尚墮無間大地獄中一劫受苦，何況",
    "T07n0220e_568:0958c24": "殺害爾所聖者！彼所獲罪不可稱計。」佛告曼",
    "T07n0220e_568:0958c25": "殊室利菩薩：「若有毀謗此經典者，其罪過前",
    "T07n0220e_568:0958c26": "百倍、千倍乃至鄔波尼殺曇倍。「曼殊室利！假",
    "T07n0220e_568:0958c27": "使充滿北俱盧洲預流、一來、不還、阿羅漢、獨",
    "T07n0220e_568:0958c28": "覺，如粟、稻、麻、竹、荻、蘆葦、甘蔗林等中無間隙。",
    "T07n0220e_568:0958c29": "有暴惡人起極瞋恚，皆悉殺害爾所聖者。曼",
    "T07n0220e_568:0959a01": "殊室利！於意云何？彼人由斯獲罪多不？」曼殊",
    "T07n0220e_568:0959a02": "室利即白佛言：「甚多！世尊！甚多！善逝！殺一聖",
    "T07n0220e_568:0959a03": "者尚墮無間大地獄中一劫受苦，何況殺害",
    "T07n0220e_568:0959a04": "爾所聖者！彼所獲罪不可稱計。」佛告曼殊室",
    "T07n0220e_568:0959a05": "利菩薩：「若有毀謗此經典者，其罪過前百倍、",
    "T07n0220e_568:0959a06": "千倍乃至鄔波尼殺曇倍。「曼殊室利！假使碎",
    "T07n0220e_568:0959a07": "此四大洲界悉為極微，一一極微各為一佛。",
    "T07n0220e_568:0959a08": "有一極惡邪見眾生，起毒害心殺爾所佛，劫",
    "T07n0220e_568:0959a09": "奪一切法財、資財，破滅世間法王、法藥。曼殊",
    "T07n0220e_568:0959a10": "室利！於意云何？彼惡眾生獲罪多不？」曼殊室",
    "T07n0220e_568:0959a11": "利即白佛言：「甚多！世尊！甚多！善逝！彼所獲罪",
    "T07n0220e_568:0959a12": "無量無邊不可思議、不可稱計，我於彼事尚",
    "T07n0220e_568:0959a13": "不忍聞，況能說其獲罪多少！若害一佛猶墮",
    "T07n0220e_568:0959a14": "無間大地獄中多劫受苦，況殺爾所諸佛世",
    "T07n0220e_568:0959a15": "尊！如是眾生定受無間大地獄苦無有出期。」",
    "T07n0220e_568:0959a16": "佛告曼殊室利菩薩：「若有毀謗障礙此經，不",
    "T07n0220e_568:0959a17": "令演說、流通、供養，其罪過前百倍、千倍乃至",
    "T07n0220e_568:0959a18": "鄔波尼殺曇倍。「曼殊室利！假使三千大千世",
    "T07n0220e_568:0959a19": "界一切有情，各經百千無數大劫，備修種種",
    "T07n0220e_568:0959a20": "諸菩薩行，皆證無上正等菩提。彼惡眾生罪",
    "T07n0220e_568:0959a21": "業重故，猶未能出大地獄苦。曼殊室利！彼惡",
    "T07n0220e_568:0959a22": "眾生於十方界無間地獄，無一不經多劫受",
    "T07n0220e_568:0959a23": "苦，況餘地獄、傍生、鬼界！何以故？彼愚癡者毀",
    "T07n0220e_568:0959a24": "壞十方三世諸佛法身母故。設彼經前極微",
    "T07n0220e_568:0959a25": "數劫受重苦已，出三惡趣來生人中，得大惡",
    "T07n0220e_568:0959a26": "疾，一切醫藥所不能救。復經爾所極微數劫，",
    "T07n0220e_568:0959a27": "生便無舌或無手等，各經爾所極微數劫。曼",
    "T07n0220e_568:0959a28": "殊室利！我以神力住世一劫或一劫餘，說彼",
    "T07n0220e_568:0959a29": "眾生毀謗、障礙此經罪報亦不能盡。曼殊室",
    "T07n0220e_568:0959b01": "利！諸有智者欲得現在、未來安樂，勿於此經",
    "T07n0220e_568:0959b02": "毀謗、障礙。」",
    "T07n0220e_568:0959b03": "15 二行品第六分二行品第十五",
    "T07n0220e_568:0959b04": "佛告曼殊室利菩薩言：「善男子！若菩薩摩訶",
    "T07n0220e_568:0959b05": "薩行深般若波羅蜜多，宜應成就前後般若",
    "T07n0220e_568:0959b06": "波羅蜜多。何以故？諸菩薩摩訶薩有二種行：",
    "T07n0220e_568:0959b07": "成就般若、化導有情。」爾時，曼殊室利菩薩便",
    "T07n0220e_568:0959b08": "白佛言：「世尊！云何諸菩薩摩訶薩成就般若、",
    "T07n0220e_568:0959b09": "化導有情？」佛告曼殊室利菩薩言：「善男子！若",
    "T07n0220e_568:0959b10": "菩薩摩訶薩從初般若乃至後際，離功用心",
    "T07n0220e_568:0959b11": "說法無盡中無間隙，為脫有情惡趣三有令",
    "T07n0220e_568:0959b12": "住善趣，或令證得三乘聖果。曼殊室利！是名",
    "T07n0220e_568:0959b13": "菩薩摩訶薩眾行深般若波羅蜜多化導有",
    "T07n0220e_568:0959b14": "情。曼殊室利！若菩薩摩訶薩行深般若波羅",
    "T07n0220e_568:0959b15": "蜜多，成就無邊無為般若，是名菩薩摩訶薩",
    "T07n0220e_568:0959b16": "眾自行般若。何以故？此能圓滿一切德故。」曼",
    "T07n0220e_568:0959b17": "殊室利復白佛言：「諸菩薩摩訶薩行深般若",
    "T07n0220e_568:0959b18": "波羅蜜多，修何法行能與一切智相應？」佛告",
    "T07n0220e_568:0959b19": "曼殊室利菩薩言：「善男子！若菩薩摩訶薩行",
    "T07n0220e_568:0959b20": "深般若波羅蜜多，修一切智真實之法，遠離",
    "T07n0220e_568:0959b21": "思議、微妙、無相甚深理趣，不可觀察極難通",
    "T07n0220e_568:0959b22": "達，常住寂靜清涼遍滿，無有分別無著無礙，",
    "T07n0220e_568:0959b23": "隨順正理不可執取，極靜大寂，一切法中無",
    "T07n0220e_568:0959b24": "上無等。曼殊室利！諸菩薩摩訶薩行深般若",
    "T07n0220e_568:0959b25": "波羅蜜多，修此法行能與一切智相應。」曼殊",
    "T07n0220e_568:0959b26": "室利復白佛言：「諸菩薩摩訶薩於何境界行",
    "T07n0220e_568:0959b27": "深般若波羅蜜多？」佛告曼殊室利菩薩言：「善",
    "T07n0220e_568:0959b28": "男子！諸菩薩摩訶薩決定應於甚深境界、廣",
    "T07n0220e_568:0959b29": "大境界、功德境界行深般若波羅蜜多。曼殊",
    "T07n0220e_568:0959c01": "室利！甚深境者，體是無為，不著二邊亦不",
    "T07n0220e_568:0959c02": "相離，自性清淨諸障解脫，不可思議、不可稱",
    "T07n0220e_568:0959c03": "計，不共一切聲聞、獨覺。曼殊室利！廣大境者，",
    "T07n0220e_568:0959c04": "諸佛如來一切功德，大悲、般若二法為性，離",
    "T07n0220e_568:0959c05": "分別相無功用心，利樂有情無時暫捨，諸所",
    "T07n0220e_568:0959c06": "說法皆稱彼意。曼殊室利！功德境者，諸菩",
    "T07n0220e_568:0959c07": "薩摩訶薩行深般若波羅蜜多，所與相應一",
    "T07n0220e_568:0959c08": "切功德、三十二相、八十隨好。隨諸有情根",
    "T07n0220e_568:0959c09": "欲性行，所樂種種形相差別，佛威神力悉能",
    "T07n0220e_568:0959c10": "示現，所謂或現昇覩史多，或現從天下生贍",
    "T07n0220e_568:0959c11": "部，或現處胎，或現初生，或現童子，或現遊戲，",
    "T07n0220e_568:0959c12": "或現出家，或現苦行，或現往詣菩提樹下，或",
    "T07n0220e_568:0959c13": "現證得無上菩提，或現轉法輪，或現般涅槃，",
    "T07n0220e_568:0959c14": "如是示現諸相差別，皆為有情解脫生死。曼",
    "T07n0220e_568:0959c15": "殊室利！如是名為諸菩薩摩訶薩甚深般若",
    "T07n0220e_568:0959c16": "波羅蜜多所行境界。」曼殊室利便白佛言：「希",
    "T07n0220e_568:0959c17": "有！世尊！菩薩如是甚深般若波羅蜜多，是佛",
    "T07n0220e_568:0959c18": "境界不可思議。」佛告曼殊室利菩薩：「如是！如",
    "T07n0220e_568:0959c19": "是！如汝所說。甚深般若波羅蜜多是不共法、",
    "T07n0220e_568:0959c20": "不可思議。何以故？一切異生、聲聞、獨覺不能",
    "T07n0220e_568:0959c21": "通達，非其境故，除佛世尊無能得者。何以故？",
    "T07n0220e_568:0959c22": "諸法真如義甚深故。自在不動無漏界攝，令",
    "T07n0220e_568:0959c23": "有情類利樂圓滿，是故名為諸佛境界過語",
    "T07n0220e_568:0959c24": "言道勝義諦攝，遠離尋伺分別思議，非世間",
    "T07n0220e_568:0959c25": "法所能比喻，一切法中最為上品，不在生死、",
    "T07n0220e_568:0959c26": "不住涅槃。「曼殊室利！諸菩薩摩訶薩行深般",
    "T07n0220e_568:0959c27": "若波羅蜜多，凡有五事不可思議：一者、自性。",
    "T07n0220e_568:0959c28": "二者、方處。三者、諸住。四者、一異。五者、利樂。「曼",
    "T07n0220e_568:0959c29": "殊室利！云何自性不可思議？即色真如求不",
    "T07n0220e_568:0960a01": "可得，離色真如求不可得，受、想、行、識亦復如",
    "T07n0220e_568:0960a02": "是；即眼真如求不可得，離眼真如求不可得，",
    "T07n0220e_568:0960a03": "耳、鼻、舌、身、意亦復如是；即色真如求不可得，",
    "T07n0220e_568:0960a04": "離色真如求不可得，聲、香、味、觸、法亦復如是；",
    "T07n0220e_568:0960a05": "即眼識真如求不可得，離眼識真如求不可",
    "T07n0220e_568:0960a06": "得，耳、鼻、舌、身、意識亦爾；即地界真如求不可",
    "T07n0220e_568:0960a07": "得，離地界真如求不可得，水、火、風、空、識界亦",
    "T07n0220e_568:0960a08": "爾；有法真如求不可得，無法真如求不可得，",
    "T07n0220e_568:0960a09": "是故自性不可思議。「曼殊室利！云何方處不",
    "T07n0220e_568:0960a10": "可思議？如是真如若在欲界不可思議，若離",
    "T07n0220e_568:0960a11": "欲界不可思議，色、無色界亦復如是；若在東",
    "T07n0220e_568:0960a12": "方不可思議，若離東方不可思議，南西北方、",
    "T07n0220e_568:0960a13": "四維、上下亦復如是，是故方處不可思議。「曼",
    "T07n0220e_568:0960a14": "殊室利！云何諸住不可思議？若安樂住不可",
    "T07n0220e_568:0960a15": "思議，若寂靜住不可思議，若有心住不可思",
    "T07n0220e_568:0960a16": "議，若無心住不可思議，是故諸住不可思議。",
    "T07n0220e_568:0960a17": "「曼殊室利！云何一異不可思議？三世如來同",
    "T07n0220e_568:0960a18": "在一處，自性清淨無漏界攝，若一、若異不可",
    "T07n0220e_568:0960a19": "思議，是故一異不可思議。「曼殊室利！云何利",
    "T07n0220e_568:0960a20": "樂不可思議？智慧神力同一法界，般若、方便",
    "T07n0220e_568:0960a21": "二相平等，能作有情無量利樂不可宣說、過",
    "T07n0220e_568:0960a22": "語言境，而順有情根性差別作種種說、種種",
    "T07n0220e_568:0960a23": "示現；三十二相、八十隨好，隨有情心皆能示",
    "T07n0220e_568:0960a24": "現。」曼殊室利白言：「世尊！何等名為三十二相、",
    "T07n0220e_568:0960a25": "八十隨好？」佛告曼殊室利菩薩言：「善男子！如",
    "T07n0220e_568:0960a26": "來相好無量無邊，我若廣說不可窮盡，但隨",
    "T07n0220e_568:0960a27": "世間所樂，略說三十二相、八十隨好。「曼殊室",
    "T07n0220e_568:0960a28": "利！云何名為三十二相？如來足下有平滿相，",
    "T07n0220e_568:0960a29": "妙善安住猶如奩底，地雖高下，隨足所蹈皆",
    "T07n0220e_568:0960b01": "悉坦然無不等觸，是為第一。如來足下千輻",
    "T07n0220e_568:0960b02": "輪文，輞轂眾相無不圓滿，是為第二。如來手",
    "T07n0220e_568:0960b03": "足悉皆柔軟，如覩羅綿勝過一切，是為第三。",
    "T07n0220e_568:0960b04": "如來手足指皆纖長，圓妙過人以表長壽，是",
    "T07n0220e_568:0960b05": "為第四。如來手足一一指間，猶如鴈王咸有",
    "T07n0220e_568:0960b06": "鞔網，金色交絡文同綺畫，是為第五。如來足",
    "T07n0220e_568:0960b07": "跟廣長圓滿，與趺相稱勝餘有情，是為第六。",
    "T07n0220e_568:0960b08": "如來足趺脩高充滿，柔軟妙好與跟相稱，是",
    "T07n0220e_568:0960b09": "為第七。如來雙腨漸次纖圓，如黳泥耶仙鹿",
    "T07n0220e_568:0960b10": "王腨，是為第八。如來雙臂脩直𦟛圓，如象王",
    "T07n0220e_568:0960b11": "鼻平立摩膝，是為第九。如來陰相勢峯藏密，",
    "T07n0220e_568:0960b12": "其猶龍馬亦如象王，是為第十。如來毛孔各",
    "T07n0220e_568:0960b13": "一毛生，柔潤、紺青、右旋宛轉，是第十一。如來",
    "T07n0220e_568:0960b14": "髮毛端皆上靡，右旋宛轉、柔潤、紺青，嚴金色",
    "T07n0220e_568:0960b15": "身甚可愛樂，是第十二。如來身皮細薄潤滑，",
    "T07n0220e_568:0960b16": "塵垢、水等皆所不住，是第十三。如來身皮皆",
    "T07n0220e_568:0960b17": "真金色，光潔晃曜如妙金臺，眾寶莊嚴眾所",
    "T07n0220e_568:0960b18": "樂見，是第十四。如來兩足、二手、掌中、頸及雙",
    "T07n0220e_568:0960b19": "肩七處充滿，光淨柔軟甚可愛樂，是第十五。",
    "T07n0220e_568:0960b20": "如來肩項圓滿殊妙，是第十六。如來髆腋悉",
    "T07n0220e_568:0960b21": "皆充實，是第十七。如來容儀洪滿端直，是第",
    "T07n0220e_568:0960b22": "十八。如來身相脩廣端嚴，是第十九。如來體",
    "T07n0220e_568:0960b23": "相縱廣量等，周匝圓滿如諾瞿陀，是第二十。",
    "T07n0220e_568:0960b24": "如來頷臆并身上半，威容廣大如師子王，是",
    "T07n0220e_568:0960b25": "二十一。如來身光面各一尋，是二十二。如來",
    "T07n0220e_568:0960b26": "齒相四十齊平，淨密、根深、白踰珂雪，是二十",
    "T07n0220e_568:0960b27": "三。如來四牙鮮白鋒利，是二十四。如來常得",
    "T07n0220e_568:0960b28": "味中上味，喉脈直故，能引身中千肢節脈所",
    "T07n0220e_568:0960b29": "有上味，是二十五。如來舌相薄淨廣長，能覆",
    "T07n0220e_568:0960c01": "面輪至耳毛際，是二十六。如來梵音詞韻弘",
    "T07n0220e_568:0960c02": "雅，隨眾多少無不等聞，其聲洪震猶如天鼓，",
    "T07n0220e_568:0960c03": "發言婉約如頻迦音，是二十七。如來眼睫猶",
    "T07n0220e_568:0960c04": "若牛王，紺青、齊整、不相雜亂，是二十八。如來",
    "T07n0220e_568:0960c05": "眼睛紺青鮮白，紅環間飾皎潔分明，是二十",
    "T07n0220e_568:0960c06": "九。如來面輪其猶滿月，眉相皎淨如天帝",
    "T07n0220e_568:0960c07": "弓，是第三十。如來眉間有白毫相，右旋柔軟",
    "T07n0220e_568:0960c08": "如覩羅綿，鮮白光淨踰珂雪等，是三十一。如",
    "T07n0220e_568:0960c09": "來頂上烏瑟膩沙，高顯周圓猶如天蓋，是三",
    "T07n0220e_568:0960c10": "十二。是名如來三十二相。「曼殊室利！云何名",
    "T07n0220e_568:0960c11": "為八十隨好？如來指爪狹長薄潤，光潔鮮淨",
    "T07n0220e_568:0960c12": "如花赤銅，是為第一。如來手足指圓纖長，𦟛",
    "T07n0220e_568:0960c13": "直柔軟節骨不現，是為第二。如來手足各等",
    "T07n0220e_568:0960c14": "無差，於諸指間悉皆充密，是為第三。如來手",
    "T07n0220e_568:0960c15": "足圓滿如意，軟淨光澤色如蓮花，是為第四。",
    "T07n0220e_568:0960c16": "如來筋脈盤結堅固、深隱不現，是為第五。如",
    "T07n0220e_568:0960c17": "來兩踝俱隱不現，是為第六。如來行步直進",
    "T07n0220e_568:0960c18": "庠審如龍象王，是為第七。如來行步威容齊",
    "T07n0220e_568:0960c19": "肅如師子王，是為第八。如來行步安平庠序",
    "T07n0220e_568:0960c20": "不過不減猶若牛王，是為第九。如來行步進",
    "T07n0220e_568:0960c21": "止威儀譬如鵝王，是為第十。如來迴顧必皆",
    "T07n0220e_568:0960c22": "右旋，如龍象王舉身隨轉，是第十一。如來支",
    "T07n0220e_568:0960c23": "節漸次𦟛圓、妙善安布，是第十二。如來骨節",
    "T07n0220e_568:0960c24": "交結無隙猶若龍盤，是第十三。如來膝輪妙",
    "T07n0220e_568:0960c25": "善安布、堅固圓滿，是第十四。如來隱處其文",
    "T07n0220e_568:0960c26": "妙好，威勢具足圓滿清淨，是第十五。如來身",
    "T07n0220e_568:0960c27": "支潤滑柔軟，光悅鮮淨塵垢不著，是第十六。",
    "T07n0220e_568:0960c28": "如來身容敦肅無畏常不怯弱，是第十七。如",
    "T07n0220e_568:0960c29": "來身支堅固稠密善相屬著，是第十八。如來",
    "T07n0220e_568:0961a01": "身支安定敦重，常不掉動圓滿無壞，是第十",
    "T07n0220e_568:0961a02": "九。如來身相猶若仙王，周匝端嚴光淨離翳，",
    "T07n0220e_568:0961a03": "是第二十。如來身有周匝圓光，於行等時恒",
    "T07n0220e_568:0961a04": "自照曜，是二十一。如來腹形方正無欠，柔軟",
    "T07n0220e_568:0961a05": "不現眾相莊嚴，是二十二。如來䐡深、右旋圓",
    "T07n0220e_568:0961a06": "妙、清淨光澤，是二十三。如來䐡厚、不凹不凸、",
    "T07n0220e_568:0961a07": "周匝妙好，是二十四。如來皮膚遠離疥癬，亦",
    "T07n0220e_568:0961a08": "無黶點、疣贅等過，是二十五。如來手掌充滿",
    "T07n0220e_568:0961a09": "柔軟，足下安平，是二十六。如來手文深長、明",
    "T07n0220e_568:0961a10": "直、潤澤、無斷，是二十七。如來脣色光潤丹暉，",
    "T07n0220e_568:0961a11": "如頻婆果上下相稱，是二十八。如來面門不",
    "T07n0220e_568:0961a12": "長不短、不大不小，如量端嚴，是二十九。如來",
    "T07n0220e_568:0961a13": "舌相軟薄廣長如赤銅色，是第三十。如來發",
    "T07n0220e_568:0961a14": "聲威震深遠，如象王吼明朗清徹，是三十一。",
    "T07n0220e_568:0961a15": "如來音韻美妙具足如深谷響，是三十二。如",
    "T07n0220e_568:0961a16": "來鼻高脩而且直，其孔不現，是三十三。如來",
    "T07n0220e_568:0961a17": "諸齒方整鮮白，是三十四。如來諸牙圓白光",
    "T07n0220e_568:0961a18": "潔漸次鋒利，是三十五。如來目淨青白分明，",
    "T07n0220e_568:0961a19": "是三十六。如來眼相脩廣，譬如青蓮華葉甚",
    "T07n0220e_568:0961a20": "可愛樂，是三十七。如來眼睫上下齊整、稠密",
    "T07n0220e_568:0961a21": "不白，是三十八。如來雙眉長而不白、緻而細",
    "T07n0220e_568:0961a22": "軟，是三十九。如來雙眉綺靡，順次紺琉璃色，",
    "T07n0220e_568:0961a23": "是第四十。如來雙眉高顯光潤形如初月，是",
    "T07n0220e_568:0961a24": "四十一。如來耳厚、廣大、脩長、輪埵成就，是四",
    "T07n0220e_568:0961a25": "十二。如來兩耳綺麗齊平離諸過失，是四十",
    "T07n0220e_568:0961a26": "三。如來容儀能令見者無損無染皆生愛敬，",
    "T07n0220e_568:0961a27": "是四十四。如來額廣、圓滿、平正、形相殊妙，是",
    "T07n0220e_568:0961a28": "四十五。如來身分上半圓滿，如師子王威嚴",
    "T07n0220e_568:0961a29": "無對，是四十六。如來首髮脩長、紺青、稠密不",
    "T07n0220e_568:0961b01": "白，是四十七。如來首髮香潔、細軟、潤澤、旋轉，",
    "T07n0220e_568:0961b02": "是四十八。如來首髮齊整無亂亦不交雜，是",
    "T07n0220e_568:0961b03": "四十九。如來首髮堅固不斷永無褫落，是第",
    "T07n0220e_568:0961b04": "五十。如來首髮光滑殊妙、塵垢不著，是五十",
    "T07n0220e_568:0961b05": "一。如來身分堅固充實踰那羅延，是五十二。",
    "T07n0220e_568:0961b06": "如來身體長大端直，是五十三。如來眾竅清",
    "T07n0220e_568:0961b07": "淨圓好，是五十四。如來身支勢力殊勝無與",
    "T07n0220e_568:0961b08": "等者，是五十五。如來身相眾所樂觀常無厭",
    "T07n0220e_568:0961b09": "足，是五十六。如來面輪脩廣得所，皎潔光淨",
    "T07n0220e_568:0961b10": "如秋滿月，是五十七。如來顏色舒泰光顯，含",
    "T07n0220e_568:0961b11": "笑先言有向無背，是五十八。如來面貌光澤",
    "T07n0220e_568:0961b12": "熈怡，遠離頻蹙、青赤等過，是五十九。如來",
    "T07n0220e_568:0961b13": "身支清淨無垢、常無臭穢，是第六十。如來所",
    "T07n0220e_568:0961b14": "有諸毛孔中，常出如意微妙之香，是六十一。",
    "T07n0220e_568:0961b15": "如來面門常出最上殊勝之香，是六十二。如",
    "T07n0220e_568:0961b16": "來首相周圓妙好，如末達那亦猶天蓋，是六",
    "T07n0220e_568:0961b17": "十三。如來身毛紺青光淨，如孔雀項紅暉綺",
    "T07n0220e_568:0961b18": "飾，色類赤銅，是六十四。如來法音，隨眾大小",
    "T07n0220e_568:0961b19": "不增不減應理無差，是六十五。如來頂相無",
    "T07n0220e_568:0961b20": "能見者，是六十六。如來手足指約分明，莊嚴",
    "T07n0220e_568:0961b21": "妙好如赤銅色，是六十七。如來行時，其足去",
    "T07n0220e_568:0961b22": "地如四指量而現印文，是六十八。如來自持",
    "T07n0220e_568:0961b23": "不待他侍，身無傾動亦不逶迤，是六十九。",
    "T07n0220e_568:0961b24": "如來威德遠震一切，惡心聞喜、恐怖見安，是",
    "T07n0220e_568:0961b25": "第七十。如來音聲不高不下，隨眾生意和悅",
    "T07n0220e_568:0961b26": "與言，是七十一。如來能隨諸有情類言音意",
    "T07n0220e_568:0961b27": "樂而為說法，是七十二。如來一音演說正法，",
    "T07n0220e_568:0961b28": "隨有情類各令得解，是七十三。如來說法咸",
    "T07n0220e_568:0961b29": "依次第必有因緣，言無不善，是七十四。如來",
    "T07n0220e_568:0961c01": "等觀諸有情類，讚善毀惡而無愛憎，是七十",
    "T07n0220e_568:0961c02": "五。如來所為先觀後作，軌範具足令識善淨，",
    "T07n0220e_568:0961c03": "是七十六。如來相好，一切有情無能觀盡，是",
    "T07n0220e_568:0961c04": "七十七。如來頂骨堅實圓滿，是七十八。如來",
    "T07n0220e_568:0961c05": "顏容常少不老、好巡舊處，是七十九。如來手",
    "T07n0220e_568:0961c06": "足及胸臆前，皆有吉祥喜旋德相，文同綺畫、",
    "T07n0220e_568:0961c07": "色類朱丹，是第八十。是名如來八十隨好。」",
    "T07n0220e_568:0961c08": "16 讚歎品第六分讚歎品第十六",
    "T07n0220e_568:0961c09": "爾時，曼殊室利菩薩即從座起頂禮佛足，偏",
    "T07n0220e_568:0961c10": "覆左肩右膝著地，合掌恭敬而白佛言：「如來",
    "T07n0220e_568:0961c11": "功德希有、無等、不可思議，過去未來現在諸",
    "T07n0220e_568:0961c12": "佛皆無有異。若見如來或聞功德，此有情類",
    "T07n0220e_568:0961c13": "亦難思議。今重見佛轉大法輪，得未曾有歡",
    "T07n0220e_568:0961c14": "喜踊躍。」作是語已，即昇虛空七多羅樹，合掌",
    "T07n0220e_568:0961c15": "讚曰：",
    "T07n0220e_568:0961c16": "「一切有情類，　　唯佛最為尊，",
    "T07n0220e_568:0961c17": "尚無有等者，　　況復當有勝！",
    "T07n0220e_568:0961c18": "我法二俱空，　　妙理無等等，",
    "T07n0220e_568:0961c19": "唯我佛世尊，　　能等無等等。",
    "T07n0220e_568:0961c20": "煩惱并習氣，　　俱盡永無餘，",
    "T07n0220e_568:0961c21": "能知一切法，　　無不皆明了。",
    "T07n0220e_568:0961c22": "若智若說法，　　無能及佛者，",
    "T07n0220e_568:0961c23": "三千大千界，　　唯佛獨為尊。",
    "T07n0220e_568:0961c24": "十力無畏等，　　定有非虛妄，",
    "T07n0220e_568:0961c25": "帝釋與梵王，　　咸所不能得。",
    "T07n0220e_568:0961c26": "世尊大恩德，　　普洽諸有情，",
    "T07n0220e_568:0961c27": "此事難思議，　　定無能及者。",
    "T07n0220e_568:0961c28": "能以微妙慧，　　及方便善巧，",
    "T07n0220e_568:0961c29": "化導諸有情，　　皆令得利樂。」",
    "T07n0220e_568:0962a01": "爾時，會中有一天子名曰妙色，即從座起頂",
    "T07n0220e_568:0962a02": "禮佛足，偏覆左肩，右膝著地，合掌向佛以頌",
    "T07n0220e_568:0962a03": "讚曰：",
    "T07n0220e_568:0962a04": "「有說世間等佛者，　　彼言非實為虛誑；",
    "T07n0220e_568:0962a05": "若說法王最極尊，　　此言非妄為諦語。",
    "T07n0220e_568:0962a06": "人天之儔正問難，　　無有能折我大師；",
    "T07n0220e_568:0962a07": "善逝降魔伏外道，　　將導世間至解脫。",
    "T07n0220e_568:0962a08": "清淨四辯無窮說，　　甘露妙藥施有情，",
    "T07n0220e_568:0962a09": "遍觀諸法智無礙，　　一切剎那不減失。",
    "T07n0220e_568:0962a10": "大悲平等視有情，　　清淨之心世不染，",
    "T07n0220e_568:0962a11": "善能了知根欲性，　　隨所樂聞而應說。",
    "T07n0220e_568:0962a12": "煩惱差別非一種，　　為示無量對治門，",
    "T07n0220e_568:0962a13": "唯佛巧說彼因緣，　　專為利樂有情故。",
    "T07n0220e_568:0962a14": "值佛聞法不得聖，　　如是有情度極難；",
    "T07n0220e_568:0962a15": "如來大名應渴仰，　　若得見者無限益。",
    "T07n0220e_568:0962a16": "佛智能令心清淨，　　得聞正教出生死；",
    "T07n0220e_568:0962a17": "聞佛名號大吉祥，　　常念世尊恒喜樂。",
    "T07n0220e_568:0962a18": "發心詣佛生慧解，　　如教勤修成種智，",
    "T07n0220e_568:0962a19": "戒品清淨無垢濁，　　靜慮第一心澂明。",
    "T07n0220e_568:0962a20": "智慧最勝難傾動，　　法海清淨如甘露；",
    "T07n0220e_568:0962a21": "一切有情憙放逸，　　諸佛專精離世間。",
    "T07n0220e_568:0962a22": "等慈有情如一子，　　恩德深厚無能報，",
    "T07n0220e_568:0962a23": "先說能破結賊法，　　久摧天魔幻化軍。",
    "T07n0220e_568:0962a24": "世尊已說三有過，　　廣示涅槃無量德，",
    "T07n0220e_568:0962a25": "百千大劫甚難聞，　　故我至誠今讚禮。」",
    "T07n0220e_568:0962a26": "爾時，會中有一天子名曰善名，即從座起頂",
    "T07n0220e_568:0962a27": "禮佛足，偏覆左肩，右膝著地，合掌向佛以頌",
    "T07n0220e_568:0962a28": "讚言：",
    "T07n0220e_568:0962a29": "「如來平等行大慈，　　設可度智與他者，",
    "T07n0220e_568:0962b01": "尚令天授最前得，　　況復其餘有情類！",
    "T07n0220e_568:0962b02": "我今不愜為空過，　　修持大行報佛恩。",
    "T07n0220e_568:0962b03": "有唯自證無漏滅，　　彼於佛恩未為報；",
    "T07n0220e_568:0962b04": "若有修行佛深教，　　乃得名為佛真子。",
    "T07n0220e_568:0962b05": "佛久勤苦為有情，　　無上大恩罕能報；",
    "T07n0220e_568:0962b06": "大慈開顯真妙法，　　令眾修行兼化他。",
    "T07n0220e_568:0962b07": "若佛不出於世間，　　一切有情受大苦，",
    "T07n0220e_568:0962b08": "則無人天唯惡趣，　　但聞種種苦音聲。",
    "T07n0220e_568:0962b09": "諸趣受苦無能免，　　煩惱繫縛有情故，",
    "T07n0220e_568:0962b10": "佛欲解他諸毒結，　　翻為大悲之所縈。",
    "T07n0220e_568:0962b11": "如來是世大福田，　　依教正修離惡趣，",
    "T07n0220e_568:0962b12": "若違佛教不修行，　　彼定不得生人天。",
    "T07n0220e_568:0962b13": "有於佛所起惡心，　　或復不樂聞深法，",
    "T07n0220e_568:0962b14": "是等有情甚可愍，　　決定永當處黑暗。",
    "T07n0220e_568:0962b15": "如佛世尊自知智，　　其等如來乃能了，",
    "T07n0220e_568:0962b16": "佛智非我所測量，　　稽首敬禮十方佛，",
    "T07n0220e_568:0962b17": "無畏智力不共法，　　唯佛世尊獨圓備。",
    "T07n0220e_568:0962b18": "相好莊嚴微妙香，　　觀者無厭超眾色；",
    "T07n0220e_568:0962b19": "三種開敷不暫息，　　清淨佛華我今禮。",
    "T07n0220e_568:0962b20": "唯佛善知無上覺，　　能永出離諸險難；",
    "T07n0220e_568:0962b21": "佛為第一最無上，　　稽首歸命兩足尊。",
    "T07n0220e_568:0962b22": "佛以功德正法水，　　普能洗除諸垢穢；",
    "T07n0220e_568:0962b23": "世尊本來內外淨，　　我今頂禮真淨身。」",
    "T07n0220e_568:0962b24": "爾時，堪忍界主大梵天王，即從座起頂禮佛",
    "T07n0220e_568:0962b25": "足，偏覆左肩，右膝著地，合掌向佛以頌讚言：",
    "T07n0220e_568:0962b26": "「如來具足勝福慧，　　利樂有情無暫息，",
    "T07n0220e_568:0962b27": "常雨甘露濟飢渴，　　我今稽首能利他。",
    "T07n0220e_568:0962b28": "世間最勝可敬者，　　彼類猶來供養佛，",
    "T07n0220e_568:0962b29": "諸惡斯盡眾善備，　　我今稽首無等尊。",
    "T07n0220e_568:0962c01": "普為濟拔諸有情，　　靡有一行不修學，",
    "T07n0220e_568:0962c02": "令度生死得安樂，　　我今稽首救世師。",
    "T07n0220e_568:0962c03": "稽首微妙金色身，　　稽首所說甘露法，",
    "T07n0220e_568:0962c04": "稽首清淨無垢智，　　稽首一切功德林。」",
    "T07n0220e_568:0962c05": "爾時，佛告大梵天言：「善哉！善哉！如汝所讚。如",
    "T07n0220e_568:0962c06": "來此事是實非虛。何以故？諸佛世尊於無量",
    "T07n0220e_568:0962c07": "劫，修集種種福德智慧，由斯果位無不備足。",
    "T07n0220e_568:0962c08": "所以者何？如來具足布施、淨戒、安忍、精進、靜",
    "T07n0220e_568:0962c09": "慮、般若波羅蜜多，身、語、意三無不清淨，故能",
    "T07n0220e_568:0962c10": "通達真如、實際，住實際故所言不虛。」時，大梵",
    "T07n0220e_568:0962c11": "王頂禮佛足，合掌恭敬復白佛言：「唯願世尊",
    "T07n0220e_568:0962c12": "以神通力，令此般若波羅蜜多久住世間利樂",
    "T07n0220e_568:0962c13": "一切！」爾時，佛告大梵天王：「十方三世一切如來",
    "T07n0220e_568:0962c14": "以大神通，咸共護念甚深般若波羅蜜多久",
    "T07n0220e_568:0962c15": "住世間利樂一切，天魔、梵志、外道、沙門，皆無",
    "T07n0220e_568:0962c16": "有能滅壞障礙。何以故？我念過去有佛名曰",
    "T07n0220e_568:0962c17": "寶月如來，十號圓滿，國名無毀，劫名喜讚。彼",
    "T07n0220e_568:0962c18": "佛有二苾芻弟子，作大法師善說深法，一名",
    "T07n0220e_568:0962c19": "智盛、二名諦授，常隨彼佛轉正法輪，經一劫",
    "T07n0220e_568:0962c20": "中宣說如是甚深般若波羅蜜多，三千大千",
    "T07n0220e_568:0962c21": "百億魔眾悉皆受化發菩提心。是故此經，諸",
    "T07n0220e_568:0962c22": "天魔等皆無有力滅壞障礙。」爾時，寂靜慧菩",
    "T07n0220e_568:0962c23": "薩摩訶薩即從座起頂禮佛足，偏覆左肩，右",
    "T07n0220e_568:0962c24": "膝著地，合掌恭敬而白佛言：「寶月如來住在",
    "T07n0220e_568:0962c25": "何所？為猶住世？為已涅槃？」爾時，世尊告寂靜",
    "T07n0220e_568:0962c26": "慧言：「善男子！東方去此過十千億諸佛世界，",
    "T07n0220e_568:0962c27": "曾有世界名曰無毀，其中如來壽十千劫。彼",
    "T07n0220e_568:0962c28": "佛世界常說如是甚深般若波羅蜜多，彼諸",
    "T07n0220e_568:0962c29": "天魔及外道等，於此經典不能障礙，皆發無",
    "T07n0220e_568:0963a01": "上正等覺心。智盛苾芻即是今者曼殊室利，",
    "T07n0220e_568:0963a02": "諦授苾芻即是今者最勝天王，此二菩薩方",
    "T07n0220e_568:0963a03": "便善巧，種種擁護甚深般若波羅蜜多令久",
    "T07n0220e_568:0963a04": "住世。十方佛國若說如是甚深般若波羅蜜",
    "T07n0220e_568:0963a05": "多，此二菩薩即往聽受，如我今者說是法門",
    "T07n0220e_568:0963a06": "放大光明，尋光來集。」",
    "T07n0220e_568:0963a07": "17 付囑品第六分付囑品第十七",
    "T07n0220e_568:0963a08": "爾時，佛告阿難陀言：「汝可受持甚深般若波",
    "T07n0220e_568:0963a09": "羅蜜多，勿令忘失！」時，阿難陀即從座起頂禮佛",
    "T07n0220e_568:0963a10": "足，偏覆左肩，右膝著地，合掌恭敬而白佛言：",
    "T07n0220e_568:0963a11": "「云何受持如是經典？」於是佛告阿難陀言：「受",
    "T07n0220e_568:0963a12": "持此經有十種法：一者、書寫。二者、供養。三者、",
    "T07n0220e_568:0963a13": "施他。四者、諦聽。五者、披讀。六者、受持。七者、",
    "T07n0220e_568:0963a14": "廣說。八者、諷誦。九者、思惟。十者、修習。依斯",
    "T07n0220e_568:0963a15": "十法受持此經。譬如世間一切草、木、華、果、藥",
    "T07n0220e_568:0963a16": "等皆依大地；如是一切殊勝善法皆依般若",
    "T07n0220e_568:0963a17": "波羅蜜多。如轉輪王若住在世七寶常現；甚",
    "T07n0220e_568:0963a18": "深般若波羅蜜多亦復如是，若住在世三寶",
    "T07n0220e_568:0963a19": "不滅。」爾時，大眾瞻仰尊顏，異口同音俱傷歎",
    "T07n0220e_568:0963a20": "曰：「如來滅後，誰能荷擔如是世尊大法重擔，",
    "T07n0220e_568:0963a21": "謂於無量無邊大劫修集所得無上菩提？」爾",
    "T07n0220e_568:0963a22": "時，眾中便有一萬二千菩薩為護此法，即從",
    "T07n0220e_568:0963a23": "座起頂禮佛足，偏覆左肩，右膝著地，合掌恭",
    "T07n0220e_568:0963a24": "敬而說頌言：",
    "T07n0220e_568:0963a25": "「我等捨身命，　　不求未來福，",
    "T07n0220e_568:0963a26": "護持佛所說，　　此甚深法要。」",
    "T07n0220e_568:0963a27": "爾時，眾中五百天子賢王為首，復從座起頂",
    "T07n0220e_568:0963a28": "禮佛足，偏覆左肩，右膝著地，合掌恭敬而說",
    "T07n0220e_568:0963a29": "頌言：",
    "T07n0220e_568:0963b01": "「為度諸有情，　　成大悲願力，",
    "T07n0220e_568:0963b02": "護持佛所說，　　此甚深法要。」",
    "T07n0220e_568:0963b03": "時，天帝釋、持髻梵王、毘沙門王，皆從座起",
    "T07n0220e_568:0963b04": "頂禮佛足，偏覆左肩，右膝著地，合掌恭敬而",
    "T07n0220e_568:0963b05": "說頌言：",
    "T07n0220e_568:0963b06": "「能療一切病，　　世尊今所說，",
    "T07n0220e_568:0963b07": "般若微妙藥，　　我等頂戴持。」",
    "T07n0220e_568:0963b08": "執金剛神亦從座起頂禮佛足，偏覆左肩，右",
    "T07n0220e_568:0963b09": "膝著地，合掌恭敬而說頌言：",
    "T07n0220e_568:0963b10": "「法本無名字，　　佛以名字說，",
    "T07n0220e_568:0963b11": "大悲真教法，　　我今頂戴持。」",
    "T07n0220e_568:0963b12": "爾時，佛告持髻梵言：「梵天當知！佛讚三事最",
    "T07n0220e_568:0963b13": "為無上，何等為三？一者、發菩提心。二者、護持",
    "T07n0220e_568:0963b14": "正法。三者、如教修行。如是三法最為無上，能",
    "T07n0220e_568:0963b15": "修行者真供養佛。我若住世一劫或一劫餘，",
    "T07n0220e_568:0963b16": "說此功德亦不能盡。護持如來一四句頌，所",
    "T07n0220e_568:0963b17": "獲功德尚不可盡，況能護持三世佛母甚深",
    "T07n0220e_568:0963b18": "般若波羅蜜多！何以故？三世諸佛皆因般若",
    "T07n0220e_568:0963b19": "波羅蜜多而得生故。以法供養真供養佛，若",
    "T07n0220e_568:0963b20": "以資財非真供養，故法供養最為第一。若有",
    "T07n0220e_568:0963b21": "護持佛正法者，當知彼類二世安樂。是故，",
    "T07n0220e_568:0963b22": "梵天！常應擁護甚深般若波羅蜜多，汝由護",
    "T07n0220e_568:0963b23": "法，已當得見賢劫千佛悉為請主。梵天當知！",
    "T07n0220e_568:0963b24": "於此穢土護持正法須臾之間，勝淨土中若",
    "T07n0220e_568:0963b25": "經一劫或一劫餘所獲功德，故應精勤護持",
    "T07n0220e_568:0963b26": "正法。」世尊復告天帝釋言：「憍尸迦！甚深般若",
    "T07n0220e_568:0963b27": "波羅蜜多隨所在處，當知即是如來生處、得",
    "T07n0220e_568:0963b28": "菩提處、轉法輪處、入涅槃處。何以故？憍尸迦！",
    "T07n0220e_568:0963b29": "一切菩薩、一切善法、一切如來皆從此生。若",
    "T07n0220e_568:0963c01": "有法師宣說如是甚深般若波羅蜜多，此地",
    "T07n0220e_568:0963c02": "即為佛所行處；諸有情類於法師所，當生善",
    "T07n0220e_568:0963c03": "友、尊重佛心恭敬、歡喜、供養、讚歎。若我住世",
    "T07n0220e_568:0963c04": "一劫或一劫餘，說此法師流傳此經所獲功",
    "T07n0220e_568:0963c05": "德亦不能盡。憍尸迦！若此法師所行之處，善",
    "T07n0220e_568:0963c06": "男子等有能刺血灑地供養，未足為多。何以",
    "T07n0220e_568:0963c07": "故？無上法輪難受持故。」時，天帝釋白言：「世尊！",
    "T07n0220e_568:0963c08": "未來世中說此經處，我及眷屬皆當擁護彼",
    "T07n0220e_568:0963c09": "地方所及說法師，若見此經所在之處，即生",
    "T07n0220e_568:0963c10": "前說四種處心。」爾時，世尊讚天帝釋：「汝能如",
    "T07n0220e_568:0963c11": "是，善哉！善哉！吾以此經付囑於汝，宜於來世",
    "T07n0220e_568:0963c12": "擁護流通。」時，天帝釋即白佛言：「我等諸天得",
    "T07n0220e_568:0963c13": "生善趣，皆由般若波羅蜜多，發菩提心亦復",
    "T07n0220e_568:0963c14": "由此，是故我等不顧身命擁護世尊如是深",
    "T07n0220e_568:0963c15": "法。」時，佛復讚天帝釋言：「善哉！善哉！如說能作。」",
    "T07n0220e_568:0963c16": "時，薄伽梵說是經已，最勝天王及十方界諸",
    "T07n0220e_568:0963c17": "大菩薩、一切聲聞、天、龍、藥叉、健達縛、阿素洛、",
    "T07n0220e_568:0963c18": "揭路茶、緊捺洛、莫呼洛伽、人非人等，聞佛所",
    "T07n0220e_568:0963c19": "說皆大歡喜、信受奉行。",
    "T07n0220e_568:0963c20": "大般若波羅蜜多經卷第五百七十三"
}