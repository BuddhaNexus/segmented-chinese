{
    "T22n1425_028:0452a05": "摩訶僧祇律卷第二十八",
    "T22n1425_028:0452a07": "東晉天竺三藏佛陀跋陀羅",
    "T22n1425_028:0452a08": "共法顯譯",
    "T22n1425_028:0452a09": "明雜誦跋渠法之六",
    "T22n1425_028:0452a10": "迦絺那衣法者，佛住俱睒彌瞿師羅園，為諸",
    "T22n1425_028:0452a11": "天世人之所供養。爾時俱睒彌王夫人以五",
    "T22n1425_028:0452a12": "百張[疊*毛]奉上世尊，佛告阿難：「汝持是[疊*毛]與諸",
    "T22n1425_028:0452a13": "比丘。」諸比丘不受，語阿難言：「世尊不聽畜長",
    "T22n1425_028:0452a14": "衣，用是[疊*毛]為？浣染未竟已不如法。」阿難以是",
    "T22n1425_028:0452a15": "因緣具白世尊。佛告阿難：「從今已後長衣聽",
    "T22n1425_028:0452a16": "十日畜。」諸比丘長衣滿十日，持是諸衣往白",
    "T22n1425_028:0452a17": "世尊：「此衣已滿十日。」佛言：「從今已後聽受迦",
    "T22n1425_028:0452a18": "絺那衣。」迦絺那衣者，時、眾僧、眾多人、一人、五",
    "T22n1425_028:0452a19": "事利、新、未受、不停、截淨、染淨、點淨、刀淨。時者，",
    "T22n1425_028:0452a20": "從七月十六日至八月十五日，是名時。眾僧",
    "T22n1425_028:0452a21": "者，僧作迦絺那衣不得與眾多人、不得與一",
    "T22n1425_028:0452a22": "人。眾多人作迦絺那衣，不得與一人。五事",
    "T22n1425_028:0452a23": "利者，離五罪。何等五？別眾食、處處食、食前",
    "T22n1425_028:0452a24": "食後行、不白畜長衣、離衣宿，是名五事利。",
    "T22n1425_028:0452a25": "新者，新[疊*毛]。未受者，未曾受作三衣。不停者，",
    "T22n1425_028:0452a26": "淨施衣捨已，得作迦絺那衣、僧伽梨、欝多羅",
    "T22n1425_028:0452a27": "僧、安陀會、覆瘡衣、雨浴衣，如是等諸衣及鉤",
    "T22n1425_028:0452a28": "刺未曾[隹/(至土)]用，皆得作迦絺那衣。截淨者，截",
    "T22n1425_028:0452a29": "縷作淨。染淨者，染作淨。點淨者，點角作淨。",
    "T22n1425_028:0452b01": "刀淨者，離角頭四指，於一處三下刀斷三縷，",
    "T22n1425_028:0452b02": "是名刀淨。若外人施僧迦絺那衣財，不得默",
    "T22n1425_028:0452b03": "然受。受者應作是說：「我今受僧迦絺那衣財。」",
    "T22n1425_028:0452b04": "受已到僧中竪[疊*毛]，手捉長垂高擎，應作是說：",
    "T22n1425_028:0452b05": "「大德僧聽！僧得此時衣財，若僧時到，僧取此",
    "T22n1425_028:0452b06": "迦絺那衣財。白如是。」「大德僧聽！僧得此時衣",
    "T22n1425_028:0452b07": "財，僧今取此迦絺那衣財。諸大德忍取此迦",
    "T22n1425_028:0452b08": "絺那衣財者默然，若不忍者便說。」「僧已取",
    "T22n1425_028:0452b09": "迦絺那衣財竟，僧忍默然故，是事如是持。」僧",
    "T22n1425_028:0452b10": "中有能料理作迦絺那衣者，若一人、若二人、",
    "T22n1425_028:0452b11": "若三人。羯磨人應作是說：「大德僧聽！僧得此",
    "T22n1425_028:0452b12": "時衣財，若僧時到，僧拜某甲、某甲比丘及",
    "T22n1425_028:0452b13": "餘人，作僧迦絺那衣。白如是。」「大德僧聽！僧得",
    "T22n1425_028:0452b14": "此時衣財，僧今拜某甲某甲比丘及餘人，作",
    "T22n1425_028:0452b15": "迦絺那衣。諸大德忍某甲、某甲比丘及餘人",
    "T22n1425_028:0452b16": "作迦絺那衣者默然，若不忍者便說。」「僧已忍",
    "T22n1425_028:0452b17": "拜某甲、某甲比丘作迦絺那衣竟，僧忍默然",
    "T22n1425_028:0452b18": "故，是事如是持。」羯磨人中一人為主受衣財",
    "T22n1425_028:0452b19": "時，應作是言：「受此迦絺那衣財，僧當受。」如",
    "T22n1425_028:0452b20": "是三說。浣時應作是說：「浣是迦絺那衣，僧當",
    "T22n1425_028:0452b21": "受。」如是截時、縫時、染時、點作淨時，隨所作如",
    "T22n1425_028:0452b22": "上說。刀淨者，離角頭四指，一下刀時作是說：",
    "T22n1425_028:0452b23": "「此迦絺那衣，僧當受。」第二、第三亦如是說。作",
    "T22n1425_028:0452b24": "淨時一一應作是說，不說而作淨，得名迦絺",
    "T22n1425_028:0452b25": "那衣，得越毘尼罪。若一一說而不作淨，不名",
    "T22n1425_028:0452b26": "迦絺那衣，得越毘尼罪。若一一起心而作淨，",
    "T22n1425_028:0452b27": "得名迦絺那衣，無罪。若僧得時，衣作已，一切",
    "T22n1425_028:0452b28": "和合。羯磨人縱疊衣，手捉長垂高擎，應作是",
    "T22n1425_028:0452b29": "說：「大德僧聽！僧得此時衣作竟，若僧時到，僧",
    "T22n1425_028:0452c01": "受此迦絺那衣。白如是。」「大德僧聽！僧得此",
    "T22n1425_028:0452c02": "時衣作竟，僧今受此迦絺那衣。諸大德忍受",
    "T22n1425_028:0452c03": "此迦絺那衣者默然，若不忍者便說。」「僧已受",
    "T22n1425_028:0452c04": "迦絺那衣竟，僧忍默然故，是事如是持。」應襞",
    "T22n1425_028:0452c05": "疊此衣著箱中，眾華散上，應從上座次第作",
    "T22n1425_028:0452c06": "隨喜言：「長老憶念！僧於此住處受迦絺那衣，",
    "T22n1425_028:0452c07": "我某甲比丘隨喜受，齊冬四月，隨所住處滿，",
    "T22n1425_028:0452c08": "我當捨。」如是三說。若大眾一萬、二萬，和合難",
    "T22n1425_028:0452c09": "者，眾多人得別作迦絺那衣，一切如大眾，但",
    "T22n1425_028:0452c10": "稱眾多為異。四人以上不得別作。若一人獨",
    "T22n1425_028:0452c11": "作者，取時應言：「此迦絺那衣財我今受。」如",
    "T22n1425_028:0452c12": "是三說。截時、縫時、浣時、染時、點時、刀淨時，截",
    "T22n1425_028:0452c13": "時，應作是言：「此迦絺那衣我當受。」縫時、浣時、",
    "T22n1425_028:0452c14": "染時、點時、刀作淨時如上說。作成已，應心念",
    "T22n1425_028:0452c15": "口言：「我比丘某甲受此迦絺那衣。」如是三說。",
    "T22n1425_028:0452c16": "受迦絺那衣者，有作時非受時、有受時非作",
    "T22n1425_028:0452c17": "時、有作時受時、有非作時非受時。作時非受",
    "T22n1425_028:0452c18": "時者，是中有值作時受、不值受時受，得名受。",
    "T22n1425_028:0452c19": "受時非作時者，值受時受、非作時受，得名受。",
    "T22n1425_028:0452c20": "有作時受時者，值作時受時受，是名作時受",
    "T22n1425_028:0452c21": "時。非作時非受時者，不值作時受、受時受，應",
    "T22n1425_028:0452c22": "隨喜言：「長老憶念！是住處僧受迦絺那衣，我",
    "T22n1425_028:0452c23": "某甲比丘隨喜受，齊冬四月，隨彼住處滿，我",
    "T22n1425_028:0452c24": "當捨。」是名迦絺那衣法。非迦絺那衣者，",
    "T22n1425_028:0452c25": "佛住舍衛城，廣說如上。爾時尊者孫陀羅難",
    "T22n1425_028:0452c26": "陀，持頭鳩羅(生疎也)作迦絺那衣，佛言：「不聽頭",
    "T22n1425_028:0452c27": "鳩羅作迦絺那衣。」爾時尊者阿難，持[革*茸]劫貝",
    "T22n1425_028:0452c28": "作迦絺那衣。復有比丘，持小段物作；復有比",
    "T22n1425_028:0452c29": "丘，持故物作；復有比丘，持牂羊毛欽婆羅",
    "T22n1425_028:0453a01": "作；復有比丘，持髮欽婆羅作；復有比丘，持草",
    "T22n1425_028:0453a02": "衣作；復有比丘，持韋衣作；復有比丘，持樹皮",
    "T22n1425_028:0453a03": "衣作；復有比丘，持板衣作。佛言：「如是一切不",
    "T22n1425_028:0453a04": "應作。一切非衣，不名迦絺那衣。」復有不名迦",
    "T22n1425_028:0453a05": "絺那衣，非時作，不截縷淨、不染淨、不點淨、不",
    "T22n1425_028:0453a06": "刀淨，是不名迦絺那衣。捨迦絺那衣法者，",
    "T22n1425_028:0453a07": "佛住舍衛城，廣說如上。爾時有比丘數易衣",
    "T22n1425_028:0453a08": "著，食前著異衣、食後著異衣，佛知而故問：「汝",
    "T22n1425_028:0453a09": "衣數數異，是誰衣？」答言：「世尊！是我衣。」佛言：",
    "T22n1425_028:0453a10": "「何故太多？」答言：「我受迦絺那衣。」佛言：「汝云",
    "T22n1425_028:0453a11": "何一切時受迦絺那衣？從今日後應捨。」捨者",
    "T22n1425_028:0453a12": "有十事。何等十？一、衣竟捨；二、受時捨；三、時竟",
    "T22n1425_028:0453a13": "捨；四、聞捨；五、送捨；六、壞捨；七、失捨；八、出去",
    "T22n1425_028:0453a14": "捨；九、時過捨；十究竟捨。衣竟捨者，受迦絺那",
    "T22n1425_028:0453a15": "衣時作是念：「我作衣竟，當捨迦絺那衣。」作衣",
    "T22n1425_028:0453a16": "成已即名捨，是名衣竟捨。受時捨者，作是念：",
    "T22n1425_028:0453a17": "「受此衣時當捨迦絺那衣。」受衣時即名捨，是名",
    "T22n1425_028:0453a18": "受時捨。時竟捨者，作是念：「爾許時我當捨迦",
    "T22n1425_028:0453a19": "絺那衣。」期滿已即名捨，是名時竟捨。聞捨者，",
    "T22n1425_028:0453a20": "作是念：「我聞和上、阿闍梨捨迦絺那衣時，我",
    "T22n1425_028:0453a21": "當捨。」後聞和上、阿闍梨說：「今日僧捨迦絺那",
    "T22n1425_028:0453a22": "衣。」爾時即名捨，是名聞捨。送捨者，作是念：「我",
    "T22n1425_028:0453a23": "是衣與他已，當捨迦絺那衣。」後送衣已即名",
    "T22n1425_028:0453a24": "捨，是名送捨。壞捨者，受迦絺那衣已，中間自",
    "T22n1425_028:0453a25": "言：「我今捨迦絺那衣。」作是語時即名捨，是名",
    "T22n1425_028:0453a26": "壞捨。失捨者，作是念：「是衣中間壞敗失不現，",
    "T22n1425_028:0453a27": "我當捨。」後衣壞敗若失即名捨，是名失捨。出",
    "T22n1425_028:0453a28": "去捨者，作是念：「我此中住，出去時當捨迦",
    "T22n1425_028:0453a29": "絺那衣。」若出去時即名捨，是名出去捨時。過",
    "T22n1425_028:0453b01": "捨者，臘月十五日不捨，至十六日即名捨，越",
    "T22n1425_028:0453b02": "毘尼罪，是名時過捨。究竟捨者，至臘月十",
    "T22n1425_028:0453b03": "五日應捨，一人僧中應作是唱：「大德僧聽！今",
    "T22n1425_028:0453b04": "日僧捨迦絺那衣。」如是三說，是名究竟捨。是",
    "T22n1425_028:0453b05": "十事名捨迦絺那衣法。衣法者，安居未竟、安",
    "T22n1425_028:0453b06": "居竟，是中安居、畏失命、畏失梵行、非時衣、時",
    "T22n1425_028:0453b07": "衣、俱睒彌。安居未竟者，",
    "T22n1425_028:0453b08": "佛住舍衛城，廣說如上。爾時六群比丘聚落",
    "T22n1425_028:0453b09": "中安居未竟，至檀越所作是言：「長壽！與我安",
    "T22n1425_028:0453b10": "居衣施。」答言：「尊者！今非時，待安居竟。修穫",
    "T22n1425_028:0453b11": "訖，人民歡喜念恩故生施心，爾時乃可有施",
    "T22n1425_028:0453b12": "耳。」比丘言：「長壽！汝不知世間無常，或王、或水",
    "T22n1425_028:0453b13": "火、偷劫，如是我則失利，汝便失福。」檀越言：「尊",
    "T22n1425_028:0453b14": "者！但示我無常而自不見。尊者！欲速得安居",
    "T22n1425_028:0453b15": "物，為持餘處去？為欲罷道怱怱乃爾？奇哉！可",
    "T22n1425_028:0453b16": "怪！多欲無厭。」發不喜心已而去。諸比丘以是",
    "T22n1425_028:0453b17": "因緣具白世尊。佛問六群比丘：「汝實爾不？」答",
    "T22n1425_028:0453b18": "言：「實爾世尊！」佛言：「比丘！汝云何安居未竟索",
    "T22n1425_028:0453b19": "安居施衣？自今以後，不聽安居未竟索安居",
    "T22n1425_028:0453b20": "施衣者，越毘尼罪。」是名安居未竟。安居竟",
    "T22n1425_028:0453b21": "者，",
    "T22n1425_028:0453b22": "佛住舍衛城，廣說如上。爾時諸比丘祇桓",
    "T22n1425_028:0453b23": "精舍安居竟分安居衣。時六群比丘餘處安",
    "T22n1425_028:0453b24": "居已，來在坐中，作如是言：「長老！世尊制安居",
    "T22n1425_028:0453b25": "竟應得安居衣，我亦安居竟應得安居衣，與",
    "T22n1425_028:0453b26": "我安居衣分。」諸比丘以是因緣具白世尊。佛",
    "T22n1425_028:0453b27": "言：「餘處安居，不應得此處衣分，隨安居處受",
    "T22n1425_028:0453b28": "分。」是名安居竟。是中安居者，",
    "T22n1425_028:0453b29": "佛住舍衛城，廣說如上。爾時六群比丘至安",
    "T22n1425_028:0453c01": "居時，受房舍已，著革屣、染具及餘小小物，置",
    "T22n1425_028:0453c02": "房中已作是言：「諸長老！我此中安居，莫復起",
    "T22n1425_028:0453c03": "厭患，我知汝等常不喜我。」即倩人取安居衣",
    "T22n1425_028:0453c04": "分，便餘處安居。諸比丘以是因緣具白世尊。",
    "T22n1425_028:0453c05": "佛言：「要是中安居，是處受衣分。」畏失命者，",
    "T22n1425_028:0453c06": "佛住舍衛城，廣說如上。爾時毘舍離大飢饉",
    "T22n1425_028:0453c07": "乞食難得，諸比丘趣舍衛城，值祇桓比丘",
    "T22n1425_028:0453c08": "安居竟分衣。毘舍離比丘在座中，祇洹比丘",
    "T22n1425_028:0453c09": "問言：「長老！世尊制要是處安居得是處衣分，",
    "T22n1425_028:0453c10": "汝何處安居？」答言：「長老！我畏失命故來，若不",
    "T22n1425_028:0453c11": "來者便飢死。」諸比丘以是因緣具白世尊。佛",
    "T22n1425_028:0453c12": "言：「若為失命故來，應與衣分。」是名畏失命。畏",
    "T22n1425_028:0453c13": "失梵行者，爾時王舍城中有外道兒出家，時",
    "T22n1425_028:0453c14": "父母欲罷兒道，餘人言：「沙門重安居，安居中",
    "T22n1425_028:0453c15": "必無東西，爾時可罷。」其姊深信佛法，語弟言：",
    "T22n1425_028:0453c16": "「父母欲罷汝道，可速避去。」弟即趣舍衛，值祇",
    "T22n1425_028:0453c17": "桓比丘安居竟分衣。是比丘在座中，祇桓",
    "T22n1425_028:0453c18": "比丘問言：「長老！世尊制要是處安居，是處",
    "T22n1425_028:0453c19": "受衣分，畏失命來者得分。汝云何答言：『父母",
    "T22n1425_028:0453c20": "欲罷我道，若不來者失梵行。』」諸比丘以是因",
    "T22n1425_028:0453c21": "緣具白世尊。佛言：「畏失梵行來者，應與衣分。」",
    "T22n1425_028:0453c22": "是名畏失梵行。非時衣者，",
    "T22n1425_028:0453c23": "佛住舍衛城，廣說如上。爾時有比丘在人間",
    "T22n1425_028:0453c24": "遊行，載滿車衣來。佛知而故問：「是誰衣？」答",
    "T22n1425_028:0453c25": "言：「世尊！是我衣。」復問：「此是時衣、為非時衣？」",
    "T22n1425_028:0453c26": "答言：「世尊！非時衣。」「淨施未？」答言：「未。」佛言：「是",
    "T22n1425_028:0453c27": "一切衣應與眾僧。」是名非時衣。時衣者，",
    "T22n1425_028:0453c28": "佛住舍衛城，廣說如上。爾時有比丘人間遊",
    "T22n1425_028:0453c29": "行，載滿車衣來。佛知而故問：「是誰衣？」答言：「世",
    "T22n1425_028:0454a01": "尊！是我衣。」復問：「此是時衣、非時衣？」答言：「時",
    "T22n1425_028:0454a02": "衣。」佛言：「是衣太多，減半與僧。」是名時衣。俱",
    "T22n1425_028:0454a03": "睒彌者，",
    "T22n1425_028:0454a04": "佛住舍衛城，廣說如上。俱薩羅國抄俱睒彌",
    "T22n1425_028:0454a05": "聚落至舍衛城，有諸比丘先依此聚落安居，",
    "T22n1425_028:0454a06": "即便隨來。時祇桓比丘到此聚落，索安居施",
    "T22n1425_028:0454a07": "衣。俱睒彌比丘言：「長老！我先依此聚落安",
    "T22n1425_028:0454a08": "居，我應先索。」二人諍已共詣佛所，以是因緣",
    "T22n1425_028:0454a09": "具白世尊。佛言：「是中安居應先索，然後餘人",
    "T22n1425_028:0454a10": "索；若二人共索者應共分。若是中安居比丘",
    "T22n1425_028:0454a11": "未索，餘人索者，越毘尼罪。」復次時尊者劫賓",
    "T22n1425_028:0454a12": "那，有二共行弟子，有所嫌故捨戒，不壞梵行",
    "T22n1425_028:0454a13": "還受具足。時祇桓比丘安居竟分衣，不與分，",
    "T22n1425_028:0454a14": "彼作是言：「長老！我有所嫌故捨戒，不壞梵行",
    "T22n1425_028:0454a15": "還受具足，應與我分。」共往白佛。佛言：「有所嫌",
    "T22n1425_028:0454a16": "故捨戒，不壞梵行還受具足，應等與分。」佛言：",
    "T22n1425_028:0454a17": "「有五事不應與。何等五？被舉、罷道、無常、破安",
    "T22n1425_028:0454a18": "居、去不囑。」舉者，三見中若一一見：謗線經、",
    "T22n1425_028:0454a19": "惡邪見、邊見，諫不捨作舉羯磨，是名舉。罷道",
    "T22n1425_028:0454a20": "者，捨戒不應與，若依王力、若依大臣力、若依",
    "T22n1425_028:0454a21": "賊黨力，作是說：「沙門若不與我分，我當作不",
    "T22n1425_028:0454a22": "饒益事。」如是人雖不應得，應與，是名罷道。",
    "T22n1425_028:0454a23": "無常者，死不應得分，安居衣已集雖未分，命",
    "T22n1425_028:0454a24": "垂終時囑與某甲，死已應與，是名無常。破安",
    "T22n1425_028:0454a25": "居者，比丘不前安居、不後安居，不應得；若依",
    "T22n1425_028:0454a26": "王力、大臣力、賊力，若不與我者，當作不饒益",
    "T22n1425_028:0454a27": "事，如是人雖不應得，應與。去不囑者，不囑取",
    "T22n1425_028:0454a28": "衣分而去者，不應與。分物人應問：「誰取某甲",
    "T22n1425_028:0454a29": "分？」若有取者應問：「去時囑取不？」答言：「不囑。」",
    "T22n1425_028:0454b01": "應語言：「汝莫憂是事。」若言：「囑。」者，應相前人。若",
    "T22n1425_028:0454b02": "是可信人者應與，若非是可信人者，應語",
    "T22n1425_028:0454b03": "言：「汝莫憂是事。」若二人先是同意，常相為取",
    "T22n1425_028:0454b04": "者應與。是名五事。",
    "T22n1425_028:0454b05": "佛住舍衛城，廣說如上。爾時有一比丘安居",
    "T22n1425_028:0454b06": "竟，往至本生聚落，諸親里以此比丘來故，廣",
    "T22n1425_028:0454b07": "設供養布施衣物。此聚落中先住安居僧，以",
    "T22n1425_028:0454b08": "坐後施故，不與是比丘分。諸親里問言：「得衣",
    "T22n1425_028:0454b09": "分不？」答言：「不得。」諸親里言：「我為汝故設此供",
    "T22n1425_028:0454b10": "養，何故不得？」諸比丘以是因緣具白世尊。佛",
    "T22n1425_028:0454b11": "言：「檀越為此比丘設供，應與分。」佛言：「有五聲",
    "T22n1425_028:0454b12": "施：是衣施安居僧、是衣直施安居僧、是物施",
    "T22n1425_028:0454b13": "安居僧、是物直施安居僧、是處安居者施，是",
    "T22n1425_028:0454b14": "名五。」若施家欲通與餘比丘，隨檀越意，應與。",
    "T22n1425_028:0454b15": "復有四種物隨語應屬現前僧。何等四？我施",
    "T22n1425_028:0454b16": "衣、衣直、物、物直，是名四種物屬現前僧。復有",
    "T22n1425_028:0454b17": "十種得應屬現前僧。何等十？時藥、夜分藥、",
    "T22n1425_028:0454b18": "七日藥、盡壽藥、死比丘物、施住處、大會、非",
    "T22n1425_028:0454b19": "時衣、雜物、請食。時藥者，前食、後食、哆波那食，",
    "T22n1425_028:0454b20": "現前僧應得，是名時藥。夜分藥者，十四種漿",
    "T22n1425_028:0454b21": "應廣說，是名夜分藥。七日藥者，酥、油、蜜、石蜜、",
    "T22n1425_028:0454b22": "生酥、膏應廣說，是名七日藥。盡壽藥者，呵梨",
    "T22n1425_028:0454b23": "勒、鞞醯勒、阿摩勒，如第二戒中廣說，是名盡",
    "T22n1425_028:0454b24": "壽藥。死比丘物者，若比丘死時，所有衣鉢雜",
    "T22n1425_028:0454b25": "物，現前僧應得，是名死比丘物。施住處者，若",
    "T22n1425_028:0454b26": "檀越作僧房精舍已設大會，以此住處及餘",
    "T22n1425_028:0454b27": "雜物施，現前僧應得，是名住處施。大會者，",
    "T22n1425_028:0454b28": "佛生大會、菩提大會、轉法輪大會、阿難大",
    "T22n1425_028:0454b29": "會、羅睺羅大會、五年大會，是中施物，現前",
    "T22n1425_028:0454c01": "僧應得。非時衣者，無迦絺那衣十一月，有",
    "T22n1425_028:0454c02": "迦絺那衣七月，於中施物，現前僧應得，是名",
    "T22n1425_028:0454c03": "非時衣。雜物者，鉢、鉢支鉹、腰帶、刀子、鍼筒、革",
    "T22n1425_028:0454c04": "屣、盛油革囊、軍持、澡瓶，如是比雜物施，現前",
    "T22n1425_028:0454c05": "僧應得，是名雜物。請食者。檀越請現前僧",
    "T22n1425_028:0454c06": "食次第往，是名請食。是名十事現前僧應",
    "T22n1425_028:0454c07": "得。復次佛住王舍城，爾時諸比丘不截縷作",
    "T22n1425_028:0454c08": "衣，廣說如上波夜提三種壞色中說。",
    "T22n1425_028:0454c09": "復次佛住舍衛城，廣說如上。爾時有一比丘，",
    "T22n1425_028:0454c10": "往至佛所頭面禮足白佛言：「世尊！聽我著一",
    "T22n1425_028:0454c11": "衣，少欲少事。」佛告比丘：「汝持三衣瓶鉢，即是",
    "T22n1425_028:0454c12": "少欲少事。」復有比丘言：「聽我著三衣。」復有",
    "T22n1425_028:0454c13": "比丘言：「聽我著牂羊毛欽婆羅。」復有比丘",
    "T22n1425_028:0454c14": "言：「聽我著髮欽婆羅。」復有比丘言：「聽我著馬",
    "T22n1425_028:0454c15": "尾欽婆羅。」復有比丘言：「聽我著草衣。」復有比",
    "T22n1425_028:0454c16": "丘言：「聽我著樹皮衣。」復有比丘言：「聽我著韋",
    "T22n1425_028:0454c17": "衣。」佛言：「如是諸衣盡不應著。」復有比丘言：",
    "T22n1425_028:0454c18": "「聽我裸形，少欲少事。」佛言：「比丘！此是外道",
    "T22n1425_028:0454c19": "法，應持三衣瓶鉢，即是少欲少事。」",
    "T22n1425_028:0454c20": "復次佛住舍衛城，廣說如上。爾時諸比丘著",
    "T22n1425_028:0454c21": "上色衣，為世人所嫌：「云何沙門釋子著上色",
    "T22n1425_028:0454c22": "衣，如俗人無異。」諸比丘以是因緣具白世尊。",
    "T22n1425_028:0454c23": "佛言：「不聽著上色衣。」上色者，丘佉染、迦彌遮",
    "T22n1425_028:0454c24": "染、俱鞞羅染、勒叉染、盧陀羅染、真緋欝金",
    "T22n1425_028:0454c25": "染、紅藍染、青染、皂色華色，一切上色不聽。",
    "T22n1425_028:0454c26": "應用根染、葉染、華染、樹皮染，下至巨磨汁染。",
    "T22n1425_028:0454c27": "復次佛住王舍城，天帝釋石窟前經行，見摩",
    "T22n1425_028:0454c28": "竭提稻田畦畔分明差互得所。見已語諸比",
    "T22n1425_028:0454c29": "丘：「過去諸佛、如來、應供、正遍知衣法，正應如",
    "T22n1425_028:0455a01": "是。從今日後作衣當用是法。」復次爾時尊者",
    "T22n1425_028:0455a02": "大迦葉作僧伽梨，世尊自手捉、尊者阿難為",
    "T22n1425_028:0455a03": "截。復有比丘篸綴、有比丘刺短、有比丘刺長、",
    "T22n1425_028:0455a04": "有比丘刺緣、有比丘安細怗。復次有比丘作",
    "T22n1425_028:0455a05": "衣畫作葉，佛言：「不聽畫作葉。」有比丘疊作",
    "T22n1425_028:0455a06": "葉，佛言：「不聽疊作葉，應割截。」有比丘對頭",
    "T22n1425_028:0455a07": "縫，佛言：「不聽對頭縫，應作葉，極廣齊四指，",
    "T22n1425_028:0455a08": "極狹如[麩夫+廣]麥。」復有比丘一向作葉，佛言：「不",
    "T22n1425_028:0455a09": "聽，應兩向。」有比丘作衣橫葉相當，佛言：「不",
    "T22n1425_028:0455a10": "聽。五條應一長一短，七條乃至十三條兩長",
    "T22n1425_028:0455a11": "一短，十五條三長一短。」復有比丘作衣縫葉",
    "T22n1425_028:0455a12": "與衣相著，佛言：「不聽。」後衣宣脫，佛言：「應作",
    "T22n1425_028:0455a13": "馬齒。」有比丘衣上下破，佛言：「應作緣。」有比丘",
    "T22n1425_028:0455a14": "作四種色衣，佛言：「不聽，應一種色。」有比丘得",
    "T22n1425_028:0455a15": "上色衣欲浣壞色，佛知而故問：「比丘！欲作",
    "T22n1425_028:0455a16": "何等？」答言：「世尊制不聽著上色衣，欲浣壞",
    "T22n1425_028:0455a17": "色。」佛言：「不須浣，聽餘染壞色。」衣者有七種：",
    "T22n1425_028:0455a18": "一、欽婆羅衣；二、劫貝衣；三、芻摩衣；四、俱舍",
    "T22n1425_028:0455a19": "耶衣；五、舍那衣；六、麻衣；七、軀牟提衣。是名衣",
    "T22n1425_028:0455a20": "法。",
    "T22n1425_028:0455a21": "　布薩及羯磨、　　與欲說清淨、",
    "T22n1425_028:0455a22": "　安居并自恣、　　受迦絺那衣、",
    "T22n1425_028:0455a23": "　非迦絺那衣、　　捨迦絺那衣、",
    "T22n1425_028:0455a24": "　安居竟施衣。　　第四跋渠竟。",
    "T22n1425_028:0455a25": "病比丘法者，佛住舍衛城，廣說如上。佛語阿",
    "T22n1425_028:0455a26": "難：「取戶鑰來，如來欲按行僧房。」答言：「善哉！世",
    "T22n1425_028:0455a27": "尊。」即取戶鑰隨世尊後。時世尊到一破房中，",
    "T22n1425_028:0455a28": "見有一病比丘臥糞穢中不能自起。佛問比",
    "T22n1425_028:0455a29": "丘：「氣力何似？所患增損？」答言：「世尊！患但有增",
    "T22n1425_028:0455b01": "無損。」復問比丘：「今日得食不？」「不得。世尊！」「昨日",
    "T22n1425_028:0455b02": "得不？」「不得。世尊！」「先昨得不？」「不得。世尊！我不",
    "T22n1425_028:0455b03": "得食來已經七日。」佛問比丘：「為得已不食？為",
    "T22n1425_028:0455b04": "不得不食？」答言：「不得。世尊！」佛問比丘：「汝此間",
    "T22n1425_028:0455b05": "有和上不？」「無有。世尊！」「有同和上不？」「無有。世尊！」",
    "T22n1425_028:0455b06": "「有阿闍梨不？」「無有。世尊！」「有同阿闍梨不？」「無有。",
    "T22n1425_028:0455b07": "世尊！」「無比房比丘耶？」答言：「世尊！以我臭穢，不",
    "T22n1425_028:0455b08": "憙故徙餘處去。我孤苦。世尊！我孤獨。修伽陀！」",
    "T22n1425_028:0455b09": "佛語比丘：「汝莫憂惱，我當伴汝。」佛語比丘：「取",
    "T22n1425_028:0455b10": "衣來，我為汝浣。」爾時阿難白佛言：「置，世尊！是",
    "T22n1425_028:0455b11": "病比丘衣，我當與浣。」佛語阿難：「汝便浣衣，我",
    "T22n1425_028:0455b12": "當灌水。」阿難即浣，世尊灌水，浣已日曝。時阿",
    "T22n1425_028:0455b13": "難抱病比丘舉著露地，除去糞穢，出床褥諸",
    "T22n1425_028:0455b14": "不淨器，水灑房內，掃除已巨磨塗地，浣曬",
    "T22n1425_028:0455b15": "床褥，更織繩床敷著本處。澡浴病比丘，徐臥",
    "T22n1425_028:0455b16": "床上。爾時世尊以無量功德莊嚴金色柔軟",
    "T22n1425_028:0455b17": "手摩比丘額上，問言：「所患增損？」比丘言：「蒙世",
    "T22n1425_028:0455b18": "尊手至我額上，眾苦悉除。」爾時世尊為病比",
    "T22n1425_028:0455b19": "丘隨順說法發歡喜心已，重為說法，得法眼",
    "T22n1425_028:0455b20": "淨。比丘差已，世尊至眾多比丘所，敷尼師壇",
    "T22n1425_028:0455b21": "而坐，以上事具為諸比丘說，問：「比房比丘是",
    "T22n1425_028:0455b22": "誰？」答言：「我是。世尊！」佛告比丘：「汝等同梵行人，",
    "T22n1425_028:0455b23": "病痛不相看視，誰當看者？汝等各各異姓、異",
    "T22n1425_028:0455b24": "家，信家非家、捨家出家，皆同一姓沙門釋子，",
    "T22n1425_028:0455b25": "同梵行人不相看視，誰當看者？比丘！譬如恒",
    "T22n1425_028:0455b26": "河、遙扶那薩羅摩醯，流入大海，皆失本名合",
    "T22n1425_028:0455b27": "為一味，名為大海。汝等如是，各捨本姓，皆同",
    "T22n1425_028:0455b28": "一姓沙門釋子。汝等不相看視，誰當相看？譬",
    "T22n1425_028:0455b29": "如剎利、婆羅門、鞞舍、首陀羅，各各異姓，共入",
    "T22n1425_028:0455c01": "大海皆名海商人。如是比丘！汝等各各異姓、",
    "T22n1425_028:0455c02": "異家，信家非家、捨家出家，皆同一姓沙門釋",
    "T22n1425_028:0455c03": "子，不相看視誰當看者？若比丘病，和上應看；",
    "T22n1425_028:0455c04": "若無和上，同和上應看；若不看者，越毘尼罪。",
    "T22n1425_028:0455c05": "若有阿闍梨，阿闍梨應看；若無阿闍梨，同阿",
    "T22n1425_028:0455c06": "闍梨應看；若不看者，越毘尼罪。若有同房，同",
    "T22n1425_028:0455c07": "房應看；若無同房，比房應看；若不看者，越毘",
    "T22n1425_028:0455c08": "尼罪。若無比房者，僧應差看，隨病人宜須幾",
    "T22n1425_028:0455c09": "人，應與。若不看者，一切僧越毘尼罪。」佛語比",
    "T22n1425_028:0455c10": "丘：「汝還看本比房病比丘去。」去佛不遠，佛",
    "T22n1425_028:0455c11": "化作一病沙彌，佛言：「汝通看是病沙彌，此即",
    "T22n1425_028:0455c12": "神罰汝。」復次佛住舍衛城，廣說如上。爾時南",
    "T22n1425_028:0455c13": "方有二比丘，共來問訊世尊！道中一比丘病，",
    "T22n1425_028:0455c14": "一比丘待經二三日，語病比丘言：「我欲並去",
    "T22n1425_028:0455c15": "問訊世尊！汝差已後來。」病比丘言：「長老！待我",
    "T22n1425_028:0455c16": "差已共去。」答言：「長老！我不見世尊，久思慕如",
    "T22n1425_028:0455c17": "渴，不容相待，汝差已後來。」彼比丘來詣佛",
    "T22n1425_028:0455c18": "所，頭面禮足却住一面，佛知而故問：「汝何處",
    "T22n1425_028:0455c19": "來？」比丘以上因緣具白世尊。佛言：「比丘！此是",
    "T22n1425_028:0455c20": "惡事。若有比丘，心懷放逸懈怠不精進，不能",
    "T22n1425_028:0455c21": "執持諸根馳騁六欲，雖近我所為不見我，我",
    "T22n1425_028:0455c22": "不見彼。若有比丘能執諸根心不放逸，專念",
    "T22n1425_028:0455c23": "在道，雖去我遠即為見我，我亦見彼。所以者",
    "T22n1425_028:0455c24": "何？隨順如來法身故、破壞諸惡故、離貪欲故、",
    "T22n1425_028:0455c25": "修寂靜故。汝等比丘同出家修梵行，汝不相",
    "T22n1425_028:0455c26": "看誰當看者？汝還看病比丘去。」復次佛住舍",
    "T22n1425_028:0455c27": "衛城，廣說如上。爾時鉢羅真國有二比丘，共",
    "T22n1425_028:0455c28": "作伴來問訊世尊，至蜂聚落一比丘病，一比",
    "T22n1425_028:0455c29": "丘待經二、三日，語病比丘言：「我欲並去，問訊",
    "T22n1425_028:0456a01": "世尊。汝差已徐來。」病比丘言：「長老！待我差已",
    "T22n1425_028:0456a02": "共去。」答言：「長老！我不見世尊，久思慕如渴，",
    "T22n1425_028:0456a03": "不容相待。」病比丘言：「汝必欲去者，可為我囑",
    "T22n1425_028:0456a04": "質帝利居士。」比丘即往至居士所，作是言：「長",
    "T22n1425_028:0456a05": "壽！我二人從遠來欲往詣佛，今一人得病，欲",
    "T22n1425_028:0456a06": "權留此。長壽！為我經紀所須，我欲前行問訊",
    "T22n1425_028:0456a07": "世尊。」居士言：「尊者！宜住共相看視，差已俱去。」",
    "T22n1425_028:0456a08": "答言：「居士！不爾，我不見佛久，思慕如渴。」居士",
    "T22n1425_028:0456a09": "言：「尊者去，世尊但當遣還，徒自疲勞。」比丘",
    "T22n1425_028:0456a10": "故去，往至佛所，頭面禮足却住一面。佛知而",
    "T22n1425_028:0456a11": "故問：「汝從何來？」比丘以上因緣具白世尊。佛",
    "T22n1425_028:0456a12": "言：「比丘！此是惡事。汝等各各異姓，信家非家、",
    "T22n1425_028:0456a13": "捨家出家，同一釋種，病痛不相看視，誰當看",
    "T22n1425_028:0456a14": "者？汝還看病比丘去。」復次佛住舍衛城，廣說",
    "T22n1425_028:0456a15": "如上。爾時有一比丘從北方來欲問訊世尊，",
    "T22n1425_028:0456a16": "聞道邊有病比丘即作是念：「世尊制戒，病者",
    "T22n1425_028:0456a17": "應看，我若見者不得前進。」即迴道而去，往",
    "T22n1425_028:0456a18": "到佛所，頭面禮足却住一面。佛知而故問：「汝",
    "T22n1425_028:0456a19": "從何來？」答言：「世尊我從北方來。」「從何道來？」答",
    "T22n1425_028:0456a20": "言：「從某道來。」佛言：「有何因緣捨正道從迴道",
    "T22n1425_028:0456a21": "來？」比丘以上因緣具白世尊。佛言：「比丘！此是",
    "T22n1425_028:0456a22": "惡事，如是乃至汝還看病比丘去。」看病比丘",
    "T22n1425_028:0456a23": "法者，若比丘共商人行至曠野得病，同伴比",
    "T22n1425_028:0456a24": "丘不得相捨，應當將去，代擔衣鉢，應親近扶",
    "T22n1425_028:0456a25": "接不應遠離。若不能行者，應從商人賈借乘",
    "T22n1425_028:0456a26": "駄，作如是言：「長壽！是出家人病，不堪及伴，為",
    "T22n1425_028:0456a27": "我載致使得脫難。」若得者善。若言：「尊者！我乘",
    "T22n1425_028:0456a28": "重。」應言：「長壽！我當與穀草直。」若得者，不得",
    "T22n1425_028:0456a29": "載牸牛車乘草馬等，當載特牛車乘[馬*父]馬。若",
    "T22n1425_028:0456b01": "病篤無所分別者，趣乘無罪。若乘不可得者，",
    "T22n1425_028:0456b02": "應留能看病人，若一人、若二人、若三人：「汝看",
    "T22n1425_028:0456b03": "病人，我到聚落當求乘來迎。」應留糧食，使住",
    "T22n1425_028:0456b04": "者不乏。若各言：「誰能棄身命於曠野？」無肯住",
    "T22n1425_028:0456b05": "者，不得便爾捨去，應作菴舍，敷草蓐、作烟火、",
    "T22n1425_028:0456b06": "與取薪水，留時藥、夜分藥、七日藥、盡壽藥，語",
    "T22n1425_028:0456b07": "病者言：「長老！安意住，我到前聚落，當求乘來",
    "T22n1425_028:0456b08": "迎。」到聚落中不得繞塔、問訊和上阿闍梨，應",
    "T22n1425_028:0456b09": "語聚落中諸比丘言：「曠野中有病比丘，共迎",
    "T22n1425_028:0456b10": "去來。」若言：「在何處？」答言：「某處。」若言：「彼處多有",
    "T22n1425_028:0456b11": "虎狼，恐當食盡，萬無一在。」雖聞此語不得",
    "T22n1425_028:0456b12": "便住，要當往看。若遙見烏鳥，不得便還，要",
    "T22n1425_028:0456b13": "到其所。若已死者應供養尸，若活者應將至",
    "T22n1425_028:0456b14": "聚落語舊比丘言：「長老！此是某處病比丘，",
    "T22n1425_028:0456b15": "我於曠野供養已，今來至此，次長老看。」若不",
    "T22n1425_028:0456b16": "看者，越比尼罪。若無比丘，應語優婆塞：「長",
    "T22n1425_028:0456b17": "壽！曠野中有病比丘，借我乘往迎。」檀越言：「在",
    "T22n1425_028:0456b18": "何處？」如是乃至迎來至檀越家，安別障處。若",
    "T22n1425_028:0456b19": "人多，應取二、三人能看病者看。若病人言：「須",
    "T22n1425_028:0456b20": "多人樂住。」者，應盡住，共勸化，索前食、後食、時",
    "T22n1425_028:0456b21": "藥、夜分藥、七日藥、盡壽藥，供給使無渴乏。若",
    "T22n1425_028:0456b22": "有客比丘來者，不得便語：「長老！汝看病比丘。」",
    "T22n1425_028:0456b23": "應言：「善來長老！」應代擔衣鉢、為敷床座、與水",
    "T22n1425_028:0456b24": "洗足及塗足油。若時來者應與前食、後食，若",
    "T22n1425_028:0456b25": "非時來者應與非時漿。止息已應語言：「長老！",
    "T22n1425_028:0456b26": "是病比丘我看已久。長老！次復應看。」若無常",
    "T22n1425_028:0456b27": "者，應供養舍利。若比丘、比丘尼共商人行，若",
    "T22n1425_028:0456b28": "比丘尼病，比丘不得捨去，應語：「去！去！姊妹將",
    "T22n1425_028:0456b29": "接之。」宜如比丘中說，唯除抱撮。若須按摩",
    "T22n1425_028:0456c01": "油塗身者，應倩女人為之。若無常者，彼有衣",
    "T22n1425_028:0456c02": "鉢應雇人闍維，若無者應捨去。有俗人嫌",
    "T22n1425_028:0456c03": "言：「何以留是死尸去？」若能作地想者，應擔著",
    "T22n1425_028:0456c04": "遠處。爾時尊者優波離白佛言：「世尊！若大德",
    "T22n1425_028:0456c05": "比丘病者，當云何看視？」佛告優波離：「大德比",
    "T22n1425_028:0456c06": "丘病，不得著邊陋小房中、不得著避迴處，",
    "T22n1425_028:0456c07": "應著顯現房中。共行弟子、依止弟子常侍左",
    "T22n1425_028:0456c08": "右，掃灑房中巨磨塗地，燒眾名香勿令臭穢，",
    "T22n1425_028:0456c09": "敷置床座。若比丘來問疾者，應與前食、後食，",
    "T22n1425_028:0456c10": "非時來者，應與非時漿。若有問事，病者應答。",
    "T22n1425_028:0456c11": "病人力劣，應侍者答。若優婆塞來問訊者，應",
    "T22n1425_028:0456c12": "言：『善來長壽！』語令就座而為說法：『汝大得功",
    "T22n1425_028:0456c13": "德。如世尊說：「看持戒病比丘，如看我無異。」』若",
    "T22n1425_028:0456c14": "有供養，為呪願受。若病人患下，問疾者不得",
    "T22n1425_028:0456c15": "久停，應速發遣。若病人不能出，應畜三除糞",
    "T22n1425_028:0456c16": "器：一授病人、一持出、一洗已油塗日曝，如是",
    "T22n1425_028:0456c17": "迭用。一人應戶邊住，莫令人卒入。一人在",
    "T22n1425_028:0456c18": "病人邊住，時時為隨順說法。如是優波離！大",
    "T22n1425_028:0456c19": "德比丘病，應如是看視。」時尊者優波離復問",
    "T22n1425_028:0456c20": "世尊：「小德比丘病，當云何看視？」佛告優波離：",
    "T22n1425_028:0456c21": "「小德比丘病者，不應著顯現處臭穢熏外，不",
    "T22n1425_028:0456c22": "得著屏猥處，死時人不知，應安人中。若",
    "T22n1425_028:0456c23": "病人有和上、阿闍梨、若共行弟子、依止弟子應",
    "T22n1425_028:0456c24": "看。若無者，眾僧應差看病人，若一、二、三人看。",
    "T22n1425_028:0456c25": "若病人衣鉢外有醫藥直者，應取還供給。若",
    "T22n1425_028:0456c26": "無者，眾僧應與。若僧無者，彼有重價衣鉢，應",
    "T22n1425_028:0456c27": "轉貿輕者供給病人。病人惜者，應白眾僧言：",
    "T22n1425_028:0456c28": "『大德僧！某甲病比丘不知無常，慳惜衣鉢，不",
    "T22n1425_028:0456c29": "肯貿易。』白僧已，軟語說法使得開解，然後貿",
    "T22n1425_028:0456c30": "易。若復無者，應乞與。若不能得者，應僧食",
    "T22n1425_028:0457a01": "中取好者與。若復無者，看病人應持二鉢入",
    "T22n1425_028:0457a02": "聚落乞食，持好者與。優波離！是名看小德病",
    "T22n1425_028:0457a03": "比丘法。」病人成就五法難看。何等五？不能服",
    "T22n1425_028:0457a04": "隨病藥隨病食、不從看病人語、病增損不",
    "T22n1425_028:0457a05": "知、苦痛不能忍苦、懈怠無慧，是名五法病",
    "T22n1425_028:0457a06": "人難看。病人成就五法易看。何等五？能服",
    "T22n1425_028:0457a07": "隨病藥隨病食、隨看病人語、人問知病增損、",
    "T22n1425_028:0457a08": "能忍苦痛、精進有慧，是名五法病人易看。五",
    "T22n1425_028:0457a09": "法成就不能看病。何等五？多污不能出大小",
    "T22n1425_028:0457a10": "行器唾盂等、不能為病人索隨病藥隨病食、",
    "T22n1425_028:0457a11": "不能時時為病人隨順說法、有希望心惜自",
    "T22n1425_028:0457a12": "業，是名五法不能看病。五法成就能看病人，",
    "T22n1425_028:0457a13": "少污能出大小行器唾盂等、能為病人索隨",
    "T22n1425_028:0457a14": "病藥隨病食、能時時為病人隨順說法、無希",
    "T22n1425_028:0457a15": "望心不惜自業，是名五法能看病人。病人九",
    "T22n1425_028:0457a16": "法成就，命雖未盡而必橫死。何等九？一、知非",
    "T22n1425_028:0457a17": "饒益食貪食。二、不知籌量。三、內食未消而食。",
    "T22n1425_028:0457a18": "四、食未消而擿吐。五、已消應出而強持。六、食",
    "T22n1425_028:0457a19": "不隨病食。七、隨病食而不籌量。八、懈怠。九、無",
    "T22n1425_028:0457a20": "慧，是名九法成就而必橫死。復次成就九法",
    "T22n1425_028:0457a21": "終不橫死。何等九？一、知非饒益食便少食。二、",
    "T22n1425_028:0457a22": "善知籌量。三、內食消已而食。四、不強吐。五、不",
    "T22n1425_028:0457a23": "強持。六、不食不隨病食。七、食隨病食食能籌",
    "T22n1425_028:0457a24": "量。八、不懈怠。九有智慧，是名成就九法終不",
    "T22n1425_028:0457a25": "橫死。佛語優波離：「有三種病人。何等三？有病",
    "T22n1425_028:0457a26": "人得隨病藥隨病食，如法看病而死。或有病",
    "T22n1425_028:0457a27": "人不得隨病藥隨病食，如法看病而活。有病",
    "T22n1425_028:0457a28": "人得隨病藥隨病食，得如法看病人，病必差",
    "T22n1425_028:0457a29": "不得便死。優波離！病比丘中，有不得如法看",
    "T22n1425_028:0457b01": "便死、得如法看便活者，是故應好看，務令如",
    "T22n1425_028:0457b02": "法安隱，即為施命。是故看病得大功德，諸佛",
    "T22n1425_028:0457b03": "讚歎。」是名看病人法。藥法者，",
    "T22n1425_028:0457b04": "佛俱薩羅國遊行，爾時尊者舍利弗風動，諸",
    "T22n1425_028:0457b05": "比丘以是因緣具白世尊。佛問比丘：「宜須何",
    "T22n1425_028:0457b06": "藥？」答言：「世尊！呵梨勒。」佛言：「從今日聽病比",
    "T22n1425_028:0457b07": "丘服呵梨勒。」佛告諸比丘：「待我還舍衛城時",
    "T22n1425_028:0457b08": "語我，當為諸弟子制藥法。」佛還舍衛城，諸比",
    "T22n1425_028:0457b09": "丘白佛言：「世尊！當為諸弟子制藥法，今正是",
    "T22n1425_028:0457b10": "時。」佛告諸比丘：「從今日後聽諸病比丘服",
    "T22n1425_028:0457b11": "藥。」藥法者，時根、非時根，如是莖、皮、葉、菓、漿。時",
    "T22n1425_028:0457b12": "根者，蕪菁根、葱根、緊扠根、阿藍扶根、芋根、",
    "T22n1425_028:0457b13": "摩豆羅根、藕根，如是等與食合者，是名時",
    "T22n1425_028:0457b14": "根。非時根者，婆吒根、蓽茇羅根、尼俱律根、佉",
    "T22n1425_028:0457b15": "提羅根、蘇揵闍根，如是比不與食合者，是",
    "T22n1425_028:0457b16": "名非時根。莖、皮、葉、華、果亦如是。漿者，時漿、非",
    "T22n1425_028:0457b17": "時漿。時漿者，一切米汁、饙汁、乳酪漿，是名",
    "T22n1425_028:0457b18": "時漿。非時漿者，一切豆、一切穀、一切麥漬頭",
    "T22n1425_028:0457b19": "不坼、蘇、油、蜜、石蜜，是名非時漿。若比丘病，",
    "T22n1425_028:0457b20": "醫言：「與食便活，不與便死。」者，應淨洗器七遍",
    "T22n1425_028:0457b21": "淘穀，緻囊盛繫已，器中煮令頭不破，然後與",
    "T22n1425_028:0457b22": "飲。一切地亦時亦非時，除八種灰，餘一切灰",
    "T22n1425_028:0457b23": "亦時亦非時，是名藥法。和上、阿闍梨、共行弟",
    "T22n1425_028:0457b24": "子、依止弟子法者，",
    "T22n1425_028:0457b25": "佛住舍衛城，廣說如上。爾時有一歲比丘，將",
    "T22n1425_028:0457b26": "無歲弟子，兩肩上各有衣囊頭上戴，一左手",
    "T22n1425_028:0457b27": "捉鉢及革屣，右手提澡瓶及盛油革囊，共詣",
    "T22n1425_028:0457b28": "佛所頭面作禮。頭上衣囊墮世尊膝上，世尊",
    "T22n1425_028:0457b29": "即自却已，知而故問：「是誰許？」答言：「世尊！是",
    "T22n1425_028:0457c01": "我共住弟子。」「汝幾歲？」答言：「一歲。」「弟子幾歲？」",
    "T22n1425_028:0457c02": "答言：「無歲。」佛語比丘：「喻如溺人而復救溺，汝",
    "T22n1425_028:0457c03": "始一歲已畜無歲弟子。」佛告諸比丘：「不能自",
    "T22n1425_028:0457c04": "降伏欲降伏他人，無有是處。不能自調而",
    "T22n1425_028:0457c05": "欲調御他人，無有是處。不能自度而欲度人",
    "T22n1425_028:0457c06": "者，無有是處。自未解脫欲解脫餘人者，無有",
    "T22n1425_028:0457c07": "是處。」佛語比丘：「已能自降伏降伏餘人，斯有",
    "T22n1425_028:0457c08": "是處；能自調御調御他人，斯有是處；已能",
    "T22n1425_028:0457c09": "自度兼度餘人，斯有是處；已自解脫解脫餘",
    "T22n1425_028:0457c10": "人，斯有是處。」佛言：「從今日後不聽減十歲比",
    "T22n1425_028:0457c11": "丘度人出家受具足。」復次佛制戒，不聽未滿",
    "T22n1425_028:0457c12": "十歲度人出家受具足。爾時難陀、優波難陀",
    "T22n1425_028:0457c13": "滿十歲，度人出家受具足已不教誡，如天牛、",
    "T22n1425_028:0457c14": "天羊戴標蕩逸，無制御者，清淨不具足、威儀",
    "T22n1425_028:0457c15": "不具足，不知承事和上、阿闍梨，不知承順長",
    "T22n1425_028:0457c16": "老比丘，不知入聚落法，不知阿練若法，不知",
    "T22n1425_028:0457c17": "入眾法，不知著衣持鉢法。諸比丘以是因緣",
    "T22n1425_028:0457c18": "具白世尊。佛言：「從今日有十法成就，聽度人",
    "T22n1425_028:0457c19": "出家受具足。何等十？一、持戒。二、多聞阿毘曇。",
    "T22n1425_028:0457c20": "三、多聞毘尼。四、學戒。五、學定。六、學慧。七、能出",
    "T22n1425_028:0457c21": "罪能使人出罪。八、能看病能使人看。九、弟子",
    "T22n1425_028:0457c22": "有難能送脫難能使人送。十、滿十歲。是名十",
    "T22n1425_028:0457c23": "事聽度人出家受具足。下至滿十歲知二部",
    "T22n1425_028:0457c24": "律亦得。」復次佛住舍衛城，廣說如上。爾時有",
    "T22n1425_028:0457c25": "比丘命終，有二共住弟子，感思憂惱共坐樹",
    "T22n1425_028:0457c26": "下，如商人失財。佛知而故問：「是何等比丘？」諸",
    "T22n1425_028:0457c27": "比丘以是因緣具白世尊。佛言：「從今日後聽",
    "T22n1425_028:0457c28": "請依止敬如和上。」請依止法者，應偏袒右肩",
    "T22n1425_028:0457c29": "胡跪接足，作如是言：「尊憶念！我某甲從尊",
    "T22n1425_028:0458a01": "乞求依止，尊為我作依止，我依止尊住。」第",
    "T22n1425_028:0458a02": "二、第三亦如是說。復次有一歲比丘，受無歲",
    "T22n1425_028:0458a03": "比丘依止，乃至九歲比丘受八歲比丘依止。",
    "T22n1425_028:0458a04": "諸比丘以是因緣具白世尊。佛言：「從今日後",
    "T22n1425_028:0458a05": "不聽減十歲受人依止。」時六群比丘滿十歲，",
    "T22n1425_028:0458a06": "受人依止已不教誡，如天牛、天羊，乃至不知",
    "T22n1425_028:0458a07": "著衣持鉢法。諸比丘以是因緣具白世尊。佛",
    "T22n1425_028:0458a08": "言：「從今日後成就十法聽受人依止。何等十？",
    "T22n1425_028:0458a09": "持戒乃至滿十歲，是名十事得受依止。下至",
    "T22n1425_028:0458a10": "滿十歲知二部律亦得。」欲請依止時，不得趣",
    "T22n1425_028:0458a11": "請。有五法成就然後得請。何等五？一、愛念。",
    "T22n1425_028:0458a12": "二、恭敬。三、慚。四、愧。五、樂住，是名五法應請依",
    "T22n1425_028:0458a13": "止。阿闍梨有四。何等四？一、依止師。二、受",
    "T22n1425_028:0458a14": "法師。三、戒師。四、空靜處教師。復有四種阿",
    "T22n1425_028:0458a15": "闍梨。何等四？有阿闍梨不問而去、有阿闍梨",
    "T22n1425_028:0458a16": "須問而去、有阿闍梨苦住盡壽應隨、有阿闍",
    "T22n1425_028:0458a17": "梨樂住雖遣盡壽不離。不問而去者，有師依",
    "T22n1425_028:0458a18": "止住，無衣食病瘦湯藥，復不能說出家修梵",
    "T22n1425_028:0458a19": "行無上沙門果法，如是師不問而去。問而去",
    "T22n1425_028:0458a20": "者，有阿闍梨依止而住，雖有衣食病瘦湯藥，",
    "T22n1425_028:0458a21": "而不能說出家修梵行無上沙門果法，如是",
    "T22n1425_028:0458a22": "師須問而去。苦住者，有阿闍梨依止而住，雖",
    "T22n1425_028:0458a23": "無衣食病瘦湯藥，善說出家修梵行無上沙",
    "T22n1425_028:0458a24": "門果法，如是阿闍梨共住雖苦盡壽不應去。",
    "T22n1425_028:0458a25": "有樂住者，有阿闍梨依止而住，能與衣食",
    "T22n1425_028:0458a26": "病瘦湯藥，善說出家修梵行無上沙門果法，",
    "T22n1425_028:0458a27": "如是阿闍梨雖驅遣，盡壽不應去。是名四。復",
    "T22n1425_028:0458a28": "有四種。何等四？受法依止調伏貪欲瞋恚愚",
    "T22n1425_028:0458a29": "癡，是中能為弟子善說法除貪欲瞋恚愚癡，",
    "T22n1425_028:0458b01": "如是阿闍梨最上最勝，喻如從乳得酪、從酪",
    "T22n1425_028:0458b02": "得酥、從酥得醍醐，醍醐最上最勝。和上、阿闍",
    "T22n1425_028:0458b03": "梨應教共住弟子、依止弟子。教法者，不淨應",
    "T22n1425_028:0458b04": "遮，非行處、被羯磨，惡邪見自解使人解，自出",
    "T22n1425_028:0458b05": "罪使人出罪，病自看使人看，難起若自送若",
    "T22n1425_028:0458b06": "使人送、王賊。不淨應遮者，若弟子犯小小",
    "T22n1425_028:0458b07": "戒、別眾食、處處食、女人同屋、未受具足人",
    "T22n1425_028:0458b08": "過三宿、截生草、不淨菓食，應教言：「莫作是。」若",
    "T22n1425_028:0458b09": "言：「和上、阿闍梨！我更不作。」者善。若言：「和上、阿",
    "T22n1425_028:0458b10": "闍梨但自教，教他為？」若如是者，應語知床褥",
    "T22n1425_028:0458b11": "人奪床褥、知食人斷食。若前人凶惡，依王力",
    "T22n1425_028:0458b12": "大臣力能作不饒益者，若是和上應避去，若",
    "T22n1425_028:0458b13": "是依止阿闍梨，應擔衣鉢出界一宿還，即離",
    "T22n1425_028:0458b14": "依止。共住弟子、依止弟子作不淨行，和上、阿",
    "T22n1425_028:0458b15": "闍梨不教者，越毘尼罪。是名不淨應遮。非行",
    "T22n1425_028:0458b16": "處者，大童女家、寡婦家、摴蒱家、酤酒家、惡名",
    "T22n1425_028:0458b17": "比丘尼、惡名沙彌尼，在是諸處往反者，和上、",
    "T22n1425_028:0458b18": "阿闍梨應教：「莫此處來往，是非可習近處。」若",
    "T22n1425_028:0458b19": "受者善，乃至出界一宿還，即名離依止。共住",
    "T22n1425_028:0458b20": "弟子、依止弟子在非行處往反，若不教者，越",
    "T22n1425_028:0458b21": "毘尼罪。是名非行處。被羯磨者，應斷理，僧",
    "T22n1425_028:0458b22": "若作折伏羯磨、不語羯磨、發喜羯磨、擯出羯",
    "T22n1425_028:0458b23": "磨，於三見中若一一見：謗線經、惡邪見、邊",
    "T22n1425_028:0458b24": "見，諫不捨作舉羯磨。和上、阿闍梨應為弟子",
    "T22n1425_028:0458b25": "悔謝諸人：「諸長老！此本惡見，今已捨，行隨順",
    "T22n1425_028:0458b26": "法。凡夫愚癡何能無過？此小兒晚學，實有此",
    "T22n1425_028:0458b27": "過，從今日當教勅，更不復作。」悅眾意已，求",
    "T22n1425_028:0458b28": "僧為解羯磨。共住弟子、依止弟子，僧作羯磨",
    "T22n1425_028:0458b29": "不為解者，越毘尼罪。是名被羯磨。惡邪見起",
    "T22n1425_028:0458c01": "自解使人解者，若弟子起惡邪見、若謗線",
    "T22n1425_028:0458c02": "經、若惡邪見、若邊見，和上、阿闍梨應教：「莫起",
    "T22n1425_028:0458c03": "此見，此是惡事，墮惡道、入泥犁，長夜受苦。」",
    "T22n1425_028:0458c04": "如是種種為說，捨者善；若不捨者，應語彼知",
    "T22n1425_028:0458c05": "識，如是言：「長老為彼說，令捨惡見。」若不自解、",
    "T22n1425_028:0458c06": "不使人解，越毘尼罪。是名惡見自解使人解。",
    "T22n1425_028:0458c07": "自出罪使人出者，若弟子犯可治罪，若犯僧",
    "T22n1425_028:0458c08": "伽婆尸沙，覆藏者，應自與波利婆沙。若不覆",
    "T22n1425_028:0458c09": "藏者，應與摩那埵。乃至越毘尼罪，應自治，若",
    "T22n1425_028:0458c10": "不能者使人治。若共住弟子、依止弟子犯罪，",
    "T22n1425_028:0458c11": "師不自與出、不使人與出，越毘尼罪。是名自",
    "T22n1425_028:0458c12": "出罪使人出罪。病自看使人看者，若弟子病，",
    "T22n1425_028:0458c13": "應自看、使人看，不得使人看、己自不經營，",
    "T22n1425_028:0458c14": "一日應三往看，語看病人：「汝莫疲厭，展轉相",
    "T22n1425_028:0458c15": "看，佛所讚歎。」若共住弟子、依止弟子病，師不",
    "T22n1425_028:0458c16": "看者，越毘尼罪。是名病自看使人看。難起若",
    "T22n1425_028:0458c17": "自送若使人送者，若弟子親里欲罷其道，師",
    "T22n1425_028:0458c18": "應教遠避，成就出家功德應自送，若老病若",
    "T22n1425_028:0458c19": "知僧事應囑人送，若不自送、不使人送，越毘",
    "T22n1425_028:0458c20": "尼罪。是名難起若自送若使人送。王賊者，",
    "T22n1425_028:0458c21": "若弟子為王收錄，師不應便逐去，應在外伺",
    "T22n1425_028:0458c22": "候消息。若王家問：「誰是和上、阿闍梨？」爾時應",
    "T22n1425_028:0458c23": "入。若事枉橫，應求知識證明。若須財物追逐，",
    "T22n1425_028:0458c24": "應與衣鉢，若無者應乞求與。若弟子為賊抄",
    "T22n1425_028:0458c25": "賣遠在他方者，師應推求追贖。若弟子王賊",
    "T22n1425_028:0458c26": "所捉，和上、阿闍梨不救贖者，越毘尼罪。若和",
    "T22n1425_028:0458c27": "上、阿闍梨，共住弟子、依止弟子亦應如是諫，",
    "T22n1425_028:0458c28": "不得麁語如教誡法，應軟語諫和上、阿闍梨：",
    "T22n1425_028:0458c29": "「不應作是事。」若言：「子！我更不作。」若爾者善。若",
    "T22n1425_028:0459a01": "言：「止！止！汝非我和上、阿闍梨，我當教汝，汝更",
    "T22n1425_028:0459a02": "教我？如逆捋竹節。汝莫更說。」若是和上者，",
    "T22n1425_028:0459a03": "應捨遠去。若依止阿闍梨，應持衣鉢出界一",
    "T22n1425_028:0459a04": "宿還，依止餘人。若師有力勢應遠去；若不去，",
    "T22n1425_028:0459a05": "應依止有德重人。若非行處應諫，若被羯磨",
    "T22n1425_028:0459a06": "應料理，若起惡見當自解、倩人解，自出罪、倩",
    "T22n1425_028:0459a07": "人出罪，病不病應供給，若師有難應送去，",
    "T22n1425_028:0459a08": "若王賊捉應追救。若共住弟子、依止弟子，師",
    "T22n1425_028:0459a09": "犯小小戒不諫，乃至王賊捉不追救者，越毘",
    "T22n1425_028:0459a10": "尼罪。共住弟子、依止弟子於和上、阿闍梨邊，",
    "T22n1425_028:0459a11": "應行是事：起迎、報語，作是事、自作與他作，衣",
    "T22n1425_028:0459a12": "鉢事，自剃與他剃，刀治、與取、受經授他、與欲",
    "T22n1425_028:0459a13": "取欲，服藥、迎食與他迎食，離境界、大施、不問",
    "T22n1425_028:0459a14": "去。起迎者，弟子遙見和上、阿闍梨，應起迎。若",
    "T22n1425_028:0459a15": "食五正食，若受一食法，不得起者應低頭。若",
    "T22n1425_028:0459a16": "受一食法時應白師，師應問：「汝堪一食不？」堪",
    "T22n1425_028:0459a17": "者應受。若言：「不堪。」應語：「莫受。」若弟子見師不",
    "T22n1425_028:0459a18": "起者，越毘尼罪。是名不起迎。報語者，和上、阿",
    "T22n1425_028:0459a19": "闍梨共語，弟子應報，若口中有食，能使聲不",
    "T22n1425_028:0459a20": "異者應報。若不能者，待咽已然後報。師言：「何",
    "T22n1425_028:0459a21": "故聞我語不報？」應語言：「弟子口中有食。」若師",
    "T22n1425_028:0459a22": "語不報者，越毘尼罪。是名報語。作事者，和上、",
    "T22n1425_028:0459a23": "阿闍梨語弟子作是事，如法應作。若言：「喚彼",
    "T22n1425_028:0459a24": "女來、取酒來。」應軟語言：「我聞如是等非法事",
    "T22n1425_028:0459a25": "不應作。」師若語作如法事，不作者越毘尼罪。",
    "T22n1425_028:0459a26": "是名作事。自作與他作者，若欲有所作，應問：",
    "T22n1425_028:0459a27": "「我欲共某甲作是事。」師應觀相，前人若不善",
    "T22n1425_028:0459a28": "持戒者，應語：「莫與從事。」若是善持戒者，應語",
    "T22n1425_028:0459a29": "共作。若次到作維那直月，應白師，如威儀中",
    "T22n1425_028:0459b01": "廣說，是名自作與他作。衣鉢事者，若欲熏鉢，",
    "T22n1425_028:0459b02": "若取巨磨泥爐及熏時，一一應白。若不能",
    "T22n1425_028:0459b03": "一一白者，但言：「我欲作熏鉢事。」一白通了。",
    "T22n1425_028:0459b04": "熏鉢時應問和上、阿闍梨：「鉢欲熏不？」若言：",
    "T22n1425_028:0459b05": "「熏。」應問：「為先熏、後熏？為一處熏？」若言：",
    "T22n1425_028:0459b06": "「一處。」應問：「著上、著下？」隨師教應作。若欲染衣",
    "T22n1425_028:0459b07": "時應白，若浣時、縫時、煮染時一一應白。若不",
    "T22n1425_028:0459b08": "能者但言：「我欲作染衣事。」一白通了。染衣時",
    "T22n1425_028:0459b09": "應先問和上、阿闍梨：「衣欲染不？」若言：「染。」者，應",
    "T22n1425_028:0459b10": "問：「欲前染、後染、為一時？」若言：「一時。」應先染和",
    "T22n1425_028:0459b11": "上、阿闍梨衣。如是縫時、染時、舉時，不得持師",
    "T22n1425_028:0459b12": "衣裹己衣，應持己衣裹師衣。作衣鉢事不白",
    "T22n1425_028:0459b13": "師，越毘尼罪。是名衣鉢事。自剃與他剃者，",
    "T22n1425_028:0459b14": "自欲剃髮時應白師，師應問：「誰與汝剃？」答言：",
    "T22n1425_028:0459b15": "「某甲。」「某甲知剃不？」答言：「此是眼見事。」師言：",
    "T22n1425_028:0459b16": "「不可。」若言：「知！」師應觀前人，不善持戒，亦言：「不",
    "T22n1425_028:0459b17": "可。」若善持戒，應言：「剃。」若欲與他剃髮者，應白",
    "T22n1425_028:0459b18": "師：「我與某甲比丘剃髮。」師應問：「汝能不？」答",
    "T22n1425_028:0459b19": "言：「此是眼見事，何故不能？」應語：「不可。」若言：",
    "T22n1425_028:0459b20": "「我能。」應相前人，若不善持戒者，應言：「不可。」若",
    "T22n1425_028:0459b21": "善持戒者，應言：「好用意。」若和上、阿闍梨入聚",
    "T22n1425_028:0459b22": "落，後剃髮人來欲令剃髮者，應白餘長老比",
    "T22n1425_028:0459b23": "丘：「我欲剃髮。」師還應白師。師行後得剃髮人",
    "T22n1425_028:0459b24": "剃髮，是名自剃與他剃。刀治者，欲與他破瘡",
    "T22n1425_028:0459b25": "時應白師：「與某甲比丘破瘡。」師應問：「汝能不？」",
    "T22n1425_028:0459b26": "答言：「此眼見事，何故不能？」師言：「不可。」若言：",
    "T22n1425_028:0459b27": "「能。」師應相前人，若不善持戒者，應語：「不可。」若",
    "T22n1425_028:0459b28": "善持戒者，應問：「何處病？」若言：「猥處。」者，應語：「離",
    "T22n1425_028:0459b29": "穀道邊各四指莫觸。」若刺頭出血、若除處癰",
    "T22n1425_028:0459c01": "痤等應作。若自欲破瘡時應白師，師應問：「在",
    "T22n1425_028:0459c02": "何處？」若言：「在猥處。」者，應語：「不可。」若在餘處如",
    "T22n1425_028:0459c03": "上說，是名刀治。與取者，若欲與他物時應白",
    "T22n1425_028:0459c04": "師，師應問：「與誰？」若言：「與寡婦、童女、婬女、樗蒱、",
    "T22n1425_028:0459c05": "凶惡人、惡名比丘尼、惡名沙彌尼、不持戒比",
    "T22n1425_028:0459c06": "丘。」應語：「不應與此人等相習近。」若父母不信",
    "T22n1425_028:0459c07": "三寶者，應少經理；若有信心者，得自恣與無",
    "T22n1425_028:0459c08": "乏。若欲取他物時應白師，師應問：「誰與汝？」若",
    "T22n1425_028:0459c09": "言：「大童女乃至不善持戒比丘與我。」應語：「莫",
    "T22n1425_028:0459c10": "與此人等相習近。」若言：「善持戒者。」應語：「取。」問：",
    "T22n1425_028:0459c11": "「齊幾許得不白與取？」半條線、半食，是名不",
    "T22n1425_028:0459c12": "白與取。與他迎食自迎食者，若他倩迎食時",
    "T22n1425_028:0459c13": "應白師：「與某甲比丘迎食。」師應問：「彼比丘何",
    "T22n1425_028:0459c14": "故不去？」答言：「彼間食苦，此間食樂。」應語：「若",
    "T22n1425_028:0459c15": "求樂者莫為請。」若為維那、若病人請者，當",
    "T22n1425_028:0459c16": "相望其人，不善持戒者應言：「不可。」若言：「當次",
    "T22n1425_028:0459c17": "與迎。」應語：「取彼鉢淨洗，合自鉢持去。」若言：「彼",
    "T22n1425_028:0459c18": "善持戒。」者，應言：「與迎。」若欲請人迎食者應白",
    "T22n1425_028:0459c19": "師，師應問：「汝何故不去？」答言：「彼間食苦，",
    "T22n1425_028:0459c20": "此間食樂。」應語：「汝為樂故不可。」若作維那、若",
    "T22n1425_028:0459c21": "病，應問：「使誰迎？」答言：「某甲。」若彼不善持戒，應",
    "T22n1425_028:0459c22": "言：「不可。」若言：「彼次應與我迎食。」應語：「更請",
    "T22n1425_028:0459c23": "餘人。」若同和上、阿闍梨、若善持戒者與迎，是",
    "T22n1425_028:0459c24": "名自迎食與他迎。受經授經者，若欲授他經",
    "T22n1425_028:0459c25": "時應白師，師應問：「授誰經？」答言：「與某甲比",
    "T22n1425_028:0459c26": "丘授經。」「授何經？」若言：「《沙路伽耶陀》。」應語：「不可，",
    "T22n1425_028:0459c27": "世尊所不聽。」若言：「呪經。」應語：「可。」應教彼：「莫以",
    "T22n1425_028:0459c28": "此活命。」若言：「《阿含》。」師應相彼人，不善持戒，應",
    "T22n1425_028:0459c29": "言：「不可。」若善持戒者應語：「汝經利不？」答言：",
    "T22n1425_028:0460a01": "「不利。」他邊問已：「當授？」應言：「不可。」若言：「利。」者，",
    "T22n1425_028:0460a02": "應語：「授。」若欲自受經時亦應白師，如上說，是",
    "T22n1425_028:0460a03": "名自受授他。與欲取欲者，若與欲取欲時應",
    "T22n1425_028:0460a04": "白師，如上迎食中廣說。服藥者，欲服藥時當",
    "T22n1425_028:0460a05": "先白師，若已坐欲先飲酥後食者，雖不白而",
    "T22n1425_028:0460a06": "服無罪。離境界者，出僧伽藍門過二十五肘應",
    "T22n1425_028:0460a07": "白而去，若經行、若坐禪，應白令知處所。欲大",
    "T22n1425_028:0460a08": "小行時，若在師前應低頭設敬而去，不在師",
    "T22n1425_028:0460a09": "前不敬無罪。作大施者，若欲大施應白師言：",
    "T22n1425_028:0460a10": "「我一切所有盡欲布施。」師應語：「出家人要須",
    "T22n1425_028:0460a11": "三衣、鉢盂、尼師壇、漉水囊、革屣。」弟子言：「我",
    "T22n1425_028:0460a12": "除是外，一切盡欲布施。」師應相望，若不善持",
    "T22n1425_028:0460a13": "戒、不受誦習行道，應言：「聽。」若善持戒，能受誦",
    "T22n1425_028:0460a14": "習行道，應語：「布施非是堅法，汝依是諸物以",
    "T22n1425_028:0460a15": "備湯藥，得坐禪誦經行道。」若言：「我有親里自",
    "T22n1425_028:0460a16": "供給我衣食病瘦湯藥。」師應語：「若爾者聽。」是",
    "T22n1425_028:0460a17": "名大施。白去者，若欲行時應白和上、阿闍梨，",
    "T22n1425_028:0460a18": "不得臨行乃白，應先前一月半月豫白：「弟子",
    "T22n1425_028:0460a19": "欲至某方國土。」師應問：「何事故去？」若言：「此間",
    "T22n1425_028:0460a20": "僧作事苦、受經、誦經苦。」和上、阿闍梨復言：",
    "T22n1425_028:0460a21": "「少食少飲多覺少眠。」「彼間住樂。」師應語：「汝為",
    "T22n1425_028:0460a22": "是故出家，何得辭苦？」若言：「和上、阿闍梨經營",
    "T22n1425_028:0460a23": "事務不授我經，是故欲去。」若能授者，應語：「莫",
    "T22n1425_028:0460a24": "去。」若不能者，眾中有善持戒誦利者，應語：「於",
    "T22n1425_028:0460a25": "彼授。」若復無者，彼間有知識多聞比丘應遙",
    "T22n1425_028:0460a26": "囑。若行時不白和上、依止阿闍梨而去者，越",
    "T22n1425_028:0460a27": "毘尼罪。是中共住弟子、依止弟子，於和上、阿",
    "T22n1425_028:0460a28": "闍梨所應行是事。是名白和上、阿闍梨而去。",
    "T22n1425_028:0460a29": "摩訶僧祇律卷第二十八"
}