{
    "X77n1522_017:0213a19": "新脩科分六學僧傳卷第十七",
    "X77n1522_017:0213a21": "淛東沙門　曇噩　述",
    "X77n1522_017:0213a22": "忍辱學",
    "X77n1522_017:0213a23": "佛之法。誠未易以進脩也。然而欲以進脩者。則",
    "X77n1522_017:0213a24": "必攝其念。於事物之可好可惡。可喜可懼。可憎",
    "X77n1522_017:0213b01": "可慕。可憐可怒。而不動。則外之為辱者遣矣。持",
    "X77n1522_017:0213b02": "其志。於情欲之能驕能逸。能蔽能惑。能慢能昵。",
    "X77n1522_017:0213b03": "能矜能愎。而不生。則內之為忍者得矣。辱以念",
    "X77n1522_017:0213b04": "攝。忍以志持。內無所出。以撓其身。外無所入。以",
    "X77n1522_017:0213b05": "攖其心。佛法之進脩易矣。攝念持志二科。寔學",
    "X77n1522_017:0213b06": "忍辱者之指歸。系之其下。尤宜哉。",
    "X77n1522_017:0213b07": "攝念科",
    "X77n1522_017:0213b08": "晉帛遠字法祖。姓萬氏。河內人。父威達。以文章知名。",
    "X77n1522_017:0213b09": "州縣辟皆不就。遠才俊絕人。既出家。日誦幾萬言。方",
    "X77n1522_017:0213b10": "等經論。世間墳典。研味貫穿。皆知其要。嘗譯唯達弟",
    "X77n1522_017:0213b11": "子本五部僧等三經。造精舍於長安講解。稟受其義",
    "X77n1522_017:0213b12": "者。常千人。河間王顒鎮關中。敬仰以為師友。每宿西",
    "X77n1522_017:0213b13": "府講道時。俊乂畢集。能言之士。多下之。遠以方事爭",
    "X77n1522_017:0213b14": "戰。欲遁去。會張輔為秦州刺史。鎮隴上。載與俱。輔以",
    "X77n1522_017:0213b15": "遠有盛名。欲縫掖之。以為己僚佐。遠不答。輔由是怨",
    "X77n1522_017:0213b16": "之。有管蕃者。論議甞屈於遠。以是讒毀。無所不至。遠",
    "X77n1522_017:0213b17": "至洴。謂弟子曰。更數日。我對當至。便分長物作別。翌",
    "X77n1522_017:0213b18": "日詣輔。語忤其意。收付史。一眾驚問。遠曰此宿負。非",
    "X77n1522_017:0213b19": "今事也。乃呼佛發願。盡此報已。當為輔善知識。無使",
    "X77n1522_017:0213b20": "其受殺人之罪。遂遭鞭而死。輔旋悔。遠道化關隴。羗",
    "X77n1522_017:0213b21": "晉奉之如神。聞者為流涕。羗以精騎五千。欲迎遠西",
    "X77n1522_017:0213b22": "歸。中途聞遭橫逆。咸憤。欲為報讐。輔遣軍禦隴上。羗",
    "X77n1522_017:0213b23": "逆擊之。會輔帳下督富整斬輔。羗遂解去。分遠骨石。",
    "X77n1522_017:0213b24": "各建塔焉。弟法祚。少有令譽。以博士徵不就。年二十",
    "X77n1522_017:0213c01": "五出家。化被關隴。梁州刺史張光。尤敬事之。每說令",
    "X77n1522_017:0213c02": "返服。光以祚將懲其兄之見殺於輔也。必從己言。然",
    "X77n1522_017:0213c03": "祚終無意。曰有死而已。光竟害之。時春秋五十有七。",
    "X77n1522_017:0213c04": "光字景武。江夏人。後為武都王楊難敵所圍。發憤死。",
    "X77n1522_017:0213c05": "晉康法朗中山人。少棄家。有律學。誦經見雙林鹿苑",
    "X77n1522_017:0213c06": "事。流涕曰。吾已不及見聖師。獨不能瞻拜遺迹乎。結",
    "X77n1522_017:0213c07": "伴四人。西渡流沙。凡三日。道絕行蹤。草木蕪沒。迷所",
    "X77n1522_017:0213c08": "往。中有故寺敗屋兩間。而比丘二人。各居其一。或誦",
    "X77n1522_017:0213c09": "經或臥病。雖相比。不相料理。而臥病者。屎尿縱橫。臭",
    "X77n1522_017:0213c10": "穢莫可近。朗謂其徒曰。出家以法為親。不見則已。見",
    "X77n1522_017:0213c11": "之。其可棄去乎。為留六日。洗浣。明日忽滿室香氣錯",
    "X77n1522_017:0213c12": "莫。謂朗曰。鄰房我和尚也。已得無學。可往見之。朗至",
    "X77n1522_017:0213c13": "再拜。乞教。其人曰。君等欵誠契聖。皆當入道。但功業",
    "X77n1522_017:0213c14": "小未熟耳。然何必遠遊。於事無益。唯自力行道。使不",
    "X77n1522_017:0213c15": "失時可也。朗因復遊諸國。研究經論。後還真丹。聚徒",
    "X77n1522_017:0213c16": "授法。不知其終。弟子令韶。生鴈門呂氏。少喜獵。感悟",
    "X77n1522_017:0213c17": "出家。學善禪數。每入定。或數日不起。移柳泉山鑿穴",
    "X77n1522_017:0213c18": "以坐。刻木為朗像。朝夕事之如生。世慕其行云。",
    "X77n1522_017:0213c19": "晉道寶者瑯琊人。丞相王導之弟也。少棄家。親舊泣",
    "X77n1522_017:0213c20": "留之。寶笑不答。將落髮乃詠曰。安知萬里水。初發濫",
    "X77n1522_017:0213c21": "觴源。竟以道學知名。",
    "X77n1522_017:0213c22": "晉于法蘭高陽人。不甘處俗。十五即棄家入道。以精",
    "X77n1522_017:0213c23": "嚴自持。風骨頎然。三河化其德。性嗜山水。坐禪巖石",
    "X77n1522_017:0213c24": "中。大雪。羣虎依止不去。山祇亦時求授教。尤愛石城。",
    "X77n1522_017:0214a01": "遂定居之。今元華寺也。思遊五天。至交州象林寺歿。",
    "X77n1522_017:0214a02": "晉竺法崇不知何許人。性敏慧。有律學。尤長於法華。",
    "X77n1522_017:0214a03": "遊湘州麓山。山精化為好女子。來求授戒。捨所居為",
    "X77n1522_017:0214a04": "寺。以奉之。後還剡之葛峴山。茅茨澗飲。學者湊焉。魯",
    "X77n1522_017:0214a05": "國孔淳之。每盤遊信宿不去。神思頎豁。歎曰。&#;想塵",
    "X77n1522_017:0214a06": "外三十秊矣。恨相得之晚。註法華義四卷。歿於山中。",
    "X77n1522_017:0214a07": "晉法和榮陽人。少與安公同學。相厚善。其為人恭讓。",
    "X77n1522_017:0214a08": "議論純正。能解疑釋惑。石氏之禍。避地西蜀。聞襄陽",
    "X77n1522_017:0214a09": "陷。入關中住陽平寺。後於金輿容設會。與安公共登",
    "X77n1522_017:0214a10": "山嶺。極目周睇。既而曰。此山高聳。遊望者多。一從物",
    "X77n1522_017:0214a11": "化。竟測何之。安曰。法師持心有在。何懼後生。若慧心",
    "X77n1522_017:0214a12": "不萌。斯可悲矣。因與安公詳定新經辭義。頃之赴姚",
    "X77n1522_017:0214a13": "緒蒲坂講席。尋語弟子曰。俗網煩惱非一。乃正容服。",
    "X77n1522_017:0214a14": "繞佛拜起。還室以袈裟蒙首而化。壽八十。",
    "X77n1522_017:0214a15": "晉曇邕生楊氏。關中人。少仕偽秦。為衛將軍。長八尺。",
    "X77n1522_017:0214a16": "雄武能立事。太元八年。從符堅南冦。為晉所敗。歸長",
    "X77n1522_017:0214a17": "安。師事安公。安化。又事慧遠。倒志經論。多所通解。且",
    "X77n1522_017:0214a18": "屢為遠入關。致書羅什。專對不辱。流輩忌之。遠以微",
    "X77n1522_017:0214a19": "罪遣邕。邕識其意。無忤容。獨結廬於山之西南居焉。",
    "X77n1522_017:0214a20": "山神來乞戒。邕如法授之。神施以外國匕箸。精巧特",
    "X77n1522_017:0214a21": "異。及遠亡。奔赴號慟如禮。後歿於荊州竹林寺。",
    "X77n1522_017:0214a22": "宋法成者涼人也。少為沙門。辟穀食松肪。講習禪律。",
    "X77n1522_017:0214a23": "遊廣漢。甞誦寶積經。纔至半。忽疾作。急使侍者讀徧。",
    "X77n1522_017:0214a24": "乃化。或見空中有紺馬負棺而去。",
    "X77n1522_017:0214b01": "宋慧果豫州人。宋初遊京師。止瓦棺寺。誦法華十地",
    "X77n1522_017:0214b02": "等經。登圊罷。有鬼至前曰。我前生此寺維那也。以過",
    "X77n1522_017:0214b03": "失。報墮圊中。法師以誦持盛德。能令苦趣解脫。願濟",
    "X77n1522_017:0214b04": "拔。我有錢三千。埋柿樹下。可取以作功德費。果以其",
    "X77n1522_017:0214b05": "言告眾取之。造法華一部。設會以懺。後夢。鬼以生勝",
    "X77n1522_017:0214b06": "處來謝。然視其狀貌。則與前日殊不類。",
    "X77n1522_017:0214b07": "宋僧隱出李氏。秦州隴西人也。八歲棄家。十二為沙",
    "X77n1522_017:0214b08": "門。通十誦。誦維摩法華。從西涼玄高法師。究明禪慧。",
    "X77n1522_017:0214b09": "而深曉律要。復西遊巴蜀。還止江陵琵琶寺。且咨業",
    "X77n1522_017:0214b10": "於慧徹。聲被荊楚。時山陽王劉休佑為州將。張岱為",
    "X77n1522_017:0214b11": "長史。皆稟戒法。巴陵王休若。建平王景素。稅駕問道。",
    "X77n1522_017:0214b12": "及病。問日早晚。曰已中。乃索水盥潄。泊然而化　有",
    "X77n1522_017:0214b13": "沙門道房者。生張氏。廣漢五城人。有律學。歿壽一百",
    "X77n1522_017:0214b14": "二十歲。又釋道榮者。不知何許人。有律學。住問心寺",
    "X77n1522_017:0214b15": "講授。歿壽八十三。",
    "X77n1522_017:0214b16": "宋曇斌出蘇氏。南陽人也。年十餘。師事道褘。為沙門。",
    "X77n1522_017:0214b17": "聽十誦律於吳郡僧業。聽涅槃經於建鄴靜林。聽泥",
    "X77n1522_017:0214b18": "洹勝鬘於吳興法瑤。聽華嚴雜心於南林法業。大通",
    "X77n1522_017:0214b19": "群義。學者追隨。還止樊鄧間講授。孝建之初。移新安。",
    "X77n1522_017:0214b20": "講小品十地。陳郡袁粲。令望當時。乃躬垂候之。勸令",
    "X77n1522_017:0214b21": "入覲。斌辭以方外之人。豈可爾也。并申頓悟漸悟之",
    "X77n1522_017:0214b22": "旨。時心競之徒。紛然致難。斌既辭愜理詣。終不屈。粲",
    "X77n1522_017:0214b23": "益高之。歿壽六十七。",
    "X77n1522_017:0214b24": "宋慧亮者出董氏。東阿人。師事慧靜。有高名。能講法",
    "X77n1522_017:0214c01": "華涅槃大小品。過江止何園寺。學徒雲委。顏延之張",
    "X77n1522_017:0214c02": "緒歎曰。安汰玉振於前。斌亮金聲於後。微言妙論。將",
    "X77n1522_017:0214c03": "絕復興。此豈易得哉。元徽中歿。壽六十三。著通玄論。",
    "X77n1522_017:0214c04": "宋僧鏡者生焦氏。隴西人。客吳中。有孝行。輕財好施。",
    "X77n1522_017:0214c05": "母亡。太守賻贈。不受。負土為墳。廬于傍。蒔松栢。三年",
    "X77n1522_017:0214c06": "乃為沙門。住吳縣華山寺。入關尋師授法。東海徐湛",
    "X77n1522_017:0214c07": "之。請為一門之師。後返姑蘇。適上虞謝靈運。尤致欵",
    "X77n1522_017:0214c08": "素。與遊嶀嵊。元徽中。詔至都。止定林下寺。頻建法會。",
    "X77n1522_017:0214c09": "註法華維摩義疏毗曇玄論。歿壽六十七。同時有釋",
    "X77n1522_017:0214c10": "曇隆。亦以高行名世。",
    "X77n1522_017:0214c11": "宋超進生顓頊氏。長安人。有志節。解大小乘經。年少",
    "X77n1522_017:0214c12": "為沙門。名聞關中。西羌赫連孛孛犯長安。避止東都。",
    "X77n1522_017:0214c13": "久之遊吳。會稽太守孟顗。迎居山陰靈嘉寺。太始初。",
    "X77n1522_017:0214c14": "被詔至都下。講大法鼓大涅槃等經。道俗常千人。以",
    "X77n1522_017:0214c15": "嗜披讀。致雙瞽。猶俾弟子。唱涅槃經日一過。元徽中",
    "X77n1522_017:0214c16": "歿。壽九十四。時有曇機道憑者。皆以講學知名。",
    "X77n1522_017:0214c17": "宋法瑤生楊氏。河東人。少好學。能求師於萬里之外。",
    "X77n1522_017:0214c18": "元嘉中。過江住吳興武康小山寺。迹不涉人間者。十",
    "X77n1522_017:0214c19": "有九年。太明六年。詔郡以禮致京師。與道猷同止新",
    "X77n1522_017:0214c20": "安寺。講頓漸二悟義。降蹕臨筵。百辟陪從。九年著涅",
    "X77n1522_017:0214c21": "槃法華大品勝鬘等疏。元徽中歿。壽七十六。",
    "X77n1522_017:0214c22": "齊僧宗生嚴氏。雍州馮翊人。九歲師事瑗公得度。受",
    "X77n1522_017:0214c23": "道於斌濟二師。善大涅槃勝鬘維摩諸經。每上講。難",
    "X77n1522_017:0214c24": "者莫能折。性超放。忽繩墨。有所思即詣。不間墻壁。人",
    "X77n1522_017:0215a01": "以是非之。文惠太子。起惡念。忽夢有苦之者。於是革",
    "X77n1522_017:0215a02": "意謝焉。魏主致書。請開講。齊世祖不許。以平生信施。",
    "X77n1522_017:0215a03": "造太昌寺。寺成而歿。壽五十九。",
    "X77n1522_017:0215a04": "梁僧林吳人。大同中。遊蜀至潼州。居豆圌山神祠中。",
    "X77n1522_017:0215a05": "山西北。去城百四十里。神尤靈異。民所祭謁。林每禪",
    "X77n1522_017:0215a06": "默。一日有巨蟒。蟠屈繩牀前。舉首俯仰。如揖讓狀。林",
    "X77n1522_017:0215a07": "為受三歸已。即去。自爾稍加構闢安帖。卒無他。蜀山",
    "X77n1522_017:0215a08": "多猿。獨此山之北。涪水之陽。素無有。及林居之。俄兩",
    "X77n1522_017:0215a09": "猿不知何許來。棲託久不去。歲月淹邁。孚乳既繁。數",
    "X77n1522_017:0215a10": "盈百十。偶林出山。則羣送至龍門口。又竚望其回。物",
    "X77n1522_017:0215a11": "情之感慕如此。未幾宿留赤水。巖而舊居屋宇盡傾",
    "X77n1522_017:0215a12": "摧。歸因露坐叢薄中。虎踞前。視林若有所待。林為說",
    "X77n1522_017:0215a13": "法乃去。竟卒于潼。",
    "X77n1522_017:0215a14": "梁尚圓姓陳氏。廣漢洛人。平生以祝術。利益生物。時",
    "X77n1522_017:0215a15": "武陵王紀。宮中美人女子。皆為鬼所崇。或歌或哭。紛",
    "X77n1522_017:0215a16": "紜不能寧謐。鬼忽現形。王令善射者射之。鬼即接取",
    "X77n1522_017:0215a17": "其箭。還擲射者。輒皆中傷。如是久之莫止。乃詣圓持",
    "X77n1522_017:0215a18": "祝宮中。初至則見龍蛇狼虎。哮吼馳驟。出沒隱顯。變",
    "X77n1522_017:0215a19": "怪雜前。圓安坐告曰。汝小家鬼耳。何敢妄入王宮。汝",
    "X77n1522_017:0215a20": "謂能有所變耶。苟能使我身變者。乃可謂變。然變自",
    "X77n1522_017:0215a21": "身。雖至萬種。秪是小鬼。非鬼之大者也。汝令且住。聽",
    "X77n1522_017:0215a22": "我一言。諸鬼則合掌而立。圓因唱曰。南無佛陀。諸鬼",
    "X77n1522_017:0215a23": "一時皆失所在。武帝聞之。大加賞遇。後終於所住之",
    "X77n1522_017:0215a24": "冶城。壽八十一。",
    "X77n1522_017:0215b01": "梁道珍未詳何許人。初於廬山。習彌陀觀。甞於定中。",
    "X77n1522_017:0215b02": "見人乘舟。行大海中。曰欲之阿彌陀佛國。珍因求載。",
    "X77n1522_017:0215b03": "其人曰。未作淨土業。豈可得哉。當時意謂。營治浴室。",
    "X77n1522_017:0215b04": "念阿彌陀經。為淨土業也。出定如所意作之。綿歷歲",
    "X77n1522_017:0215b05": "月。忽有白銀臺。降於其房之山池上。人莫知之也。獨",
    "X77n1522_017:0215b06": "記其事於經函底。及卒之夕。半山如列數千炬。望者",
    "X77n1522_017:0215b07": "以為異。後又偶獲經函底所記故跡。始復審其往生",
    "X77n1522_017:0215b08": "之驗。又法歸禪師。襄陽漢陰人。久習禪業。甞於定中",
    "X77n1522_017:0215b09": "有神人。請遊廬山。然廬山者。平生未甞識者也。及出",
    "X77n1522_017:0215b10": "定乃造焉。則樹石寺塔。宛如定中所見。遂結宇以住。",
    "X77n1522_017:0215b11": "即今之峯頂寺是也。甘露峯亦此山之別峯。昔慧景",
    "X77n1522_017:0215b12": "禪師方示滅。手握兩指。雖伸之復屈。論者以為此證",
    "X77n1522_017:0215b13": "二果之驗。且山之草木。皆被甘露。峯因以名。三德一",
    "X77n1522_017:0215b14": "時。至今為山中盛事。茲併記之。",
    "X77n1522_017:0215b15": "魏道辨范陽田氏。母夢僧著衲持錫入腹。而生。幼多",
    "X77n1522_017:0215b16": "神異。稍長以病聾聵。謝世緣。從薙落。經律奧義。不學",
    "X77n1522_017:0215b17": "而知。尤長於部析邪正。開釋封滯。嘗對孝文帝。弘宣",
    "X77n1522_017:0215b18": "大教。稱旨。初住北臺。後隨南遷。譽藹河洛。時有大法",
    "X77n1522_017:0215b19": "尊王經八十卷。號為佛所說。辨一讀而識其偽。趣焚",
    "X77n1522_017:0215b20": "之。且欲盡註藏典。以闢餘非。或見異徵遂寢。註維摩。",
    "X77n1522_017:0215b21": "勝鬘。金剛般若。大乘義章。小乘義章。申玄照等。行世。",
    "X77n1522_017:0215b22": "弟子二人曇永亡名也。永負才傲俗。潛遁自守。辨每",
    "X77n1522_017:0215b23": "杖之。初無恨想。而晨夕遙禮云。",
    "X77n1522_017:0215b24": "齊慧嵩高昌人。少出家。聦悟敏捷。翫雜心。為本國所",
    "X77n1522_017:0215c01": "歸嚮。兄以文學。為國博士。每勸返初服。嵩輒掉頭去。",
    "X77n1522_017:0215c02": "因以易林秘隱義從質辨。嵩故未嘗讀。即為部。析。無",
    "X77n1522_017:0215c03": "所礙滯。兄心異之。然猶未信佛法之淵博也。於是嵩",
    "X77n1522_017:0215c04": "以毗曇一偈。使釋其意。構思兩月。徒爾紛紜。而其說",
    "X77n1522_017:0215c05": "益謬。嵩當其憤悱。而略啟其端。則泠然神悟。遂大歸",
    "X77n1522_017:0215c06": "敬。嵩之出處。自爾莫或沮矣。魏季嵩尚吾教。其王使",
    "X77n1522_017:0215c07": "嵩并弟入朝。時高氏為相。禮待殊厚。智遊論師。世稱",
    "X77n1522_017:0215c08": "宗匠。嵩乃從之。以聽毗曇成實。領牒文旨。聽者忘倦。",
    "X77n1522_017:0215c09": "俊聲播於早年。勍敵伏於晚歲。學高望遠。本國請還。",
    "X77n1522_017:0215c10": "嵩不聽。再徵如之。其王憾焉。夷嵩三族。嵩謂其徒曰。",
    "X77n1522_017:0215c11": "經不云乎。三界無常。諸有非樂。況復三途八苦。由來",
    "X77n1522_017:0215c12": "所經。何足怪哉。俄高齊革命。天保初。宣帝在御。上統",
    "X77n1522_017:0215c13": "尤以職位見重。而嵩每以學識凌之。詔徙於徐州。為",
    "X77n1522_017:0215c14": "長年僧統。河南江表。率遵其化。隋志念論師。寔祖承",
    "X77n1522_017:0215c15": "之。已而卒。",
    "X77n1522_017:0215c16": "齊道紀姓何氏。鄉里則未聞也。學專成實。尤盛門徒。",
    "X77n1522_017:0215c17": "天保中。每於秋孟。鄴都起講。一日紀引眾。南出鄴城。",
    "X77n1522_017:0215c18": "有舊門徒。引眾入。正復相值。略不退避。紀呵之。彼則",
    "X77n1522_017:0215c19": "對曰。法鼓競鳴。利建斯在。榮聲所嚮。師資焉有。紀默",
    "X77n1522_017:0215c20": "不答。竟趨去至城外。乃悉謝遣其門徒曰。吾講已三",
    "X77n1522_017:0215c21": "十載矣。所成就者。不知其幾何人哉。且依解立行。古",
    "X77n1522_017:0215c22": "之遺訓也。今有解而無行。抑亦奈何。往不可追。來猶",
    "X77n1522_017:0215c23": "可及。吾茲掩關。以思吾過。因掃一房。廣讀經論。取寺",
    "X77n1522_017:0215c24": "塔幡燈之由。經像歸戒之本。著金藏論一帙七卷。七",
    "X77n1522_017:0216a01": "日一過。為士女開闡。而使之歸信。且勸奉持八戒。行",
    "X77n1522_017:0216a02": "法社齋。不許屠殺。數年之間。環鄴之境。皆遵其教。故",
    "X77n1522_017:0216a03": "世共稱之。何隱論師。而尊事焉。紀尤以掃塔事母為",
    "X77n1522_017:0216a04": "急務。曰經中以為掃僧地。如閻浮提大。不若掃佛地。",
    "X77n1522_017:0216a05": "如一掌小。言智田勝也。母與登地菩薩齊等。故其事",
    "X77n1522_017:0216a06": "母。則衣食起居。必身親之。不許人助。曰母吾形骸之",
    "X77n1522_017:0216a07": "本。形骸之累。吾累也。而何敢累人。所居無復廝役。苟",
    "X77n1522_017:0216a08": "有所往。則裝檐為兩頭。其一頭則塔像經書。其一頭",
    "X77n1522_017:0216a09": "則老母掃箒而已。或問。疇昔門徒爭道。還知憾否。曰",
    "X77n1522_017:0216a10": "殆承其力。而有今日。復奚所憾。",
    "X77n1522_017:0216a11": "周衛元嵩益州成都人。少事亡名法師出家。聦頴不",
    "X77n1522_017:0216a12": "群。甞侍法師夜坐。忽喟曰。世徒貴耳而賤目。又惡能",
    "X77n1522_017:0216a13": "有賢不肖之辨哉。亡名曰。汝欲務名聲邪。則陽為狂",
    "X77n1522_017:0216a14": "惑。以駭流俗。可也。嵩心然之。遂逢場作戲。觸物摛詠。",
    "X77n1522_017:0216a15": "如是二十餘年。四方之人。識不識。莫不以元嵩誠天",
    "X77n1522_017:0216a16": "下之士。已而亡名入關。徙居野安。制天女怨。心風弄。",
    "X77n1522_017:0216a17": "以鼓琴。甞謂其兄曰。蜀土匾小。不足以展胷次。將必",
    "X77n1522_017:0216a18": "遊京師。與豪傑抗。何如。兄以為不可。元嵩即謝去。既",
    "X77n1522_017:0216a19": "至京師。念終無以動上者。乃疏廢佛法事以進。會道",
    "X77n1522_017:0216a20": "士張賓。與相表裏。於是上納其說。而廢教不疑。隋開",
    "X77n1522_017:0216a21": "皇八年。京兆杜祈死。三日而甦云。至冥府。見閻羅王。",
    "X77n1522_017:0216a22": "問曰。卿父曾作何官。曰臣父在周。為司令上士。王曰。",
    "X77n1522_017:0216a23": "若然則追卿誤矣。可速放使還。然卿識周武帝否。答",
    "X77n1522_017:0216a24": "曰。臣甞任左武侯司法。恒在階陛。甚識之。王曰。汝可",
    "X77n1522_017:0216b01": "一往看武帝。有吏尋引至一處。門窓椽瓦。皆鐵為之。",
    "X77n1522_017:0216b02": "於鐵窓中。窺見帝身。鐵色極瘦。且著鐵枷鎖。祈泣曰。",
    "X77n1522_017:0216b03": "大家何因苦困乃爾。答曰。苦困有甚於此時者。汝特",
    "X77n1522_017:0216b04": "未見耳。祈曰。何罪致此苦困哉。答曰。汝豈不知邪。我",
    "X77n1522_017:0216b05": "以信衛元嵩。癈佛教故耳。祈曰。大家何不注引元嵩。",
    "X77n1522_017:0216b06": "答曰。我每注引之。然曹司以為雖三界搜求。無見者。",
    "X77n1522_017:0216b07": "若果見。則我得脫矣。復何所論。卿還語世人。為元嵩。",
    "X77n1522_017:0216b08": "作福。早來相救。苟終不至。解脫無期。由是推之。則元",
    "X77n1522_017:0216b09": "嵩之於佛法。正亦倒行逆施。以激揚之歟。",
    "X77n1522_017:0216b10": "梁法懍姓嚴氏。枝江人。年十五。從薙染於玉泉山寺。",
    "X77n1522_017:0216b11": "陪眾味道。積有年所。禪燕之暇。仍誦法華維摩及大",
    "X77n1522_017:0216b12": "論鈔等。衣不繒纊。食不菑畬。糞掃分衛。坐不睡眠。其",
    "X77n1522_017:0216b13": "遊歷則廬峯台嶺衡羅恒岱。參玄訪賾。靡事觀覧。岱",
    "X77n1522_017:0216b14": "嶽之役道徐。遇縣令問公驗文狀。懍指所負函云。此",
    "X77n1522_017:0216b15": "是已。出之則法華經也。令以為紿己。怒甚。懍徐曰。此",
    "X77n1522_017:0216b16": "固諸佛出世之跡。而貧道之所脩而行者。謂之行文。",
    "X77n1522_017:0216b17": "不亦可乎。令愈怒。拘而繫之。懍禪坐誦經。七日不輟。",
    "X77n1522_017:0216b18": "令感惡夢。乃使釋之。未幾卒。年六十二。",
    "X77n1522_017:0216b19": "梁法忍江陵人。依天皇寺落髮受具。日誦法華維摩",
    "X77n1522_017:0216b20": "再過。久之以喧憒。徙居覆舟巖下。三十餘年。頭陀精",
    "X77n1522_017:0216b21": "苦。觀理明靜。一定七日。粮粒常盈。苟或不繼。飲水啖",
    "X77n1522_017:0216b22": "菓而已。龕室僅容膝。沍冬炎夏。未甞出戶。衣無葛絮。",
    "X77n1522_017:0216b23": "而破衲閱寒暑。無何一象自至。未幾示疾。終於巗之",
    "X77n1522_017:0216b24": "北窟焉。春秋六十七。",
    "X77n1522_017:0216c01": "陳智遠姓王族。本太原。寓居陝服童子依荊州長沙",
    "X77n1522_017:0216c02": "寺禪坊。沙門法京隷業。既落髮稟戒。厲操敦行。負帙",
    "X77n1522_017:0216c03": "楊輦造建鄴龍光僧綽。以進慧學。踰紀三藏克通。梁",
    "X77n1522_017:0216c04": "建安侯蕭正立。造普明寺。請居之。時禪師慧湛。方以",
    "X77n1522_017:0216c05": "定學。匡領徒屬。遂諮詢其秘要焉。乃歷名山。養志弘",
    "X77n1522_017:0216c06": "道。後復遇沙門道會於龍盤。而開決其妙。則四威儀",
    "X77n1522_017:0216c07": "中不離正受。住開善寺。畢志泉石。寂默自怡。至老無",
    "X77n1522_017:0216c08": "競於世。以太建三年十二月一日終。壽七十七。葬獨",
    "X77n1522_017:0216c09": "龍山。沙門慧暠樹碑。五兵尚書蕭濟銘。",
    "X77n1522_017:0216c10": "陳慧峯不知何許人。住江都之栖霞寺。聽詮公三論。",
    "X77n1522_017:0216c11": "深悟其旨。眾所推美焉。詮每嘆曰。峯之達解思力。吾",
    "X77n1522_017:0216c12": "不及也。以吾年老。且復相依。峯遊心禪觀。身範律儀。",
    "X77n1522_017:0216c13": "攝念松林。日惟一食。裳衣疎弊。雅有風致。時人歆艶",
    "X77n1522_017:0216c14": "之。晚年偏以十誦。善誘學者。聽稟之徒尤多。或譏之。",
    "X77n1522_017:0216c15": "以素習大乘。而又講律。豈其理然哉。峯曰。非汝所知",
    "X77n1522_017:0216c16": "也。佛法亦何有大小之間乎。天嘉中卒。春秋六十。臨",
    "X77n1522_017:0216c17": "終謂弟子智琨曰。吾所去處。汝惡能測。其懸遠哉。及",
    "X77n1522_017:0216c18": "殮。猶屈一指。伸之不可。識者以為證初果云。",
    "X77n1522_017:0216c19": "隋慧暅其先汝南周氏。後避地江左。今為義興陽羨",
    "X77n1522_017:0216c20": "人。祖韶。齊殿中將軍。父覆。梁長水校尉。暅幼通六經",
    "X77n1522_017:0216c21": "大義。年十八。乃喟然歎曰。服膺周孔。以仁義為先。歸",
    "X77n1522_017:0216c22": "心黃老。以虗無為貴。然而往來生死。出入塵勞。乃域",
    "X77n1522_017:0216c23": "內之累。非世外之道也。既而夢塔五層。華麗峻特。禮",
    "X77n1522_017:0216c24": "拜祈願。昇陟其巔。俄坐相輪上。不勝其樂。於是依朱",
    "X77n1522_017:0217a01": "方竹林寺詡法師出家。受十戒。尋屆都。住甘露鼓寺。",
    "X77n1522_017:0217a02": "進具。受靜眾峯師十誦律。學龍光綽師成實論。自綽",
    "X77n1522_017:0217a03": "師遷化。更採毗曇八犍度於餘師。蓋欲悉餐雋永。盡",
    "X77n1522_017:0217a04": "掇菁華也。又研覃成實於龍光大僧正舒法師。及舒",
    "X77n1522_017:0217a05": "歿。以統緒見託。而受其遺囑焉。會梁祚告終。京寺殘",
    "X77n1522_017:0217a06": "蕩。陳祖歷試朱方。乃杖錫南旋。尤承欽挹。既而侯公",
    "X77n1522_017:0217a07": "嗣牧此州。虗心歸命。禮莫尚焉。永定三年。復出都。止",
    "X77n1522_017:0217a08": "白馬寺。涅槃成實。經論迭講。學者重跰。不憚千里。法",
    "X77n1522_017:0217a09": "筵之盛。莫之尚。天嘉二年。沙門寶持等。二百七十人。",
    "X77n1522_017:0217a10": "請於湘宮寺弘演。大建四年。宣帝詔徙東安。後主在",
    "X77n1522_017:0217a11": "東宮。屢命義集。而素仰材辨。及御宸極。簡注斯甚。至",
    "X77n1522_017:0217a12": "德元年。詔為京邑大僧都。四年升大僧正。天下混一。",
    "X77n1522_017:0217a13": "仍歸開導朱方。開皇九年七月十日。卒于中寺。壽七",
    "X77n1522_017:0217a14": "十五。其月二十八日。窆鍾山。方陳氏之盛。每歲夏中",
    "X77n1522_017:0217a15": "廟祀。必詔暅於樂遊苑。發涅槃大品。以嚴冥福。而鳳",
    "X77n1522_017:0217a16": "節龍旂。翠旌孔蓋。暎蔽神座。或於食後。少假寐。輙夢。",
    "X77n1522_017:0217a17": "朱衣人謂之曰。法師好起矣。領軍將軍任忠。性好獵。",
    "X77n1522_017:0217a18": "一日庖饔發光。忠憂懼。夜夢人曰。子無憂懼。但可請",
    "X77n1522_017:0217a19": "東安講也。弟子智瑜等。樹碑墓上。菩薩戒弟子。著作",
    "X77n1522_017:0217a20": "郎琅耶王胄制文。",
    "X77n1522_017:0217a21": "隋法性兖人。少習禪學。孤遊海上。雖以分衛。時入聚",
    "X77n1522_017:0217a22": "落。然於聲名勢利之地。一跡未甞踐也。文帝東巡。搜",
    "X77n1522_017:0217a23": "訪巗穴。因詔入京。住勝光寺。仁壽置塔。又送舍利于",
    "X77n1522_017:0217a24": "州之普樂寺焉。大禪定者。帝於末年。特為性造也。後",
    "X77n1522_017:0217b01": "果終於此寺。",
    "X77n1522_017:0217b02": "隋寶積姓朱。冀之條人。出家訪道。其志有可敬者。齊",
    "X77n1522_017:0217b03": "亡教廢。遁居泰山。以養素。開皇十四年。文帝東巡。獲",
    "X77n1522_017:0217b04": "上謁。帝甚悅。詔住京之勝光寺。智論攝大乘論。連環",
    "X77n1522_017:0217b05": "講貫。未甞已。姿性寬恕。人迫忤之。不恤也。或有毀之",
    "X77n1522_017:0217b06": "者。輙脫衣遺之曰。卿能見吾過。而不為吾掩。真吾師",
    "X77n1522_017:0217b07": "友也。仁壽初。詔送舍利塔於華山思覺寺。其瑞應別",
    "X77n1522_017:0217b08": "有傳。",
    "X77n1522_017:0217b09": "隋道璨恒州人。姓氏則未聞也。慧學素以攝論華嚴",
    "X77n1522_017:0217b10": "十地論。為指南。能發深疑伏旨於講辨之際。志尚幽",
    "X77n1522_017:0217b11": "靜。誠不樂為闕輦遊者。後住淨光。勢不得已耳。仁壽",
    "X77n1522_017:0217b12": "起塔。詔送舍利於許州。後不知所終。",
    "X77n1522_017:0217b13": "隋智教雍州人。始習教觀。晝講夜禪。未甞少怠。後厭",
    "X77n1522_017:0217b14": "譚說。專事燕默。則其趨向。有非世俗所能窺者。仁壽",
    "X77n1522_017:0217b15": "起塔于秦州之永寧寺。舍利所至。官民道俗相慶。瑞",
    "X77n1522_017:0217b16": "應紛然。見者信焉。",
    "X77n1522_017:0217b17": "隋僧範冀人也。學兼大小乘。而於靜業尤所篤志。造",
    "X77n1522_017:0217b18": "詣深遠。流輩莫不屈服。住勝光寺。山林之士。承其譽",
    "X77n1522_017:0217b19": "麕至。平居無所教誡。其嬉笑慢罵。使人動有悟入。噫",
    "X77n1522_017:0217b20": "異矣。詔葬舍利於州之覺觀寺。塔存至今。",
    "X77n1522_017:0217b21": "隋曇觀莒產也。七歲出家。淹貫經懺。及進具。學成實。",
    "X77n1522_017:0217b22": "義理無所底滯。後攻禪觀。尤有得於十六特勝法。且",
    "X77n1522_017:0217b23": "持誦諸明。獲神驗。譽徹天閽。徵住京師大興善寺。供",
    "X77n1522_017:0217b24": "事隆縟。每入內廷。備顧問。所獲賜賚。一歸之常住。無",
    "X77n1522_017:0217c01": "所受。三衣一盋蕭如也。仁壽置塔。葬舍利于州之定",
    "X77n1522_017:0217c02": "林寺。詔觀規畫。故塔成而民不勞。嗚呼觀之於教門",
    "X77n1522_017:0217c03": "如此。亦可謂強有力者矣。",
    "X77n1522_017:0217c04": "隋靜凝汴人也。時遷禪師。方以空寂之學名世。凝因",
    "X77n1522_017:0217c05": "師事之。則其得於聞見者。豈復可以求之文字語言",
    "X77n1522_017:0217c06": "間邪。然終日塊坐如愚。或有以經旨論義問者。則不",
    "X77n1522_017:0217c07": "思而答。妙出意表。仁壽置塔於州之流溝寺。歸鄉之",
    "X77n1522_017:0217c08": "榮。送舍利焉。不尤愈於衣錦而晝行乎。",
    "X77n1522_017:0217c09": "隋玄景滄州之石氏子。幼聦敏。讀書過目。輙能引用",
    "X77n1522_017:0217c10": "其義無所遺。僅五載。備究經史子集。年十八。舉秀才。",
    "X77n1522_017:0217c11": "為和王府省事。時和禪師講大品維摩於鄴都。景偶",
    "X77n1522_017:0217c12": "從門側立聽。鑑領超㧞。遂投和受學。和以定業參問",
    "X77n1522_017:0217c13": "繁廣。不如先以慧法接之。故授以大乘秘奧之極。年",
    "X77n1522_017:0217c14": "二十七。因與妻子決曰。自臨澤以南。吾所遊也。名涅",
    "X77n1522_017:0217c15": "槃境。臨漳以北。是生死分。一聽汝輩所如往也。苟非",
    "X77n1522_017:0217c16": "證聖。吾不重涉。竟依和公薙落。晨宵思擇。統解玄微。",
    "X77n1522_017:0217c17": "會周氏廢教。逃遁巖谷。而以禪學陶冶內外。開皇初。",
    "X77n1522_017:0217c18": "講導如法。每鼓則千人屯赴。供施罕疋。所以景之服",
    "X77n1522_017:0217c19": "飾華美。時時脫換。以生物善。苟纔經著。即以予人。其",
    "X77n1522_017:0217c20": "感利之殷如此。臥疾既三日。謂侍者玄覺曰。吾平生",
    "X77n1522_017:0217c21": "進脩。蓋欲見彌勒佛。往生內院耳。云何乃作夜摩天",
    "X77n1522_017:0217c22": "主。又曰。賓客極多。事須看視。或問賓客為誰。則曰嚮",
    "X77n1522_017:0217c23": "有天眾。來邀迎耳。已而異香滿室。忽舉手謝曰。吾去",
    "X77n1522_017:0217c24": "矣。當生生世世。為善知識也。遂終。大業二年六月云。",
    "X77n1522_017:0218a01": "弟子稟景素願。奉全身葬于紫陌河中。三日而地涌",
    "X77n1522_017:0218a02": "大墳。水疏兩派環繞之。世傳以為異。玄覺純講大乘。",
    "X77n1522_017:0218a03": "尤邃於文殊般若。住京師莊嚴寺。",
    "X77n1522_017:0218a04": "隋曇遷博陵饒陽王氏子也。姿性俊朗。年十三。父母",
    "X77n1522_017:0218a05": "俾從舅氏權會受學。備善經史。而於易老莊。尤究心",
    "X77n1522_017:0218a06": "焉。然佛典幽極。非妙悟深證。莫可窺測。於是哀懇二",
    "X77n1522_017:0218a07": "親。以祈出家。年二十一。遂依定州賈和寺曇靜律師",
    "X77n1522_017:0218a08": "薙落。初誦勝鬘。輒了其義。乃復問法綱要於曇遵法",
    "X77n1522_017:0218a09": "師。當有齊教門之盛。宮禁營治福利。眾所奔競。遷因",
    "X77n1522_017:0218a10": "遁避林慮山。黃華谷淨國寺。蔬素覃研華嚴十地維",
    "X77n1522_017:0218a11": "摩楞伽地持起信等。方尋唯識。感心熱之疾。而悉略",
    "X77n1522_017:0218a12": "去醫藥。專事懺禱。夜夢月入懷取而擘食之。香脆清",
    "X77n1522_017:0218a13": "涼。如冰片。覺而所苦頓愈。餘味經旬。流齒頰間。易名",
    "X77n1522_017:0218a14": "月德。其謂此歟。每授戒。則對其人唱曰。於我月德前。",
    "X77n1522_017:0218a15": "三說求授菩薩戒。是以逮周武帝失正見。遽南造金",
    "X77n1522_017:0218a16": "陵。道路屢遭攘奪。達壽陽。謂其屬曰。吾輩為群盜所",
    "X77n1522_017:0218a17": "窘如此。皆宿業也。今茲值遇怨結深矣。苟非解免。來",
    "X77n1522_017:0218a18": "報莫窮。乃於曲水寺。估鬻行季。以作佛事。冀於他生",
    "X77n1522_017:0218a19": "為善知識。既濟江。住揚都道場寺。掃衣乞食。攝念而",
    "X77n1522_017:0218a20": "已。時慧曉智璀。學兼內外。弘暢定宗。陳朝之領袖也。",
    "X77n1522_017:0218a21": "又有高麗智晃。善薩婆多部。遷亦綜理唯識。並一見",
    "X77n1522_017:0218a22": "傾蓋。或欲以遷之名行。聞于上者。立謝絕。獨與國子",
    "X77n1522_017:0218a23": "博士張機。發莊易義。機為盡禮。偶詣桂州刺史蔣君",
    "X77n1522_017:0218a24": "家。獲大乘攝論。誠為全珠。樂不自勝。將事開演。而聞",
    "X77n1522_017:0218b01": "隋歷聿新。盛隆釋運。未幾陳亡。區宇混一。故遷奉持",
    "X77n1522_017:0218b02": "攝論。北返彭城。會檀越舍宅剏慕聖寺。而攝論之流",
    "X77n1522_017:0218b03": "通於北。寔此其始也。兼以楞伽起信如實等論。輪環",
    "X77n1522_017:0218b04": "披析。則其指趣愈益白矣。總管穀城公萬緒。引僚佐",
    "X77n1522_017:0218b05": "伸弟子禮。上柱國宋公賀若弼。鎮維揚。遣長史張坥。",
    "X77n1522_017:0218b06": "具疏邀之。遷往應。則宋公鉏驕剗慢。悉使妻子受歸",
    "X77n1522_017:0218b07": "戒。開皇七年秋詔曰。皇帝敬問徐州曇遷法師。承脩",
    "X77n1522_017:0218b08": "敘妙因。勤精道教。護持正法。利益無邊。誠釋氏之棟",
    "X77n1522_017:0218b09": "梁。即僧倫之龍象也。深願巡歷所在。趨風餐德。限以",
    "X77n1522_017:0218b10": "朝務。實懷虗想。當即來儀。以沃勞望。弟子之內。間解",
    "X77n1522_017:0218b11": "法相。能轉梵音。並將入京。當與師崇建正法。刊定經",
    "X77n1522_017:0218b12": "典。且道法初興。觸途草創。弘獎建立。終藉通人。京邑",
    "X77n1522_017:0218b13": "之間。近遠所湊。宣揚法事。為利殊廣。想振錫拂衣。勿",
    "X77n1522_017:0218b14": "辭勞也。尋望見師。不復多及。時洛陽慧遠。魏郡慧藏。",
    "X77n1522_017:0218b15": "清河僧休。濟陽鎮寶。汲郡洪遵同。被詔至。則偕謁帝。",
    "X77n1522_017:0218b16": "於大興殿接遇優渥。詔於大興善寺安置。諮詢問遺。",
    "X77n1522_017:0218b17": "冠蓋相望。而眾以攝論初闢。投誠請業者千數。雖慧",
    "X77n1522_017:0218b18": "遠以老成自居。猶處輪下。橫經稟義。自是攝論一燈。",
    "X77n1522_017:0218b19": "傳者盛矣。蓋真諦懸記。有所謂大國大根性人能弘",
    "X77n1522_017:0218b20": "之。噫信矣。十年春。駕幸晉陽。詔遷從。夜復同榻行在",
    "X77n1522_017:0218b21": "所。察其地多私度僧尼。上悉欲拘檢以從公度。間語",
    "X77n1522_017:0218b22": "遷。遷恐致騷動。對曰。此皆周武廢教之時。逃竄巗谷。",
    "X77n1522_017:0218b23": "及陛下恩宥。或失際會而然者。惟陛下憐之。上默然",
    "X77n1522_017:0218b24": "久之。詔凡出家。雖私度不復問。尋詔京師。建勝光寺。",
    "X77n1522_017:0218c01": "起遷主之。併其徒六十餘人。相與俱。仍詔皇子蜀王",
    "X77n1522_017:0218c02": "秀。為檀越。其供養之豐。施予之饒。茲不暇述。而或以",
    "X77n1522_017:0218c03": "遷過於沈痼聲利。乃著巳是非論。文多不載。十三年",
    "X77n1522_017:0218c04": "春。駕蒐于岐從之。詔蜀王縱騎逐走獸。獸入故窑中。",
    "X77n1522_017:0218c05": "故窑中無所見。徒見殘壞佛像堆積而已。王即具以",
    "X77n1522_017:0218c06": "聞。遷進曰。靈儀聖相。厄於前朝。陛下嚴飾。不為不多。",
    "X77n1522_017:0218c07": "而其遺餘尚爾充徧。貧道觸目增慟。莫之奈何。上悵",
    "X77n1522_017:0218c08": "然曰。弟子垂拱巗廊。而使尊像蒙冒霜露。朕之咎也。",
    "X77n1522_017:0218c09": "今日之事。殆天所以啟朕也。如師之說。情實摧割。詔",
    "X77n1522_017:0218c10": "諸有舊像。仰所在官司。送置近寺。俾率土之內。口施",
    "X77n1522_017:0218c11": "一文。以完美焉。十四年。駕幸岱宗柴祭。遷有奏請。復",
    "X77n1522_017:0218c12": "岱寺之廢者。及無貫逃僧。皆俾安堵。故詔河南王。以",
    "X77n1522_017:0218c13": "朗公寺。為泰嶽神通道場。齊王。以靜默寺。為神寶道",
    "X77n1522_017:0218c14": "場。華陽王。以靈巗寺。為寶山道場。諸王悉奉詔。以檀",
    "X77n1522_017:0218c15": "越從事。且詔天下寺。自一僧已上。聽給額私度附貫。",
    "X77n1522_017:0218c16": "仁壽初。上出天竺沙門。於龍潛時。所授大覺真身舍",
    "X77n1522_017:0218c17": "利若干。詔遷相與枚計之。以定其數。雖彼此專意。至",
    "X77n1522_017:0218c18": "再三。輒增減不能當。上問其故。遷曰。如來法身。過於",
    "X77n1522_017:0218c19": "數量。上悟。由是先詔天下三十道。起塔。分遣大德。安",
    "X77n1522_017:0218c20": "置舍利。而遷始以蜀王故。將之梁益中。以道險。非老",
    "X77n1522_017:0218c21": "人所宜。遂請易岐。乃於鳳泉寺。東北二十里而塔焉。",
    "X77n1522_017:0218c22": "函石四段。光潤如玉。倐忽變化雙樹狀。枝葉宛轉。鳥",
    "X77n1522_017:0218c23": "獸龍象。異色相宣。上聞而悅之。二年春。益詔以舍利。",
    "X77n1522_017:0218c24": "分五十餘州起塔。四年又詔三十州。至是合一百餘",
    "X77n1522_017:0219a01": "州。起塔如前指。其感應祥瑞。語具各傳。皆自遷發之",
    "X77n1522_017:0219a02": "也。獻后之喪。剏禪定寺。薦冥福。堂盤萬礎。塔聳七層。",
    "X77n1522_017:0219a03": "工費殫極。觀者以為侈。詔曰。自稠師之滅。禪門不開。",
    "X77n1522_017:0219a04": "今所立寺。既名禪定。宜於海內。召禪師百二十人。各",
    "X77n1522_017:0219a05": "許侍者二人自隨。庶嗣前塵。尚光末運。並委遷禪師",
    "X77n1522_017:0219a06": "具名以聞。有司以禮迎致者。仍詔遷主其寺。大興善",
    "X77n1522_017:0219a07": "寺像。有光景。上問遷。遷辨答祥允。上不能詰。大業三",
    "X77n1522_017:0219a08": "年十二月六日。以風瘻疾作。禪坐而卒於勝光寺。春",
    "X77n1522_017:0219a09": "秋六十六。葬於終南之北麓云。遷美容儀。器宇恢雅。",
    "X77n1522_017:0219a10": "談吐應對合機要。疎財慕義。薄於奉己。而厚於恤物。",
    "X77n1522_017:0219a11": "能自慕聖。至禪定。所獲施予。不可勝紀。而隨以盡。其",
    "X77n1522_017:0219a12": "所濟多矣。停柩之際。忽有一白犬。號呌柩側。而亦莫",
    "X77n1522_017:0219a13": "察其所從來者。既葬乃失所在。且其將終也。或夢禪",
    "X77n1522_017:0219a14": "定佛殿傾者。俄而沙門專誠。夢淨土嚴麗。於既卒之",
    "X77n1522_017:0219a15": "後。嗚呼其亦偉矣。著攝論疏十卷。楞伽起信惟識如",
    "X77n1522_017:0219a16": "實等疏。九識四明等章。華嚴明難品玄解等。二十餘",
    "X77n1522_017:0219a17": "卷。",
    "X77n1522_017:0219a18": "隋淨辨齊之韋氏子。少為書生。非其志也。乃從遷禪",
    "X77n1522_017:0219a19": "師。受大乘學。息緣靜處。泊如也。或有詬詈毀訾于外",
    "X77n1522_017:0219a20": "者。終不顧問之。則曰。此予少年刎頸交也。第念久要",
    "X77n1522_017:0219a21": "之義厚矣。一旦忘之。豈人情哉。仁壽置塔。送舍利葬",
    "X77n1522_017:0219a22": "于衡州嶽寺。嶽寺即陳思禪師所建大明寺也。勝跡",
    "X77n1522_017:0219a23": "尤多。辨因合集前後所見聞者。為感應傳一部十卷。",
    "X77n1522_017:0219a24": "行於世。",
    "X77n1522_017:0219b01": "隋道判姓郭氏。曹州承氏人。三歲喪親。十五年。始知",
    "X77n1522_017:0219b02": "讀書。十九年投外兄落染。既具戒。即誓結朋西遊。以",
    "X77n1522_017:0219b03": "觀靈跡。齊乾明初。二十一人。出鄴行邁。纔臻周塞。夜",
    "X77n1522_017:0219b04": "為邏卒所得。執見武帝而釋之。仍令於大乘寺安置。",
    "X77n1522_017:0219b05": "即周之保定二年也。明年上表。乞如所志。許之且給",
    "X77n1522_017:0219b06": "國書資粮諸物度石磧千五百里四顧絕無水草。飢",
    "X77n1522_017:0219b07": "行七夕。至高昌國。蓋突厥附庸也。益西抵可寒所。可",
    "X77n1522_017:0219b08": "寒怪其非類。將殺之。而未也。徒增防衛。而禁其飲食。",
    "X77n1522_017:0219b09": "勢必使之餓死爾。會周使者諫。以為此佛弟子也。所",
    "X77n1522_017:0219b10": "在之處。羊馬且繁盛。可寒喜。勑日給四羊充食。判等",
    "X77n1522_017:0219b11": "縱之。而蔬茹如故。未幾。遣騎乘。送還長安。住乾宗寺。",
    "X77n1522_017:0219b12": "留五年。遇靜靄法師。慧業冲邃。事之又五年。大法尋",
    "X77n1522_017:0219b13": "廢。與靄等二十六人。逃難巖居太白山中。不忌講授。",
    "X77n1522_017:0219b14": "依承靄德。始終一十五年。逮靄捨身。護法風烈遐被。",
    "X77n1522_017:0219b15": "判有力焉。天元嗣曆。剏立百二十人。為菩薩僧。判預",
    "X77n1522_017:0219b16": "其數。住陟岵寺。隋開佛法。改大興善寺。詔攝僧務。開",
    "X77n1522_017:0219b17": "皇初。結菴終南交谷東領池。七年示微疾。詔度支侍",
    "X77n1522_017:0219b18": "郎李世思。將天竺醫工。就菴視疾。遂改菴龍池寺。大",
    "X77n1522_017:0219b19": "將軍雲定興。為檀越。侍郎獨孤機。別築齋宇於宅之",
    "X77n1522_017:0219b20": "後園。請時栖息。薛國公及其夫人。風奉訓誥。間或至",
    "X77n1522_017:0219b21": "山。咨承疑義。大業十一年。五月四日。卒于山寺。壽八",
    "X77n1522_017:0219b22": "十四。",
    "X77n1522_017:0219b23": "隋羅雲姓刑氏。南郡松滋人。出家隷上明東寺。時揚",
    "X77n1522_017:0219b24": "都道朗。於興皇盛業四論。因鑽仰焉。年十六。與其徒。",
    "X77n1522_017:0219c01": "論常無常義。而辭色和祥。賓主允暢。眾咸嘉尚。朗乃",
    "X77n1522_017:0219c02": "以所服帔賞之。聞譽由爾益進。後從福緣寺亘法師",
    "X77n1522_017:0219c03": "所解亦然。於是以三論奧旨。未被荊南。鄉里之念。有",
    "X77n1522_017:0219c04": "不能免。而棲禪寺陟禪師者。定慧兼脩。注心利益。又",
    "X77n1522_017:0219c05": "力助之。方當六合混一之初。玄侶競臻。鬱成盛席。總",
    "X77n1522_017:0219c06": "管。宜陽公王世積。詔使舍人蕭子寶。尤加敬慕。居龍",
    "X77n1522_017:0219c07": "泉寺。餘五十年。常坐不臥。豈非模範之不易得者哉",
    "X77n1522_017:0219c08": "煬帝承名。詔邀至。固以疾辭。道士俞氏講莊老。妄用",
    "X77n1522_017:0219c09": "內典。雲命門人。慧成道勝。往折之。坐定道士曰。人天",
    "X77n1522_017:0219c10": "交接兩得相見。成曰。脫珍御服。著獘垢衣。習近窮迷。",
    "X77n1522_017:0219c11": "將開漸化。又俞諱成呼先生。成謂。如是則請去先字。",
    "X77n1522_017:0219c12": "仍依姓。呼之俞生。可乎。道士慚。雲輪下眾盈五百。皆",
    "X77n1522_017:0219c13": "成勝類也。神山雲所生地。一夏安居。養母其上。始開",
    "X77n1522_017:0219c14": "四經三論於上明東寺。其法堂十二間。蓋道安曇翼",
    "X77n1522_017:0219c15": "所造。雲兄道顒亦隷寺出家。甞造重閣於安公驢廟",
    "X77n1522_017:0219c16": "之北。古老傳以為安公乘赤驢。自襄陽檀溪。一夕返",
    "X77n1522_017:0219c17": "上明。撿校東西兩寺。及四層塔。驢廟即繫驢處也。",
    "X77n1522_017:0219c18": "雲兄弟五人俱出家為法師。而雲其季者。大業十二",
    "X77n1522_017:0219c19": "年。四月二十三日。端坐遷神于龍泉寺房。壽七十五。",
    "X77n1522_017:0219c20": "弟子椿詵澄憩等。荊南經朱粲寇擾。寺多殘毀。獨龍",
    "X77n1522_017:0219c21": "泉完美至今。",
    "X77n1522_017:0219c22": "隋法智出家居天台山。每謂人曰。經言。犯一吉羅。即",
    "X77n1522_017:0219c23": "墮地獄一中劫。又言。一稱南無阿彌陀佛。滅八十一",
    "X77n1522_017:0219c24": "劫生死重罪。是兩者吾將安所信哉。佛無妄語。吾其",
    "X77n1522_017:0220a01": "念佛乎。乃於國清寺。兜率臺上。精勤課持。積晝夜。傲",
    "X77n1522_017:0220a02": "寒暑。不變常度。一日忽徧辭諸所往來者。且戒親戚。",
    "X77n1522_017:0220a03": "為設齋。頃之有金色光。明照數百里。時夜方半。近遠",
    "X77n1522_017:0220a04": "皆謂天曉。於是智遂無疾而終。",
    "X77n1522_017:0220a05": "隋德山姓山氏。年方壯。忽棄妻子。入益州之天勑山。",
    "X77n1522_017:0220a06": "不剪鬚髮。而務息緣靜念為日用。其相狀澹泊。如得",
    "X77n1522_017:0220a07": "定者。甞遊竹林龍池。開悟道俗。其說曰。佛法尚清簡。",
    "X77n1522_017:0220a08": "而黜煩亂。故政煩則國亂心煩則意亂水清則魚石",
    "X77n1522_017:0220a09": "可見。神清則想倒可識。學清簡者。猶恐煩亂。而況一",
    "X77n1522_017:0220a10": "向汩沒於煩亂哉。後徙馬鞍山。地產毒蛇。螫人必死。",
    "X77n1522_017:0220a11": "然山往來。未甞有所害。雖僮侍朝夕行。亦無遇之者。",
    "X77n1522_017:0220a12": "或甞踐之。而被其螫山洗以水即愈。及還天勑夏坐",
    "X77n1522_017:0220a13": "樹下。或為虎逐。趨避山牀下。虎蹲以待。不肯去。山因",
    "X77n1522_017:0220a14": "解衣。臥虎前曰。牀下佛。子。肉味豈勝貧道邪。虎竟去。",
    "X77n1522_017:0220a15": "一日其俗氏所生子來省。山曰。汝何來。子泣曰。久別。",
    "X77n1522_017:0220a16": "生死不相知。故一來耳。山曰。汝急去。各自覔活。再來",
    "X77n1522_017:0220a17": "當與杖也。間數年復來。山遽取杖將捶之。子輒執其",
    "X77n1522_017:0220a18": "杖。不使捶。且泣且言曰。闍黎意以為遇兒。如他人在",
    "X77n1522_017:0220a19": "他人可捶耶。山大笑。年九十終。旭上者。亦益州草堂",
    "X77n1522_017:0220a20": "寺僧也。出家業禪誦。鑪香缾水。終日燕默。而四眾敬",
    "X77n1522_017:0220a21": "慕之。土俗每歲。以二月八日。四月八日。士女馳騁遊",
    "X77n1522_017:0220a22": "遨。諸僧治具接待忙遽。惟旭則晏然如故。終年九十",
    "X77n1522_017:0220a23": "八。",
    "X77n1522_017:0220a24": "隋法顯甯氏。雍之扶風人。出家事法開為師。開於元",
    "X77n1522_017:0220b01": "魏之季。住京兆之王寺。沈默寡欲無累於世。其禪定",
    "X77n1522_017:0220b02": "之趣。人莫能測。顯既久於咨承。則其所得可知矣。仁",
    "X77n1522_017:0220b03": "壽以日巖寺主。詔送舍利。置塔於瀧州藥王寺。反終",
    "X77n1522_017:0220b04": "年且八十矣。",
    "X77n1522_017:0220b05": "隋明璨生莒之沂水韋氏。家世儒素。幼習經史。年未",
    "X77n1522_017:0220b06": "志學即出家。逮具戒。則弱冠矣。然於住持。則論之成",
    "X77n1522_017:0220b07": "實。經之涅槃。講演不少置。周廢教。雖遁林澤。而明侶",
    "X77n1522_017:0220b08": "相從。未甞忘所敷演。開皇初。名聞遐被。詔住京之大",
    "X77n1522_017:0220b09": "興善寺。仁壽初。詔送舍利。葬蔣州之栖霞。即今之攝",
    "X77n1522_017:0220b10": "山寺也。然甞於江表。獲故梵經百餘卷。念欲翻譯入",
    "X77n1522_017:0220b11": "藏。而乏貲費。故汲汲焉。走懸箔不少怠。其弘法之志",
    "X77n1522_017:0220b12": "伽此。卒於唐初。",
    "X77n1522_017:0220b13": "隋僧蓋恒州人。始業涅槃於汾洛。後計以慧浮戒。滯",
    "X77n1522_017:0220b14": "專攻定學。乃杖筞京師。徧訪禪侶。大興善寺者。闤闠",
    "X77n1522_017:0220b15": "之地也。而蓋處之。終日燕默。有山深林密之想。於是",
    "X77n1522_017:0220b16": "論者舉高之。仁壽二年。詔送舍利塔於滄州。四年又",
    "X77n1522_017:0220b17": "送舍利塔於沂州。後不知所終。",
    "X77n1522_017:0220b18": "隋道順具州人。學釋涅槃。尤有悲拔慈予志。甞以自",
    "X77n1522_017:0220b19": "劾繫獄中。諸囚化其講解。而善良者不勝既吏以無",
    "X77n1522_017:0220b20": "罪見收。非法也。因強之使去。開皇初。入京住玄法寺。",
    "X77n1522_017:0220b21": "詔送舍利于宋州。置塔之際。瑞應極多。",
    "X77n1522_017:0220b22": "唐法應會稽王氏子也。蚤年頴悟。出家事沙門曇崇。",
    "X77n1522_017:0220b23": "究研禪業。崇公化洽周朝。從者如市。而應為稱首。既",
    "X77n1522_017:0220b24": "而遁跡終南。飯衣松蘿。以避廢教之禍。用心空寂。彌",
    "X77n1522_017:0220c01": "厲。屢感鷙獸馴狎。為授歸戒。崇公深加印可。於是委",
    "X77n1522_017:0220c02": "其徒五百人於應聽教戒。隋開皇十二年。詔天下。妙",
    "X77n1522_017:0220c03": "選三學之尤者。唱導五眾。而崇於禪學。得二十五人。",
    "X77n1522_017:0220c04": "使遠行化。而獨推應京師寶塔寺。領三百眾。受上供",
    "X77n1522_017:0220c05": "養。自是聲聞益。播武德初。卒於清禪寺。春秋八十。",
    "X77n1522_017:0220c06": "唐紹闍黎姓蒲氏。梓州玄武人。其未出家時。甞山行",
    "X77n1522_017:0220c07": "見子母虎。於澗中取蝦。蝦細不復可得。縱得亦莫足",
    "X77n1522_017:0220c08": "以止飢。紹意以為業緣所迫。其苦如此。乃嘆曰。吾身",
    "X77n1522_017:0220c09": "先後。等一死耳。不如捐以濟其餓。為有益於物也。乃",
    "X77n1522_017:0220c10": "躶臥虎前。虎輒避去。無所損傷。既薙落受具戒。尤謹",
    "X77n1522_017:0220c11": "操行。大業初。汝州境。多虎暴。道路非三五十人羣聚。",
    "X77n1522_017:0220c12": "不敢行。紹聞之。因至其地。苫覆久坐。以待噬。虎遠引。",
    "X77n1522_017:0220c13": "境遂安靜。年百九歲而終。其將終也。謂弟子曰。吾欲",
    "X77n1522_017:0220c14": "露屍。以施諸蟲鳥。然生且嫌我。而況死乎。必樊之無",
    "X77n1522_017:0220c15": "遺盡。弟子不忍用其言。而用其志。委屍月餘。凡異類",
    "X77n1522_017:0220c16": "卒莫侵敗。竟收之以葬。",
    "X77n1522_017:0220c17": "唐保恭姓崔氏。青州人。晉永嘉南渡。居建鄴。父超道。",
    "X77n1522_017:0220c18": "本州刺史。恭年十一。炅法師使誦觀音經。初夜一時",
    "X77n1522_017:0220c19": "即能覆誦。遂許出家。會炅逝去。頃之夢。兩蛇從炅足",
    "X77n1522_017:0220c20": "出。入恭足。而覺。自爾神志異常日。即依開善徹法師。",
    "X77n1522_017:0220c21": "聽成實論。而徹以義疏。使習復之。其文如蠅頭。一領",
    "X77n1522_017:0220c22": "八紙。曾無遺忘。同學五百。莫不推伏。既受具。稟定業",
    "X77n1522_017:0220c23": "於慧曉禪師。又問成實疑沮於高昌嵩公。因從究地",
    "X77n1522_017:0220c24": "持十地。不逾年。大義洞明。而前疑冰釋。乃約地持以",
    "X77n1522_017:0221a01": "制行。而專講法華。陳至德初。攝山慧布歸自北鄴。相",
    "X77n1522_017:0221a02": "邀造栖霞寺。以弘禪宗。布亡誘掖加謹。隋仁壽末。獻",
    "X77n1522_017:0221a03": "后崩。詔入京。為禪定道場主綱正僧任。齊王暕。乞授",
    "X77n1522_017:0221a04": "戒。施衣五百領。皆分散無所畜。國初避地藍田之悟",
    "X77n1522_017:0221a05": "真寺。武德二年。詔仍舊僧任。改禪定。為大莊嚴寺。且",
    "X77n1522_017:0221a06": "舉十大德統攝。當時猶顧望。未遽應。詔高祖使趣起",
    "X77n1522_017:0221a07": "恭而諸公稍進。四年十二月十九日。卒於大莊嚴寺。",
    "X77n1522_017:0221a08": "壽八十。葬于京郊之西南。祕書監蕭德言銘。其碑。初",
    "X77n1522_017:0221a09": "恭甞山行。直過虎所踞地。無少懼色。楊玄感之亂。或",
    "X77n1522_017:0221a10": "誣恭預其謀。方升座竪義。而兵刃突入捕逮。眾驚駭",
    "X77n1522_017:0221a11": "欲散。恭徐曰。自省無他。俟講罷。當就辨也。其度量如",
    "X77n1522_017:0221a12": "此。",
    "X77n1522_017:0221a13": "唐法祥同州人。童稚出家。冠年登具。逮周廢教。即于",
    "X77n1522_017:0221a14": "祿以自活。而誦禮不輟。僚佐嘉。其誠其使長將上名",
    "X77n1522_017:0221a15": "臺省。顯擢之。固辭。隋興。重鬀染。住大興國寺。性高爽。",
    "X77n1522_017:0221a16": "不事幽蔽。所居房。悉使洞開前後門。坐臥一牀。當風",
    "X77n1522_017:0221a17": "而處。寒暑不易。餘三十年。道俗問訊。非俟其誦經終",
    "X77n1522_017:0221a18": "卷。不敢。輒爾雖問。亦不加答。甞染傷寒。或勸之藥療。",
    "X77n1522_017:0221a19": "弗受。又患痢。勸者如之。乃曰痢者水也。我能治之。便",
    "X77n1522_017:0221a20": "噉乾飯。武德七年。久病起坐。微有聲曰。佛像佛像。侍",
    "X77n1522_017:0221a21": "者回視之。則見西壁尊儀。光明宛具。又聞香樂。少時",
    "X77n1522_017:0221a22": "卒。葬城東隅。",
    "X77n1522_017:0221a23": "唐僧定丹陽人。始學成實。討索勞劇。遂感風癘。因嘆",
    "X77n1522_017:0221a24": "以為形既癈於世矣。盍亦歸心禪寂乎。居鍾山。日啜",
    "X77n1522_017:0221b01": "粳米白粥一杯。常坐不臥。以待殂殞。閱數年。所苦悉",
    "X77n1522_017:0221b02": "瘥。支體面目。一時光潔。鬚髮並生。而眉特秀異。長可",
    "X77n1522_017:0221b03": "寸許。室中虎跡成蹊。略無讋忤。或想慮乍浮。則通夕",
    "X77n1522_017:0221b04": "遊步。不間榛莽。獷獸鷙禽。見等同類。隋初詔住京師",
    "X77n1522_017:0221b05": "新道場。不赴。既而又詔。授上歸戒。亦辭不赴。甞傷寒",
    "X77n1522_017:0221b06": "劇甚。而悉屏飲食。危坐如故。至三日。弟子保恭恐其",
    "X77n1522_017:0221b07": "殆。請稍以飲食自持。亟揮去。徐曰。以法為藥。顧不可",
    "X77n1522_017:0221b08": "歟。滿七日所苦頓痊。大業之季。徙居終南太和寺。盜",
    "X77n1522_017:0221b09": "夜入其室。定坐不為動。盜曰。豈聞世有奴賊乎。定曰。",
    "X77n1522_017:0221b10": "吾郎賊且不懼。況奴賊哉。盜剝其衣。即脫予。無吝色。",
    "X77n1522_017:0221b11": "將挽取其所坐氈。定輒不肯。曰吾一冬惟賴此爾。鄉",
    "X77n1522_017:0221b12": "欲持去。寧殺我。盜相視而止。武德七年六月。以微疾",
    "X77n1522_017:0221b13": "坐逝。壽八十餘。",
    "X77n1522_017:0221b14": "唐滿意史未詳其姓氏。鄉里武德之季。鄴都法礪律",
    "X77n1522_017:0221b15": "師。方作疏解。曇無德律。意遂摳衣從之。見聞既博。造",
    "X77n1522_017:0221b16": "詣亦深。於是致徒講導者。餘三十載。而觀音大亮。越",
    "X77n1522_017:0221b17": "州曇一。出其門矣。",
    "X77n1522_017:0221b18": "唐慧暠陸安人。幼入道門。即懷遠量。希崇大品。情阻",
    "X77n1522_017:0221b19": "未申。時苞山明法師繼緒興皇。世稱郢匠。因從之諮",
    "X77n1522_017:0221b20": "稟焉。年方有立。遂為眾弘演。自爾受業分鐙。不可勝",
    "X77n1522_017:0221b21": "紀。然以為楚服既殷。岷邦未洽。隋大業間。泝江而上。",
    "X77n1522_017:0221b22": "道于成都。大張法席。或徙梓綿隨方開導。儔侶之繁。",
    "X77n1522_017:0221b23": "愈於前日。稍有謗其以異術惑眾者。語聞。武德初。詔",
    "X77n1522_017:0221b24": "窮治。事雖不實。而暠亦南歸矣。仍厭鄉里囂煩。尋屏",
    "X77n1522_017:0221c01": "跡西山之陰。閱五載。陶練中觀。未幾。道俗思慕。造山",
    "X77n1522_017:0221c02": "迎致。貞觀七年。卒於鄉里之方等寺。壽八十有七。暠",
    "X77n1522_017:0221c03": "行己嚴潔。日止一粲。隨得輙啖。不限朝中。不待營丐。",
    "X77n1522_017:0221c04": "其體羸瘁。若不勝衣者。在蜀時。門人道勤。患其不任。",
    "X77n1522_017:0221c05": "陰告外。辨厚供。供至。暠怪其異常。詰知其由。即斥勤",
    "X77n1522_017:0221c06": "出。不共住。曰邪命之食。惡可御也。故平居凡檀越送",
    "X77n1522_017:0221c07": "供豐美。悉命入僧如律。",
    "X77n1522_017:0221c09": "新脩科分六學僧傳卷第十七"
}