{
    "X84n1579_009:0089a20": "續指月錄卷九",
    "X84n1579_009:0089a22": "六祖下二十五世",
    "X84n1579_009:0089a23": "臨濟宗",
    "X84n1579_009:0089a24": "蘇州鄧尉萬峰時蔚禪師溫州樂清金氏子。襁褓中",
    "X84n1579_009:0089b01": "見僧輒微笑合掌。年十三。從演慶昇法師受業。便知",
    "X84n1579_009:0089b02": "向上宗乘。至杭受具戒。參虎跑止岩。示不是心不是",
    "X84n1579_009:0089b03": "佛不是物話。遂往明州達蓬山。佛趾寺側卓庵。晝夜",
    "X84n1579_009:0089b04": "力參。一日聞寺主舉溈山踢倒淨瓶公案。驀地觸發。",
    "X84n1579_009:0089b05": "說偈曰。顛顛倒倒老南泉。累我工夫却半年。當下若",
    "X84n1579_009:0089b06": "還親薦得。如何不進劈胸拳。聞伏龍千巖長禪師直",
    "X84n1579_009:0089b07": "造丈室。長曰。將甚麼來與老僧相見。師豎起拳曰。者",
    "X84n1579_009:0089b08": "裏與和尚相見。長曰。死了燒了。向何處安身立命。師",
    "X84n1579_009:0089b09": "曰。漚生漚滅水還在。風息波平月印潭。長曰。莫要請",
    "X84n1579_009:0089b10": "益受戒麼。師掩耳而出。明日普請砍松次。師拈圓石",
    "X84n1579_009:0089b11": "作獻珠狀曰。請和尚酬價。長曰。不值半文錢。師曰。瞎",
    "X84n1579_009:0089b12": "長曰。我也瞎。你也瞎。師曰。瞎瞎。即呈偈曰。龍宮女子",
    "X84n1579_009:0089b13": "將珠獻。價值三千與大千。却被旁觀人決破。誰知不",
    "X84n1579_009:0089b14": "值半文錢。長謂左右曰。蔚山主頗有衲僧氣息。遂命",
    "X84n1579_009:0089b15": "居第一座○一日長陞座。舉無風荷葉動。決定有魚",
    "X84n1579_009:0089b16": "行。師出眾震聲一喝。拂袖便出。遂卓庵於蘭溪之嵩",
    "X84n1579_009:0089b17": "山。凡九載。長嘗寄偈曰。鬱鬱黃華滿目秋。白雲端坐",
    "X84n1579_009:0089b18": "碧峰頭。無賓主句輕拈出。一喝千江水逆流。三為手",
    "X84n1579_009:0089b19": "書招之。愛重彌至。旋付以法衣頂相○上堂。僧問如",
    "X84n1579_009:0089b20": "何是嵩山境。師曰。四面好山擎日月。一湖秋水浸青",
    "X84n1579_009:0089b21": "天。曰如何是境中人。師曰。三仙描不就。終不與君傳。",
    "X84n1579_009:0089b22": "問如何是目前事。師曰。眉毛眼上橫。曰。莫是他安身",
    "X84n1579_009:0089b23": "立命處也無。師曰。錯認定盤星(石車乘拈曰此僧乘虛接響但見錐頭利",
    "X84n1579_009:0089b24": "不見鑿頭方)○開堂拈香畢。乃曰。千聖難明不了因。遞代",
    "X84n1579_009:0089c01": "相傳古到今。今日嵩山重舉似。鐵樹華開別是春。向",
    "X84n1579_009:0089c02": "無影樹下打眠。宏開飯店於虗空背上經行。大闡宗",
    "X84n1579_009:0089c03": "乘。塵塵剎剎全彰。物物頭頭合徹。斷送衲子命根。不",
    "X84n1579_009:0089c04": "作奇特商量。不作玄妙解會。直得淨名杜口。共贊昇",
    "X84n1579_009:0089c05": "平。巖頭密啟。咸宣至化。正與麼時。祝聖報恩一句。作",
    "X84n1579_009:0089c06": "麼生道。一片定光輝宇宙。直教萬國奉君恩○上堂。",
    "X84n1579_009:0089c07": "舒兩手曰。大開方便門。便從者裏入。復握拳曰。閉却",
    "X84n1579_009:0089c08": "牢關。說家裏話。且道不開不閉一句。又作麼生。良久。",
    "X84n1579_009:0089c09": "斂僧伽黎下座○上堂。三世諸佛如是說。歷代祖師",
    "X84n1579_009:0089c10": "如是說。天下老和尚如是說。嵩山亦如是說。若有不",
    "X84n1579_009:0089c11": "如是說者。與他三十棒。若有如是說者。亦與他三十",
    "X84n1579_009:0089c12": "棒。何故。卓拄杖。嵩山門下。令不虗行○上堂。月頭是",
    "X84n1579_009:0089c13": "初一。光明漸漸出。月尾是三十。光明何處覓。假饒老",
    "X84n1579_009:0089c14": "釋迦。也道拈不出。拈道出。萬事畢。有人道得。出來道",
    "X84n1579_009:0089c15": "看。如無嵩山與諸人露箇消息。我見燈明佛。本光瑞",
    "X84n1579_009:0089c16": "如此○解制上堂云。一葉落。天下秋。一塵起。大地收。",
    "X84n1579_009:0089c17": "解開布袋口。衲僧得自由。脚頭脚底風雲起。撒土揚",
    "X84n1579_009:0089c18": "沙輥入流。逼塞虗空無影像。啼鶯元在柳梢頭。畢竟",
    "X84n1579_009:0089c19": "作麼生取用。喝○示眾。舉古德云。溪聲便是廣長舌。",
    "X84n1579_009:0089c20": "山色無非淨法身。堪笑古人猶在聲色裏作活計。要",
    "X84n1579_009:0089c21": "見清淨法身太遠在。既不在聲色裏。畢竟在甚麼處。",
    "X84n1579_009:0089c22": "會麼。良久云。須知更在青山外○中夏示眾云。達磨",
    "X84n1579_009:0089c23": "的的西來。直指人心。見性成佛。且道性作麼生。一喝。",
    "X84n1579_009:0089c24": "於此直下死團百雜碎。便見青青翠竹顯真如。柳綠",
    "X84n1579_009:0090a01": "花紅明皎潔。風生虎嘯石龍吟。燕語鶯啼為汝決。衲",
    "X84n1579_009:0090a02": "僧家。活潑潑。滿懷撒出夜明珠。獻寶波斯難辨別。放",
    "X84n1579_009:0090a03": "倒和衣打覺眠。一任天崩與地裂。其或未然。參○示",
    "X84n1579_009:0090a04": "眾。大凡參禪做工夫者。不得安然靜坐。忘形死心。澄",
    "X84n1579_009:0090a05": "空守寂。昏沈散亂。須是抖擻精神。猛著精彩。急下手",
    "X84n1579_009:0090a06": "脚。剔起眉毛。咬定牙關。提起話頭。立地要知。分曉不",
    "X84n1579_009:0090a07": "得。今日也恁麼。明日也恁麼。便就萬法歸一。一歸何",
    "X84n1579_009:0090a08": "處上。大起疑情。疑箇一歸何處。即將此一則公案。盡",
    "X84n1579_009:0090a09": "平生氣力。提在手中。如一柄鐵掃帚相似。佛來也掃。",
    "X84n1579_009:0090a10": "魔來也掃。邪來也掃。正來也掃。是也掃。非也掃。有也",
    "X84n1579_009:0090a11": "掃。無也掃。掃來掃去。掃到無下手處。無著力處。正好",
    "X84n1579_009:0090a12": "著力。無掃蕩處。正好掃蕩。忽然掃破虗空。突出一箇",
    "X84n1579_009:0090a13": "苕帚柄來。[囗@力]。元來却在這裏。在這裏。依前即是箇張",
    "X84n1579_009:0090a14": "上座。一翻翻轉山河大地。明暗色空。盡是自家珍寶。",
    "X84n1579_009:0090a15": "草木砂礫。盡是自己法身。到這裏說甚麼一歸何處。",
    "X84n1579_009:0090a16": "只這一柄鐵掃帚。亦乃和身放下。坐斷常寂光。超出",
    "X84n1579_009:0090a17": "無生界。喚作無為無事人也。若是打不徹。透不過。切",
    "X84n1579_009:0090a18": "莫悤悤草草道。我會禪會道。不用參疑。我問你臘月",
    "X84n1579_009:0090a19": "三十日到來。從前會得底道禪。用得著麼。所以參須",
    "X84n1579_009:0090a20": "實參。悟須實悟。不可弄虗頭。認光影。不求正悟。須向",
    "X84n1579_009:0090a21": "遮裏將本參公案。三百六十骨節。八萬四千毫竅。併",
    "X84n1579_009:0090a22": "作一箇疑團。頓在眉毛眼睫上。看定通身是箇萬法",
    "X84n1579_009:0090a23": "歸一。一歸何處。行也如是參。坐也如是參。靜也如是",
    "X84n1579_009:0090a24": "參。動也如是參。參來參去。通身是箇話頭。物我俱忘。",
    "X84n1579_009:0090b01": "心識路絕。澄澄湛湛。寂靜無為。驀然疑團子。爆地一",
    "X84n1579_009:0090b02": "聲。直得須彌粉碎。大地平沈。迸出一輪杲日。照耀山",
    "X84n1579_009:0090b03": "川。遮藏不得。那時却來嵩山門下喫痛棒○警策云。",
    "X84n1579_009:0090b04": "大凡參學做工夫者。先將平日所知所見。人我利名。",
    "X84n1579_009:0090b05": "盡情掃却。然後將本參話頭。頓在目前。行住坐臥時",
    "X84n1579_009:0090b06": "也參。著衣喫飯時也參。屙屎送尿時也參。靜閙閒忙",
    "X84n1579_009:0090b07": "時也參。喜怒哀樂時也參。但於十二時中。心心無間。",
    "X84n1579_009:0090b08": "念念相續。不忘這箇話頭。須是大起疑情。大疑即大",
    "X84n1579_009:0090b09": "悟。不疑即不悟。悟即悟自本心。明即明自本性。古人",
    "X84n1579_009:0090b10": "云。佛見法見。是二種鐵圍山。若有所見。盡成其障。所",
    "X84n1579_009:0090b11": "以證道歌云。心是根。法是塵。兩種猶如鏡上痕。痕垢",
    "X84n1579_009:0090b12": "盡除光始現。心法雙忘性即真。此事不論根性利鈍。",
    "X84n1579_009:0090b13": "只要信得及。行得切。時節到來。忽然觸著磕著。洞明",
    "X84n1579_009:0090b14": "大事。祖師云。我本求心不求佛。法界元來無一物。佛",
    "X84n1579_009:0090b15": "者覺也。如何是覺。[囗@力]。呵呵。方知此語。實無妄也。且道",
    "X84n1579_009:0090b16": "笑箇什麼。經云。心生大歡喜。自知當作佛。然雖如是。",
    "X84n1579_009:0090b17": "須經大善知識。爐煹煅煉將來。方可續佛慧命。謹參",
    "X84n1579_009:0090b18": "謹參。西來直指正單傳。自念參疑意廓然。今古上乘",
    "X84n1579_009:0090b19": "無別法。盡皆心悟未生前○後遊姑蘇鄧尉。喜其山",
    "X84n1579_009:0090b20": "水盤結。遂駐錫焉。未幾四眾咸集。成大伽藍。名曰聖",
    "X84n1579_009:0090b21": "恩○洪武十四年辛酉。正月二十九日。忽集眾曰。老",
    "X84n1579_009:0090b22": "僧時節至矣。即說偈曰。七十九年。一味杜田。懸崖撒",
    "X84n1579_009:0090b23": "手。杲日當天。語畢。泊然而寂。門人奉全身瘞於山之",
    "X84n1579_009:0090b24": "西岡(千巖長嗣)。",
    "X84n1579_009:0090c01": "杭州天龍水庵無用守貴禪師婺之甄氏子。十八歲",
    "X84n1579_009:0090c02": "往投里之康侯山芟染。後游浙西。適千巖長禪師居",
    "X84n1579_009:0090c03": "龍華。師叩之。默有所契。復謁中峰本和尚。羣疑頓釋。",
    "X84n1579_009:0090c04": "旋退居嘉禾○一日忽索筆書偈曰。一蝸臭殻。內外",
    "X84n1579_009:0090c05": "穢惡。撒手便行。虗空振鐸。天龍一指令猶昨。擲筆而",
    "X84n1579_009:0090c06": "逝。築慈濟塔院於天龍西岡。師生平不畜長物。寒暑",
    "X84n1579_009:0090c07": "一衲。律身甚嚴。嘗墮一齒。弟子輩藏之函櫝中。生舍",
    "X84n1579_009:0090c08": "利五色(千巖長嗣)。",
    "X84n1579_009:0090c09": "華亭松隱唯庵德然禪師里之張氏子。祝髮受具。徧",
    "X84n1579_009:0090c10": "叩諸方。未有所契。後於千巖會中。聞上堂語。豁然悟",
    "X84n1579_009:0090c11": "入。嘗參石屋珙。謂師曰。子緣當在華亭。因書松隱二",
    "X84n1579_009:0090c12": "字授之。師遵懸記。歸里築室於郭匯之陽。遂名松隱。",
    "X84n1579_009:0090c13": "足不踰閫者三載。嘗刺血書華嚴。有天華庭滿之異",
    "X84n1579_009:0090c14": "感。居民為建寶坊。洎千巖遷化。眾請師繼席○上堂。",
    "X84n1579_009:0090c15": "僧問遠離松水。來據龍峰。海眾臨筵。請師祝聖。師曰。",
    "X84n1579_009:0090c16": "萬年松在祝融峰。曰祝聖已蒙師指示。列祖家風事",
    "X84n1579_009:0090c17": "若何。師曰。冬到寒食一百五。曰莫便是和尚為人處",
    "X84n1579_009:0090c18": "也無。師曰。斧頭是鐵作。曰恁麼則龍門無宿客也。師",
    "X84n1579_009:0090c19": "曰。早已點額。曰若不登樓望。焉知滄海深。師曰。你道",
    "X84n1579_009:0090c20": "老。僧眉毛有幾莖。曰一堂風冷澹。千古意分明。師曰。",
    "X84n1579_009:0090c21": "蹉過不少。曰承師有言。向上一路。千聖不傳。還端的",
    "X84n1579_009:0090c22": "也無。師曰。那裏得者消息來。曰賣金須遇買金人。師",
    "X84n1579_009:0090c23": "便喝曰。金屑雖貴。落眼成瞖。又作麼生。師曰。好向繡",
    "X84n1579_009:0090c24": "湖湖上看。月明夜夜散金波。曰三十年後。此話大行。",
    "X84n1579_009:0091a01": "師曰杜撰禪和。如麻似粟。僧曰。大眾證明。學人禮拜。",
    "X84n1579_009:0091a02": "師乃曰。山僧數年。搓得一條龜毛索子。今日拈來。將",
    "X84n1579_009:0091a03": "三世諸佛。西天四七。東土二三。天下老和尚鼻孔。一",
    "X84n1579_009:0091a04": "串穿却了也。且道山河大地。草木叢林。森羅萬象。有",
    "X84n1579_009:0091a05": "情無情。甚處得來。良久。莫將閒學解。埋沒祖師心。復",
    "X84n1579_009:0091a06": "舉三聖道。我逢人則不出。出則便為人。興化道我逢",
    "X84n1579_009:0091a07": "人則出。出則不為人。師曰。者兩箇老漢。同門出入。宿",
    "X84n1579_009:0091a08": "世冤家。一人向孤峰頂上。臥月眠雲。一人向十字街",
    "X84n1579_009:0091a09": "頭。揚塵簸土。點檢將來。二俱漏逗。各與三十拄杖。且",
    "X84n1579_009:0091a10": "道新龍峰與麼提持。是賞渠。是罰渠。驀拈拄杖卓一",
    "X84n1579_009:0091a11": "卓。天上有星皆拱北。人間無水不朝東○上堂。日可",
    "X84n1579_009:0091a12": "冷。月可熱。眾魔不能壞。真說有來由。無途轍。六月炎",
    "X84n1579_009:0091a13": "炎撒冰雪。文殊無處著渾身。普賢特地呈醜拙。是真",
    "X84n1579_009:0091a14": "說。非真說。若無閒事挂心頭。便是人間好時節。喝一",
    "X84n1579_009:0091a15": "喝。卓拄杖○謝藏主維那上堂。天無門。地無戶。俊快",
    "X84n1579_009:0091a16": "衲僧。一任來去。藏裏摩尼。照徹十方。洞裏桃花。千葩",
    "X84n1579_009:0091a17": "競吐。假劫外之春風。應今時之律呂。海神夜半看鮫",
    "X84n1579_009:0091a18": "珠。眼光挂在扶桑國。喝一喝○結制上堂。煖氣相接。",
    "X84n1579_009:0091a19": "正在斯時。深深冷灰裏。撥著星兒之火。向死柴頭上",
    "X84n1579_009:0091a20": "發機。燎起亘天烈燄。燒却舜若多神面皮。敢問諸人",
    "X84n1579_009:0091a21": "作麼生回避。擲拄杖下座○上堂。今朝是初一。龍象",
    "X84n1579_009:0091a22": "如稻麻。有事與無事。歸堂去喫茶○上堂。達磨西來。",
    "X84n1579_009:0091a23": "不立文字。直指人心。見性成佛。大眾作麼生。說箇見",
    "X84n1579_009:0091a24": "性成佛底道理。良久。幸是無瘡。勿傷之也○結制上",
    "X84n1579_009:0091b01": "堂。蠟人為驗。始於今日。九十日中。推功辨的。黃面老",
    "X84n1579_009:0091b02": "瞿曇。結住布袋頭。百萬人天。咸皆受屈。松隱結制。總",
    "X84n1579_009:0091b03": "不恁麼。以手作搖櫓勢曰。山僧即今駕無底鐵船。普",
    "X84n1579_009:0091b04": "請大眾。同入大圓覺海。遊戲去也。喝一喝。看取定南",
    "X84n1579_009:0091b05": "鍼○歲旦上堂。元正啟祚。萬物咸亨。驀拈拄杖曰。拄",
    "X84n1579_009:0091b06": "杖子。昨夜抽條。今朝吐蘂。華開五葉。香徧大千。且道",
    "X84n1579_009:0091b07": "還當得新年頭佛法也無。卓拄杖一下。喝一喝○臘",
    "X84n1579_009:0091b08": "八上堂。明星一見出山來。剛道娘生兩眼開。不是髑",
    "X84n1579_009:0091b09": "髏乾得淨。爭知春色上桃腮○上堂。德山棒。臨濟喝",
    "X84n1579_009:0091b10": "拈放一邊。諸人脚跟下。道將一句來。以拄杖畫一畫。",
    "X84n1579_009:0091b11": "毗婆尸佛早留心。直至如今不得妙○示眾。佛是眾",
    "X84n1579_009:0091b12": "生界中了事漢。眾生是佛界中不了事人。若欲決了",
    "X84n1579_009:0091b13": "此事。但向十二時中。四威儀內。折旋俯仰。與人酬應",
    "X84n1579_009:0091b14": "處。看是什麼道理。忽爾妄想滅。知見忘。究出自家一",
    "X84n1579_009:0091b15": "段光明。洞徹十虗。無絲毫隔礙。始知佛與眾生。本性",
    "X84n1579_009:0091b16": "平等。一身清淨。多身清淨。一世界清淨。多世界清淨。",
    "X84n1579_009:0091b17": "無一塵不是真如境界。無一剎不是解脫道場。所以",
    "X84n1579_009:0091b18": "永嘉大師曰。一月普現一切水。一切水月一月攝。諸",
    "X84n1579_009:0091b19": "佛法身入我性。我性同共如來合。斯言豈欺我哉○",
    "X84n1579_009:0091b20": "示醫士。話頭一則耆婆藥。大藏諸經和劑方。抹過二",
    "X84n1579_009:0091b21": "途開口笑。不勞鍼砭起膏肓○化燈油。劫初一點光",
    "X84n1579_009:0091b22": "明種。猛裂工夫拶出來。瀉入碧瑠璃裏去。三千諸佛",
    "X84n1579_009:0091b23": "笑顏開○坐禪銘。參禪的的非細事。貴在當人發真",
    "X84n1579_009:0091b24": "志。真志不發願不堅。決定茫茫墮生死。古德垂慈何",
    "X84n1579_009:0091c01": "太切。教人參禪要直截。話頭一則重千鈞。盡力提持",
    "X84n1579_009:0091c02": "須猛裂。進前退後知幾回。恰似冰爐煉生鐵。冰爐爛",
    "X84n1579_009:0091c03": "鐵真箇難。竭盡精神豈容歇。驀然一拶火星飛。面門",
    "X84n1579_009:0091c04": "簉破通身熱。鉗鎚妙密始見。真手兮眼兮用處親。就",
    "X84n1579_009:0091c05": "中煉出吹毛利。干將鏌鎁爭比倫。耿耿寒光耀空碧。",
    "X84n1579_009:0091c06": "在在處處興家國。外道天魔盡喪魂。鐵額銅頭俱失",
    "X84n1579_009:0091c07": "色。古今庫藏無此珍。天上人間何處覓。殷勤為報參",
    "X84n1579_009:0091c08": "玄人。趁此後生須努力(千巖長嗣)。",
    "X84n1579_009:0091c09": "婺州清隱蘭室德馨禪師義烏方氏子。年二十四。投",
    "X84n1579_009:0091c10": "伏龍祝髮。執侍數載。復力抵諸方。久之歸覲。會千巖",
    "X84n1579_009:0091c11": "遷化。乃結茅城西。榜曰清隱。後聖壽虗席。四眾請師",
    "X84n1579_009:0091c12": "主之。蘇平仲嘗過訪。師寒溫之外。不措一辭。蘇曰。千",
    "X84n1579_009:0091c13": "巖老師見客。口如懸河。娓娓不倦。師今默然。何也。師",
    "X84n1579_009:0091c14": "曰。道無隱顯。焉有默然。昔吾先師。未嘗不言。然而未",
    "X84n1579_009:0091c15": "嘗言。今吾未嘗言。然而未嘗不言也。蘇乃擊節稱賞",
    "X84n1579_009:0091c16": "○洪武壬子十一月十四日。示微疾。集眾訣別。端坐",
    "X84n1579_009:0091c17": "而逝。留龕七日。顏色如生。茶毗五色舍利無數(千巖長嗣)。",
    "X84n1579_009:0091c18": "金華華山明叟昌庵主本郡浦江人。縛茅於里之華",
    "X84n1579_009:0091c19": "山。往謁千巖。示以入道旨要。旋歸。晝夜孳孳不怠○",
    "X84n1579_009:0091c20": "洪武丙辰十月三日。忽辭眾。說偈曰。生本無生。滅亦",
    "X84n1579_009:0091c21": "無滅。撒手便行。虗空片月。語畢。端坐而逝(千巖長嗣已上五人)。",
    "X84n1579_009:0091c22": "京口金山慈舟濟禪師西竺作禮曰。某甲拏得賊來。",
    "X84n1579_009:0091c23": "請和尚決斷。師曰。贓在甚麼處。竺拍案一下。師往復",
    "X84n1579_009:0091c24": "徵詰。復曰。諸佛不說。列祖不傳。除却搖唇鼓舌。瞚目",
    "X84n1579_009:0092a01": "揚眉。還我到家一句來。竺默然。師曰。去聖時遙。尚有",
    "X84n1579_009:0092a02": "此子。善自護持(古梅友嗣)。",
    "X84n1579_009:0092a03": "一峰寧禪師西竺呈見解。師為勘驗。示偈曰。青山疊",
    "X84n1579_009:0092a04": "疊雨濛濛。師子金毛撥不通。我也自知時未至。十回",
    "X84n1579_009:0092a05": "放箭九回空(古梅友嗣已上二人)。",
    "X84n1579_009:0092a06": "杭州正傳院祖庭空谷景隆禪師姑蘇洞庭黿山陳",
    "X84n1579_009:0092a07": "氏子。初見嬾雲。開示法要。後於虎丘。禮石庵祝髮。會",
    "X84n1579_009:0092a08": "庵遷靈隱。師相隨七載。因往天目。禮高峰祖塔。憩錫",
    "X84n1579_009:0092a09": "歲餘。忽有省入。徑造嬾雲安求證。安為助喜○後住",
    "X84n1579_009:0092a10": "碧巖。僧問如何是佛法的的大意。師曰。此問最親切。",
    "X84n1579_009:0092a11": "曰覿露堂堂時如何。師曰。途路未為真。曰南人如問",
    "X84n1579_009:0092a12": "雪。我道是楊花。師曰。喚鐘作甕又爭得○晚年於西",
    "X84n1579_009:0092a13": "湖修吉山。卜地為生壙。築室以居。名曰正傳塔院○",
    "X84n1579_009:0092a14": "復自製塔銘。其略曰。嗚呼。死生一夢。骨塔奚為。蓋表",
    "X84n1579_009:0092a15": "佛法流芳。靈蹤不斷。即幻明真。以致佛祖命脈。源遠",
    "X84n1579_009:0092a16": "流長矣。幻身雖滅。佛性不遷。後之來者。見窣堵崚嶒。",
    "X84n1579_009:0092a17": "峰巒蒼翠。鳥鳴喬木。泉瀉幽岩。不馳外境。不執內心。",
    "X84n1579_009:0092a18": "盡忘愛惡。陶然泰和。始知法界為身。虗空為口。萬象",
    "X84n1579_009:0092a19": "為舌。晝夜說法。未嘗間歇。於此見得明。透得徹。如醉",
    "X84n1579_009:0092a20": "忽醒。廓然領悟。便見佛祖不曾涅槃。老僧不曾圓寂。",
    "X84n1579_009:0092a21": "大圓鏡中。覿面相見。西來祖意。兩手分付。如古師嗣",
    "X84n1579_009:0092a22": "雲門。青師嗣大陽。無前後。無去來。大千沙界。自他不",
    "X84n1579_009:0092a23": "隔於毫端。十世古今。始終不離於當念。嬾雲和尚。是",
    "X84n1579_009:0092a24": "景隆受業師之受業師。景隆心法。受印可於嬾雲。即",
    "X84n1579_009:0092b01": "南極安禪師也。得臨濟正傳二十世。上泝天真。則無",
    "X84n1579_009:0092b02": "極源。雪巖欽。前後嗣法。亦無定規。前嗣後者。阿難嗣",
    "X84n1579_009:0092b03": "迦葉。後嗣前者。興化嗣臨濟。理貫古今。詣實為主。銘",
    "X84n1579_009:0092b04": "曰。廓周法界。空蕩無涯。羣靈昇墜。恒無已時。佛祖垂",
    "X84n1579_009:0092b05": "應。為導為師。宿膺為幸。值師化儀。不善弘道。隨力所",
    "X84n1579_009:0092b06": "宜。卒於武林。骨窆山崖。窣堵奠安。山同壽期。以幻歸",
    "X84n1579_009:0092b07": "幻。有為無為。成住壞空。斯道坦夷○師所著有空谷",
    "X84n1579_009:0092b08": "集尚直尚理編行世(弁山安嗣)。",
    "X84n1579_009:0092b09": "金陵天界古拙俊禪師姑蘇之吳江人。祝髮受具。首",
    "X84n1579_009:0092b10": "謁石屋珙。次見三衢嬾牧。得禪定工夫。復往叩古梅",
    "X84n1579_009:0092b11": "於高仰。禮拜起。即依實供通。打趁出。如是三度被打。",
    "X84n1579_009:0092b12": "遂結伴歸里。立限壁觀九年。每三年。撚一指。歷燃三",
    "X84n1579_009:0092b13": "指。一日忽然瞥地。乃往參福林。法戰相契。遂留首眾。",
    "X84n1579_009:0092b14": "時年二十八矣。眾推主席。師遁跡而去。留偈曰。半載",
    "X84n1579_009:0092b15": "相依唱祖機。幾番談道奉嚴威。出山便說歸時路。又",
    "X84n1579_009:0092b16": "是重添眼上眉。韜光巖壑。三十餘年。有平生最愛隈",
    "X84n1579_009:0092b17": "岩谷。三十年來嬾送迎之句○洪武間。奉旨剃度千",
    "X84n1579_009:0092b18": "僧。至繁昌。眾請東廬山開堂。普說示眾。禪之一字。亦",
    "X84n1579_009:0092b19": "是強名。云何曰參。在信而已。擬議即乖。開口即錯。若",
    "X84n1579_009:0092b20": "是發心不真。志不猛利。者邊經冬。那邊過夏。今日進",
    "X84n1579_009:0092b21": "前。明日退後。久久摸索不著。便道佛法無靈驗。却向",
    "X84n1579_009:0092b22": "外邊記一肚。抄一部。如臭糟甕相似。是者般野狐精。",
    "X84n1579_009:0092b23": "直饒到彌勒下生。有甚交涉。真正道流。若要脫生死。",
    "X84n1579_009:0092b24": "須透祖師關。祖關透。生死脫。不是說了便休。要將從",
    "X84n1579_009:0092c01": "上諸祖做箇樣子趙州老人。四十餘年不雜用心。為",
    "X84n1579_009:0092c02": "甚麼事。長慶稜公。坐破蒲團七箇。為甚麼事。香林老",
    "X84n1579_009:0092c03": "師。四十年方成一片。為甚麼事。乃至歷代真實履踐。",
    "X84n1579_009:0092c04": "剋苦用心。為甚麼事。山僧今日口喃喃地。引古驗今。",
    "X84n1579_009:0092c05": "為甚麼事。諸禪德。既有從上不惜身命。積功累德。妙",
    "X84n1579_009:0092c06": "悟親證的樣子。何不發大勇猛。起大精進。對三寶前。",
    "X84n1579_009:0092c07": "深發重願。若生死不明。祖關不透。誓不下山。如是發",
    "X84n1579_009:0092c08": "願之後。截斷千差路頭。不與萬法為侶。向長連牀上。",
    "X84n1579_009:0092c09": "七尺單前。高挂鉢囊。壁立千仞。寬立限期。急下手脚。",
    "X84n1579_009:0092c10": "盡此一生。做教徹去。若辦此心。決不相賺。我今為汝。",
    "X84n1579_009:0092c11": "保任此事。終不虗也○永樂丁亥。復奉旨延師於天",
    "X84n1579_009:0092c12": "界寺終老焉(福林度嗣)。",
    "X84n1579_009:0092c13": "曹洞宗",
    "X84n1579_009:0092c14": "西京少室靈隱文泰禪師太原汾州陽城魏氏子。禮",
    "X84n1579_009:0092c15": "本鄉智禪師。薙染受業。精修僧事。服勤有年。辭師遊",
    "X84n1579_009:0092c16": "學。獨邁太行。經入東魯。初習教乘。於演三藏德律師",
    "X84n1579_009:0092c17": "法席。麤領大義。次扣禪關。廣參知識。始參濟下宗師。",
    "X84n1579_009:0092c18": "依雲峰恒和尚。參請累年。親蒙授記。仍付衣頌。次參",
    "X84n1579_009:0092c19": "曹洞宗師。後造太原深和尚丈室。復蒙印證。後詣燕",
    "X84n1579_009:0092c20": "京大萬壽寺。參雪庭和尚。庭問當機一句。試拈出看。",
    "X84n1579_009:0092c21": "師擬開口。庭曰。家產被人籍沒了也。還在這裏叫屈。",
    "X84n1579_009:0092c22": "師撫掌曰。誰柰我何。庭曰。這風顛漢。曰仁義道中。且",
    "X84n1579_009:0092c23": "與一拜。於是侍錫十載。受囑開堂少林祖剎(雪庭之門時稱",
    "X84n1579_009:0092c24": "二泰一肅師乃首推也)○上堂。塵劫來事。只在於今。河沙妙德。",
    "X84n1579_009:0093a01": "總在心源。試教伊覿面相呈。便不解當風拈出。且道",
    "X84n1579_009:0093a02": "過在甚麼處。卓拄杖曰。祇為分明極。翻令所得遲(愚庵",
    "X84n1579_009:0093a03": "孟云只如靈隱還拈得出麼若拈得出何不略借一觀若拈不出河沙妙德向何處去也隔牆恩怨如何說獨",
    "X84n1579_009:0093a04": "抱琵琶月下彈○龍唐柱云大小靈隱將奇珍異寶撒出當陽供養諸人了也拈拄杖云看看見之不取思之",
    "X84n1579_009:0093a05": "千里)○僧參。提坐具欲展拜。師曰。天網恢恢。疏而不漏。",
    "X84n1579_009:0093a06": "曰本欲禮拜。被和尚撑住。拜不下時如何。師曰。撑汝",
    "X84n1579_009:0093a07": "飯袋子到骨出。有甚麼用。曰也須將錯就錯。禮拜去",
    "X84n1579_009:0093a08": "也。師曰。當得甚麼椀。僧無語。師曰。有頭無尾漢○元",
    "X84n1579_009:0093a09": "世祖至元己丑正月。示微疾。謂門人曰。古人坐脫立",
    "X84n1579_009:0093a10": "化即不無。於衲僧分上。皆餘事也。言畢。遂掩息右脇",
    "X84n1579_009:0093a11": "而逝(少室裕嗣)。",
    "X84n1579_009:0093a12": "太原報恩中林智泰禪師汾陽魚城溫氏子。剷[髟/采]於",
    "X84n1579_009:0093a13": "華嚴。耑事經律。一日喟然歎曰。大丈夫當體究大事。",
    "X84n1579_009:0093a14": "焉能區區於此耶。時雪庭主萬壽。師往依數載。一日",
    "X84n1579_009:0093a15": "論執事。以語觸庭。庭曰。有頭無尾東西。有甚交涉。師",
    "X84n1579_009:0093a16": "愈出語不遜。庭曰。不但無尾。師生平疑礙。一時冰釋。",
    "X84n1579_009:0093a17": "遂受囑累。溫研久之。乃奉詔宣任報恩○僧問如何",
    "X84n1579_009:0093a18": "是萬里無寸草處。師曰。不是闍黎踐履之境。如何是",
    "X84n1579_009:0093a19": "出門便是草。師曰。纔動即乖。曰如何是不出門。亦是",
    "X84n1579_009:0093a20": "草漫漫地。師曰。住著即錯。曰如何得不涉動靜去。師",
    "X84n1579_009:0093a21": "曰。徧界絕紅塵。通身無影像○一日示疾。集眾曰。吾",
    "X84n1579_009:0093a22": "緣止於此日。汝等善自護持。當惜寸陰。勿令虗度。聞",
    "X84n1579_009:0093a23": "者咸相感泣。乃書偈。怡然而逝(少室裕嗣)。",
    "X84n1579_009:0093a24": "泰安靈巖足庵淨肅禪師保定永平張氏子。究心二",
    "X84n1579_009:0093b01": "十餘年。參請知識十餘輩。皆不明了。最後依雪庭淘",
    "X84n1579_009:0093b02": "汰有年。付以衣偈○初主萬壽。次少室靈巖。後退席",
    "X84n1579_009:0093b03": "香山。上堂。白露橫江。黃花滿圃。砧聲敲夜月。蛩語泣",
    "X84n1579_009:0093b04": "秋風。蟬聯岸邊之樹。葉辭檻外之柯。色色現海印三",
    "X84n1579_009:0093b05": "昧。聲聲轉根本法輪。諸仁者。若能於斯會得。則如面",
    "X84n1579_009:0093b06": "對鏡。眉目分明。方可喚作半箇衲僧。猶有俗氣在。若",
    "X84n1579_009:0093b07": "能打破鏡來。便好與你相見。祇如相見後。又作麼生。",
    "X84n1579_009:0093b08": "更有三十棒。且待別時來○僧問胡來胡現。漢來漢",
    "X84n1579_009:0093b09": "現。胡漢不來時如何。師曰。桃花歲歲皆相似。人貌年",
    "X84n1579_009:0093b10": "年大不同。曰此意如何。師曰。不因你來問。山中太寂",
    "X84n1579_009:0093b11": "寥。且喫一頓了去。便打○一日集眾告辭。右脇而逝。",
    "X84n1579_009:0093b12": "中林泰禪師為之銘曰。撩天鼻孔。點地脚跟。心明眼",
    "X84n1579_009:0093b13": "正。行古顏溫。其事愈大。其志愈敦。諸方老宿。徧叩其",
    "X84n1579_009:0093b14": "門。受雪庭嗣。為萬松孫。機輪迅速。電掣雷奔。高標覺",
    "X84n1579_009:0093b15": "樹。密固靈根。慧燈朗耀。銷鑠羣昏。全機大用。搖蕩乾",
    "X84n1579_009:0093b16": "坤。掀翻渤澥。踢倒崑崙。三世諸佛。一口渾吞。二邊不",
    "X84n1579_009:0093b17": "滯。中道寧論。三居大剎。四眾咸尊。去來絕朕。動靜亡",
    "X84n1579_009:0093b18": "痕。虗空爛壞。斯道常存(少室裕嗣)。",
    "X84n1579_009:0093b19": "和林北寺覺印禪師上堂。良久曰。會麼。若道我有說。",
    "X84n1579_009:0093b20": "須無却我舌。若道我無說。須有却我舌。金剛推倒一",
    "X84n1579_009:0093b21": "堆泥。踏著秤鎚不是鐵。且道是有說無說。良久云。等",
    "X84n1579_009:0093b22": "閒失却手中橈。只為貪觀天上月○僧參。師問會見",
    "X84n1579_009:0093b23": "我雪庭老師麼。曰不曾見。師曰。瞎漢。亂走作麼。曰也",
    "X84n1579_009:0093b24": "知和尚有此一機。師曰。拾馬糞。當飯喫。有甚好腸胃。",
    "X84n1579_009:0093c01": "出去(少室裕嗣)。",
    "X84n1579_009:0093c02": "成都昭覺仲慶禪師上堂。良久云。喫鹽添得渴。便下",
    "X84n1579_009:0093c03": "座。僧攔問。喫鹽添得渴時如何。師曰。吠影狗子無屎",
    "X84n1579_009:0093c04": "喫(少室裕嗣)。",
    "X84n1579_009:0093c05": "安平守讓禪師示眾。殺人刀。活人劍。是上古風規。我",
    "X84n1579_009:0093c06": "者裏不費磨礱。用得恰好。且道此箇把柄。從何處得",
    "X84n1579_009:0093c07": "來。嵩山千丈雪。熊耳一輪月(少室裕嗣)。",
    "X84n1579_009:0093c08": "弁州太子久善禪師上堂。舉僧問大龍色身敗壞。如",
    "X84n1579_009:0093c09": "何是堅固法身。龍云。山花開似錦。澗水湛如藍。師云。",
    "X84n1579_009:0093c10": "大龍恁麼道。山僧則不然。若有箇色身敗壞。如何是",
    "X84n1579_009:0093c11": "堅固法身。向他道山花瞎人眼。澗水毒人耳。寉不戀",
    "X84n1579_009:0093c12": "幽巢。龍不藏死水(少室裕嗣)。",
    "X84n1579_009:0093c13": "京兆華嚴覺印禪師上堂。古人皆稱我是達磨兒孫。",
    "X84n1579_009:0093c14": "却道神光依位而立。是得髓。只這些子。便是做臭皮",
    "X84n1579_009:0093c15": "鞋底塵垢。也做不得。何故。迷逢者少。負恩者多(少室裕嗣)。",
    "X84n1579_009:0093c16": "鞏昌廣嚴法興禪師因同參印和尚過訪。師曰。許久",
    "X84n1579_009:0093c17": "不相見。眉毛作麼生。印曰。將謂老兄忘却。師曰。彼中",
    "X84n1579_009:0093c18": "快活法。還可舉似故人麼。印曰。愁人莫對愁人說。師",
    "X84n1579_009:0093c19": "曰。恁麼則同條不共命也。印曰。笑倒寒山子。師曰。謝",
    "X84n1579_009:0093c20": "老兄光重(少室裕嗣)。",
    "X84n1579_009:0093c21": "順德妙乘禪師垂語曰。石頭和尚。不識好惡。說甚明",
    "X84n1579_009:0093c22": "中有暗。洞山老漢。被他語脈轉。說甚五位正偏。牽得",
    "X84n1579_009:0093c23": "後世子孫。落在這等葛藤裏。擺脫不去。僧問和尚何",
    "X84n1579_009:0093c24": "不斬此葛藤。別開一路。師曰。幽州猶自可。最苦是新",
    "X84n1579_009:0094a01": "羅(少室裕嗣已上十人)。",
    "X84n1579_009:0094a02": "燕京鞍山月泉同新禪師從鞍山堅公剃落。能以苦",
    "X84n1579_009:0094a03": "行事眾。忽一日聰慧頓發。與同行人敘所得。眾雜笑",
    "X84n1579_009:0094a04": "之。師憤甚。以偈書壁而去。偈曰。氣宇衝霄大丈夫。尋",
    "X84n1579_009:0094a05": "常溝瀆豈能拘。手提三尺吹毛劍。直取驪龍頷下珠",
    "X84n1579_009:0094a06": "○師謁清安方公。方問欲窮千里。一步為初。如何是",
    "X84n1579_009:0094a07": "最初一步。師進前叉手立。方曰。爭柰脚跟不點地何。",
    "X84n1579_009:0094a08": "師拂袖便出。次參林泉倫公。遂承印記。尋受請靈巖。",
    "X84n1579_009:0094a09": "倫為引座。師一音纔唱。萬眾歡呼。能於言下得旨者",
    "X84n1579_009:0094a10": "甚眾○示寂說偈曰。來無所從。去亦無方。驀豎拳云。",
    "X84n1579_009:0094a11": "且道者箇。還有窒礙也無。放拳曰。撒手縱橫。雲天蒼",
    "X84n1579_009:0094a12": "蒼。瞑目而逝(林泉倫嗣)。",
    "X84n1579_009:0094a13": "關中林禪師僧問如何是正中偏。師曰。木人夜半打",
    "X84n1579_009:0094a14": "鞦韆。曰如何是偏中正。師曰。羣僚怕見秦臺鏡。曰如",
    "X84n1579_009:0094a15": "何是正中來。師曰。木童土偶笑咍咍。曰如何是兼中",
    "X84n1579_009:0094a16": "至。師曰。忿怒那吒擎八臂。曰如何是兼中到。師曰。拄",
    "X84n1579_009:0094a17": "杖風前還自靠(報恩秀下復庵照嗣後同)。",
    "X84n1579_009:0094a18": "十方進禪師僧問逢橋拆橋時如何。師曰。那討這般",
    "X84n1579_009:0094a19": "人。曰師意如何。師曰。從來好手不彰名(復庵照嗣)。",
    "X84n1579_009:0094a20": "嵩山法王暉禪師僧問如何是法王境。師曰。五乳峰",
    "X84n1579_009:0094a21": "前雪氣深。曰如何是法王人。師曰。嵩山頂上撩天鼻。",
    "X84n1579_009:0094a22": "曰人境交參時如何。師曰。看取令行時(復庵照嗣)。",
    "X84n1579_009:0094a23": "泰安州靈巖復禪師示眾。三十年後。大有人疑著。僧",
    "X84n1579_009:0094a24": "問如今便疑著時如何。師曰。平地無因得喫交(復庵照嗣)。",
    "X84n1579_009:0094b01": "護國圓禪師僧問國如何護。師曰。寰中天子勑。曰佛",
    "X84n1579_009:0094b02": "法何在。師曰。端坐受供養(復庵照嗣)。",
    "X84n1579_009:0094b03": "崇孝普禪師見山門因雷雨。乃呵呵大笑曰。痛快平",
    "X84n1579_009:0094b04": "生在此日。奴兒婢子共殷勤(復庵照嗣)。",
    "X84n1579_009:0094b05": "淨土里禪師僧問如何是清淨佛土。師曰。莫作穢汙。",
    "X84n1579_009:0094b06": "曰如何是穢汙佛土。師曰。徒自分疏。曰師意如何。師",
    "X84n1579_009:0094b07": "曰。鐵樹花開不識春(復庵照嗣)。",
    "X84n1579_009:0094b08": "汝州寶應海禪師一日病起。僧問日面佛。月面佛。意",
    "X84n1579_009:0094b09": "旨如何。師曰。山益高兮水益深。進曰。覓起處不得時",
    "X84n1579_009:0094b10": "如何。師曰。良醫拱手處。法身別有源(復庵照嗣已上八人)。",
    "X84n1579_009:0094b11": "順德天寧仲復子顏禪師別號虗舟。寧津人。姓楊氏。",
    "X84n1579_009:0094b12": "禮天寧虗照禪師下髮。參悟得旨。名重廟廷。元世祖",
    "X84n1579_009:0094b13": "欲及之。師堅執不從。錫寶書開堂本寺○僧參。師退",
    "X84n1579_009:0094b14": "身便入曰。外面有賊。僧禮三拜。師復顧曰。作賊人心",
    "X84n1579_009:0094b15": "虗參堂去(天寧照嗣)。",
    "X84n1579_009:0094b16": "太保劉秉忠居士瑞州人。字仲晦。初名侃。法號子聰。",
    "X84n1579_009:0094b17": "年十七。為邢臺節度使府令史。以養其親。居常鬱鬱",
    "X84n1579_009:0094b18": "不樂。一日投筆歎曰。吾家累世衣冠。乃汩沒刀筆吏",
    "X84n1579_009:0094b19": "耶。既棄去。隱武安山。投天寧照禪師為僧。力參有省。",
    "X84n1579_009:0094b20": "俾掌書記。元世祖征雲南。渡江攻鄂。每贊以不殺為",
    "X84n1579_009:0094b21": "德。凡克城擒敵。全活無算。雖位極人臣。而猶齋居蔬",
    "X84n1579_009:0094b22": "食。不改舊服。一時通稱為聰書記○至元十一年八",
    "X84n1579_009:0094b23": "月。索筆書偈曰。吾不負世。世不負我。吾之於世。如水",
    "X84n1579_009:0094b24": "中月。如空中花。花沈月落。是箇甚麼。咄。擲筆趺坐而",
    "X84n1579_009:0094c01": "逝(天寧照嗣已上二人)。",
    "X84n1579_009:0094c03": "續指月錄卷九"
}