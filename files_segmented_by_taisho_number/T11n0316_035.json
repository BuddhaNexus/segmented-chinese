{
    "T11n0316_035:0872b15": "3佛說大乘菩薩藏正法經卷第三",
    "T11n0316_035:0872b16": "十五",
    "T11n0316_035:0872b18": "西天譯經三藏銀青光祿大夫",
    "T11n0316_035:0872b19": "試光祿卿慈覺傳梵大師賜紫",
    "T11n0316_035:0872b20": "沙門臣法護等奉　詔譯",
    "T11n0316_035:0872b21": "勝慧波羅蜜多品第十一之三",
    "T11n0316_035:0872b22": "「復次舍利子！菩薩摩訶薩獲得如是於諦善",
    "T11n0316_035:0872b23": "巧，由此了知五蘊是苦，若令五蘊苦相止息",
    "T11n0316_035:0872b24": "猶如虛空，是苦聖諦。又此五蘊隨惑愛見，",
    "T11n0316_035:0872b25": "若令執取愛見等因不起合集，為集聖諦。又",
    "T11n0316_035:0872b26": "此五蘊畢竟滅盡，若令前際不生、後際不起、",
    "T11n0316_035:0872b27": "現在不住，為滅聖諦。若於苦智、集智、滅智而",
    "T11n0316_035:0872b28": "能證達以智相續，能善調伏引趣正行，為道",
    "T11n0316_035:0872b29": "聖諦。又復於此諸諦現觀，而能尋伺遍盡觀",
    "T11n0316_035:0872c01": "察，是為菩薩摩訶薩於諦善巧。又復了知",
    "T11n0316_035:0872c02": "諸受是苦乃至受所引攝，諸決擇智，是為苦",
    "T11n0316_035:0872c03": "聖諦。若因於受引生於合集，如實了知，是為",
    "T11n0316_035:0872c04": "集聖諦。又若於受而得輕安則於受非受，而",
    "T11n0316_035:0872c05": "復觀察非受是滅獲證於滅，是為滅聖諦。又",
    "T11n0316_035:0872c06": "若受所引道，如彼世間積集進求，非受非道",
    "T11n0316_035:0872c07": "令彼苦滅引趣正行，是為道聖諦。若見如是",
    "T11n0316_035:0872c08": "四諦平等畢竟無見，是為清淨，是名菩薩摩",
    "T11n0316_035:0872c09": "訶薩於諦善巧。又復於滅而起現證，復能於",
    "T11n0316_035:0872c10": "苦不生觀察，是為苦智。若有緣生於有離有，",
    "T11n0316_035:0872c11": "是為集智。了知一切生本不生、滅無所滅，是",
    "T11n0316_035:0872c12": "為滅智。於如是道隨其種類，尋求伺察令入",
    "T11n0316_035:0872c13": "其智，是為道智。若能安住如是諦智，說此是",
    "T11n0316_035:0872c14": "為菩薩摩訶薩於勝慧波羅蜜多之行獲諦善",
    "T11n0316_035:0872c15": "巧。",
    "T11n0316_035:0872c16": "「舍利子！又復菩薩摩訶薩獲得四種正知善",
    "T11n0316_035:0872c17": "巧。何等為四？一者義正知，二者法正知，三者",
    "T11n0316_035:0872c18": "世間典籍正知，四者辯才正知。云何義正知？",
    "T11n0316_035:0872c19": "謂若於法諸勝義句，相續因智，緣智，集智，通",
    "T11n0316_035:0872c20": "達無邊智，入解緣起智，分別法界智，隨順入",
    "T11n0316_035:0872c21": "解真如智，不住實際智，如實法空智，伺察無",
    "T11n0316_035:0872c22": "相智，於願無願智，於行無行智，入一正理",
    "T11n0316_035:0872c23": "智，入解無我智，解無眾生智，了無壽者智，無",
    "T11n0316_035:0872c24": "補特伽羅勝義智，於過去世無障礙智，於未",
    "T11n0316_035:0872c25": "來世無限量智，於現在世遍一切處智，於蘊",
    "T11n0316_035:0872c26": "幻化智，於處決定空智，於界度量智，內身寂",
    "T11n0316_035:0872c27": "靜智，外無遍行智，出離塵境智，念無所住智，",
    "T11n0316_035:0872c28": "達無所入智，勝慧觀察智，通達四諦智，諸苦",
    "T11n0316_035:0872c29": "為有智，諸集為行智，諸滅無相智，諸道出離",
    "T11n0316_035:0873a01": "智，分別一切法句智，善解諸根智，諸力無能",
    "T11n0316_035:0873a02": "屈伏智，奢摩他加持智，毘鉢舍那光明智，於",
    "T11n0316_035:0873a03": "諸幻化起變滅智，於諸陽焰無迷亂智，於諸",
    "T11n0316_035:0873a04": "夢境無實見智，於諸谷響了緣生智，於諸影",
    "T11n0316_035:0873a05": "像無合集智，於種種相唯一相智，於正和合",
    "T11n0316_035:0873a06": "無所合智，於諸輕安無所得智，於聲聞乘達",
    "T11n0316_035:0873a07": "言音智，於緣覺乘解緣生智，於最上乘積集",
    "T11n0316_035:0873a08": "一切善根智。如是所說，是為菩薩於義正知。",
    "T11n0316_035:0873a09": "又復義正知者，若於義隨順則諸法隨順，彼",
    "T11n0316_035:0873a10": "所隨義即諸法性。所以者何？以諸法義畢竟",
    "T11n0316_035:0873a11": "如空。若義如空，則諸法義畢竟無相。若義無",
    "T11n0316_035:0873a12": "相，則諸法義畢竟無願。若義無願，則彼法義",
    "T11n0316_035:0873a13": "無所趣證。若義無所證，則一切法義畢竟無",
    "T11n0316_035:0873a14": "壽者、無補特伽羅。若義無補特伽羅，則於是",
    "T11n0316_035:0873a15": "義通達法相。若說於義無住無盡，於所說義",
    "T11n0316_035:0873a16": "而獲證知，諸佛世尊隨喜印可，於彼勝慧如",
    "T11n0316_035:0873a17": "實正知。若於勝慧如實正知，則一切處無有",
    "T11n0316_035:0873a18": "過失，說此是為菩薩於義正知。「云何名法正",
    "T11n0316_035:0873a19": "知？謂於正法入解之智，若善不善、有過無過、",
    "T11n0316_035:0873a20": "有漏無漏、世間出世間、有為無為、染分淨",
    "T11n0316_035:0873a21": "分、輪回涅盤、法界智界，本自平等無所",
    "T11n0316_035:0873a22": "覺悟。說此是為菩薩於法正知。又復法正",
    "T11n0316_035:0873a23": "知者，於彼貪行心能正知，所謂虛假貪行、",
    "T11n0316_035:0873a24": "堅固貪行、微細貪行、廣大貪行、過去貪行",
    "T11n0316_035:0873a25": "無邊觀察，現在貪行隨緣入解。或復有情",
    "T11n0316_035:0873a26": "內貪而非外貪，或復外貪而非內貪，或復",
    "T11n0316_035:0873a27": "內貪亦外貪，或非內貪亦非外貪。或復色貪",
    "T11n0316_035:0873a28": "非聲貪，聲貪非色貪，色貪亦聲貪，色聲俱非",
    "T11n0316_035:0873a29": "貪。色貪非香貪，聲貪非香貪，香貪非味貪，味",
    "T11n0316_035:0873b01": "貪非觸貪，乃至綺互於色聲香味觸貪行等，",
    "T11n0316_035:0873b02": "如是非義利門，入解二萬一千貪行、二萬一",
    "T11n0316_035:0873b03": "千瞋行、二萬一千癡行。如是貪瞋癡二萬一",
    "T11n0316_035:0873b04": "千眾等分行。如是所說，入解八萬四千心行",
    "T11n0316_035:0873b05": "之智、如其所說相應行相智、不增不減智、越",
    "T11n0316_035:0873b06": "百欲界智、殊勝法器智、真實言說智，說此是",
    "T11n0316_035:0873b07": "為菩薩於法正知。「云何世間典籍正知？謂若",
    "T11n0316_035:0873b08": "入解一切聲智。天聲、龍聲、夜叉聲、乾闥婆聲、",
    "T11n0316_035:0873b09": "阿脩羅聲、迦樓羅聲、緊那羅聲、摩睺羅伽聲、",
    "T11n0316_035:0873b10": "人聲非人聲而能入解。五趣有情麁細高下，",
    "T11n0316_035:0873b11": "說法連環相續不斷音聲文字。彼或說一說",
    "T11n0316_035:0873b12": "二說多，男聲、女聲、非男非女聲，廣說略說，鄙",
    "T11n0316_035:0873b13": "陋說巧妙說，過去說未來說現在說，一字相",
    "T11n0316_035:0873b14": "應多字相應，皆悉了知。說此是為世間典籍",
    "T11n0316_035:0873b15": "正知。又復世間典籍正知者，成熟於文、明了",
    "T11n0316_035:0873b16": "於義，離諸恐畏復無過失。於世俗、勝義，以自",
    "T11n0316_035:0873b17": "心知見，甚深巧妙種種莊嚴，令諸有情咸生",
    "T11n0316_035:0873b18": "歡喜，說此是為菩薩於世間典籍正知。「云何",
    "T11n0316_035:0873b19": "菩薩辯才正知？所謂言說無住無斷，真實記",
    "T11n0316_035:0873b20": "別迅速辯才、決定獲果辯才、如其所問辯才、",
    "T11n0316_035:0873b21": "無減失辯才、無斷滅辯才、無諍論辯才、樂善",
    "T11n0316_035:0873b22": "法辯才、住忍辯才、甚深辯才、善巧辯才、世俗",
    "T11n0316_035:0873b23": "勝義辯才、建立一切布施持戒忍辱精進禪",
    "T11n0316_035:0873b24": "定勝慧辯才、建立念處正斷神足根力覺支",
    "T11n0316_035:0873b25": "聖道奢摩他毘鉢舍那辯才、入解一切諦智",
    "T11n0316_035:0873b26": "定解脫三摩地三摩鉢底辯才、悟一切乘辯",
    "T11n0316_035:0873b27": "才、解一切有情心行辯才、無謇吃語言辯才、",
    "T11n0316_035:0873b28": "無生澁語言辯才、無雜亂語言辯才、潤澤語",
    "T11n0316_035:0873b29": "言辯才、清淨語言辯才、解脫語言辯才、無障",
    "T11n0316_035:0873c01": "語言辯才、尊重語言辯才、慈愛語言辯才、相",
    "T11n0316_035:0873c02": "應語言辯才、無缺漏語言辯才、甘美語言辯",
    "T11n0316_035:0873c03": "才、細滑語言辯才、無毀呰語言辯才、稱讚諸",
    "T11n0316_035:0873c04": "聖語言辯才，通達無邊剎土有情，能以妙梵",
    "T11n0316_035:0873c05": "音聲隨一詮表。如是辯才，於他有情補特伽",
    "T11n0316_035:0873c06": "羅能善說法，佛乃印可。彼若說法無出離者，",
    "T11n0316_035:0873c07": "云何能得盡諸苦際、成就正行？舍利子！說此",
    "T11n0316_035:0873c08": "是為菩薩摩訶薩於勝慧波羅蜜多之行，而",
    "T11n0316_035:0873c09": "能獲得辯才善巧。「云何菩薩隨順善巧？復有",
    "T11n0316_035:0873c10": "四種。何等為四？一者隨義不隨於文，二者隨",
    "T11n0316_035:0873c11": "智不隨於識，三者隨了義經不隨不了義經，",
    "T11n0316_035:0873c12": "四者隨法不隨於人。何等為義？云何為文？謂",
    "T11n0316_035:0873c13": "若入解出世法行，此說為義。達世間法，此說",
    "T11n0316_035:0873c14": "為文。若於整肅施以妙樂，此說為義。於無戲",
    "T11n0316_035:0873c15": "論調伏制止，此說為文。若於輪回遍能稱",
    "T11n0316_035:0873c16": "說，此說為義。於無所得廣大開示，此說為文。",
    "T11n0316_035:0873c17": "若能普遍讚涅槃德，此說為義。於涅槃法體",
    "T11n0316_035:0873c18": "無分別，此說為文。若於三乘分位如其開演，",
    "T11n0316_035:0873c19": "此說為義。智唯通達一種教理，此說為文。",
    "T11n0316_035:0873c20": "於諸有情開演布施，此說為義。三輪清淨，此",
    "T11n0316_035:0873c21": "說為文。若能宣演三業威儀、積集一切頭陀",
    "T11n0316_035:0873c22": "功德，此說為義。於身語意清淨勝行皆不可",
    "T11n0316_035:0873c23": "得，此說為文。若能宣說堅固忍受忿恨惱嫉",
    "T11n0316_035:0873c24": "倨傲憍慢，此說為義。得無生忍，此說為文。若",
    "T11n0316_035:0873c25": "能開演於諸善根踊躍精進，此說為義。於",
    "T11n0316_035:0873c26": "彼精進不入不住，此說為文。若能開演靜慮",
    "T11n0316_035:0873c27": "解脫等持等至，此說為義。滅等至智，此說為",
    "T11n0316_035:0873c28": "文。於諸慧根多聞總持，此說為義。義不可說，",
    "T11n0316_035:0873c29": "此說為文。若能開示三十七品菩提分法，此",
    "T11n0316_035:0874a01": "說為義。若菩提分現證行果，此說為文。若能",
    "T11n0316_035:0874a02": "開示苦集道諦，此說為義。現證滅諦，此說為",
    "T11n0316_035:0874a03": "文。若正開示無明為先乃至老死，此說為義。",
    "T11n0316_035:0874a04": "若無明滅乃至老死滅，此說為文。若說積集",
    "T11n0316_035:0874a05": "止觀，此說為義。明解脫智，此說為文。若能分",
    "T11n0316_035:0874a06": "別貪瞋癡等分類行法，此說為義。若於解脫",
    "T11n0316_035:0874a07": "心無所動，此說為文。若能開示諸障礙法，此",
    "T11n0316_035:0874a08": "說為義。若證解脫無障礙智，此說為文。若正",
    "T11n0316_035:0874a09": "開示善能稱讚無量三寶，此說為義。若離貪",
    "T11n0316_035:0874a10": "法性及無為功德，此說為文。若說菩薩最初",
    "T11n0316_035:0874a11": "發心習學功德乃至菩提道場，此說為義。說",
    "T11n0316_035:0874a12": "一心相與一切智智無上正覺，乃至總略八",
    "T11n0316_035:0874a13": "萬四千法蘊相應，此說為文。又若一切音聲語",
    "T11n0316_035:0874a14": "言文字乃至不可說義，俱說為義。「云何不了",
    "T11n0316_035:0874a15": "義經？謂所說文，如其所說廣大了知，此說是",
    "T11n0316_035:0874a16": "為不了義經。云何了義經？謂所說義，如其所",
    "T11n0316_035:0874a17": "說廣大通達，此說是為了義經。又說隨順補",
    "T11n0316_035:0874a18": "特伽羅無能出離，是不了義。如所說法即能",
    "T11n0316_035:0874a19": "出離，是為了義。如是菩薩摩訶薩於勝慧波",
    "T11n0316_035:0874a20": "羅蜜多之行得隨順善巧。「云何菩薩文句善",
    "T11n0316_035:0874a21": "巧？謂諸菩薩於此二法，善能修行勝慧波羅",
    "T11n0316_035:0874a22": "蜜多。云何二法？一者善識，二者善智。何者為",
    "T11n0316_035:0874a23": "識？依四種住。何等為四？一者識依色住，二者",
    "T11n0316_035:0874a24": "識依受住，三者識依想住，四者識依行住，此",
    "T11n0316_035:0874a25": "說為識。何者為智？謂若了知所取五蘊，此說",
    "T11n0316_035:0874a26": "為智。又若了知地界水界火界風界，此說為",
    "T11n0316_035:0874a27": "識。若復安住四種法界，於其法界善能分別，",
    "T11n0316_035:0874a28": "此說為智。舍利子！復說於識，謂眼觀色為表，",
    "T11n0316_035:0874a29": "耳聞聲為表，鼻嗅香為表，舌了味為表，身覺",
    "T11n0316_035:0874b01": "觸為表，意知法為表，此說為識。若復內身寂",
    "T11n0316_035:0874b02": "靜外無遍行，智能隨順法無所取，此說為智。",
    "T11n0316_035:0874b03": "又若發起遍計執取，此說為識。無執無取及",
    "T11n0316_035:0874b04": "表無瞋，此說為智。又復了知識住生滅有為",
    "T11n0316_035:0874b05": "行法，此說為識。無為無有識遍行故，又智無",
    "T11n0316_035:0874b06": "為不住生滅，此說為智。「云何了義不了義經？",
    "T11n0316_035:0874b07": "謂若所說引趣於道，是不了義。引趣於果，是",
    "T11n0316_035:0874b08": "為了義。說世俗行，是不了義。宣說勝義，是為",
    "T11n0316_035:0874b09": "了義。引趣業行，是不了義。盡業煩惱，是為了",
    "T11n0316_035:0874b10": "義。又復染分，是不了義。若說淨分，是為了",
    "T11n0316_035:0874b11": "義。於彼輪回而作厭離，是不了義。於輪回涅",
    "T11n0316_035:0874b12": "盤悟不二法，是為了義。善巧文句，是不了義。",
    "T11n0316_035:0874b13": "甚深難解，是為了義。於諸文句心喜樂欲，是",
    "T11n0316_035:0874b14": "不了義。於少文句而生決定，是為了義。又復",
    "T11n0316_035:0874b15": "我人士夫命者、意生儒童作者受者，種種語",
    "T11n0316_035:0874b16": "言，或有主宰及無主宰，是不了義。於空無相",
    "T11n0316_035:0874b17": "無願三解脫門，不起我人士夫乃至補特伽",
    "T11n0316_035:0874b18": "羅，是為了義。云何補特伽羅及法？謂若於所",
    "T11n0316_035:0874b19": "有法安住補特伽羅見，由起彼見而復安住",
    "T11n0316_035:0874b20": "法智法界，此說是為補特伽羅及法。又復補",
    "T11n0316_035:0874b21": "特伽羅者，謂異生補特伽羅、善異生補特伽",
    "T11n0316_035:0874b22": "羅、順信補特伽羅、順法補特伽羅、八輩補特",
    "T11n0316_035:0874b23": "伽羅、入流補特伽羅、一來補特伽羅、不還補",
    "T11n0316_035:0874b24": "特伽羅、應供補特伽羅、緣覺補特伽羅、菩薩",
    "T11n0316_035:0874b25": "補特伽羅。若一補特伽羅出現世間，猶能引",
    "T11n0316_035:0874b26": "生多種妙樂，於彼世間天人眾會極深憐慜",
    "T11n0316_035:0874b27": "作諸善利。何況如來、應供、正等正覺安住世",
    "T11n0316_035:0874b28": "俗，為一切補特伽羅，令諸有情依如來所說",
    "T11n0316_035:0874b29": "音聲入解義利。佛言此說是為於法，各各隨",
    "T11n0316_035:0874c01": "順，樂欲引趣有情於義安住。云何名法？所謂",
    "T11n0316_035:0874c02": "無作無不作、無住無不住，於一切處本自平",
    "T11n0316_035:0874c03": "等悉同依止。又諸法相自性本空，無有平等",
    "T11n0316_035:0874c04": "及不平等，離諸分別無所攀緣，而皆出離。此",
    "T11n0316_035:0874c05": "說於其法性能隨順行得無退轉，是故於此",
    "T11n0316_035:0874c06": "正理法門而得入解一切法性。此說是為菩",
    "T11n0316_035:0874c07": "薩摩訶薩於勝慧波羅蜜多而得成就四種",
    "T11n0316_035:0874c08": "隨順善巧。「云何菩薩福智善巧？菩薩行門有",
    "T11n0316_035:0874c09": "其二種。何等為二？一者福行，二者智行。云何",
    "T11n0316_035:0874c10": "福行？所謂布施福行、持戒福行、修觀福行。住",
    "T11n0316_035:0874c11": "等慈心大悲相應，令諸有情悔諸過咎，普令",
    "T11n0316_035:0874c12": "發起一切善根。",
    "T11n0316_035:0874c13": "佛說大乘菩薩藏正法經卷第三十五"
}