{
    "T12n0374_014:0445b23": "4大般涅槃經卷第十四",
    "T12n0374_014:0445b25": "北涼天竺三藏曇無讖譯",
    "T12n0374_014:0445b26": "聖行品第七之四",
    "T12n0374_014:0445b27": "「善男子！我觀諸行悉皆無常。云何知耶？",
    "T12n0374_014:0445b28": "以因緣故。若有諸法從緣生者，則知無常。是",
    "T12n0374_014:0445b29": "諸外道無有一法不從緣生。善男子！佛性無",
    "T12n0374_014:0445c01": "生、無滅、無去、無來，非過去、非未來、非現在，非",
    "T12n0374_014:0445c02": "因、所作、非無因作，非作、非作者，非相、非無相，",
    "T12n0374_014:0445c03": "非有名、非無名，非名、非色、非長、非短、非陰界",
    "T12n0374_014:0445c04": "入之所攝持，是故名常。善男子！佛性即是",
    "T12n0374_014:0445c05": "如來，如來即是法，法即是常。善男子！常者",
    "T12n0374_014:0445c06": "即是如來，如來即是僧，僧即是常。以是義故，",
    "T12n0374_014:0445c07": "從因生法，不名為常。是諸外道無有一法，不",
    "T12n0374_014:0445c08": "從因生。善男子！是諸外道不見佛性、如來及",
    "T12n0374_014:0445c09": "法，是故外道所可言說，悉是妄語，無有真諦。",
    "T12n0374_014:0445c10": "諸凡夫人，先見瓶衣、車乘舍宅、城郭河水、山",
    "T12n0374_014:0445c11": "林男女、象馬牛羊，後見相似，便言是常。當知",
    "T12n0374_014:0445c12": "其實，非是常也。善男子！一切有為，皆是無常；",
    "T12n0374_014:0445c13": "虛空無為是故為常，佛性無為是故為常。虛",
    "T12n0374_014:0445c14": "空者即是佛性，佛性者即是如來，如來者即",
    "T12n0374_014:0445c15": "是無為，無為者即是常。常者即是法，法者",
    "T12n0374_014:0445c16": "即是僧，僧即無為，無為者即是常。善男子！",
    "T12n0374_014:0445c17": "有為之法，凡有二種：色法、非色法。非色法者，",
    "T12n0374_014:0445c18": "心心數法。色法者，地、水、火、風。善男子！心名",
    "T12n0374_014:0445c19": "無常。何以故？性是攀緣相，應分別故。善男",
    "T12n0374_014:0445c20": "子！眼識性異，乃至意識性異，是故無常。善男",
    "T12n0374_014:0445c21": "子！色境界異，乃至法境界異，是故無常。善男",
    "T12n0374_014:0445c22": "子！眼識相應異，乃至意識相應異，是故無常。",
    "T12n0374_014:0445c23": "善男子！心若常者，眼識應獨緣一切法。善男",
    "T12n0374_014:0445c24": "子！若眼識異乃至意識異，則知無常。以法相",
    "T12n0374_014:0445c25": "似，念念生滅，凡夫見已，計之為常。善男子！諸",
    "T12n0374_014:0445c26": "因緣相，可破壞故，亦名無常。所謂因眼、因色、",
    "T12n0374_014:0445c27": "因明、因思惟、生於眼識，耳識生時，所因各異，",
    "T12n0374_014:0445c28": "非眼識因緣，乃至意識異亦如是。",
    "T12n0374_014:0445c29": "「復次善男子！壞諸行因緣異故，心名無常。",
    "T12n0374_014:0446a01": "所謂修無常心異，修苦、空、無我心異。心若常",
    "T12n0374_014:0446a02": "者，應常修無常，尚不得觀苦、空、無我，況復得",
    "T12n0374_014:0446a03": "觀常、樂、我淨？以是義故，外道法中，不能攝取",
    "T12n0374_014:0446a04": "常樂我淨。善男子！當知心法必定無常。復次",
    "T12n0374_014:0446a05": "善男子！心性異故，名為無常。所謂聲聞心性",
    "T12n0374_014:0446a06": "異，緣覺心性異，諸佛心性異。一切外道心有",
    "T12n0374_014:0446a07": "三種：一者出家心，二者在家心，三者在家遠",
    "T12n0374_014:0446a08": "離心。樂相應心異，苦相應心異，不苦不樂",
    "T12n0374_014:0446a09": "相應心異，貪欲相應心異，瞋恚相應心異，愚",
    "T12n0374_014:0446a10": "癡相應心異。一切外道心相亦異，所謂愚癡",
    "T12n0374_014:0446a11": "相應心異，疑惑相應心異，邪見相應心異，",
    "T12n0374_014:0446a12": "進止威儀其心亦異。善男子！心若常者，亦復",
    "T12n0374_014:0446a13": "不能分別諸色，所謂青黃赤白紫色。善男子！",
    "T12n0374_014:0446a14": "心若常者，諸憶念法不應忘失。善男子！心若",
    "T12n0374_014:0446a15": "常者，凡所讀誦不應增長。復次善男子！心若",
    "T12n0374_014:0446a16": "常者，不應說言已作、今作、當作，若有已作、今",
    "T12n0374_014:0446a17": "作、當作，當知是心必定無常。善男子！心若常",
    "T12n0374_014:0446a18": "者，則無怨、親、非怨、非親。心若常者，則不應言",
    "T12n0374_014:0446a19": "我物、他物，若死、若生。心若常者，雖有所作，不",
    "T12n0374_014:0446a20": "應增長。善男子！以是義故，當知心性各各",
    "T12n0374_014:0446a21": "別異，有別異故當知無常。「善男子！我今於",
    "T12n0374_014:0446a22": "此非色法中，演說無常，其義已顯。復當為汝",
    "T12n0374_014:0446a23": "說色無常。是色無常，本無有生，生已滅故。內",
    "T12n0374_014:0446a24": "身處胎歌羅邏時，本無有生，生已變故；外",
    "T12n0374_014:0446a25": "諸牙莖，本亦無生，生已變故；是故當知一",
    "T12n0374_014:0446a26": "切色法，悉皆無常。善男子！所有內色，隨時而",
    "T12n0374_014:0446a27": "變，歌羅邏時異、安浮陀時異、伽那時異、閉",
    "T12n0374_014:0446a28": "手時異、諸疱時異、初生時異、嬰孩時異、童",
    "T12n0374_014:0446a29": "子時異、乃至老時各各變異。所謂外色亦",
    "T12n0374_014:0446b01": "復如是，牙異、莖異、枝異、葉異、花異、果異。復次",
    "T12n0374_014:0446b02": "善男子！內味亦異，歌羅邏時乃至老時，各",
    "T12n0374_014:0446b03": "各變異。外味亦爾，牙、莖、枝、葉、花、果味異。歌",
    "T12n0374_014:0446b04": "羅邏時力異，乃至老時力異。歌羅邏時狀",
    "T12n0374_014:0446b05": "貌異，乃至老時狀貌亦異。歌羅邏時果報異，",
    "T12n0374_014:0446b06": "乃至老時果報亦異。歌羅邏時名字異，乃至",
    "T12n0374_014:0446b07": "老時名字亦異。所謂內色，壞已還合，故知無",
    "T12n0374_014:0446b08": "常。外諸樹木，亦壞已還合，故知無常。次第漸",
    "T12n0374_014:0446b09": "生，故知無常。次第生歌羅邏時乃至老時，次",
    "T12n0374_014:0446b10": "第生牙乃至果子，故知無常。諸色可滅，故知",
    "T12n0374_014:0446b11": "無常。歌羅邏滅時異，乃至老滅時異。牙滅",
    "T12n0374_014:0446b12": "時異乃至果滅時異，故知無常。凡夫無知，見",
    "T12n0374_014:0446b13": "相似生，計以為常。以是義故，名曰無常。若",
    "T12n0374_014:0446b14": "無常即是苦，若苦即是不淨。",
    "T12n0374_014:0446b15": "「善男子！我因迦葉先問是事，於彼已答。",
    "T12n0374_014:0446b16": "「復次善男子！諸行無我。善男子！總一切法，",
    "T12n0374_014:0446b17": "謂色、非色。色非我也。何以故？可破、可壞、可裂、",
    "T12n0374_014:0446b18": "可打、生增長故。我者不可破壞、裂打、生長，以",
    "T12n0374_014:0446b19": "是義故，知色非我。非色之法亦復非我。何以",
    "T12n0374_014:0446b20": "故？因緣生故。善男子！若諸外道以專念故，",
    "T12n0374_014:0446b21": "知有我者，專念之性實非我也。若以專念為",
    "T12n0374_014:0446b22": "我性者，過去之事則有忘失，有忘失故定知",
    "T12n0374_014:0446b23": "無我。善男子！若諸外道以憶想故知有我者，",
    "T12n0374_014:0446b24": "無憶想故定知無我。如說見人手有六指，即",
    "T12n0374_014:0446b25": "便問言：『我先何處共相見耶？』若有我者，不",
    "T12n0374_014:0446b26": "應復問；以相問故，定知無我。善男子！若諸",
    "T12n0374_014:0446b27": "外道以有遮故，知有我者，善男子！以有遮故，",
    "T12n0374_014:0446b28": "定知無我。如言調達，終不發言非調達也。我",
    "T12n0374_014:0446b29": "亦如是，若定是我，終不遮我；以遮我故，定知",
    "T12n0374_014:0446c01": "無我。若以遮故，知有我者，汝今不遮，定應無",
    "T12n0374_014:0446c02": "我。善男子！若諸外道，以伴非伴知有我者，",
    "T12n0374_014:0446c03": "以無伴故，應無有我。有法無伴，所謂如來、虛",
    "T12n0374_014:0446c04": "空、佛性，我亦如是實無有伴，以是義故，定知",
    "T12n0374_014:0446c05": "無我。復次善男子！若諸外道以名字故，知有",
    "T12n0374_014:0446c06": "我者，無我法中，亦有我名，如貧賤人名字富",
    "T12n0374_014:0446c07": "貴。如言我死，若我死者，我則殺我，而我實",
    "T12n0374_014:0446c08": "不可殺，假名殺我；亦如矬人，名為長者。以是",
    "T12n0374_014:0446c09": "義故，定知無我。「復次善男子！若諸外道，以",
    "T12n0374_014:0446c10": "生已求乳知有我者，善男子！若有我者，一切",
    "T12n0374_014:0446c11": "嬰兒不應執持糞穢、火蛇、毒藥，以是義故，定",
    "T12n0374_014:0446c12": "知無我。復次善男子！一切眾生於三法中，悉",
    "T12n0374_014:0446c13": "有等智，所謂婬欲、飲食恐怖，是故無我。復",
    "T12n0374_014:0446c14": "次善男子！若諸外道以相貌故，知有我者，善",
    "T12n0374_014:0446c15": "男子！相故無我，無相故亦無我。若人睡時，不",
    "T12n0374_014:0446c16": "能進止、俯仰視眴、不覺苦樂，不應有我。若以",
    "T12n0374_014:0446c17": "進止、俯仰視眴，知有我者，機關木人亦應有",
    "T12n0374_014:0446c18": "我。善男子！如來亦爾，不進、不止、不俯、不仰、",
    "T12n0374_014:0446c19": "不視、不眴，不苦、不樂、不貪、不恚、不癡、不行，如",
    "T12n0374_014:0446c20": "來如是真實有我。復次善男子！若諸外道以",
    "T12n0374_014:0446c21": "見他食果口中生涎，知有我者，善男子！以憶",
    "T12n0374_014:0446c22": "念故，見則生涎，涎非我也。我亦非涎、非喜非",
    "T12n0374_014:0446c23": "悲、非欠非笑，非臥非起、非飢非飽，以是義",
    "T12n0374_014:0446c24": "故，定知無我。「善男子！是諸外道癡如小兒，",
    "T12n0374_014:0446c25": "無慧方便，不能了達常與無常、苦樂、淨不淨、",
    "T12n0374_014:0446c26": "我無我、壽命非壽命、眾生非眾生、實非實、",
    "T12n0374_014:0446c27": "有非有，於佛法中取少許分，虛妄計有常、樂、",
    "T12n0374_014:0446c28": "我、淨，而實不知常樂我淨。如生盲人不識乳",
    "T12n0374_014:0446c29": "色，便問他言：『乳色何似？』他人答言：『色白如貝。』",
    "T12n0374_014:0447a01": "盲人復問：『是乳色者如貝聲耶？』答言：『不也。』",
    "T12n0374_014:0447a02": "復問：『貝色為何似耶？』答言：『猶稻米末。』盲",
    "T12n0374_014:0447a03": "人復問：『乳色柔軟如稻米末耶？稻米末者",
    "T12n0374_014:0447a04": "復何所似？』答言：『猶如雨雪。』盲人復言：『彼稻",
    "T12n0374_014:0447a05": "米末冷如雪耶？雪復何似？』答言：『猶如白鶴。』",
    "T12n0374_014:0447a06": "是生盲人雖聞如是四種譬喻，終不能得識",
    "T12n0374_014:0447a07": "乳真色。是諸外道亦復如是，終不能識常樂",
    "T12n0374_014:0447a08": "我淨。善男子！以是義故，我佛法中有真實",
    "T12n0374_014:0447a09": "諦，非於外道。」",
    "T12n0374_014:0447a10": "文殊師利白佛言：「希有世尊！如來於今臨般",
    "T12n0374_014:0447a11": "涅槃，方更轉於無上法輪，乃作如是分別真",
    "T12n0374_014:0447a12": "諦。」佛告文殊師利：「汝今云何故於如來生涅",
    "T12n0374_014:0447a13": "槃想？善男子！如來實是常住不變，不般涅槃。",
    "T12n0374_014:0447a14": "善男子！若有計我是佛，我成阿耨多羅三藐",
    "T12n0374_014:0447a15": "三菩提。我即是法，法是我所。我即是道，道是",
    "T12n0374_014:0447a16": "我所。我即世尊，世尊即是我所。我即聲聞，",
    "T12n0374_014:0447a17": "聲聞即是我所。我能說法，令他聽受，我轉法",
    "T12n0374_014:0447a18": "輪，餘人不能。如來終不作如是計，是故如來",
    "T12n0374_014:0447a19": "不轉法輪。善男子！若有人作如是妄計，我",
    "T12n0374_014:0447a20": "即是眼，眼即是我所，耳鼻舌身意亦復如是。",
    "T12n0374_014:0447a21": "我即是色，色是我所，乃至法亦如是。我即",
    "T12n0374_014:0447a22": "是地，地即是我所，水火風等亦復如是。",
    "T12n0374_014:0447a23": "善男子！若有人言，我即是信，信是我所。我是",
    "T12n0374_014:0447a24": "多聞，多聞即是我所。我是檀波羅蜜，檀波羅",
    "T12n0374_014:0447a25": "蜜即是我所。我是尸波羅蜜，尸波羅蜜即",
    "T12n0374_014:0447a26": "是我所。我是羼提波羅蜜羼提波羅蜜，即是",
    "T12n0374_014:0447a27": "我所。我是毘梨耶波羅蜜，毘梨耶波羅蜜即",
    "T12n0374_014:0447a28": "是我所。我是禪波羅蜜，禪波羅蜜即是我所。",
    "T12n0374_014:0447a29": "我是般若波羅蜜，般若波羅蜜即是我所。我",
    "T12n0374_014:0447b01": "是四念處，四念處即是我所。四正勤、四如意",
    "T12n0374_014:0447b02": "足、五根五力、七覺分八聖道分，亦復如是。善",
    "T12n0374_014:0447b03": "男子！如來終不作如是計，是故如來不轉法",
    "T12n0374_014:0447b04": "輪。善男子！若言常住無有變易，云何說言",
    "T12n0374_014:0447b05": "佛轉法輪？是故汝今不應說言，如來方更轉",
    "T12n0374_014:0447b06": "於法輪。「善男子！譬如因眼，緣色、緣明、緣思",
    "T12n0374_014:0447b07": "惟，因緣和合，得生眼識。善男子！眼不念言，",
    "T12n0374_014:0447b08": "我能生識；色乃至思惟，終不念言我生眼識，",
    "T12n0374_014:0447b09": "眼識亦復不作念言，我能自生。善男子！如是",
    "T12n0374_014:0447b10": "等法，因緣和合，得名為見。善男子！如來亦爾，",
    "T12n0374_014:0447b11": "因六波羅蜜、三十七助菩提之法，覺了諸法，",
    "T12n0374_014:0447b12": "復因咽喉、舌齒脣口、言語音聲，為憍陳如初",
    "T12n0374_014:0447b13": "始說法，名轉法輪。以是義故，如來不名轉法",
    "T12n0374_014:0447b14": "輪也。「善男子！若不轉者，即名為法，法即如",
    "T12n0374_014:0447b15": "來。善男子！譬如因燧、因鑽、因手、因乾牛糞，而",
    "T12n0374_014:0447b16": "得生火，燧亦不言我能生火，鑽手牛糞各不",
    "T12n0374_014:0447b17": "念言我能生火，火亦不言我能自生。如來亦",
    "T12n0374_014:0447b18": "爾，因六波羅蜜，乃至憍陳如，名轉法輪。如",
    "T12n0374_014:0447b19": "來亦復不生念言，我轉法輪。「善男子！若不生",
    "T12n0374_014:0447b20": "者，是則名為轉正法輪，是轉法輪，即名如來。",
    "T12n0374_014:0447b21": "善男子！譬如因酪、因水、因攢、因瓶、因繩、因",
    "T12n0374_014:0447b22": "人手捉，而得出蘇，酪不念言我能出蘇，乃",
    "T12n0374_014:0447b23": "至人手亦不念言我能出蘇，蘇亦不言我能",
    "T12n0374_014:0447b24": "自出，眾緣和合，故得出蘇。如來亦爾，終不",
    "T12n0374_014:0447b25": "念言我轉法輪。「善男子！若不出者，是則名為",
    "T12n0374_014:0447b26": "轉正法輪，是轉法輪即是如來。善男子！譬",
    "T12n0374_014:0447b27": "如因子、因地、因水、因火、因風、因糞、因時、因人",
    "T12n0374_014:0447b28": "作業，而牙得生。善男子！子亦不言我能生",
    "T12n0374_014:0447b29": "牙，乃至作業亦不念言我能生牙，牙亦",
    "T12n0374_014:0447c01": "不言我能自生。如來亦爾，終不念言，我轉法",
    "T12n0374_014:0447c02": "輪。「善男子！若不能者，是則名為轉正法輪，",
    "T12n0374_014:0447c03": "是轉法輪即是如來。善男子！譬如因鼓、因空、",
    "T12n0374_014:0447c04": "因皮、因人、因桴和合出聲，鼓不念言我能出",
    "T12n0374_014:0447c05": "聲，乃至桴亦如是，聲亦不言我能自生。善",
    "T12n0374_014:0447c06": "男子！如來亦爾，終不念言我轉法輪。善男",
    "T12n0374_014:0447c07": "子！轉法輪者名為不作，不作者即轉法輪。",
    "T12n0374_014:0447c08": "轉法輪者即是如來。善男子！轉法輪者乃是",
    "T12n0374_014:0447c09": "諸佛世尊境界，非諸聲聞緣覺所知。善男子！",
    "T12n0374_014:0447c10": "虛空非生、非出、非作、非造、非有為法。如來亦",
    "T12n0374_014:0447c11": "爾，非生、非出、非作、非造、非有為法。如如來性，",
    "T12n0374_014:0447c12": "佛性亦爾，非生、非出、非作、非造、非有為法。「善",
    "T12n0374_014:0447c13": "男子！諸佛世尊語有二種：一者世語，二者",
    "T12n0374_014:0447c14": "出世語。善男子！如來為諸聲聞緣覺說於世",
    "T12n0374_014:0447c15": "語，為諸菩薩說出世語。善男子！是諸大眾",
    "T12n0374_014:0447c16": "復有二種：一者求小乘，二者求大乘。我於",
    "T12n0374_014:0447c17": "昔日波羅㮈城，為諸聲聞轉于法輪；今始",
    "T12n0374_014:0447c18": "於此拘尸那城，為諸菩薩轉大法輪。復次善",
    "T12n0374_014:0447c19": "男子！復有二人：中根、上根。為中根人，於波羅",
    "T12n0374_014:0447c20": "㮈轉於法輪；為上根人，人中象王，迦葉菩薩",
    "T12n0374_014:0447c21": "等，今於此間拘尸那城，轉大法輪。善男子！",
    "T12n0374_014:0447c22": "極下根者如來終不為轉法輪，極下根者即",
    "T12n0374_014:0447c23": "一闡提。復次善男子！求佛道者復有二種：",
    "T12n0374_014:0447c24": "一中精進，二上精進。於波羅㮈，為中精進",
    "T12n0374_014:0447c25": "轉於法輪；今於此間拘尸那城，為上精進轉",
    "T12n0374_014:0447c26": "大法輪。復次善男子！我昔於彼波羅㮈城初",
    "T12n0374_014:0447c27": "轉法輪，八萬天人得須陀洹果；今於此間拘",
    "T12n0374_014:0447c28": "尸那城，八十萬億人不退轉於阿耨多羅三",
    "T12n0374_014:0447c29": "藐三菩提。復次善男子！波羅㮈城，大梵天王",
    "T12n0374_014:0448a01": "稽首請我轉於法輪；今於此間拘尸那城，迦",
    "T12n0374_014:0448a02": "葉菩薩稽首請我轉大法輪。復次善男子！我",
    "T12n0374_014:0448a03": "昔於彼波羅㮈城轉法輪時，說無常、苦、空、無",
    "T12n0374_014:0448a04": "我；今於此間拘尸那城轉法輪時，說常、樂、我、",
    "T12n0374_014:0448a05": "淨。",
    "T12n0374_014:0448a06": "「復次善男子！我昔於彼波羅㮈城轉法輪時，",
    "T12n0374_014:0448a07": "所出音聲聞于梵天；如來今於拘尸那城轉",
    "T12n0374_014:0448a08": "法輪時，所出音聲，遍於東方二十恒河沙等",
    "T12n0374_014:0448a09": "諸佛世界，南西北方、四維上下，亦復如是。復",
    "T12n0374_014:0448a10": "次善男子！諸佛世尊凡有所說，皆悉名為轉",
    "T12n0374_014:0448a11": "法輪也。善男子！譬如聖王所有輪寶，未降伏",
    "T12n0374_014:0448a12": "者能令降伏，已降伏者能令安隱。善男子！",
    "T12n0374_014:0448a13": "諸佛世尊凡所說法，亦復如是，無量煩惱未",
    "T12n0374_014:0448a14": "調伏者，能令調伏，已調伏者令生善根。善男",
    "T12n0374_014:0448a15": "子！譬如聖王所有輪寶，則能消滅一切怨賊。",
    "T12n0374_014:0448a16": "如來演法亦復如是，能令一切諸煩惱賊，皆",
    "T12n0374_014:0448a17": "悉寂靜。復次善男子！譬如聖王所有輪寶，下",
    "T12n0374_014:0448a18": "上迴轉。如來說法亦復如是，能令下趣諸惡",
    "T12n0374_014:0448a19": "眾生，上生人天乃至佛道。善男子！是故汝今",
    "T12n0374_014:0448a20": "不應讚言，如來於此更轉法輪。」爾時文殊師",
    "T12n0374_014:0448a21": "利白佛言：「世尊！我於此義非為不知，所以",
    "T12n0374_014:0448a22": "問者，為欲利益諸眾生故。世尊！我已久知轉",
    "T12n0374_014:0448a23": "法輪者，實是諸佛如來境界，非是聲聞緣覺",
    "T12n0374_014:0448a24": "所知。」爾時世尊告迦葉菩薩：「善男子！是名",
    "T12n0374_014:0448a25": "菩薩住於大乘大涅槃經所行聖行。」",
    "T12n0374_014:0448a26": "迦葉菩薩白佛言：「世尊！復以何義名為聖行？」",
    "T12n0374_014:0448a27": "「善男子！聖名諸佛世尊，以是義故，名為聖",
    "T12n0374_014:0448a28": "行。」「世尊！若是諸佛之所行者，則非聲聞、緣",
    "T12n0374_014:0448a29": "覺、菩薩所能修行。」「善男子！是諸世尊安住於",
    "T12n0374_014:0448b01": "此大般涅槃，而作如是開示分別，演說其義，",
    "T12n0374_014:0448b02": "以是義故，名曰聖行。聲聞緣覺及諸菩薩如",
    "T12n0374_014:0448b03": "是聞已，則能奉行，故名聖行。善男子！是菩薩",
    "T12n0374_014:0448b04": "摩訶薩得是行已，則得住於無所畏地。善男",
    "T12n0374_014:0448b05": "子！若有菩薩得住如是無所畏地，則不復畏",
    "T12n0374_014:0448b06": "貪恚愚癡、生老病死，亦復不畏惡道、地獄、",
    "T12n0374_014:0448b07": "畜生餓鬼。善男子！惡有二種：一者阿修羅，",
    "T12n0374_014:0448b08": "二者人中。人中有三種惡：一者一闡提，二者",
    "T12n0374_014:0448b09": "誹謗方等經典，三者犯四重禁。善男子：住是",
    "T12n0374_014:0448b10": "地中諸菩薩等，終不畏墮如是惡中；亦復不",
    "T12n0374_014:0448b11": "畏沙門、婆羅門、外道邪見、天魔波旬；亦復不",
    "T12n0374_014:0448b12": "畏受二十五有；是故此地，名無所畏。善男子！",
    "T12n0374_014:0448b13": "菩薩摩訶薩住無畏地，得二十五三昧，壞二",
    "T12n0374_014:0448b14": "十五有。善男子！得無垢三昧能壞地獄有，得",
    "T12n0374_014:0448b15": "無退三昧能壞畜生有，得心樂三昧能壞餓",
    "T12n0374_014:0448b16": "鬼有，得歡喜三昧能壞阿修羅有，得日光三",
    "T12n0374_014:0448b17": "昧能斷弗婆提有，得月光三昧能斷瞿耶尼",
    "T12n0374_014:0448b18": "有，得熱炎三昧能斷欝單越有，得如幻三昧",
    "T12n0374_014:0448b19": "能斷閻浮提有，得一切法不動三昧能斷四",
    "T12n0374_014:0448b20": "天處有，得難伏三昧能斷三十三天處有，",
    "T12n0374_014:0448b21": "得悅意三昧能斷炎摩天有，得青色三昧能",
    "T12n0374_014:0448b22": "斷兜率天有，得黃色三昧能斷化樂天有，",
    "T12n0374_014:0448b23": "得赤色三昧能斷他化自在天有，得白色三",
    "T12n0374_014:0448b24": "昧能斷初禪有，得種種三昧能斷大梵天有，",
    "T12n0374_014:0448b25": "得雙三昧能斷二禪有，得雷音三昧能斷三",
    "T12n0374_014:0448b26": "禪有，得霔雨三昧能斷四禪有，得如虛空",
    "T12n0374_014:0448b27": "三昧能斷無想有，得照鏡三昧能斷淨居阿",
    "T12n0374_014:0448b28": "那含有，得無礙三昧能斷空處有，得常三昧",
    "T12n0374_014:0448b29": "能斷識處有，得樂三昧能斷不用處有，得我",
    "T12n0374_014:0448c01": "三昧能斷非想非非想處有。善男子！是名菩",
    "T12n0374_014:0448c02": "薩得二十五三昧，斷二十五有。「善男子！如是",
    "T12n0374_014:0448c03": "二十五三昧，名諸三昧王。善男子！菩薩摩",
    "T12n0374_014:0448c04": "訶薩入如是等諸三昧王，若欲吹壞須彌山",
    "T12n0374_014:0448c05": "王隨意即能，欲知三千大千世界所有眾生",
    "T12n0374_014:0448c06": "心之所念亦悉能知，欲以三千大千世界所",
    "T12n0374_014:0448c07": "有眾生內於己身一毛孔中隨意即能，亦令",
    "T12n0374_014:0448c08": "眾生無迫迮想，若欲化作無量眾生悉令充",
    "T12n0374_014:0448c09": "滿三千大千世界中者亦能隨意，欲分一身",
    "T12n0374_014:0448c10": "以為多身，復合多身以為一身，雖作如是，",
    "T12n0374_014:0448c11": "心無所著，猶如蓮花。善男子！菩薩摩訶薩",
    "T12n0374_014:0448c12": "得入如是三昧王已，即得住於自在之地。菩",
    "T12n0374_014:0448c13": "薩得住是自在地，得自在力，隨欲生處，即得",
    "T12n0374_014:0448c14": "往生。善男子！譬如聖王領四天下，隨意所行",
    "T12n0374_014:0448c15": "無能障礙。菩薩摩訶薩亦復如是，一切生處",
    "T12n0374_014:0448c16": "若欲生者，隨意往生。善男子！菩薩摩訶薩若",
    "T12n0374_014:0448c17": "見地獄一切眾生，有可化令住善根者，菩薩",
    "T12n0374_014:0448c18": "即往而生其中。菩薩雖生，非本業果；菩薩摩",
    "T12n0374_014:0448c19": "訶薩住自在地力因緣故，而生其中。善男子！",
    "T12n0374_014:0448c20": "菩薩摩訶薩雖在地獄，不受熾然、碎身等苦。",
    "T12n0374_014:0448c21": "善男子！菩薩摩訶薩所可成就如是功德，無",
    "T12n0374_014:0448c22": "量無邊百千萬億尚不可說，何況諸佛所有",
    "T12n0374_014:0448c23": "功德而當可說？」",
    "T12n0374_014:0448c24": "爾時眾中有一菩薩，名住無垢藏王，有大威",
    "T12n0374_014:0448c25": "德，成就神通，得大總持三昧，具足得無所畏，",
    "T12n0374_014:0448c26": "即從座起，偏袒右肩，右膝著地，長跪合掌白佛",
    "T12n0374_014:0448c27": "言：「世尊！如佛所說，諸佛菩薩所可成就功德",
    "T12n0374_014:0448c28": "智慧無量無邊百千萬億實不可說。我意猶",
    "T12n0374_014:0448c29": "謂，故不如是大乘經典。何以故？因是大乘方",
    "T12n0374_014:0449a01": "等經力故，能出生諸佛世尊阿耨多羅三藐三",
    "T12n0374_014:0449a02": "菩提。」時佛讚言：「善哉，善哉！善男子！如是，如",
    "T12n0374_014:0449a03": "是，如汝所說。是諸大乘方等經典，雖復成",
    "T12n0374_014:0449a04": "就無量功德，欲比是經不得為喻，百倍、千倍、",
    "T12n0374_014:0449a05": "百千萬億倍，乃至算數譬喻所不能及。善",
    "T12n0374_014:0449a06": "男子！譬如從牛出乳，從乳出酪，從酪出生",
    "T12n0374_014:0449a07": "穌，從生穌出熟穌，從熟穌出醍醐，醍醐最",
    "T12n0374_014:0449a08": "上，若有服者眾病皆除，所有諸藥，悉入其中。",
    "T12n0374_014:0449a09": "善男子！佛亦如是，從佛出生十二部經，從",
    "T12n0374_014:0449a10": "十二部經出修多羅，從修多羅出方等經，從",
    "T12n0374_014:0449a11": "方等經出般若波羅蜜，從般若波羅蜜出大",
    "T12n0374_014:0449a12": "涅槃，猶如醍醐。言醍醐者，喻於佛性，佛性",
    "T12n0374_014:0449a13": "者即是如來。善男子！以是義故，說言如來",
    "T12n0374_014:0449a14": "所有功德無量無邊不可稱計。」",
    "T12n0374_014:0449a15": "迦葉菩薩白佛言：「世尊！如佛所讚，大涅槃經",
    "T12n0374_014:0449a16": "猶如醍醐最上最妙，若有能服，眾病悉除，",
    "T12n0374_014:0449a17": "一切諸藥悉入其中。我聞是已，竊復思念，若",
    "T12n0374_014:0449a18": "有不能聽受是經，當知是人，為大愚癡無有",
    "T12n0374_014:0449a19": "善心。世尊！我於今者，實能堪忍剝皮為紙、刺",
    "T12n0374_014:0449a20": "血為墨、以髓為水、折骨為筆，書寫如是大涅",
    "T12n0374_014:0449a21": "槃經，書已讀誦，令其通利，然後為人廣說其",
    "T12n0374_014:0449a22": "義。世尊！若有眾生貪著財物，我當施財，然",
    "T12n0374_014:0449a23": "後以是大涅槃經，勸之令讀。若尊貴者，先以",
    "T12n0374_014:0449a24": "愛語而隨其意，然後漸當以是大乘大涅槃",
    "T12n0374_014:0449a25": "經勸之令讀。若凡庶者，當以威勢，逼之令讀。",
    "T12n0374_014:0449a26": "若憍慢者，我當為其而作僕使，隨順其意令",
    "T12n0374_014:0449a27": "其歡喜，然後當以大般涅槃而教導之。若",
    "T12n0374_014:0449a28": "有誹謗大乘經者，當以勢力摧之令伏，既",
    "T12n0374_014:0449a29": "摧伏已，然後勸之令讀大涅槃經。若有愛",
    "T12n0374_014:0449b01": "樂大乘經者，我躬當往，恭敬供養、尊重讚歎。」",
    "T12n0374_014:0449b02": "爾時佛讚迦葉菩薩：「善哉，善哉！汝甚愛樂大",
    "T12n0374_014:0449b03": "乘經典、貪大乘經、愛大乘經、味大乘經，信敬",
    "T12n0374_014:0449b04": "尊重供養大乘。善男子！汝今以此善心因緣，",
    "T12n0374_014:0449b05": "當得超越無量無邊恒河沙等諸大菩薩，在",
    "T12n0374_014:0449b06": "前得成阿耨多羅三藐三菩提，汝亦不久復",
    "T12n0374_014:0449b07": "當如我，廣為大眾演說如是大般涅槃、如來、佛",
    "T12n0374_014:0449b08": "性，諸佛所說祕密之藏。善男子！過去之世，佛",
    "T12n0374_014:0449b09": "日未出，我於爾時，作婆羅門，修菩薩行，悉能",
    "T12n0374_014:0449b10": "通達一切外道所有經論。修寂滅行，具足威",
    "T12n0374_014:0449b11": "儀，其心清淨，不為外來能生欲想之所破壞，",
    "T12n0374_014:0449b12": "滅瞋恚火，受持常、樂、我、淨之法，周遍求索大",
    "T12n0374_014:0449b13": "乘經典，乃至不聞方等名字。我於爾時住於",
    "T12n0374_014:0449b14": "雪山，其山清淨，流泉浴池、樹林藥木，充滿其",
    "T12n0374_014:0449b15": "地，處處石間有清流水，多諸香花周遍嚴飾，",
    "T12n0374_014:0449b16": "眾鳥禽獸不可稱計，甘果滋繁種別難計。復",
    "T12n0374_014:0449b17": "有無量藕根、甘根、青木香根。我於爾時獨處",
    "T12n0374_014:0449b18": "其中，唯食諸果，食已繫心思惟坐禪，經無量",
    "T12n0374_014:0449b19": "歲，亦不聞有如來出世大乘經名。善男子！我",
    "T12n0374_014:0449b20": "修如是難行、苦行時，釋提桓因等諸天人",
    "T12n0374_014:0449b21": "心大驚怪，即共集會，各各相謂，而說偈言：",
    "T12n0374_014:0449b22": "「『各共相指示，　　清淨雪山中，",
    "T12n0374_014:0449b23": "寂靜離欲主，　　功德莊嚴王。",
    "T12n0374_014:0449b24": "以離貪瞋慢，　　永斷諂愚癡，",
    "T12n0374_014:0449b25": "口初未曾說，　　麁惡等語言。』",
    "T12n0374_014:0449b26": "「爾時眾中有一天子，名曰歡喜，復說偈言：",
    "T12n0374_014:0449b27": "「『如是離欲人，　　清淨勤精進，",
    "T12n0374_014:0449b28": "將不求帝釋，　　及以諸天耶？",
    "T12n0374_014:0449b29": "若是外道者，　　修行諸苦行，",
    "T12n0374_014:0449c01": "是人多欲求，　　帝釋所坐處。』",
    "T12n0374_014:0449c02": "「爾時復有一仙天子，即為帝釋而說偈言：",
    "T12n0374_014:0449c03": "「『天主憍尸迦！　　不應生此慮，",
    "T12n0374_014:0449c04": "外道修苦行，　　何必求帝處？』",
    "T12n0374_014:0449c05": "「說是偈已復作是言：『憍尸迦！世有大士，為",
    "T12n0374_014:0449c06": "眾生故不貪己身，為欲利益諸眾生故，而修",
    "T12n0374_014:0449c07": "種種無量苦行。如是之人，見生死中諸過咎",
    "T12n0374_014:0449c08": "故，設見珍寶滿此大地、諸山、大海，不生貪著，",
    "T12n0374_014:0449c09": "如視涕唾。如是大士，棄捨財寶、所愛妻子、",
    "T12n0374_014:0449c10": "頭目髓腦、手足支節、所居舍宅、象馬車乘、奴",
    "T12n0374_014:0449c11": "婢僮僕，亦不願求生於天上，唯求欲令一切",
    "T12n0374_014:0449c12": "眾生得受快樂。如我所解，如是大士清淨無",
    "T12n0374_014:0449c13": "染，眾結永盡，唯欲求於阿耨多羅三藐三菩",
    "T12n0374_014:0449c14": "提。』「釋提桓因復作是言：『如汝言者，是人則",
    "T12n0374_014:0449c15": "為攝取一切世間所有眾生。大仙！若此世",
    "T12n0374_014:0449c16": "間有佛樹者，能除一切諸天世人及阿修羅",
    "T12n0374_014:0449c17": "煩惱毒蛇。若諸眾生住是佛樹陰涼中者，",
    "T12n0374_014:0449c18": "煩惱諸毒悉得消滅。大仙！是人若當未來世",
    "T12n0374_014:0449c19": "中作善逝者，我等悉當得滅無量熾然煩惱。",
    "T12n0374_014:0449c20": "如是之事實為難信。何以故？無量百千諸眾",
    "T12n0374_014:0449c21": "生等發於阿耨多羅三藐三菩提心，見少微",
    "T12n0374_014:0449c22": "緣於阿耨多羅三藐三菩提，即便動轉。如水",
    "T12n0374_014:0449c23": "中月，水動則動。猶如畫像，難成易壞。菩提之",
    "T12n0374_014:0449c24": "心亦復如是，難發易壞。大仙！如有多人，以諸",
    "T12n0374_014:0449c25": "鎧仗牢自莊嚴，欲前討賊，臨陣恐怖則便退",
    "T12n0374_014:0449c26": "散。無量眾生亦復如是，發菩提心，牢自莊嚴，",
    "T12n0374_014:0449c27": "見生死過，心生恐怖，即便退散。大仙！我見如",
    "T12n0374_014:0449c28": "是無量眾生發心之後，皆生動轉，是故我今",
    "T12n0374_014:0449c29": "雖見是人修於苦行，無惱、無熱、住於險道，其",
    "T12n0374_014:0450a01": "行清淨未能信也。我今要當自往試之，知其",
    "T12n0374_014:0450a02": "實能堪任荷負，阿耨多羅三藐三菩提大重擔",
    "T12n0374_014:0450a03": "不？大仙！猶如車有二輪，則能載用。鳥有",
    "T12n0374_014:0450a04": "二翼，堪任飛行。是苦行者，亦復如是。我雖見",
    "T12n0374_014:0450a05": "其堅持禁戒，未知其人有深智不？若有深智，",
    "T12n0374_014:0450a06": "當知則能堪任荷負阿耨多羅三藐三菩提之",
    "T12n0374_014:0450a07": "重擔也。大仙！譬如魚母，多有胎子，成就者少。",
    "T12n0374_014:0450a08": "如菴羅樹，花多果少。眾生發心乃有無量，及",
    "T12n0374_014:0450a09": "其成就，少不足言。大仙！我當與汝俱往試之。",
    "T12n0374_014:0450a10": "大仙！譬如真金三種試已，乃知其真，謂燒、打、",
    "T12n0374_014:0450a11": "磨。試彼苦行者，亦當如是。』",
    "T12n0374_014:0450a12": "「爾時釋提桓因，自變其身作羅剎像，形甚可",
    "T12n0374_014:0450a13": "畏，下至雪山，去其不遠而便立住。是時羅",
    "T12n0374_014:0450a14": "剎，心無所畏，勇健難當，辯才次第，其聲清雅，",
    "T12n0374_014:0450a15": "宣過去佛所說半偈：",
    "T12n0374_014:0450a16": "「『諸行無常，　　是生滅法。』",
    "T12n0374_014:0450a17": "「說是半偈已，便住其前，所現形貌甚可怖畏。",
    "T12n0374_014:0450a18": "顧眄遍視，觀於四方。是苦行者，聞是半偈，心",
    "T12n0374_014:0450a19": "生歡喜。譬如估客，於險難處夜行失伴，恐怖",
    "T12n0374_014:0450a20": "推求，還遇同侶，心生歡喜，踊躍無量。亦如",
    "T12n0374_014:0450a21": "久病，未遇良醫，瞻病好藥後卒得之。如人沒",
    "T12n0374_014:0450a22": "海，卒遇船舫。如渴乏人，遇清冷水。如為怨逐，",
    "T12n0374_014:0450a23": "忽然得脫。如久繫人卒聞得出。亦如農夫炎",
    "T12n0374_014:0450a24": "旱值雨。亦如行人還得歸家，家人見已，生大",
    "T12n0374_014:0450a25": "歡喜。善男子！我於爾時聞是半偈，心中歡喜",
    "T12n0374_014:0450a26": "亦復如是，即從座起，以手舉髮，四向顧視而",
    "T12n0374_014:0450a27": "說是言：『向所聞偈，誰之所說？』爾時亦更不見",
    "T12n0374_014:0450a28": "餘人，唯見羅剎。即說是言：『誰開如是解脫之",
    "T12n0374_014:0450a29": "門，誰能雷震諸佛音聲？誰於生死睡眠之中，",
    "T12n0374_014:0450b01": "而獨覺寤唱如是言？誰能於此，示道生死飢",
    "T12n0374_014:0450b02": "饉眾生無上道味？無量眾生沈生死海，誰能",
    "T12n0374_014:0450b03": "於中作大船師？是諸眾生常為煩惱重病所",
    "T12n0374_014:0450b04": "纏，誰能於中為作良醫？說是半偈啟悟我心，",
    "T12n0374_014:0450b05": "猶如半月漸開蓮花。』善男子！我於爾時更無",
    "T12n0374_014:0450b06": "所見，唯見羅剎。復作是念：『將是羅剎說是偈",
    "T12n0374_014:0450b07": "耶？』仍復生疑：『或非其說，何以故？是人形容",
    "T12n0374_014:0450b08": "甚可怖畏。若有得聞是偈句者，一切恐怖、醜",
    "T12n0374_014:0450b09": "陋即除。何有此人形貌如是，能說此偈？不應",
    "T12n0374_014:0450b10": "火中出於蓮花，非日光中出生冷水。』善男子，",
    "T12n0374_014:0450b11": "我於爾時復作是念：『我今無智，而此羅剎或",
    "T12n0374_014:0450b12": "能得見過去諸佛，從諸佛所聞是半偈，我今",
    "T12n0374_014:0450b13": "當問。』即便前至是羅剎所，作如是言：『善哉，大",
    "T12n0374_014:0450b14": "士！汝於何處得是過去離怖畏者所說半偈？",
    "T12n0374_014:0450b15": "大士！復於何處而得如是半如意珠？大士！是",
    "T12n0374_014:0450b16": "半偈義，乃是過去、未來、現在諸佛世尊之正道",
    "T12n0374_014:0450b17": "也。一切世間無量眾生，常為諸見羅網所覆，",
    "T12n0374_014:0450b18": "終身於此外道法中，初不曾聞，如是出世十",
    "T12n0374_014:0450b19": "力、世雄所說空義。』「善男子！我問是已，即答",
    "T12n0374_014:0450b20": "我言：『大婆羅門！汝今不應問我是義。何以",
    "T12n0374_014:0450b21": "故？我不食來已經多日，處處求索，了不能得。",
    "T12n0374_014:0450b22": "飢渴苦惱，心亂讇語，非我本心之所知也。",
    "T12n0374_014:0450b23": "假使我今力能飛行虛空至欝單越，乃至",
    "T12n0374_014:0450b24": "天上，處處求食亦不能得，以是之故，我說是",
    "T12n0374_014:0450b25": "語。』善男子！我時即復語羅剎言：『大士！若能",
    "T12n0374_014:0450b26": "為我說是偈竟，我當終身為汝弟子。大士！",
    "T12n0374_014:0450b27": "汝所說者，名字不終，義亦不盡。以何因緣不",
    "T12n0374_014:0450b28": "欲說耶？夫財施者則有竭盡，法施因緣不可",
    "T12n0374_014:0450b29": "盡也。雖無有盡，多所利益。我今聞此半偈法",
    "T12n0374_014:0450c01": "已，心生驚疑，汝今幸可為我除斷，說此偈竟，",
    "T12n0374_014:0450c02": "我當終身為汝弟子。』羅剎答言：『汝智太過，但",
    "T12n0374_014:0450c03": "自憂身，都不見念，今我定為飢苦所逼，實",
    "T12n0374_014:0450c04": "不能說。』我即問言：『汝所食者，為是何物？』羅",
    "T12n0374_014:0450c05": "剎答言：『汝不足問，我若說者，令多人怖。』我",
    "T12n0374_014:0450c06": "復問言：『此中獨處，更無有人，我不畏汝，何故",
    "T12n0374_014:0450c07": "不說？』羅剎答言：『我所食者，唯人暖肉。其所",
    "T12n0374_014:0450c08": "飲者，唯人熱血。自我薄福，唯食此食，周遍",
    "T12n0374_014:0450c09": "求索困不能得。世雖多人，皆有福德，兼為諸",
    "T12n0374_014:0450c10": "天之所守護，而我無力不能得殺。』善男子！",
    "T12n0374_014:0450c11": "我復語言：『汝但具足，說是半偈，我聞偈已，當",
    "T12n0374_014:0450c12": "以此身奉施供養。大士！我設命終，如此之",
    "T12n0374_014:0450c13": "身無所復用，當為虎狼、鵄梟、鵰鷲之所噉食，",
    "T12n0374_014:0450c14": "然復不得一毫之福。我今為求阿耨多羅三",
    "T12n0374_014:0450c15": "藐三菩提，捨不堅身，以易堅身。』羅剎答言：",
    "T12n0374_014:0450c16": "『誰當信汝如是之言，為八字故，棄所愛身？』善",
    "T12n0374_014:0450c17": "男子！我即答言：『汝真無智，譬如有人，施他",
    "T12n0374_014:0450c18": "凡器，得七寶器。我亦如是，捨不堅身，得金",
    "T12n0374_014:0450c19": "剛身。汝言誰當信者？我今有證，大梵天王、",
    "T12n0374_014:0450c20": "釋提桓因及四天王，能證是事。復有天眼諸",
    "T12n0374_014:0450c21": "菩薩等，為欲利益無量眾生，修行大乘具六",
    "T12n0374_014:0450c22": "度者，亦能證知。復有十方諸佛世尊利眾生",
    "T12n0374_014:0450c23": "者，亦能證我，為八字故，捨於身命。』羅剎復言：",
    "T12n0374_014:0450c24": "『汝若如是能捨身者，諦聽諦聽，當為汝說，其",
    "T12n0374_014:0450c25": "餘半偈。』「善男子！我於爾時聞是事已，心中歡",
    "T12n0374_014:0450c26": "喜，即解己身所著鹿皮，為此羅剎敷置法座，",
    "T12n0374_014:0450c27": "白言：『和上！願坐此座。』我即於前，叉手長跪，",
    "T12n0374_014:0450c28": "而作是言：『唯願和上！善為我說，其餘半偈，",
    "T12n0374_014:0450c29": "令得具足。』羅剎即說：",
    "T12n0374_014:0451a01": "「『生滅滅已，　　寂滅為樂。』",
    "T12n0374_014:0451a02": "「爾時羅剎說是偈已復作是言：『菩薩摩訶薩，",
    "T12n0374_014:0451a03": "汝今已聞具足偈義，汝之所願為悉滿足，若",
    "T12n0374_014:0451a04": "必欲利諸眾生者，時施我身。』善男子！我於爾",
    "T12n0374_014:0451a05": "時深思此義，然後處處，若石、若壁、若樹、若道，",
    "T12n0374_014:0451a06": "書寫此偈，即便更繫所著衣裳，恐其死後身",
    "T12n0374_014:0451a07": "體露現，即上高樹。爾時樹神復問我言：『善",
    "T12n0374_014:0451a08": "哉，仁者！欲作何事？』善男子！我時答言：『我欲",
    "T12n0374_014:0451a09": "捨身，以報偈價。』樹神問言：『如是偈者，何所利",
    "T12n0374_014:0451a10": "益？』我時答言：『如是偈句，乃是過去、未來、現",
    "T12n0374_014:0451a11": "在諸佛所說開空法道，我為此法，棄捨身命。",
    "T12n0374_014:0451a12": "不為利養、名聞、財寶、轉輪聖王、四大天王、釋提",
    "T12n0374_014:0451a13": "桓因、大梵天王、人天中樂，為欲利益一切眾",
    "T12n0374_014:0451a14": "生，故捨此身。』善男子！我捨身時，復作是言：",
    "T12n0374_014:0451a15": "『願令一切慳惜之人，悉來見我，捨離此身。若",
    "T12n0374_014:0451a16": "有少施起貢高者，亦令得見，我為一偈捨此",
    "T12n0374_014:0451a17": "身命，如棄草木。』我於爾時說是語已，尋即",
    "T12n0374_014:0451a18": "放身自投樹下，下未至地時，虛空之中出",
    "T12n0374_014:0451a19": "種種聲，其聲乃至阿迦尼吒。爾時羅剎還",
    "T12n0374_014:0451a20": "復釋身，即於空中接取我身，安置平地。「爾",
    "T12n0374_014:0451a21": "時釋提桓因及諸天人、大梵天王，稽首頂禮",
    "T12n0374_014:0451a22": "於我足下，讚言：『善哉，善哉，真是菩薩，能",
    "T12n0374_014:0451a23": "大利益無量眾生，欲於無明黑闇之中然大",
    "T12n0374_014:0451a24": "法炬。由我愛惜如來大法，故相嬈惱，唯願聽",
    "T12n0374_014:0451a25": "我懺悔罪咎。汝於未來必定成就阿耨多羅",
    "T12n0374_014:0451a26": "三藐三菩提，願見濟度。』爾時釋提桓因及諸",
    "T12n0374_014:0451a27": "天眾，頂禮我足，於是辭去，忽然不現。「善男",
    "T12n0374_014:0451a28": "子！如我往昔為半偈故，捨棄此身，以是因",
    "T12n0374_014:0451a29": "緣，便得超越足十二劫，在彌勒前成阿耨多",
    "T12n0374_014:0451b01": "羅三藐三菩提。善男子！我得如是無量功德，",
    "T12n0374_014:0451b02": "皆由供養如來正法。善男子！汝今亦爾，發於",
    "T12n0374_014:0451b03": "阿耨多羅三藐三菩提心，則已超過無量無",
    "T12n0374_014:0451b04": "邊恒河沙等諸菩薩上。善男子！是名菩薩住",
    "T12n0374_014:0451b05": "於大乘大般涅槃修於聖行。",
    "T12n0374_014:0451b06": "大般涅槃經卷第十四"
}