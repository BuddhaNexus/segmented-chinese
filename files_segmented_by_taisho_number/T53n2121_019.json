{
    "T53n2121_019:0101a04": "經律異相卷第十九(聲聞不測淺深僧部第八)",
    "T53n2121_019:0101a06": "梁沙門僧旻寶唱等集",
    "T53n2121_019:0101a07": "伊利沙四姓慳貪為天帝所化一",
    "T53n2121_019:0101a08": "貧人婦掃佛地得現世報終至得道二",
    "T53n2121_019:0101a09": "毘羅斯那微善出家生天得道三",
    "T53n2121_019:0101a10": "跋[王*處]就鳥乞羽龍乞珠四",
    "T53n2121_019:0101a11": "耶舍因年飢犯欲母為通致佛說往行",
    "T53n2121_019:0101a12": "五",
    "T53n2121_019:0101a13": "難提比丘為惑所染說其宿行并鹿斑",
    "T53n2121_019:0101a14": "童子六",
    "T53n2121_019:0101a15": "闡陀比丘昔經為奴叛遠從學教授五百",
    "T53n2121_019:0101a16": "童子七",
    "T53n2121_019:0101a17": "二摩訶羅同住和合婚姻佛說其往行八",
    "T53n2121_019:0101a18": "常歡嫉於無勝佛說往緣栴沙生墮阿鼻",
    "T53n2121_019:0101a19": "九",
    "T53n2121_019:0101a20": "持戒堅固生天因緣十",
    "T53n2121_019:0101a21": "滿願問餓鬼夫入城久近并答江岸七",
    "T53n2121_019:0101a22": "反成敗十一",
    "T53n2121_019:0101a23": "比丘遇劫被生草縛不敢挽斷十二",
    "T53n2121_019:0101a24": "比丘夜不相識各言是鬼十三",
    "T53n2121_019:0101a25": "比丘遇王難為山神所救十四",
    "T53n2121_019:0101a26": "比丘誦經臨終見佛闍維舌存十五",
    "T53n2121_019:0101a27": "比丘居深山為鬼所嬈佛禁非人處住十",
    "T53n2121_019:0101a28": "六",
    "T53n2121_019:0101a29": "比丘失志心生惑亂十七",
    "T53n2121_019:0101b01": "珍重沙門母為餓鬼以方便救濟十八",
    "T53n2121_019:0101b02": "沙門入海龍請供養得摩尼珠十九",
    "T53n2121_019:0101b03": "沙門煮草變成牛骨二十",
    "T53n2121_019:0101b04": "沙門行乞主人有珠為鸚鵡所吞橫相苦",
    "T53n2121_019:0101b05": "加忍受不言二十一",
    "T53n2121_019:0101b06": "沙門遇鬼變身乍有乍無二十二",
    "T53n2121_019:0101b07": "沙門得鬼抱安心說化鬼辭謝而去二十",
    "T53n2121_019:0101b08": "三",
    "T53n2121_019:0101b09": "道人度獵師二十四",
    "T53n2121_019:0101b10": "伊利沙四姓慳貪為天帝所化一",
    "T53n2121_019:0101b11": "昔有四姓。名伊利沙。財富無數。慳惜衣食。",
    "T53n2121_019:0101b12": "有貧老公。居與相近。日日自恣。飲食魚肉。",
    "T53n2121_019:0101b13": "賓客不絕。四姓自念。我財無數反不如此老",
    "T53n2121_019:0101b14": "公。便殺一鷄。炊一升白米。著車上到無人",
    "T53n2121_019:0101b15": "處。下車適欲飯。天帝化作犬來。上下視之。謂",
    "T53n2121_019:0101b16": "狗言。汝若倒懸空中者。我當與汝不。狗即倒",
    "T53n2121_019:0101b17": "懸空中。四姓意大恐曰。汝眼著地我當與汝",
    "T53n2121_019:0101b18": "不。狗兩眼脫地。四姓便徙去。天帝化作四姓",
    "T53n2121_019:0101b19": "身。乘車還家勅語。外人有詐稱四姓者。驅",
    "T53n2121_019:0101b20": "逐捶之。四姓晚還。門人罵詈令去。天帝盡取",
    "T53n2121_019:0101b21": "財物大布施。四姓亦不得歸。財物既盡為之",
    "T53n2121_019:0101b22": "發狂。天帝作一人問。汝何以愁曰。我財物",
    "T53n2121_019:0101b23": "了盡。天帝言。夫有珍寶令人多憂。五家無",
    "T53n2121_019:0101b24": "期積財不施。死為餓鬼。恒乏衣食。若脫為",
    "T53n2121_019:0101b25": "人。常墮下賤。汝不覺無常。富而且慳。貪惜",
    "T53n2121_019:0101b26": "不食。欲何望乎。天帝為說四諦。四姓意解。天",
    "T53n2121_019:0101b27": "帝化去。四姓歸。自悔前意。盡心施給財盡得",
    "T53n2121_019:0101b28": "道(出雜譬喻經第五卷)。",
    "T53n2121_019:0101b29": "貧人婦掃佛地得現世報終至得道二",
    "T53n2121_019:0101c01": "昔祇洹邊。有一貧家。欲供養世尊及諸弟子。",
    "T53n2121_019:0101c02": "居貧困窮無所施設。便行掃佛精舍。至心不",
    "T53n2121_019:0101c03": "惓。貧賢者舍邊有長者。遊行觀見。大澤中",
    "T53n2121_019:0101c04": "有數十間七寶舍。遙見便往問人言。誰作殿",
    "T53n2121_019:0101c05": "舍。好妙乃爾。其人答曰。有貧窮賢者。掃佛",
    "T53n2121_019:0101c06": "精舍。福應生此。並作殿舍待之耳。長者喜",
    "T53n2121_019:0101c07": "言。我當圖之。便到貧者家語言卿。有好物",
    "T53n2121_019:0101c08": "與我。我與卿五百兩金。曰我從來貧困。那",
    "T53n2121_019:0101c09": "得好物。長者言。卿但許我。曰可爾。便與五",
    "T53n2121_019:0101c10": "百兩金賢者得金。廣設檀施。佛為說法。即得",
    "T53n2121_019:0101c11": "道迹(出諸經中要事)。",
    "T53n2121_019:0101c12": "毘羅斯那微善出家生天得道三",
    "T53n2121_019:0101c13": "佛在毘舍離。食時著衣持鉢。將阿難入城乞",
    "T53n2121_019:0101c14": "食。時毘舍離城。有居士名毘羅斯那。命斷",
    "T53n2121_019:0101c15": "賓客。於七日中五欲自娛。語守門人勿通外",
    "T53n2121_019:0101c16": "門。時佛乞食。漸詣毘羅那家。時聞作樂聲。",
    "T53n2121_019:0101c17": "便告阿難侍者。阿難依事報答。佛言。今此長",
    "T53n2121_019:0101c18": "者。過七日已當命終。亡生啼哭地獄中。所以",
    "T53n2121_019:0101c19": "然者。本造善根於此便斷。更不造新。以是命",
    "T53n2121_019:0101c20": "終生地獄中。阿難白言。頗有方便。使彼居",
    "T53n2121_019:0101c21": "士過此七日命不終耶。佛告阿難。無有方便",
    "T53n2121_019:0101c22": "使命不終。但有方便免地獄耳。若彼長者。剃",
    "T53n2121_019:0101c23": "除鬚髮著三法衣。以信堅固出家學道。長者",
    "T53n2121_019:0101c24": "乃得不墮地獄。阿難白言。我今當勸使彼出",
    "T53n2121_019:0101c25": "家。時毘舍離凡諸釋種。常與阿難要言。阿",
    "T53n2121_019:0101c26": "難所言到家。若彼家中。有眠寐者。及以眾",
    "T53n2121_019:0101c27": "事。皆聽阿難使人直入。所以然者。言語柔和",
    "T53n2121_019:0101c28": "語不害人。爾時阿難語守門者。汝可往白之。",
    "T53n2121_019:0101c29": "守門即入。具宣此事。長者即便捨樂速出禮",
    "T53n2121_019:0102a01": "足阿難。白言阿難。願入我家福度男女。阿",
    "T53n2121_019:0102a02": "難報言。彼如來者知時不妄。記汝長者七日",
    "T53n2121_019:0102a03": "當亡。命終當生啼哭地獄。長者聞是恐怖悲",
    "T53n2121_019:0102a04": "泣。白阿難言。頗有方便令不終耶。阿難報",
    "T53n2121_019:0102a05": "言。無有方便得不終者。但有方便免地獄耳。",
    "T53n2121_019:0102a06": "長者問故。阿難報言。若汝出家便免地獄。時",
    "T53n2121_019:0102a07": "此長者念付家業。後往佛所出家學道。便作",
    "T53n2121_019:0102a08": "是言。七日猶遠。我於今日五欲自娛。清旦當",
    "T53n2121_019:0102a09": "往。阿難至時。著衣持鉢入城乞食。至居士",
    "T53n2121_019:0102a10": "家語居士言。今一日已過餘六日在。可時出",
    "T53n2121_019:0102a11": "家。長者報言。我後當往。如是復言。更欲自",
    "T53n2121_019:0102a12": "樂。後日乃往。如是推遷不能自盡。阿難日日",
    "T53n2121_019:0102a13": "常往勸之。至六日滿。前七日朝。阿難復語。",
    "T53n2121_019:0102a14": "乃付家業。與大小別。便至佛所。世尊命阿難。",
    "T53n2121_019:0102a15": "與受具戒。受戒已畢。於前七日後夜命終。",
    "T53n2121_019:0102a16": "生四王天。阿難問佛。得生。何處。佛告阿難。",
    "T53n2121_019:0102a17": "毘羅斯那比丘。命過生四王天。於彼命終。生",
    "T53n2121_019:0102a18": "三十三天。如是流轉人天。經歷九劫。天上人",
    "T53n2121_019:0102a19": "間更互受生於最後身。復來人間。剃除鬚髮。",
    "T53n2121_019:0102a20": "以信堅固。出家學道。成辟支佛。名毘羅斯那。",
    "T53n2121_019:0102a21": "所以然者。此毘羅斯那比丘。受具足戒精進",
    "T53n2121_019:0102a22": "命終如是。阿難梵行果報。所生受福(出毘羅斯那居士五",
    "T53n2121_019:0102a23": "欲娛樂經)。",
    "T53n2121_019:0102a24": "跋[王*處]就鳥乞羽龍乞珠四",
    "T53n2121_019:0102a25": "佛住王舍城曠野精舍。有五百比丘。皆乞作",
    "T53n2121_019:0102a26": "房。有估客見比丘來。即閉肆歸家避之。比",
    "T53n2121_019:0102a27": "丘餘道邀之相值。仍說果報。教令生信。乃至",
    "T53n2121_019:0102a28": "手撮其頭。強勸布施。所以然者。令汝得色",
    "T53n2121_019:0102a29": "力壽命。增益功德逮甘露果。估客聞之生信。",
    "T53n2121_019:0102b01": "少多布施。後見舍利弗。具以是事訴舍利。",
    "T53n2121_019:0102b02": "舍利聞已。說法令喜。還具白佛。佛告營事",
    "T53n2121_019:0102b03": "比丘。過去世時。有比丘。名跋[王*處]。止住林中。",
    "T53n2121_019:0102b04": "時釋軍多鳥。亦棲此林。晨暮亂鳴惱於跋[王*處]",
    "T53n2121_019:0102b05": "跋[王*處]詣世尊所。頂禮佛足。於一面立。世尊慰",
    "T53n2121_019:0102b06": "問。少病少惱安樂住林中耶。比丘答曰。少病",
    "T53n2121_019:0102b07": "少惱樂住於中。但釋軍多鳥。鳴喚惱亂不",
    "T53n2121_019:0102b08": "得思惟。佛告比丘。汝欲令此鳥一切不來耶。",
    "T53n2121_019:0102b09": "答曰。願爾。佛言比丘。此鳥來時。汝從眾鳥各",
    "T53n2121_019:0102b10": "乞一毛。比丘依教乞毛。諸鳥各落一毛。朝朝",
    "T53n2121_019:0102b11": "去時如是復乞。時鳥即移異處一宿。不得安",
    "T53n2121_019:0102b12": "樂尋復來還。時比丘復從乞毛。復各與一。眾",
    "T53n2121_019:0102b13": "鳥相謂。沙門乞毛不已。恐我不久毛衣都盡。",
    "T53n2121_019:0102b14": "不能復飛。更共議言。此比丘常住林中。我等",
    "T53n2121_019:0102b15": "應去。更求餘棲。諸比丘具以白佛言。林中比",
    "T53n2121_019:0102b16": "丘怯劣。喜亂畏惡鳥聲。佛言。不但今日怯劣。",
    "T53n2121_019:0102b17": "過去世時有一龍象。住在林中。大風卒起。",
    "T53n2121_019:0102b18": "吹折樹木。象聞折聲。驚怖奔走。怖心小歇。",
    "T53n2121_019:0102b19": "又蔭餘樹。餘樹復折。遂復奔走。時天見象",
    "T53n2121_019:0102b20": "念言。此象橫自狂走。即說偈言。",
    "T53n2121_019:0102b21": "　風暴林樹折　　龍象驚怖走",
    "T53n2121_019:0102b22": "　假使普天下　　龍象何處避",
    "T53n2121_019:0102b23": "佛言。干時象者。林中比丘是也。佛復告比",
    "T53n2121_019:0102b24": "丘。過去世時。有五百仙人。住雪山中。時一",
    "T53n2121_019:0102b25": "仙人。於別處住。有好泉水。華果茂盛。去是",
    "T53n2121_019:0102b26": "不遠。有薩羅水。水中有龍。龍見仙人威儀",
    "T53n2121_019:0102b27": "庠序。心生愛念來詣仙人。正復值仙結跏趺",
    "T53n2121_019:0102b28": "坐。龍遶仙人七匝。以頭覆其頂上而住。日日",
    "T53n2121_019:0102b29": "如是。唯有食時不來。仙人以龍遶身故。日夜",
    "T53n2121_019:0102c01": "端坐不得休息。身體萎羸便生瘡疥。爾時近",
    "T53n2121_019:0102c02": "處有人居止。供養仙人。詣仙人所。見羸劣疥",
    "T53n2121_019:0102c03": "搔。即問。何故如是。仙人具說上事。又問曰。",
    "T53n2121_019:0102c04": "欲令龍不復來耶。答曰然。復語仙人。是龍咽",
    "T53n2121_019:0102c05": "上有瓔珞寶珠。可從龍索珠。龍法性慳終",
    "T53n2121_019:0102c06": "不相與。龍來便從索珠。龍聞乞此。心即不喜",
    "T53n2121_019:0102c07": "徐捨而去。明日龍來遙說偈曰。",
    "T53n2121_019:0102c08": "　光耀摩尼寶　　瓔珞莊嚴身",
    "T53n2121_019:0102c09": "　若龍能施我　　乃為善親友",
    "T53n2121_019:0102c10": "龍偈答曰。",
    "T53n2121_019:0102c11": "　畏失摩尼珠　　猶執杖呼狗",
    "T53n2121_019:0102c12": "　寶珠不可得　　更不來看汝",
    "T53n2121_019:0102c13": "　上饌及眾寶　　由此摩尼尊",
    "T53n2121_019:0102c14": "　是終不可得　　何故慇懃求",
    "T53n2121_019:0102c15": "　多求親愛離　　由是更不來",
    "T53n2121_019:0102c16": "時有天人。於虛空中。說偈曰。",
    "T53n2121_019:0102c17": "　厭薄所以生　　皆由多求故",
    "T53n2121_019:0102c18": "　梵志貪相現　　龍則潛于淵",
    "T53n2121_019:0102c19": "佛告諸營事比丘。龍象是畜生。尚惡多求。豈",
    "T53n2121_019:0102c20": "況於人。汝等比丘。莫為多營事廣索無厭。令",
    "T53n2121_019:0102c21": "彼信心婆羅門居士。苦惱捨財(出僧祇律第七卷又出彌沙塞律第",
    "T53n2121_019:0102c22": "三卷又不合同)。",
    "T53n2121_019:0102c23": "耶舍因年飢犯欲母為通致佛說往行五",
    "T53n2121_019:0102c24": "時佛與五百比丘。到跋耆國。住毘舍離城。",
    "T53n2121_019:0102c25": "人民饑饉五穀不熟。死者縱橫乞食難得。城",
    "T53n2121_019:0102c26": "中長者名曰耶舍。耶舍出家乞食難得。多還",
    "T53n2121_019:0102c27": "家覓食。母告之言。汝甚為大苦。我家財物不",
    "T53n2121_019:0102c28": "少。恣汝所用。汝婦猶存。當共生活。恣汝布",
    "T53n2121_019:0102c29": "施供養三寶。如是至三。耶舍不從。母復告",
    "T53n2121_019:0103a01": "之。汝若不樂五欲。但乞我種以續係嗣。令我",
    "T53n2121_019:0103a02": "死沒後財物不沒官耳。耶舍答言。欲令留種",
    "T53n2121_019:0103a03": "者。今奉此勅。母疾入告。新婦曰好。嚴莊及",
    "T53n2121_019:0103a04": "一相見。婦即有身。後遂生男因名續種。世人",
    "T53n2121_019:0103a05": "謂之。乃至財物皆云續種。耶舍聞已。大自慚",
    "T53n2121_019:0103a06": "愧。即白舍利弗。舍利弗以白世尊。耶舍與",
    "T53n2121_019:0103a07": "舍利弗共至佛所。具以白佛。佛言。耶舍比丘。",
    "T53n2121_019:0103a08": "僧中未曾有此。汝愚癡人。開大罪門。佛言。",
    "T53n2121_019:0103a09": "其不但今日於我法中即諸陋患。過去世",
    "T53n2121_019:0103a10": "時。生光音天。此世界初成時。有一人。輕躁貪",
    "T53n2121_019:0103a11": "欲。先來食此地味。其餘眾生轉相効習。心生",
    "T53n2121_019:0103a12": "耽著。身體沈重因起欲。退去神通光明即滅。",
    "T53n2121_019:0103a13": "因茲以後日月生焉。輕躁眾生耶舍是也。其",
    "T53n2121_019:0103a14": "母非直今日誘誑其子。過去已曾告諸比丘。",
    "T53n2121_019:0103a15": "時國名迦尸。城名波羅奈。王子大名稱。布",
    "T53n2121_019:0103a16": "施持戒以道化世。第一夫人觀察星宿。見",
    "T53n2121_019:0103a17": "一金色鹿王。從南方來陵虛北逝。夫人念",
    "T53n2121_019:0103a18": "言。取得此皮持作褥者死無遺恨。若不得者",
    "T53n2121_019:0103a19": "用作王夫人。為即脫瓔珞著垢弊衣。入憂惱",
    "T53n2121_019:0103a20": "房。王看事意還覓之。即問侍者。侍者答言。",
    "T53n2121_019:0103a21": "夫人向入憂惱房住。王便往問誰犯汝者。默",
    "T53n2121_019:0103a22": "不答。王使人問之。又復不答。復命宿舊青",
    "T53n2121_019:0103a23": "衣。多諸方便者種種說化之。答曰。無犯我",
    "T53n2121_019:0103a24": "者。別有所憶故不語耳。因敘見金色鹿。願",
    "T53n2121_019:0103a25": "得其皮持以為褥。青衣白王。王問群臣。誰",
    "T53n2121_019:0103a26": "能得者。乃集諸獵師告。急覓。獵師僉曰。未",
    "T53n2121_019:0103a27": "甞聞名。況復見之。勅係牢獄。時有一獵師。",
    "T53n2121_019:0103a28": "名耐闍。勇健多力走及奔獸。仰射飛鳥箭無",
    "T53n2121_019:0103a29": "空落。自惟無罪而見囚。執說計問曰。頗有",
    "T53n2121_019:0103b01": "見聞者不。王言。卿可自問夫人。夫人答言。",
    "T53n2121_019:0103b02": "我於樓上見。從南方來陵虛北逝。獵師善相",
    "T53n2121_019:0103b03": "禽獸。乃知鹿宿南食北。於食處求之。時獵師",
    "T53n2121_019:0103b04": "持弓矢漸次北行。前到雪山。山有仙人。藏諸",
    "T53n2121_019:0103b05": "獵具。諸仙人所。作禮問訊。命令就坐。設諸漿",
    "T53n2121_019:0103b06": "果。獵師言。止此久近。仙人答曰已歲數。",
    "T53n2121_019:0103b07": "獵師言。頗甞奇異事不答曰。此山南有一",
    "T53n2121_019:0103b08": "樹。名尼拘律。常有金色鹿王。飛來在上食其",
    "T53n2121_019:0103b09": "葉。仙人示路。至樹下見。樹扶疎葉覆彌廣。",
    "T53n2121_019:0103b10": "俄而見鹿。猶如雁王陵虛而來。止於樹上食",
    "T53n2121_019:0103b11": "葉。既飽便復飛去。還以白王。非網矢所及。無",
    "T53n2121_019:0103b12": "由得之。卿可自往白夫人。夫人謂獵師言。汝",
    "T53n2121_019:0103b13": "可將蜜塗峯葉。次來向下及張網鞙。處鹿",
    "T53n2121_019:0103b14": "尋蜜。香食葉漸。下到其鞙處。為鞙所得。生",
    "T53n2121_019:0103b15": "驅將去。仙人遙見曰。咄哉禍酷。雖能乘虛。而",
    "T53n2121_019:0103b16": "不能免惡人之手。仙人說偈曰。",
    "T53n2121_019:0103b17": "　世間之大惡　　莫過於香味",
    "T53n2121_019:0103b18": "　欺誑凡夫人　　及諸林野獸",
    "T53n2121_019:0103b19": "　因風著香味　　受斯苦惱患",
    "T53n2121_019:0103b20": "獵師以蜜塗樹葉。食之將還。王聞鹿至。燒香",
    "T53n2121_019:0103b21": "迎著。夫人見之。前抱鹿王。以著污染情重。",
    "T53n2121_019:0103b22": "令此鹿王金色即滅。王告夫人此鹿金色忽",
    "T53n2121_019:0103b23": "然變滅。當如之何。夫人言。此金是無施之",
    "T53n2121_019:0103b24": "物。放之令去。金色鹿者。耶舍是也。夫人者耶",
    "T53n2121_019:0103b25": "舍母是。受諸苦惱貪著於今(出僧祇律第一卷)。",
    "T53n2121_019:0103b26": "難提比丘為欲所染說其宿行并鹿斑童子",
    "T53n2121_019:0103b27": "六",
    "T53n2121_019:0103b28": "佛在舍衛城。有比丘名難提。行住坐臥心",
    "T53n2121_019:0103b29": "常念定。過七年已退失禪定。復依樹下還習",
    "T53n2121_019:0103c01": "正受欲求本定。魔伺其便變為女人端正無",
    "T53n2121_019:0103c02": "比。於其前住而語之曰。比丘共我行婬來。難",
    "T53n2121_019:0103c03": "提言。惡邪速滅。惡邪速滅。口雖發言而目不",
    "T53n2121_019:0103c04": "視。第二第三皆亦如是。天女即脫衣露形立",
    "T53n2121_019:0103c05": "難提前。難提見其形相欲心染著。爾時天女",
    "T53n2121_019:0103c06": "漸漸却行。難提喚言。汝可小住。天女疾至祇",
    "T53n2121_019:0103c07": "洹塹中。塹有死馬。天女於此隱形不現。難提",
    "T53n2121_019:0103c08": "欲心熾盛。即婬此死馬。欲心息已自念不善。",
    "T53n2121_019:0103c09": "即脫法衣而往祇洹。語比丘言。我犯重罪。比",
    "T53n2121_019:0103c10": "丘即問因緣。難提具說。比丘以事白佛。佛令",
    "T53n2121_019:0103c11": "驅出。比丘白佛言。難提久修梵行。云何為女",
    "T53n2121_019:0103c12": "所惑。佛言。難提不但今為女所惑。過去亦然。",
    "T53n2121_019:0103c13": "過去世時南方阿槃提國有迦葉氏。外道出",
    "T53n2121_019:0103c14": "家聰明博識。助王理國。王執國法拷治姦賊。",
    "T53n2121_019:0103c15": "外道念言。我已出家。云何共王詳斷此事。即",
    "T53n2121_019:0103c16": "白王言。我欲出家王言。師已出家。云何方言",
    "T53n2121_019:0103c17": "我欲出家。答言。我今預此種種刑法。何名出",
    "T53n2121_019:0103c18": "家。我今欲依仙法出家。王言可爾。即於百巖",
    "T53n2121_019:0103c19": "山造立精舍。修習仙法得五神通。忽因小行",
    "T53n2121_019:0103c20": "不淨流出。時有牝鹿。飲此小便舐其產門。即",
    "T53n2121_019:0103c21": "便有胎產一小兒。仙人往看見鹿生兒。怪而",
    "T53n2121_019:0103c22": "念曰。云何畜生而生於人。入定觀之。知是其",
    "T53n2121_019:0103c23": "子收而養之。依母生故體斑似鹿。故名鹿斑。",
    "T53n2121_019:0103c24": "仙人念言。敗正毀德莫過女人。於是教以禪",
    "T53n2121_019:0103c25": "定。化以五通。為說偈言。",
    "T53n2121_019:0103c26": "　　　一切眾生類　　靡不歸於死",
    "T53n2121_019:0103c27": "　隨其業所趣　　自受其果報",
    "T53n2121_019:0103c28": "　為善者生天　　惡行入地獄",
    "T53n2121_019:0103c29": "　行道修梵行　　漏盡得泥洹",
    "T53n2121_019:0104a01": "爾時仙人即便命終。於是童子淨修梵行。",
    "T53n2121_019:0104a02": "獲五神通。釋提桓因。乘白龍象案行世間。",
    "T53n2121_019:0104a03": "誰有孝順父母供養沙門婆羅門。又能布施",
    "T53n2121_019:0104a04": "持戒修梵行者。案行世界時見是仙人童子。",
    "T53n2121_019:0104a05": "天帝念言。若是童子。欲求帝釋梵王皆悉",
    "T53n2121_019:0104a06": "能得。宜應早壞。乃設方便乃扣法鼓。百千天",
    "T53n2121_019:0104a07": "子皆悉來集。帝釋告言。閻浮提中有一仙人",
    "T53n2121_019:0104a08": "童子。名曰鹿斑。有大功德。欲便壞之。時諸",
    "T53n2121_019:0104a09": "天子聞此不樂。便自念言。壞此人者。將減損",
    "T53n2121_019:0104a10": "諸天眾。增益阿修羅。有一天子而唱是言。誰",
    "T53n2121_019:0104a11": "應行者。時有答言。是天女應行。即便召之。",
    "T53n2121_019:0104a12": "應時百千天女皆悉來集。有一天女。名阿藍",
    "T53n2121_019:0104a13": "浮。其髮雜色髮有四色。青黃赤白故名雜色。",
    "T53n2121_019:0104a14": "差此天女往閻浮提。壞鹿斑童子。時彼天",
    "T53n2121_019:0104a15": "女白帝釋言。我自昔已來。數壞人梵行。令",
    "T53n2121_019:0104a16": "失神通。願更遣餘天女端正嚴好令人樂者。",
    "T53n2121_019:0104a17": "時帝釋復於眾中種種說偈勸喻天女。於是",
    "T53n2121_019:0104a18": "天女即壞仙人童子。佛告諸比丘。爾時仙人",
    "T53n2121_019:0104a19": "童子豈異人乎。即今禪難提是。天女阿藍",
    "T53n2121_019:0104a20": "浮者。今此天女是(出僧祇律第一卷)。",
    "T53n2121_019:0104a21": "闡陀昔經為奴叛遠從學教授五百童子",
    "T53n2121_019:0104a22": "七",
    "T53n2121_019:0104a23": "佛住俱舍彌國。爾時長老闡陀。惡性難語。諸",
    "T53n2121_019:0104a24": "比丘乃至於僧中三諫。猶故不止。比丘白佛。",
    "T53n2121_019:0104a25": "佛言。過去時有長者子。有一奴字阿摩由。為",
    "T53n2121_019:0104a26": "性凶惡。爾時長者子與諸婆羅門子遊戲園",
    "T53n2121_019:0104a27": "林。諸從人輩皆在園門外住。時阿摩由在園",
    "T53n2121_019:0104a28": "門外打諸從人。時諸從人被打者。各告其主。",
    "T53n2121_019:0104a29": "時諸婆羅門子盡出呵之。時阿摩由不受其",
    "T53n2121_019:0104b01": "語。答諸婆羅門子言。不隨汝語。我大家子",
    "T53n2121_019:0104b02": "來呵我者當受其語。遂打不止。即來告阿摩",
    "T53n2121_019:0104b03": "由主。阿摩由主生得天眼。觀是鬪處。下有金",
    "T53n2121_019:0104b04": "銀伏藏。其地凶故使其鬪耳。即往呵之。時奴",
    "T53n2121_019:0104b05": "即止。佛告諸比丘。爾時長者子豈異人乎。即",
    "T53n2121_019:0104b06": "我身是。爾時阿摩由者。今闡陀比丘是又",
    "T53n2121_019:0104b07": "過去世時。有弗盧醯大學婆羅門。為國王師",
    "T53n2121_019:0104b08": "常教童子。時婆羅門家生一奴。名迦羅呵。常",
    "T53n2121_019:0104b09": "使供給諸童子。是奴利根聞說法言盡能憶",
    "T53n2121_019:0104b10": "持。此奴一時共諸童子小有慊恨。便走他",
    "T53n2121_019:0104b11": "國。詐自稱言。我是弗盧醯婆羅門子。字耶若",
    "T53n2121_019:0104b12": "達多。語此國王師婆羅門言。我是波羅奈國",
    "T53n2121_019:0104b13": "王師弗盧醯子。故來至此。欲投大師學婆羅",
    "T53n2121_019:0104b14": "門法。師答言可爾。是奴聰明本已曾聞。今",
    "T53n2121_019:0104b15": "復重聞聞悉能持。其師大喜。即令教授門",
    "T53n2121_019:0104b16": "徒五百童子言。汝代我教授。我當往來王",
    "T53n2121_019:0104b17": "家。是師婆羅門無有男兒。唯有一女。便作",
    "T53n2121_019:0104b18": "是念。今可以女妻耶若達多。當在我家便如",
    "T53n2121_019:0104b19": "我子。即告之曰。耶若達多汝莫還彼國。我今",
    "T53n2121_019:0104b20": "以女妻汝。答言。從教。即與女在家。如兒共作",
    "T53n2121_019:0104b21": "生活。家漸豐富。是耶若達多為飲食不佳。即",
    "T53n2121_019:0104b22": "便大怒。妻甚敬之。伺覓彼人而未能得。時",
    "T53n2121_019:0104b23": "彼弗盧醯婆羅門具聞奴在彼。作是念。我奴",
    "T53n2121_019:0104b24": "迦羅呵。逃在他國。當往捉來。或可得奴。直便",
    "T53n2121_019:0104b25": "詣彼國。時耶若達多。與諸門徒詣園林遊戲。",
    "T53n2121_019:0104b26": "在於中路逢其本主。即便驚怖密告門徒。諸",
    "T53n2121_019:0104b27": "童子。汝等還去。各自誦習。門徒去已。便到",
    "T53n2121_019:0104b28": "主前。頭面禮足白其主言。我來此國。師言",
    "T53n2121_019:0104b29": "大家是我父。便投此國師大學婆羅門為師。",
    "T53n2121_019:0104c01": "以大學經典故。師婆羅門與女為婦。願尊今",
    "T53n2121_019:0104c02": "日勿彰我事。當與奴直奉上。大家主婆羅門",
    "T53n2121_019:0104c03": "善解世事。即便答言汝實我兒。何所復言。",
    "T53n2121_019:0104c04": "但作方便。早見發遣即將歸家。告家中言。我",
    "T53n2121_019:0104c05": "所親來。其婦歡喜。辦種種飲食。奉食已訖。小",
    "T53n2121_019:0104c06": "空閑時。禮客婆羅門足。而問之曰。我奉事夫",
    "T53n2121_019:0104c07": "耶若達多。飲食供養常不可意。願今指授本",
    "T53n2121_019:0104c08": "在家時何所噉食。當如先法為作飲食。客婆",
    "T53n2121_019:0104c09": "羅門即便瞋恚。而作是念。如是子如是子。",
    "T53n2121_019:0104c10": "困苦他子女。語此女言。但速發遣。我臨去",
    "T53n2121_019:0104c11": "時。當教汝一偈。汝誦此偈。時當使汝夫無",
    "T53n2121_019:0104c12": "言。發遣客婆羅門已。將欲發時。為說一偈",
    "T53n2121_019:0104c13": "言。",
    "T53n2121_019:0104c14": "　無親遊他方　　欺誑天下人",
    "T53n2121_019:0104c15": "　麁食是常法　　但食復何嫌",
    "T53n2121_019:0104c16": "今與汝此偈。若彼瞋恚嫌食惡時。便在其邊",
    "T53n2121_019:0104c17": "背面微誦。令其得聞。作是教已。便還本國。是",
    "T53n2121_019:0104c18": "耶若達多。送主去已。每至食時。還復瞋恚。婦",
    "T53n2121_019:0104c19": "於夫邊試誦其偈。時夫聞是偈已心即不喜。",
    "T53n2121_019:0104c20": "便作是念。咄是老物。發我穢事。從是已後",
    "T53n2121_019:0104c21": "常作濡語。恐婦向人說其陰私。佛告諸比",
    "T53n2121_019:0104c22": "丘。時婆羅奈城。弗盧醯婆羅門者。豈異人",
    "T53n2121_019:0104c23": "乎。即我身是。時奴迦羅呵者。今闡陀比丘是。",
    "T53n2121_019:0104c24": "彼於爾時。已曾恃我陵易他人。今復如是。恃",
    "T53n2121_019:0104c25": "我勢力。陵易他人(出僧祇律第八卷)。",
    "T53n2121_019:0104c26": "二摩訶羅同住和合婚姻佛說其往行八",
    "T53n2121_019:0104c27": "舍衛城有二摩訶羅。並捨妻兒出家為道。久",
    "T53n2121_019:0104c28": "遊人間。俱還舍衛。共住一房。各自思惟。欲暫",
    "T53n2121_019:0104c29": "還家看其婦兒。即到本家。婦見瞋言。汝薄德",
    "T53n2121_019:0105a01": "無相棄家學道。女年長大不得嫁娶。今用",
    "T53n2121_019:0105a02": "來為當折汝脚。時小摩訶羅。即還房愁憂不",
    "T53n2121_019:0105a03": "樂。時大摩訶羅亦被驅逐。共歸房內。問小伴",
    "T53n2121_019:0105a04": "言。何以憂苦。答言。何須問為。又問。我等二",
    "T53n2121_019:0105a05": "人。共在一房。好惡之事而不相知。不向我說。",
    "T53n2121_019:0105a06": "更應語誰。即具說之。時大摩訶羅云。此何",
    "T53n2121_019:0105a07": "足愁。我家亦爾。汝男我女可為匹偶。答言",
    "T53n2121_019:0105a08": "可爾。時小摩訶羅還語婦言。我為女得婿。婦",
    "T53n2121_019:0105a09": "答甚善。其大者復歸。報妻言。我為兒得婦。",
    "T53n2121_019:0105a10": "問言是誰。答言某女。時二摩訶羅和合婚姻。",
    "T53n2121_019:0105a11": "各自歡喜如貧得寶。更相愛敬。佛告諸比丘。",
    "T53n2121_019:0105a12": "此二摩訶羅不但今日作如是事。過去伽尸",
    "T53n2121_019:0105a13": "國。有婆羅門。居磨沙豆陳久。煮不可熟。貨",
    "T53n2121_019:0105a14": "之不售。復有一家養一態驢。賣亦不去。豆",
    "T53n2121_019:0105a15": "主念言。今以此豆易取彼驢。便往語之。驢",
    "T53n2121_019:0105a16": "主復念。用是態驢易彼豆。答言可爾。咸各",
    "T53n2121_019:0105a17": "歡喜。豆主頌曰。",
    "T53n2121_019:0105a18": "　婆羅門法巧販賣　　塵久氷豆十六紀",
    "T53n2121_019:0105a19": "　唐盡汝薪煮不熟　　方折汝家大小齒",
    "T53n2121_019:0105a20": "時驢主。又作頌曰。",
    "T53n2121_019:0105a21": "　汝婆羅門何所喜　　雖有四脚毛衣好",
    "T53n2121_019:0105a22": "　負重遠道令汝知　　錐刺火燒終不動",
    "T53n2121_019:0105a23": "時豆主。復說頌曰。",
    "T53n2121_019:0105a24": "　獨生千秋杖　　頭著四寸錐",
    "T53n2121_019:0105a25": "　能伏敗態驢　　何憂不可治",
    "T53n2121_019:0105a26": "時驢謂主。復說頌曰。",
    "T53n2121_019:0105a27": "　安立前二足　　雙飛後兩蹄",
    "T53n2121_019:0105a28": "　折汝前板齒　　然後自當知",
    "T53n2121_019:0105a29": "豆主又謂驢。頌曰。",
    "T53n2121_019:0105b01": "　虻蚊毒蟲螫　　唯仰尾自防",
    "T53n2121_019:0105b02": "　當截汝尾却　　令汝知辛苦",
    "T53n2121_019:0105b03": "驢復答曰。",
    "T53n2121_019:0105b04": "　從先祖已來　　行此[怡台+龍]悷法",
    "T53n2121_019:0105b05": "　今我承習此　　死死終不捨",
    "T53n2121_019:0105b06": "爾時豆主。知其弊惡不可苦語。便稱譽頌曰。",
    "T53n2121_019:0105b07": "　音聲鳴徹好　　面白如珂雪",
    "T53n2121_019:0105b08": "　當為汝取婦　　共遊諸林澤",
    "T53n2121_019:0105b09": "驢聞濡愛語。即復說頌曰。",
    "T53n2121_019:0105b10": "　我能負八斛　　日行六百里",
    "T53n2121_019:0105b11": "　婆羅門當知　　聞婦心歡喜",
    "T53n2121_019:0105b12": "佛言。時二人者。則是今日二摩訶羅也。時驢",
    "T53n2121_019:0105b13": "者。今摩訶羅兒也。已曾相欺心婆羅門居士",
    "T53n2121_019:0105b14": "苦惱捨財(出僧祇律第七卷)。",
    "T53n2121_019:0105b15": "常歡嫉於無勝佛說往緣栴沙生墮阿鼻九",
    "T53n2121_019:0105b16": "佛告舍利弗。往昔有佛。號名盡勝。有兩比",
    "T53n2121_019:0105b17": "丘。一名無勝。二名常歡。無勝比丘六通神",
    "T53n2121_019:0105b18": "足。常歡比丘結使未除。有一長者。名曰大",
    "T53n2121_019:0105b19": "愛。婦名善幻。端正無比。此兩比丘以為檀",
    "T53n2121_019:0105b20": "越。善幻婦者供養無勝。事事不乏料理。常歡",
    "T53n2121_019:0105b21": "甚自微薄。常歡興妬謗曰。無勝比丘與善幻",
    "T53n2121_019:0105b22": "通。自以恩愛得供養耳。佛語舍利弗。汝知常",
    "T53n2121_019:0105b23": "歡者不。則我身是。善幻婦者。則婆羅門女",
    "T53n2121_019:0105b24": "栴沙者是。爾時誹謗無勝羅漢。無數千歲在",
    "T53n2121_019:0105b25": "地獄中。今雖得佛餘殃故。多舌童女舞杅",
    "T53n2121_019:0105b26": "起腹。來我前曰。沙門何以不說家事。乃說他",
    "T53n2121_019:0105b27": "事。汝今獨樂不知我苦。先共我通有身。臨",
    "T53n2121_019:0105b28": "月事須蘇油。養於小兒。盡當給我。爾時眾",
    "T53n2121_019:0105b29": "會皆低頭默然。釋提桓因侍後扇佛。化為一",
    "T53n2121_019:0105c01": "鼠。入其衣裏。嚙杅落地。時四部弟子及六",
    "T53n2121_019:0105c02": "師等。揚聲稱慶欣笑無量皆同罵曰。汝死",
    "T53n2121_019:0105c03": "罪物。興誹謗無上正真。此地無知。乃能容載",
    "T53n2121_019:0105c04": "此惡物也。地即擘裂炎火勇出。女即便墮大",
    "T53n2121_019:0105c05": "泥犁中。大眾見此。阿闍世王便驚毛竪。即起",
    "T53n2121_019:0105c06": "白言。此女今在何處。佛答。大王。此女所墮。",
    "T53n2121_019:0105c07": "名阿鼻泥犁。王復問佛。此女不殺盜直妄",
    "T53n2121_019:0105c08": "語。墮阿鼻耶。佛語大王。我所說法。有上中下",
    "T53n2121_019:0105c09": "身口意行。王復問佛。何者為重。何者為中。何",
    "T53n2121_019:0105c10": "者為下。佛語阿闍世王。意行最重。口行處中。",
    "T53n2121_019:0105c11": "身行在下(出興起行經下卷)。",
    "T53n2121_019:0105c12": "持戒堅固生天因緣十",
    "T53n2121_019:0105c13": "憍薩羅國有二比丘。一人犯戒。一人持戒。欲",
    "T53n2121_019:0105c14": "共往見佛。道中值有蟲水。破戒者語持戒者",
    "T53n2121_019:0105c15": "言。可共飲是水。持戒者言。水中有蟲。云何",
    "T53n2121_019:0105c16": "可飲。犯戒者言。我若不飲便死。不得見佛聞",
    "T53n2121_019:0105c17": "法及僧。持戒者至死不飲。時犯戒者便飲。",
    "T53n2121_019:0105c18": "持戒者不飲便死。即生三十三天上。得天身",
    "T53n2121_019:0105c19": "具足。先到佛所頭面禮足。在一面立。佛為種",
    "T53n2121_019:0105c20": "種說法得法眼淨。即時禮佛足言。歸依佛歸",
    "T53n2121_019:0105c21": "依法歸依僧。我盡形壽為優婆塞。佛更為",
    "T53n2121_019:0105c22": "說法已默然。時天禮佛已。忽然不現。時飲",
    "T53n2121_019:0105c23": "水者後到佛所。佛為無量眾圍遶說法佛見",
    "T53n2121_019:0105c24": "比丘來到。佛即披優多羅僧。示金色手。汝癡",
    "T53n2121_019:0105c25": "人欲見我肉身。為不如持戒者。先見我法身。",
    "T53n2121_019:0105c26": "佛說偈。",
    "T53n2121_019:0105c27": "　心不善觀察　　見則不審諦",
    "T53n2121_019:0105c28": "　愚如蛾投火　　而貪觀我身",
    "T53n2121_019:0105c29": "　色身但不淨　　汝欲見何為",
    "T53n2121_019:0106a01": "　內有脂血肉　　外為薄皮覆",
    "T53n2121_019:0106a02": "　彼為渴所燒　　猶行恭敬戒",
    "T53n2121_019:0106a03": "　至死護我教　　彼見我非汝",
    "T53n2121_019:0106a04": "佛說是偈已。告諸比丘。從今不持漉水囊不",
    "T53n2121_019:0106a05": "聽行。若不持者犯。不犯者有清流水。或大",
    "T53n2121_019:0106a06": "河或泉水。從此寺至彼寺。二十里內不犯",
    "T53n2121_019:0106a07": "(出十誦律雜誦第三卷)。",
    "T53n2121_019:0106a08": "滿願問餓鬼夫入城久近并答江岸七反成敗",
    "T53n2121_019:0106a09": "十一",
    "T53n2121_019:0106a10": "迦羅國。時有餓鬼。倚城門立。比丘滿願問",
    "T53n2121_019:0106a11": "餓鬼曰。汝今在此何所求索。鬼曰。汝今見我",
    "T53n2121_019:0106a12": "耶。比丘曰見。鬼曰。我夫入城于今未還。故於",
    "T53n2121_019:0106a13": "此立自待夫出耳。比丘問曰。汝夫入城為何",
    "T53n2121_019:0106a14": "所求。時鬼答曰。今此城中有大長者。患癰積",
    "T53n2121_019:0106a15": "久。今日當潰。濃血流溢。夫主持來。二人共",
    "T53n2121_019:0106a16": "食以濟其命。比丘復問。汝夫主入城已幾許",
    "T53n2121_019:0106a17": "時。城郭逼近江河。舉手指城。語比丘曰。此城",
    "T53n2121_019:0106a18": "於彼此岸成敗以來。今為第七。我夫入城經",
    "T53n2121_019:0106a19": "爾許時。餓鬼形壽不可稱亦無齊限(出群牛千頭經)。",
    "T53n2121_019:0106a20": "比丘遇劫被生草縛不敢挽斷十二",
    "T53n2121_019:0106a21": "昔有五百比丘。行大澤中值遇劫寇。劫其",
    "T53n2121_019:0106a22": "衣裳。縛諸比丘。悉令坐地。攬生草合。結其",
    "T53n2121_019:0106a23": "手而便捨去。此諸道人適欲殺草而起則違",
    "T53n2121_019:0106a24": "佛戒。各各生念。寧自滅身。終不違戒。執",
    "T53n2121_019:0106a25": "窮四日。國王出獵。見諸道人。坐于曠野。下",
    "T53n2121_019:0106a26": "馬作禮問其意故。即具便答。解諸道人將",
    "T53n2121_019:0106a27": "歸供養(出譬喻經第六卷)。",
    "T53n2121_019:0106a28": "比丘夜不相識各言是鬼十三",
    "T53n2121_019:0106a29": "山中有一佛圖。有一別房。中有惡鬼。喜來",
    "T53n2121_019:0106b01": "惱人。諸僧捨去。有客僧來。維那處分令住此",
    "T53n2121_019:0106b02": "房。而語之言。此房有鬼戲來惱人。客僧自",
    "T53n2121_019:0106b03": "以持戒力故。答言。小鬼何所能為。我能伏之。",
    "T53n2121_019:0106b04": "即入房住。日將欲暮。更有僧來求覓住處。維",
    "T53n2121_019:0106b05": "那亦令在此房住。亦語有鬼。其人亦言。我當",
    "T53n2121_019:0106b06": "伏之。時先入者。閉戶端坐待鬼不來。後來者。",
    "T53n2121_019:0106b07": "夜打門求入。先入者謂為是鬼。不為開戶。",
    "T53n2121_019:0106b08": "後者極力打門。在內道人以力拒之。外者得",
    "T53n2121_019:0106b09": "勝。排門得入。內者打之。外者亦極力熟打。至",
    "T53n2121_019:0106b10": "明旦相見。乃是故舊同學。道人各相愧謝。眾",
    "T53n2121_019:0106b11": "人雲集笑而怪之(出大智論第九十一卷)。",
    "T53n2121_019:0106b12": "比丘遇王難為山神所救十四",
    "T53n2121_019:0106b13": "佛在舍衛國。有一比丘。在參國石間土室",
    "T53n2121_019:0106b14": "中。長髮鬚爪被敗壞衣。時優填王。欲出遊",
    "T53n2121_019:0106b15": "觀治諸道路。王從美人到於山下。有一美人",
    "T53n2121_019:0106b16": "顧見土室。有一比丘。長鬚髮爪衣服裂敗。狀",
    "T53n2121_019:0106b17": "類如鬼。便大聲呼。天子。是中有鬼。王便遙",
    "T53n2121_019:0106b18": "問。今何所在。美人言。近在石間土室中。王",
    "T53n2121_019:0106b19": "即拔劍從之。見比丘如是。即問汝何等人。",
    "T53n2121_019:0106b20": "對言。我是沙門。王問。汝何等沙門。曰。我是",
    "T53n2121_019:0106b21": "釋迦沙門。王言。是應真耶。曰非也。寧有四",
    "T53n2121_019:0106b22": "禪耶。復言無也。寧有三禪二禪耶。復言無",
    "T53n2121_019:0106b23": "有。寧至一禪耶。對曰。言實一禪行。王便心恚",
    "T53n2121_019:0106b24": "不解。顧謂侍者。黃門以是婬意。今是沙門",
    "T53n2121_019:0106b25": "凡俗人無真行。奈何見我美人。便勅侍者急",
    "T53n2121_019:0106b26": "取斷命。侍者便去。山神念。是比丘無過。今當",
    "T53n2121_019:0106b27": "恐死。我可擁護令脫是厄。便化大猪身。徐",
    "T53n2121_019:0106b28": "走王邊。侍者即白王。大猪近在王邊。王便",
    "T53n2121_019:0106b29": "捨比丘。拔劍逐猪。比丘見王已遠。即便走出",
    "T53n2121_019:0106c01": "(出義足經上卷)。",
    "T53n2121_019:0106c02": "比丘誦經臨終見佛闍維舌存十五",
    "T53n2121_019:0106c03": "有一比丘。誦阿彌陀佛經。及大波若波羅",
    "T53n2121_019:0106c04": "蜜。是人欲死語弟子言。阿彌陀佛與其大眾",
    "T53n2121_019:0106c05": "俱來。動身自歸須臾命終。命終之後弟子",
    "T53n2121_019:0106c06": "燒之。明日收灰見舌不燒(出大智論第九卷)。",
    "T53n2121_019:0106c07": "比丘居深山為鬼所嬈佛禁非人處住十",
    "T53n2121_019:0106c08": "六",
    "T53n2121_019:0106c09": "憍薩羅國。有一比丘。獨住深山。林中有非",
    "T53n2121_019:0106c10": "人女。語比丘共作婬欲。比丘言。莫作是語。",
    "T53n2121_019:0106c11": "我是斷婬人。女言。汝若不來。我當破汝利",
    "T53n2121_019:0106c12": "養與汝衰惱。比丘言隨汝。中夜比丘臥。女",
    "T53n2121_019:0106c13": "鬼以納衣持比丘。著王宮內夫人邊臥。王覺",
    "T53n2121_019:0106c14": "問言。汝何人耶。比丘言。我是沙門。是何沙",
    "T53n2121_019:0106c15": "門。答曰。是釋子沙門。王言。汝今何以來此。",
    "T53n2121_019:0106c16": "比丘具向王說。王言。汝何用在深山林中。",
    "T53n2121_019:0106c17": "故為惡鬼所嬈。出去。我知佛法故不問汝。比",
    "T53n2121_019:0106c18": "丘得脫具說其事。佛因此制。無入深山中。",
    "T53n2121_019:0106c19": "又憍薩羅國。有一比丘。阿蘭若處住。有毘",
    "T53n2121_019:0106c20": "舍遮鬼女。來語比丘言。共作婬欲來。比丘言。",
    "T53n2121_019:0106c21": "莫作是語。我斷婬欲人。鬼女言。汝若不作。",
    "T53n2121_019:0106c22": "我當破汝利養令汝衰惱。比丘言。隨汝。比丘",
    "T53n2121_019:0106c23": "夜臥。鬼女以納衣裹持。著酒舍酒瓮中。酒",
    "T53n2121_019:0106c24": "家人明日見比丘在酒瓮中。問言。汝是何",
    "T53n2121_019:0106c25": "人。答言。我是沙門。是何沙門。答言。釋子沙",
    "T53n2121_019:0106c26": "門。問言。何故在是中。比丘具說是事。酒舍人",
    "T53n2121_019:0106c27": "言。汝去。因此佛言。比丘不得入深山林中空",
    "T53n2121_019:0106c28": "處可畏處無人處住(出十誦律善誦第二卷)。",
    "T53n2121_019:0106c29": "比丘失志心生惑亂十七",
    "T53n2121_019:0107a01": "有一比丘。普行分衛。偶入婬舍。婬女見入歡",
    "T53n2121_019:0107a02": "喜踊躍。即奉迎稽首足下。請出就坐。又問",
    "T53n2121_019:0107a03": "比丘。仁從何來。比丘答言。吾主分衛故來",
    "T53n2121_019:0107a04": "乞匃。即為施設餚饌眾味。盛以滿鉢而奉上",
    "T53n2121_019:0107a05": "之。比丘受已而退。得是美食。心中歡喜不能",
    "T53n2121_019:0107a06": "自勝。數數往詣。時女心念。計此比丘。守法難",
    "T53n2121_019:0107a07": "及頻為興設。甘脆肥美之食。而授與之。往返",
    "T53n2121_019:0107a08": "不息。學問未明。所作不辦。未伏諸根。見女",
    "T53n2121_019:0107a09": "妙色欲意便動。口出柔濡恩愛之辭。心懷",
    "T53n2121_019:0107a10": "親附。比丘聞見婬亂迷惑。不能自覺。時世尊",
    "T53n2121_019:0107a11": "曰。雖覩女人。長者如母。中者如姊。少者如",
    "T53n2121_019:0107a12": "妹。如子如女。當內觀身。念皆惡露無可愛者。",
    "T53n2121_019:0107a13": "外如畫瓶中滿不淨。觀此四大因緣假合。本",
    "T53n2121_019:0107a14": "無所有時彼比丘不曉空觀。但作色觀。婬欲",
    "T53n2121_019:0107a15": "意亂。為女說頌曰。",
    "T53n2121_019:0107a16": "　淑女年幼形清淨　　顏貌端正特姝妙",
    "T53n2121_019:0107a17": "　望汝屈德能見從　　志意傾蓋願相保",
    "T53n2121_019:0107a18": "婬女頌曰。",
    "T53n2121_019:0107a19": "　假使卿身無財業　　何為立志求難致",
    "T53n2121_019:0107a20": "　如卿所作無羞慚　　馳走促出離我家",
    "T53n2121_019:0107a21": "時逐出比丘。追至祇樹。問諸比丘。即來詣",
    "T53n2121_019:0107a22": "佛。啟白世尊。具說本末。佛言。此比丘。宿命",
    "T53n2121_019:0107a23": "曾作水鼈。女作獼猴。亦相好樂志不得果。還",
    "T53n2121_019:0107a24": "自侵欺不入正教。增益惱患。今復如是。願不",
    "T53n2121_019:0107a25": "從心。逆見折辱。慚愧而去。佛言。過去世時",
    "T53n2121_019:0107a26": "有鼈。江水邊樹木熾盛。彼叢樹間有一獼猴。",
    "T53n2121_019:0107a27": "止頓彼樹。鼈從水出。遙見樹有獼猴。而與",
    "T53n2121_019:0107a28": "交語。前行親近。日日如是。覩之不懈。則起染",
    "T53n2121_019:0107a29": "心。說偈往反罵而避之(文多不載)時獼猴今婬女是。",
    "T53n2121_019:0107b01": "鼈分衛比丘是(出說比丘分衛經)。",
    "T53n2121_019:0107b02": "珍重沙門母為餓鬼以方便救濟十八",
    "T53n2121_019:0107b03": "昔有清信士。名優多羅。尊佛樂法親賢聖眾。",
    "T53n2121_019:0107b04": "月六齋奉八戒絕殃行仁。群生護命。名曰",
    "T53n2121_019:0107b05": "珍重。榮華不能迴其心。豔女國寶不能亂其",
    "T53n2121_019:0107b06": "志。貞信難傾。酒不歷口。孝從是務。過時不",
    "T53n2121_019:0107b07": "食。虛心稟道。香花脂粉未嘗附身。兵仗凶",
    "T53n2121_019:0107b08": "器不以毀德。遠愚親賢。以佛神化喻其母心。",
    "T53n2121_019:0107b09": "母信邪倒見。慳而不惠。壽終之後。子為沙",
    "T53n2121_019:0107b10": "門。心穢寂滅。端坐樹下。觀察十方。常自念",
    "T53n2121_019:0107b11": "曰。吾母死二十餘年。試尋所在。欲報生養",
    "T53n2121_019:0107b12": "之恩。斯須之間有一餓鬼。醜黑可憎。髮長纏",
    "T53n2121_019:0107b13": "身。繞足曳地進退頓蹌呼嗟無救。到沙門所",
    "T53n2121_019:0107b14": "曰。吾與群愚惡人為黨。不信佛教。恣口所",
    "T53n2121_019:0107b15": "欲。今為餓鬼。二十五年不見沙門。今日遇矣。",
    "T53n2121_019:0107b16": "死便餓渴。願以天潤。惠我水穀。濟吾微命。沙",
    "T53n2121_019:0107b17": "門答曰。大海清水豈不足飲乎。鬼曰。適欲",
    "T53n2121_019:0107b18": "就飲。水化為膿。鰺臭無量。獲飯。飡化",
    "T53n2121_019:0107b19": "為炎炭。燒口下徹。惡鬼又以鐵鎖繫吾頸。鐵",
    "T53n2121_019:0107b20": "杖洞然。亂捶吾身。吾罪何重。乃至于斯。沙門",
    "T53n2121_019:0107b21": "曰。昔為人時。違戾佛教。聾瞽為黨。愚惑自",
    "T53n2121_019:0107b22": "逐。以禍為福。守慳不施。貪取非分。鬼泣淚",
    "T53n2121_019:0107b23": "曰。誠如此矣。又吾處世。為人時有男。奉",
    "T53n2121_019:0107b24": "佛五戒。專守十善。為清信士。六齋八戒未",
    "T53n2121_019:0107b25": "甞有虧。以孝事親。以智奉聖。尋高清沙門",
    "T53n2121_019:0107b26": "之迹。由影追形。勸吾布施。供養聖眾。吾以無",
    "T53n2121_019:0107b27": "正真之智。信狂愚妖言。今獲其禍。楚毒難陳。",
    "T53n2121_019:0107b28": "垂泣而曰。沙門哀我濟我。沙門曰。乃當斯",
    "T53n2121_019:0107b29": "戾。以何德攘禍乎。鬼曰。以瓶盛水。楊枝著",
    "T53n2121_019:0107c01": "中。以法服覆。上比丘僧。令飯具供養。舉吾",
    "T53n2121_019:0107c02": "名呪願之。令得衣食。其為不久。夫有命終。在",
    "T53n2121_019:0107c03": "餓鬼者。沙門呪願。皆應時得。沙門如其言。瓶",
    "T53n2121_019:0107c04": "水楊枝住其中。飯比丘僧。以法服上之僧。舉",
    "T53n2121_019:0107c05": "其名呪願。即有大池水中生蓮花。芬芳動身。",
    "T53n2121_019:0107c06": "果樹陰涼。所願從心。伴等五百人。怪之曰。",
    "T53n2121_019:0107c07": "斯子猶獨有何福助。早免重咎。願即從心",
    "T53n2121_019:0107c08": "乎(出優多羅母經)。",
    "T53n2121_019:0107c09": "沙門入海龍請供養得摩尼珠十九",
    "T53n2121_019:0107c10": "昔有沙門。隨商人度海。半路船迴。不復得",
    "T53n2121_019:0107c11": "去。眾人僉曰。船中當有不淨潔者。探籌出之。",
    "T53n2121_019:0107c12": "道人三得出籌。自投海中。龍王即以七寶蓮",
    "T53n2121_019:0107c13": "華承之入海。乃到龍宮。見樓閣寶舍殿堂。龍",
    "T53n2121_019:0107c14": "王請入。頭面禮足曰。吾得頭痛。六百餘歲求",
    "T53n2121_019:0107c15": "索道人。今乃得之。道人當療我病。道人曰。吾",
    "T53n2121_019:0107c16": "不知醫藥。以何相療。龍王曰。吾此海中多有",
    "T53n2121_019:0107c17": "神藥。不愈我病。唯未得法藥。道人說法須臾",
    "T53n2121_019:0107c18": "之頃。龍王自覺除愈。龍大歡喜。供養道人九",
    "T53n2121_019:0107c19": "十日。白道人言。久相勞屈想亦勞悒。前船甫",
    "T53n2121_019:0107c20": "到今當相送。龍王選三摩尼珠。一以上佛。",
    "T53n2121_019:0107c21": "一以施眾僧。一與道人。遣神送。忽然至船。",
    "T53n2121_019:0107c22": "船伴驚喜。共還本土。眾人悉隨道人詣佛。佛",
    "T53n2121_019:0107c23": "為說法。皆發道意。所度無量(出譬喻經第九卷)。",
    "T53n2121_019:0107c24": "沙門煮草變成牛骨二十",
    "T53n2121_019:0107c25": "昔阿難報事。有沙門得阿那含道。於山上煮",
    "T53n2121_019:0107c26": "草染衣。時有失牛者遍求。見煙便往。視釜",
    "T53n2121_019:0107c27": "中草悉成牛骨。鉢化成牛頭。袈裟化成牛皮。",
    "T53n2121_019:0107c28": "人便以骨繫頭。侚行國中。眾人共見之。沙",
    "T53n2121_019:0107c29": "彌。見日己中。捶撻抵不見師至。便入戶悉",
    "T53n2121_019:0108a01": "思惟。見師為人所辱。則往頭面著足。何時",
    "T53n2121_019:0108a02": "言如此。日久遠時罪也。沙彌言。可暫歸食。兩",
    "T53n2121_019:0108a03": "人則放。神足俱去。沙彌未得道。常有恚未除。",
    "T53n2121_019:0108a04": "顧見清信士及國人。乃取我師如此。使龍雨",
    "T53n2121_019:0108a05": "沙石動此國。令之恐怖。念此適竟。四面雨",
    "T53n2121_019:0108a06": "沙。城塢屋室皆悉壞敗。師言。我宿命一世屠",
    "T53n2121_019:0108a07": "牛為業。故得此殃耳。汝何緣作罪乎。汝去不",
    "T53n2121_019:0108a08": "須復與我相追。師曰。罪福如是。可不慎矣",
    "T53n2121_019:0108a09": "(出譬喻經上卷)。",
    "T53n2121_019:0108a10": "沙門行乞主人有珠為鸚鵡所吞橫相苦加忍",
    "T53n2121_019:0108a11": "受不言二十一",
    "T53n2121_019:0108a12": "外國有沙門。行乞到買珠家。主人為設飯食。",
    "T53n2121_019:0108a13": "有大珠其價億數。與人持歸。置沙門邊。時",
    "T53n2121_019:0108a14": "有鸚鵡。便出吞之。主人不見。因問沙門。答",
    "T53n2121_019:0108a15": "言。我不取。主人復問。有他人耶。答言無有。",
    "T53n2121_019:0108a16": "主人瞋曰。我適持珠來。既無他人。獨有沙",
    "T53n2121_019:0108a17": "門。而言不取。珠今所在。便撾沙門。血出",
    "T53n2121_019:0108a18": "流地。沙門故言。我不隱珠。須臾鸚鵡出飲",
    "T53n2121_019:0108a19": "地血。與杖相遇。鸚鵡即死。復欲舉手撾於",
    "T53n2121_019:0108a20": "沙門。沙門言。止聽我語。鸚鵡吞之。即破鸚",
    "T53n2121_019:0108a21": "鵡得珠。主人謂沙門曰。何不早說。乃使如是。",
    "T53n2121_019:0108a22": "沙門曰。我持佛戒不得殺生。即欲說之。恐殺",
    "T53n2121_019:0108a23": "鸚鵡。今鸚鵡死。我乃說之。鸚鵡若活。卿撾",
    "T53n2121_019:0108a24": "我死。我終不說也。主人便自剋責悔過。辭",
    "T53n2121_019:0108a25": "謝之。沙門不瞋。顏色不變(出一卷雜譬喻經)。",
    "T53n2121_019:0108a26": "沙門遇鬼變身乍有乍無二十二",
    "T53n2121_019:0108a27": "有沙門。於山中念道。有一鬼。化作無頭人",
    "T53n2121_019:0108a28": "而行。沙門言。咄快無頭。則不知頭痛。又無",
    "T53n2121_019:0108a29": "目耳不知音響。鬼復化作無軀人。沙門言。",
    "T53n2121_019:0108b01": "咄快無頭人。不知痛痒。無五藏不病。鬼復",
    "T53n2121_019:0108b02": "化作無手足人。沙門言。咄快無手足不能行。",
    "T53n2121_019:0108b03": "亦不取人物。鬼知沙門守志。即便滅去(出一卷雜",
    "T53n2121_019:0108b04": "譬喻經)。",
    "T53n2121_019:0108b05": "沙門得鬼抱安心說化鬼辭謝而去二十三",
    "T53n2121_019:0108b06": "外國有沙門行道。與噉人鬼相逢。鬼急抱之。",
    "T53n2121_019:0108b07": "沙門言。我今因與卿相得。卿心與我如天地",
    "T53n2121_019:0108b08": "相去大遠。卿心好殺。我心好生。卿與道反。鬼",
    "T53n2121_019:0108b09": "便捨沙門。不敢復抱。即却辭謝言。我愚癡",
    "T53n2121_019:0108b10": "不及耳(出一卷雜譬喻經)。",
    "T53n2121_019:0108b11": "道人度獵師二十四",
    "T53n2121_019:0108b12": "昔有道人。晝夜行道。初不懈息。且有身口",
    "T53n2121_019:0108b13": "之急。當須飲食。便行乞匃。忽到獵師邊乞。",
    "T53n2121_019:0108b14": "獵師無道。便大瞋恚。欲射道人。道人言。止",
    "T53n2121_019:0108b15": "止。勿射我餘處。正射我腹。便開衣露腹。喚",
    "T53n2121_019:0108b16": "令其射。獵師即下弓釋箭。前問道人。夫人",
    "T53n2121_019:0108b17": "之處世。無不畏死。而道人何故令我射腹。道",
    "T53n2121_019:0108b18": "人語言。此腹欲食。由此之故。不避危險。是",
    "T53n2121_019:0108b19": "以射之。獵師即悟。吾緣山嶺。不避虎狼。亦",
    "T53n2121_019:0108b20": "為此腹。宿緣福至。忽便開解。道人為說三塗",
    "T53n2121_019:0108b21": "之苦泥洹之樂。獵師自知殺獵罪重。便從受",
    "T53n2121_019:0108b22": "戒。發菩提心(出譬喻經第十卷)。",
    "T53n2121_019:0108b23": "經律異相卷第十九"
}