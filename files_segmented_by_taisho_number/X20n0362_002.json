{
    "X20n0362_002:0559a01": "金光明經科註卷第二",
    "X20n0362_002:0559a02": "明　鹽官安國寺比丘　受汰　集",
    "X20n0362_002:0559a03": "金光明經卷第二",
    "X20n0362_002:0559a04": "北涼三藏法師曇無讖　譯",
    "X20n0362_002:0559a05": "金光明經四天王品第六",
    "X20n0362_002:0559a06": "四天王者。上升之元首。下界之初天。居半須彌。東",
    "X20n0362_002:0559a07": "黃金埵。王名提頭賴吒。此翻持國。領乾闥婆。富單",
    "X20n0362_002:0559a08": "那。南琉璃埵。王名毗留勒叉。此翻增長。領鳩槃茶。",
    "X20n0362_002:0559a09": "薜茘多。西白銀埵。王名毗留博叉。此翻雜語。領毗",
    "X20n0362_002:0559a10": "舍闇毒龍。北水精埵。王名毗沙門。此翻多聞。領夜",
    "X20n0362_002:0559a11": "叉。羅剎。此四王聞經。歡喜各領五百眷屬。發誓弘",
    "X20n0362_002:0559a12": "經。從此標章。故稱四天王品。觀心釋者。四諦理。是",
    "X20n0362_002:0559a13": "四天。觀四諦智。為四王。照事即理。護四諦境名護",
    "X20n0362_002:0559a14": "國。了縛為脫。護心數。名護眾生。世者。他也。為他說",
    "X20n0362_002:0559a15": "心數。名護他眾生。八部者。苦諦下有利鈍見思。法",
    "X20n0362_002:0559a16": "華指此為鬼神。乃至滅諦下亦有見思。是為八部。",
    "X20n0362_002:0559a17": "若不照四諦理。則見思侵害心王。毀損境界。境智",
    "X20n0362_002:0559a18": "俱為鬼。神所惱。能觀苦集。控御見思。則國安民寧。",
    "X20n0362_002:0559a19": "自護護他。莫不如是。",
    "X20n0362_002:0559a20": "爾時毗沙門天王(至)胡跪合掌白佛言。",
    "X20n0362_002:0559a21": "先標北方天王者。西土以北方為上也。偏袒者。西",
    "X20n0362_002:0559a22": "方之禮。弟子詣師。必須偏袒。表有執役。",
    "X20n0362_002:0559a23": "世尊是金光明(至)眾經之王諸佛世尊之所護念。",
    "X20n0362_002:0559a24": "法性之理。佛所護念。文詮此理。故言經王。既稱經",
    "X20n0362_002:0559b01": "王。知是歎體。",
    "X20n0362_002:0559b02": "莊嚴菩薩深妙功德(至)亦為護世之所讚歎。",
    "X20n0362_002:0559b03": "約體修行。能令菩薩。具二莊嚴。成于極果。既言莊",
    "X20n0362_002:0559b04": "嚴。知是歎宗。世天。生天。淨天。義天。皆宗仰極地。施",
    "X20n0362_002:0559b05": "三業供養。恭敬是身。歡喜是意。讚歎是口。",
    "X20n0362_002:0559b06": "此經能照諸天宮殿(至)無量無邊百千苦惱。",
    "X20n0362_002:0559b07": "文四。初天趣。次是經下。三惡趣。諸河。三趣沉沒。猶",
    "X20n0362_002:0559b08": "如大河。焦乾枯竭者。滅三惡苦也。三能除怖畏去。",
    "X20n0362_002:0559b09": "是人趣。初句是總。次別明破三障惡。怨賊。即刀兵",
    "X20n0362_002:0559b10": "他。并饑饉疾疫。名三災。是報障。惡星。是業障。業來",
    "X20n0362_002:0559b11": "責報。故惡星現。憂惱。是煩惱障。四舉要下。總指九",
    "X20n0362_002:0559b12": "界眾生。無明未盡通有熱惱。此經能除。如月清涼。",
    "X20n0362_002:0559b13": "知是歎用。",
    "X20n0362_002:0559b14": "世尊是金光明增(至)益身力心進勇銳具諸威德。",
    "X20n0362_002:0559b15": "繇聞此經獲于四益。身益光明。力益勇猛。心益增",
    "X20n0362_002:0559b16": "進。德益尊嚴。理獲二益。謂法身慧命。皆得增長。繇",
    "X20n0362_002:0559b17": "國弘經。致斯法潤。寧得不護。",
    "X20n0362_002:0559b18": "世尊我等四王能說正法(至)為世法王以法治世。",
    "X20n0362_002:0559b19": "此義正與觀心相應。以四諦智。護四諦境。即是修",
    "X20n0362_002:0559b20": "行正法。以四諦智。導諸心數。使之不行。故名行般",
    "X20n0362_002:0559b21": "若波羅蜜。即是能說正法。內有如此護國。所以名",
    "X20n0362_002:0559b22": "護世王。正治國土爾。",
    "X20n0362_002:0559b23": "世尊我等四王及諸天(至)遮諸惡鬼噉精氣者。",
    "X20n0362_002:0559b24": "此亦與觀心相應。心王帥心數黨。降伏見思利鈍",
    "X20n0362_002:0559c01": "諸使。如諸天王共眷屬。遮諸惡鬼。如轉輪王與七",
    "X20n0362_002:0559c02": "寶千子有所至處。四方歸德。四王共五百。所臨之",
    "X20n0362_002:0559c03": "地。何惡不除邪。",
    "X20n0362_002:0559c04": "世尊我等四王二十八部(至)是故我等名護世王。",
    "X20n0362_002:0559c05": "以報得天眼徹視。無幽不燭。防萌杜漸。何惡不除",
    "X20n0362_002:0559c06": "邪。",
    "X20n0362_002:0559c07": "若此國土有諸衰耗(至)衰耗之事悉皆滅盡。",
    "X20n0362_002:0559c08": "一若王國多灾。我以智策。勸法師往。或威神勸。或",
    "X20n0362_002:0559c09": "現形勸。或降夢勸。法師若往。廣宣此經。如日出朝",
    "X20n0362_002:0559c10": "陽。零霧自歇。此勸外緣。",
    "X20n0362_002:0559c11": "世尊如諸國王(至)為除衰患令得安隱。",
    "X20n0362_002:0559c12": "次王心無智照。灾承闇入。若有明慧變怪不生。師",
    "X20n0362_002:0560a01": "既秉法來儀。王須專心聽受。王若勤聽。天亦勤護。",
    "X20n0362_002:0560a02": "所以加。于可加。護于可護。一人有慶。賴及萬方。王",
    "X20n0362_002:0560a03": "身興國。安隱無患。此內因也。若外雖有弘法。人王",
    "X20n0362_002:0560a04": "內心不殷重。則不和合。不能禳灾也。",
    "X20n0362_002:0560a05": "世尊若有比丘比丘尼(至)一切安隱具足無患。",
    "X20n0362_002:0560a06": "二者王無惠施。則寡于福祿。如不勤田。倉廚少穀",
    "X20n0362_002:0560a07": "勸王傾財。供給四眾。福資于王。舉國眷屬。一切無",
    "X20n0362_002:0560a08": "患。",
    "X20n0362_002:0560a09": "世尊若有四眾(至)欽尚羨稱讚其善。",
    "X20n0362_002:0560a10": "三者王身無先王之德。行。口無先王之法言。所以",
    "X20n0362_002:0560a11": "臣民不從。鄰國不詠。今勸王三業。供養恭敬是身",
    "X20n0362_002:0560a12": "業。尊重是意業。讚歎是口業。夫高以下為基。辯以",
    "X20n0362_002:0560a13": "訥為師。屈尊敬卑。功亦大矣。以天威力。使鄰國遙",
    "X20n0362_002:0560a14": "崇。羽檄稱讚。歌詠羨慕。三業顒顒。",
    "X20n0362_002:0560a15": "爾時世尊讚歎護世(至)無量百千萬億諸佛。",
    "X20n0362_002:0560a16": "上四王所讚經體宗用。既合佛證三德妙理。故佛",
    "X20n0362_002:0560a17": "述而成之。言徧讚百千諸佛者。體宗用三。既是法",
    "X20n0362_002:0560a18": "性。豈有一佛。不從此生。故舉多讚成于一也。",
    "X20n0362_002:0560a19": "於諸佛所種諸善根。",
    "X20n0362_002:0560a20": "上明護國之繇。繇聞經獲益。佛述今益良繇先種。",
    "X20n0362_002:0560a21": "發心畢竟二不別。如是二心前心難。是故敬禮初",
    "X20n0362_002:0560a22": "發心。此舉前以成後述後以顯前。",
    "X20n0362_002:0560a23": "說于正法修行正法以法治世為人天王。",
    "X20n0362_002:0560a24": "上云能說能行。所以名為護世。佛述成亦爾。",
    "X20n0362_002:0560b01": "汝等今日長夜利益(至)滅其苦惱與其安樂。",
    "X20n0362_002:0560b02": "上云以淨天眼。過于人眼。佛述長夜利益天眼夜",
    "X20n0362_002:0560b03": "照。不假日光。故言長夜。",
    "X20n0362_002:0560b04": "汝等四王及諸眷屬(至)護持去來現在諸佛正法。",
    "X20n0362_002:0560b05": "上直言護國。佛今加讚是護三世諸佛正法也。",
    "X20n0362_002:0560b06": "汝等四王及餘天眾(至)為除衰惱施與安樂。",
    "X20n0362_002:0560b07": "上云請法師入境攘惡。此功歸己。能却修羅之陣。",
    "X20n0362_002:0560b08": "汝勸王聽經。供給四眾。佛述其內智外福。實是消",
    "X20n0362_002:0560b09": "伏諸苦。能致安樂。",
    "X20n0362_002:0560b10": "爾時四王復白佛言(至)他方怨賊亦使退散。",
    "X20n0362_002:0560b11": "一是經流布之處。其王自能頂受。又供給四眾者。",
    "X20n0362_002:0560b12": "我及眷屬。誓當隱形。令其顯益。言天律治世者。師",
    "X20n0362_002:0560b13": "古治民。則天行化。罰必當罪。賞必當功。名天律也。",
    "X20n0362_002:0560b14": "若有人王聽是經時(至)況復當能有所破壞。",
    "X20n0362_002:0560b15": "二者惡鄰興兵。侵斥善國。我當隱形。起諸怖懅種",
    "X20n0362_002:0560b16": "種難起令其軍兵顯然退散。尚不擾邊。況復壞中。",
    "X20n0362_002:0560b17": "四兵。象馬車。步也。規往討伐者。規求也。討誅也。有",
    "X20n0362_002:0560b18": "鐘鼓曰伐。",
    "X20n0362_002:0560b19": "爾時佛讚四天王等(至)無諸凶衰鬬訟之事。",
    "X20n0362_002:0560b20": "上隱形護國。欲使經弘。佛述隱形是護三寶。我是",
    "X20n0362_002:0560b21": "佛寶修習菩提是法寶。諸王無鬬訟是僧寶。述其",
    "X20n0362_002:0560b22": "護一而能成三也。",
    "X20n0362_002:0560b23": "四王當知此閻浮提(至)一切惡事悉皆消滅。",
    "X20n0362_002:0560b24": "上以天威懅之。天力退之。似若憎惡愛善。佛勸慈",
    "X20n0362_002:0560c01": "心平等向之。為惡者自懅。為善者自豫。非薄惡而",
    "X20n0362_002:0560c02": "厚善。成其懅退之意也。又勸諸王。各守本業。住境",
    "X20n0362_002:0560c03": "自樂。勿起貪企。諸王和。則民生無夭。法興盛。則諸",
    "X20n0362_002:0560c04": "天被熏。佛告帝釋。鬬諍因緣。人天損減。善能慈和",
    "X20n0362_002:0560c05": "天下。非止供養于我。則是供養三世如來。非止安",
    "X20n0362_002:0560c06": "于一王。徧安諸王。非止安于一國。徧安一切。故以",
    "X20n0362_002:0560c07": "慈和。述成第二意也。楚撻者。楚一名荊。可以為杖。",
    "X20n0362_002:0560c08": "撻。擊也。沃。濕也。美也。亦柔也。壤土也。時不越序者。",
    "X20n0362_002:0560c09": "四時和也。心無貪悋者。無貪故不多求無悋故能",
    "X20n0362_002:0560c10": "惠施后妃采女者。天子一后。三夫人。九嬪妃。二十",
    "X20n0362_002:0560c11": "七世婦。八十一御女。風俗通云。采女者采擇其容",
    "X20n0362_002:0560c12": "色之女也。",
    "X20n0362_002:0560c13": "爾時四天王白佛言(至)若有人王欲得護身。",
    "X20n0362_002:0560c14": "及后妃采女諸王子等。",
    "X20n0362_002:0560c15": "宮殿屋宅得第一護。",
    "X20n0362_002:0560c16": "身所王領[宋木+取]為殊勝具不可思議王者功德。",
    "X20n0362_002:0560c17": "欲得攝取無量福聚。",
    "X20n0362_002:0560c18": "國土無有他方怨賊無諸憂惱及諸苦事。",
    "X20n0362_002:0561a01": "世尊如是人王(至)應生恭敬謙下之心。",
    "X20n0362_002:0561a02": "應當莊嚴第一微妙(至)無數微妙幢幡寶蓋。",
    "X20n0362_002:0561a03": "當淨洗浴以香塗身(至)謙下自卑除去驕慢。",
    "X20n0362_002:0561a04": "正念聽受如是妙典(至)采女眷屬生慈哀心。",
    "X20n0362_002:0561a05": "和顏與語勸以種種供養之具供養法師。",
    "X20n0362_002:0561a06": "是王爾時既勸化已(至)于說法者倍生恭敬。",
    "X20n0362_002:0561a07": "一一如數。對上六願。上欲安身。今示莫放逸。制心。",
    "X20n0362_002:0561a08": "則身安也。上欲安宮殿。今示嚴法堂。旛蓋映于上。",
    "X20n0362_002:0561a09": "香華麗于下。三寶受用。則栢梁無灾。上欲王領殊",
    "X20n0362_002:0561a10": "勝。今示洗沐香塗。敦恭去慢。一身敬于此。八紘休",
    "X20n0362_002:0561a11": "于彼。上欲攝取福聚。今示正念聽經。能致無量功",
    "X20n0362_002:0561a12": "德。天神竭其力覆。地神竭其力載。鬼神竭其力護。",
    "X20n0362_002:0561a13": "臣民竭其力愛。上欲安妻子。今示和顏與語。勸其",
    "X20n0362_002:0561a14": "興福內外修善。感益事多。上欲得國無憂苦。今示",
    "X20n0362_002:0561a15": "應自喜慶。自勵忘疲。倍作利益。一人既悅。則四海",
    "X20n0362_002:0561a16": "謐然。此之謂也。",
    "X20n0362_002:0561a17": "爾時佛告四天大王(至)百千億那由他諸佛世尊。",
    "X20n0362_002:0561a18": "上直示心不放逸。今加示羽儀。出宮迎候。步步值",
    "X20n0362_002:0561a19": "那由他佛。方法既備。體亦彌安。躬出者。躬。親也。",
    "X20n0362_002:0561a20": "復得超越如是等劫生死之難。",
    "X20n0362_002:0561a21": "上止一世無憂苦。今則超爾許生死之難。蓋言劫",
    "X20n0362_002:0561a22": "數。如值佛之數也。",
    "X20n0362_002:0561a23": "復于來世爾所劫中常得封受轉輪王位隨其步步。",
    "X20n0362_002:0561a24": "輪王有玉女千子悉無怨對。爾許劫中妻子常安",
    "X20n0362_002:0561b01": "也。",
    "X20n0362_002:0561b02": "亦得如是現世功德不可思議自在之力。",
    "X20n0362_002:0561b03": "常得[宋木+取]勝極妙七寶人天宮殿。",
    "X20n0362_002:0561b04": "在在生處增益壽命(至)成就具足無量福聚。",
    "X20n0362_002:0561b05": "汝等四王如是人王(至)于阿耨多羅三藐三菩提。",
    "X20n0362_002:0561b06": "已為得值百千萬億那由他佛(至)離三惡道苦。",
    "X20n0362_002:0561b07": "我今已種百千無量轉輪聖王釋梵之因。",
    "X20n0362_002:0561b08": "已種無邊善根種子(至)已集無量無邊福聚。",
    "X20n0362_002:0561b09": "後宮眷屬已得擁護宮殿諸衰悉已消滅。",
    "X20n0362_002:0561b10": "國土無有怨賊棘刺他方怨敵不能侵陵。",
    "X20n0362_002:0561b11": "棘。兵器也。與戟同。刺。殺也。",
    "X20n0362_002:0561b12": "汝等四王如是人王(至)能以正法摧伏諸惡。",
    "X20n0362_002:0561b13": "此總結成。六法六願。皆今具足者。若能屈己迎候。",
    "X20n0362_002:0561b14": "至心聽法。即是六願六法。又廻利施天。亦即能令",
    "X20n0362_002:0561b15": "六願六法成就滿足也。",
    "X20n0362_002:0561b16": "爾時四王白佛言世尊(至)燒種種香供養是經。",
    "X20n0362_002:0561b17": "是妙香氣於一念頃(至)亦照一切諸天宮殿。",
    "X20n0362_002:0561b18": "香作金光者。人王心存至典。則諦智兩冥。色心不",
    "X20n0362_002:0561b19": "二。故香隨智徧。一一皆金光明。廻施必得。是故天",
    "X20n0362_002:0561b20": "宮相現。香至天宮龍宮鬼神等宮。總至三法界爾。",
    "X20n0362_002:0561b21": "仍須了知解脫。所燒之香非法界者。何能周徧。三",
    "X20n0362_002:0561b22": "趣之體非法界者。何能承受。摩醯首羅。此云大自",
    "X20n0362_002:0561b23": "在。金剛密跡者。正法念經云。昔有國王。夫人生千",
    "X20n0362_002:0561b24": "子。欲試當來成佛次第。故拘留孫。探得第一籌。釋",
    "X20n0362_002:0561c01": "迦當第四籌。乃至樓至當千籌。第二夫人生二子。",
    "X20n0362_002:0561c02": "一願為梵王。請千兄轉法輪。次願為密跡金剛神。",
    "X20n0362_002:0561c03": "護千兄教法。世傳樓至化身。非也乃法意王子耳。",
    "X20n0362_002:0561c04": "摩尼跋陀。此云威伏行。阿耨達。此云無熱惱。娑竭",
    "X20n0362_002:0561c05": "此云醎海。",
    "X20n0362_002:0561c06": "佛告四王是香蓋光明(至)金光普照亦復如是。",
    "X20n0362_002:0561c07": "先述香光。非但至天宮等三法界。徧至百億諸宮。",
    "X20n0362_002:0561c08": "又至恒沙佛上。總之徧至十法界也。百億非非想",
    "X20n0362_002:0561c09": "天者。夫百億。即大千界也。但同一四禪。及四無色。",
    "X20n0362_002:0561c10": "三禪統中千界。以大千言之。則有一千三禪也。二",
    "X20n0362_002:0561c11": "禪統小千界。則有百萬二禪。唯四洲至初禪。則有",
    "X20n0362_002:0561c12": "百億。今非想亦言百億。以下望上言之耳。又恐番",
    "X20n0362_002:0562a01": "譯之訛也。",
    "X20n0362_002:0562a02": "諸佛世尊聞是香氣(至)於阿耨多羅三藐三菩提。",
    "X20n0362_002:0562a03": "爾時十方無量無邊(至)百千萬億那由他佛。",
    "X20n0362_002:0562a04": "人王運善奉施諸天。為諸佛所讚。上讚因成。此讚",
    "X20n0362_002:0562a05": "果滿。勤修下。明修苦行。善能下壞外道。降魔怨。是",
    "X20n0362_002:0562a06": "莊嚴道塲也。覺了下成正覺。善男子下。轉法輪。此",
    "X20n0362_002:0562a07": "並果上之事。如瑞應經廣明。",
    "X20n0362_002:0562a08": "爾時四天王復白佛言(至)所止宮殿講法之處。",
    "X20n0362_002:0562a09": "大梵天王釋提桓因(至)所止宮殿講法之處。",
    "X20n0362_002:0562a10": "世尊我等四王及餘眷屬(至)能為無上大法施主。",
    "X20n0362_002:0562a11": "以甘露味充足我等(至)諸惡灾患悉令消滅。",
    "X20n0362_002:0562a12": "世尊若有人王於此經(至)減損天眾增長惡趣。",
    "X20n0362_002:0562a13": "世尊我等四王(至)諸舊善神皆悉捨去。",
    "X20n0362_002:0562a14": "我等諸王及諸鬼神(至)其地無有可愛樂處。",
    "X20n0362_002:0562a15": "流星者。星說曰。絕迹而去曰奔星。光迹相連曰流",
    "X20n0362_002:0562a16": "星。博蝕。案漢書天文志。作日月薄蝕。孟康注曰。日",
    "X20n0362_002:0562a17": "月無光曰薄。韋昭曰。氣往迫為薄。虧缺曰蝕。京房",
    "X20n0362_002:0562a18": "易傳云。日月赤黃為薄。釋名云。日月虧曰蝕。謂稍",
    "X20n0362_002:0562a19": "侵虧。如蟲食草木葉也。虹者。爾雅云。螮蝀。虹也。雙",
    "X20n0362_002:0562a20": "出鮮盛者為雄。雄曰虹。暗昧者為雌。雌曰霓。又虹。",
    "X20n0362_002:0562a21": "攻也。謂純陽攻陰義也。",
    "X20n0362_002:0562a22": "世尊我等四王(至)生如是等無量惡事。",
    "X20n0362_002:0562a23": "統上王不弘經。故無法食。不聞法食。故天神捨離。",
    "X20n0362_002:0562a24": "天神捨離。故惡鬼亂行。鬼亂行。故灾起。然則灾起。",
    "X20n0362_002:0562b01": "繇鬼亂行。鬼亂行。繇諸天捨離。天離神捨。繇不聞",
    "X20n0362_002:0562b02": "法食。不聞法食。繇王不弘經。",
    "X20n0362_002:0562b03": "世尊若有人王(至)讀誦受持是經典者。",
    "X20n0362_002:0562b04": "我等四王及無量鬼神(至)至心聽受是經典故。",
    "X20n0362_002:0562b05": "如諸梵天說出欲論(至)是金光明於中[宋木+取]勝。",
    "X20n0362_002:0562b06": "三論者。四韋陀論。說梵事。毗伽羅論。說十善事。僧",
    "X20n0362_002:0562b07": "佉衛世師勒沙婆論。說學通事。(云云)。",
    "X20n0362_002:0562b08": "所以者何如來說(至)悉是如來正徧知說。",
    "X20n0362_002:0562b09": "如來過於百千億那由他(至)演說如是金光明經。",
    "X20n0362_002:0562b10": "以大悲力故等者。用無緣大悲。普覆法界。故超梵",
    "X20n0362_002:0562b11": "王四等之心。以難思苦行。積劫利物。故超帝釋十",
    "X20n0362_002:0562b12": "善之因。",
    "X20n0362_002:0562b13": "若閻浮提一切眾生(至)尊重讚歎是經。",
    "X20n0362_002:0562b14": "一切眾生等者。世間。謂五戒十善十二門禪等。出",
    "X20n0362_002:0562b15": "世間者。四教法門。三乘修證也。國事者。禮樂征伐。",
    "X20n0362_002:0562b16": "治世育民之事也。造世論者。如上三論。及下正論",
    "X20n0362_002:0562b17": "等也。皆因此經者。乃教行理三種經也。故新本云。",
    "X20n0362_002:0562b18": "欲生人天。欲得四果支佛。欲得佛。皆依此經懺悔",
    "X20n0362_002:0562b19": "滅障。方得成就。若探取化意。即是於一佛乘分別",
    "X20n0362_002:0562b20": "說三。但以此經部在方等。教猶屬通。理就人分未",
    "X20n0362_002:0562b21": "免異趣。故欲令等言。隨其五乘而得安樂也。",
    "X20n0362_002:0562b22": "爾時佛復告四王(至)滅其衰患而與安樂。",
    "X20n0362_002:0562b23": "而與安樂。是述成舉興勸。滅其衰患。是述成舉衰",
    "X20n0362_002:0562b24": "勸。",
    "X20n0362_002:0562c01": "若有人能廣宣流布(至)續復當得廣宣是經。",
    "X20n0362_002:0562c02": "爾時四天王即從座起(至)於世尊前以偈讚曰。",
    "X20n0362_002:0562c03": "佛月清淨滿足莊嚴佛日輝曜放千光明。",
    "X20n0362_002:0562c04": "夫三身有通別。依文是別。空是法身。以空無明暗。",
    "X20n0362_002:0562c05": "日月所依。別喻法身。體本周徧。日是報身。以日能",
    "X20n0362_002:0562c06": "破暗。別喻報身。三惑淨盡。月是應身。以月能盈昃。",
    "X20n0362_002:0562c07": "別喻應身。隨機勝劣。問。經無空字。何以取喻。答。下",
    "X20n0362_002:0562c08": "文云。佛真法身。猶若虗空。且日月必依於空。故以",
    "X20n0362_002:0562c09": "空日月三。別對三身耳。通意者。每喻各自具於三",
    "X20n0362_002:0562c10": "義。空是法身。日是報身。水日是應身。以日上必依",
    "X20n0362_002:0562c11": "空。下必現水。此之三義。則顯報智圓具三身。是就",
    "X20n0362_002:0562c12": "三般若論三身也。空是法身。月是報身。水月是應",
    "X20n0362_002:0562c13": "身。以月亦上必依空。下必現水。可顯應用圓具三",
    "X20n0362_002:0562c14": "身。是就三解脫論三身也。空是法身。日中空是報",
    "X20n0362_002:0562c15": "身。水中空是應身。以太虗空。是日所依空。天日水",
    "X20n0362_002:0562c16": "日。當體含空。此之三空。則顯法體圓具三身。例之",
    "X20n0362_002:0562c17": "空是法身。月中空是報身。水中空是應身。以月所",
    "X20n0362_002:0562c18": "依空。天月水月。其中含空。亦顯法體圓具三身。空",
    "X20n0362_002:0563a01": "徧日月。兩說三身者。乃就雙照中道而示。此則三",
    "X20n0362_002:0563a02": "軌以論三身也。後結歎文。空是法身。月是報身。水",
    "X20n0362_002:0563a03": "月是應身。空是法身。日是報身。燄是應身。化法是",
    "X20n0362_002:0563a04": "法身。化主是報身。化事是應身。各各具三。其義宛",
    "X20n0362_002:0563a05": "爾。故文云。無有障礙。即通意也。",
    "X20n0362_002:0563a06": "如來面目[宋木+取]上明淨齒白無垢如蓮華根。",
    "X20n0362_002:0563a07": "謂目與齒。",
    "X20n0362_002:0563a08": "功德無量猶如大海(至)百千三昧無有缺減。",
    "X20n0362_002:0563a09": "初二句。總標。有喻有法。次四句。是別歎。二句是智。",
    "X20n0362_002:0563a10": "二句是斷。淵。海也。管子曰。水出於地而不流曰淵。",
    "X20n0362_002:0563a11": "足下平滿千輻相現(至)微妙清淨如鍊真金。",
    "X20n0362_002:0563a12": "謂平與網。",
    "X20n0362_002:0563a13": "所有福德不可思議。",
    "X20n0362_002:0563a14": "佛功德山我今敬禮。",
    "X20n0362_002:0563a15": "夫相好不獨在應身。報法亦通。莊嚴父母生身者。",
    "X20n0362_002:0563a16": "應相好也。莊嚴尊特身者。報相好也。莊嚴法門者。",
    "X20n0362_002:0563a17": "法身相好也。以身相是一。隨見成三。藏通人。但言",
    "X20n0362_002:0563a18": "偏空。所見佛相。謂繇正習搆造而成。相非奇特。但",
    "X20n0362_002:0563a19": "能少勝輪王而已。以不知心現。見從外來。取色分",
    "X20n0362_002:0563a20": "齊。故名生身。此乃如來曲順凡小。示現此身。故名",
    "X20n0362_002:0563a21": "為應。別教人。能信中道妙色妙心。隨緣變造。所見",
    "X20n0362_002:0563a22": "佛相。知從心現。無有分齊。或現大身十蓮華藏世",
    "X20n0362_002:0563a23": "界塵相。或現八萬四千相好。或時祇於丈六三十",
    "X20n0362_002:0563a24": "二相令其機緣無分齊見。不同藏通分齊之身。故",
    "X20n0362_002:0563b01": "名尊特。此乃如來修道所得。故名為報。圓教人。了",
    "X20n0362_002:0563b02": "大小身。及多少相。皆性本具。修德無功。相雖是色。",
    "X20n0362_002:0563b03": "色即是心。故起信論云。色性即智。說名智身。智性",
    "X20n0362_002:0563b04": "即色。說名法身。今從即智名法門。故以八萬四千",
    "X20n0362_002:0563b05": "陀羅尼為髮。乃至定慧為足。以即色故。故得名為",
    "X20n0362_002:0563b06": "法身相好。今言歎智斷。即法身相好也。然須了知",
    "X20n0362_002:0563b07": "就機故論法報應三。淺深優劣。而前前者不知後",
    "X20n0362_002:0563b08": "後。後後者必見前前。據文云無有障礙。知非獨歎",
    "X20n0362_002:0563b09": "一身。良繇天王圓見三身。與妙三德。無二無別。欲",
    "X20n0362_002:0563b10": "彰此義。故發是歎。應是解脫。豈隔二德。報法準知。",
    "X20n0362_002:0563b11": "若達此意。方是深入金光明法門也。",
    "X20n0362_002:0563b12": "佛真法身猶如虗空(至)是故我今稽首佛月。",
    "X20n0362_002:0563b13": "偈初標佛月。今結先佛月。為三身。次結三身通融。",
    "X20n0362_002:0563b14": "故言無有障礙。次結佛日。故言如燄。次結佛化身。",
    "X20n0362_002:0563b15": "即是四身義。故言如化。皆具三身四身。則是無障",
    "X20n0362_002:0563b16": "礙也。結竟即禮。禮於佛月。亦是禮佛日佛化也。品",
    "X20n0362_002:0563b17": "初歎三章云。金光明微妙經典。顯不縱橫。今結三",
    "X20n0362_002:0563b18": "身。辭異義同。佛真法身即是體。佛月清淨即是宗。",
    "X20n0362_002:0563b19": "應現水月即是用。一三三一。亦非縱橫。以初以後。",
    "X20n0362_002:0563b20": "顯于中間。句句無非譚秘密藏。天王天辯。其妙若",
    "X20n0362_002:0563b21": "此。",
    "X20n0362_002:0563b22": "爾時世尊以偈答曰。",
    "X20n0362_002:0563b23": "此金光明諸經之王甚深[宋木+取]勝為無有上。",
    "X20n0362_002:0563b24": "此答其法身。",
    "X20n0362_002:0563c01": "十力世尊之所宣說汝等四王應當勤護。",
    "X20n0362_002:0563c02": "此答其報身。",
    "X20n0362_002:0563c03": "以是因緣是深妙典(至)所有惡趣無量諸苦。",
    "X20n0362_002:0563c04": "閻浮提內諸人王等(至)及其國土欲令豐盛。",
    "X20n0362_002:0563c05": "應當至心淨潔洗浴(至)無量眾生安隱快樂。",
    "X20n0362_002:0563c06": "譬如寶樹在人家中(至)隨意能與諸王法寶。",
    "X20n0362_002:0563c07": "是金光明微妙經典(至)十方諸佛常念是經。",
    "X20n0362_002:0563c08": "若有演說稱讚善哉(至)增益天眾精氣身力。",
    "X20n0362_002:0563c09": "統上歎經用。是答其應身。前天王所以讚佛者。以",
    "X20n0362_002:0563c10": "佛能說法也。今法王所以讚法者。亦以法能成佛",
    "X20n0362_002:0563c11": "故耳。",
    "X20n0362_002:0563c12": "爾時四王聞是偈已(至)隨逐是說法者而為守護。",
    "X20n0362_002:0563c13": "悲喜者。悲昔不聞。喜今得聞。悲他不聞。喜自得聞。",
    "X20n0362_002:0563c14": "涕淚橫流者。涕即淚。橫謂交橫。文選悲舊鄉之擁",
    "X20n0362_002:0563c15": "隔兮。涕橫墜而未禁。怡解者。怡謂和悅。解謂舒散",
    "X20n0362_002:0563c16": "也。",
    "X20n0362_002:0563c17": "金光明經大辯天品第七",
    "X20n0362_002:0563c18": "辯有四種。小辯。無量辯。雙辯。大辯。無漏法名小辯。",
    "X20n0362_002:0564a01": "恒沙法名無量辯。備二種名雙辯。雙非雙照名大",
    "X20n0362_002:0564a02": "辯。此天住智慧莊嚴法門。自住大辯。以自在力。隨",
    "X20n0362_002:0564a03": "機而授悅宜對悟。若一若二若三若四。令得四悅。",
    "X20n0362_002:0564a04": "乃至四悟。故名大辯。對佛發願。以大辯加於說者。",
    "X20n0362_002:0564a05": "故以是標品。",
    "X20n0362_002:0564a06": "爾時大辯天白佛言(至)能與總持令不忘失。",
    "X20n0362_002:0564a07": "初加法師以樂說辯才。謂於一字中說一切字。於",
    "X20n0362_002:0564a08": "一語中說一切語。於一法中說一切法。隨可度者",
    "X20n0362_002:0564a09": "而有所益也。莊嚴次第。是辭辯。種種莊嚴。言語善",
    "X20n0362_002:0564a10": "巧也。大智。是義辯。知諸法義。所歸趣處也。總持。是",
    "X20n0362_002:0564a11": "法辯。智慧通達諸法名字也。",
    "X20n0362_002:0564a12": "若有眾生于百千佛所(至)是妙經典令不斷絕。",
    "X20n0362_002:0564a13": "流布不絕。加其能化之道。無人無所化。無道無能",
    "X20n0362_002:0564a14": "化。因緣和合。化道不絕也。",
    "X20n0362_002:0564a15": "復令無量無邊眾生(至)阿褥多羅三藐三菩提。",
    "X20n0362_002:0564a16": "聞經至不退轉。是加因益。必定得菩提。是加果益。",
    "X20n0362_002:0564a17": "文言雖略。誓願弘深。為益大矣。",
    "X20n0362_002:0564a18": "金光明經功德天品第八",
    "X20n0362_002:0564a19": "此天住福德莊嚴法門。攝一切法。而以功德為首。",
    "X20n0362_002:0564a20": "故言功德天。又能與說者所須。無所乏少。故名功",
    "X20n0362_002:0564a21": "德天。又令說者晝夜思惟是經深義。故名功德天。",
    "X20n0362_002:0564a22": "又令聽者速成菩提。具此眾義。故名功德天品。應",
    "X20n0362_002:0564a23": "知大辯與功德天。咸皆證入金光明法門。皆能徧",
    "X20n0362_002:0564a24": "攝一切法等。但引物偏好。為行不同。故彼以智為",
    "X20n0362_002:0564b01": "首。此福為首。",
    "X20n0362_002:0564b02": "爾時功德天白佛言(至)三惡道苦悉畢無餘。",
    "X20n0362_002:0564b03": "及餘資產者。即飲食衣服臥具醫藥四。事之外。一",
    "X20n0362_002:0564b04": "切資具產生之物也。",
    "X20n0362_002:0564b05": "世尊我已於過去寶華功德(至)璧玉珂貝悉無所乏。",
    "X20n0362_002:0564b06": "述過去世值佛。修證金光明法門。故能今日。隨弘",
    "X20n0362_002:0564b07": "經處。有求皆與。寶華等八字。別號也。如來等。通號",
    "X20n0362_002:0564b08": "也。無虗妄名如來。良福田名應供。知法界名正徧",
    "X20n0362_002:0564b09": "知。具三明名明行足。不還來名善逝。知眾生國土",
    "X20n0362_002:0564b10": "名世間解。無與等名無上士。調他心名調御丈夫。",
    "X20n0362_002:0564b11": "為眾生眼名天人師。知三聚名佛。具茲十號名世",
    "X20n0362_002:0564b12": "間尊。種諸善根者以照金光明微妙之智。為諸善",
    "X20n0362_002:0564b13": "之根也。璧。玉所琢器也。珂貝。螺屬也。",
    "X20n0362_002:0564b14": "若有人能稱金光明(至)多與資生所須之物。",
    "X20n0362_002:0564b15": "世尊於此北方毗沙門(至)此即是我常止住處。",
    "X20n0362_002:0564b16": "阿尼曼陀。此云有財。",
    "X20n0362_002:0564b17": "若有欲得財寶增長(至)供施於我散灑諸方。",
    "X20n0362_002:0564b18": "爾時當說如是章句。",
    "X20n0362_002:0564b19": "波利富樓那遮利(一至)阿[少/兔]婆羅尼(十三)",
    "X20n0362_002:0564b20": "是灌頂章句必定吉祥(至)香華供養十方諸佛。",
    "X20n0362_002:0564b21": "灌頂章句者。以法性水。灌十地頂。受法王職。今密",
    "X20n0362_002:0564b22": "譚此法。故名灌頂。必定是般若德。吉祥是解脫德。",
    "X20n0362_002:0564b23": "真實不虗是法身德。以此三德讚灌頂義。等行。謂",
    "X20n0362_002:0564b24": "具行諸行。中善根。謂行一行。八戒者。即在家人一",
    "X20n0362_002:0564c01": "日一夜也。於五戒上。更加不著華香。不觀聽伎樂。",
    "X20n0362_002:0564c02": "不止高牀。此八是戒。不過中食是齋。",
    "X20n0362_002:0564c03": "常為己身及諸眾生(至)令我所求皆得吉祥。",
    "X20n0362_002:0564c04": "此乃奉供。及誦密言邀請意也若為自身受五欲",
    "X20n0362_002:0564c05": "樂。希望財寶。即輪迴業。眾聖所訶。尊天寧護。令為",
    "X20n0362_002:0564c06": "己他成菩提故。其所剋獲。非生死因。當依此文。修",
    "X20n0362_002:0564c07": "今行法。",
    "X20n0362_002:0564c08": "自於所居房舍屋宅(至)布散其地以待於我。",
    "X20n0362_002:0564c09": "阿蘭若。此云無諍。以其所居。不與世諍。即離聚落",
    "X20n0362_002:0564c10": "五里處也。又有達摩阿蘭若謂說諸法本來清淨。",
    "X20n0362_002:0564c11": "因名其處為法阿蘭若。今經所指。該其二也。",
    "X20n0362_002:0564c12": "我於爾時如一念頃(至)即得具足悉受快樂。",
    "X20n0362_002:0564c13": "若能以己所作善根(至)隨其所求令得成就。",
    "X20n0362_002:0564c14": "應當至心禮如是等(至)法上菩薩亦應敬禮。",
    "X20n0362_002:0564c15": "東方阿閦如來南方寶相如來",
    "X20n0362_002:0564c16": "西方無量壽佛北方微妙聲佛",
    "X20n0362_002:0564c17": "金光明經堅牢地神品第九",
    "X20n0362_002:0564c18": "諸天或住善權方便道。為眾生法父。此天住善實",
    "X20n0362_002:0565a01": "智度道。為眾生法母。一義也。譬如陰陽。覆載卉木。",
    "X20n0362_002:0565a02": "智度養育。出生眾善。二義也。餘度各有所主。未亡",
    "X20n0362_002:0565a03": "未泯。實智照了。無相無名。三義也。餘度有等有上。",
    "X20n0362_002:0565a04": "智度無等無上。是究竟度。四義也。智度法門。常無",
    "X20n0362_002:0565a05": "改變。義曰堅牢。常也。能荷。樂也。能生。淨也。名之為",
    "X20n0362_002:0565a06": "地。德力自在。我也。稱之為神。從此等法門。故名堅",
    "X20n0362_002:0565a07": "牢地神品。",
    "X20n0362_002:0565a08": "爾時地神堅牢白佛言(至)得服甘露無上法味。",
    "X20n0362_002:0565a09": "聚落者。落。居也。人之聚居。故名聚落。山澤者。下有",
    "X20n0362_002:0565a10": "水曰澤。宿衛。謂止宿衛護。",
    "X20n0362_002:0565a11": "增益氣力。",
    "X20n0362_002:0565a12": "而此大地深十六萬(至)豐壤肥濃過於今日。",
    "X20n0362_002:0565a13": "以是之故閻浮提內(至)美色香味皆悉具足。",
    "X20n0362_002:0565a14": "眾生食已增長壽命(至)成就如是種種等已。",
    "X20n0362_002:0565a15": "壽命。色。力。辯。安。謂之五果。繇食而致。",
    "X20n0362_002:0565a16": "所作事業多得成辦(至)應心適意隨其所樂。",
    "X20n0362_002:0565a17": "是諸眾生得是威德(至)持是經者四部之眾。",
    "X20n0362_002:0565a18": "我於爾時當往其所(至)廣令宣布如是妙典。",
    "X20n0362_002:0565a19": "凡約八事。展轉增長。繇聞法故。法味增長。法味增",
    "X20n0362_002:0565a20": "長故。氣力增長。氣力增長故。翻地味增長。地味增",
    "X20n0362_002:0565a21": "長故。諸物增長。諸物增長故。眾生五果增長。五果",
    "X20n0362_002:0565a22": "增長故。修行增長。修行增長故。供養增長。供養增",
    "X20n0362_002:0565a23": "長故。弘通增長耳。",
    "X20n0362_002:0565a24": "何以故世尊是金光明(至)服甘露無上法味已。",
    "X20n0362_002:0565b01": "閻浮提地縱廣七千由旬豐壤倍常。",
    "X20n0362_002:0565b02": "南北曰縱。東西曰廣。",
    "X20n0362_002:0565b03": "世尊如此大地眾生所依(至)增長一切所須物已。",
    "X20n0362_002:0565b04": "令諸眾生隨意所用受於快樂。",
    "X20n0362_002:0565b05": "種種飲食衣服臥具(至)依因於地悉皆具足。",
    "X20n0362_002:0565b06": "凡約五事。展轉增長。以經力故。我眷屬增長。眷屬",
    "X20n0362_002:0565b07": "增長故。地味增長。地味增長故。諸物增長。諸物增",
    "X20n0362_002:0565b08": "長故。眾生快樂增長。快樂增長故。依報皆具足。具",
    "X20n0362_002:0565b09": "足亦名增長耳。",
    "X20n0362_002:0565b10": "是故世尊是諸眾生(至)往法會所聽受是經。",
    "X20n0362_002:0565b11": "既聽受已還其所止(至)常生天上人中受樂。",
    "X20n0362_002:0565b12": "是諸眾生各於住處(至)及稱是經首題名字。",
    "X20n0362_002:0565b13": "世尊隨是眾生所住之處(至)悉得增長滋茂廣大。",
    "X20n0362_002:0565b14": "令諸眾生受於快樂多饒財寶。",
    "X20n0362_002:0565b15": "好行惠施心常堅固深信三寶。",
    "X20n0362_002:0565b16": "凡約六事。展轉增長。以知我恩故。專聽增長。專聽",
    "X20n0362_002:0565b17": "增長故。功德增長。功德增長故。教他增長。教他增",
    "X20n0362_002:0565b18": "長故。地味增長。地味增長故。受樂增長。受樂增長",
    "X20n0362_002:0565b19": "故。信施增長耳。",
    "X20n0362_002:0565b20": "爾時佛告地神堅牢(至)隨意往生三十三天。",
    "X20n0362_002:0565b21": "地神所說。止是今世增長。如來述成。文雖略。意極",
    "X20n0362_002:0565b22": "長遠。準下可知。",
    "X20n0362_002:0565b23": "地神若有眾生為欲供養(至)不可思議微妙快樂。",
    "X20n0362_002:0565b24": "供養等是在人世。是人下。往天世。日夜下。至出世",
    "X20n0362_002:0565c01": "也。雖受天樂。住樂法界。故無所受。是故名為不可",
    "X20n0362_002:0565c02": "思議微妙快樂。蓋從人世至天世。從天世至出世。",
    "X20n0362_002:0565c03": "長遠之義若此。",
    "X20n0362_002:0565c04": "爾時地神白佛言世尊(至)在法座下頂戴其足。",
    "X20n0362_002:0565c05": "世尊若有眾生(至)是妙經典令不斷絕。",
    "X20n0362_002:0565c06": "是諸眾生聽是經已(至)三惡道苦悉斷無餘。",
    "X20n0362_002:0565c07": "金光明經卷第二",
    "X20n0362_002:0565c09": "金光明經科註卷二"
}