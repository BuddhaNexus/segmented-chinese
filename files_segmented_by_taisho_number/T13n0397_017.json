{
    "T13n0397_017:0114b06": "4大方等大集經卷第十七",
    "T13n0397_017:0114b08": "北涼天竺三藏曇無讖譯",
    "T13n0397_017:0114b09": "虛空藏菩薩品第八之四",
    "T13n0397_017:0114b10": "爾時，虛空藏菩薩白佛言：「世尊！諸佛行處不",
    "T13n0397_017:0114b11": "可思議，菩薩所應行法亦復無量，是故此行",
    "T13n0397_017:0114b12": "不可以少誓莊嚴、不可以少言說、不可以小",
    "T13n0397_017:0114b13": "乘道而得成就。快哉！世尊！唯願說諸菩薩大",
    "T13n0397_017:0114b14": "誓莊嚴及道莊嚴，菩薩以大誓莊嚴及道莊",
    "T13n0397_017:0114b15": "嚴故，能乘大乘行真實最上出世間道，為當",
    "T13n0397_017:0114b16": "得出世無上大乘，成就一切自然大智。雖未",
    "T13n0397_017:0114b17": "成一切智，能作佛事利益一切。」佛告虛空藏",
    "T13n0397_017:0114b18": "菩薩言：「善男子！諦聽，諦聽！善思念之。吾當為",
    "T13n0397_017:0114b19": "汝分別解說，諸菩薩大誓莊嚴、乘莊嚴、道莊",
    "T13n0397_017:0114b20": "嚴。」「唯然，世尊！願樂欲聞。」佛言：「善男子！菩薩",
    "T13n0397_017:0114b21": "有二十莊嚴法以自莊嚴，自莊嚴已能乘大",
    "T13n0397_017:0114b22": "乘。何等為二十？善男子！若有菩薩畢竟發阿",
    "T13n0397_017:0114b23": "耨多羅三藐三菩提心，於一切眾生生最勝大",
    "T13n0397_017:0114b24": "悲，生利益眾生心，利益眾生心已，便能",
    "T13n0397_017:0114b25": "莊嚴無上大誓。「何謂大誓莊嚴？為度未度者",
    "T13n0397_017:0114b26": "大誓莊嚴，乘大船舫故。為解未解者大誓莊",
    "T13n0397_017:0114b27": "嚴，脫虛妄顛倒故。為安未安者大誓莊嚴，安",
    "T13n0397_017:0114b28": "止無畏道故。為未得涅槃者令得涅槃大誓",
    "T13n0397_017:0114b29": "莊嚴，捨五陰重擔故。為常勤給足眾生大",
    "T13n0397_017:0114c01": "誓莊嚴，精進不懈怠故。為不捨無量生死大",
    "T13n0397_017:0114c02": "誓莊嚴，不疲厭故。為悅可一切諸佛大誓莊",
    "T13n0397_017:0114c03": "嚴，現前供養恭敬故。為受持一切佛法大誓",
    "T13n0397_017:0114c04": "莊嚴，不斷三寶種故。為受持一切所聞不忘",
    "T13n0397_017:0114c05": "大誓莊嚴，得陀羅尼故。為善說法悅可一切眾",
    "T13n0397_017:0114c06": "生大誓莊嚴，得辯才故。為集無量功德資糧",
    "T13n0397_017:0114c07": "大誓莊嚴，成就相好故。為悅可一切善知識",
    "T13n0397_017:0114c08": "大誓莊嚴，堅固所行故。為遮馳散心大誓莊",
    "T13n0397_017:0114c09": "嚴，生諸禪解脫三昧故。為在阿練若處捨離",
    "T13n0397_017:0114c10": "身命大誓莊嚴，得六通故。為欲大師子吼無",
    "T13n0397_017:0114c11": "所畏懼大誓莊嚴，現前得無我法故。為欲至",
    "T13n0397_017:0114c12": "一切世界大誓莊嚴，欲知一切諸法如幻如",
    "T13n0397_017:0114c13": "夢如影故。為普照嚴飾一切世界大誓莊嚴，",
    "T13n0397_017:0114c14": "淨戒眾受持成就力故。為成就如來十力大",
    "T13n0397_017:0114c15": "誓莊嚴，滿足諸波羅蜜故。為得四無所畏大",
    "T13n0397_017:0114c16": "誓莊嚴，如所說行故。為盡得十八不共法大",
    "T13n0397_017:0114c17": "誓莊嚴，如所聞菩薩地法不戲論故。「善男子！",
    "T13n0397_017:0114c18": "是為諸菩薩二十大誓莊嚴，以此莊嚴力故",
    "T13n0397_017:0114c19": "能乘於大乘。菩薩以此自莊嚴力故，斷三惡",
    "T13n0397_017:0114c20": "趣因緣，是名莊嚴。具足善為諸佛所護持，是",
    "T13n0397_017:0114c21": "名莊嚴。隨所欲至便得往生，是名莊嚴。捨一",
    "T13n0397_017:0114c22": "切胞胎能化生諸佛前，是名莊嚴。能行無諍",
    "T13n0397_017:0114c23": "身口意業，是名莊嚴。住不放逸行為諸天世",
    "T13n0397_017:0114c24": "人之所恭敬，是名莊嚴。善通達三脫門而不",
    "T13n0397_017:0114c25": "證實際，是名莊嚴。一切無我法皆現在前而",
    "T13n0397_017:0114c26": "猶不捨大誓莊嚴，是名莊嚴。是為菩薩具",
    "T13n0397_017:0114c27": "足大誓莊嚴。「云何名為莊嚴菩薩乘？善男",
    "T13n0397_017:0114c28": "子！乘者謂無量也，無邊崖故，普遍一切喻",
    "T13n0397_017:0114c29": "如虛空，廣大容受一切眾生故，不與聲聞辟",
    "T13n0397_017:0115a01": "支佛共，是故名大乘。「復次，乘者以正住四攝",
    "T13n0397_017:0115a02": "法為輪，以真淨十善業為輻，以淨功德資糧",
    "T13n0397_017:0115a03": "為轂，以堅固淳至畢竟為輨轄釘鑷，以善成",
    "T13n0397_017:0115a04": "就諸禪解脫三昧為轅，以四無量心為善調，",
    "T13n0397_017:0115a05": "以善知識為御，以知時非時為發動，以無常",
    "T13n0397_017:0115a06": "苦空無我之音為驅策，以七覺寶繩為鞦紖，",
    "T13n0397_017:0115a07": "以淨五根為索帶，以弘普端直大悲為旒幢，",
    "T13n0397_017:0115a08": "以四正勤為網，以四念處為安詳，以四神足",
    "T13n0397_017:0115a09": "為速進，以勝五力為鑒陣，以八聖道為直進，",
    "T13n0397_017:0115a10": "於一切眾生無障礙慧明以為軒。以無住六波",
    "T13n0397_017:0115a11": "羅蜜迴向薩婆若，以無等四諦度到彼岸，是",
    "T13n0397_017:0115a12": "為大乘。「此乘諸佛所受，聲聞辟支佛所觀，一",
    "T13n0397_017:0115a13": "切菩薩所乘，釋梵護世所應敬禮，一切眾生",
    "T13n0397_017:0115a14": "所應供養，一切智者所應讚歎，一切世間所",
    "T13n0397_017:0115a15": "應歸趣，一切怨憎不能輕毀，一切諸魔不能",
    "T13n0397_017:0115a16": "破壞，一切外道不能測量，一切世智不能與",
    "T13n0397_017:0115a17": "競。此乘殊勝無能遏者，一切賢聖之所守",
    "T13n0397_017:0115a18": "護，此乘隨願能至一切佛界故。此乘普照，能",
    "T13n0397_017:0115a19": "放縵網光明故。此乘有大名稱，能出法門故。",
    "T13n0397_017:0115a20": "此乘強，志不退還故。此乘堅牢，不懈緩故。此",
    "T13n0397_017:0115a21": "乘正住，不傾動故。此乘眾事備具，能滿一切",
    "T13n0397_017:0115a22": "所願故。善男子！是名大乘諸大誓莊嚴。「菩薩",
    "T13n0397_017:0115a23": "乘此乘，乘此乘已能從一地至於一地是其",
    "T13n0397_017:0115a24": "莊嚴，能捨諸地過患是其莊嚴，能捨諸魔業",
    "T13n0397_017:0115a25": "是其莊嚴，能化度眾生是其莊嚴，能淨佛世",
    "T13n0397_017:0115a26": "界是其莊嚴，能現菩薩神變是其莊嚴，能度",
    "T13n0397_017:0115a27": "生死大飢饉是其莊嚴，能入如來行處是其",
    "T13n0397_017:0115a28": "莊嚴。「善男子！云何菩薩莊嚴道？善男子！菩",
    "T13n0397_017:0115a29": "薩大誓莊嚴及乘大乘已捨一切邪道，捨一",
    "T13n0397_017:0115b01": "切邪道已趣於真實正道到薩婆若。何謂正",
    "T13n0397_017:0115b02": "道耶？所謂不捨善法故行於大欲，不退菩提",
    "T13n0397_017:0115b03": "道故勤修精進，善根不失故行不放逸，不",
    "T13n0397_017:0115b04": "動淳至不沒於所作，必能究竟仰攀上法，求",
    "T13n0397_017:0115b05": "功德資糧無有滿足，求智慧資糧終不廢捨，",
    "T13n0397_017:0115b06": "是為菩薩正道。「復次，善男子！菩薩道者，所謂",
    "T13n0397_017:0115b07": "四禪、四無量心、四空定、五神通、三福業、三",
    "T13n0397_017:0115b08": "學、六應敬、六念、四攝法、四念處、四正勤、四",
    "T13n0397_017:0115b09": "神足、五根、五力、七覺分、八聖道分、三解脫",
    "T13n0397_017:0115b10": "門、知陰方便、知界方便、知入方便、知諦方",
    "T13n0397_017:0115b11": "便、知因緣方便，是名為道。菩薩得成就此道",
    "T13n0397_017:0115b12": "方便，皆能隨順入六波羅蜜道。所以然者，以",
    "T13n0397_017:0115b13": "菩薩六波羅蜜道，不與一切聲聞辟支佛共",
    "T13n0397_017:0115b14": "故。此道一切諸佛皆所稱歎，從諸如來口出。",
    "T13n0397_017:0115b15": "成就方便菩薩能知一切法實性者，能住出",
    "T13n0397_017:0115b16": "世間六波羅蜜聖道。「云何為住？善男子！若有",
    "T13n0397_017:0115b17": "菩薩成就自然慧方便而求菩提，於此五受",
    "T13n0397_017:0115b18": "陰中為如實覺故求於菩提，是菩薩知色無",
    "T13n0397_017:0115b19": "常而行布施，知色苦、知色無我、知色鈍、知色",
    "T13n0397_017:0115b20": "無智，知色如幻、知色如水中月、知色如夢、知",
    "T13n0397_017:0115b21": "色如影、知色如響、知色如旋火輪，知色無",
    "T13n0397_017:0115b22": "我、知色無眾生、知色無命、知色無人、知色無",
    "T13n0397_017:0115b23": "主、知色無養，知色空、知色無相、知色無願、知",
    "T13n0397_017:0115b24": "色無作，知色無生、知色無起、知色無出、知色",
    "T13n0397_017:0115b25": "無形，知色寂靜、知色離，知色無終、知色無成，",
    "T13n0397_017:0115b26": "知色與虛空等、知色如涅槃性，而行布施。「菩",
    "T13n0397_017:0115b27": "薩如是行施時，以施離故知色亦離，以色離",
    "T13n0397_017:0115b28": "故知施亦離；以色、施離故知願亦離，以願離",
    "T13n0397_017:0115b29": "故知色、施亦離；以色、施、願離故知菩提亦離，",
    "T13n0397_017:0115c01": "以菩提離故知色、施、願離，而知一切法同菩提",
    "T13n0397_017:0115c02": "性。「善男子！是為菩薩出世間檀波羅蜜，受想",
    "T13n0397_017:0115c03": "行亦如是，知識無常應行布施，知識苦、知識",
    "T13n0397_017:0115c04": "無我，知識鈍、知識無智，知識如幻、知識如野",
    "T13n0397_017:0115c05": "馬、知識如水中月、知識如夢、知識如影、知識",
    "T13n0397_017:0115c06": "如響、知識如旋火輪，知識無我、知識無眾生、",
    "T13n0397_017:0115c07": "知識無命、知識無人、知識無主、知識無養，知",
    "T13n0397_017:0115c08": "識如空、知識無相、知識無願、知識無作，知識",
    "T13n0397_017:0115c09": "無生、知識無起，知識無出、知識無形，知識寂",
    "T13n0397_017:0115c10": "靜、知識離，知識無終、知識無成，知識與虛",
    "T13n0397_017:0115c11": "空等、知識如涅槃性，而行布施。「菩薩如是行",
    "T13n0397_017:0115c12": "布施時，以施離故知識亦離，以識離故知施",
    "T13n0397_017:0115c13": "亦離；以識、施離故知願亦離，以願離故知識、",
    "T13n0397_017:0115c14": "施亦離；以識、施、願離故知菩提亦離，以菩提",
    "T13n0397_017:0115c15": "離故知識、施、願離，而知一切法同菩提性。善",
    "T13n0397_017:0115c16": "男子！是為菩薩出世間檀波羅蜜。「復次，善男",
    "T13n0397_017:0115c17": "子！菩薩知色無常而護於戒，乃至知色如涅",
    "T13n0397_017:0115c18": "槃性而護於戒，知受想行亦如是，知識無常",
    "T13n0397_017:0115c19": "而護於戒，乃至知識如涅槃性而護於戒。以",
    "T13n0397_017:0115c20": "戒離故知色亦離，知戒離故乃至於識亦離，",
    "T13n0397_017:0115c21": "乃至知一切法同菩提性。善男子！是為菩薩出",
    "T13n0397_017:0115c22": "世間尸羅波羅蜜。羼提波羅蜜、毘梨耶波羅",
    "T13n0397_017:0115c23": "蜜、禪波羅蜜亦如是。「知色無常而行於慧，乃",
    "T13n0397_017:0115c24": "至知色如涅槃性而行於慧。知受想行無",
    "T13n0397_017:0115c25": "常而行於慧，乃至知識如涅槃性而行於慧。",
    "T13n0397_017:0115c26": "以慧平等故知識平等，以識平等故知慧",
    "T13n0397_017:0115c27": "平等；以慧、識平等故知願平等，以願平等故",
    "T13n0397_017:0115c28": "知慧、識平等；知慧、識、願平等故知菩提平等，",
    "T13n0397_017:0115c29": "以菩提平等故知慧、識、願平等，即知一切法",
    "T13n0397_017:0116a01": "同菩提性。善男子！是為出世間般若波羅蜜，",
    "T13n0397_017:0116a02": "是為菩薩出世間波羅蜜道，悉能攝取一切",
    "T13n0397_017:0116a03": "諸道，當知一切諸道皆入在中。「何故名之為",
    "T13n0397_017:0116a04": "出世間耶？善男子！五受陰名為世間，菩薩善",
    "T13n0397_017:0116a05": "分別五陰，觀是無常乃至如涅槃性已，知此",
    "T13n0397_017:0116a06": "道中無有世間及世間法，知此道是無漏是",
    "T13n0397_017:0116a07": "出世間無所繫著，是名出世間。善男子！是",
    "T13n0397_017:0116a08": "名菩薩道。「復次，道者，所謂如實求一切諸法，",
    "T13n0397_017:0116a09": "分別選擇不見一切諸法，相續積聚無二無",
    "T13n0397_017:0116a10": "別，是故名道。而此道者無有憎愛，無憎愛故",
    "T13n0397_017:0116a11": "名為平等。離思惟觀察餘乘故，名為廣大。去",
    "T13n0397_017:0116a12": "離諂故，名為端直。去離曲心故，名為無姦。斷",
    "T13n0397_017:0116a13": "除諸蓋故，名無繫滯。去離欲瞋恚害覺故，",
    "T13n0397_017:0116a14": "名無塵垢。不愛色聲香味觸故，名為安樂。去",
    "T13n0397_017:0116a15": "離諸魔事故，名為清涼。去離煩惱眾賊故，名",
    "T13n0397_017:0116a16": "為無畏。能到涅槃故，名為出要。成就靜定故，",
    "T13n0397_017:0116a17": "名清涼水。慧善解故，名為常明。善修慈故，名",
    "T13n0397_017:0116a18": "為涼樂。不捨大悲故，名進無厭。常行喜故，名",
    "T13n0397_017:0116a19": "為悅豫。成就捨故，名無過失。順攝法故，名為",
    "T13n0397_017:0116a20": "大富。成就施食波羅蜜力故，得薩婆若智辯，",
    "T13n0397_017:0116a21": "諸佛善護持故，名過四魔行法。不捨本願故，",
    "T13n0397_017:0116a22": "名進無滯礙。渡一切煩惱流故，名無有上。一",
    "T13n0397_017:0116a23": "切世間無能降伏故，名無詶對。「善男子！此道",
    "T13n0397_017:0116a24": "成就如是等及諸餘無量功德，一切大士乘",
    "T13n0397_017:0116a25": "此道故能往來教化無量眾生，是為莊嚴。無",
    "T13n0397_017:0116a26": "諸煩惱現入煩惱，是其莊嚴。觀於生死而",
    "T13n0397_017:0116a27": "不證實際，到空無相無作門，而能教化行諸",
    "T13n0397_017:0116a28": "見諸相諸願眾生，是其莊嚴。現入聲聞辟支",
    "T13n0397_017:0116a29": "佛涅槃而不捨生死，是其莊嚴。現諸趣受",
    "T13n0397_017:0116b01": "生而不動於法性，現說一切言教而不動於",
    "T13n0397_017:0116b02": "無言，是其莊嚴。能現一切佛事而不捨菩薩",
    "T13n0397_017:0116b03": "行，是其莊嚴。「善男子！是為菩薩大誓莊嚴、大",
    "T13n0397_017:0116b04": "乘莊嚴、道莊嚴。菩薩以大誓莊嚴自莊嚴故，",
    "T13n0397_017:0116b05": "能乘大乘順出世間聖道，未得薩婆若為眾",
    "T13n0397_017:0116b06": "生故能作佛事。」",
    "T13n0397_017:0116b07": "爾時，眾中有菩薩名曰寶德，問虛空藏菩薩",
    "T13n0397_017:0116b08": "言：「善男子！汝已修此出世間聖道耶？」虛空藏",
    "T13n0397_017:0116b09": "答言：「已修。」寶德言：「云何修？」虛空藏答言：「如",
    "T13n0397_017:0116b10": "得清淨道，如是修。」寶德問言：「云何為清淨道？」",
    "T13n0397_017:0116b11": "虛空藏答言：「善男子！我淨故道淨。」寶德問",
    "T13n0397_017:0116b12": "言：「云何為我淨？」虛空藏答言：「如世淨。」寶德問",
    "T13n0397_017:0116b13": "言：「云何世淨？」虛空藏答言：「善男子！色過去際",
    "T13n0397_017:0116b14": "淨。所以然者，以色本際無來故。色未來際亦",
    "T13n0397_017:0116b15": "淨。所以然者，以色未來際無去故，色現在際",
    "T13n0397_017:0116b16": "亦淨。所以然者，以現在色無住故。善男子！是",
    "T13n0397_017:0116b17": "為世淨。受想行識過去際淨。所以然者，以識",
    "T13n0397_017:0116b18": "本際無來故。識未來際亦淨。所以然者，以識",
    "T13n0397_017:0116b19": "未來際無去故。識現在際亦淨。所以然者，以",
    "T13n0397_017:0116b20": "識現在際無住故。善男子！是為世淨。善男子！",
    "T13n0397_017:0116b21": "以世中世淨故則我淨，以我淨故是名道淨。」",
    "T13n0397_017:0116b22": "寶德言：「善男子！如是淨道能何所為？」虛空",
    "T13n0397_017:0116b23": "藏答言：「能作大智慧光明，以此慧明力故，能",
    "T13n0397_017:0116b24": "知一切法過去未來際。」寶德復問言：「何謂過",
    "T13n0397_017:0116b25": "去未來法際？」虛空藏答言：「一切法於過去際",
    "T13n0397_017:0116b26": "無生，於未來際無滅，是名知過去未來際。」寶",
    "T13n0397_017:0116b27": "德復問：「若見過去未來際者，為何所見？」虛空",
    "T13n0397_017:0116b28": "藏答言：「見二俱離。」寶德復問：「何謂二俱離？」",
    "T13n0397_017:0116b29": "虛空藏答言：「離斷常者。善男子！若有見法生",
    "T13n0397_017:0116c01": "及著法者，則是斷常見。所以然者，由有生",
    "T13n0397_017:0116c02": "故則有滅，有生滅故則有斷常之見。若不見",
    "T13n0397_017:0116c03": "有法從自性、他性生者則見因緣，若見因緣",
    "T13n0397_017:0116c04": "則見法，若見法者則見如來，若見如來者則",
    "T13n0397_017:0116c05": "見如，若見如者則不滯於斷亦不執於常，若",
    "T13n0397_017:0116c06": "不常不斷者即無生無滅。」寶德復問：「善男子！",
    "T13n0397_017:0116c07": "若無生無滅，云何有名數？」虛空藏答言：「假言",
    "T13n0397_017:0116c08": "說故名之法耳。善男子！猶如有空故，有色",
    "T13n0397_017:0116c09": "差別名，所謂青黃赤白色、紫色、頗梨色、琉",
    "T13n0397_017:0116c10": "璃色，麁色細色，長色短色，方色圓色，虛空不",
    "T13n0397_017:0116c11": "為如是等法所染。然一切色自性亦空，一切",
    "T13n0397_017:0116c12": "諸法亦復如是，同虛空性，但假言說有名數",
    "T13n0397_017:0116c13": "耳！所謂善法不善法，世間法出世間法，應作",
    "T13n0397_017:0116c14": "法不應作法，有漏法無漏法，有為法無為法，",
    "T13n0397_017:0116c15": "而菩薩亦不作一切非福行，所作福行皆見",
    "T13n0397_017:0116c16": "虛誑、非真、不堅固。是菩薩知一切行非行，平",
    "T13n0397_017:0116c17": "等捨離一切相，成就般若波羅蜜力故，迴向",
    "T13n0397_017:0116c18": "菩提而亦不見菩提有增有減，不於色中求",
    "T13n0397_017:0116c19": "菩提，亦不於受想行識中求菩提，菩薩以無",
    "T13n0397_017:0116c20": "求故，住於清淨戒眾，修無願解脫門，滿足",
    "T13n0397_017:0116c21": "一切諸願。知生死性同涅槃性，雖入究竟涅",
    "T13n0397_017:0116c22": "槃，為斷除眾生虛妄顛倒故行菩薩行，亦無",
    "T13n0397_017:0116c23": "行法可行。善男子！如是菩薩入於涅槃行菩",
    "T13n0397_017:0116c24": "薩行。「善男子！凡有所作皆是生死，無有所作",
    "T13n0397_017:0116c25": "是名涅槃。菩薩所行是無所作，是故菩薩名",
    "T13n0397_017:0116c26": "入涅槃行菩薩行。善男子！凡有染著樔窟妄",
    "T13n0397_017:0116c27": "想戲論取相，是名生死。涅槃者無染著樔窟",
    "T13n0397_017:0116c28": "妄想戲論取相，是名涅槃。菩薩以修無樂",
    "T13n0397_017:0116c29": "著樔窟妄想戲論取相行菩薩行，是名菩薩",
    "T13n0397_017:0117a01": "入於涅槃行菩薩行。」當說此法時，有五百菩",
    "T13n0397_017:0117a02": "薩得無生法忍。",
    "T13n0397_017:0117a03": "爾時，世尊讚虛空藏菩薩言：「善哉，善哉！賢士！",
    "T13n0397_017:0117a04": "快說法性稱菩薩行真實不異。」虛空藏白佛",
    "T13n0397_017:0117a05": "言：「世尊！此是如來快也。所以者何？由世尊",
    "T13n0397_017:0117a06": "慧明故，我等得斯辯分。世尊！喻如日光照閻",
    "T13n0397_017:0117a07": "浮提，由日威德力故，有眼之者得見色像作",
    "T13n0397_017:0117a08": "諸事業。由於如來大智力故，照一切眾生及",
    "T13n0397_017:0117a09": "諸世界亦復如是。諸法實性不可言說，諸言",
    "T13n0397_017:0117a10": "說性與虛空等，是故諸法不可得數。凡有數",
    "T13n0397_017:0117a11": "法則有限量，凡有限量則是有為，凡有有為",
    "T13n0397_017:0117a12": "則可知可斷可修，凡是可知可斷可修則有",
    "T13n0397_017:0117a13": "得有證有名數法。思惟籌量分別，不見有法",
    "T13n0397_017:0117a14": "可知可斷可修可證可得故，即無有得。所以",
    "T13n0397_017:0117a15": "然者，以一切法無生故。能如是正見諸法，於",
    "T13n0397_017:0117a16": "諸法中不生愛染，以無愛染故則無有著，以",
    "T13n0397_017:0117a17": "無著故則無近，以無近故則無受無取。何謂",
    "T13n0397_017:0117a18": "無受無取？謂色若常若無常，無受無取；受想",
    "T13n0397_017:0117a19": "行識若常若無常，無受無取。色若苦若樂，若",
    "T13n0397_017:0117a20": "有我若無我，若淨若不淨，無受無取；受想行",
    "T13n0397_017:0117a21": "識若苦若樂，若有我若無我，無受無取。色若",
    "T13n0397_017:0117a22": "空若非空，無受無取；受想行識若空若非空，",
    "T13n0397_017:0117a23": "無受無取。色若離若非離，無受無取；受想行",
    "T13n0397_017:0117a24": "識若離若非離，無受無取。菩薩以無受無取",
    "T13n0397_017:0117a25": "故，得諸法無受三昧。住是三昧已，諸佛世尊",
    "T13n0397_017:0117a26": "以無上心通授是菩薩記，是菩薩雖入涅槃，",
    "T13n0397_017:0117a27": "見一切眾生究竟同涅槃性，為教化眾生故，",
    "T13n0397_017:0117a28": "不捨大誓莊嚴及菩薩大悲。「云何菩薩入於",
    "T13n0397_017:0117a29": "涅槃行菩薩行？善男子！凡有所作，名為生死。",
    "T13n0397_017:0117b01": "凡無所作，名為涅槃。菩薩以正智慧，見一切",
    "T13n0397_017:0117b02": "諸行離相，菩薩以法明眼明了見故，能說",
    "T13n0397_017:0117b03": "如來智明。」",
    "T13n0397_017:0117b04": "爾時。寶德菩薩問虛空藏菩薩言：「善男子！汝",
    "T13n0397_017:0117b05": "何為自隱己智，言盡是如來力耶？」虛空藏答",
    "T13n0397_017:0117b06": "寶德言：「善男子！如來豈不說隱善顯惡也。善",
    "T13n0397_017:0117b07": "男子！我還問汝，隨意答我。善男子！於汝意云",
    "T13n0397_017:0117b08": "何？若無阿那婆達多龍王時，阿耨大池能出",
    "T13n0397_017:0117b09": "四河，使諸眾生得受用不？」寶德答言：「不也。」虛",
    "T13n0397_017:0117b10": "空藏言：「善男子！若無如來則無法律，菩薩無",
    "T13n0397_017:0117b11": "由得成大智之海，亦不能利益一切眾生。以",
    "T13n0397_017:0117b12": "如來出世故則有法律，諸菩薩得成大智之",
    "T13n0397_017:0117b13": "海，亦能度化一切眾生。善男子！是故當知",
    "T13n0397_017:0117b14": "一切菩薩所得辯說，能以利益眾生，皆是如",
    "T13n0397_017:0117b15": "來神力。」寶德復問：「善男子！諸如來辯，可得轉",
    "T13n0397_017:0117b16": "至菩薩心不？」虛空藏答言：「不也。」寶德言：「云何",
    "T13n0397_017:0117b17": "由如來力故得辯說也？」虛空藏答言：「善男子！",
    "T13n0397_017:0117b18": "喻如巧種果樹，因緣和合便得果實，然樹非",
    "T13n0397_017:0117b19": "即果，果不離樹。善男子！如來所說法，菩薩於",
    "T13n0397_017:0117b20": "此法中善順行故，便生大智明辯，因佛說得，",
    "T13n0397_017:0117b21": "亦無有轉。」寶德言：「希有，善男子！因緣生法如",
    "T13n0397_017:0117b22": "是甚深難測。」虛空藏言：「善男子！一切諸法",
    "T13n0397_017:0117b23": "究竟無生。」寶德言：「善男子！諸法謂從緣生。」",
    "T13n0397_017:0117b24": "虛空藏言：「善男子！生已生也？未生生也？」寶德",
    "T13n0397_017:0117b25": "言：「善男子！生已不生，未生亦不生。」虛空藏",
    "T13n0397_017:0117b26": "言：「善男子！是故無生。」寶德言：「善男子！緣",
    "T13n0397_017:0117b27": "中有因耶？」虛空藏答言：「無也。」寶德言：「因中有",
    "T13n0397_017:0117b28": "緣耶？」虛空藏答言：「無也。」寶德言：「於汝意云",
    "T13n0397_017:0117b29": "何？若因若緣自實有性耶？」虛空藏言：「無也。」",
    "T13n0397_017:0117c01": "寶德言：「善男子！於汝意云何？諸法無因緣生",
    "T13n0397_017:0117c02": "耶？」虛空藏答言：「不也。善男子！是故一切法無",
    "T13n0397_017:0117c03": "自性，無生無起無出，是以緣不生因，因不生",
    "T13n0397_017:0117c04": "緣，自性不生自性，他性亦不生他性，自性不",
    "T13n0397_017:0117c05": "生他性，他性不生自性。是故說一切法自性",
    "T13n0397_017:0117c06": "無生。所以者何？以如無生無滅，法性實際亦",
    "T13n0397_017:0117c07": "無生無滅，如如法性實際，如來所覺一切諸",
    "T13n0397_017:0117c08": "法亦復如是，無生無滅。」寶德言：「善男子！如來",
    "T13n0397_017:0117c09": "亦不出世也？」虛空藏答言：「此不應說也。所",
    "T13n0397_017:0117c10": "以者何？如來於一切法，盡不可說，不可言",
    "T13n0397_017:0117c11": "出、不得言不出。若有人問言：『如來出世耶？",
    "T13n0397_017:0117c12": "不出世耶？』智者為不謗如來故應置不答。」寶",
    "T13n0397_017:0117c13": "德問言：「云何應置？」虛空藏言：「如法性住，應",
    "T13n0397_017:0117c14": "如是置。」寶德言：「云何法性住？」虛空藏答言：「如",
    "T13n0397_017:0117c15": "虛空性住，住無所住，法性亦如是住；如法性，",
    "T13n0397_017:0117c16": "眾生性亦爾。如眾生性，一切法亦爾。如一切",
    "T13n0397_017:0117c17": "法，如來亦如是住，住無所住，無住處故無住",
    "T13n0397_017:0117c18": "無不住，是故不得言生、不得言滅。」寶德言：",
    "T13n0397_017:0117c19": "「善男子！如來出世事，甚深！甚深！」虛空藏答",
    "T13n0397_017:0117c20": "言：「善男子！若能如實解了緣生法者，名為佛",
    "T13n0397_017:0117c21": "出世。」寶德言：「善男子！誰當解此說也？」虛空",
    "T13n0397_017:0117c22": "藏答言：「若於一切法中不得增減者。」寶德問",
    "T13n0397_017:0117c23": "言：「何謂為增？」虛空藏答言：「增者所謂增上",
    "T13n0397_017:0117c24": "句，謂於無中妄生增上。無增上句者是平等",
    "T13n0397_017:0117c25": "句，無等句、無文字句、無句、無教句。無教之",
    "T13n0397_017:0117c26": "中，無句無增上，亦無心意識，以是故非句。",
    "T13n0397_017:0117c27": "喻如空中鳥跡，究竟已無當無而言鳥跡。於",
    "T13n0397_017:0117c28": "一切法中無有字句亦復如是，無句而假名",
    "T13n0397_017:0117c29": "為句，如無跡假名為跡。如來出世亦無有出，",
    "T13n0397_017:0118a01": "假名為出亦復如是。是故智者不應取著，以",
    "T13n0397_017:0118a02": "無取著故假名為出，而常依無出。所以者何？",
    "T13n0397_017:0118a03": "以無生是一切諸法實性故。無生者則無所",
    "T13n0397_017:0118a04": "有，是故名一切法無所有性。無所有性無有",
    "T13n0397_017:0118a05": "住處，無住處故是無住際，一切諸法及無住",
    "T13n0397_017:0118a06": "際即是實際，實際即是一切法際，是故言一",
    "T13n0397_017:0118a07": "切法與實際等。言實際者，是三場分斷際、不",
    "T13n0397_017:0118a08": "可壞際、不斷不常際、如實際、三世等際，以如",
    "T13n0397_017:0118a09": "是等際等一切法際。所以者何？實際及我際",
    "T13n0397_017:0118a10": "無二無別，實際及眾生壽命養育人際，無二",
    "T13n0397_017:0118a11": "無別，實際及我見際無二無別，於我見中無",
    "T13n0397_017:0118a12": "有實際，能如是如實知者則無有二十種我",
    "T13n0397_017:0118a13": "見。所以者何？以實際中無一無多故，實際與",
    "T13n0397_017:0118a14": "平等等，無來無去、無盡無減，實際究竟空",
    "T13n0397_017:0118a15": "故，是故言一切法是無盡門無盡際。「涅槃者",
    "T13n0397_017:0118a16": "無盡，所謂空故、無性故。如涅槃無盡無不盡，",
    "T13n0397_017:0118a17": "一切法亦復如是，以是故言一切法與涅槃",
    "T13n0397_017:0118a18": "等。諸法無等、無不等，無儔匹故。喻如虛空無",
    "T13n0397_017:0118a19": "有儔匹，一切諸法亦復如是。若見有詶匹，",
    "T13n0397_017:0118a20": "言有涅槃者，已言有涅槃，便求涅槃，則與賢",
    "T13n0397_017:0118a21": "聖相違。已言有涅槃故，便言此應知、此應斷、",
    "T13n0397_017:0118a22": "此應證、此應修，此應生、此應滅，如是行不具",
    "T13n0397_017:0118a23": "者，不能如實知、不能如實見，則不識不解、不",
    "T13n0397_017:0118a24": "知不見。不識不解一切法故，則著於文字，於",
    "T13n0397_017:0118a25": "諸法中妄生諍競。生諍競者於佛法中則為",
    "T13n0397_017:0118a26": "可愍。所以然者，如來說言：沙門之法不應諍",
    "T13n0397_017:0118a27": "競。」",
    "T13n0397_017:0118a28": "爾時，大德阿難白佛言：「希有，世尊！此賢士才",
    "T13n0397_017:0118a29": "辯乃能如是甚深明了難解難測也，於一切",
    "T13n0397_017:0118b01": "法不從他受，如身自證能如是說。」虛空藏菩",
    "T13n0397_017:0118b02": "薩即謂阿難言：「大德！我已自身證知，是故如",
    "T13n0397_017:0118b03": "所證知能如是說。何以故？我身即是虛空，以",
    "T13n0397_017:0118b04": "虛空證知一切法，為虛空印所印。大德阿難！",
    "T13n0397_017:0118b05": "凡諸菩薩修身善解身相者，能以此身作諸",
    "T13n0397_017:0118b06": "佛事，現種種色像，而亦不退於真法身，亦復",
    "T13n0397_017:0118b07": "不離結業生身，又復不過於平等性，現變",
    "T13n0397_017:0118b08": "化身悉得自在，於一切佛國普能示現，終已",
    "T13n0397_017:0118b09": "不隱應化之身，如是行者皆可名之為身證",
    "T13n0397_017:0118b10": "行。」阿難問言：「善男子！汝於法頗有證耶？」虛",
    "T13n0397_017:0118b11": "空藏答言：「大德阿難！我不見法離於身、身離",
    "T13n0397_017:0118b12": "於法。」阿難言：「善男子！汝若身證者，汝得阿羅",
    "T13n0397_017:0118b13": "漢果耶？」虛空藏言：「大德！無得不得。無所得故，",
    "T13n0397_017:0118b14": "於一切法無惱行故，離貪欲瞋恚愚癡故，是",
    "T13n0397_017:0118b15": "謂阿羅漢。」阿難言：「善男子！汝何時當般涅",
    "T13n0397_017:0118b16": "槃耶？」虛空藏言：「大德！阿羅漢者無般涅槃，",
    "T13n0397_017:0118b17": "知一切法究竟是涅槃亦無涅槃相。凡愚之",
    "T13n0397_017:0118b18": "人有如是分別戲論行，言此是生死、此是涅",
    "T13n0397_017:0118b19": "槃；阿羅漢者無是戲論也。」大德阿難言：「善男",
    "T13n0397_017:0118b20": "子！如我解汝所說義，夫菩薩者，不應言是凡",
    "T13n0397_017:0118b21": "夫，亦不應言是學，不應言是無學，去離二",
    "T13n0397_017:0118b22": "相故。」虛空藏言：「大德阿難！善哉，善哉！以非",
    "T13n0397_017:0118b23": "凡夫非學非無學故，在在處處皆能示現，於",
    "T13n0397_017:0118b24": "一切處亦不取著。」",
    "T13n0397_017:0118b25": "爾時，五百大聲聞各以己身所著憂多羅",
    "T13n0397_017:0118b26": "僧奉上虛空藏，奉上衣已，一時同聲說如是",
    "T13n0397_017:0118b27": "言：「其有眾生深心發阿耨多羅三藐三菩提",
    "T13n0397_017:0118b28": "者，快得善利。於如是大智法藏中不墮其外。」",
    "T13n0397_017:0118b29": "所上之衣即便不現，彼諸聲聞問虛空藏言：",
    "T13n0397_017:0118c01": "「衣何所至也？」虛空藏答言：「入我藏中。」又言：「如",
    "T13n0397_017:0118c02": "來知之，汝等可問。」爾時，諸聲聞即白佛言：「世",
    "T13n0397_017:0118c03": "尊！衣何所至也？」佛告諸比丘：「東方去此過",
    "T13n0397_017:0118c04": "無量阿僧祇諸佛剎土，有世界名曰袈裟幢，",
    "T13n0397_017:0118c05": "其界有佛，號曰山王如來；虛空藏已遣此衣",
    "T13n0397_017:0118c06": "至彼世界。」諸聲聞即白佛言：「世尊！以何因緣",
    "T13n0397_017:0118c07": "遣衣至彼耶？」佛言：「欲以此衣於彼世界施作",
    "T13n0397_017:0118c08": "佛事。虛空藏菩薩於此所說，如虛空藏等三",
    "T13n0397_017:0118c09": "昧印法門，此三昧於彼衣中當演其義音。彼",
    "T13n0397_017:0118c10": "世界無量阿僧祇諸菩薩，聞此法故當得無",
    "T13n0397_017:0118c11": "生法忍。諸比丘當知，菩薩作如是種種方便",
    "T13n0397_017:0118c12": "利益眾生。」說此法時，於上虛空中雨無量金",
    "T13n0397_017:0118c13": "色華，以此諸花遍覆妙寶莊嚴堂，於諸花中",
    "T13n0397_017:0118c14": "出如是法音。其有眾生信此虛空藏所說法，",
    "T13n0397_017:0118c15": "善順思惟分別其義者，皆當為不退轉印所",
    "T13n0397_017:0118c16": "印，畢定得至無上道場。爾時，阿難白佛言：「世",
    "T13n0397_017:0118c17": "尊！是何瑞應乃雨此花，出如是妙音安慰眾",
    "T13n0397_017:0118c18": "生？」佛告阿難：「有梵天名曰光明莊嚴，從梵天",
    "T13n0397_017:0118c19": "上與六十八百千梵眾俱欲來詣此。」如來說",
    "T13n0397_017:0118c20": "此語已，時諸梵眾忽然來至妙寶莊嚴堂上，",
    "T13n0397_017:0118c21": "頂禮佛足，右遶七匝。遶七匝已，在一面立，合",
    "T13n0397_017:0118c22": "掌向佛而白佛言：「希有，世尊！虛空藏菩薩不",
    "T13n0397_017:0118c23": "可思議，戒眾清淨，善修諸定，善分別大智",
    "T13n0397_017:0118c24": "慧，善能遊戲諸大神通，善能滿足大弘誓",
    "T13n0397_017:0118c25": "願，善能成就大權方便，善能莊嚴身口及意，",
    "T13n0397_017:0118c26": "善能於諸法中成就大自在力，是虛空藏菩",
    "T13n0397_017:0118c27": "薩身口及意都無所作，無有分別憶想，而能",
    "T13n0397_017:0118c28": "現此不可思議莊嚴神變；又能顯現無量百",
    "T13n0397_017:0118c29": "千法門，亦能出入百千諸三昧門，從昔以來",
    "T13n0397_017:0119a01": "常樂修習成就諸善法故。世尊！諸菩薩不應",
    "T13n0397_017:0119a02": "於往昔所修善根不知其因，集諸善根亦應",
    "T13n0397_017:0119a03": "無厭。所以者何？是因往昔所種善根果報故，",
    "T13n0397_017:0119a04": "能現如是不可思議神變。」佛告梵天：「如是，如",
    "T13n0397_017:0119a05": "是！如汝所言，諸菩薩已成就善根資糧及出",
    "T13n0397_017:0119a06": "要智方便故，能現如是不可思議功德莊嚴",
    "T13n0397_017:0119a07": "之事，無憶想分別，亦無不分別。」梵天白佛言：",
    "T13n0397_017:0119a08": "「世尊！云何菩薩集善根資糧及出要智方便？」",
    "T13n0397_017:0119a09": "佛告光明莊嚴梵天言：「善根有三種。何等為",
    "T13n0397_017:0119a10": "三？所謂無貪善根、無恚善根、無癡善根，是",
    "T13n0397_017:0119a11": "名善根。資糧者，所謂捨一切所有、修慈觀諸",
    "T13n0397_017:0119a12": "法，是名資糧。方便者，所謂去離凡夫地，不",
    "T13n0397_017:0119a13": "願樂聲聞辟支佛地，進入諸菩薩地，是名方",
    "T13n0397_017:0119a14": "便。智者，所謂知捨不善法智、知集善法智、知",
    "T13n0397_017:0119a15": "迴向菩提智，是名智。菩薩能住如是等正行",
    "T13n0397_017:0119a16": "者，是名出要。「復次，善根者，能發阿耨多羅三",
    "T13n0397_017:0119a17": "藐三菩提心。資糧者，所謂求一切善法。方便",
    "T13n0397_017:0119a18": "者，所謂已作未作善根終不廢忘。智者，所謂",
    "T13n0397_017:0119a19": "知心如幻化。如是等法現前了知，是名出要。",
    "T13n0397_017:0119a20": "「復次，善根者，所謂淳至。資糧者，所謂發動。",
    "T13n0397_017:0119a21": "方便者，所謂深心。智者，所謂無持無動。能",
    "T13n0397_017:0119a22": "行如是等法者，是名出要。「復次，善根者，所謂",
    "T13n0397_017:0119a23": "欲善法。資糧者，所謂勝進。方便者，所謂安",
    "T13n0397_017:0119a24": "住不放逸。智者，所謂捨一切依著。能行如",
    "T13n0397_017:0119a25": "是等行者，是名出要。",
    "T13n0397_017:0119a26": "「復次，善根者，所謂正信。資糧者，所謂不捨本",
    "T13n0397_017:0119a27": "願。方便者，所謂不捨念定。智者，所謂慧。能",
    "T13n0397_017:0119a28": "正住如是等行者，是名成就善根資糧智方",
    "T13n0397_017:0119a29": "便出要。「復次，善根者，所謂悅可諸善知識。資",
    "T13n0397_017:0119b01": "糧者，所謂給侍所須，恭敬供養尊重利益。方",
    "T13n0397_017:0119b02": "便者，所謂於善知識生世尊想。智者，所謂知",
    "T13n0397_017:0119b03": "時非時而問法。能正住如是等行者，是名出",
    "T13n0397_017:0119b04": "要。「復次，善根者，所謂善順聽法。資糧者，所",
    "T13n0397_017:0119b05": "謂受持不廢忘。方便者，所謂隨聞能觀。智",
    "T13n0397_017:0119b06": "者，所謂隨所聞而行。能正住如是等行者，是",
    "T13n0397_017:0119b07": "名出要。「復次，善根者，所謂值佛悅可。資糧者，",
    "T13n0397_017:0119b08": "所謂護一切諸波羅蜜、諸攝法及助道法。方",
    "T13n0397_017:0119b09": "便者，所謂能從一地至於一地。智者，所謂得",
    "T13n0397_017:0119b10": "無生法忍。菩薩能正住如是等行者，是名成",
    "T13n0397_017:0119b11": "就善根資糧方便智出要。」爾時，光明莊嚴梵",
    "T13n0397_017:0119b12": "天白佛言：「希有，世尊！如來能以四句義，總說",
    "T13n0397_017:0119b13": "一切菩薩行。世尊！一切佛法應於中求。」爾時，",
    "T13n0397_017:0119b14": "虛空藏菩薩語梵天言：「一句亦能總攝一切",
    "T13n0397_017:0119b15": "佛法。何謂為一？所謂離欲句。所以然者？以一",
    "T13n0397_017:0119b16": "切佛法同於離欲，如佛法一切法亦然。梵天！",
    "T13n0397_017:0119b17": "是為一句，總攝一切佛法。「復次，梵天！一空句",
    "T13n0397_017:0119b18": "總攝一切佛法，一切佛法同於空故，如佛法",
    "T13n0397_017:0119b19": "一切法亦然。梵天！是為一句，總攝一切佛法。",
    "T13n0397_017:0119b20": "所謂無相句、無願句、無作句、無生句、無起",
    "T13n0397_017:0119b21": "句、如句、法性句、真際句、離句、滅句、盡句、涅",
    "T13n0397_017:0119b22": "槃句，總攝一切佛法，以一切佛法同於涅槃",
    "T13n0397_017:0119b23": "故，如佛法一切法亦然。梵天！是為一句總攝",
    "T13n0397_017:0119b24": "一切佛法。所以者何？以如是等句皆非句故，",
    "T13n0397_017:0119b25": "一切佛法非句，假名為句。「復次，梵天！欲是離",
    "T13n0397_017:0119b26": "欲句。所以者何？離欲性即是欲故，一切佛法",
    "T13n0397_017:0119b27": "亦同是性。瞋恚是離瞋句。所以者何？離瞋",
    "T13n0397_017:0119b28": "恚性即是瞋恚故。愚癡是離愚癡句。所以者",
    "T13n0397_017:0119b29": "何？離愚癡性即是愚癡故，一切佛法亦同",
    "T13n0397_017:0119c01": "是性。身見是實際句。所以者何？實際性即是",
    "T13n0397_017:0119c02": "身見，一切佛法亦同是性。無明是明句。所以",
    "T13n0397_017:0119c03": "者何？明性即是無明故，一切佛法亦同是性。",
    "T13n0397_017:0119c04": "乃至苦惱是離苦惱句。所以者何？離苦惱性",
    "T13n0397_017:0119c05": "即是苦惱故，一切佛法亦同是性。色是虛空",
    "T13n0397_017:0119c06": "句。所以者何？虛空性即是色故，一切佛法",
    "T13n0397_017:0119c07": "亦同是性。受想行識是無作句。所以者何？無",
    "T13n0397_017:0119c08": "作性即是識故，一切佛法亦同是性。地大是",
    "T13n0397_017:0119c09": "虛空句。所以者何？虛空即是地大故，一切佛",
    "T13n0397_017:0119c10": "法亦同是性。水大火大風大是法界句。所以",
    "T13n0397_017:0119c11": "者何？法界性即是風故，一切佛法亦同是性。",
    "T13n0397_017:0119c12": "眼是涅槃句。所以者何？涅槃性即是眼故，一",
    "T13n0397_017:0119c13": "切佛法亦同是性。耳鼻舌身意是涅槃句。所",
    "T13n0397_017:0119c14": "以者何？涅槃性即是意故，一切佛法亦同是",
    "T13n0397_017:0119c15": "性。梵天！是為一句，總攝一切佛法。菩薩入如",
    "T13n0397_017:0119c16": "是等一一智門，皆見一切佛法入於一句。「梵",
    "T13n0397_017:0119c17": "天！喻如大海能吞眾流，一一句中攝一切",
    "T13n0397_017:0119c18": "佛法亦復如是。喻如虛空悉能苞容一切色",
    "T13n0397_017:0119c19": "像，一一句中攝一切佛法亦復如是。如是等",
    "T13n0397_017:0119c20": "一切佛法，若攝若不攝，若說若不說，不增不",
    "T13n0397_017:0119c21": "減，究竟離相故。「梵天！喻如算師數數以算籌",
    "T13n0397_017:0119c22": "布在算局上，然局中無籌，籌中無局。所以者",
    "T13n0397_017:0119c23": "何？究竟不相應故，究竟離故。如是於上一一",
    "T13n0397_017:0119c24": "句中假名數故，言一切佛法皆入一句，而諸",
    "T13n0397_017:0119c25": "佛法不可名數算計，究竟不相應故，究竟離",
    "T13n0397_017:0119c26": "故。「梵天！如佛法名數，即是一切法名數。何",
    "T13n0397_017:0119c27": "以故？一切法即是佛法，此法非法非非法，自",
    "T13n0397_017:0119c28": "性空故，自性離故，自性究竟無性故。無性即",
    "T13n0397_017:0119c29": "是虛空，虛空性同一切法性，此法性非生相",
    "T13n0397_017:0120a01": "非滅相，非有處相非無處相，是故一切法名",
    "T13n0397_017:0120a02": "無相無非相。」說如是一法門時，於彼梵眾中",
    "T13n0397_017:0120a03": "有萬二千梵天，皆發阿耨多羅三藐三菩提",
    "T13n0397_017:0120a04": "心；復有昔殖德本五千梵天得無生法忍。",
    "T13n0397_017:0120a05": "爾時，眾中有一菩薩名曰寶手，問虛空藏菩",
    "T13n0397_017:0120a06": "薩言：「希有，善男子！一切諸法及如來法，甚",
    "T13n0397_017:0120a07": "深難測不可思議。又，善男子！何謂安一切佛",
    "T13n0397_017:0120a08": "法根本耶？」虛空藏菩薩答寶手言：「善男子！菩",
    "T13n0397_017:0120a09": "提心是安一切佛法根本，一切法住菩提心",
    "T13n0397_017:0120a10": "故，便得增長。」寶手菩薩言：「善男子！菩提心",
    "T13n0397_017:0120a11": "者，何法所攝，得不忘失、能速至不退轉地？」虛",
    "T13n0397_017:0120a12": "空藏言：「善男子！菩提心為二法所攝，得不忘",
    "T13n0397_017:0120a13": "失、速至不退轉地。何等為二？所謂淳至、畢竟，",
    "T13n0397_017:0120a14": "是名為二法所攝，得不忘失、能速至不退轉",
    "T13n0397_017:0120a15": "地。」寶手言：「善男子！此二者為幾法所攝。」虛",
    "T13n0397_017:0120a16": "空藏言：「此二法為四法所攝。何等為四？所謂",
    "T13n0397_017:0120a17": "淳至者，為不虛詐、不諂曲所攝；畢竟者，為無",
    "T13n0397_017:0120a18": "我及上進所攝。是為二法為四法所攝。」寶手",
    "T13n0397_017:0120a19": "言：「善男子！此四法為幾法所攝？」虛空藏言：「善",
    "T13n0397_017:0120a20": "男子！此四法為八法所攝。何等為八？所謂",
    "T13n0397_017:0120a21": "不虛詐者，為不猶豫及體真淨所攝；不諂曲",
    "T13n0397_017:0120a22": "者，為正直及正住所攝；無我者，為不退沒",
    "T13n0397_017:0120a23": "及進所攝；上進者，為功德資糧及智資糧所",
    "T13n0397_017:0120a24": "攝。是為四法為八法所攝。」寶手言：「善男子！",
    "T13n0397_017:0120a25": "此八法復為幾法所攝？」虛空藏言：「善男子！此",
    "T13n0397_017:0120a26": "八法復為十六法所攝。何等十六？所謂不猶",
    "T13n0397_017:0120a27": "豫者，為大慈及大悲所攝；體真淨者，為身調",
    "T13n0397_017:0120a28": "及心調所攝；正直者，為忍辱及柔和所攝；正",
    "T13n0397_017:0120a29": "住者，為無憍慢及無滯礙所攝；不退沒者，為",
    "T13n0397_017:0120b01": "堅固及力所攝；上進者，為如所作及正行所",
    "T13n0397_017:0120b02": "攝；功德資糧者，為始發及究竟不捨所攝；智",
    "T13n0397_017:0120b03": "資糧者，為求多聞及思惟所聞所攝。是為八",
    "T13n0397_017:0120b04": "法、為十六法所攝。」寶手言：「善男子！此十六法",
    "T13n0397_017:0120b05": "復為幾法所攝？」虛空藏言：「善男子！是十六法",
    "T13n0397_017:0120b06": "為三十二法所攝。何等三十二？所謂大慈者，",
    "T13n0397_017:0120b07": "為無礙心及於一切眾生等心所攝；大悲者，",
    "T13n0397_017:0120b08": "為無厭惓及勤給足一切眾生所攝；身調者，",
    "T13n0397_017:0120b09": "為不觸撓及不加害所攝；心調者，為定及寂",
    "T13n0397_017:0120b10": "靜所攝；忍辱者，為受正教及順行所攝；柔和",
    "T13n0397_017:0120b11": "者，為慚及愧所攝；無憍慢者，為謙卑及禮",
    "T13n0397_017:0120b12": "敬所攝；無滯礙者，為無垢穢及不強梁所",
    "T13n0397_017:0120b13": "攝；堅固者，為不犯所行及成就本願所攝；力",
    "T13n0397_017:0120b14": "者，為住正意及不掉動所攝；如所作者，為如",
    "T13n0397_017:0120b15": "說及能行所攝；正行者，為正發及正進所",
    "T13n0397_017:0120b16": "攝；始發者，為必勝及不退所攝；不捨者，為",
    "T13n0397_017:0120b17": "樂勝及上求所攝；求多聞者，為親近善知識",
    "T13n0397_017:0120b18": "及悅可善知識所攝；思惟所聞者，為智慧及",
    "T13n0397_017:0120b19": "善觀所攝。善男子！是為十六法為三十二法",
    "T13n0397_017:0120b20": "所攝。」寶手言：「善男子！此三十二法，復為幾法",
    "T13n0397_017:0120b21": "所攝？」虛空藏答言：「善男子！是三十二法，為",
    "T13n0397_017:0120b22": "六十四法所攝。何等六十四法？所謂無礙心",
    "T13n0397_017:0120b23": "者，為護我及護彼所攝；於一切眾生等心者，",
    "T13n0397_017:0120b24": "為無別異及一味所攝；無厭惓者，為如夢觀",
    "T13n0397_017:0120b25": "及知生死如幻所攝；勤給足一切眾生者，為",
    "T13n0397_017:0120b26": "諸神通及方便所攝；不觸嬈者，為羞耻及信",
    "T13n0397_017:0120b27": "有業報所攝；不加害者，為少欲及知足所攝；",
    "T13n0397_017:0120b28": "定者，為無發惱及無散失所攝；寂靜者，為捨",
    "T13n0397_017:0120b29": "吾我及離我所所攝；受正教者，為求法及欲",
    "T13n0397_017:0120c01": "法所攝；順行者，為敬重及平等無疲惓所攝；",
    "T13n0397_017:0120c02": "慚者，為內心斷除及外不行所攝；愧者，為信",
    "T13n0397_017:0120c03": "樂佛智及在屏處不行惡所攝；謙卑者，為不",
    "T13n0397_017:0120c04": "慠慢及知自下所攝；禮敬者，為身端心直所",
    "T13n0397_017:0120c05": "攝；無垢穢者，為具靜定及修智慧所攝；不強",
    "T13n0397_017:0120c06": "梁者，為不麁獷及不兩舌所攝；不犯所行",
    "T13n0397_017:0120c07": "者，為不捨菩提心及念道場所攝；成就本願",
    "T13n0397_017:0120c08": "者，為捨魔事及佛神力持所攝；正住意者，為",
    "T13n0397_017:0120c09": "不輕躁及不掉亂所攝；不掉動者，為如石山",
    "T13n0397_017:0120c10": "及不可移轉所攝；如說者，為所作善業及無",
    "T13n0397_017:0120c11": "熱惱所攝；能行者，為無虛誑及不捨歸趣所",
    "T13n0397_017:0120c12": "攝；正發者，為離邊見及順觀甚深因緣所攝；",
    "T13n0397_017:0120c13": "正進者，為善巧及方便所攝；必勝者，為不",
    "T13n0397_017:0120c14": "懈慢及勇猛所攝；不退者，為大欲及增進",
    "T13n0397_017:0120c15": "所攝；樂勝者，為見如來及聞法所攝；上求者，",
    "T13n0397_017:0120c16": "為捨諸地過患及得諸地功德所攝；親近善",
    "T13n0397_017:0120c17": "知識者，為無憎嫉及信樂所攝；悅可善知識",
    "T13n0397_017:0120c18": "者，為敬順及不逆教勅所攝；智慧者，為無常",
    "T13n0397_017:0120c19": "觀及無我觀所攝；善觀者，為修無相及不怙",
    "T13n0397_017:0120c20": "涅槃所攝。善男子！是三十二法為六十四",
    "T13n0397_017:0120c21": "法所攝。」寶手復問：「此六十四法，復為幾法所",
    "T13n0397_017:0120c22": "攝？」虛空藏答言：「善男子！此六十四法為百",
    "T13n0397_017:0120c23": "二十八法所攝。何等為百二十八法？所謂護",
    "T13n0397_017:0120c24": "我者，為斷一切惡及成就一切善根所攝；護",
    "T13n0397_017:0120c25": "彼者，為忍辱及柔和所攝；無別異者，為猶如",
    "T13n0397_017:0120c26": "水心及如風心所攝；一味者，為法界觀及如",
    "T13n0397_017:0120c27": "如觀所攝；如夢觀者，為無移轉觀及無真實",
    "T13n0397_017:0120c28": "觀所攝；如幻者，為適性示現及無自性觀所",
    "T13n0397_017:0120c29": "攝；諸神通者，為了義及了智所攝；方便者，",
    "T13n0397_017:0121a01": "為大悲及般若波羅蜜所攝；羞恥者，為不覆",
    "T13n0397_017:0121a02": "藏所犯及悔過所攝；信有業報者，為不放逸",
    "T13n0397_017:0121a03": "及畏惡趣所攝；少欲者，為淨處有齊限及離",
    "T13n0397_017:0121a04": "宿穢所攝；知足者，為易稱及易養所攝；無發",
    "T13n0397_017:0121a05": "惱者，為究竟及究竟邊際所攝；無散失者，為",
    "T13n0397_017:0121a06": "得忍及不退轉地所攝；捨吾我者，為不計我",
    "T13n0397_017:0121a07": "身及與壽命所攝；離我所者，為無貪及無愚",
    "T13n0397_017:0121a08": "癡所攝；求法者，為智及斷所攝；欲法者，為",
    "T13n0397_017:0121a09": "不著五欲及離煩惱所攝；敬重者，為起世尊",
    "T13n0397_017:0121a10": "想及療救想所攝；無疲惓者，為身輕及翹勤",
    "T13n0397_017:0121a11": "省眠所攝；內心斷除者，為身念處及受念處",
    "T13n0397_017:0121a12": "所攝；外不行者，為心念處及法念處所攝；信",
    "T13n0397_017:0121a13": "樂佛智者，為深敬重及淨信所攝；在屏處不",
    "T13n0397_017:0121a14": "行惡者，為自證知及諸神天證知所攝；不慠",
    "T13n0397_017:0121a15": "慢者，為不自歎譽不譏彼人所攝；知自下者，",
    "T13n0397_017:0121a16": "為不虛稱及不顯己德所攝；身端者，為不行",
    "T13n0397_017:0121a17": "三不善業及不犯禁戒所攝；心直者，為常省",
    "T13n0397_017:0121a18": "己過及不說彼短所攝；具靜定者，為寂靜心",
    "T13n0397_017:0121a19": "及滅煩惱所攝；修智慧者，為選擇諸法及知",
    "T13n0397_017:0121a20": "無我所攝；不麁獷者，為常行益事及順忍所",
    "T13n0397_017:0121a21": "攝；不兩舌者，為自足眷屬及和合別離者所",
    "T13n0397_017:0121a22": "攝；不捨菩提心者，為眾生及為佛智所攝；念",
    "T13n0397_017:0121a23": "道場者，為欲壞於魔眾及成正覺所攝；捨魔",
    "T13n0397_017:0121a24": "事者，為正觀及不捨菩提志所攝；佛神力",
    "T13n0397_017:0121a25": "持者，為堅固行及善淳至所攝；不輕躁者，為",
    "T13n0397_017:0121a26": "堅護諸根及不捨境界所攝；不掉亂者，為觀",
    "T13n0397_017:0121a27": "苦及觀空所攝；如石山者，為不高及不下所",
    "T13n0397_017:0121a28": "攝；不可移轉者，為斷愛及除恚所攝；所作善",
    "T13n0397_017:0121a29": "業者，為智所作業及捨魔事所攝；無熱惱者，",
    "T13n0397_017:0121b01": "為淨戒及淨定所攝；無虛誑者，為誠實語及",
    "T13n0397_017:0121b02": "不望果報所攝；不捨歸趣者，為成就賢士業",
    "T13n0397_017:0121b03": "及不行怯弱所攝；離邊見者，為觀無生及不",
    "T13n0397_017:0121b04": "敗壞觀所攝；順觀甚深因緣者，為觀因及觀",
    "T13n0397_017:0121b05": "緣所攝；善巧者，為第一無諍競及不慠慢所",
    "T13n0397_017:0121b06": "攝；方便者，為離方便及無生方便所攝；不懈",
    "T13n0397_017:0121b07": "慢者，為身力及心力所攝；勇猛者，為勝進心",
    "T13n0397_017:0121b08": "及害怨敵所攝；大欲者，為不求利養及不愛",
    "T13n0397_017:0121b09": "身命所攝；增進者，為無愚冥及不退還所攝；",
    "T13n0397_017:0121b10": "見如來者，為修念佛及清淨信所攝；聞法者，",
    "T13n0397_017:0121b11": "為樂至講所及樂請問所攝；捨諸地過患者，",
    "T13n0397_017:0121b12": "為不散亂行及捨離惡知識所攝；得諸地功",
    "T13n0397_017:0121b13": "德者，為方便迴向及不捨本行所攝；無憎嫉",
    "T13n0397_017:0121b14": "者，為能施一切及稱意而捨所攝；信樂者，為",
    "T13n0397_017:0121b15": "無垢行及不濁心所攝；敬順者，為知世宜及",
    "T13n0397_017:0121b16": "隨順行所攝；不逆教勅者，為捨除不淨及淨",
    "T13n0397_017:0121b17": "正行所攝；無常觀者，為動轉觀及敗壞觀所",
    "T13n0397_017:0121b18": "攝；無我觀者，為不得作者及不得受者所攝；",
    "T13n0397_017:0121b19": "修無相者，為不緣境界及除覺所說所攝；",
    "T13n0397_017:0121b20": "不怙涅槃者，為除去無明及斷愛著所攝。善",
    "T13n0397_017:0121b21": "男子！是為六十四法為百二十八法所攝。」爾",
    "T13n0397_017:0121b22": "時，寶手菩薩從虛空藏菩薩聞分別如是等",
    "T13n0397_017:0121b23": "法門已，歡喜踊躍得未曾有，即白虛空藏菩",
    "T13n0397_017:0121b24": "薩言：「希有，大士！汝乃能成就如斯捷疾辯才",
    "T13n0397_017:0121b25": "及巧分別辯，事事所問盡能開解。如我今者",
    "T13n0397_017:0121b26": "解汝所說義趣及與文字，以如是方便，若一",
    "T13n0397_017:0121b27": "劫若減一劫，說不可盡辯亦無斷。」爾時，佛告",
    "T13n0397_017:0121b28": "寶手菩薩言：「善男子！如是，如是！如汝所言，此",
    "T13n0397_017:0121b29": "虛空藏菩薩若演一句之義，若一劫、若減一",
    "T13n0397_017:0121c01": "劫，說不可盡辯亦無斷。虛空藏菩薩有如是",
    "T13n0397_017:0121c02": "無量、無邊、不可思議、無盡辯才。」爾時，寶手菩",
    "T13n0397_017:0121c03": "薩以手遍覆妙寶莊嚴堂，於其手中出無量",
    "T13n0397_017:0121c04": "花香、瓔珞末香、塗香、衣服、嚴身之具及諸幢幡",
    "T13n0397_017:0121c05": "妙蓋，雨如是等上妙供具，供養如來及虛空",
    "T13n0397_017:0121c06": "藏。於上空中，百千音樂不鼓自鳴，於諸音中",
    "T13n0397_017:0121c07": "出諸妙偈，以讚如來：",
    "T13n0397_017:0121c08": "「持德開德具百福，　　上意調伏念不動，",
    "T13n0397_017:0121c09": "沙門賢士降天人，　　十力佛子十方吼。",
    "T13n0397_017:0121c10": "大稱威德自在尊，　　降伏有畏除癡闇，",
    "T13n0397_017:0121c11": "能度漂流諸天人，　　閉惡趣門使清涼。",
    "T13n0397_017:0121c12": "聖尊巧說音微妙，　　無錯無謬音恬靜，",
    "T13n0397_017:0121c13": "三界無等無三垢，　　十方所說施眾樂。",
    "T13n0397_017:0121c14": "意念堅固樂寂靜，　　最勝十方降彼力，",
    "T13n0397_017:0121c15": "已捨諂曲得甘露，　　無有塵累眾歸仰。",
    "T13n0397_017:0121c16": "世尊處眾不動轉，　　而化十方無量眾，",
    "T13n0397_017:0121c17": "隨眾生行能隨順，　　佛子亦樂修此行。",
    "T13n0397_017:0121c18": "如日無翳能普照，　　能令眾華得開敷，",
    "T13n0397_017:0121c19": "佛智慧光照長流，　　諸子得悟亦如是，",
    "T13n0397_017:0121c20": "如風無礙山不動，　　淨如虛空照如日，",
    "T13n0397_017:0121c21": "佛子放光雨甘露，　　是故我禮佛及子。",
    "T13n0397_017:0121c22": "大千海水尚可量，　　十方虛空猶可涉，",
    "T13n0397_017:0121c23": "諸眾生心尚可同，　　世尊功德不可盡。」",
    "T13n0397_017:0121c24": "大方等大集經卷第十七"
}