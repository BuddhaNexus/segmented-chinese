{
    "T22n1425_008:0291a12": "摩訶僧祇律卷第八",
    "T22n1425_008:0291a14": "東晉天竺三藏佛陀跋陀羅",
    "T22n1425_008:0291a15": "共法顯譯",
    "T22n1425_008:0291a16": "明三十尼薩耆波夜提法之初",
    "T22n1425_008:0291a17": "佛在毘舍離大林重閣精舍，廣說如上。爾時",
    "T22n1425_008:0291a18": "長老難陀、優波難陀遊諸聚落，多得衣物滿",
    "T22n1425_008:0291a19": "車載來。爾時世尊晨朝時聞重車聲，知而故",
    "T22n1425_008:0291a20": "問諸比丘：「何等車聲？」諸比丘白佛言：「世尊！是",
    "T22n1425_008:0291a21": "長老難陀、優波難陀，遊諸聚落多得衣物滿",
    "T22n1425_008:0291a22": "車載來，是彼車聲。」世尊即時便作是念：「我諸",
    "T22n1425_008:0291a23": "弟子乃爾多求衣物。」後於一時冬中八夜大",
    "T22n1425_008:0291a24": "寒雨雪，時世尊初夜著一衣，在有覺有觀三",
    "T22n1425_008:0291a25": "昧。至中夜時，覺身小冷，復著第二衣。至後夜",
    "T22n1425_008:0291a26": "時，復覺身冷，著第三衣，便作是念：「我諸弟子",
    "T22n1425_008:0291a27": "齊是三衣，足遮大寒大熱、防諸蚊虻，覆障慚",
    "T22n1425_008:0291a28": "愧、不壞聖種。若性不堪寒者，聽弊故衣，隨",
    "T22n1425_008:0291a29": "意重納。」於是世尊夜過晨朝，詣眾多比丘",
    "T22n1425_008:0291b01": "所，敷尼師檀坐。語諸比丘：「我一時晨朝聞",
    "T22n1425_008:0291b02": "重車聲，問諸比丘：『何等車聲？』諸比丘言：『長老",
    "T22n1425_008:0291b03": "難陀、優波難陀，遊諸聚落多得衣物，是彼車",
    "T22n1425_008:0291b04": "聲。』我作是念：『我諸弟子多求衣物，廣生樂著。』",
    "T22n1425_008:0291b05": "我復一時冬中八夜，乃至重著三衣，便作是",
    "T22n1425_008:0291b06": "念：『我諸弟子齊此三衣，足止大寒大熱、防諸",
    "T22n1425_008:0291b07": "蚊虻，覆障慚愧、不壞聖種。』我從今日聽諸比",
    "T22n1425_008:0291b08": "丘齊畜三衣。若得新者，兩重作僧伽梨，一重",
    "T22n1425_008:0291b09": "作欝多羅僧，一重作安陀會。若性不堪寒",
    "T22n1425_008:0291b10": "者，聽弊故衣，隨意重納。」",
    "T22n1425_008:0291b11": "復次佛住毘舍離，廣說如上。時一聚落中有",
    "T22n1425_008:0291b12": "三摩訶羅比丘共住。一摩訶羅死，有多衣物，",
    "T22n1425_008:0291b13": "而不知分。一比丘言：「我須僧伽梨。」第二復言：",
    "T22n1425_008:0291b14": "「我亦須之。」如是一一物皆競欲得，不能斷當。",
    "T22n1425_008:0291b15": "爾時優波難陀遊諸聚落，過彼住處，是摩訶",
    "T22n1425_008:0291b16": "羅等遙見彼來，便作是念：「是釋種子端正姝",
    "T22n1425_008:0291b17": "好，佛種出家，當為我等止此諍事。」即便白言：",
    "T22n1425_008:0291b18": "「我此住處有諸衣物，各競欲取不能得分。尊",
    "T22n1425_008:0291b19": "者今日為我止此諍事，得分衣物。」優波難陀",
    "T22n1425_008:0291b20": "答言：「我今為汝分物，多起怨嫌。」摩訶羅言：",
    "T22n1425_008:0291b21": "「不為我分者，誰當分之？我等寧可詣諸外道",
    "T22n1425_008:0291b22": "求分物耶？」優波難陀復言：「當先作要，隨我語",
    "T22n1425_008:0291b23": "者我當為分。」答言：「從教。」語言：「盡出物來。」即",
    "T22n1425_008:0291b24": "便出之，隨為分作三分。時摩訶羅作是念：",
    "T22n1425_008:0291b25": "「我正有二人而作三分，彼故當欲取一分耶？",
    "T22n1425_008:0291b26": "寧使取一分，且止我諍。」分為三分已，復問摩",
    "T22n1425_008:0291b27": "訶羅言：「物盡出來，莫使後復致諍。有不欲出",
    "T22n1425_008:0291b28": "者，第二人復持來出。」答言：「已盡。」時優波難陀",
    "T22n1425_008:0291b29": "在二分中間立，二摩訶羅中間著一分。作是",
    "T22n1425_008:0291c01": "言：「汝等聽我說羯磨。」答言：「爾。」便作是言：「是",
    "T22n1425_008:0291c02": "二分并我，如是我有三；汝二共一，如是汝有",
    "T22n1425_008:0291c03": "三。是三彼三，二三平等不？」是摩訶羅已先作",
    "T22n1425_008:0291c04": "要，又復畏難釋種子故，不敢復言。是二摩",
    "T22n1425_008:0291c05": "訶羅共得一分，故不知分。復白言：「長老！我今",
    "T22n1425_008:0291c06": "此分當云何分？」爾時優波難陀即與分作二",
    "T22n1425_008:0291c07": "分，摩訶羅便各持去。爾時諸比丘以是因緣，",
    "T22n1425_008:0291c08": "往白佛言：「云何，世尊！是優波難陀欺彼摩訶",
    "T22n1425_008:0291c09": "羅比丘？」佛語諸比丘：「是優波難陀不但今日",
    "T22n1425_008:0291c10": "欺彼比丘，過去世時已曾欺彼。」諸比丘白佛",
    "T22n1425_008:0291c11": "言：「已曾爾耶？」答言：「曾爾！過去世時，南方國土",
    "T22n1425_008:0291c12": "有無垢河，河中有二水獺：一者能入深，二者",
    "T22n1425_008:0291c13": "入淺。時入深水者，捕得一鯉魚，如《生經》中",
    "T22n1425_008:0291c14": "廣說。」",
    "T22n1425_008:0291c15": "復次佛在毘舍離，廣說如上。有五事利益",
    "T22n1425_008:0291c16": "故，如來五日一行諸比丘房。爾時世尊遍行",
    "T22n1425_008:0291c17": "諸房，至難陀房中，見其房內多畜衣物。有",
    "T22n1425_008:0291c18": "桁曬衣物者、有縫衣者、染衣者、打衣者、作",
    "T22n1425_008:0291c19": "淨者。難陀如是分處，喻如欲作大會布施一",
    "T22n1425_008:0291c20": "切僧物。時世尊知而故問難陀：「是誰衣物？」答",
    "T22n1425_008:0291c21": "言：「我許。」佛言：「比丘！此衣太多。」難陀白佛言：",
    "T22n1425_008:0291c22": "「世尊！先聽兩重僧伽梨：一重欝多羅僧、一重",
    "T22n1425_008:0291c23": "安陀會。」佛言：「此衣故多。」答言：「世尊！我有共",
    "T22n1425_008:0291c24": "行弟子、依止弟子等衣物，各作兩重僧伽梨：",
    "T22n1425_008:0291c25": "一重欝多羅僧、一重安多會，及作沙彌等",
    "T22n1425_008:0291c26": "衣。」佛言：「此衣猶多。」又白世尊：「我出家人臨",
    "T22n1425_008:0291c27": "時難得，是故此諸衣物浣染作竟，舉著器",
    "T22n1425_008:0291c28": "中。若衣壞時，當取易代。」佛告難陀：「此是惡",
    "T22n1425_008:0291c29": "事，汝出家人云何計常貪著？汝常不聞世尊",
    "T22n1425_008:0292a01": "呵責多求多欲難滿，讚歎少欲知足耶？汝今",
    "T22n1425_008:0292a02": "多欲難滿，廣求衣物積畜餘長，此非法、非律、",
    "T22n1425_008:0292a03": "非如佛教，不可以是長養善法。云何畜長衣",
    "T22n1425_008:0292a04": "受用？從今已去，若有長衣，聽一宿。」諸比丘",
    "T22n1425_008:0292a05": "白佛言：「世尊！云何是難陀多畜諸衣不知厭",
    "T22n1425_008:0292a06": "足？」佛告諸比丘：「是難陀不但今日多畜諸衣",
    "T22n1425_008:0292a07": "不知厭足，過去世時已曾多畜不知厭足，如",
    "T22n1425_008:0292a08": "《鳥生經》中廣說。」",
    "T22n1425_008:0292a09": "復次佛住俱舍彌，為諸天世人恭敬供養。世",
    "T22n1425_008:0292a10": "尊時到著入聚落衣，持鉢入俱舍彌城，次行",
    "T22n1425_008:0292a11": "乞食。爾時國王夫人名舍彌，以千五百張[疊*毛]",
    "T22n1425_008:0292a12": "奉上世尊。佛告阿難：「持是[疊*毛]衣與諸比丘。」",
    "T22n1425_008:0292a13": "長老阿難即持與諸比丘。諸比丘不受，語阿",
    "T22n1425_008:0292a14": "難言：「用劫貝為？浣染未竟，已不如法。」時阿",
    "T22n1425_008:0292a15": "難以是因緣，往白世尊。佛告阿難：「從今已去",
    "T22n1425_008:0292a16": "若得長衣，聽至十日。」有諸比丘，長衣滿十日，",
    "T22n1425_008:0292a17": "持是諸衣往白世尊：「此衣滿十日，今當云何？」",
    "T22n1425_008:0292a18": "佛告比丘：「若知識比丘邊，作淨施法。若復",
    "T22n1425_008:0292a19": "捨故受新，十日一易。」復次佛在毘舍離，毘舍",
    "T22n1425_008:0292a20": "離人年年飯僧食已布施衣物，諸比丘不受。",
    "T22n1425_008:0292a21": "諸檀越詣佛所，禮足已白佛言：「頗有方便，聽",
    "T22n1425_008:0292a22": "諸比丘取衣受用，令施者得福，受者得利不？」",
    "T22n1425_008:0292a23": "佛言：「得。」如上廣說。",
    "T22n1425_008:0292a24": "爾時世尊告諸比丘：「依止毘舍離比丘皆悉",
    "T22n1425_008:0292a25": "令集，以十利故為諸比丘制戒，乃至已聞者",
    "T22n1425_008:0292a26": "當重聞。若比丘衣已竟，迦絺那衣已捨，若得",
    "T22n1425_008:0292a27": "長衣，得至十日畜。過十日者，尼薩耆波夜提。」",
    "T22n1425_008:0292a28": "衣已竟者，比丘三衣已成，是名衣竟。不受迦",
    "T22n1425_008:0292a29": "絺那衣亦名衣竟；已捨迦絺那衣亦名衣竟；",
    "T22n1425_008:0292b01": "浣染衣訖亦名衣竟。衣者，欽婆羅衣、劫貝衣、",
    "T22n1425_008:0292b02": "芻摩衣、俱舍耶衣、舍那衣、麻衣、軀牟提衣。",
    "T22n1425_008:0292b03": "復有衣名僧伽梨、欝多羅僧、安陀會、尼師",
    "T22n1425_008:0292b04": "檀、雨浴衣、覆瘡衣、納衣、居士衣、糞掃衣、若",
    "T22n1425_008:0292b05": "作、若不作、如法衣、不如法衣、知識衣、迦絺那",
    "T22n1425_008:0292b06": "衣。已捨者，捨迦絺那衣有十事捨：受衣捨、",
    "T22n1425_008:0292b07": "衣竟捨、時竟捨、聞捨、出去捨、失去捨、壞捨、",
    "T22n1425_008:0292b08": "送衣捨、時過捨、究竟捨。齊十日者，數極至",
    "T22n1425_008:0292b09": "十日也。長衣者，除所受持衣，餘衣是，過十",
    "T22n1425_008:0292b10": "日，尼薩耆波夜提。尼薩耆波夜提者，是長衣",
    "T22n1425_008:0292b11": "應僧中捨，波夜提罪懺悔。不捨而悔者，越",
    "T22n1425_008:0292b12": "比尼罪。波夜提者，能墮惡道，開罪、現罪、舉",
    "T22n1425_008:0292b13": "罪，施設罪名也。若比丘一日得十領衣，乃至",
    "T22n1425_008:0292b14": "十日不作淨，過十日，一切尼薩耆波夜提。若",
    "T22n1425_008:0292b15": "比丘一日得十領衣，半作淨、半不作淨。若作",
    "T22n1425_008:0292b16": "淨者，是應淨法。半不作淨者，過十日，尼薩耆",
    "T22n1425_008:0292b17": "波夜提。若比丘一日得衣、二日作淨；二日復",
    "T22n1425_008:0292b18": "得衣、三日作淨；三日復得衣、四日復作",
    "T22n1425_008:0292b19": "淨；四日復得衣、五日作淨；五日復得衣、六日",
    "T22n1425_008:0292b20": "作淨；六日復得衣、七日作淨；七日復得衣、八",
    "T22n1425_008:0292b21": "日作淨；八日復得衣、九日作淨；九日復得衣、",
    "T22n1425_008:0292b22": "十日作淨；十日復得衣，至十一日，一切盡尼薩",
    "T22n1425_008:0292b23": "耆波夜提，以相續不斷故。若比丘一日得衣，",
    "T22n1425_008:0292b24": "即日作淨，乃至十日得衣、十日作淨；十一日得",
    "T22n1425_008:0292b25": "衣，十一日作淨，犯越比尼罪，以無間故。間",
    "T22n1425_008:0292b26": "者，比丘一日得衣，更停九日。二日得衣，更",
    "T22n1425_008:0292b27": "停八日。三日得衣，更停七日。四日得衣，更",
    "T22n1425_008:0292b28": "停六日。五日得衣，更停五日。六日得衣，更",
    "T22n1425_008:0292b29": "停四日。七日得衣，更停三日。八日得衣，更",
    "T22n1425_008:0292c01": "停二日。九日得衣，更停一日。十日得衣，即",
    "T22n1425_008:0292c02": "十日作淨。十一日得衣不應受，是名間。若",
    "T22n1425_008:0292c03": "比丘前得衣多、後得衣少，以前衣力故，得尼",
    "T22n1425_008:0292c04": "薩耆波夜提。若比丘前得衣少、後得衣多，以",
    "T22n1425_008:0292c05": "前衣力故，尼薩耆波夜提。若比丘前衣有、中",
    "T22n1425_008:0292c06": "間無，若有者，尼薩耆波夜提。若比丘前衣無、",
    "T22n1425_008:0292c07": "中間有，若有者，尼薩耆波夜提。比丘不受迦",
    "T22n1425_008:0292c08": "絺那衣謂受想、捨迦絺那衣不捨想、不受衣",
    "T22n1425_008:0292c09": "謂受想、不作淨謂淨想、不與謂與衣想、不記",
    "T22n1425_008:0292c10": "識謂記識想、愚、內心、非處作淨。不受迦絺那",
    "T22n1425_008:0292c11": "衣謂受想者，比丘不受迦絺那衣，自謂已受，",
    "T22n1425_008:0292c12": "長衣過十日，尼薩耆波夜提。捨迦絺那衣不",
    "T22n1425_008:0292c13": "捨想者，比丘已捨迦絺那衣，而自謂未捨，長",
    "T22n1425_008:0292c14": "衣過十日，犯尼薩耆波夜提。不受衣謂受想",
    "T22n1425_008:0292c15": "者，若比丘三衣自不受，便謂已受想，不作淨",
    "T22n1425_008:0292c16": "過十日，尼薩耆波夜提。不作淨謂淨想者，比",
    "T22n1425_008:0292c17": "丘畜長衣不作淨施，而謂已作淨施，過十日，",
    "T22n1425_008:0292c18": "尼薩耆波夜提。不與謂與想者，是衣不與塔、",
    "T22n1425_008:0292c19": "不與僧、不與人，而謂呼與，過十日，尼薩耆波",
    "T22n1425_008:0292c20": "夜提。不記識謂記識想者，若比丘不記識，",
    "T22n1425_008:0292c21": "言：「此是尼師檀、此是覆瘡衣、此是雨浴衣。」",
    "T22n1425_008:0292c22": "而謂記識，不作淨，過十日，尼薩耆波夜提。愚",
    "T22n1425_008:0292c23": "者，若比丘得衣，愚闇故不作淨，過十日，尼薩",
    "T22n1425_008:0292c24": "耆波夜提。內心者，內心說淨，而口不言，是名",
    "T22n1425_008:0292c25": "非法淨，犯越比尼罪。若口說者，無罪。非處者，",
    "T22n1425_008:0292c26": "若俗人、若畜生、若無心邊作淨，是不名作淨。",
    "T22n1425_008:0292c27": "過十日，尼薩耆波夜提。優波離白佛言：「世尊！",
    "T22n1425_008:0292c28": "比丘長衣應作淨，何等人邊作淨？」佛告優波",
    "T22n1425_008:0292c29": "離：「當於比丘、比丘尼、式叉摩尼、沙彌、沙彌尼",
    "T22n1425_008:0293a01": "邊作淨。」又問：「相離近遠，得從彼作淨？」佛言：",
    "T22n1425_008:0293a02": "「齊三由旬，知其存亡。」優波離白佛言：「世尊！長",
    "T22n1425_008:0293a03": "衣沙彌邊作淨，是沙彌受具足，當云何？」佛言：",
    "T22n1425_008:0293a04": "「稱無歲比丘名作淨。」優波離復問：「是無歲比",
    "T22n1425_008:0293a05": "丘若死者云何？」佛言：「得停十日，於餘知識邊",
    "T22n1425_008:0293a06": "作淨。」復問：「齊幾許應作淨？幾許不作淨？」佛",
    "T22n1425_008:0293a07": "言：「廣一肘、長二肘，應作淨。」若比丘二人共物，",
    "T22n1425_008:0293a08": "未分不犯；若分得已應作淨，若不作淨，過十",
    "T22n1425_008:0293a09": "日者，尼薩耆波夜提。若比丘，婆羅門舍請僧",
    "T22n1425_008:0293a10": "食并施衣物。有病比丘，囑人取衣分，是比丘",
    "T22n1425_008:0293a11": "持衣分來，雖久未與，不犯，若得已，應作淨。",
    "T22n1425_008:0293a12": "不作淨者，過十日，尼薩耆波夜提。若比丘聞",
    "T22n1425_008:0293a13": "若師、若弟子送衣與，未得，雖久不犯；若得已",
    "T22n1425_008:0293a14": "應作淨，若不作淨，過十日，尼薩耆波夜提。",
    "T22n1425_008:0293a15": "若比丘令織師織衣，衣竟雖久，未與，比丘不",
    "T22n1425_008:0293a16": "犯；得衣已應作淨，若不作淨，過十日，尼薩耆",
    "T22n1425_008:0293a17": "波夜提。若比丘買衣，雖價決了，未得，不犯；得",
    "T22n1425_008:0293a18": "已應作淨，若不作淨，過十日，尼薩耆波夜提。",
    "T22n1425_008:0293a19": "若比丘為佛為僧供養故，求衣物集在一處，",
    "T22n1425_008:0293a20": "雖久未用，不犯。若比丘於佛生處、得道處、轉",
    "T22n1425_008:0293a21": "法輪處、阿難設會處、羅云設會處、五歲會",
    "T22n1425_008:0293a22": "處，大得布施諸衣物，是物入僧末分者，雖",
    "T22n1425_008:0293a23": "久不犯；是物已分，多人共得一分，中有善毘",
    "T22n1425_008:0293a24": "尼人，能為眾人同意作淨者，無罪；若不作淨",
    "T22n1425_008:0293a25": "者，過十日，犯尼薩耆波夜提。若比丘道路行",
    "T22n1425_008:0293a26": "恐畏處，藏衣而去，過十日取者，尼薩耆波夜",
    "T22n1425_008:0293a27": "提。若有人取是衣物，持來與比丘者，亦尼薩",
    "T22n1425_008:0293a28": "耆波夜提。若比丘為賊所逐，遂便捨衣走，過",
    "T22n1425_008:0293a29": "十日已有人得衣，來還比丘者，無罪。不失失",
    "T22n1425_008:0293b01": "想、失不失想、若失失想，皆不犯，過十日無",
    "T22n1425_008:0293b02": "罪。不失不失想，過十日，尼薩耆波夜提。若",
    "T22n1425_008:0293b03": "比丘長衣過十日，欲捨衣者，當求持律比",
    "T22n1425_008:0293b04": "丘、能羯磨人，請諸知識比丘，出界外。若無界",
    "T22n1425_008:0293b05": "場，應結小界，羯磨者應作是說：「大德僧聽！若",
    "T22n1425_008:0293b06": "僧時到，僧於此地，齊僧坐處外一尋以內，",
    "T22n1425_008:0293b07": "於其中作羯磨。諸大德聽！於此處齊僧坐",
    "T22n1425_008:0293b08": "處外一尋已內，於其中作羯磨。僧忍默然故，",
    "T22n1425_008:0293b09": "是事如是持。」不羯磨地者，不得作僧事，若作",
    "T22n1425_008:0293b10": "者得越比尼罪。律師應語是比丘言：「汝捨此",
    "T22n1425_008:0293b11": "衣。」是比丘應[跍*月]跪合掌作如是言：「大德僧憶",
    "T22n1425_008:0293b12": "念！我某甲比丘是長衣過十日，犯尼薩耆，",
    "T22n1425_008:0293b13": "我今於僧中捨。」持律復問：「汝是衣曾受用不？」",
    "T22n1425_008:0293b14": "若言：「受用。」應語：「汝得波夜提罪，受用不淨衣",
    "T22n1425_008:0293b15": "故，隨用得越比尼罪。」若言：「不受用」者，語言：「汝",
    "T22n1425_008:0293b16": "得波夜提罪。」是比丘於持律前[跍*月]跪合掌白",
    "T22n1425_008:0293b17": "言：「長老憶念！我某甲長衣過十日，已於僧",
    "T22n1425_008:0293b18": "中捨。此中犯波夜提罪，今於長老前悔過，不",
    "T22n1425_008:0293b19": "敢覆藏。」持律問言：「汝自見罪不？」答言：「見。」應教：",
    "T22n1425_008:0293b20": "「更莫復作。」答言：「爾。」如是第二、第三說。若受用",
    "T22n1425_008:0293b21": "者：「長老憶念！我某甲比丘長衣過十日，已",
    "T22n1425_008:0293b22": "於僧中捨。此中犯波夜提罪，及受用不淨",
    "T22n1425_008:0293b23": "衣隨用，得越比尼罪。是一切罪，今向長老誠",
    "T22n1425_008:0293b24": "心悔過，不敢覆藏。」持律問言：「汝自見罪不？」答",
    "T22n1425_008:0293b25": "言：「見。」「汝更莫作。」答言：「頂戴持。」如是第二、第",
    "T22n1425_008:0293b26": "三說。律師問：「此眾中誰是汝知識？」答言：「某",
    "T22n1425_008:0293b27": "甲。」即語隨次坐。應說羯磨：「大德僧聽！某甲比",
    "T22n1425_008:0293b28": "丘長衣過十日，已於僧中捨，已如法作。若僧",
    "T22n1425_008:0293b29": "時到，僧持此衣，與某甲知識比丘，如是白。」「大",
    "T22n1425_008:0293c01": "德僧聽！是某甲比丘長衣過十日，已於僧中",
    "T22n1425_008:0293c02": "捨，已如法作。僧今持此衣與某甲知識比丘，",
    "T22n1425_008:0293c03": "諸大德忍持此依與某甲知識比丘者默",
    "T22n1425_008:0293c04": "然，若不忍者便說，是初羯磨。」如是第二、第",
    "T22n1425_008:0293c05": "三說。「僧已忍，持此衣與某甲知識比丘竟，",
    "T22n1425_008:0293c06": "僧忍默然故，是事如是持。」是知識比丘應即",
    "T22n1425_008:0293c07": "日、若明日還彼衣，亦不得於眾僧前還，亦",
    "T22n1425_008:0293c08": "不得停久過半月還也。是比丘得衣已，若受",
    "T22n1425_008:0293c09": "持、若作淨、若不知受持及不知作淨者，當教",
    "T22n1425_008:0293c10": "言：「我某甲，此僧伽梨、此欝多羅僧、此安多會，",
    "T22n1425_008:0293c11": "盡受不離宿受持。」如是三說。若作淨者，應教",
    "T22n1425_008:0293c12": "言：「我某甲比丘，是長衣淨施與某甲，某甲於",
    "T22n1425_008:0293c13": "我邊不計意若浣染縫，有因緣事當隨意用。」",
    "T22n1425_008:0293c14": "如是三說。若比丘衣已竟、迦絺那衣已捨，",
    "T22n1425_008:0293c15": "長衣齊十日，畜過十日者，尼薩耆波夜提，是",
    "T22n1425_008:0293c16": "故說。",
    "T22n1425_008:0293c17": "佛住舍衛城，廣說如上。有一婆羅門請眾僧",
    "T22n1425_008:0293c18": "經宿供養，并施衣物。諸比丘聞彼請僧，各",
    "T22n1425_008:0293c19": "作是念：「今時和適不寒不熱，我等但著上下",
    "T22n1425_008:0293c20": "衣往，若彼得施衣，當作三衣受持。」即便著上",
    "T22n1425_008:0293c21": "下衣去。",
    "T22n1425_008:0293c22": "爾時世尊以五事利益故，五日一行諸比丘",
    "T22n1425_008:0293c23": "房，開一房戶見架上多衣。世尊知而故問：",
    "T22n1425_008:0293c24": "「架上多衣者為是誰許？」有病比丘白世尊言：",
    "T22n1425_008:0293c25": "「有婆羅門，請諸比丘經宿供養布施衣物，是",
    "T22n1425_008:0293c26": "諸比丘以天時暖，留此諸衣，著上下衣去。",
    "T22n1425_008:0293c27": "若彼得施衣，當受作三衣。」佛告諸比丘：「當知",
    "T22n1425_008:0293c28": "如來應供第一樂人，出家離第一樂，而隨所",
    "T22n1425_008:0293c29": "住處，常三衣俱持鉢乞食。譬如鳥之兩翼，恒",
    "T22n1425_008:0294a01": "與身俱。汝等比丘！云何捨本族姓以信出家？",
    "T22n1425_008:0294a02": "應當如是，所至到處法衣隨身，不應離宿。」復",
    "T22n1425_008:0294a03": "次佛在舍衛城，安居訖詣王舍城。時有一比",
    "T22n1425_008:0294a04": "丘，王舍城中以信出家，於餘聚落安居訖。聞",
    "T22n1425_008:0294a05": "世尊安居訖詣王舍城：「我今當往問訊世尊！",
    "T22n1425_008:0294a06": "并從佛去過看親里，天時不寒不熱，我當留",
    "T22n1425_008:0294a07": "一衣，但著上下衣去。」乃至世尊種種呵責",
    "T22n1425_008:0294a08": "比丘之法，法衣應器常與身俱，譬如鳥飛毛",
    "T22n1425_008:0294a09": "羽自隨，不應離宿。復次佛住王舍城迦蘭陀",
    "T22n1425_008:0294a10": "竹園精舍，長老舍利弗作是念：「我今當為饒",
    "T22n1425_008:0294a11": "益親里故，往詣那羅聚落安居，意復不欲遠",
    "T22n1425_008:0294a12": "離世尊。以恭敬故，難往白佛。」諸比丘聞已，即",
    "T22n1425_008:0294a13": "以是事廣白世尊。佛告諸比丘：「從今日聽王",
    "T22n1425_008:0294a14": "舍城竹園精舍、僧那羅聚落僧共作一布薩",
    "T22n1425_008:0294a15": "界，令舍利弗安樂住。」羯磨者應作是說：「大德",
    "T22n1425_008:0294a16": "僧聽！從今日王舍城竹園精舍、那羅聚落",
    "T22n1425_008:0294a17": "作一布薩界。若僧時到，僧今從王舍城竹",
    "T22n1425_008:0294a18": "園精舍、那羅聚落共作一布薩界，如是白。」",
    "T22n1425_008:0294a19": "白一羯磨，乃至僧忍默然故，是事如是持。爾",
    "T22n1425_008:0294a20": "時尊者舍利弗於那羅聚落結安居，日日詣",
    "T22n1425_008:0294a21": "竹園精舍，禮世尊足。值天七日連雨，便作是",
    "T22n1425_008:0294a22": "念：「我今體羸，是僧伽梨重，正欲持去，被雨遂",
    "T22n1425_008:0294a23": "重；若不持去，脫不得還，便應捨墮。且住待雨",
    "T22n1425_008:0294a24": "晴已，往詣世尊。」道逢諸外道，即共論議，如《沙",
    "T22n1425_008:0294a25": "門果經》中說。然後往詣世尊！禮拜問訊。佛知",
    "T22n1425_008:0294a26": "而故問：「舍利弗！何以多日不現？」即向世尊",
    "T22n1425_008:0294a27": "廣說上事。爾時世尊告諸比丘：「從今日後",
    "T22n1425_008:0294a28": "王舍城竹園精舍、那羅聚落作不離衣宿界，",
    "T22n1425_008:0294a29": "令諸比丘得安樂住。」羯磨者當作是說：「大德",
    "T22n1425_008:0294b01": "僧聽！今從王舍城竹園精舍至那羅聚落，",
    "T22n1425_008:0294b02": "除聚落及聚落界，作不失衣法。若僧時到，僧",
    "T22n1425_008:0294b03": "從王舍城至那羅聚落，除聚落及聚落界，作",
    "T22n1425_008:0294b04": "不失衣法，如是白。」「大德僧聽！從王舍城竹園",
    "T22n1425_008:0294b05": "精舍，至那羅聚落，除聚落及聚落界。僧今",
    "T22n1425_008:0294b06": "於是中作不失衣法。諸大德忍從王舍城至",
    "T22n1425_008:0294b07": "那羅聚落，除聚落及聚落界，是中作不失衣",
    "T22n1425_008:0294b08": "法者默然，若不忍者便說。」「僧已忍，從王舍",
    "T22n1425_008:0294b09": "城至那羅聚落，除聚落及聚落界，作不失",
    "T22n1425_008:0294b10": "衣法竟，僧忍默然故，是事如是持。」作不失衣",
    "T22n1425_008:0294b11": "法已，此王舍城趣那羅聚落道兩邊，各二",
    "T22n1425_008:0294b12": "十五肘名為界。若衣在道中得，道左右各二",
    "T22n1425_008:0294b13": "十五肘置衣。王舍城得，至那羅聚落無罪，",
    "T22n1425_008:0294b14": "置衣那羅聚落亦如是。王舍城竹園精舍、",
    "T22n1425_008:0294b15": "那羅聚落亦復如是。如舍利弗因緣、目揵連",
    "T22n1425_008:0294b16": "因緣，亦復如是。復次世尊住舍衛城祇洹精",
    "T22n1425_008:0294b17": "舍，有一比丘食後欲詣開眼林坐禪，便作是",
    "T22n1425_008:0294b18": "念：「我或於彼中宿，便失僧伽梨。」即持三衣去。",
    "T22n1425_008:0294b19": "過見世尊，佛知而故問：「比丘！何以多持衣行？」",
    "T22n1425_008:0294b20": "答言：「世尊！我欲往開眼林坐禪，暮脫不還，",
    "T22n1425_008:0294b21": "恐失僧伽梨，故持三衣去。」佛告諸比丘：「從今",
    "T22n1425_008:0294b22": "日後從祇洹林，至開眼林、東坊精舍、西坊",
    "T22n1425_008:0294b23": "精舍、東林精舍、西林精舍、王園精舍、受籌塔",
    "T22n1425_008:0294b24": "婆羅林精舍，盡同作不失衣法，令諸比丘得",
    "T22n1425_008:0294b25": "安樂住。」羯磨者應作是說：「大德僧聽！今從祇",
    "T22n1425_008:0294b26": "洹至開眼林，東林精舍乃至受籌塔，是中除",
    "T22n1425_008:0294b27": "聚落及聚落界。若僧時到，僧從祇洹林，乃至",
    "T22n1425_008:0294b28": "受籌塔羯磨，作不失衣法，如是白。」「大德僧",
    "T22n1425_008:0294b29": "聽！從祇洹林乃至受籌塔，是中除聚落及聚",
    "T22n1425_008:0294c01": "落界，僧今作不失衣法。諸大德忍從祇洹",
    "T22n1425_008:0294c02": "林至開眼林，乃至受籌塔，作不失衣法，忍",
    "T22n1425_008:0294c03": "者僧默然，若不忍便說。」「僧已忍，從祇洹林",
    "T22n1425_008:0294c04": "至開眼林，乃至受籌塔，作不失衣法竟。僧忍",
    "T22n1425_008:0294c05": "默然故，是事如是持。」復次佛住舍衛城祇洹",
    "T22n1425_008:0294c06": "精舍，爾時舍衛城中失火。時城中諸人象馬",
    "T22n1425_008:0294c07": "車乘男女擔負衣物出城，諸比丘多於城中",
    "T22n1425_008:0294c08": "寄衣，畏火燒衣故急走向城。城中諸人不信",
    "T22n1425_008:0294c09": "佛者，皆呵責言：「我等火逼出城避難，是沙門",
    "T22n1425_008:0294c10": "等向城而走，如蛾赴火，有何急事？」時有人",
    "T22n1425_008:0294c11": "言：「汝莫語此沙門輩不順正理，欲取人物，",
    "T22n1425_008:0294c12": "譬如賊伺人慢藏，如醫治病，以自濟活。是",
    "T22n1425_008:0294c13": "沙門輩亦復如是，伺人災患向城而走，是壞",
    "T22n1425_008:0294c14": "敗人有何道哉！」諸比丘聞已，以是因緣具白",
    "T22n1425_008:0294c15": "世尊。佛言：「呼是比丘來。」即呼來已，佛問諸",
    "T22n1425_008:0294c16": "比丘：「汝等何故向城而走，為世人所嫌？」答言：",
    "T22n1425_008:0294c17": "「我等衣物先在城中，城中失火，畏火燒故，走",
    "T22n1425_008:0294c18": "往取之。」佛問比丘：「汝等云何僧不作羯磨，而",
    "T22n1425_008:0294c19": "離衣宿？」答言：「作羯磨。」復問：「云何作？」答言：「通結",
    "T22n1425_008:0294c20": "舍衛城。」佛告比丘：「汝等云何阿練若處，通結",
    "T22n1425_008:0294c21": "聚落？從今已後不聽阿練若處通結聚落，應",
    "T22n1425_008:0294c22": "阿練若處通結阿練若處、聚落處通結聚落",
    "T22n1425_008:0294c23": "處。若阿練若處通結聚落，聚落處通結阿",
    "T22n1425_008:0294c24": "練若處者，得越比尼罪。」佛告諸比丘：「依止舍",
    "T22n1425_008:0295a01": "衛城比丘皆悉令集，以十利故為諸比丘制",
    "T22n1425_008:0295a02": "戒，乃至已聞者當重聞。若比丘衣已竟，迦絺",
    "T22n1425_008:0295a03": "那衣已捨，若三衣中離一一衣餘處一宿，除",
    "T22n1425_008:0295a04": "僧羯磨，尼薩耆波夜提。」衣竟者，三衣已成",
    "T22n1425_008:0295a05": "是名衣竟；不受迦絺那衣亦名衣竟；捨迦絺",
    "T22n1425_008:0295a06": "那衣亦名衣竟；浣染竟亦名衣竟。衣者，劫貝",
    "T22n1425_008:0295a07": "衣、欽婆羅衣、芻摩衣、憍奢耶衣、舍那",
    "T22n1425_008:0295a08": "衣、麻衣、軀牟提衣。捨迦絺那衣者有十事，",
    "T22n1425_008:0295a09": "從受衣捨，乃至究竟捨。一宿者，從日未沒至",
    "T22n1425_008:0295a10": "明相出時。三衣者，僧伽梨、欝多羅僧、安陀",
    "T22n1425_008:0295a11": "會。除僧羯磨者，僧不作羯磨，不聽離衣宿。",
    "T22n1425_008:0295a12": "設作羯磨，白不成就、羯磨不成就、眾不成就，",
    "T22n1425_008:0295a13": "若羯磨一一不如法，是名不作作。羯磨者，",
    "T22n1425_008:0295a14": "白成就、羯磨成就、眾成就、一一羯磨如法，是",
    "T22n1425_008:0295a15": "名僧作羯磨，世尊說無罪。尼薩耆波夜提者，",
    "T22n1425_008:0295a16": "此衣應僧中捨，波夜提應悔過。不捨而悔",
    "T22n1425_008:0295a17": "者，得越比尼罪。波夜提者，如上說。界者，羯磨",
    "T22n1425_008:0295a18": "界、遊行界、依止界、七菴婆羅界。羯磨界者，",
    "T22n1425_008:0295a19": "廣略聚落，稱名標幟，隨曲避難。諸方廣者，",
    "T22n1425_008:0295a20": "如摩頭羅國，有叢林精舍。摩頭羅東有遙扶",
    "T22n1425_008:0295a21": "那河，河東有仙人聚落精舍。時仙人聚落精",
    "T22n1425_008:0295a22": "舍，比丘遣使白叢林精舍僧言：「我欲共結一",
    "T22n1425_008:0295a23": "布薩界。」問言：「何以故？」答言：「彼間多好飲食、",
    "T22n1425_008:0295a24": "得別房衣、得安居衣，是故欲同。」應報言：「為衣",
    "T22n1425_008:0295a25": "食來者，此非所宜，但彼間住。」若言：「我所住處",
    "T22n1425_008:0295a26": "多年少比丘，不善契經、比尼、阿毘曇，不善觀",
    "T22n1425_008:0295a27": "陰、界、入、十二因緣，是故欲來就諸長老學契經、",
    "T22n1425_008:0295a28": "毘尼、阿毘曇，陰、界、入、觀十二因緣。」彼應語言：",
    "T22n1425_008:0295a29": "「汝後僧作羯磨法事時，不作障礙者，當共",
    "T22n1425_008:0295b01": "汝同。應語一切比丘盡來，若不來者，一切盡",
    "T22n1425_008:0295b02": "出界去。若來若出界去已，當作羯磨。」羯磨",
    "T22n1425_008:0295b03": "者應作是說：「大德僧聽！從今叢林精舍、仙人",
    "T22n1425_008:0295b04": "聚落精舍，是中內界、外界、內外界、中間界，若",
    "T22n1425_008:0295b05": "僧時到，僧是叢林精舍、仙人聚落精舍，是中",
    "T22n1425_008:0295b06": "共作一布薩界，如是白。」「大德僧聽！是叢林精",
    "T22n1425_008:0295b07": "舍、仙人聚落精舍，是內界、外界、內外界、中間",
    "T22n1425_008:0295b08": "界，僧今共作一布薩界。諸大德忍從叢林精",
    "T22n1425_008:0295b09": "舍、仙人聚落精舍，是二界共作一布薩界者",
    "T22n1425_008:0295b10": "默然，若不忍便說。」「僧已忍磨頭羅叢林精",
    "T22n1425_008:0295b11": "舍、仙人聚落精舍，是二界共作一布薩界竟。",
    "T22n1425_008:0295b12": "僧忍，默然故。是事如是持。」若中間無河水",
    "T22n1425_008:0295b13": "者，應一處作羯磨。中有河水者，應三處作羯",
    "T22n1425_008:0295b14": "磨：一、摩頭羅精舍；二、水中；三、仙人聚落精",
    "T22n1425_008:0295b15": "舍。若河水中有洲者，應五處作羯磨：一、摩頭",
    "T22n1425_008:0295b16": "羅精舍；二、水中；三、洲上；四、水中；五、仙人聚",
    "T22n1425_008:0295b17": "落。如陸地，道兩邊各二十五肘，水中亦爾。一",
    "T22n1425_008:0295b18": "時夏水漲，比丘受欲來應羯磨，為水所漂出",
    "T22n1425_008:0295b19": "界去，殆死得出。白諸比丘：「我向持欲來，為水",
    "T22n1425_008:0295b20": "所漂，殆死得出，今可廣結界不？」諸比丘言：",
    "T22n1425_008:0295b21": "「得，汝去上下水三由旬作識，若樹、若石、若",
    "T22n1425_008:0295b22": "堆，如是等作識來。」說羯磨者應作是言：「大",
    "T22n1425_008:0295b23": "德僧聽！從磨頭羅精舍至仙人聚落精舍，從",
    "T22n1425_008:0295b24": "分齊以來內界、外界、內外界、中間界、上下水",
    "T22n1425_008:0295b25": "中。若僧時到，僧從摩頭羅精舍至仙人聚落",
    "T22n1425_008:0295b26": "精舍，河水上下從分齊已來，作一羯磨布薩",
    "T22n1425_008:0295b27": "界，如是白。」白一羯磨，乃至「僧忍，默然故。是事",
    "T22n1425_008:0295b28": "如是持。」復有一時持欲來赴羯磨，就船欲",
    "T22n1425_008:0295b29": "渡。船師挽船上流，然後當渡。語比丘言：",
    "T22n1425_008:0295c01": "「船重難牽，汝可步去，至應渡處便上。」是比丘",
    "T22n1425_008:0295c02": "以持欲故，不應上岸。出界失欲故，便於岸底",
    "T22n1425_008:0295c03": "涉水而進。船去疾，遂出界分。比丘即於界內，",
    "T22n1425_008:0295c04": "直浮趣船，水復漂船下過三由旬。比丘復應",
    "T22n1425_008:0295c05": "捨船，直浮趣岸，到彼已涉水尋岸而上。到",
    "T22n1425_008:0295c06": "道口入界內，然後上岸，是名廣說。略說者，羯",
    "T22n1425_008:0295c07": "磨人應作是說：「大德僧聽！今從摩頭羅精舍",
    "T22n1425_008:0295c08": "至仙人聚落精舍，內界、外界、內外界、中間界。",
    "T22n1425_008:0295c09": "若僧時到，僧今從摩頭羅精舍、仙人聚落精",
    "T22n1425_008:0295c10": "舍，共作一布薩界，如是白。」白一羯磨，乃至",
    "T22n1425_008:0295c11": "「僧忍，默然故。是事如是持。」是名略說界。聚",
    "T22n1425_008:0295c12": "落界者，如磨頭羅西精舍、聚落精舍，欲",
    "T22n1425_008:0295c13": "共作一布薩界者，應稱名齊三由旬內諸精",
    "T22n1425_008:0295c14": "舍作一羯磨。羯磨者應如是說：「大德僧聽！",
    "T22n1425_008:0295c15": "從今日恬精、舍車精舍、勝精舍、不亂精舍、",
    "T22n1425_008:0295c16": "賢精舍、戒次第精舍、螺精舍、酪村精舍、黃精",
    "T22n1425_008:0295c17": "舍等，是諸精舍內界、外界、內外界、中間界。若",
    "T22n1425_008:0295c18": "僧時到，僧是諸精舍共作一布薩界，如是白。」",
    "T22n1425_008:0295c19": "白一羯磨，乃至「僧忍，默然故。是事如是持。」是",
    "T22n1425_008:0295c20": "名聚落界。稱名界者，說羯磨比丘不知諸",
    "T22n1425_008:0295c21": "精舍名，令舊比丘知名字者，僧中唱諸精舍",
    "T22n1425_008:0295c22": "名字已，羯磨者應作是說：「大德僧聽！從今日",
    "T22n1425_008:0295c23": "是某甲比丘所說諸精舍名字，內界、外界、內",
    "T22n1425_008:0295c24": "外界、中間界，是諸精舍共作一布薩界。若僧",
    "T22n1425_008:0295c25": "時到，僧某甲比丘所說諸精舍名字，共作一",
    "T22n1425_008:0295c26": "布薩界，如是白。」白一羯磨，乃至「僧忍，默然故。",
    "T22n1425_008:0295c27": "是事如是持。」是為稱名界。幖幟界者，作",
    "T22n1425_008:0295c28": "如是言：「大德僧聽！從今日齊幖幟，若石、",
    "T22n1425_008:0295c29": "若山、若井、若埠、若樹、內界、外界、內外界、中",
    "T22n1425_008:0296a01": "間界，作一布薩界。若僧時到，僧齊幖幟，若石、",
    "T22n1425_008:0296a02": "若山、若井、若樹，共作一布薩界，如是白。」白一",
    "T22n1425_008:0296a03": "羯磨，乃至「僧忍，默然故。是事如是持。」若羯磨",
    "T22n1425_008:0296a04": "人不知幖幟者，先令舊比丘僧中唱，如上稱",
    "T22n1425_008:0296a05": "名界，說是名幖幟界。隨曲界者，有聚落邊精",
    "T22n1425_008:0296a06": "舍故壞，多有供養眾僧敷具，欲與諸精舍",
    "T22n1425_008:0296a07": "比丘共作一布薩界，修治精舍，共用此物。",
    "T22n1425_008:0296a08": "諸處比丘有欲共者、有不欲共者。諸欲共者，",
    "T22n1425_008:0296a09": "應盡來集、若出界去；其不欲者，自當精舍界",
    "T22n1425_008:0296a10": "作標幟住。諸欲共者，來集一處已，羯磨者應",
    "T22n1425_008:0296a11": "作是言：「大德僧聽！從今日此一住處某甲住",
    "T22n1425_008:0296a12": "處，齊幖幟內界、外界、內外界、中間界，共作一",
    "T22n1425_008:0296a13": "布薩界。若僧時到，僧此住處、某甲比丘住處",
    "T22n1425_008:0296a14": "齊幖幟以來共作一布薩界，如是白。」白一羯",
    "T22n1425_008:0296a15": "磨，乃至「僧忍，默然故。是事如是持。」是名隨曲",
    "T22n1425_008:0296a16": "界。避難界者，一住處諸比丘，前安居、後安居",
    "T22n1425_008:0296a17": "日已過，有事難起，若賊難、王難、若奪命、若破",
    "T22n1425_008:0296a18": "戒、若水多虫漉不能淨，欲至餘精舍避此諸",
    "T22n1425_008:0296a19": "難，去三由旬內。若彼有比丘，若呼來、若出界",
    "T22n1425_008:0296a20": "去。羯磨者作是說：「大德僧聽！今日是住處彼",
    "T22n1425_008:0296a21": "某甲聚落精舍，內界、外界、內外界、中間界，共",
    "T22n1425_008:0296a22": "作一布薩界。若僧時到，僧從今日是中住",
    "T22n1425_008:0296a23": "處、彼某甲聚落精舍，共作一布薩界，如是白。」",
    "T22n1425_008:0296a24": "白一羯磨，乃至「僧忍，默然故。是事如是持。」",
    "T22n1425_008:0296a25": "若到彼處，復欲就餘精舍者，當捨先界，應",
    "T22n1425_008:0296a26": "作是說：「大德僧聽！是住處、先住處作別說戒，",
    "T22n1425_008:0296a27": "若僧時到，僧是住處先某住處，作別說戒，",
    "T22n1425_008:0296a28": "如是白。」白一羯磨，乃至「僧忍，默然故。是事",
    "T22n1425_008:0296a29": "如是持。」僧復欲進前精舍者，復取三由旬內，",
    "T22n1425_008:0296b01": "共作一布薩界。復欲進前者，當捨後結前，",
    "T22n1425_008:0296b02": "乃至前求適意住處，如是隨意結、隨意捨，是",
    "T22n1425_008:0296b03": "名避難界。諸方界者，若比丘夏安居中，若",
    "T22n1425_008:0296b04": "諸難起，若王難、若賊難、若奪命難、若破戒、",
    "T22n1425_008:0296b05": "若水多虫漉不可淨，隨四方各三由旬內，自",
    "T22n1425_008:0296b06": "在結界，亦如上說。若難卒至，不得作羯磨，出",
    "T22n1425_008:0296b07": "去無罪。是名諸方。是謂羯磨界。遊行界者，六",
    "T22n1425_008:0296b08": "十家聚落界、隔障界、樓閣界、兩道界、井界、樹",
    "T22n1425_008:0296b09": "界、園界、連蔓界、暫宿界、船界、舍內界、並界。六",
    "T22n1425_008:0296b10": "十家聚落界者，如釋迦梨國大聚落、蘇彌國",
    "T22n1425_008:0296b11": "大聚落、摩頭羅國大聚落、巴連弗邑大聚",
    "T22n1425_008:0296b12": "落，是諸聚落各別起屋。若比丘置衣在一屋，",
    "T22n1425_008:0296b13": "人在第三屋宿，日光未滅去至明相出時還，",
    "T22n1425_008:0296b14": "尼薩耆。日光滅去至明相出還，無罪。日光",
    "T22n1425_008:0296b15": "未滅去、明相未出還，無罪。一切屋中盡有比",
    "T22n1425_008:0296b16": "丘住者，無罪。若結界者，無罪。周匝有垣牆者，",
    "T22n1425_008:0296b17": "無罪；周匝有塹者，無罪；周匝有渠水者，無罪；",
    "T22n1425_008:0296b18": "共一門者，無罪。若道於聚落中過，若比丘衣",
    "T22n1425_008:0296b19": "在道左，身度道右，日光未滅去至明相出，亦",
    "T22n1425_008:0296b20": "如上說。若比丘道中臥，持三衣枕頭，衣離",
    "T22n1425_008:0296b21": "頭者，尼薩耆。以不可截衣故，一切應捨。若聚",
    "T22n1425_008:0296b22": "落周匝牆圍遶、若塹、若籬、若一門，門有閉",
    "T22n1425_008:0296b23": "者，皆無罪，是名六十家聚落界。隔障界者，亦",
    "T22n1425_008:0296b24": "如是。樓閣界者，若挮閣道外，各二十五肘",
    "T22n1425_008:0296b25": "為界，若比丘置衣閣上，過二十五肘，日光未",
    "T22n1425_008:0296b26": "滅去至明相出還，尼薩耆。日光滅去、明相出",
    "T22n1425_008:0296b27": "還，無罪；日光未滅去、明相未出還，無罪。若比",
    "T22n1425_008:0296b28": "丘樓閣上住，畏賊來攻樓閣，故持衣出樓閣",
    "T22n1425_008:0296b29": "外二十五肘外藏，還樓閣上宿，日光未滅",
    "T22n1425_008:0296c01": "去至明相出還，尼薩耆，亦如上說。若比丘夜",
    "T22n1425_008:0296c02": "中大小行，離衣二十五肘內，與衣合無罪，是",
    "T22n1425_008:0296c03": "名樓閣界。兩道界者，步道、車道。步道者，有比",
    "T22n1425_008:0296c04": "丘畏寒故至諸暖國，或畏熱故詣諸涼國。道",
    "T22n1425_008:0296c05": "行時，師與諸伴共行，並論議而去。弟子持衣",
    "T22n1425_008:0296c06": "鉢從後來，不及師。師至日沒時，畏離衣宿，故",
    "T22n1425_008:0296c07": "出道外待弟子，弟子持衣直過不見師，至天",
    "T22n1425_008:0296c08": "曉相待。若是師待衣處，離道二十五肘內，與",
    "T22n1425_008:0296c09": "衣合者不犯；過二十五肘外者，尼薩耆。若弟",
    "T22n1425_008:0296c10": "子持衣在前行，日沒時作是念：「莫令我師離",
    "T22n1425_008:0296c11": "衣宿。」即住道外待師行，極眠不覺師過，至曉",
    "T22n1425_008:0296c12": "相問，亦如上說，是名步道。車道者，比丘與",
    "T22n1425_008:0296c13": "乘車估客共行，置衣車上，畏塵坌故在前去，",
    "T22n1425_008:0296c14": "至日沒時畏離衣宿故，應住道外二十五肘",
    "T22n1425_008:0296c15": "內，令車盡過，與衣合故不犯。若比丘置衣車",
    "T22n1425_008:0296c16": "上，隨車後行，至日沒時不識何者是己衣車？",
    "T22n1425_008:0296c17": "比丘爾時應去車二十五肘內，繞車營一匝，",
    "T22n1425_008:0296c18": "與衣合故不犯。若高大車一隥、兩隥、三隥",
    "T22n1425_008:0296c19": "挮上者，比丘置衣車上在下住，從日光未",
    "T22n1425_008:0296c20": "滅至明相出時，尼薩耆，亦如上說。若於夜中",
    "T22n1425_008:0296c21": "暫內手車上者，不犯。若比丘在車上宿，置衣",
    "T22n1425_008:0296c22": "車下、若在車前置衣車後、若在車後置衣車",
    "T22n1425_008:0297a01": "前、若在車左置衣車右、若在車右置衣車左、",
    "T22n1425_008:0297a02": "日光未滅至明相出時，皆尼薩耆。若比丘置",
    "T22n1425_008:0297a03": "衣車上，離車二十五肘外靜處宿者，日光未",
    "T22n1425_008:0297a04": "滅去至明相出時還，尼薩耆，亦如上說。若",
    "T22n1425_008:0297a05": "比丘畏賊故，於車外過二十五肘藏衣，還車",
    "T22n1425_008:0297a06": "上宿，日光未滅至明相出時，尼薩耆，亦如上",
    "T22n1425_008:0297a07": "說。若夜中起大小行，離衣二十五肘內，與衣",
    "T22n1425_008:0297a08": "合無罪。若車營內以長繩橫斷，為繫牛故，比",
    "T22n1425_008:0297a09": "丘於繩一邊住，置衣繩一邊，日光未滅至明相",
    "T22n1425_008:0297a10": "出時，尼薩耆，亦如上說，是名兩道界。井界者，",
    "T22n1425_008:0297a11": "比丘與估客共行，於井邊宿，井欄外二十五",
    "T22n1425_008:0297a12": "肘內，名為井界。衣著井欄上，比丘去井過二",
    "T22n1425_008:0297a13": "十五肘，日光未滅去至明相出時，尼薩耆，亦",
    "T22n1425_008:0297a14": "如上說。若畏賊故，藏衣井外過二十五肘，來",
    "T22n1425_008:0297a15": "井邊宿，日光未滅去至明相出時還，尼薩耆。",
    "T22n1425_008:0297a16": "若藏衣井半龕中，於井上宿，日光未滅去至",
    "T22n1425_008:0297a17": "明相出時，尼薩耆。若繩連衣著身宿者，不犯。",
    "T22n1425_008:0297a18": "置衣井底、於井上宿，置衣井上、井底宿，亦復",
    "T22n1425_008:0297a19": "如是。若夜暫垂手脚井中，與衣合者無罪，是",
    "T22n1425_008:0297a20": "名井界。樹界者，於樹一切枝葉外二十五肘",
    "T22n1425_008:0297a21": "為樹界。若比丘置衣樹下，過二十五肘外，日",
    "T22n1425_008:0297a22": "光未滅去至明相出，應如上說。若比丘樹下，",
    "T22n1425_008:0297a23": "畏賊藏衣樹外過二十五肘，日光未滅去至",
    "T22n1425_008:0297a24": "明相出時還，尼薩耆。日光未滅去至明相未",
    "T22n1425_008:0297a25": "出還，不犯；日光滅去至明相出還，不犯。若夜",
    "T22n1425_008:0297a26": "中暫到衣所，與衣合不犯。若置衣樹上、樹下",
    "T22n1425_008:0297a27": "宿，若置衣樹下、樹上宿，日光未滅去至明相",
    "T22n1425_008:0297a28": "出時，尼薩耆。若繩連著身者無罪，是名樹界。",
    "T22n1425_008:0297a29": "園界亦如是。連蔓界者，若蒲萄蔓架、不破蔓",
    "T22n1425_008:0297b01": "架、不樓藤蔓架、瓠蔓架、解脫花蔓架，如是",
    "T22n1425_008:0297b02": "一切蔓架外各二十五肘，名為速蔓界。比丘",
    "T22n1425_008:0297b03": "與估客共道行，至此蔓下宿，比丘求靜處，置",
    "T22n1425_008:0297b04": "衣蔓架底，出二十五肘外，日光未滅去、明相",
    "T22n1425_008:0297b05": "出時還，尼薩耆。日光滅去、明相出還，無罪；",
    "T22n1425_008:0297b06": "日光未滅去至明相未出還，無罪。若畏賊故",
    "T22n1425_008:0297b07": "藏衣二十五肘外，於蔓架底宿，日光未滅去",
    "T22n1425_008:0297b08": "至明相出時，如上說。若夜中大小行暫到衣",
    "T22n1425_008:0297b09": "所，與衣合無罪。若著衣蔓架上、在下宿，著",
    "T22n1425_008:0297b10": "衣蔓下、在上宿，亦復如是。若繩連身者無罪。",
    "T22n1425_008:0297b11": "是名連蔓界。暫宿界者，客舍中種種雜人，比",
    "T22n1425_008:0297b12": "丘於中止宿。客舍主言：「此中畏賊，各自警備。」",
    "T22n1425_008:0297b13": "比丘問客舍主言：「長壽！何處牢固？」客舍主",
    "T22n1425_008:0297b14": "答言：「閣上牢固。」或言：「閣下牢固。」比丘藏衣",
    "T22n1425_008:0297b15": "閣下、於閣上宿，或置衣閣上、於閣下宿，日光",
    "T22n1425_008:0297b16": "未滅去至明相出時還，皆尼薩耆，如上說。若",
    "T22n1425_008:0297b17": "是中梯隥道通者，不犯。若比丘道行至天",
    "T22n1425_008:0297b18": "祠中宿，天祠主言：「此中畏賊盜，各自守備。」",
    "T22n1425_008:0297b19": "比丘問：「天祠主！何處牢固？」天祠主言：「若舍",
    "T22n1425_008:0297b20": "裏牢固、若舍外牢固。」比丘便置衣舍內，自",
    "T22n1425_008:0297b21": "於舍外頭，首向戶而臥，日光未滅去至明",
    "T22n1425_008:0297b22": "相出時，尼薩耆，如上說。若戶鉤在比丘邊",
    "T22n1425_008:0297b23": "者不犯。比丘道行於空聚落中宿，置衣第一",
    "T22n1425_008:0297b24": "房，自於第三房宿者，日光未滅去至明相出，",
    "T22n1425_008:0297b25": "如上說。若一切房盡有比丘者，不犯。若羯磨",
    "T22n1425_008:0297b26": "作界，若籬牆、溝渠圍繞，若水圍遶者，不",
    "T22n1425_008:0297b27": "犯。是名暫宿界。船界者，若比丘載船上水、下",
    "T22n1425_008:0297b28": "水，船上有眾多住處。若比丘住處、若外道住",
    "T22n1425_008:0297b29": "處，比丘住處不牢密故，持衣寄外道住處，",
    "T22n1425_008:0297c01": "日光未滅去至明相出時還，尼薩耆，亦如上",
    "T22n1425_008:0297c02": "說。若外道聽自在置衣物者，不犯。若船著岸",
    "T22n1425_008:0297c03": "者，比丘置衣船上，離船過二十五肘外，日光",
    "T22n1425_008:0297c04": "未滅至明相出時，如上說。若船上畏賊，持衣",
    "T22n1425_008:0297c05": "上岸二十五肘外藏，還船上宿，日光未滅至",
    "T22n1425_008:0297c06": "明相出時，尼薩耆。夜中大小行暫詣衣所者，",
    "T22n1425_008:0297c07": "與衣合不犯。若比丘浣衣，於船上曬，風鼓衣",
    "T22n1425_008:0297c08": "盡外向，經宿者尼薩耆。若夜中風吹衣暫入",
    "T22n1425_008:0297c09": "船內者，不犯。若曬衣時，半在船內、半在船外",
    "T22n1425_008:0297c10": "者，尼薩耆，不可截故盡捨，是名船界。家內界",
    "T22n1425_008:0297c11": "者，若兄弟二人共一家住，於家中別作分",
    "T22n1425_008:0297c12": "齊。若兄不聽弟入、弟不聽兄入，若比丘在",
    "T22n1425_008:0297c13": "兄分齊內、衣在弟分齊內，日光未沒至明相",
    "T22n1425_008:0297c14": "出者，如上說。若兄弟語比丘言：「俗人自違，",
    "T22n1425_008:0297c15": "於法不礙，任意住止。」者，爾時隨意置衣，無",
    "T22n1425_008:0297c16": "罪。若比丘至白衣家宿，畏賊故，問白衣：「何",
    "T22n1425_008:0297c17": "處牢固？」答言：「舍內牢固。」比丘置衣舍內，於舍",
    "T22n1425_008:0297c18": "外宿，日光未滅至明相出時，如上說。若夜於",
    "T22n1425_008:0297c19": "孔中暫內一手屋內者，不犯。是名家內界。並",
    "T22n1425_008:0297c20": "界者，若四聚落界相接，比丘衣枕頭臥，比丘",
    "T22n1425_008:0297c21": "頭在一界，兩手各在一界，脚在一界，衣在頭",
    "T22n1425_008:0297c22": "底，衣離頭者，尼薩耆。若夜中手脚暫到衣所",
    "T22n1425_008:0297c23": "者，不犯。若車於此四界上住，車軛在一界、車",
    "T22n1425_008:0297c24": "後在一界、左輪在一界、右輪在一界，若置衣",
    "T22n1425_008:0297c25": "車前、車後宿，置衣車後、車前宿，置衣車左、車",
    "T22n1425_008:0297c26": "右宿，置衣車右、車左宿，日光未滅去至明相",
    "T22n1425_008:0297c27": "出時，尼薩耆；日光滅已去至明相出時還，不",
    "T22n1425_008:0297c28": "犯；日光未滅去至明相未出還，不犯。是名並",
    "T22n1425_008:0297c29": "界。聚落界者，若比丘著上下衣入聚落，有主",
    "T22n1425_008:0298a01": "人語比丘言：「我今夜欲供養形像作福德，比",
    "T22n1425_008:0298a02": "丘當助我料理之。」是比丘即助莊嚴形像，",
    "T22n1425_008:0298a03": "懸繒花蓋敷置床座，至日沒時比丘報主人",
    "T22n1425_008:0298a04": "言：「日暮還精舍。」是主人慇懃留比丘宿，若彼",
    "T22n1425_008:0298a05": "住處諸比丘有長衣者，應暫借受持。若無者，",
    "T22n1425_008:0298a06": "隨近有諸比丘住處者，應從彼借。若無比丘，",
    "T22n1425_008:0298a07": "有比丘尼住處者，亦從彼借。若無者，是處俗",
    "T22n1425_008:0298a08": "人若有衣被者，應從借作淨，安施紐，然後",
    "T22n1425_008:0298a09": "受持。若無是事，後夜分城門開者，當疾還寺，",
    "T22n1425_008:0298a10": "莫踰城出。到精舍，門猶未開者，當索開門。若",
    "T22n1425_008:0298a11": "不得開者，應住門屋底。若無門屋者，應內手",
    "T22n1425_008:0298a12": "著孔中。孔有二種，若門孔、若水瀆孔。若門無",
    "T22n1425_008:0298a13": "孔者，於水瀆孔中、若內手、若內脚，莫先內",
    "T22n1425_008:0298a14": "手脚，脫有蛇蝮應先以杖驚之，然後內手與",
    "T22n1425_008:0298a15": "衣合。若無水瀆者，應踰垣牆入，應作相令",
    "T22n1425_008:0298a16": "內人識，莫令內人疑是賊，相驚動也。若不得",
    "T22n1425_008:0298a17": "入者，當疾捨衣，寧無衣犯越比尼罪，以輕易",
    "T22n1425_008:0298a18": "重故。若比丘於精舍內浣衣，懸當垣牆上",
    "T22n1425_008:0298a19": "曬。若夜風吹出垂著垣牆外者，犯尼薩耆。在",
    "T22n1425_008:0298a20": "內者不犯，以不可截故盡應捨。若比丘於精",
    "T22n1425_008:0298a21": "舍外脫衣，熱作忘衣在外，夜憶即出求之不",
    "T22n1425_008:0298a22": "見。晨朝出看，見衣去夜行迹二十五肘內者，",
    "T22n1425_008:0298a23": "不犯；二十五肘外者，尼薩耆。是名聚落界。七",
    "T22n1425_008:0298a24": "菴婆羅樹界者，佛在舍衛城，時有一婆羅門，",
    "T22n1425_008:0298a25": "能種菴婆羅樹。是婆羅門聞沙門瞿曇在舍",
    "T22n1425_008:0298a26": "衛城，具足一切知見，有所問者皆能記說，作",
    "T22n1425_008:0298a27": "是思惟：「我今當往問種菴婆羅樹法，云何種",
    "T22n1425_008:0298a28": "菴婆羅樹，能使根莖堅固枝葉茂盛，花果成",
    "T22n1425_008:0298a29": "就扶踈生長，不相妨礙？」作是念已，詣世尊所，",
    "T22n1425_008:0298b01": "共相問訊已，於一面坐，白世尊言：「沙門瞿",
    "T22n1425_008:0298b02": "曇！云何方便種菴婆羅樹，能使根莖堅固枝",
    "T22n1425_008:0298b03": "葉茂盛，花果成就扶踈生長，不相妨礙？」時",
    "T22n1425_008:0298b04": "世尊告婆羅門言：「以五肘弓量七弓種一樹，",
    "T22n1425_008:0298b05": "如是種者，能令彼樹根莖堅固枝葉茂盛，花",
    "T22n1425_008:0298b06": "果成就扶踈生長，各各不相妨礙。」時婆羅門",
    "T22n1425_008:0298b07": "歡喜，便作是言：「善哉！沙門瞿曇，知種殖法，",
    "T22n1425_008:0298b08": "真一切智。」從坐起而去。婆羅門去不久，佛告",
    "T22n1425_008:0298b09": "諸比丘：「是婆羅門今大有所失，應問者不問，",
    "T22n1425_008:0298b10": "不應問者問。若彼問苦習義者，可得道",
    "T22n1425_008:0298b11": "迹。雖然，彼婆羅門今於我所發歡喜心，亦為",
    "T22n1425_008:0298b12": "大有所得。」爾時優波離知時而白佛言：「世尊！",
    "T22n1425_008:0298b13": "已聞菴婆羅樹分齊，今復請問：若有處所城",
    "T22n1425_008:0298b14": "邑聚落界分，不可知者。若欲羯磨，應齊幾",
    "T22n1425_008:0298b15": "許，名為善作羯磨？使令異眾僧各各相見而",
    "T22n1425_008:0298b16": "得成就羯磨，不犯別眾耶？」佛告優波離：「五肘",
    "T22n1425_008:0298b17": "弓量七弓種一菴婆羅樹，齊七菴婆羅樹，相",
    "T22n1425_008:0298b18": "去爾所作羯磨者，名善作羯磨。雖異眾相見",
    "T22n1425_008:0298b19": "而無別眾之罪，是名為七菴婆羅樹界。」若比",
    "T22n1425_008:0298b20": "丘離衣宿已，應白持律能羯磨者，言：「長老！我",
    "T22n1425_008:0298b21": "與是衣別宿，應捨。長老！為我作羯磨。」羯磨法",
    "T22n1425_008:0298b22": "如上過十日衣中說。是故說：「若比丘衣已竟，",
    "T22n1425_008:0298b23": "迦絺那衣已捨，若三衣中，若離一一衣餘",
    "T22n1425_008:0298b24": "處宿，除僧羯磨，尼薩耆波夜提。」",
    "T22n1425_008:0298b25": "佛住舍衛城，廣說如上。爾時尊者阿那律於",
    "T22n1425_008:0298b26": "阿耆羅河邊住，得一小段衣，與眾多比丘俱，",
    "T22n1425_008:0298b27": "詣阿耆羅河邊水灑引令長廣。爾時世尊於",
    "T22n1425_008:0298b28": "自住處沒，當阿耆羅河邊現。知而故問阿那",
    "T22n1425_008:0298b29": "律：「汝作何等？」答言：「世尊！得一小段衣，尺量",
    "T22n1425_008:0298c01": "不足，欲引令長廣。」佛語阿那律：「汝頗有更得",
    "T22n1425_008:0298c02": "衣望處不？」答言：「有。」世尊問：「何時可得？」答言：「一",
    "T22n1425_008:0298c03": "月。」佛言：「從今日聽不足衣有衣望處者，停至",
    "T22n1425_008:0298c04": "一月為滿足故。」佛告諸比丘：「依止舍衛城比",
    "T22n1425_008:0298c05": "丘盡集，乃至已聞者當重聞。若比丘衣已竟，",
    "T22n1425_008:0298c06": "迦絺那衣已捨。若得非時衣，比丘須衣應取，",
    "T22n1425_008:0298c07": "疾作衣受。若不足者，有望處為滿故，聽一月",
    "T22n1425_008:0298c08": "畜。若過畜者，足不足，尼薩耆波夜提。」衣竟者，",
    "T22n1425_008:0298c09": "三衣已成，亦名衣竟；不受迦絺那衣，亦名衣",
    "T22n1425_008:0298c10": "竟；已捨迦絺那衣，亦名衣竟。浣染竟，亦名",
    "T22n1425_008:0298c11": "衣竟。已捨迦絺那衣者，有十事捨，如上說。得",
    "T22n1425_008:0298c12": "者，若男、若女、在家、出家人邊得衣也。非時者，",
    "T22n1425_008:0298c13": "若受迦絺那衣，有七月名非時；若不受迦絺",
    "T22n1425_008:0298c14": "那衣者，有十一月是名非時。於此非時中得",
    "T22n1425_008:0298c15": "衣，是名非時衣。衣者，如上說。須者，是比丘",
    "T22n1425_008:0298c16": "實須衣也。即取疾成受，持作而少不足者，停",
    "T22n1425_008:0298c17": "至一月。一月者三十日，齊是應畜，為求滿足",
    "T22n1425_008:0298c18": "故。有望者，是比丘實聞有得衣處，待令滿",
    "T22n1425_008:0298c19": "足，得至一月畜。過是一月畜者，尼薩耆波",
    "T22n1425_008:0298c20": "夜提。尼薩耆波夜提者，是衣應僧中捨，波夜",
    "T22n1425_008:0298c21": "提懺悔；不捨而悔，犯越比尼罪。波夜提者，如",
    "T22n1425_008:0298c22": "上說。若比丘前十日得有望衣，無望衣、微",
    "T22n1425_008:0298c23": "小望衣、無力望、羸望。因生望、斷望、更起餘",
    "T22n1425_008:0298c24": "望，此皆無事停。若得此衣滿足已，半作淨、",
    "T22n1425_008:0298c25": "半不作淨，是中作淨者，名善作淨；不作淨",
    "T22n1425_008:0298c26": "者，過十日尼薩耆。若比丘於前十日中，若得",
    "T22n1425_008:0298c27": "居士衣、若糞掃衣，不自作不教作、不受持不",
    "T22n1425_008:0298c28": "作淨，彼衣若作、若不作，衣及衣餘前十日過，",
    "T22n1425_008:0298c29": "尼薩耆。若比丘前十日中得衣，若故衣、若納",
    "T22n1425_008:0299a01": "衣，是比丘得已，不自作不教作，乃至過前十",
    "T22n1425_008:0299a02": "日者，尼薩耆。若比丘中十日中得衣，若以",
    "T22n1425_008:0299a03": "染淨、若未淨，是比丘得是衣，不自作不教",
    "T22n1425_008:0299a04": "作、不受持不作淨，彼若作衣、若不作，衣及衣",
    "T22n1425_008:0299a05": "餘中十日過，尼薩耆。若比丘中十日得衣，若",
    "T22n1425_008:0299a06": "得應法衣、不應法衣，取已不自作不教作，乃",
    "T22n1425_008:0299a07": "至過中十日，尼薩耆。若比丘後十日中得衣，",
    "T22n1425_008:0299a08": "應作一衣而欲作二衣，餘比丘語是比丘言：",
    "T22n1425_008:0299a09": "「長老！是先欲作一衣，今何故作二衣？今應如",
    "T22n1425_008:0299a10": "先作一衣。」是比丘得衣已，不自作不教作，乃",
    "T22n1425_008:0299a11": "至過後十日，尼薩耆。若比丘後十日中得衣，",
    "T22n1425_008:0299a12": "欲作小割截衣，而作大割截衣，餘比丘語是",
    "T22n1425_008:0299a13": "比丘言：「長老！本欲作小割截衣，今何以作大",
    "T22n1425_008:0299a14": "割截衣？應如本作。」是比丘得衣，不自作不教",
    "T22n1425_008:0299a15": "作、不受持不作淨，若作、若不作，衣及衣餘過",
    "T22n1425_008:0299a16": "後十日，尼薩耆。若比丘前十日得衣，應即前",
    "T22n1425_008:0299a17": "十日作，中十日得衣，應即中十日作，後十日",
    "T22n1425_008:0299a18": "得衣，應即後十日作。若比丘前十日，五日已",
    "T22n1425_008:0299a19": "過得望衣；前十日中、後五日；中十日、前五日，",
    "T22n1425_008:0299a20": "此十日應作衣。若比丘中十日、前五日已過",
    "T22n1425_008:0299a21": "得望衣，應中十日後五日、後十日前五日，",
    "T22n1425_008:0299a22": "此十日應作衣。若比丘後十日前五日已",
    "T22n1425_008:0299a23": "過得望衣，即應此五日中應作衣。若比丘",
    "T22n1425_008:0299a24": "後十日中六日已過得望衣，應四日中作。七",
    "T22n1425_008:0299a25": "日已過得衣，三日應作。八日已過得衣，二",
    "T22n1425_008:0299a26": "日應作。九日已過得衣，一日應作。十日得衣",
    "T22n1425_008:0299a27": "即日應作。作衣時應餘人相助，浣染牽截絣",
    "T22n1425_008:0299a28": "篸却刺，刺橫刺長，刺緣施紐煮染染衣，作",
    "T22n1425_008:0299a29": "淨已受持。若一日恐不竟者，麁行隱令竟，",
    "T22n1425_008:0299b01": "受持後更細刺。是故世尊說：「若比丘衣已",
    "T22n1425_008:0299b02": "竟，迦絺那衣已捨，乃至足不足，尼薩耆波夜",
    "T22n1425_008:0299b03": "提。」",
    "T22n1425_008:0299b04": "佛住舍衛城，廣說如上。優鉢羅比丘尼因緣",
    "T22n1425_008:0299b05": "應廣說，時優鉢羅比丘尼，以僧祇支與尊",
    "T22n1425_008:0299b06": "者阿難陀，是衣垢膩不淨。阿難陀持是衣，泥",
    "T22n1425_008:0299b07": "塗日中曬，佛知而故問：「阿難陀！汝作何等？」答",
    "T22n1425_008:0299b08": "言：「世尊！是優鉢羅比丘尼與我此僧祇支垢",
    "T22n1425_008:0299b09": "膩不淨，塗泥而曬。」佛問阿難陀：「汝與直貿",
    "T22n1425_008:0299b10": "易不？」答言：「不與。世尊！」佛告阿難陀：「應當與貿",
    "T22n1425_008:0299b11": "易，母人少利。」阿難陀不欲與，佛語阿難陀：「何",
    "T22n1425_008:0299b12": "以不與？」阿難陀白佛：「與何物？」佛語阿難陀：",
    "T22n1425_008:0299b13": "「王波斯匿所施劫貝，長十六肘廣八肘者與",
    "T22n1425_008:0299b14": "之。」阿難陀猶故不與，如《劫貝契經》廣說。",
    "T22n1425_008:0299b15": "復次佛住舍衛城，廣說如上。時善生比丘尼",
    "T22n1425_008:0299b16": "將徒眾皆著弊壞衣，禮世尊足。佛知而故問：",
    "T22n1425_008:0299b17": "「諸比丘！此何等比丘尼，著弊壞衣而來詣",
    "T22n1425_008:0299b18": "我？」諸比丘白佛言：「世尊！此是善生比丘尼。」佛",
    "T22n1425_008:0299b19": "問諸比丘：「是善生比丘尼為得衣故不著？為",
    "T22n1425_008:0299b20": "無衣耶？」諸比丘言：「但得，已持與優陀夷。」",
    "T22n1425_008:0299b21": "復次佛住舍衛城，廣說如上。時偷蘭難陀比",
    "T22n1425_008:0299b22": "丘尼將徒眾，皆著弊壞衣來詣世尊，頭面禮",
    "T22n1425_008:0299b23": "足。佛知而故問諸比丘：「此何等比丘尼，著弊",
    "T22n1425_008:0299b24": "壞衣而來詣我？」諸比丘白佛言：「世尊！此是偷",
    "T22n1425_008:0299b25": "蘭難陀比丘尼。」佛問諸比丘：「是偷蘭難陀比",
    "T22n1425_008:0299b26": "丘尼，為得衣故不著？為不得衣故不著。」",
    "T22n1425_008:0299b27": "諸比丘言：「但得，已持施阿難陀。」",
    "T22n1425_008:0299b28": "復次佛住舍衛城，廣說如上。時蘇毘提比丘",
    "T22n1425_008:0299b29": "尼將徒眾，皆著弊壞衣來詣世尊，頭面禮足。",
    "T22n1425_008:0299c01": "佛知而故問諸比丘：「此何等比丘尼，著弊壞",
    "T22n1425_008:0299c02": "衣而來詣我？」諸比丘白佛言：「世尊！此是蘇毘",
    "T22n1425_008:0299c03": "提比丘尼。」佛問諸比丘：「是蘇毘提比丘尼為",
    "T22n1425_008:0299c04": "得衣不著？為不得衣耶？」諸比丘言：「但得，已持",
    "T22n1425_008:0299c05": "施善解比丘。」",
    "T22n1425_008:0299c06": "復次佛住舍衛城，廣說如上。有失利摩比丘",
    "T22n1425_008:0299c07": "尼將徒眾，皆著弊壞衣來詣世尊，頭面禮足。",
    "T22n1425_008:0299c08": "佛知而故問諸比丘：「此何等比丘尼，著弊壞",
    "T22n1425_008:0299c09": "衣來詣我所？」諸比丘白佛言：「世尊！此是失",
    "T22n1425_008:0299c10": "利摩比丘尼。」佛問諸比丘：「是失利摩比丘尼，",
    "T22n1425_008:0299c11": "為得衣不著？為不得衣耶？」諸比丘言：「但得，已",
    "T22n1425_008:0299c12": "持施僧。」佛問諸比丘：「若親里比丘尼著如是",
    "T22n1425_008:0299c13": "弊壞衣者，是親里比丘應取彼衣不？」答言：「不",
    "T22n1425_008:0299c14": "取。」世尊復問：「若親里比丘尼自衣弊壞，持",
    "T22n1425_008:0299c15": "衣物與親里比丘不？」答言：「不也。世尊！」佛言：",
    "T22n1425_008:0299c16": "「是故比丘！不應從非親里比丘尼邊取衣，除",
    "T22n1425_008:0299c17": "貿易。」佛告諸比丘：「依止舍衛城比丘皆悉令",
    "T22n1425_008:0299c18": "集，以十利故為諸比丘制戒，乃至已聞者當",
    "T22n1425_008:0299c19": "重聞。若比丘從非親里比丘尼取衣，除貿易，",
    "T22n1425_008:0299c20": "尼薩耆波夜提。」比丘者，如上說。非親里比丘",
    "T22n1425_008:0299c21": "尼者，非父親相續、非母親相續，是名非親里",
    "T22n1425_008:0299c22": "比丘尼。一親里、多非親里，多親里、一非親",
    "T22n1425_008:0299c23": "里，沙彌尼親里、比丘尼非親里，沙彌尼非親",
    "T22n1425_008:0299c24": "里、比丘尼親里，是中得衣，犯；離此二眾，無",
    "T22n1425_008:0299c25": "罪。衣者：欽婆羅衣、劫貝衣、憍舍耶衣、芻",
    "T22n1425_008:0299c26": "摩衣、舍那衣、麻衣、軀物提衣。取者，受彼",
    "T22n1425_008:0299c27": "施也。除貿易者，佛說若貿易無罪。尼薩耆波",
    "T22n1425_008:0299c28": "夜提者，是衣應僧中捨，波夜提，懺悔。不捨衣",
    "T22n1425_008:0299c29": "而悔者，得越比尼罪。波夜提者，如上說。非親",
    "T22n1425_008:0300a01": "里比丘尼，自與使受、使與自受、自與自受、",
    "T22n1425_008:0300a02": "使與使受。自與使受者，比丘尼自手與衣，比",
    "T22n1425_008:0300a03": "丘遣使受。使與自受者，比丘尼遣使持衣與",
    "T22n1425_008:0300a04": "比丘，比丘自受。自與自受者，比丘尼自與",
    "T22n1425_008:0300a05": "衣，比丘自受。使與使受者，比丘尼遣使持衣",
    "T22n1425_008:0300a06": "與比丘，比丘遣使受。若比丘從非親里比丘",
    "T22n1425_008:0300a07": "尼取衣，許貿易，不與、不教與、不自語、不教",
    "T22n1425_008:0300a08": "人語、還本衣、截本衣、減與、與異物、離見聞處、",
    "T22n1425_008:0300a09": "離界，是比丘得，波夜提罪。不與者，自不與。不",
    "T22n1425_008:0300a10": "教與者，不教他人與。不自語者，不自語比丘",
    "T22n1425_008:0300a11": "尼言：「後爾許時當與汝衣。」不教語者，不使他",
    "T22n1425_008:0300a12": "人語比丘尼言：「後爾許時當與汝衣。」還本衣",
    "T22n1425_008:0300a13": "者，還比丘尼先衣，是不應與，應與餘衣。截",
    "T22n1425_008:0300a14": "者，截本衣還彼，是不名貿。減與者，得彼全衣",
    "T22n1425_008:0300a15": "已，與減小衣，是不名與，應與全足衣。與異",
    "T22n1425_008:0300a16": "物者，取彼衣已與鉢、若小鉢、若鍵鎡，若以",
    "T22n1425_008:0300a17": "飲食及餘物與，是不名貿，應與衣也。離見聞",
    "T22n1425_008:0300a18": "處者，若比丘取非親里比丘尼衣已，不與直、",
    "T22n1425_008:0300a19": "不教與、不自語、不教語、捨去、離見聞處，波夜",
    "T22n1425_008:0300a20": "提罪。離界者，若比丘取非親里比丘尼衣已，",
    "T22n1425_008:0300a21": "不與直、不自與、不教與、不自語、不教語、捨去、",
    "T22n1425_008:0300a22": "出界二十五肘，波夜提。若比丘取非親里比",
    "T22n1425_008:0300a23": "丘尼衣已，不與直、不自與、不教與、不自語、不",
    "T22n1425_008:0300a24": "教語；若坐、若臥、若入定、皆得波夜提罪。若非",
    "T22n1425_008:0300a25": "親里比丘尼，與知識沙彌衣，作是言：「沙彌！我",
    "T22n1425_008:0300a26": "與汝是衣。汝持是衣，與某甲比丘，可得福德。」",
    "T22n1425_008:0300a27": "比丘取者，無罪。如是沙彌尼、式叉摩尼、優婆",
    "T22n1425_008:0300a28": "塞，乃至諸優婆夷言：「我與汝此衣。汝持此",
    "T22n1425_008:0300a29": "衣施與尊者某甲比丘，可得功德。」比丘取者，",
    "T22n1425_008:0300b01": "無罪。若比丘尼語比丘言：「借尊者此衣，隨意",
    "T22n1425_008:0300b02": "著。」比丘得著，乃至破還，無罪。若眾多比丘尼",
    "T22n1425_008:0300b03": "與一比丘衣，是一比丘應各各與眾多比丘",
    "T22n1425_008:0300b04": "尼貿衣，亦得以一衣與眾多比丘尼，語言：「姊",
    "T22n1425_008:0300b05": "妹！通貿衣。」一比丘尼若別與眾多比丘衣，",
    "T22n1425_008:0300b06": "眾多比丘應各各別與一比丘尼貿易衣，",
    "T22n1425_008:0300b07": "亦得共與一衣，語言：「姊妹！此衣通貿衣。」",
    "T22n1425_008:0300b08": "若眾多比丘尼與眾多比丘衣，眾多比丘應",
    "T22n1425_008:0300b09": "還與眾多比丘尼貿衣。若一比丘尼與一比",
    "T22n1425_008:0300b10": "丘衣，一比丘應還與一比丘尼貿衣。若比丘",
    "T22n1425_008:0300b11": "尼與比丘，若鉢、若小鉢、若鍵鎡、若飲食，及",
    "T22n1425_008:0300b12": "餘小小物，盡得取，無罪。是故說：「若比丘從非",
    "T22n1425_008:0300b13": "親里比丘尼取衣，除貿易，尼薩耆波夜提。」",
    "T22n1425_008:0300b14": "摩訶僧祇律卷第八"
}