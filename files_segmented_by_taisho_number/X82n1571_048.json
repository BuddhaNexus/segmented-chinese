{
    "X82n1571_048:0143a04": "五燈全書卷第四十八",
    "X82n1571_048:0143a06": "京都聖感禪寺住持(臣)僧　(超永)　編輯",
    "X82n1571_048:0143a07": "京都古華嚴寺住持(臣)僧　(超揆)　較閱　進",
    "X82n1571_048:0143a08": "呈",
    "X82n1571_048:0143a09": "　　臨濟宗",
    "X82n1571_048:0143a10": "南嶽下十八世",
    "X82n1571_048:0143a11": "天童傑禪師法嗣",
    "X82n1571_048:0143a12": "夔州臥龍山破庵祖先禪師蜀廣安王氏子。聞緣老",
    "X82n1571_048:0143a13": "宿住昭覺往參扣語契。令奉圜悟香火。一日從方丈",
    "X82n1571_048:0143a14": "前過。緣問庵頭有人麼。師曰無人。緣劈胸一拳曰。你",
    "X82n1571_048:0143a15": "聻。師忽有省。出峽依德山涓落髮。尋受具。至蘇之萬",
    "X82n1571_048:0143a16": "壽。值雪夜坐。自念。行脚數年。尚不能徹。正悶悶間。忽",
    "X82n1571_048:0143a17": "聞鐘動。趨後架。舉頭見照堂二字。疑情頓釋。既而見",
    "X82n1571_048:0143a18": "水庵一於雙林。水問。師子尊者被罽賓斬却頭且置。",
    "X82n1571_048:0143a19": "你道。西天鬍子為什麼無鬚。師曰。非雙林不舉此話。",
    "X82n1571_048:0143a20": "水曰。今日撞著個作家。師曰。心不負人。面無慚色。水",
    "X82n1571_048:0143a21": "遂拓開。師曰。勘破了也。逮水庵謝事。遂往見密庵於",
    "X82n1571_048:0143a22": "烏巨。庵命師典客。一日庵室中。對旁僧。舉不是風動",
    "X82n1571_048:0143a23": "不是幡動。師聞。豁然大悟。次日庵遇師於寮前。謂師",
    "X82n1571_048:0143a24": "曰。總不得作伎倆。你試露個消息看。師應聲曰。方丈",
    "X82n1571_048:0143b01": "裏有客。庵呵呵大笑。庵遷蔣山。師侍行。親炙凡五載。",
    "X82n1571_048:0143b02": "辭歸蜀。庵送以偈曰。萬里南來川[若/(若*若)]苴。奔流度刃扣",
    "X82n1571_048:0143b03": "元關。頂門戳瞎金剛眼。去住還同珠走盤。至夔門。尚",
    "X82n1571_048:0143b04": "書楊公輔。以臥龍請師出世。未幾辭去。徧遊於吳。華",
    "X82n1571_048:0143b05": "藏遯庵演。金山退庵奇。靈隱笑庵悟。徑山蒙庵聰。皆",
    "X82n1571_048:0143b06": "分第一座命說法。歷住常州薦福。真州靈巖。平江秀",
    "X82n1571_048:0143b07": "峰穹窿湖州資福。最後約齋張公鎡。請為廣壽慧雲",
    "X82n1571_048:0143b08": "開山。凡六坐道場。皆王公鉅卿之所請。惜全錄淹沒。",
    "X82n1571_048:0143b09": "茲存者。大鼎一臠耳　上堂。楊岐乍住屋壁疎。滿牀",
    "X82n1571_048:0143b10": "盡布雪珍珠縮却項暗嗟噓。翻憶古人樹下居。楊岐",
    "X82n1571_048:0143b11": "鬬勝不鬬劣。秀峰鬬劣不鬬勝。秀峰乍住沒親疎。個",
    "X82n1571_048:0143b12": "個盡懷滄海珠。滿眼湖山看不足。釋迦彌勒是他奴",
    "X82n1571_048:0143b13": "　上堂。舉密庵先師道。有問冬來事。京師山大黃。貪",
    "X82n1571_048:0143b14": "他一粒米。失却半年糧。秀峰不恁麼。有問冬來事。京",
    "X82n1571_048:0143b15": "師出大黃。只圖一粒米。却得百年糧。或被知事道。長",
    "X82n1571_048:0143b16": "老長老。莫道百年糧。半年不少也得。只向他道。但辦",
    "X82n1571_048:0143b17": "肯心。必不相賺　上堂。舉東山道。如何是禪。閻浮樹",
    "X82n1571_048:0143b18": "在海南邊。近則不離方寸。遠則十萬八千。畢竟如何",
    "X82n1571_048:0143b19": "禪禪。師曰。穹窿也有個道處。如何是禪。閻浮樹在海",
    "X82n1571_048:0143b20": "南邊。撑天拄地。拄地撑天。巧說不得。只要心傳。畢竟",
    "X82n1571_048:0143b21": "如何禪禪　上堂。十五日已前明似鏡。十五日已後",
    "X82n1571_048:0143b22": "黑如漆。正當十五日。又且如何。鶯遷喬木頻頻語。蝶",
    "X82n1571_048:0143b23": "戀芳叢對對飛　師退資福。赴徑山。蒙庵委以立僧。",
    "X82n1571_048:0143b24": "有寶上座者。具大知見。遇知識開堂。必橫機捷出。迎",
    "X82n1571_048:0143c01": "鋒取勝。一日師開室。寶至。師垂語曰。乾坤之內。宇宙",
    "X82n1571_048:0143c02": "之間。中有一寶。秘在形山。語未竟。寶擬開口。師即打",
    "X82n1571_048:0143c03": "出。寶欲師舉話竟乃進語。既於語半。又被打出。謂師",
    "X82n1571_048:0143c04": "故為摧折。歸衣單下脫去。火後。鄉人收舍利呈師。師",
    "X82n1571_048:0143c05": "拈起曰。寶上座。饒有舍利八斛四斗。置之一壁。還我",
    "X82n1571_048:0143c06": "生前一轉語來。擲地。唯見膿血　有道者問。猢猻子",
    "X82n1571_048:0143c07": "捉不住時如何。師曰。用捉作麼。如風吹水。自然成文",
    "X82n1571_048:0143c08": "　示座主偈曰。見猶離見非真見。還盡八還無可還。",
    "X82n1571_048:0143c09": "木落秋空山骨露。不知誰識老瞿曇　暮年。僑寓徑",
    "X82n1571_048:0143c10": "山。將終時。作書別所厚。復書偈曰。末後一句。已成忉",
    "X82n1571_048:0143c11": "怛。寫出人前。千錯萬錯。擲筆端然而逝。宋寧宗嘉定",
    "X82n1571_048:0143c12": "辛未六月九日也。遺命散骨林間。住持石橋收骨。建",
    "X82n1571_048:0143c13": "塔於別峰塔之右。壽七十六。臘四十九。",
    "X82n1571_048:0143c14": "臨安府靈隱松源崇嶽禪師處州龍泉吳氏子。自幼",
    "X82n1571_048:0143c15": "卓犖不凡。早歲慕出世法。年二十三棄家。首造靈石",
    "X82n1571_048:0143c16": "妙。繼見大慧杲於徑山。慧陞堂。稱蔣山應庵為人俓",
    "X82n1571_048:0143c17": "捷。師聞之。不待旦而行。既至入室。朝夕咨請。一日庵",
    "X82n1571_048:0143c18": "問。世尊有密語。迦葉不覆藏。汝作麼生。師曰。鈍置和",
    "X82n1571_048:0143c19": "尚。庵勵聲一喝。師有省。庵大喜。以為法器。說偈勸使",
    "X82n1571_048:0143c20": "祝髮。宋隆興初。得度於臨安白蓮。自是徧參諸大老。",
    "X82n1571_048:0143c21": "罕當其意者。廼入閩。見木庵永。永舉有句無句如藤",
    "X82n1571_048:0143c22": "倚樹問師。師曰裂破。永曰。瑯琊道。好一堆爛柴聻。師",
    "X82n1571_048:0143c23": "曰。矢上加尖。永曰。觀公下語。老僧不能過。其如未在。",
    "X82n1571_048:0143c24": "他日拂柄在手。為人不得。騐人不得。師曰。為人者使",
    "X82n1571_048:0144a01": "博地凡夫。一超入聖域。固難矣。騐人者。打向面前過。",
    "X82n1571_048:0144a02": "不待開口。已知渠骨髓。何難之有。永舉手曰。明明向",
    "X82n1571_048:0144a03": "汝道。開口不在舌頭上。後當自知。逾年見密庵於衢",
    "X82n1571_048:0144a04": "之西山。隨問即答。密庵微笑而已。師切於究竟。至忘",
    "X82n1571_048:0144a05": "寢食。密庵移蔣山華嚴徑山。師皆從之。一日密庵挂",
    "X82n1571_048:0144a06": "牌為眾入室次。問僧。不是心。不是佛。不是物。師侍側。",
    "X82n1571_048:0144a07": "豁然大悟。乃曰。今日方會。木庵道。開口不在舌頭上。",
    "X82n1571_048:0144a08": "自是機辯縱橫。密庵遷靈隱。師遂分座。旋出世於平",
    "X82n1571_048:0144a09": "江澄照。徙江陰之光孝。無為之冶父。饒之薦福。明之",
    "X82n1571_048:0144a10": "香山。平江之虎丘。慶元丁巳。被旨補靈隱　上堂。大",
    "X82n1571_048:0144a11": "凡扶豎宗乘。須具頂門正眼。懸肘後靈符。只如保壽",
    "X82n1571_048:0144a12": "開堂。三聖推出一僧。保壽便打。三聖道。與麼為人瞎",
    "X82n1571_048:0144a13": "却鎮州一城人眼去在。保壽擲下拄杖。便歸方丈。二",
    "X82n1571_048:0144a14": "尊宿。等閒一挨一拶。便乃發明臨濟心髓。殊不知。性",
    "X82n1571_048:0144a15": "命總在者僧手裏。還有撿點得出者麼。昔年覓火和",
    "X82n1571_048:0144a16": "烟得。今日擔泉帶月歸　歲旦示眾。元正改旦。萬事",
    "X82n1571_048:0144a17": "成現。有時放行。有時坐斷。不惜兩莖眉。和盤掇轉。佛",
    "X82n1571_048:0144a18": "法世法。都盧一片。既是佛法世法。如何得成一片。但",
    "X82n1571_048:0144a19": "辦肯心。必不相賺　示眾。古者道。拈起也。天回地轉。",
    "X82n1571_048:0144a20": "放下也。草偃風行。冶父則不然。拈起也。乾坤黯黑。放",
    "X82n1571_048:0144a21": "下也。瓦礫生光。忽有一個半個。驀然[翟*支]瞎頂門眼。達",
    "X82n1571_048:0144a22": "磨一宗。未至寂寥在　示眾。舉臨濟大師如蒿枝拂",
    "X82n1571_048:0144a23": "公案。雪竇拈曰。臨濟放處太危。收來太速。師拈拄杖",
    "X82n1571_048:0144a24": "曰。臨濟據令而行。不知孤負黃蘗。雪竇盡力擔荷。也",
    "X82n1571_048:0144b01": "只見得一邊。且道薦福節文。在甚麼處。擲下拄杖",
    "X82n1571_048:0144b02": "　示眾。舉汾陽道。識得拄杖子。行脚事畢。師曰。汾陽雖",
    "X82n1571_048:0144b03": "則開口見膽。爭奈落在第二頭。驀拈拄杖曰。者個不",
    "X82n1571_048:0144b04": "得喚作拄杖子。漆桶。參　上堂。舉保寧勇上堂。大方",
    "X82n1571_048:0144b05": "無外。大圓無內。無內無外。聖凡普會。瓦礫生光。須彌",
    "X82n1571_048:0144b06": "粉碎。無量法門。百千三昧。拈拄杖曰。總向者裏會去。",
    "X82n1571_048:0144b07": "蘇嚕蘇嚕悉利悉利。師曰。大小保寧。業識茫茫不奈",
    "X82n1571_048:0144b08": "船何。打破戽斗　示眾。明眼衲僧因甚打失鼻孔。有",
    "X82n1571_048:0144b09": "賊無贓○　僧問。如何是一同一質。師曰裂破。曰如",
    "X82n1571_048:0144b10": "何是二同大事。師曰。一毛頭上定乾坤。曰如何是三",
    "X82n1571_048:0144b11": "總同參。師曰。蝦蟇蚯蚓。跛鱉盲龜。曰如何是四同真",
    "X82n1571_048:0144b12": "智。師曰。一不成。二不是。曰如何是五同徧普。師曰。大",
    "X82n1571_048:0144b13": "地撮來無寸土。曰如何是六同具足。師曰。猶欠一著。",
    "X82n1571_048:0144b14": "曰如何是七同得失。師曰。入泥入水。曰如何是八同",
    "X82n1571_048:0144b15": "生殺。師曰。自救不了。曰如何是九同音吼。師曰。八角",
    "X82n1571_048:0144b16": "磨盤空裏走。曰如何是十同得入。師曰。寒山逢拾得。",
    "X82n1571_048:0144b17": "曰與什麼人同得入。師曰。胡張三黑李四。曰與誰同",
    "X82n1571_048:0144b18": "音吼。師曰。狸奴白牯。曰作麼生同生殺。師曰。德山棒",
    "X82n1571_048:0144b19": "臨濟喝。曰甚麼物同得失。師曰。草裏輥。曰阿那個同",
    "X82n1571_048:0144b20": "具足。師曰。信手拈來著著親。曰是甚麼同徧普。師曰",
    "X82n1571_048:0144b21": "鍼鋒影裏騎大鵬等閒挨落天邊月。曰何人同真智。",
    "X82n1571_048:0144b22": "師曰。黑山鬼窟。曰孰與總同參。師曰。燈籠入露柱。曰",
    "X82n1571_048:0144b23": "那個同大事。師曰。嘉州大象。陝府鐵牛。曰何物同一",
    "X82n1571_048:0144b24": "質。師曰。盌脫丘　居靈隱六年。法道益盛。得法者眾。",
    "X82n1571_048:0144c01": "晚退居東庵。示微疾。作手書別諸公卿。且垂二語。以",
    "X82n1571_048:0144c02": "騐來學。曰有力量人。因甚擡脚不起。開口不在舌頭",
    "X82n1571_048:0144c03": "上。辭世日示眾。久聚正路行者。有則不能用黑豆法。",
    "X82n1571_048:0144c04": "難以荷負正宗。臨濟佛法。到此平沉。痛哉痛哉。及遺",
    "X82n1571_048:0144c05": "書嗣法香山光睦。雲居善開。囑以珍重大法。復書偈",
    "X82n1571_048:0144c06": "曰。來無所來。去無所去。瞥轉元關。佛祖罔措。跏趺而",
    "X82n1571_048:0144c07": "寂。嘉泰壬戌八月四日也。得年七十有一。坐夏四十。",
    "X82n1571_048:0144c08": "奉全身塔于北高峰之原。待制陸游放翁。銘其塔。",
    "X82n1571_048:0144c09": "饒州薦福曹源道生禪師南劒人。分座雲居。出世妙",
    "X82n1571_048:0144c10": "果。徙龜峰。上堂。佛法二字。人人知有。狼毒砒霜。如何",
    "X82n1571_048:0144c11": "下口。直饒透過威音前。也是癡狂外邊走。山僧已是",
    "X82n1571_048:0144c12": "拖泥帶水。諸人合作麼生。喝一喝　上堂。今朝八月",
    "X82n1571_048:0144c13": "十五。天色半晴半雨。幾多門外遊人。不覩月圓當戶。",
    "X82n1571_048:0144c14": "也好笑又堪嗟。爭似西湖寺裏一隊古佛。參退歸堂",
    "X82n1571_048:0144c15": "喫茶　上堂。春風東扇西扇。春雨似晴不晴。淺碧深",
    "X82n1571_048:0144c16": "紅。爛鋪錦繡。鶯啼燕語。互奏笙簧。一一揭示圓通妙",
    "X82n1571_048:0144c17": "門。頭頭流通正法眼藏。擬心湊泊。依前萬水千山。直",
    "X82n1571_048:0144c18": "下知歸。便見七穿八穴　上堂。雨雪落紛紛。簷頭水",
    "X82n1571_048:0144c19": "滴滴。良哉觀世音。草裏跳不出。也大屈。水底烏龜鑽",
    "X82n1571_048:0144c20": "鐵壁。咄　上堂。月生一。拶倒銀山并鐵壁。月生二。土",
    "X82n1571_048:0144c21": "宿騎牛穿鬧市。月生三。屋頭幽鳥語喃喃。不是葛藤",
    "X82n1571_048:0144c22": "露布。亦非入理深談。正恁麼時。賓主交參一句。作麼",
    "X82n1571_048:0144c23": "生道。萬仞懸崖垂隻手。百花叢裏現優曇　上堂。平",
    "X82n1571_048:0144c24": "旦清晨三月朝。南山蒼翠插雲霄。不須更覓西來意。",
    "X82n1571_048:0145a01": "門外數聲婆餅焦。拍膝一下曰。好大哥　詠靈雲石",
    "X82n1571_048:0145a02": "偈曰。雲去雲來非有意。雲來雲去亦無心。有無截斷",
    "X82n1571_048:0145a03": "靈何在。突兀一峰青到今。後住薦福。逾月而示寂。",
    "X82n1571_048:0145a04": "明州天童枯禪自鏡禪師福州高氏子。首參木菴永。",
    "X82n1571_048:0145a05": "水菴一。或菴體。諸尊宿。後謁密菴於靈隱。鍼芥相契。",
    "X82n1571_048:0145a06": "遂荷印記。開法隆興上藍。遷建康旌忠。撫州白楊。福",
    "X82n1571_048:0145a07": "州太平西禪。宋理宗寶慶乙酉。被旨陞靈隱。復移天",
    "X82n1571_048:0145a08": "童　上堂。有句無句。如藤倚樹。樹倒藤枯。句歸何處。",
    "X82n1571_048:0145a09": "良久曰。長憶江南三月裏。鷓鴣啼處百花香　上堂。",
    "X82n1571_048:0145a10": "一拽石。二搬土。夜半日輪正卓午。老安曾牧溈山牛。",
    "X82n1571_048:0145a11": "南泉不打鹽官鼓。報君知莫莽鹵。火裏蝍蟟吞却虎",
    "X82n1571_048:0145a12": "　上堂。舉鶴林因僧扣門。林曰阿誰。曰行脚僧。林曰。",
    "X82n1571_048:0145a13": "非但行脚僧。我者裏佛來也不著。曰因甚佛來也不",
    "X82n1571_048:0145a14": "著。林曰。無他棲泊處。師曰。天童若有人扣門。即大開",
    "X82n1571_048:0145a15": "了待他入來。便攔胸搊住曰。道道。若擬開口。便與劈",
    "X82n1571_048:0145a16": "胸一拳曰。者裏轉得身吐得氣。便請明窗下安排",
    "X82n1571_048:0145a17": "　上鐘偈曰。一模脫就轉風流。平地教他不肯休。要得",
    "X82n1571_048:0145a18": "洪音暄宇宙。直須更上一層樓。",
    "X82n1571_048:0145a19": "杭州淨慈潛菴慧光禪師上堂。舉趙州因僧問。狗子",
    "X82n1571_048:0145a20": "還有佛性也無。州曰無。頌曰。狗子無佛性。全提摩竭",
    "X82n1571_048:0145a21": "令。纔擬犯鋒鋩。喪却窮性命　化鹽偈。合水和泥一",
    "X82n1571_048:0145a22": "處烹。水乾泥盡雪華生。乘時索起遼天價。公驗分明",
    "X82n1571_048:0145a23": "孰敢爭。",
    "X82n1571_048:0145a24": "太平府隱靜萬菴致柔禪師潮州陳氏子。母黃。妙喜",
    "X82n1571_048:0145b01": "南遷。道經於潮。師祖父暹。延禮甚謹。其母夢僧入舍。",
    "X82n1571_048:0145b02": "遂懷妊。及誕。父母誓不以俗累羈師。甫十歲。俾從壽",
    "X82n1571_048:0145b03": "公受業。越九載芟染。初見木菴永於鼓山。庵陞座曰。",
    "X82n1571_048:0145b04": "國師再來也。師有省。次參密菴於蔣山。一日入室。菴",
    "X82n1571_048:0145b05": "舉釋迦彌勒猶是他奴。且道他是阿誰。師曰。無地頭",
    "X82n1571_048:0145b06": "漢。菴曰。千聞不如一見。師便毆一拳。菴擒住厲聲曰。",
    "X82n1571_048:0145b07": "者小鬼子。見個什麼。胡打亂打。師曰。更要喫一拳在。",
    "X82n1571_048:0145b08": "菴連揮兩拳曰。打者無地頭漢。師豁然大悟。無何。以",
    "X82n1571_048:0145b09": "母老歸省。郡守吏部朱江。請師於廣法出世。後移太",
    "X82n1571_048:0145b10": "平隱靜　上堂。起道樹詣鹿苑。不是向上機。傳少室",
    "X82n1571_048:0145b11": "續曹溪。未為性澡漢。直得無依無欲。無一法當情。猶",
    "X82n1571_048:0145b12": "落第二見。放過一著。卷舒在我。縱奪臨時。於把住處",
    "X82n1571_048:0145b13": "放行。露柱燈籠活鱍鱍。於放行處把住。釋迦彌勒是",
    "X82n1571_048:0145b14": "他奴。卓拄杖曰。且道。是放行耶。是把住耶。一氣不言",
    "X82n1571_048:0145b15": "含有象。萬靈何處謝無私　上堂。舉天衣懷鴈過長",
    "X82n1571_048:0145b16": "空影沉寒水話。頌曰。長空孤鴈一聲秋。獻寶波斯鼻",
    "X82n1571_048:0145b17": "似鉤。風捲白雲歸別嶂。黃昏月挂柳梢頭　上堂。毗",
    "X82n1571_048:0145b18": "盧師法身主。若要動地放光。且來搬柴運土。嗄。將謂",
    "X82n1571_048:0145b19": "忘却　上堂。百丈不再參馬祖。爭得三日耳聾。臨濟",
    "X82n1571_048:0145b20": "不到大愚。焉知老婆心切。仰山將得鎮海明珠。為甚",
    "X82n1571_048:0145b21": "到東寺面前。叉手當胸。却道無理可伸。無言可對。咄。",
    "X82n1571_048:0145b22": "直饒傾下一栲栳。敢保老兄猶未徹　上堂。饑荒老",
    "X82n1571_048:0145b23": "鼠齩葫蘆。巧計胡孫倒上樹。要透報恩向上關。直須",
    "X82n1571_048:0145b24": "一步低一步。既是向上關。因甚却要一步低一步。待",
    "X82n1571_048:0145c01": "你踏著。却向你道　上堂。東山道。空門有路人皆到。",
    "X82n1571_048:0145c02": "到者方知旨趣長。心地不生閒草木。自然身放白毫",
    "X82n1571_048:0145c03": "光。師曰。東山只解無中覓有。不解有裏尋無。隱靜則",
    "X82n1571_048:0145c04": "不然。空門有路人皆到。到者方知礙處通。石上栽花",
    "X82n1571_048:0145c05": "還結果。到頭元不假春風　師臨終集眾。囑曰。老僧",
    "X82n1571_048:0145c06": "生平無長物。只依海眾常例。安寢堂兩日足矣。復書",
    "X82n1571_048:0145c07": "偈。端坐而化。越三日。寺燬。眾悟遺言若有旨也。世壽",
    "X82n1571_048:0145c08": "七十。臘五十二。",
    "X82n1571_048:0145c09": "杭州靈隱笑菴了悟禪師姑蘇人。上堂。舉睦州因僧",
    "X82n1571_048:0145c10": "問。以一重去一重即不問。不以一重去一重時如何。",
    "X82n1571_048:0145c11": "州曰昨日栽茄子。今日種冬瓜。頌曰。昨日栽茄子。今",
    "X82n1571_048:0145c12": "日種東瓜。一聲河滿子。和月落誰家。",
    "X82n1571_048:0145c13": "金陵蔣山一翁慶如禪師福州長樂范氏子。上堂。春",
    "X82n1571_048:0145c14": "雨如膏。春雲似鶴。春鳥關關。春泉濯濯。揭開觀音腦",
    "X82n1571_048:0145c15": "葢。踢倒慈氏樓閣。切莫將錯就錯。拍禪牀曰。參　上",
    "X82n1571_048:0145c16": "堂。過去諸如來。斯門已成就。一盲引眾盲。現在諸菩",
    "X82n1571_048:0145c17": "薩。今各入圓明。鰕跳不出斗。未來修學人。當依如是",
    "X82n1571_048:0145c18": "法。賺殺一船人　上堂。意能剗句。句能剗意。意句交",
    "X82n1571_048:0145c19": "馳。討甚巴鼻。盡力道不得底句。不是河南。便是河北。",
    "X82n1571_048:0145c20": "衲僧聞得。與麼告報。十個有五雙。鼻孔裏冷笑。拈拄",
    "X82n1571_048:0145c21": "杖曰。雲居拄杖子。黨理不黨親。卓一下曰。雪巢初冷",
    "X82n1571_048:0145c22": "夜。雲鬢未梳時　上堂。霜明萬壑。月皎千家。達磨不",
    "X82n1571_048:0145c23": "會。却返流沙。拍膝一下曰。好大哥。歸堂喫茶　上堂。",
    "X82n1571_048:0145c24": "天地造化。有陰有陽。有晦有朔。聖人治世。有禮有樂。",
    "X82n1571_048:0146a01": "有刑有政。衲僧門下。有殺有活。有擒有縱。其擒也。縱",
    "X82n1571_048:0146a02": "也。殺也。活也。總在黃龍指甲縫裏。汝若擬議。不消一",
    "X82n1571_048:0146a03": "搯。然雖如是。笑我者多。知我者少　上堂。一句截流。",
    "X82n1571_048:0146a04": "萬機寢削。且道。是那一句。良久。卓拄杖曰。歸堂喫茶",
    "X82n1571_048:0146a05": "　上堂。久雨忽晴。天清地寧。雲收嶽面。月落波心。拈",
    "X82n1571_048:0146a06": "拄杖卓一下曰。恁麼會去。達磨一宗。掃土而盡　上",
    "X82n1571_048:0146a07": "堂。諸佛不出世。人人舉足踏著。祖師不西來。人人滿",
    "X82n1571_048:0146a08": "口道著。既踏著又道著畢竟是個什麼。有般漢。東西",
    "X82n1571_048:0146a09": "不辨。南北不分。便道明明不覆藏。切忌從他覓。殊不",
    "X82n1571_048:0146a10": "知。拋却真金。隨群撮土　上堂。豁開戶牖。當軒無人。",
    "X82n1571_048:0146a11": "撾動雷門。憑誰側耳。裴相國。印心於老黃檗。溫伯雪。",
    "X82n1571_048:0146a12": "目擊於魯仲尼。衲僧門下。撿點將來。猶在半途。知縣",
    "X82n1571_048:0146a13": "學士。今日到來。雲居如何與伊相見。拈拄杖畫一畫",
    "X82n1571_048:0146a14": "曰。萬重關鎖盡。一劒倚天寒　晚年退隱南昌西山。",
    "X82n1571_048:0146a15": "示寂。塔於定林。壽六十八。夏四十九。",
    "X82n1571_048:0146a16": "蘇州承天銕鞭允韶禪師上堂。一五二五。機輪無阻。",
    "X82n1571_048:0146a17": "南山起雲。北山下雨。有底却道錦上鋪花。有底又道。",
    "X82n1571_048:0146a18": "泥裏洗土。有底又道。離此二途。便見丹霄獨步。若總",
    "X82n1571_048:0146a19": "如斯論量。山僧未敢相許。畢竟如何。良久曰。逢人不",
    "X82n1571_048:0146a20": "得錯舉　師住泉州光孝。判府請開堂。祝聖。白槌畢。",
    "X82n1571_048:0146a21": "師曰。喚什麼作第一義。莫有旁不甘者麼。出來道看。",
    "X82n1571_048:0146a22": "時有僧出問話。語未竟。師拈拄杖。卓一卓曰。住住。今",
    "X82n1571_048:0146a23": "日開堂。不比尋常佛事。設問答到彌勒下生。勾鎖連",
    "X82n1571_048:0146a24": "環。盛水不漏。也祇是空鼓粥飯氣。於自己了沒交涉。",
    "X82n1571_048:0146b01": "所以道。問不在答處。答不在問處。問答交馳。如青天",
    "X82n1571_048:0146b02": "轟霹靂。看者不容眨眼。那堪更向言中定旨。句下明",
    "X82n1571_048:0146b03": "宗。大似緣木求魚。守株待兔。殊不知。我宗無語句。亦",
    "X82n1571_048:0146b04": "無一法與人。者裏徹去。皇恩佛恩。一時報畢。其或未",
    "X82n1571_048:0146b05": "然。更為錦上鋪花。復卓拄杖一下。下座　佛涅槃日",
    "X82n1571_048:0146b06": "上堂。老漢當年臘月八。三更半夜顛狂發。剛把長釘",
    "X82n1571_048:0146b07": "釘眼睛。直至如今未能拔。山僧今日下毒手。為他拔",
    "X82n1571_048:0146b08": "一拔。看。便下座。",
    "X82n1571_048:0146b09": "直祕閣學士張鎡居士字功甫。別號約齋。聞鐘聲得",
    "X82n1571_048:0146b10": "悟。述偈曰。鐘一擊耳根塞。赤肉團邊去個賊。有人問",
    "X82n1571_048:0146b11": "我解何宗。舜若多神面目黑。後捨宅建寺。曰慧雲。請",
    "X82n1571_048:0146b12": "破菴先開山。疏曰。捨林居為阿蘭若。夫豈小緣。請宗",
    "X82n1571_048:0146b13": "師據曲彔牀。只因大事。幾度徧參。遭密菴打失鼻孔。",
    "X82n1571_048:0146b14": "一朝拈出。向冷泉將下面皮。不謂馨香奚煩鄭重。辭",
    "X82n1571_048:0146b15": "青松於北澗。穿幾重出岫之雲。對綠水於南湖。祝萬",
    "X82n1571_048:0146b16": "歲如山之壽。宋寧宗嘉定壬申。公復請滅翁禮。相繼",
    "X82n1571_048:0146b17": "闡法。今專祠尚在。",
    "X82n1571_048:0146b18": "南嶽下十九世",
    "X82n1571_048:0146b19": "臥龍先禪師法嗣",
    "X82n1571_048:0146b20": "臨安府徑山無準師範禪師蜀之梓潼雍氏子。九歲",
    "X82n1571_048:0146b21": "依陰平山道欽出家。經書過目成誦。宋光宗紹熙甲",
    "X82n1571_048:0146b22": "寅冬。登具戒。明年出遊。至成都。坐夏正法。有老堯首",
    "X82n1571_048:0146b23": "座。瞎堂高弟。師請益坐禪法。堯曰。禪是何物。坐底是",
    "X82n1571_048:0146b24": "誰。師受其語。晝夜體究。一日如廁。提前話有省。明年",
    "X82n1571_048:0146c01": "辭去。謁佛照光于育王。光問曰。何處人。師曰。劒州人。",
    "X82n1571_048:0146c02": "光曰。帶得劒來麼。師隨聲便喝。光笑曰。者烏頭子也",
    "X82n1571_048:0146c03": "亂做。貧甚無資剃髮。故人以烏頭子目之。未幾聞破",
    "X82n1571_048:0146c04": "菴先住蘇之西華秀峰。往見焉。有純顛者。入室次。橫",
    "X82n1571_048:0146c05": "機不讓。先打。至法堂。且欲逐出。師解之曰。禪和家爭",
    "X82n1571_048:0146c06": "禪亦常事。何止如此。先曰。豈不知道。我肚饑聞版聲。",
    "X82n1571_048:0146c07": "要喫飯去聻。師聞其語。不覺白汗浹背。逮先居靈隱",
    "X82n1571_048:0146c08": "第一座。復往從之。侍遊石笋菴。菴之道者請益曰。猢",
    "X82n1571_048:0146c09": "孫子捉不住。乞師方便。先曰。用捉他作什麼。如風吹",
    "X82n1571_048:0146c10": "水自然成紋。師侍旁。平生礙膺之物頓釋。巖雲巢居",
    "X82n1571_048:0146c11": "吳郡穹窿。遷瑞光。及台州瑞巖。皆延師分座。師在瑞",
    "X82n1571_048:0146c12": "巖。忽夢偉衣冠者。持把茅。見授。翌日明州清涼專使",
    "X82n1571_048:0146c13": "至。師受請入院。見伽藍神。姓茅。衣冠形貌。與疇昔夢",
    "X82n1571_048:0146c14": "無異。陞堂開法。一香供破菴。三年遷焦山。升雪竇。被",
    "X82n1571_048:0146c15": "旨移育王。又三年。嵩山少林散席。復詔住徑山。師居",
    "X82n1571_048:0146c16": "徑山二十年。儲峙豐積。有眾如海。號法席全盛　僧",
    "X82n1571_048:0146c17": "問。趙州道三十年前火爐頭。有個無賓主話。未曾有",
    "X82n1571_048:0146c18": "人舉著。此意如何。師曰。舌頭拖地。曰畢竟如何是無",
    "X82n1571_048:0146c19": "賓主話。師曰。言滿天下。曰只如玄沙聞得曰。者老漢",
    "X82n1571_048:0146c20": "脚跟未點地在。又作麼生。師曰。一坑埋著。曰可謂焦",
    "X82n1571_048:0146c21": "磚打著連底凍。赤眼撞著火柴頭。師曰。一畫畫斷",
    "X82n1571_048:0146c22": "　上堂。靈山指月。曹溪話月。遞代相傳。證龜成鱉。範上",
    "X82n1571_048:0146c23": "座。尋常有一張口。挂在壁上。未曾動著。今日無端入",
    "X82n1571_048:0146c24": "者行戶事到。如今只得東簸西簸。未免拈起多年曆",
    "X82n1571_048:0147a01": "日。于中點出些子悞賺處。說似諸人。且要郭大李二",
    "X82n1571_048:0147a02": "鄧四張三。知得江南兩浙。春寒秋熱。雖然如是。黃河",
    "X82n1571_048:0147a03": "三千年一度清　上堂。若論個事。直是省要易會。多",
    "X82n1571_048:0147a04": "是諸人。自作艱難。自作障礙。所以有時東廊西廊。見",
    "X82n1571_048:0147a05": "諸人和南問訊。山僧便乃低頭相接。其實無他。只要",
    "X82n1571_048:0147a06": "諸人識得長老。是西川隆慶府人氏。若識得去。便與",
    "X82n1571_048:0147a07": "諸人。打些鄉談。說些鄉話。如今且未說。你識得長老。",
    "X82n1571_048:0147a08": "且各自知得自家鄉貫也得。還知麼。明州六縣。奉化",
    "X82n1571_048:0147a09": "八鄉　上堂。五峰門下。百種全無。僧牀迫窄。堂供蕭",
    "X82n1571_048:0147a10": "疎。脚下踏著低破磚頭碎瓦礫。面前撞見底王獦獠",
    "X82n1571_048:0147a11": "李麻鬍。恁麼薄福住山。真個孤負老鬍。雖然如是。更",
    "X82n1571_048:0147a12": "點分明　上堂。一夏已滿無事不辦。遂府鉢盂。卭州",
    "X82n1571_048:0147a13": "磁碗　示眾。面面相看。眼眼廝覰。衣外別傳。有甚憑",
    "X82n1571_048:0147a14": "據。倒却門前剎竿著。鳳棲不在梧桐樹　示眾。兀兀",
    "X82n1571_048:0147a15": "地思量。無可得思量。無可思量處。真個好思量。大庾",
    "X82n1571_048:0147a16": "嶺頭逢六祖。鰲山店上見曾郎　示眾。賊火相逢恰",
    "X82n1571_048:0147a17": "五更。現成贓物不須爭。暗中多少都分了。天曉依然",
    "X82n1571_048:0147a18": "各自行　示眾。日面月面。突出難辨。擬欲擡眸。空中",
    "X82n1571_048:0147a19": "兩片　理宗嘗召師。見于修政殿。奏對詳明。上為之",
    "X82n1571_048:0147a20": "動色。賜金襴僧伽黎。仍宣詣慈明殿陞座。上垂簾而",
    "X82n1571_048:0147a21": "聽。師舉賓頭盧尊者赴阿育王宮因緣。乃曰。君王一",
    "X82n1571_048:0147a22": "語出如綸。尊者眉毛八字分。四海風清烟浪靜。碧天",
    "X82n1571_048:0147a23": "無際水無垠。上大悅。以師所說法要。示參政陳公貴",
    "X82n1571_048:0147a24": "誼。陳公奏曰。簡明直截。有補聖治。乃賜佛鑑禪師號。",
    "X82n1571_048:0147b01": "并縑帛金銀等物。先是。師住山之明年寺燬。師逆知",
    "X82n1571_048:0147b02": "其數。不動容經意。三年寺成。閱六年復燬。燬之夕。風",
    "X82n1571_048:0147b03": "雨暴作。師端坐別舍漠然不問。且笑且吟曰。雨散雲",
    "X82n1571_048:0147b04": "收後。崔嵬數百峰。王維雖妙手。難落筆頭踪。仍結茅",
    "X82n1571_048:0147b05": "安眾。不數年寺復成。又去寺四十里。築室數百楹。接",
    "X82n1571_048:0147b06": "待雲水。賜額萬年正續。又西數百武。結菴一區。為歸",
    "X82n1571_048:0147b07": "藏所。上建重閣。秘藏後先所賜御翰。敞室東西。徧奉",
    "X82n1571_048:0147b08": "祖師與先世香火。遇始生日。為飯僧佛事。以薦冥福。",
    "X82n1571_048:0147b09": "葢蜀亂。師之先祀遂絕。故茲祠奉。以旌孝慕。上聞而",
    "X82n1571_048:0147b10": "嘉嘆。淳祐戊申秋。築室明月池上。榜曰退畊。乞老于",
    "X82n1571_048:0147b11": "朝。而舊疾適作。己酉三月旦日。陞堂示眾曰。山僧既",
    "X82n1571_048:0147b12": "老且病。無力得與諸人東語西話。今日勉強出來。從",
    "X82n1571_048:0147b13": "前所說不到底。盡情向諸人面前抖擻去也。遂起身",
    "X82n1571_048:0147b14": "抖衣曰。是多少。十八日集兩序。區畫後事。親書遺表。",
    "X82n1571_048:0147b15": "及遺書十數封。言笑諧謔如平時。醫者診視次。師謂",
    "X82n1571_048:0147b16": "曰。你未識者一脉在。其徒請遺偈。乃執筆書曰。來時",
    "X82n1571_048:0147b17": "空索索。去也赤條條。更要問端的。天台有石橋。移頃",
    "X82n1571_048:0147b18": "而逝。遺表上聞。上遣中使。降香賜幣。奉全身葬于正",
    "X82n1571_048:0147b19": "續之側。塔曰圓照。",
    "X82n1571_048:0147b20": "南康府雲居即菴慈覺禪師蜀人。上堂。舉雪峰因閩",
    "X82n1571_048:0147b21": "王問。擬欲葢一所佛殿去時如何。峰曰。大王何不葢",
    "X82n1571_048:0147b22": "取一所空王殿。王曰。請師樣子。峰展兩手。雲門曰。一",
    "X82n1571_048:0147b23": "舉四十九。師頌曰。空王殿樣子。雪峰展兩手。添得老",
    "X82n1571_048:0147b24": "韶陽。一舉四十九。總是面南看北斗　讚船子道影",
    "X82n1571_048:0147c01": "曰。三十餘年在藥山。鬼家活計豈能傳。當時不得夾",
    "X82n1571_048:0147c02": "山老。你且奈煩撑破船　示眾。舉葉縣省因僧問。如",
    "X82n1571_048:0147c03": "何是密用心處。縣曰。閙市裏輥毬子。曰意旨如何。縣",
    "X82n1571_048:0147c04": "曰。普請大家看話。頌曰。輥毬鬧市大家看。一陣清風",
    "X82n1571_048:0147c05": "吹面寒。定亂不須雙刃劒。活人何必九還丹　師嘗",
    "X82n1571_048:0147c06": "遊雲居。夜宿瑤田莊。夢安樂神告曰。師於此山。只有",
    "X82n1571_048:0147c07": "一粥之緣。明日午後到山。晚參罷。會旦過有二僧相",
    "X82n1571_048:0147c08": "毆。新到例遭擯逐。師竊訝之。後數年。雲居虗席。州符",
    "X82n1571_048:0147c09": "起師補處。師忻然承命。且徵前夢。至瑤田莊而寂。",
    "X82n1571_048:0147c10": "明州大慈獨菴道儔禪師贈製鞋匠偈曰。透底工夫",
    "X82n1571_048:0147c11": "做已圓。須知密處自心傳。脚跟著地隨他轉。踏到驢",
    "X82n1571_048:0147c12": "年也未穿。",
    "X82n1571_048:0147c13": "杭州靈隱石田法薰禪師眉山彭氏子。生而慧敏。稚",
    "X82n1571_048:0147c14": "齡見佛僧。即知禮敬。年十六。往從丹稜石龍山法寶",
    "X82n1571_048:0147c15": "院智明出家。二十二薙髮受具戒。游方至石霜。禮雷",
    "X82n1571_048:0147c16": "遷塔。述偈曰。一念慈容元不隔。何須特地肆乖張。平",
    "X82n1571_048:0147c17": "高就下婆心切。惱得雷公一夜忙。師名由是大著。聞",
    "X82n1571_048:0147c18": "穹窿先道望。遂往依焉。先一見知為法器。室中舉世",
    "X82n1571_048:0147c19": "尊拈花迦葉微笑話。師曰。焦磚打著連底凍。赤眼撞",
    "X82n1571_048:0147c20": "著大柴頭。先異之。每於日用語默。不少假借。師於是",
    "X82n1571_048:0147c21": "决志依棲。與無準範。日相激礪。久乃辭去。復徧遊諸",
    "X82n1571_048:0147c22": "老門庭。靈隱松源嶽。淨慈肯堂充。華藏遯菴演。咸稱",
    "X82n1571_048:0147c23": "賞之。後出世蘇之高峰。次遷寒山。會蔣山虗席。廟堂",
    "X82n1571_048:0147c24": "奏師補之。寶慶初。遷淨慈。宋理宗端平乙未。復遷靈",
    "X82n1571_048:0148a01": "隱　上堂。一徑直二周遮。衲僧會得。萬別千差。庭前",
    "X82n1571_048:0148a02": "閒縱目。春盡尚餘華。老胡不合過流沙。拍膝一下",
    "X82n1571_048:0148a03": "　上堂。大道體寬。無易無難。相頭買帽。此土西天　上",
    "X82n1571_048:0148a04": "堂。識得心。山嶽沉。握金成土。握土成金。脚前脚後。現",
    "X82n1571_048:0148a05": "成行貨。少室峰前。交點不過　上堂。石中有玉。沙裏",
    "X82n1571_048:0148a06": "無油。德山臨濟。未出常流。卻憶寒山子。時臨古渡頭",
    "X82n1571_048:0148a07": "　上堂。見聞覺知。行住坐臥。眨上眉毛。早已蹉過。赤",
    "X82n1571_048:0148a08": "脚唱山歌。路上無人和　上堂。把定重關。諸人性命",
    "X82n1571_048:0148a09": "在山僧手裏。放開一線。山僧性命在諸人手裏。而今",
    "X82n1571_048:0148a10": "也不把定。也不放開。山僧即是諸人。諸人即是山僧。",
    "X82n1571_048:0148a11": "三十年後。莫道蔣山和泥合水　示眾。劒刃翻身猶",
    "X82n1571_048:0148a12": "是鈍。屋頭問路太無端。楚雞不是丹山鳳。何必臨風",
    "X82n1571_048:0148a13": "刷羽翰　淳祐甲辰三月望。示眾。但得本莫愁末。喚",
    "X82n1571_048:0148a14": "什麼作本。喚什麼作末。松栢千年青。不入時人意。牡",
    "X82n1571_048:0148a15": "丹一日紅。滿城公子醉。山僧恁麼道。若有不肯底。是",
    "X82n1571_048:0148a16": "我同參。弟子師俊。繪師像求贊。有曰。末後一句。分付",
    "X82n1571_048:0148a17": "廚山。眾訝之。先是。師嘗建接待院於西溪。曰寶壽。明",
    "X82n1571_048:0148a18": "日忽示疾。又明日退歸寶壽。趣辦終焉計。訣眾而逝。",
    "X82n1571_048:0148a19": "窆全身于院後。壽七十五。臘五十三。師五遷望剎。閱",
    "X82n1571_048:0148a20": "三十有二年。撙節而足用。審量而計功。雖有大興建。",
    "X82n1571_048:0148a21": "一毫不以干人。而土木金碧。在處成就云。",
    "X82n1571_048:0148a22": "靈隱嶽禪師法嗣",
    "X82n1571_048:0148a23": "寧波府天童滅翁天目文禮禪師臨安阮氏子。家天",
    "X82n1571_048:0148a24": "目之麓。故號天目。幼攜籃。隨母採桑。俄而寤念。攜之",
    "X82n1571_048:0148b01": "者誰。遂有離塵志。十六依鄉真相寺智月剃落。走淨",
    "X82n1571_048:0148b02": "慈。參混源。源舉現成公案放汝三十棒話。不契。謁育",
    "X82n1571_048:0148b03": "王佛照光。光問。恁麼來者。那個是汝主人公。師豁然",
    "X82n1571_048:0148b04": "領旨一日光問。是風動。是幡動。這僧如何。師曰。物見",
    "X82n1571_048:0148b05": "主眼卓豎。光曰。不是風動。不是幡動。甚處見祖師。師",
    "X82n1571_048:0148b06": "曰。揭却腦葢。光然之。命典書記。時松源唱天童法道",
    "X82n1571_048:0148b07": "於薦福。室中問僧。不是風動。不是幡動。擬議即打出。",
    "X82n1571_048:0148b08": "師聞頓忘知解。往參蒙印可。辭去。巡禮江淮間祖塔。",
    "X82n1571_048:0148b09": "時浙翁琰主蔣山。舉師立僧。宋寧宗嘉定壬申。張約",
    "X82n1571_048:0148b10": "齋。請師開法慧雲。次遷溫之能仁。未幾。退歸錢塘之",
    "X82n1571_048:0148b11": "西丘。趙節齋。微服過訪。師與語終日而去。翌日奏請。",
    "X82n1571_048:0148b12": "師住持淨慈。室中每舉南山筀笋東海烏賦話。學者",
    "X82n1571_048:0148b13": "擬議。師便打。莫有湊泊之者。後遷福泉。晚居天童",
    "X82n1571_048:0148b14": "　上堂。召大眾曰。若起紛飛之心。直究紛飛之處。究之",
    "X82n1571_048:0148b15": "無處紛飛現前。正恁麼時如何。關羽斬顏良　上堂。",
    "X82n1571_048:0148b16": "涅槃心。差別智。似空噇空。如水入水。有般漢。聞道便",
    "X82n1571_048:0148b17": "道。我會也我會也。我且問你。因甚布袋街頭等人。拾",
    "X82n1571_048:0148b18": "得松根掃地。擊拂子下座　上堂。久雨不止。滴爛虗",
    "X82n1571_048:0148b19": "空。會與不會。南北西東　上堂。佛真法身。猶若虗空。",
    "X82n1571_048:0148b20": "應物現形。如水中月。拈拄杖曰。者個是物。那個是法。",
    "X82n1571_048:0148b21": "身。青山只解磨今古。流水何曾洗是非。靠拄杖下座",
    "X82n1571_048:0148b22": "　上堂。豎拂子曰。天下衲僧參不透。從上祖師窮不",
    "X82n1571_048:0148b23": "到。且如何得恰好去。擊拂子曰。寒食禁烟。端午競渡",
    "X82n1571_048:0148b24": "　上堂。一牛飲水。五馬不嘶。眼如木[木*突]。口似鼓椎。全",
    "X82n1571_048:0148c01": "身已是陷泥犁　上堂。季冬極寒。萬木摧殘。惟有梅",
    "X82n1571_048:0148c02": "花。十分清韻。野橋流水外。茅舍短籬旁。山僧不會東",
    "X82n1571_048:0148c03": "皇意。三嗅寒香立晚陽　師到靈隱松源塔頭。拈香。",
    "X82n1571_048:0148c04": "破沙盆。提不起。眼瞎耳聾。門風委地。昔年撞到東湖。",
    "X82n1571_048:0148c05": "褫剝家私到底。後來各自西東。我又誰能管你。一瓣",
    "X82n1571_048:0148c06": "兜樓拜塔前。畢竟無人是的傳　上堂。一不成。二不",
    "X82n1571_048:0148c07": "是。達磨大師。無當門齒　上堂。氷生草枯。霜重木落。",
    "X82n1571_048:0148c08": "便與麼去。知君大錯。不與麼去。知君大錯。因甚如此。",
    "X82n1571_048:0148c09": "龐公賣笊篱。普化搖鈴鐸　洪中書入山上堂。月墜",
    "X82n1571_048:0148c10": "金莖。香飄丹桂。以我為隱乎。吾無隱乎爾。老晦堂。與",
    "X82n1571_048:0148c11": "麼提撕。黃山谷。打失鼻孔。簡點將來。不是不是　結",
    "X82n1571_048:0148c12": "夏上堂。眾生諸佛。大地山河。往古來今。他方此土。拈",
    "X82n1571_048:0148c13": "拄杖曰。盡在拄杖頭上。禁足護生。獨有一大闡提人。",
    "X82n1571_048:0148c14": "不入者保社。何故。黃河三千年一度清　上堂。五更",
    "X82n1571_048:0148c15": "夢寐方濃。樓上鐘聲撞斷。起來無處追尋。不免一場",
    "X82n1571_048:0148c16": "驚悍。有人收拾得。呈似老僧看　上堂。事事無礙。青",
    "X82n1571_048:0148c17": "山掩映斜陽外。法法無差。櫩前古木鬧群鴉。君不見。",
    "X82n1571_048:0148c18": "太原孚上座走天涯。楊州五更聞畫角。吹斷落梅花。",
    "X82n1571_048:0148c19": "直至如今未到家　上堂。諸方今日旦過堂開。盡皆",
    "X82n1571_048:0148c20": "谷受。福泉深山牢關把定。一跡難登。且道。放開即是。",
    "X82n1571_048:0148c21": "把住即是。王郎衫袖濶。鄭老帽簷高　徑山書記至。",
    "X82n1571_048:0148c22": "上堂。一字不著畫。纔看眼便枯。三千門弟子。無處下",
    "X82n1571_048:0148c23": "上夫　上堂。頭陀石被莓苔裹。擲筆峰遭薜茘纏。真",
    "X82n1571_048:0148c24": "淨老人。四稜蹋地了也。還有委得者麼。更有輪囷高",
    "X82n1571_048:0149a01": "栢樹。枯枝攧落斷崖邊　上堂。眾生本不曾迷。夜闌",
    "X82n1571_048:0149a02": "鷄向五更啼。諸佛本不曾悟。秋清雁度長空去。拍膝",
    "X82n1571_048:0149a03": "一下曰。西窗昨夜月華明。凉飇已到梧桐樹　上堂。",
    "X82n1571_048:0149a04": "投子道。迎之不見其首。隨之罔眺其後。大似徐六擔",
    "X82n1571_048:0149a05": "板。天童則不然。仰之彌高。俯察非遙。橫塘宿鷺斜飛",
    "X82n1571_048:0149a06": "起。幾隻眼瓶挂樹腰　上堂。東西兩序。左右十人。同",
    "X82n1571_048:0149a07": "建法幢。共扶叢社。且道。文殊維摩。還來證明也無。月",
    "X82n1571_048:0149a08": "明照見夜行人。擊拂子一下　謝知事上堂。擔荷山",
    "X82n1571_048:0149a09": "門。非止一事。官府莊司。山園田地。呷醋咬薑。量茶數",
    "X82n1571_048:0149a10": "米。金不博金。水不洗水。因甚如此。楊岐驢。玄沙虎",
    "X82n1571_048:0149a11": "　宏智禪師忌上堂。夜明簾外。寶鑑臺前。元無兼帶。豈",
    "X82n1571_048:0149a12": "有偏圓。正恁麼時。畢竟誰居正位。古渡無人霜月冷。",
    "X82n1571_048:0149a13": "蘆花風靜鷺絲眠　翠巖真長老嗣書至。上堂。洪崖",
    "X82n1571_048:0149a14": "井邊。翠巖寺裏。山遮半月。江礙斜陽。不是諸佛眼睛。",
    "X82n1571_048:0149a15": "亦非祖師己鼻。召專使曰。會麼。歸去滕王閣上。捲起",
    "X82n1571_048:0149a16": "珠簾看取。十八灘頭。烟波鼎沸　退院上堂。七十三",
    "X82n1571_048:0149a17": "八十四。驀直示汝。也是抑而為之。何如靜處薩婆訶。",
    "X82n1571_048:0149a18": "倚杖看雲度綠蘿　師學問淵博。尤精易理。朱晦庵。",
    "X82n1571_048:0149a19": "楊慈湖。兩先生與之遊。師直示以心法。不為世語狥",
    "X82n1571_048:0149a20": "悅也。晦庵問毋不敬。師叉手示之。慈湖問不欺之力。",
    "X82n1571_048:0149a21": "師答偈曰。此力分明在不欺。不欺能有幾人知。要明",
    "X82n1571_048:0149a22": "象兔全提句。看取升階正笏時　師歷主五大剎。歸",
    "X82n1571_048:0149a23": "終於梁渚西丘。嬰微恙。謂侍者曰。誰與我造個無縫",
    "X82n1571_048:0149a24": "塔。者曰。請師塔樣。師良久曰。盡力畫不出。怡然脫去。",
    "X82n1571_048:0149b01": "茶毗。頂骨牙齒不壞。舍利如璨珠。祔天童應菴塔之",
    "X82n1571_048:0149b02": "東。壽八十四。臘六十八。",
    "X82n1571_048:0149b03": "溫州龍翔石巖希璉禪師潮陽馬氏子。上堂。舉廣慧",
    "X82n1571_048:0149b04": "璉與楊大年夜話次。慧曰。祕監曾與甚人道話來。公",
    "X82n1571_048:0149b05": "曰。某曾問雲巖諒監寺。兩個大蟲相齩時如何。諒曰。",
    "X82n1571_048:0149b06": "一合相。某曰。我祇管看。未審恁麼道還得麼。慧曰。者",
    "X82n1571_048:0149b07": "裏則不然。公曰。請和尚別一轉語。慧以手作拽鼻勢",
    "X82n1571_048:0149b08": "曰。者畜生更[跳-兆+孛]跳在。公於言下脫然。述偈曰。八角磨",
    "X82n1571_048:0149b09": "盤空裏走。金毛師子變作狗。擬欲將身北斗藏。應須",
    "X82n1571_048:0149b10": "會取南辰後。師曰。內翰攀南辰倚北斗。廣慧轉天關",
    "X82n1571_048:0149b11": "翻地軸。寥寥千古許誰知。斷絃須是鸞膠續　僧問。",
    "X82n1571_048:0149b12": "昔日佛照光。因宋孝宗宣問。釋迦佛入山六年。所成",
    "X82n1571_048:0149b13": "何事。光曰。將謂陛下忘卻。此意如何。師答以頌曰。大",
    "X82n1571_048:0149b14": "根大器大熏修。瞥轉機輪向上頭。萬億斯年惟一佛。",
    "X82n1571_048:0149b15": "雪山元不隔龍樓。",
    "X82n1571_048:0149b16": "台州瑞巖雲巢巖禪師作經題八字偈曰。以字不成",
    "X82n1571_048:0149b17": "八字非。當陽拈起大家知。釋迦老子舌無骨。黃葉將",
    "X82n1571_048:0149b18": "來嚇小兒　頌靈雲見桃花話曰。三月桃花爛熳紅。",
    "X82n1571_048:0149b19": "靈雲打失主人翁。隨邪逐惡玄沙老。半是真情半脫",
    "X82n1571_048:0149b20": "空。",
    "X82n1571_048:0149b21": "華藏無礙覺通禪師青苗會上堂。破一微塵出大經。",
    "X82n1571_048:0149b22": "鳶飛魚躍更分明。不將眼看將心看。已是重敲火裏",
    "X82n1571_048:0149b23": "氷。淹黑豆昧平生。直須劫外話豐登。繰成白雪桑重",
    "X82n1571_048:0149b24": "綠。割盡黃雲稻正青。",
    "X82n1571_048:0149c01": "杭州淨慈谷源道禪師舉丹霞然初參石頭。剗佛殿",
    "X82n1571_048:0149c02": "前草公案。頌曰。石頭剗草驗英豪。懵懂丹霞眼不高。",
    "X82n1571_048:0149c03": "若解轉身行活路。至今應不累兒曹。",
    "X82n1571_048:0149c04": "湖州道場北海悟心禪師示眾。舉黃檗在鹽官殿上",
    "X82n1571_048:0149c05": "禮佛次。時唐宣宗為沙彌。問曰。不著佛求。不著法求。",
    "X82n1571_048:0149c06": "不著僧求。長老禮拜。當何所求。檗曰。不著佛求。不著",
    "X82n1571_048:0149c07": "法求。不著僧求。常禮如是事。彌曰。用禮何為。檗便掌。",
    "X82n1571_048:0149c08": "彌曰。太麤生。檗曰。者裏是什麼所在。說麤說細。隨後",
    "X82n1571_048:0149c09": "又掌。頌曰。曾施三掌觸君王。佛法何曾有寸長。麤行",
    "X82n1571_048:0149c10": "沙門封斷際。至今無地著慚惶　示眾。舉唐文宗蛤",
    "X82n1571_048:0149c11": "蜊因緣。頌曰。合水和泥底事忙。被渠點破大乖張。雖",
    "X82n1571_048:0149c12": "然契得君王意。爭奈全身入鑊湯。",
    "X82n1571_048:0149c13": "明州雪竇大歇仲謙禪師義烏應氏子。幼見傅大士",
    "X82n1571_048:0149c14": "心王銘。矢志出家。初參息菴。菴器而抑之曰。汝儒者",
    "X82n1571_048:0149c15": "習氣不除。焉能學道。要到大休大歇田地。如木偶人",
    "X82n1571_048:0149c16": "去。師蒙激發。益自奮勵。朝夕孳孳不懈。一日忽然有",
    "X82n1571_048:0149c17": "省。遂以大歇自名。後依松源嶽。一日室中舉祕魔擎",
    "X82n1571_048:0149c18": "叉話。師豁然大悟　上堂。舉應菴和尚問密菴。如何",
    "X82n1571_048:0149c19": "是正法眼。密曰。破沙盆。頌曰。白玉琢成泥彈子。黃金",
    "X82n1571_048:0149c20": "鑄就鐵崑崙。千年滯貨無人買。未免如今累子孫",
    "X82n1571_048:0149c21": "　送維那偈曰。興化當年打克賓。叢林千載話猶存。雲",
    "X82n1571_048:0149c22": "黃有棒且高閣。只麼煎茶送出門。",
    "X82n1571_048:0149c23": "諾菴若肇禪師舉松源示眾曰。明眼衲僧。因甚打失",
    "X82n1571_048:0149c24": "鼻孔。有賊無贓　頌曰。殺人一萬損三千。獨弄單提",
    "X82n1571_048:0150a01": "機不全。萬頃滄波明月夜。一聲短笛釣魚船　題二",
    "X82n1571_048:0150a02": "祖贊曰。覓心無處自欺謾。甘受齊腰深雪寒。三拜起",
    "X82n1571_048:0150a03": "來依位立。誰知徧界是波瀾　華亭懷古偈曰。活計",
    "X82n1571_048:0150a04": "都盧一釣舟。錦鱗入手便抽頭。我來不覩師親訓。柳",
    "X82n1571_048:0150a05": "岸依依蘸碧流。",
    "X82n1571_048:0150a06": "湖州道場運菴普巖禪師題趙州像贊曰。無端提起",
    "X82n1571_048:0150a07": "七斤衫。多少禪人著意參。盡向青州做窠窟。不知春",
    "X82n1571_048:0150a08": "色在江南　示眾。舉洞山冬夜喫果子公案。頌曰。洞",
    "X82n1571_048:0150a09": "子玷辱家風。首座埋沒自己。雙雙繡出鴛鴦。千古扶",
    "X82n1571_048:0150a10": "持不起。",
    "X82n1571_048:0150a11": "蘇州虎丘蒺藜曇禪師初住四明延慶。遷蘇之穹窿。",
    "X82n1571_048:0150a12": "震澤普濟。鎮江甘露。真州長蘆。後住虎丘。上堂。舉僧",
    "X82n1571_048:0150a13": "問香林。如何是衲衣下事。林曰。臘月火燒山。師曰。兔",
    "X82n1571_048:0150a14": "子何曾離得窟。若有人問延慶。如何是衲衣下事。只",
    "X82n1571_048:0150a15": "對他道。就船買得魚偏美。踏雪沽來酒倍香　上堂。",
    "X82n1571_048:0150a16": "念念釋迦出世。時時彌勒下生。頓超天地未分之前。",
    "X82n1571_048:0150a17": "不歷階梯。掀翻寶所。便恁麼去。可以開無量法門。可",
    "X82n1571_048:0150a18": "以演百千妙義。驀拈拄杖。卓一下曰。無量法門。百千",
    "X82n1571_048:0150a19": "妙義。盡向者裏。百雜碎了也。還知虎丘落處麼。靠拄",
    "X82n1571_048:0150a20": "杖曰。祖禰不了。殃及兒孫　頌靈雲見桃花話曰。三",
    "X82n1571_048:0150a21": "月桃花是處開。靈雲雙眼盡塵埃。謝郎重整釣鰲手。",
    "X82n1571_048:0150a22": "未免將身一處埋。",
    "X82n1571_048:0150a23": "台州瑞巖少室光睦禪師上堂。舉曹山霞因僧侍立",
    "X82n1571_048:0150a24": "次。山曰。道者可煞熱。曰是。山曰。祇如熱向甚麼處回",
    "X82n1571_048:0150b01": "避。曰向鑊湯爐炭裏回避。山曰。祇如鑊湯爐炭裏。又",
    "X82n1571_048:0150b02": "作麼生回避。曰眾苦不能到。師頌曰。瞎卻頂門三隻",
    "X82n1571_048:0150b03": "眼。鑊湯爐炭裏優遊。若言眾苦不能到。端的何曾有",
    "X82n1571_048:0150b04": "地頭　題四祖像贊曰。破頭峰頂紫雲飛。三卻天書",
    "X82n1571_048:0150b05": "老翠微。滯貨雖然無用處。不應分付小孩兒。",
    "X82n1571_048:0150b06": "鎮江府金山掩室善開禪師上堂。舉密菴破沙盆話。",
    "X82n1571_048:0150b07": "頌曰。法眼拈來早自謾。無端錯對破沙盆。而今徧界",
    "X82n1571_048:0150b08": "難遮掩。殃害叢林及子孫。",
    "X82n1571_048:0150b09": "明州雪竇無相範禪師上堂。舉趙州道。纔有是非紛",
    "X82n1571_048:0150b10": "然失心。還有答話分也無。僧舉似洛浦。浦扣齒。又舉",
    "X82n1571_048:0150b11": "似雲居。居曰何必。僧回舉似趙州。州曰。南方大有人。",
    "X82n1571_048:0150b12": "喪身失命。曰請和尚舉。趙州方舉前話。僧指旁僧曰。",
    "X82n1571_048:0150b13": "者個師僧。喫卻飯了。作恁麼話話。師頌曰。坐底見立。",
    "X82n1571_048:0150b14": "底。立底見坐底。咄哉老趙州。白日眼見鬼。",
    "X82n1571_048:0150b15": "祕監陸游居士字務觀。號放翁。山陰人。嘗謁松源於",
    "X82n1571_048:0150b16": "靈隱。問心傳之學。可得聞乎。源曰。既是心傳。豈從聞",
    "X82n1571_048:0150b17": "得。士點首默契。呈偈曰。幾度驅車入帝京。逢僧一例",
    "X82n1571_048:0150b18": "眼雙青。今朝始見宗門別。說有言無要眼聽。",
    "X82n1571_048:0150b19": "天童鏡禪師法嗣",
    "X82n1571_048:0150b20": "杭州淨慈清溪沅禪師上堂。達磨西來。一坐具地。被",
    "X82n1571_048:0150b21": "他神光禮了三拜。一時占了。致令後代兒孫。自分彊",
    "X82n1571_048:0150b22": "別界。衲僧家。撥草瞻風。朝吳暮越。南天台。北五臺。拄",
    "X82n1571_048:0150b23": "杖頭。草鞋底。還曾踏著也未。良久曰。切忌踏著。",
    "X82n1571_048:0150b24": "荊州公安虎溪錫禪師上堂。心心淺處實甚深。道道",
    "X82n1571_048:0150c01": "幽遠無人到。急行踏不著。緩行成錯過。少林幾坐華",
    "X82n1571_048:0150c02": "木春。卻憶西來胡達磨。",
    "X82n1571_048:0150c03": "福州西禪月潭圓禪師開爐上堂。人人盡守甕中天。",
    "X82n1571_048:0150c04": "地覆天翻我不然。直下一槌星火迸。螺江燒卻謝郎",
    "X82n1571_048:0150c05": "船　讚豬頭和尚像曰。血淋淋。古佛心。幾回提起。誰",
    "X82n1571_048:0150c06": "是知音。",
    "X82n1571_048:0150c07": "明州育王寂窻有照禪師福之閩縣鄧氏子。從九峰",
    "X82n1571_048:0150c08": "榕菴慧得度。時枯禪鏡唱道怡山。師往見之。一日鏡",
    "X82n1571_048:0150c09": "問。自從一見桃花後。直至如今更不疑。那裏是他不",
    "X82n1571_048:0150c10": "疑處。師大笑趨出。鏡深肯之。鏡遷靈隱。師掌內記。已",
    "X82n1571_048:0150c11": "而復見大梅石巖。虎丘蒺藜。鄮峰無準。徑山大歇。諸",
    "X82n1571_048:0150c12": "老。皆深器重。以母老歸省。雪峰癡絕。留掌記室。閩帥",
    "X82n1571_048:0150c13": "趙公汝愚。飫師名。請開法東山大乘。移福之黃檗。時",
    "X82n1571_048:0150c14": "左史竹溪林希逸。從師論心法。拳拳服膺。有老來得",
    "X82n1571_048:0150c15": "友如師少。別去伊誰伴我閒之句。朝命補江心。後遷",
    "X82n1571_048:0150c16": "玉几。適災變。竭力興復。朝廷降金帛。鼎建舍利寶塔",
    "X82n1571_048:0150c17": "　僧問。如何是佛。師曰。八吉祥。曰如何是法。師曰。六",
    "X82n1571_048:0150c18": "殊勝。曰如何是僧。師曰。面目現在　上堂。六塵不惡。",
    "X82n1571_048:0150c19": "還同正覺。鵶鳴鵶鵶。鵲噪鵲鵲。江北江南。潮生潮落。",
    "X82n1571_048:0150c20": "春風三月花草香。善財何處尋樓閣。喝　上堂。如何",
    "X82n1571_048:0150c21": "是道木頭。如何是禪碌磚。古德與麼垂示。十個五雙。",
    "X82n1571_048:0150c22": "恬不為事。殊不知正抓著鄮峰痒處。何故。建造殿宇。",
    "X82n1571_048:0150c23": "恰用得著。",
    "X82n1571_048:0150c24": "泉州法石愚谷元智禪師長溪薛氏子。參天童有省。",
    "X82n1571_048:0151a01": "呈山居偈曰。栗色伽黎千百結。倚松捫腹看雲飛。有",
    "X82n1571_048:0151a02": "人問我居山趣。向道春深筍蕨肥　宋度宗咸淳丙",
    "X82n1571_048:0151a03": "寅正月。趺坐書偈而逝。塔全身於鼓山南院。",
    "X82n1571_048:0151a04": "報恩太古先禪師上堂。若論此事。不涉心思意想。非",
    "X82n1571_048:0151a05": "干默照忘懷。要得洞然明白。須是汗下一回。且道。汗",
    "X82n1571_048:0151a06": "下後如何。驀喚侍者。將扇子來　上堂。夜冷清霜重。",
    "X82n1571_048:0151a07": "風來寒更多。因循時節過。自己事如何。拍禪牀曰。不",
    "X82n1571_048:0151a08": "是知音者。如何舉向他　上堂。衲僧家。游方行脚。撥",
    "X82n1571_048:0151a09": "草瞻風。第一須識路徑。始得路徑。不錯東西南北。到",
    "X82n1571_048:0151a10": "處為家。稍涉汙回。五里單牌。十里雙堠。那裏更在那",
    "X82n1571_048:0151a11": "裏。擲下拄杖曰。看脚下。",
    "X82n1571_048:0151a12": "紹興岊翁淳禪師佛誕偈曰。毗嵐毒種毒花開。添得",
    "X82n1571_048:0151a13": "雲門醉後盃。今日柯橋風色惡。淡烟疎雨洗黃梅(雜毒",
    "X82n1571_048:0151a14": "海載此偈是西巖作誤也)。",
    "X82n1571_048:0151a15": "高峰崇禪師頌初祖見梁武帝話曰。開旗展陣入梁",
    "X82n1571_048:0151a16": "邦。未覩天顏早已降。縱有神通難展欵。翩翩一葦渡",
    "X82n1571_048:0151a17": "長江。",
    "X82n1571_048:0151a18": "薦福生禪師法嗣",
    "X82n1571_048:0151a19": "臨安府徑山癡絕道冲禪師武信荀氏子。資性絕群。",
    "X82n1571_048:0151a20": "長應詔。進士不第。遂受學于梓州妙音院。尋游成都",
    "X82n1571_048:0151a21": "講肆習經論。宋光宗紹熈壬子。出峽。時曹源生出世",
    "X82n1571_048:0151a22": "妙果。師往謁。聽其提唱有省。參堂俾侍香。朝夕老拳",
    "X82n1571_048:0151a23": "痛棒。不少貸。平生知見。至是多無影響。生徙龜峰。師",
    "X82n1571_048:0151a24": "侍行。又三年。以偈辭游浙。有尚餘窮相一雙手。要向",
    "X82n1571_048:0151b01": "諸方痒處爬之句。後參松源於靈隱。源門庭峻絕。笠",
    "X82n1571_048:0151b02": "棲八月。不獲入室。或以失士告。源曰。我已八字打開",
    "X82n1571_048:0151b03": "挂搭。渠自是渠。當面蹉過耳。師聞之。口耳俱喪。徹見",
    "X82n1571_048:0151b04": "曹源於妙果。龜峰時嬉笑怒罵。皆為人善巧方便。自",
    "X82n1571_048:0151b05": "是不疑天下老和尚舌頭。初住嘉興天寧。道聞於朝。",
    "X82n1571_048:0151b06": "忠獻衛王。以堂帖。除蔣山。居十有三載。嘉熈己亥。鼓",
    "X82n1571_048:0151b07": "山來聘。未行。雪峰牒至。頌事方半載。詔遷天童。育王",
    "X82n1571_048:0151b08": "虗席。兼攝住持　上堂。天童用底來。育王用不著。育",
    "X82n1571_048:0151b09": "王用底來。天童用不著。雖然如是。用不著處用有餘。",
    "X82n1571_048:0151b10": "一箭雙鵰隨手落　臘八上堂。舉世尊覩明星悟道",
    "X82n1571_048:0151b11": "因緣曰。正覺山前失眼睛。是凡是聖盡生盲。至今夜",
    "X82n1571_048:0151b12": "夜明星現。誰肯向伊行處行　未幾。被旨遷徑山。一",
    "X82n1571_048:0151b13": "日忽手書龕記遺書。且曰。無準忌在三月十八。吾十",
    "X82n1571_048:0151b14": "五行矣。不能拈香修供。令撾鼓。陞座辭眾上堂。舉世",
    "X82n1571_048:0151b15": "尊臨入涅槃告眾曰。汝等善觀吾紫磨金色之身。瞻",
    "X82n1571_048:0151b16": "仰取足。無令後悔。今日則有。明日即無。師曰。世尊平",
    "X82n1571_048:0151b17": "生用盡伎倆。臨行之際。求生不得生。求死不得死。山",
    "X82n1571_048:0151b18": "僧則不然。要行便行。要去便去。八臂那吒攔不住。夜",
    "X82n1571_048:0151b19": "分起坐。侍者請偈。師曰。末後一句。無可商量。只要個",
    "X82n1571_048:0151b20": "人直下承當。移頃而逝。茶毗。舍利五色者無數。奉遺",
    "X82n1571_048:0151b21": "命。歸葬金陵玉山庵。學者分其半。塔于菖蒲田。壽八",
    "X82n1571_048:0151b22": "十二。臘六十一。",
    "X82n1571_048:0151b23": "隱靜柔禪師法嗣",
    "X82n1571_048:0151b24": "平江虎丘雙杉元禪師示眾。舉宋太宗夢神人勸發",
    "X82n1571_048:0151c01": "菩提心話。頌曰。萬里謳歌聖化成。條風塊雨樂樵耕。",
    "X82n1571_048:0151c02": "不因嵩嶽三呼後。無象誰知真太平　舉密庵破沙",
    "X82n1571_048:0151c03": "盆話。頌曰。五陵公子少年時。得意春風躍馬蹄。不惜",
    "X82n1571_048:0151c04": "黃金為彈子。海棠花下打黃鸝　書冷泉兩廊畫壁",
    "X82n1571_048:0151c05": "曰。一一塵中堅密身。改頭換面轉精神。誰知東壁打",
    "X82n1571_048:0151c06": "西壁。總是靈山會上人。",
    "X82n1571_048:0151c08": "五燈全書卷第四十八"
}