{
    "T16n0658_003:0221c16": "寶雲經卷第三",
    "T16n0658_003:0221c18": "梁扶南三藏曼陀羅仙譯",
    "T16n0658_003:0221c19": "「善男子！菩薩復有十法名為如日。何等為",
    "T16n0658_003:0221c20": "十？能除無明黑闇、能令信心開敷、能令十方",
    "T16n0658_003:0221c21": "周匝皆暖、能令善法生長、能令有漏滅沒、能",
    "T16n0658_003:0221c22": "作照明、能使邪道異見蔽障不現、能令高下",
    "T16n0658_003:0221c23": "丘坑悉顯、能令善業皆悉得起、能令智者喜",
    "T16n0658_003:0221c24": "樂愚者增惡。「云何名菩薩能除無明黑闇？譬",
    "T16n0658_003:0221c25": "如日出，眾闇皆息；菩薩日出能除眾生無明",
    "T16n0658_003:0221c26": "之闇。「譬如日出，眾華開敷；菩薩日出，應受化",
    "T16n0658_003:0221c27": "者亦皆開敷。「如日出時，周匝十方能令使暖；",
    "T16n0658_003:0221c28": "菩薩日出，功德、智慧令十方暖，不擾眾生。「如",
    "T16n0658_003:0221c29": "日將出，見其明相知有日出；菩薩亦復如是，",
    "T16n0658_003:0222a01": "以智光明照諸世間，眾生則知菩薩日出。「如",
    "T16n0658_003:0222a02": "日入時，諸方昏冥，眾物不現；菩薩以智慧光",
    "T16n0658_003:0222a03": "入諸三昧，煩惱、昏冥、一切結漏悉滅不現。「如",
    "T16n0658_003:0222a04": "日出時，光照閻浮提滅一切闇；菩薩智光亦",
    "T16n0658_003:0222a05": "能普照。「如日出時翳諸小明，熒火之光悉不",
    "T16n0658_003:0222a06": "復現，而日無心翳諸小明，法相自爾；菩薩日",
    "T16n0658_003:0222a07": "出則翳諸異見、群邪、外道。「如日出時，於閻浮",
    "T16n0658_003:0222a08": "提高、下、好、惡悉皆顯現；菩薩日出時，正道、邪",
    "T16n0658_003:0222a09": "道亦各差別，邪謂八邪、正謂八正。「如日出時，",
    "T16n0658_003:0222a10": "田夫、耕農、諸作悉起；菩薩日出，信心眾生普",
    "T16n0658_003:0222a11": "皆修善。「如日出時，善人樂見，姦盜眾生悉惡",
    "T16n0658_003:0222a12": "不喜；菩薩日出，賢智樂見，群邪、外道一切不",
    "T16n0658_003:0222a13": "喜。「善男子！具此十事是名菩薩如日。",
    "T16n0658_003:0222a14": "「善男子！菩薩復有十法譬如師子。何等為十？",
    "T16n0658_003:0222a15": "無所畏、不畏大眾、去終不還、能師子吼、具足",
    "T16n0658_003:0222a16": "辯才、樂處林野、在於山窟、摧伏大眾、具勇猛",
    "T16n0658_003:0222a17": "力、善能守護。「善男子！云何無所畏？譬如師子",
    "T16n0658_003:0222a18": "往還出入無所忌難。何以故？不見與己等故。",
    "T16n0658_003:0222a19": "菩薩摩訶薩亦復如是，周旋往返無所畏難。",
    "T16n0658_003:0222a20": "何以故？不見與己等故。「譬如師子不畏大眾；",
    "T16n0658_003:0222a21": "菩薩摩訶薩亦復如是，諸有大眾欲來講論",
    "T16n0658_003:0222a22": "不生畏難，心亦不高、不下。「譬如師子心無怯",
    "T16n0658_003:0222a23": "弱，臨陣戰鬪而心不退，直進不還；菩薩亦爾。",
    "T16n0658_003:0222a24": "「如師子吼，飛落、走伏，鮫、魚、龜、鼈、水性之屬潛",
    "T16n0658_003:0222a25": "隱水底，人、畜皆驚；菩薩亦爾，作無我師子",
    "T16n0658_003:0222a26": "吼，能令一切外道、野干、著我見者十方驚走。",
    "T16n0658_003:0222a27": "菩薩不欲令彼生其驚怖，但欲除彼我見心",
    "T16n0658_003:0222a28": "故，亦為化餘信心眾生。「如師子王勇猛無畏，",
    "T16n0658_003:0222a29": "遍觀四方心無怯弱；菩薩摩訶薩亦復如是，",
    "T16n0658_003:0222b01": "其行純淨，常諦觀察三昧智慧。「譬如師子樂",
    "T16n0658_003:0222b02": "處林野；菩薩摩訶薩亦復如是，常樂閑獨，離",
    "T16n0658_003:0222b03": "於憒閙。「又如師子樂處山窟；菩薩亦爾，樂處",
    "T16n0658_003:0222b04": "禪定三昧山窟。「譬如師子無所結縛；菩薩摩",
    "T16n0658_003:0222b05": "訶薩亦復如是，已悉遠離結使重擔而行無",
    "T16n0658_003:0222b06": "染著。「譬如師子，無有伴黨能摧諸軍眾；菩薩",
    "T16n0658_003:0222b07": "摩訶薩亦復如是，獨坐道場摧伏魔眾。「善男",
    "T16n0658_003:0222b08": "子！猶如師子，近聚落住能令獐、鹿不害苗",
    "T16n0658_003:0222b09": "稼；菩薩亦爾，隨住方面能令眾魔、一切外道",
    "T16n0658_003:0222b10": "不壞正法。「善男子！具此十事是名菩薩譬如",
    "T16n0658_003:0222b11": "師子。",
    "T16n0658_003:0222b12": "「善男子！菩薩復有十法名為善調。何等為十？",
    "T16n0658_003:0222b13": "菩提心堅牢、修治菩提、守護諸根、趣向正道、",
    "T16n0658_003:0222b14": "善持重擔、為眾生故不辭勞苦、正命自活、能",
    "T16n0658_003:0222b15": "除諂曲虛妄之說、幻惑悉除、心常正直。善男",
    "T16n0658_003:0222b16": "子！具此十事是名菩薩善調。",
    "T16n0658_003:0222b17": "「善男子！菩薩復有十法名為善乘。何等為十？",
    "T16n0658_003:0222b18": "雖行禪定恒修空相、雖盡煩惱障而常修道、",
    "T16n0658_003:0222b19": "善順佛教而無所違、等觀諸法善解法界、心",
    "T16n0658_003:0222b20": "常自卑如旃陀羅、善除憍慢貢高吾我、見法",
    "T16n0658_003:0222b21": "決定無有疑悔、善察諸法得決定相、善於正",
    "T16n0658_003:0222b22": "道不隨他教、善向菩提為世福田。善男子！具",
    "T16n0658_003:0222b23": "此十事是名菩薩善乘。",
    "T16n0658_003:0222b24": "「善男子！菩薩復有十法譬如蓮華。何等為十？",
    "T16n0658_003:0222b25": "其體清淨、不著於水、不染少惡、戒香具足、修",
    "T16n0658_003:0222b26": "清淨行、和顏悅色、柔軟不䩕、見者皆吉、心",
    "T16n0658_003:0222b27": "意調熟、生已有想。「云何不著？如蓮華生水，淤",
    "T16n0658_003:0222b28": "泥不染；菩薩雖生世間而不為世法所著。何",
    "T16n0658_003:0222b29": "以故？得方便智慧故。「猶如蓮華，水不能染；菩",
    "T16n0658_003:0222c01": "薩亦爾，不為少惡之所染著。「如蓮華生處香",
    "T16n0658_003:0222c02": "氣滿中；菩薩亦爾，隨所生處戒香悉滿。「譬",
    "T16n0658_003:0222c03": "如蓮華隨所住處體性清淨，剎利、婆羅門、城",
    "T16n0658_003:0222c04": "邑、聚落之所稱讚；菩薩摩訶薩亦復如是，戒",
    "T16n0658_003:0222c05": "行清潔，天、人、阿修羅、夜叉、乾闥婆、迦樓羅、緊",
    "T16n0658_003:0222c06": "那羅、摩睺羅伽、人非人等之所稱讚，常為諸",
    "T16n0658_003:0222c07": "佛之所護念。「如蓮華開敷，眾皆愛樂；菩薩摩",
    "T16n0658_003:0222c08": "訶薩亦復如是，和顏悅色，諸根清淨。「譬如蓮",
    "T16n0658_003:0222c09": "華柔軟不䩕；菩薩如是，體性柔軟，言無麁獷。",
    "T16n0658_003:0222c10": "「譬如蓮華常是吉相，乃至夢中亦名為吉、有",
    "T16n0658_003:0222c11": "義有吉；菩薩摩訶薩亦復如是，一切是吉。究",
    "T16n0658_003:0222c12": "竟必得證一切智，以是義故，名一切吉。「譬如",
    "T16n0658_003:0222c13": "蓮華未開敷時不名具足，華既開敷則名清",
    "T16n0658_003:0222c14": "淨，一切具足；菩薩摩訶薩亦復如是，慧覺開",
    "T16n0658_003:0222c15": "敷是名為佛。「如蓮華開敷能令眼見快樂、香",
    "T16n0658_003:0222c16": "氣充滿、身觸柔軟、心得喜悅、則意受樂；菩薩",
    "T16n0658_003:0222c17": "摩訶薩亦復如是，智慧成熟、慧光明相，能",
    "T16n0658_003:0222c18": "令見時眼得清淨、聞時耳得清淨、戒香遠聞",
    "T16n0658_003:0222c19": "鼻得清淨、觸身供養身得清淨、思惟功德意",
    "T16n0658_003:0222c20": "得清淨。「蓮華生時，生已有想；佛及菩薩、四天",
    "T16n0658_003:0222c21": "王等，若見菩薩出時亦皆守護，生已有想。「善",
    "T16n0658_003:0222c22": "男子！具此十事是名菩薩譬如蓮華。",
    "T16n0658_003:0222c23": "「善男子！菩薩復有十法名勝大心。何等為",
    "T16n0658_003:0222c24": "十？滿足諸波羅蜜故，名勝大心；滿足一切佛",
    "T16n0658_003:0222c25": "法故，名勝大心；化一切眾生故，名勝大心；成",
    "T16n0658_003:0222c26": "佛道樹、得阿耨多羅三藐三菩提故，名勝大",
    "T16n0658_003:0222c27": "心；初成正覺轉於法輪，若沙門、婆羅門、若人、",
    "T16n0658_003:0222c28": "若天、魔、梵所不能轉，及餘世間亦不能轉，而",
    "T16n0658_003:0222c29": "我當轉故，名勝大心；菩薩為欲利益眾生，不",
    "T16n0658_003:0223a01": "但於此世界乃至無量無邊世界，悉以正法",
    "T16n0658_003:0223a02": "攝取眾生故，名勝大心；菩薩以智慧船，為欲",
    "T16n0658_003:0223a03": "度此生死大海、流轉眾生故，名勝大心；眾生",
    "T16n0658_003:0223a04": "無救、無依、無舍、無主，我當親友為作歸依、舍",
    "T16n0658_003:0223a05": "宅故，名勝大心；欲示如來威德自在，我當為",
    "T16n0658_003:0223a06": "作佛師子吼、我當遊戲佛之神通，欲現龍象",
    "T16n0658_003:0223a07": "威儀視不迴顧，欲使天、人、一切眾生無與等",
    "T16n0658_003:0223a08": "者，若魔與梵、沙門、婆羅門、及阿修羅無與等",
    "T16n0658_003:0223a09": "者故，名勝大心；佛大威德所化度者我欲度",
    "T16n0658_003:0223a10": "之，非凡小行、非麁弊行、非是難行、非下劣行",
    "T16n0658_003:0223a11": "故，名勝大心。善男子！具此十事是名菩薩最",
    "T16n0658_003:0223a12": "勝大心。「善男子！菩薩復有十法名清淨心。何",
    "T16n0658_003:0223a13": "等為十？體性具足、體性不動、體性質直、無虛",
    "T16n0658_003:0223a14": "偽相、除諸惡行、不發聲聞心、不發辟支佛心、",
    "T16n0658_003:0223a15": "不自為己結使垢障而修功德、少恩尚憶況",
    "T16n0658_003:0223a16": "復大恩而不念報、施恩於人而不自恃。「言行",
    "T16n0658_003:0223a17": "相應，終不謬失，不隱己過、不譏他短，菩薩終",
    "T16n0658_003:0223a18": "不外現軟語而心懷恨，亦不顰蹙、瞋色卒暴",
    "T16n0658_003:0223a19": "令惱眾生。自無諍心，亦不令他而起於諍，不",
    "T16n0658_003:0223a20": "作兩舌破壞鬪亂於人。「身常恭敬，所言真實，",
    "T16n0658_003:0223a21": "言行相稱，作業皆善，於如來法不說過惡。云",
    "T16n0658_003:0223a22": "何不說過惡？菩薩發菩提心，剃除鬚髮，被著",
    "T16n0658_003:0223a23": "法服，如來法中而得出家，不畏王故出家、不",
    "T16n0658_003:0223a24": "畏王臣故出家、不作盜賊故出家、不負債故",
    "T16n0658_003:0223a25": "出家、不怖畏故出家、不為邪命故出家，信心",
    "T16n0658_003:0223a26": "故出家。得出家已，恒求善法、親近善友、隨順",
    "T16n0658_003:0223a27": "善友，於善知識所聽受善法，聞法修行，心不",
    "T16n0658_003:0223a28": "憍慢，終不顛倒、妄取於法。為除顛倒令入正",
    "T16n0658_003:0223a29": "道，入正道已便得正見，得正見已去阿耨多",
    "T16n0658_003:0223b01": "羅三藐三菩提不遠。「善男子！具此十事是名",
    "T16n0658_003:0223b02": "菩薩清淨心。",
    "T16n0658_003:0223b03": "「善男子！菩薩復有十法名深信不疑。何等為",
    "T16n0658_003:0223b04": "十？信如來身密、信如來口密、信如來意密、信",
    "T16n0658_003:0223b05": "諸菩薩所行、信菩提法、信於諸佛隨所起",
    "T16n0658_003:0223b06": "作皆令滿足、信諸佛出生、信諸佛一乘、信諸",
    "T16n0658_003:0223b07": "佛深遠音聲、信諸佛隨應眾生說法。「云何信",
    "T16n0658_003:0223b08": "如來身密？信如來法身、信如來寂滅、信如來",
    "T16n0658_003:0223b09": "無等無量身、信如來堅固身、信如來不壞身、",
    "T16n0658_003:0223b10": "信如來金剛身從如實生，信知不虛誑，亦不",
    "T16n0658_003:0223b11": "生疑惑，是名信如來身密。「又復思惟：『聞如來",
    "T16n0658_003:0223b12": "口密——現前受記、密受記、未發心受記、初發心",
    "T16n0658_003:0223b13": "受記——信諸佛常以四依說法、信諸佛知無失、",
    "T16n0658_003:0223b14": "信諸佛口無失、信諸佛如上所說言不虛妄。』",
    "T16n0658_003:0223b15": "何以故？諸佛已盡一切過故、離一切垢故，除",
    "T16n0658_003:0223b16": "一切塵、無一切熱，盡諸結業，自在無礙。心常",
    "T16n0658_003:0223b17": "寂滅，不濁、不穢，澄潔清淨；若使如來有身、口",
    "T16n0658_003:0223b18": "過則無是處。如實不虛、不妄，決了此處不生",
    "T16n0658_003:0223b19": "疑惑，是名信如來口密。「菩薩又作是念：『聞如",
    "T16n0658_003:0223b20": "來意密，心有所作皆隨智慧，聲聞、緣覺、一切",
    "T16n0658_003:0223b21": "菩薩則不能了，唯除如來欲使知者。何以故？",
    "T16n0658_003:0223b22": "如來智海甚深難度不思議故、超過一切心",
    "T16n0658_003:0223b23": "意表故，無量、無邊，與虛空界等，出過一切外",
    "T16n0658_003:0223b24": "道占相、卜筮、呪術所知，心常如實，無有虛妄。』",
    "T16n0658_003:0223b25": "「復聞菩薩為眾生故所作事業，不生疲厭、不",
    "T16n0658_003:0223b26": "生驚畏，志力堅實，荷負重擔，能生大欲滿足",
    "T16n0658_003:0223b27": "諸波羅蜜，一切佛法以漸而滿。其心無礙，無",
    "T16n0658_003:0223b28": "與等者，堅固精進、堅固莊嚴、堅固智慧、堅固",
    "T16n0658_003:0223b29": "誓願、不動誓願、無等誓願。何以故？稱菩提相",
    "T16n0658_003:0223c01": "故，以漸增廣乃至滿足，如實知之，無有虛妄，",
    "T16n0658_003:0223c02": "心無疑惑。「云何能修信不疑？作是念：『從初發",
    "T16n0658_003:0223c03": "心乃至坐於道場得無障無礙，遍知一切法，",
    "T16n0658_003:0223c04": "明了無翳，得天眼、天耳、他心、宿命、如意足智、",
    "T16n0658_003:0223c05": "漏盡智，於一剎那頃悉知三世。以如是智觀",
    "T16n0658_003:0223c06": "眾生界，見眾生身業不善、口業不善、意業不",
    "T16n0658_003:0223c07": "善、誹謗賢聖、起大邪見，亦知作邪見因緣身",
    "T16n0658_003:0223c08": "壞命終墮大地獄；觀如是眾生身業修善、口",
    "T16n0658_003:0223c09": "業修善、意業修善、不謗賢聖、正見成就，以是",
    "T16n0658_003:0223c10": "因緣，身壞命終生於天上。』如是觀諸眾生善",
    "T16n0658_003:0223c11": "惡差別而作是念：『我本修菩薩道時發大誓",
    "T16n0658_003:0223c12": "願：若我自成菩提，亦使他成。我誓願滿足，言",
    "T16n0658_003:0223c13": "行真實，無有虛妄。』而於此處亦無疑惑。「我聞",
    "T16n0658_003:0223c14": "如來唯有一乘，此事真實而不顛倒，無有虛",
    "T16n0658_003:0223c15": "妄。何以故？譬如閻浮提多諸小渚，是諸小渚",
    "T16n0658_003:0223c16": "皆依閻浮提住，亦同名閻浮提；如來一乘亦",
    "T16n0658_003:0223c17": "復如是，一切諸乘皆出大乘，是故一乘名如",
    "T16n0658_003:0223c18": "來大乘。亦於此中不生疑惑，如實而知，是以",
    "T16n0658_003:0223c19": "菩薩信如來乘。「亦曾聞如來種種說法、種種",
    "T16n0658_003:0223c20": "修多羅，無不真實。何以故？如來隨所化眾生，",
    "T16n0658_003:0223c21": "隨問何法稱彼而答。然於此處如實能知、信",
    "T16n0658_003:0223c22": "受不疑。「曾聞諸佛深遠妙聲，此事真實，心無",
    "T16n0658_003:0223c23": "所惑。何以故？諸天以少修福尚得深妙柔軟",
    "T16n0658_003:0223c24": "之聲，況復如來具足無量百千萬億功德？深",
    "T16n0658_003:0223c25": "信此處不生疑惑，是名菩薩信於如來深遠",
    "T16n0658_003:0223c26": "之聲。「又，信如來能以一音演說諸法、隨其類",
    "T16n0658_003:0223c27": "根悉除疑惑，而諸眾生皆謂世尊獨為己說。",
    "T16n0658_003:0223c28": "佛以一音演說諸法，眾生隨類亦各信解，非",
    "T16n0658_003:0223c29": "作想、亦非不作想，如實而知，無有虛妄，能於",
    "T16n0658_003:0224a01": "此處不生疑惑。「善男子！具此十事是名菩薩",
    "T16n0658_003:0224a02": "深信不疑。",
    "T16n0658_003:0224a03": "「善男子！菩薩復有十法譬如大海。何等為十？",
    "T16n0658_003:0224a04": "是大寶藏、深遠難度、廣大無量、次第漸深、不",
    "T16n0658_003:0224a05": "與煩惱同處而宿、寂滅一相、眾流競注皆悉",
    "T16n0658_003:0224a06": "容受、潮不失時、能為他人作歸依處、而無竭",
    "T16n0658_003:0224a07": "盡。「云何菩薩是大寶藏？亦如大海，一切眾寶",
    "T16n0658_003:0224a08": "皆出其中，閻浮提人悉來競取不能令減；菩",
    "T16n0658_003:0224a09": "薩亦爾，猶如寶藏，無邊眾生悉以信心修菩",
    "T16n0658_003:0224a10": "薩行，功德寶藏亦復不減，是名菩薩如大寶",
    "T16n0658_003:0224a11": "藏。「譬如大海，深廣難度；菩薩亦復如是，智慧",
    "T16n0658_003:0224a12": "法海一切眾魔及諸外道無能度者，是名菩",
    "T16n0658_003:0224a13": "薩深廣難度。「譬如大海，廣大無邊；菩薩亦爾，",
    "T16n0658_003:0224a14": "功德、智慧廣大無邊，是名菩薩猶如大海深",
    "T16n0658_003:0224a15": "廣無邊。「譬如大海，次第漸深；菩薩摩訶薩成",
    "T16n0658_003:0224a16": "一切智以漸轉深，是名菩薩猶如大海以漸",
    "T16n0658_003:0224a17": "轉深。「譬如大海不宿死尸。何以故？海法爾故。",
    "T16n0658_003:0224a18": "菩薩法海，一切結漏、煩惱死尸及惡知識亦不",
    "T16n0658_003:0224a19": "同宿。何以故？菩薩法爾故。「譬如大海，眾流注",
    "T16n0658_003:0224a20": "中皆同一味；菩薩摩訶薩亦復如是，白淨善",
    "T16n0658_003:0224a21": "業、無量一切功德到種智海，亦同一味等無",
    "T16n0658_003:0224a22": "差別。「譬如大海能容百千眾流，然其大海不",
    "T16n0658_003:0224a23": "增、不減；菩薩亦爾，聽受一切佛法，亦為眾生",
    "T16n0658_003:0224a24": "分別解說而無增減，是名菩薩猶如大海不",
    "T16n0658_003:0224a25": "增不減。「云何譬如大海，潮不過限？菩薩亦復",
    "T16n0658_003:0224a26": "如是，於所應成熟眾生亦不過限。「猶如大海，",
    "T16n0658_003:0224a27": "一切大身眾生依止窟宅；菩薩摩訶薩亦復",
    "T16n0658_003:0224a28": "如是，為一切大心眾生作依止窟宅，是名菩",
    "T16n0658_003:0224a29": "薩猶如大海依止窟宅。「譬如大海無有窮盡；",
    "T16n0658_003:0224b01": "菩薩摩訶薩亦復如是，為一切眾生如應說",
    "T16n0658_003:0224b02": "法亦無窮盡。「善男子！具此十事是名菩薩譬",
    "T16n0658_003:0224b03": "如大海。",
    "T16n0658_003:0224b04": "「善男子！菩薩復有十法名微細智。何等為十？",
    "T16n0658_003:0224b05": "善知出要、善知出要法、善知一切法等同一",
    "T16n0658_003:0224b06": "相、善知一切法如幻相、善知一切法相、善",
    "T16n0658_003:0224b07": "知甚深十二因緣、善知諸業不可思議、善知",
    "T16n0658_003:0224b08": "一切法義、善知如實義、善知如實智。「善男子！",
    "T16n0658_003:0224b09": "云何名菩薩善知出要法？菩薩能以智慧觀",
    "T16n0658_003:0224b10": "察一切眾生貪瞋熾然、愚癡闇冥，思惟如是：",
    "T16n0658_003:0224b11": "『眾生云何出要？』觀察等同一相，知一切法如",
    "T16n0658_003:0224b12": "幻相，如實知一切法，能度甚深因緣、能知業",
    "T16n0658_003:0224b13": "不可思議，知一切諸法無相而知種種諸業，",
    "T16n0658_003:0224b14": "能知緣起及諸業相。以如是微細智故，於諸",
    "T16n0658_003:0224b15": "佛所說法悉了其義；以解義故，所見真實；以",
    "T16n0658_003:0224b16": "見真實故，便能度脫眾生生死。善男子！具此",
    "T16n0658_003:0224b17": "十事是名菩薩微細智。",
    "T16n0658_003:0224b18": "「善男子！菩薩復有十法得隨應辯。何等為十？",
    "T16n0658_003:0224b19": "佛如是說：『一切諸法無我、無眾生、無壽命、無人、",
    "T16n0658_003:0224b20": "無作者、無知者、無見者，一切諸法悉如是相，",
    "T16n0658_003:0224b21": "一切法空、一切法虛妄、欺誑無主、一切法妄",
    "T16n0658_003:0224b22": "想無實，皆從因緣起。』善男子！具此十事是",
    "T16n0658_003:0224b23": "名菩薩隨應辯。",
    "T16n0658_003:0224b24": "「善男子！菩薩復有十法名為辭辯。何等為十？",
    "T16n0658_003:0224b25": "言論無滯、語無竭盡、言辭柔潤、悅澤無窮、不",
    "T16n0658_003:0224b26": "懼大眾、辭不卑小、辭無畏忌、辭無與等者、",
    "T16n0658_003:0224b27": "言不為他所惡、言雖無量而不離四依義。善",
    "T16n0658_003:0224b28": "男子！具此十事是名菩薩辭辯。",
    "T16n0658_003:0224b29": "「善男子！菩薩復有十法名為淨辯。何等為十？",
    "T16n0658_003:0224c01": "辭無謇吃、辭無恐畏、辭不卑劣、辭不麁高、",
    "T16n0658_003:0224c02": "義不卑小、辭無闕短、其聲清徹、聲無闕短、言",
    "T16n0658_003:0224c03": "則應時無有漏失、辯不麁獷。「云何名菩薩得",
    "T16n0658_003:0224c04": "不謇吃辯？以無大眾威德畏故，言不蹇吃。「云",
    "T16n0658_003:0224c05": "何名菩薩得不恐怖辯？以體性正直故，無所",
    "T16n0658_003:0224c06": "忌。「云何名菩薩得不卑劣辯？以何因故？菩",
    "T16n0658_003:0224c07": "薩處於大眾猶如師子無所忌難。「云何名菩",
    "T16n0658_003:0224c08": "薩辭不麁高？以何因故？除結使故。善男子！有",
    "T16n0658_003:0224c09": "煩惱故，辭必麁高。「云何名菩薩義不卑小？以",
    "T16n0658_003:0224c10": "何因故？善得法故，已深解法，其義明了。「云何",
    "T16n0658_003:0224c11": "名菩薩辭無闕短？以何因故？善解諸論故，若",
    "T16n0658_003:0224c12": "解論鮮少則言辯有闕。「云何名菩薩聲無闕",
    "T16n0658_003:0224c13": "短？何以故？菩薩悉解一切諸音聲故。「云何名",
    "T16n0658_003:0224c14": "菩薩知時而語？若應前語不著於後，若應後",
    "T16n0658_003:0224c15": "語亦不著前。何以故？菩薩善知時故。「云何名",
    "T16n0658_003:0224c16": "菩薩辯不麁獷？非所喜者則不為說。何以故？",
    "T16n0658_003:0224c17": "一切口過由諸結習，以斷惡故，所言柔軟。「菩",
    "T16n0658_003:0224c18": "薩摩訶薩無不了辯。何以故？菩薩諸根已悉",
    "T16n0658_003:0224c19": "利故。善男子！諸根闇鈍故，有不了辯；利則不",
    "T16n0658_003:0224c20": "爾。「善男子！具此十事是名菩薩淨辯。",
    "T16n0658_003:0224c21": "「善男子！菩薩復有十法名樂說辯。何等為十？",
    "T16n0658_003:0224c22": "愛語、不顰蹙語、義語、法語、等語、不自高語、",
    "T16n0658_003:0224c23": "不輕他語、不染語、不惱觸語、種種言辯。「善男",
    "T16n0658_003:0224c24": "子！菩薩愛語能令眾生心生喜樂。「和顏",
    "T16n0658_003:0224c25": "悅色，咸使安慰。「菩薩義辯能以美語令眾悅",
    "T16n0658_003:0224c26": "樂。「菩薩法辯，教授利益。「菩薩等辯，常以等心",
    "T16n0658_003:0224c27": "為眾生說法，能令一切悉皆喜悅。「菩薩不",
    "T16n0658_003:0224c28": "自高說法，除諸憍慢、自是心故；菩薩同事說",
    "T16n0658_003:0224c29": "法，悅眾生故。「菩薩不輕他說法，心能專一故。",
    "T16n0658_003:0225a01": "「菩薩不染語，堅持淨戒悅眾生故。「菩薩不惱",
    "T16n0658_003:0225a02": "觸語，以忍辱力悅眾生故。「菩薩種種言辯，能",
    "T16n0658_003:0225a03": "以樂說悅眾生故。「善男子！具此十事是名菩",
    "T16n0658_003:0225a04": "薩樂說之辯。「善男子！菩薩復有十法名善",
    "T16n0658_003:0225a05": "說法，能令眾生信受。何等為十？堪任法器者",
    "T16n0658_003:0225a06": "而為說法、稱其根性而為說法、不為譏呵者",
    "T16n0658_003:0225a07": "說法、不為外道異見者說法、不為憍慢無誠",
    "T16n0658_003:0225a08": "心者說法、不為無信心者說法、不為諂誑",
    "T16n0658_003:0225a09": "偽者說法、不為求活命者說法、不為求利養",
    "T16n0658_003:0225a10": "慳貪嫉妬者說法、不為顛狂愚癡聾啞者說",
    "T16n0658_003:0225a11": "法。「善男子！菩薩以何因故不作法慳？己所",
    "T16n0658_003:0225a12": "得法悉與眾生，令他信解，不為師匠祕而不",
    "T16n0658_003:0225a13": "說。菩薩終不於眾生起不慈愍心、亦不外於",
    "T16n0658_003:0225a14": "眾生，但不任法器者則入捨心。」除蓋障菩薩",
    "T16n0658_003:0225a15": "白佛言：「世尊！而此眾生若不為說者，當為誰",
    "T16n0658_003:0225a16": "說？」佛言：「有信心者，我當為說；善根成熟、堪",
    "T16n0658_003:0225a17": "任法器者，當為說之；於過去佛種諸善根、心",
    "T16n0658_003:0225a18": "不諂曲、無虛偽者、亦非幻惑詐現威儀者、不",
    "T16n0658_003:0225a19": "求名聞為利養者、常為善知識之所守護者、",
    "T16n0658_003:0225a20": "有智聞之能隨信解者、諸根利者、聞法能行",
    "T16n0658_003:0225a21": "勤精進者、能隨順佛教者，若有如是善男子",
    "T16n0658_003:0225a22": "等，諸佛、菩薩而為說法。「善男子！具此十事是",
    "T16n0658_003:0225a23": "名菩薩善能說法令眾生信受。",
    "T16n0658_003:0225a24": "「善男子！菩薩復有十法名為說法法師。何等",
    "T16n0658_003:0225a25": "為十？修集佛法而能說法，亦不見法而能修",
    "T16n0658_003:0225a26": "集；亦不見法能斷結使而為說法，亦不見所",
    "T16n0658_003:0225a27": "斷結使；亦不見法厭惡、離欲、寂滅，作如是說：",
    "T16n0658_003:0225a28": "法亦不得厭惡、亦不得離欲、亦不得寂滅相；",
    "T16n0658_003:0225a29": "得須陀洹果說法，不見有須陀洹相；得斯陀",
    "T16n0658_003:0225b01": "含果說法，不見有斯陀含相；得阿那含果說",
    "T16n0658_003:0225b02": "法，不見有阿那含相；得阿羅漢果說法，不見",
    "T16n0658_003:0225b03": "有阿羅漢相；得辟支佛果說法，不見有辟支",
    "T16n0658_003:0225b04": "佛相；斷除著我說法，亦不見我、不見著；見業",
    "T16n0658_003:0225b05": "果報說法，亦不見業果報相。何以故？菩薩觀",
    "T16n0658_003:0225b06": "諸假名不必依法。名中無法、法中無名，但以",
    "T16n0658_003:0225b07": "世俗，假設名字流布世間。世諦故而有假名，",
    "T16n0658_003:0225b08": "於第一義諦觀之則無，悉是虛妄，誑惑凡夫。",
    "T16n0658_003:0225b09": "善男子！具此十事名菩薩說法法師。「善男",
    "T16n0658_003:0225b10": "子！菩薩復有十法名為堅法。何等為十？菩薩",
    "T16n0658_003:0225b11": "摩訶薩雖觀色真實而不壞色相、觀受想行",
    "T16n0658_003:0225b12": "識真實亦不壞受想行識相、菩薩雖觀欲界",
    "T16n0658_003:0225b13": "真實而不壞欲界相、雖觀色界真實而不壞",
    "T16n0658_003:0225b14": "色界相、雖觀無色界真實而不壞無色界相、",
    "T16n0658_003:0225b15": "雖觀諸法真實而不壞諸法相、雖觀諸法真",
    "T16n0658_003:0225b16": "實而不壞於假名眾生、雖觀法虛寂而不畢",
    "T16n0658_003:0225b17": "竟墮於斷見、雖觀諸法真實而不壞於正道、",
    "T16n0658_003:0225b18": "菩薩以巧方便智善知有無而不取相。善",
    "T16n0658_003:0225b19": "男子！具此十事是名菩薩堅法。",
    "T16n0658_003:0225b20": "「善男子！菩薩復有十法善知法界。何等為十？",
    "T16n0658_003:0225b21": "有慧、依善知識、能勤精進、遠離陰蓋、清淨、恭",
    "T16n0658_003:0225b22": "敬、多習空觀、除著諸見、趣向於道、所見真",
    "T16n0658_003:0225b23": "寶。善男子！菩薩有慧，習近善知識，見善知",
    "T16n0658_003:0225b24": "識愛敬喜悅、於善知識生世尊想，依善知識",
    "T16n0658_003:0225b25": "住，因善知識故得勤精進、因善知識故能除",
    "T16n0658_003:0225b26": "一切惡法。雖滿足一切善法而勤精進不惓，",
    "T16n0658_003:0225b27": "除滅陰蓋；已無蓋障故而勤修道，得身、口、意",
    "T16n0658_003:0225b28": "業清淨，除諸習惡；得清淨故，能恭敬供養；得",
    "T16n0658_003:0225b29": "恭敬供養故而得空觀；修空觀故，除諸假名；",
    "T16n0658_003:0225c01": "除諸假名故，能向正道；向正道故，能見真實。」",
    "T16n0658_003:0225c02": "除蓋障菩薩白佛言：「世尊！云何名為見真實？」",
    "T16n0658_003:0225c03": "佛即答言：「所見不虛，名為真實。」除蓋障菩薩",
    "T16n0658_003:0225c04": "白佛言：「世尊！云何名真實？」佛復答言：「不虛妄",
    "T16n0658_003:0225c05": "法，名為真實。」除蓋障菩薩白佛言：「世尊！云何",
    "T16n0658_003:0225c06": "名為不虛妄？」佛即答言：「如實、非不如實，名不",
    "T16n0658_003:0225c07": "虛妄。」除蓋障菩薩白佛言：「世尊！云何名為如",
    "T16n0658_003:0225c08": "實？」佛即答言：「此法惟可心知，難以口說，非",
    "T16n0658_003:0225c09": "是文字所能宣釋。」除蓋障菩薩白佛言：「世尊！",
    "T16n0658_003:0225c10": "云何法相離於文字？」「言語道斷出過一切心",
    "T16n0658_003:0225c11": "所行處，離諸戲論，無造、無作、亦無彼此，非籌",
    "T16n0658_003:0225c12": "量計挍之所能及、亦非相貌，過於一切凡愚所",
    "T16n0658_003:0225c13": "見、出過魔界、出過一切結使處所、出過一切",
    "T16n0658_003:0225c14": "心意識表，不住寂滅賢聖處所而諸賢聖之",
    "T16n0658_003:0225c15": "所證知。「善男子！具此十事是則名為究竟",
    "T16n0658_003:0225c16": "如實，是一切智所說不思議境界、不二境界。」",
    "T16n0658_003:0225c17": "除蓋障菩薩白佛言：「世尊！是如實相云何證？",
    "T16n0658_003:0225c18": "云何見？」佛告：「善男子！出世間智乃能證見自",
    "T16n0658_003:0225c19": "得此法。」除蓋障菩薩復白佛言：「世尊！此法體",
    "T16n0658_003:0225c20": "性究竟清淨，非染污法，是澄靜法、微妙最勝",
    "T16n0658_003:0225c21": "法、常住不動非敗壞法。有佛、無佛，法性常爾。",
    "T16n0658_003:0225c22": "菩薩摩訶薩精勤修行難行苦行、百千萬億",
    "T16n0658_003:0225c23": "難行苦行，為得此法安立眾生。」除蓋障菩薩",
    "T16n0658_003:0225c24": "復白佛言：「世尊！如是名，以聞慧聞、以思慧思，",
    "T16n0658_003:0225c25": "身得證不？」佛言：「善男子！不爾。何以故？以智",
    "T16n0658_003:0225c26": "慧觀如實法而身得證。」除蓋障菩薩白佛言：",
    "T16n0658_003:0225c27": "「世尊！不從聞慧聞、思慧思，身得證耶？」佛言：「善",
    "T16n0658_003:0225c28": "男子！不也。不以聞、思慧故身能得證。善男",
    "T16n0658_003:0225c29": "子！汝今諦聽，我當說喻。善男子！譬如春末盛",
    "T16n0658_003:0226a01": "熱，大曠野中有人從東來欲向西、有人從西",
    "T16n0658_003:0226a02": "來欲東過。從西來者為熱所逼，語彼人言：『我",
    "T16n0658_003:0226a03": "今為熱所逼，極甚渴乏，示我道路，何處當有",
    "T16n0658_003:0226a04": "清涼池泉可止渴乏？』東方來人善知塗徑、",
    "T16n0658_003:0226a05": "善知道相，即答彼云：『道中有好清冷美水，無",
    "T16n0658_003:0226a06": "諸醎苦，我以於彼洗浴、飲飽得來至此。善男",
    "T16n0658_003:0226a07": "子！汝欲趣彼，其路眾多。去此不遠便有二道：",
    "T16n0658_003:0226a08": "一者是左道、二者是右道。汝今當從右道而",
    "T16n0658_003:0226a09": "往，棄其左道。去此不久，當見叢林欝茂清涼，",
    "T16n0658_003:0226a10": "此叢林中多妙池泉，眾流美味，可以洗浴、飲",
    "T16n0658_003:0226a11": "除渴乏。』」佛言：「善男子！彼渴乏者聞水思惟",
    "T16n0658_003:0226a12": "時，得已止渴不？」除蓋障菩薩白佛言：「不也。",
    "T16n0658_003:0226a13": "世尊！雖聞清涼而身未證知。」佛言：「善男子！此",
    "T16n0658_003:0226a14": "亦如是，不以聞、思慧等便能證知實相之法。",
    "T16n0658_003:0226a15": "大曠野者，譬如生死；渴乏之人是具縛凡夫，",
    "T16n0658_003:0226a16": "煩惱熱逼便生愛渴；善知道者，譬如菩薩，善",
    "T16n0658_003:0226a17": "知一切智道；能飲水者，譬如善得法味；洗浴",
    "T16n0658_003:0226a18": "清涼，譬如身證；澄清淨潔、無諸醎苦，譬如實",
    "T16n0658_003:0226a19": "法。善男子！汝今善聽，我更說喻。假使如來",
    "T16n0658_003:0226a20": "住閻浮提，若壽一劫，說須陀味香氣勝妙、甘",
    "T16n0658_003:0226a21": "美清淨，食時受樂悉皆讚歎其味無比。若使",
    "T16n0658_003:0226a22": "有人雖見其色而未食者，已得味不？」除蓋障",
    "T16n0658_003:0226a23": "菩薩白佛言：「不也。世尊！」佛言：「善男子！我今為",
    "T16n0658_003:0226a24": "汝復更說喻。譬如有人曾食美果，於未得者",
    "T16n0658_003:0226a25": "前讚歎此果色、香、味具，彼人聞說是果時，已",
    "T16n0658_003:0226a26": "知彼果色、香、味不？」除蓋障菩薩白佛言：「不也。",
    "T16n0658_003:0226a27": "世尊！」佛言：「善男子！凡夫、愚人亦復如是，不以",
    "T16n0658_003:0226a28": "聞、思中慧便能證知真實法相。」除蓋障菩薩",
    "T16n0658_003:0226a29": "白佛言：「世尊！今為我故，快說此喻，若得聞者",
    "T16n0658_003:0226b01": "不久亦當獲得法利。何以故？若聞此法必證",
    "T16n0658_003:0226b02": "阿鞞跋致、當得阿耨多羅三藐三菩提。」佛即",
    "T16n0658_003:0226b03": "答言：「如汝所說，聞此法者必證阿鞞跋致、當",
    "T16n0658_003:0226b04": "得阿耨多羅三藐三菩提。「善男子！具此十事",
    "T16n0658_003:0226b05": "是名菩薩善知法界。",
    "T16n0658_003:0226b06": "「善男子！菩薩復有十法名善住空處。何等",
    "T16n0658_003:0226b07": "為十？善知力空、善知無畏空、善知不共法空、",
    "T16n0658_003:0226b08": "善知戒聚空、善知定聚空、善知慧聚空、善知",
    "T16n0658_003:0226b09": "解脫聚空、善知解脫知見聚空、善知空空、善",
    "T16n0658_003:0226b10": "知實諦空。雖知於空而不取空相、不作空見、",
    "T16n0658_003:0226b11": "不依止空，不以此空因緣、相貌墮於斷見。善",
    "T16n0658_003:0226b12": "男子！具此十事是名菩薩善住空處。「善男子！",
    "T16n0658_003:0226b13": "菩薩復有十法名住無相。何等為十？除外",
    "T16n0658_003:0226b14": "相、除內相、除戲論相、除一切計有相、除",
    "T16n0658_003:0226b15": "一切境界相、除一切舉動相、除一切趣向",
    "T16n0658_003:0226b16": "處所相、除一切造作相、除一切識相、除",
    "T16n0658_003:0226b17": "一切識所緣相。」除蓋障菩薩白佛言：「世尊！",
    "T16n0658_003:0226b18": "若諸菩薩已能如是住於無相者，佛住無相",
    "T16n0658_003:0226b19": "當復云何？」佛即答言：「如來境界不可思議。何",
    "T16n0658_003:0226b20": "以故？非智思量故。若欲思者，心則狂亂。一切",
    "T16n0658_003:0226b21": "眾生盡共度量，不能知於如來此彼岸事。何",
    "T16n0658_003:0226b22": "以故？如來境界深遠不可思議。猶如虛空，出",
    "T16n0658_003:0226b23": "過一切諸數量表，取著見者心常顛倒故，非",
    "T16n0658_003:0226b24": "算數之所思計。」除蓋障菩薩白佛言：「世尊！",
    "T16n0658_003:0226b25": "欲有疑問，唯願聽許。」「善男子！隨汝意問，吾今",
    "T16n0658_003:0226b26": "當為分別解說，一切諸佛亦悉聽許。」除蓋障",
    "T16n0658_003:0226b27": "菩薩白佛言：「世尊！若著我所，非智人法。世尊",
    "T16n0658_003:0226b28": "是大法主，云何當得而自稱譽？」佛言：「善哉，善",
    "T16n0658_003:0226b29": "哉！善男子！諦聽諦聽，當為說之。」除蓋障菩薩",
    "T16n0658_003:0226c01": "白佛言：「唯然。世尊！」「諸佛如來不以憍慢而自",
    "T16n0658_003:0226c02": "稱譽，不為利養、不為名聞、不為使他知、不虛",
    "T16n0658_003:0226c03": "妄自稱、不諂曲欺偽。何以故？但為利益一切",
    "T16n0658_003:0226c04": "眾生，令得安樂修行法故。何以故？欲令眾生",
    "T16n0658_003:0226c05": "於如來所深生信敬。心甚歡喜堪為法器者，",
    "T16n0658_003:0226c06": "使長夜安隱、獲得善利、常受快樂，乃至得阿",
    "T16n0658_003:0226c07": "耨多羅三藐三菩提。」除蓋障菩薩白佛言：「世",
    "T16n0658_003:0226c08": "尊！眾生豈不知如來是天中尊、自在法王？」佛",
    "T16n0658_003:0226c09": "言：「善男子！不知。何以故？下劣眾生業行卑",
    "T16n0658_003:0226c10": "漏，少智、少信，常為不善、諸惡所持，不知如來",
    "T16n0658_003:0226c11": "有大威德。為如此等，是以如來自稱實德，",
    "T16n0658_003:0226c12": "令彼眾生信受修行。善男子！譬如醫師善知",
    "T16n0658_003:0226c13": "醫法，醫所住處多諸病苦，更無餘醫能療治",
    "T16n0658_003:0226c14": "者，是諸人等不知此醫有大威德。是時，良醫",
    "T16n0658_003:0226c15": "觀諸病者不識方藥、亦復不知所不應食。爾",
    "T16n0658_003:0226c16": "時，良醫起大慈悲：『我當療治，除其病苦。』爾時，",
    "T16n0658_003:0226c17": "良醫於眾人前自歎己德而作是言：『我善知",
    "T16n0658_003:0226c18": "是病及知病因、善知藥病，隨應而授。』爾時，眾",
    "T16n0658_003:0226c19": "生於良醫所心生信敬，以信心故便即依憑。",
    "T16n0658_003:0226c20": "爾時，良醫以若干種藥隨授而與，諸人服已",
    "T16n0658_003:0226c21": "病悉除愈。善男子！爾時彼醫是自稱譽不？」除",
    "T16n0658_003:0226c22": "蓋障菩薩白佛言：「不也。世尊！」佛言：「善男子！如",
    "T16n0658_003:0226c23": "來世尊如大醫王，能治眾生煩惱之病，亦知",
    "T16n0658_003:0226c24": "煩惱所因起處，以大法藥而普與之。眾生愚",
    "T16n0658_003:0226c25": "癡，為煩惱所覆，不知如來是大醫王；如來處",
    "T16n0658_003:0226c26": "處於眾生前常自歎說，爾時眾生便生信敬",
    "T16n0658_003:0226c27": "歸依如來。聖主世尊猶如醫王，以大法藥能",
    "T16n0658_003:0226c28": "滅眾生煩惱之病。云何名為是大法藥？貪欲",
    "T16n0658_003:0226c29": "者以不淨治、瞋恚者以慈心治、愚癡者以因",
    "T16n0658_003:0227a01": "緣法治。如是等無量法藥，悉能對治諸煩",
    "T16n0658_003:0227a02": "惱病。善男子！如來見有如是無量利故而自",
    "T16n0658_003:0227a03": "讚歎。善男子！具此十事是名菩薩住於無",
    "T16n0658_003:0227a04": "相。",
    "T16n0658_003:0227a05": "「善男子！菩薩復有十法名為無願。何等為",
    "T16n0658_003:0227a06": "十？雖行布施，不依布施而有願求；雖持禁戒，",
    "T16n0658_003:0227a07": "亦不依禁戒而有願求；忍辱、精進、禪定、智慧",
    "T16n0658_003:0227a08": "亦復如是。雖依三界而不願求三界相，雖求",
    "T16n0658_003:0227a09": "菩提而不取菩提相，雖行正道而不取正",
    "T16n0658_003:0227a10": "道相，雖求涅槃而不取涅槃相。何以故？菩薩",
    "T16n0658_003:0227a11": "離一切願求相故，雖行一切佛法而心常無",
    "T16n0658_003:0227a12": "所願求。善男子！具此十事是名菩薩無願。",
    "T16n0658_003:0227a13": "「善男子！菩薩復有十法名修慈無量。何等為",
    "T16n0658_003:0227a14": "十？不作方所慈、不隨所親慈、常行法慈、依定",
    "T16n0658_003:0227a15": "修慈、不為離瞋修慈、恒為利益一切眾生而",
    "T16n0658_003:0227a16": "起於慈、常為眾生修等之慈、不為離惱害修",
    "T16n0658_003:0227a17": "慈、遍於十方普皆修慈、出世間修慈，具此",
    "T16n0658_003:0227a18": "十事是名菩薩修慈無量。",
    "T16n0658_003:0227a19": "「善男子！菩薩復有十法名悲無量。何等為",
    "T16n0658_003:0227a20": "十？見眾生無依、無救、無怙、為苦所惱，菩薩即",
    "T16n0658_003:0227a21": "發菩提心，得如法修行，獲得法已利益眾生，",
    "T16n0658_003:0227a22": "於貪眾生教令布施、破戒眾生教修持戒、惱",
    "T16n0658_003:0227a23": "害眾生教修忍辱、懈怠眾生教修精進、亂心",
    "T16n0658_003:0227a24": "眾生教修禪定、愚癡眾生教修智慧；若見剛",
    "T16n0658_003:0227a25": "強諸惡眾生不受教者，而菩薩心亦不退沒；",
    "T16n0658_003:0227a26": "雖為眾生久受諸苦，志必濟彼，無有疲厭。善",
    "T16n0658_003:0227a27": "男子！具此十事是名菩薩修悲無量。",
    "T16n0658_003:0227a28": "「善男子！菩薩復有十法名喜無量。何等為",
    "T16n0658_003:0227a29": "十？見諸眾生於生死熾然，得離三有虛偽之",
    "T16n0658_003:0227b01": "主而生歡喜；斷絕生死震動、來往結業之索，",
    "T16n0658_003:0227b02": "生歡喜心；見生死海中魔竭惡覺、水羅剎難，",
    "T16n0658_003:0227b03": "今得遠離生死大海如是眾難，生歡喜心；傾",
    "T16n0658_003:0227b04": "倒魔幢，生歡喜心；以智金剛摧結使山令無",
    "T16n0658_003:0227b05": "塵末，生歡喜心；我今自得止息亦令他得止",
    "T16n0658_003:0227b06": "息，生歡喜心；我今自於生死長眠境界心得",
    "T16n0658_003:0227b07": "覺悟，而諸眾生為愛所縛、無明所盲，亦當令",
    "T16n0658_003:0227b08": "彼悉得覺悟，生歡喜心；我今自得解脫、離諸",
    "T16n0658_003:0227b09": "惡趣、嶮難之處，亦當度脫諸墮惡趣、嶮難之",
    "T16n0658_003:0227b10": "者，生歡喜心；於生死曠野、六趣嶮路獨行無",
    "T16n0658_003:0227b11": "侶，周迴往返，不善知道、不識方所，我今得知",
    "T16n0658_003:0227b12": "正道、識於方所，生歡喜心；我今得近一切智",
    "T16n0658_003:0227b13": "城、隣於佛坐，生歡喜心。善男子！具此十事是",
    "T16n0658_003:0227b14": "名菩薩喜心無量。",
    "T16n0658_003:0227b15": "「善男子！菩薩復有十法名捨無量。何等為",
    "T16n0658_003:0227b16": "十？眼見好色而無染著，入於捨心；耳聞聲、鼻",
    "T16n0658_003:0227b17": "嗅香、舌甞味、身觸細滑、意知諸法，如是五塵，",
    "T16n0658_003:0227b18": "不取其相亦不惱逼，常行捨心；苦苦、行苦、壞",
    "T16n0658_003:0227b19": "苦，於此三受心無增減而不惱逼，常行捨心；",
    "T16n0658_003:0227b20": "所作已辦，盡諸有結，常行捨心；菩薩作是思",
    "T16n0658_003:0227b21": "惟：『我欲度之。』彼已自度，常行捨心。善男子！具",
    "T16n0658_003:0227b22": "此十事是名菩薩捨心無量。",
    "T16n0658_003:0227b23": "「善男子！菩薩復有十法名遊戲神通。何等為",
    "T16n0658_003:0227b24": "十？現捨壽、現受生、現為童子種種戲笑、現",
    "T16n0658_003:0227b25": "作出家、現作苦行、現向菩提樹、現降魔勞怨、",
    "T16n0658_003:0227b26": "現樂寂靜、現轉法輪、現入涅槃。」除蓋障菩薩",
    "T16n0658_003:0227b27": "白佛言：「世尊！以何因緣現兜率陀天捨壽，",
    "T16n0658_003:0227b28": "乃至現入涅槃？」佛答言：「兜率陀天染著五欲，",
    "T16n0658_003:0227b29": "多生常想見；菩薩於一切眾生中最上最勝，",
    "T16n0658_003:0227c01": "不染五欲而身終沒，能破眾生常想之病，得",
    "T16n0658_003:0227c02": "無常想，心不放逸。兜率陀天多諸放逸，不生",
    "T16n0658_003:0227c03": "恭敬信樂之心、染著愛欲、不受正法、長夜憙",
    "T16n0658_003:0227c04": "戲、自恣娛樂，是以菩薩為欲除彼放逸心故",
    "T16n0658_003:0227c05": "示現捨壽。爾時，眾生見菩薩捨壽，皆除放逸",
    "T16n0658_003:0227c06": "生厭離心；除放逸故，便發阿耨多羅三藐三",
    "T16n0658_003:0227c07": "菩提心。「菩薩現處母胎多有異相，亦令眾生",
    "T16n0658_003:0227c08": "信受其化；雖處母胎為眾說法，皆得阿毘跋",
    "T16n0658_003:0227c09": "致，疾向阿耨多羅三藐三菩提。「若有眾生見",
    "T16n0658_003:0227c10": "菩薩嬰孩時善根得熟，菩薩為此眾生得成",
    "T16n0658_003:0227c11": "熟善根故現處嬰孩；若有眾生見菩薩出家",
    "T16n0658_003:0227c12": "善根增長，菩薩便為是等捨家出家；若有眾",
    "T16n0658_003:0227c13": "生志著麁弊，菩薩現作苦行而成熟之；天、龍、",
    "T16n0658_003:0227c14": "夜叉、乾闥婆應見苦行成熟者，即為現之而",
    "T16n0658_003:0227c15": "使成熟，亦為調伏諸外道等。「無量眾生長夜",
    "T16n0658_003:0227c16": "發願：『菩薩疾趣菩提樹，我當隨逐。』爾時菩薩",
    "T16n0658_003:0227c17": "即便現趣菩提樹下，時是眾生得阿毘跋致",
    "T16n0658_003:0227c18": "乃至發阿耨多羅三藐三菩提心。「又為眾生",
    "T16n0658_003:0227c19": "憍慢、貢高、自恃勢力，菩薩為欲破彼憍慢心",
    "T16n0658_003:0227c20": "故，現坐道場摧伏魔怨，令使信伏。「菩薩為樂",
    "T16n0658_003:0227c21": "寂靜眾生增長善根故，現坐道場。「菩薩坐道",
    "T16n0658_003:0227c22": "場時，能使三千大千世界一切眾聲悉皆不",
    "T16n0658_003:0227c23": "現，三千大千世界即便寂靜，令樂寂靜者生",
    "T16n0658_003:0227c24": "希有想，皆發阿耨多羅三藐三菩提心，能令",
    "T16n0658_003:0227c25": "眾生悉得寂靜。「又有眾生自謂大師，作一切",
    "T16n0658_003:0227c26": "智想，不知出要道、不識出世法，亦不知現生",
    "T16n0658_003:0227c27": "後報，為欲摧伏如此眾生故。「見堪任法器成",
    "T16n0658_003:0227c28": "熟眾生，為是等故，現成無上三菩提道，詣波",
    "T16n0658_003:0227c29": "羅㮈三轉四諦法輪。「又有眾生應現涅槃而",
    "T16n0658_003:0228a01": "成熟者，為欲成熟彼眾生故現入涅槃。菩薩",
    "T16n0658_003:0228a02": "以如是緣、如是義故，現坐道場乃至現入涅",
    "T16n0658_003:0228a03": "槃。「善男子！具此十事是名菩薩遊戲神通。",
    "T16n0658_003:0228a04": "「善男子！菩薩復有十法名離八難。何等為",
    "T16n0658_003:0228a05": "十？離惡業、不善、如來所制禁戒終不毀犯、除",
    "T16n0658_003:0228a06": "於貪嫉、於過去佛所種諸善根、恒修福業、智慧",
    "T16n0658_003:0228a07": "具足、善知方便、善知發願、多厭惡心、能勤精",
    "T16n0658_003:0228a08": "進。「菩薩不造惡業而入地獄，雖處地獄終不",
    "T16n0658_003:0228a09": "受於地獄苦報，所不喜者亦不能惱；雖墮地",
    "T16n0658_003:0228a10": "獄而不久處，亦復不生惱害之心。「菩薩志性",
    "T16n0658_003:0228a11": "調柔，恒修十善，以十善故，不墮地獄；菩薩不",
    "T16n0658_003:0228a12": "毀佛戒墮畜生中，雖現畜生而不受於畜生",
    "T16n0658_003:0228a13": "之苦；菩薩不起貪嫉墮餓鬼中，雖現餓鬼而",
    "T16n0658_003:0228a14": "不受於餓鬼之苦。「菩薩終不生邪見家，雖生",
    "T16n0658_003:0228a15": "邪見處必遇善知識。何以故？己於過去修諸",
    "T16n0658_003:0228a16": "善故，亦於過去佛久植善根故，常生正見家，",
    "T16n0658_003:0228a17": "具善因緣；具善因緣故，功德增廣。「菩薩終不",
    "T16n0658_003:0228a18": "諸根毀缺、若根減少，不任法器。菩薩積德久",
    "T16n0658_003:0228a19": "遠、修福不倦，於諸形像、塔寺及法僧中處處",
    "T16n0658_003:0228a20": "修福，心常不懈，以常修故，諸根具足，無有闕",
    "T16n0658_003:0228a21": "少，堪為法器。「菩薩終不生邊地、愚騃、聾啞諸",
    "T16n0658_003:0228a22": "惡之處、譬如白羊愚癡無智、而不能識善惡",
    "T16n0658_003:0228a23": "義趣，不任法器、亦復不識沙門婆羅門。菩薩",
    "T16n0658_003:0228a24": "生於中國，聰慧利根有大智見，又心信樂、親",
    "T16n0658_003:0228a25": "近有智，而於善、惡善知分別，堪為法器，深信",
    "T16n0658_003:0228a26": "沙門婆羅門。何以故？菩薩本修智慧力故。「菩",
    "T16n0658_003:0228a27": "薩不生長壽天。若生長壽天，不覩佛出世、遠",
    "T16n0658_003:0228a28": "離道果、不能成熟眾生；是故，菩薩生於欲界，",
    "T16n0658_003:0228a29": "佛出世時，必當遭遇能化眾生。「以何因緣善",
    "T16n0658_003:0228b01": "方便故，菩薩終不生於無佛世界，亦不生於",
    "T16n0658_003:0228b02": "不聞法處，乃至不生無眾僧可供養處？菩薩",
    "T16n0658_003:0228b03": "生處必遇三寶。何以故？本誓願力故。菩薩生",
    "T16n0658_003:0228b04": "處必有厭惡，心不憍慢而自貢高。若聞八難",
    "T16n0658_003:0228b05": "諸惡之處，必生厭離、心不喜樂，勤修精進，具",
    "T16n0658_003:0228b06": "諸善法、除滅惡法。「善男子！具此十事是名",
    "T16n0658_003:0228b07": "菩薩離於八難。",
    "T16n0658_003:0228b08": "寶雲經卷第三"
}