{
    "T08n0250_001:0847c07": "摩訶般若波羅蜜大明呪經",
    "T08n0250_001:0847c09": "姚秦天竺三藏鳩摩羅什譯",
    "T08n0250_001:0847c10": "觀世音菩薩，行深般若波羅蜜時，照見五陰",
    "T08n0250_001:0847c11": "空，度一切苦厄。「舍利弗！色空故無惱壞相，受",
    "T08n0250_001:0847c12": "空故無受相，想空故無知相，行空故無作相，",
    "T08n0250_001:0847c13": "識空故無覺相。何以故？舍利弗！非色異空，非",
    "T08n0250_001:0847c14": "空異色。色即是空，空即是色。受、想、行、識亦",
    "T08n0250_001:0847c15": "如是。「舍利弗！是諸法空相，不生不滅，不垢不",
    "T08n0250_001:0847c16": "淨，不增不減。是空法，非過去、非未來、非現在。",
    "T08n0250_001:0847c17": "是故空中無色，無受、想、行、識，無眼、耳、鼻、舌、身、",
    "T08n0250_001:0847c18": "意，無色、聲、香、味、觸、法，無眼界乃至無意識界，",
    "T08n0250_001:0847c19": "無無明亦無無明盡，乃至無老死無老死盡，",
    "T08n0250_001:0847c20": "無苦、集、滅、道，無智亦無得。「以無所得故，菩薩",
    "T08n0250_001:0847c21": "依般若波羅蜜故，心無罣礙。無罣礙故，無有",
    "T08n0250_001:0847c22": "恐怖，離一切顛倒夢想苦惱，究竟涅槃。三世",
    "T08n0250_001:0847c23": "諸佛依般若波羅蜜故，得阿耨多羅三藐三",
    "T08n0250_001:0847c24": "菩提。「故知般若波羅蜜是大明呪，無上明呪，",
    "T08n0250_001:0847c25": "無等等明呪，能除一切苦，真實不虛。故說般",
    "T08n0250_001:0847c26": "若波羅蜜呪。」即說呪曰：",
    "T08n0250_001:0847c27": "「竭帝　竭帝　波羅竭帝　波羅僧竭帝　菩提",
    "T08n0250_001:0847c28": "　僧莎呵」",
    "T08n0250_001:0847c29": "摩訶般若波羅蜜大明呪經"
}