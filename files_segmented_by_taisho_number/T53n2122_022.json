{
    "T53n2122_022:0447a15": "法苑珠林卷第二十二",
    "T53n2122_022:0447a17": "西明寺沙門釋道世撰",
    "T53n2122_022:0447a18": "13 入道篇(二二)入道篇第十三此有四部",
    "T53n2122_022:0447a19": "述意部欣厭部𩮜髮部引證部",
    "T53n2122_022:0447a20": "1 述意部述意部第一",
    "T53n2122_022:0447a21": "惟夫道俗形乖淨染殊趣。由善惡不等報應",
    "T53n2122_022:0447a22": "不均。欲觀仁義盛德之風。當尋禮儀玄軌之",
    "T53n2122_022:0447a23": "範。而能割愛辭親棄榮勢位。節食滋味蔬",
    "T53n2122_022:0447a24": "飡苦行。麁服蓋形不顧飾玩。隨用安身不存",
    "T53n2122_022:0447a25": "名利。抑遏三毒制止八音。三千威儀五百戒",
    "T53n2122_022:0447a26": "相。動靜合宜皆有法式。八萬修多十二部別。",
    "T53n2122_022:0447a27": "敷演投機隨時利物。可謂人天之楷模。入道",
    "T53n2122_022:0447a28": "之舟航者也。",
    "T53n2122_022:0447a29": "2 欣厭部欣厭部第二",
    "T53n2122_022:0447b01": "如文殊問經云。佛告文殊師利。一切諸功德",
    "T53n2122_022:0447b02": "不與出家心等。何以故。住家者無量過患故。",
    "T53n2122_022:0447b03": "出家者無量功德故。住家有障礙。出家者無",
    "T53n2122_022:0447b04": "障礙。住家者行諸惡法。出家者離諸惡法。住",
    "T53n2122_022:0447b05": "家者是塵垢處。出家者除塵垢處。住家者溺",
    "T53n2122_022:0447b06": "欲淤泥。出家者出欲淤泥。住家者隨愚人法。",
    "T53n2122_022:0447b07": "出家者遠愚人法。住家者不得正命。出家者",
    "T53n2122_022:0447b08": "得其正命。住家者是憂悲惱處。出家者是歡",
    "T53n2122_022:0447b09": "喜處。住家者是結縛處。出家者是解脫處。住",
    "T53n2122_022:0447b10": "家者是傷害處。出家者非傷害處。住家者有",
    "T53n2122_022:0447b11": "貪利樂。出家者無貪利樂。住家者是憒鬧",
    "T53n2122_022:0447b12": "處。出家者是寂靜處。住家者是下賤處。出",
    "T53n2122_022:0447b13": "家者是高勝處。住家者為煩惱所燒。出家者",
    "T53n2122_022:0447b14": "滅煩惱火。住家者常為他人。出家者常為自",
    "T53n2122_022:0447b15": "身。住家者以苦為樂。出家者出離為樂。住家",
    "T53n2122_022:0447b16": "者增長棘刺。出家者能滅棘刺。住家者成就",
    "T53n2122_022:0447b17": "小法。出家者成就大法。住家者無法用。出",
    "T53n2122_022:0447b18": "家者有法用。住家者為三乘毀訾。出家者為",
    "T53n2122_022:0447b19": "三乘稱歎。住家者不知足。出家者常知足。住",
    "T53n2122_022:0447b20": "家者魔王愛念。出家者令魔恐怖。住家者多",
    "T53n2122_022:0447b21": "放逸。出家者無放逸。住家者為人僕使。出家",
    "T53n2122_022:0447b22": "者為僕使主。住家者是黑暗處。出家者是光",
    "T53n2122_022:0447b23": "明處。住家者增長憍慢。出家者滅憍慢處。",
    "T53n2122_022:0447b24": "住家者少果報出家者多果報。住家者多諂",
    "T53n2122_022:0447b25": "曲。出家者心質直。住家者常有憂苦。出家",
    "T53n2122_022:0447b26": "者常懷喜樂。住家者是欺誑法。出家者是真",
    "T53n2122_022:0447b27": "實法。住家者多散亂。出家者無散亂。住家",
    "T53n2122_022:0447b28": "者是流轉處。出家者非流轉處。住家者如毒",
    "T53n2122_022:0447b29": "藥。出家者如甘露。住家者失內思惟。出家者",
    "T53n2122_022:0447c01": "得內思惟。住家者無歸依處。出家者有歸依",
    "T53n2122_022:0447c02": "處。住家者多有瞋恚。出家者多行慈悲。住家",
    "T53n2122_022:0447c03": "者有重擔。出家者捨重擔。住家者有罪過。出",
    "T53n2122_022:0447c04": "家者無罪過。住家者流轉生死。出家者有",
    "T53n2122_022:0447c05": "其齊限。住家者以財物為寶。出家者以功",
    "T53n2122_022:0447c06": "德為寶。住家者隨流生死。出家者逆流生死。",
    "T53n2122_022:0447c07": "住家者是煩惱大海。出家者是大舟航。住家",
    "T53n2122_022:0447c08": "者為纏所縛。出家者離於纏縛。住家者為國",
    "T53n2122_022:0447c09": "王教誡。出家者為佛法教誡。住家者伴侶易",
    "T53n2122_022:0447c10": "得。出家者伴侶難得。住家者傷害為勝。出家",
    "T53n2122_022:0447c11": "者攝受為勝。住家者增長煩惱。出家者出離",
    "T53n2122_022:0447c12": "煩惱。住家者如刺林。出家者出刺林。文殊",
    "T53n2122_022:0447c13": "師利。若我毀訾住家讚歎出家。言滿虛空說",
    "T53n2122_022:0447c14": "猶無盡。此謂住家過患出家功德。",
    "T53n2122_022:0447c15": "又涅槃經云。在家迫迮猶如牢獄。一切煩惱",
    "T53n2122_022:0447c16": "因之而生。出家寬廓猶如虛空。一切善法因",
    "T53n2122_022:0447c17": "之增長。在家之人內則憂念妻兒。外則王役",
    "T53n2122_022:0447c18": "驅馳。若富貴高勝則放逸縱情。貧苦下賤則",
    "T53n2122_022:0447c19": "飢寒失志。公私擾擾晝夜孜孜。眾務牽纏",
    "T53n2122_022:0447c20": "何暇修道。又郁伽長者經云。在家之人多諸",
    "T53n2122_022:0447c21": "煩惱。父母妻子恩愛所繫。常思財色貪求無",
    "T53n2122_022:0447c22": "厭。得時守護多諸憂慮。流轉六趣違離佛法。",
    "T53n2122_022:0447c23": "當作怨家惡知識想應厭家活生出家心。無",
    "T53n2122_022:0447c24": "有在家修集無上菩提之道。皆因出家得無",
    "T53n2122_022:0447c25": "上道。在家塵污。出家妙好。在家繫縛出家",
    "T53n2122_022:0447c26": "解脫。在家多苦。出家快樂。在家下賤。出家尊",
    "T53n2122_022:0447c27": "貴。在家奴僕。出家為主。在家由人。出家自",
    "T53n2122_022:0447c28": "在。在家多憂。出家無憂。在家重擔。出家捨",
    "T53n2122_022:0447c29": "擔。在家怱務。出家閑靜。又出家功德經云。若",
    "T53n2122_022:0448a01": "放男女奴婢人民出家。功德無量。譬四天下",
    "T53n2122_022:0448a02": "滿中羅漢百歲供養。不如有人為涅槃故一",
    "T53n2122_022:0448a03": "日一夜出家受戒功德無量。又如起七寶塔",
    "T53n2122_022:0448a04": "高至三十三天。不如出家功德。又大緣經云。",
    "T53n2122_022:0448a05": "以一日夜出家故。二十劫不墮三惡道。又僧",
    "T53n2122_022:0448a06": "祇律云。以一日夜出家修梵行者。離六百六",
    "T53n2122_022:0448a07": "千六十歲三塗苦。又出家功德經云。若為出",
    "T53n2122_022:0448a08": "家苦作留礙。抑制此人即斷佛種。諸惡集",
    "T53n2122_022:0448a09": "身猶如大海。現得癩病。死入黑闇地獄。無有",
    "T53n2122_022:0448a10": "出期。又迦葉經云。爾時大王太子聞出家功",
    "T53n2122_022:0448a11": "德甚深。並皆發心出家。已四天下中無一眾",
    "T53n2122_022:0448a12": "生在家者。皆悉發心願求出家。彼諸眾生既",
    "T53n2122_022:0448a13": "出家已。不須種殖。其地自然生諸粳米。諸",
    "T53n2122_022:0448a14": "樹自然生諸衣服。一切諸天供侍給使。又佛",
    "T53n2122_022:0448a15": "藏經云。當一心行道。隨順法行勿念衣食。有",
    "T53n2122_022:0448a16": "所須者如來白毫相中一分供諸末代一切出",
    "T53n2122_022:0448a17": "家弟子。亦不能盡。",
    "T53n2122_022:0448a18": "又賢愚經云。如百盲人有一明醫能治其目",
    "T53n2122_022:0448a19": "一時明見。又有百人罪應挑眼。一人有力能",
    "T53n2122_022:0448a20": "救其罪令不失目。此之二人福雖無量。猶不",
    "T53n2122_022:0448a21": "如聽人出。家及自出家其德廣大。",
    "T53n2122_022:0448a22": "3 𩮜髮部𩮜髮部第三",
    "T53n2122_022:0448a23": "初欲出家依律先請二師。一是和尚。二是",
    "T53n2122_022:0448a24": "闍梨諸法如律薩婆多論云。若先請和尚受十",
    "T53n2122_022:0448a25": "戒時。和尚不現前亦得十戒。若聞知死受戒",
    "T53n2122_022:0448a26": "不得。若不聞死受戒得成。闍梨應同。又清",
    "T53n2122_022:0448a27": "信士度人經云。若欲𩮜髮先於落髮處。香",
    "T53n2122_022:0448a28": "湯灑地。周圓七尺內四角懸幡。安一高座擬",
    "T53n2122_022:0448a29": "出家者坐。後復施二勝座擬二師坐。欲出",
    "T53n2122_022:0448b01": "家者著本俗服。拜辭父母尊親等訖。口說偈",
    "T53n2122_022:0448b02": "云。",
    "T53n2122_022:0448b03": "流轉三界中　　恩愛不能脫",
    "T53n2122_022:0448b04": "棄恩入無為　　真實報恩者",
    "T53n2122_022:0448b05": "說此偈已脫去俗服。善見論云。應以香湯洗",
    "T53n2122_022:0448b06": "浴除白衣氣。度人經云。雖著出家衣。只得",
    "T53n2122_022:0448b07": "著泥洹僧及僧祇支。未得著袈裟。入道場時",
    "T53n2122_022:0448b08": "應來至和尚前胡跪。和尚應生兒想。不得",
    "T53n2122_022:0448b09": "生惡賤心。弟子於師應生父想尊重供養。和",
    "T53n2122_022:0448b10": "尚為種種說法誡勗其心已。來向闍梨前坐。",
    "T53n2122_022:0448b11": "善見論云。以香湯灌頂上說偈讚云。",
    "T53n2122_022:0448b12": "善哉大丈夫　　能了世無常",
    "T53n2122_022:0448b13": "捨俗趣泥洹　　希有難思議",
    "T53n2122_022:0448b14": "說此偈已。教禮十方佛竟。復說偈讚云。",
    "T53n2122_022:0448b15": "歸依大世尊　　能度三有苦",
    "T53n2122_022:0448b16": "亦願諸眾生　　普入無為樂",
    "T53n2122_022:0448b17": "說此偈已。然後闍梨乃為𩮜髮。度人經云。",
    "T53n2122_022:0448b18": "為𩮜髮時傍人為誦出家唄云。",
    "T53n2122_022:0448b19": "毀形守志節　　割愛無所親",
    "T53n2122_022:0448b20": "棄家入聖道　　願度一切人",
    "T53n2122_022:0448b21": "與𩮜髮時。當頂留五三髮來至和尚前胡",
    "T53n2122_022:0448b22": "跪。和尚問言。今為汝除去頂髮許不。答言。",
    "T53n2122_022:0448b23": "好。然後和尚為著袈裟。當正著時依善見",
    "T53n2122_022:0448b24": "論。復說偈讚云。",
    "T53n2122_022:0448b25": "大哉解脫服　　無相福田衣",
    "T53n2122_022:0448b26": "披奉如戒行　　廣度諸眾生",
    "T53n2122_022:0448b27": "依度人經云。既著袈裟已禮佛行道。道俗",
    "T53n2122_022:0448b28": "從後繞三匝已。復自說偈生慶荷意云。",
    "T53n2122_022:0448b29": "遇哉值佛者　　何人誰不喜",
    "T53n2122_022:0448c01": "福願與時會　　我今獲法利",
    "T53n2122_022:0448c02": "行道匝已。又禮大眾及二師竟。然後在下行",
    "T53n2122_022:0448c03": "坐受六親拜。荷出家離俗意心懷歡喜。父母",
    "T53n2122_022:0448c04": "諸親皆為作禮。悅其道意。應中前𩮜髮最好",
    "T53n2122_022:0448c05": "令及得齋。依毘尼母論云。𩮜髮著袈裟已。然",
    "T53n2122_022:0448c06": "後和尚為受三歸五戒等自外法用不可具述。臨時斟酌生善彌勝。",
    "T53n2122_022:0448c07": "4 引證部引證部第四",
    "T53n2122_022:0448c08": "如雜寶藏經云。昔有一婦女。端正殊妙。於外",
    "T53n2122_022:0448c09": "道法中出家修道。時人問言。顏貌如是應當",
    "T53n2122_022:0448c10": "在俗。何故出家。女人答言。如我今日非不端",
    "T53n2122_022:0448c11": "正。但以小來厭惡婬欲。今故出家我在家時。",
    "T53n2122_022:0448c12": "以端正故早蒙處分。早生男兒。兒遂長大",
    "T53n2122_022:0448c13": "端正無比。轉覺羸損如似病者。我即問兒病",
    "T53n2122_022:0448c14": "之由狀。兒不肯道。為問不止。兒不獲已而語",
    "T53n2122_022:0448c15": "母言。我正不道恐命不全。止欲具述無顏",
    "T53n2122_022:0448c16": "之甚。即語母言。我欲得母以私情欲。以不",
    "T53n2122_022:0448c17": "得故是以病耳。母即語言。自古已來何有此",
    "T53n2122_022:0448c18": "事。復自念言。我若不從兒或能死。今寧違理",
    "T53n2122_022:0448c19": "以存兒命。即便喚兒欲從其意。兒將上床地",
    "T53n2122_022:0448c20": "即礔裂。我子即時生身陷入。我即驚怖以",
    "T53n2122_022:0448c21": "手挽兒捉得兒髮。而我兒髮今日猶故在我",
    "T53n2122_022:0448c22": "懷中。感切是事是故出家。",
    "T53n2122_022:0448c23": "又智度論云。佛法中出家人。雖破戒墮罪。",
    "T53n2122_022:0448c24": "罪畢得解脫。如優鉢羅華比丘尼本生經中",
    "T53n2122_022:0448c25": "說。佛在世時。此比丘尼得六神通獲阿羅漢",
    "T53n2122_022:0448c26": "果。入貴人舍常讚出家法語諸貴人婦女言。",
    "T53n2122_022:0448c27": "姊妹可出家。諸貴婦女言。我等少壯容色盛",
    "T53n2122_022:0448c28": "美。持戒為難。或當破戒。比丘尼言。破戒便",
    "T53n2122_022:0448c29": "破。但出家。問言。破戒當墮地獄。云何可破。",
    "T53n2122_022:0449a01": "答言。墮地獄便墮。諸貴婦女笑之言。地獄受",
    "T53n2122_022:0449a02": "罪云何可墮。比丘尼言。我自憶念。本宿世時",
    "T53n2122_022:0449a03": "作戲女。著種種衣服而說雜語。或時著比丘",
    "T53n2122_022:0449a04": "尼衣以為戲笑。以是因緣故。迦葉佛時作比",
    "T53n2122_022:0449a05": "丘尼。自恃貴姓端正心生憍慢。而破禁戒。",
    "T53n2122_022:0449a06": "故墮地獄受種種罪。受罪畢已。值釋迦牟",
    "T53n2122_022:0449a07": "尼佛出家得阿羅漢道。雖復破戒可得道果。",
    "T53n2122_022:0449a08": "復次如佛在祇桓。有一醉婆羅門。來到佛",
    "T53n2122_022:0449a09": "所求作比丘。佛勅阿難。與剃頭著法衣。醉酒",
    "T53n2122_022:0449a10": "既醒驚怖己身忽為比丘。即便走去。諸比丘",
    "T53n2122_022:0449a11": "問佛。何以聽此醉婆羅門作比丘。佛言。此婆",
    "T53n2122_022:0449a12": "羅門無量劫中都無出家心今因醉故暫發微",
    "T53n2122_022:0449a13": "心。以此因緣故。後當出家得道。如是種種因",
    "T53n2122_022:0449a14": "緣。出家之利功德無量。以是故白衣雖有五",
    "T53n2122_022:0449a15": "戒。不如出家功德大也。",
    "T53n2122_022:0449a16": "又雜寶藏經云。昔盧留城有優陀羡王。聰明",
    "T53n2122_022:0449a17": "解達有大智慧。有一夫人。名曰有相。端正",
    "T53n2122_022:0449a18": "少雙兼有德行。王甚愛敬。時彼國法諸為王",
    "T53n2122_022:0449a19": "者不自撣琴。爾時夫人在於曲室共王歡戲。",
    "T53n2122_022:0449a20": "自恃王寵遣王撣琴自起為舞。初舉手時王",
    "T53n2122_022:0449a21": "素善相。覩見夫人死相已現。計其餘命不過",
    "T53n2122_022:0449a22": "七日。王即捨琴慘然長歎。夫人白王。受王",
    "T53n2122_022:0449a23": "恩寵敢於曲室。求王撣琴。自起為舞。用為",
    "T53n2122_022:0449a24": "歡樂。有何不適捨琴長歎。願王告語。王不",
    "T53n2122_022:0449a25": "肯答。慇懃不已。王以實答。夫人聞之甚懷憂",
    "T53n2122_022:0449a26": "懼。即白王言。我聞石室比丘尼。若能信心出",
    "T53n2122_022:0449a27": "家一日必得生天。我欲出家。願王聽許王愛",
    "T53n2122_022:0449a28": "情重語夫人言。至六日頭當聽汝去。不相免",
    "T53n2122_022:0449a29": "意。遂至六日。王語夫人。汝有善心求欲出",
    "T53n2122_022:0449b01": "家。若得生天必來見我我乃聽去。作是誓已",
    "T53n2122_022:0449b02": "夫人許可。便得出家受八戒齋。即於其日飲",
    "T53n2122_022:0449b03": "石蜜漿腹中絞結。至七日旦即便命終。乘是",
    "T53n2122_022:0449b04": "善緣得生天上。憶本誓故來詣王所。光明熾",
    "T53n2122_022:0449b05": "盛遍照王宮。時王問言。汝為是誰。天即答",
    "T53n2122_022:0449b06": "言。我是王婦有相夫人。王喜白言。願來就",
    "T53n2122_022:0449b07": "坐。天答之言。我今觀王臭穢叵近。但以先誓",
    "T53n2122_022:0449b08": "故來見王。王聞是已心開意解。而自歎言。今",
    "T53n2122_022:0449b09": "彼天者本是我婦。出家一日便得生天。神志",
    "T53n2122_022:0449b10": "高遠而見鄙賤。我今何故而不出家。我曾聞",
    "T53n2122_022:0449b11": "說。天一爪甲直一閻浮提地。我此一國何足",
    "T53n2122_022:0449b12": "可貪。作是語已捨位與子。出家修道得阿羅",
    "T53n2122_022:0449b13": "漢。故智度論偈云。",
    "T53n2122_022:0449b14": "孔雀雖有色嚴身　　不如鴻鶴能遠飛",
    "T53n2122_022:0449b15": "白衣雖有富貴力　　不如出家功德深",
    "T53n2122_022:0449b16": "又雜譬喻經云。昔者兄弟二人。居勢富貴",
    "T53n2122_022:0449b17": "資財無量。父母終亡無所依仰。雖為兄弟志",
    "T53n2122_022:0449b18": "念各異。兄好道議弟愛家業。其弟見兄不親",
    "T53n2122_022:0449b19": "家業。常嫌恨之。共為兄弟父母早終。勤念",
    "T53n2122_022:0449b20": "生活反棄家業。追逐沙門聽受佛經。沙門豈",
    "T53n2122_022:0449b21": "能與汝衣財寶耶。家轉貧困財物日耗。人所",
    "T53n2122_022:0449b22": "嗤笑懈廢門戶。繼續父母乃為孝耳。兄報之",
    "T53n2122_022:0449b23": "曰。五戒十善供養三寶。以道化親乃為孝耳。",
    "T53n2122_022:0449b24": "道俗相反自然之數。道之所樂俗之所惡。俗",
    "T53n2122_022:0449b25": "之所珍道之所賤。智愚不同謀猶明冥。是故",
    "T53n2122_022:0449b26": "慧人去冥就明以道致真。卿今所樂苦惱之",
    "T53n2122_022:0449b27": "偽。豈知苦辛。其弟含恚䫌頭不信。兄見如",
    "T53n2122_022:0449b28": "是。便謂弟曰。卿貪家事以財為貴。吾好經道。",
    "T53n2122_022:0449b29": "以慧為珍。今欲捨家歸命福田。計命寄世忽",
    "T53n2122_022:0449c01": "若飛塵。無常卒至為罪所纏。是故捨世避危",
    "T53n2122_022:0449c02": "就安。弟見兄意志趣道義。寂然無報。兄則去",
    "T53n2122_022:0449c03": "家作沙門。夙夜精進坐禪思惟。行合經法成",
    "T53n2122_022:0449c04": "道果證。弟聞此言瞋恚更盛。弟貪家業未曾",
    "T53n2122_022:0449c05": "為法。其後壽終墮於牛中肥盛甚大。賈客買",
    "T53n2122_022:0449c06": "取載鹽販之。往還數迴。牛遂羸頓不能復前。",
    "T53n2122_022:0449c07": "上阪困頓躄臥不起。賈人撾打搖頭纔動。時",
    "T53n2122_022:0449c08": "兄游行飛在虛空。遙見其弟便謂之曰。弟居",
    "T53n2122_022:0449c09": "田宅今為所在。而自投身墮牛畜中。即以威",
    "T53n2122_022:0449c10": "神照示本命。即自識知淚出自責。由行不善",
    "T53n2122_022:0449c11": "慳貪嫉妬。不信佛法輕慢聖眾。不信兄語觝",
    "T53n2122_022:0449c12": "突自用。故墮牛中。疲頓困劣。悔當何逮。兄知",
    "T53n2122_022:0449c13": "心念愴然哀傷。即為牛主說其本末。賈人聞",
    "T53n2122_022:0449c14": "之便以施與。即將牛去還至寺中。使念三寶。",
    "T53n2122_022:0449c15": "飯食隨時。其命終盡得生忉利天。時眾賈客",
    "T53n2122_022:0449c16": "各自念言。我等治生不能施與。不識道義死",
    "T53n2122_022:0449c17": "亦恐然。便共出舍捐其妻子。棄所珍翫行作",
    "T53n2122_022:0449c18": "沙門。精進不懈皆亦得道。由是觀之。世間財",
    "T53n2122_022:0449c19": "寶不益於人。奉敬三尊修身學道。世世獲安。",
    "T53n2122_022:0449c20": "又付法藏經云。昔尊者羅漢闍夜多。將諸弟",
    "T53n2122_022:0449c21": "子詣德叉尸羅城。到其城已慘然不悅。小復",
    "T53n2122_022:0449c22": "前行。路見一烏欣然微笑。弟子白師。願說",
    "T53n2122_022:0449c23": "因緣。尊者答。我初至城於城門下見一鬼子。",
    "T53n2122_022:0449c24": "飢急語我。我母入城為我求食。與母別來經",
    "T53n2122_022:0449c25": "五百歲。飢虛困乏命將不遠。尊者入城若見",
    "T53n2122_022:0449c26": "我母道我辛苦。願語早來。我始入城便見",
    "T53n2122_022:0449c27": "彼母。具說子意。鬼母答我。吾入城來經五百",
    "T53n2122_022:0449c28": "歲。未曾能得一人洟唾。我既新產氣力羸",
    "T53n2122_022:0449c29": "劣。設得少唾諸鬼奪我。今值一人遇得少唾。",
    "T53n2122_022:0450a01": "欲持出城共子分食。門下多有大力鬼神。畏",
    "T53n2122_022:0450a02": "不敢出。唯願尊者送我出城。我即將出令共",
    "T53n2122_022:0450a03": "子食。我即問鬼。生來幾時。鬼答我言。吾見",
    "T53n2122_022:0450a04": "此城七反成壞。我聞鬼言。悲歎生死受苦長",
    "T53n2122_022:0450a05": "遠。是以慘然。時彼烏者。乃往過去九十一劫",
    "T53n2122_022:0450a06": "有佛出世。號毘婆尸。我於爾時為長者子。欲",
    "T53n2122_022:0450a07": "得出家。是時出家必得羅漢。父母不聽強為",
    "T53n2122_022:0450a08": "娉妻。既得妻已復求出家。父母語我。若生",
    "T53n2122_022:0450a09": "一子乃當相放。我尋受教後生一男。至年六",
    "T53n2122_022:0450a10": "歲我復欲去。父母教兒求抱我脚啼哭而言。",
    "T53n2122_022:0450a11": "父若捨我誰見養活。先當殺兒然後可去。我",
    "T53n2122_022:0450a12": "時見已起愛染心。即語子言。吾為汝故不復",
    "T53n2122_022:0450a13": "出家。由彼兒故從是以來九十一劫流轉五",
    "T53n2122_022:0450a14": "道未曾得見。今以道眼觀見彼烏。乃是前子。",
    "T53n2122_022:0450a15": "愍其愚癡久處生死。是以微笑。以是因緣。若",
    "T53n2122_022:0450a16": "復有人障他出家。此人罪報常在惡道。受極",
    "T53n2122_022:0450a17": "苦痛無得解脫。惡道罪畢若生人中生盲無",
    "T53n2122_022:0450a18": "目。是故智者。若見有人欲出家者。應勤方便",
    "T53n2122_022:0450a19": "勸佐令成。勿作留難。",
    "T53n2122_022:0450a20": "又出家功德經云。昔佛在世時。佛與阿難入",
    "T53n2122_022:0450a21": "毘舍離城。時到乞食。有一王子。字鞞羅羡",
    "T53n2122_022:0450a22": "那。與諸婇女在高樓上共相娛樂。佛聞樂音",
    "T53n2122_022:0450a23": "語阿難言。我知此人却後七日必當命終。若",
    "T53n2122_022:0450a24": "不出家或墮地獄。阿難聞已即往教化。勸其",
    "T53n2122_022:0450a25": "出家。王子聞勸於六日中極意受樂。至第七",
    "T53n2122_022:0450a26": "日求佛出家。一日一夜修持淨戒。即便命終",
    "T53n2122_022:0450a27": "生四天王。為北天王毘沙門子。與諸婇女受",
    "T53n2122_022:0450a28": "五欲樂。極天之壽滿五百歲。後生忉利為帝",
    "T53n2122_022:0450a29": "釋子。壽天千歲。次生焰摩復為王子。壽二",
    "T53n2122_022:0450b01": "千歲。後生兜率亦為王子。壽四千歲。次生化",
    "T53n2122_022:0450b02": "樂為天王子。壽八千歲。化樂壽盡復生第六",
    "T53n2122_022:0450b03": "他化自在為天王子。與諸婇女所受五欲。於",
    "T53n2122_022:0450b04": "下最勝。盡天壽命萬六千歲。如是受樂。於",
    "T53n2122_022:0450b05": "六欲天往來七返而無中夭。一日出家滿二",
    "T53n2122_022:0450b06": "十劫不墮惡道。常生天上受福自然。最後人",
    "T53n2122_022:0450b07": "中生富樂家財寶具足。壯年已過臨老厭世。",
    "T53n2122_022:0450b08": "出家修道成辟支佛。名毘流帝梨。廣度天人",
    "T53n2122_022:0450b09": "不可限量。以是因緣出家功德。無量無邊不",
    "T53n2122_022:0450b10": "可為喻。假使羅漢滿四天下。若有一人一百",
    "T53n2122_022:0450b11": "歲中盡心供養四事無乏。乃至涅槃各為起",
    "T53n2122_022:0450b12": "塔。華香瓔珞種種供養所得功德。不如有人",
    "T53n2122_022:0450b13": "為求涅槃。一日一夜出家持戒之功德也。以",
    "T53n2122_022:0450b14": "斯而言。出家之法真可尊貴。不得以少財色",
    "T53n2122_022:0450b15": "貪著俗事流浪生死自苦其身。",
    "T53n2122_022:0450b16": "中本起經云。提婆達多齊云天熱以其生時人天等眾心皆驚熱故以",
    "T53n2122_022:0450b17": "名焉。",
    "T53n2122_022:0450b18": "又無性攝論云。提婆者唐云天授亦云天與謂從天乞得故云天授也。",
    "T53n2122_022:0450b19": "又增一阿含經云提婆達。白佛言。願聽在道",
    "T53n2122_022:0450b20": "次。佛言。汝宜在家。分檀惠施。夫為沙門實",
    "T53n2122_022:0450b21": "為不易。復再三白佛。復告不宜出家。提婆便",
    "T53n2122_022:0450b22": "生惡念。此沙門懷嫉妬心。我今宜自𩮜頭",
    "T53n2122_022:0450b23": "善修梵行。何用是沙門語為。提婆後犯五逆",
    "T53n2122_022:0450b24": "罪。惡心欲至如來所適。下足在地。地中有大",
    "T53n2122_022:0450b25": "火風起生繞提婆身。為火所燒。便發悔心稱",
    "T53n2122_022:0450b26": "南無佛。然不究竟。便入地獄中。阿難悲泣",
    "T53n2122_022:0450b27": "言。提婆在地獄中為經幾時。佛言。經於大劫。",
    "T53n2122_022:0450b28": "命終生四天王上。展轉至他化自在天。經",
    "T53n2122_022:0450b29": "六十劫不墮三惡趣。最後受身成辟支佛。名",
    "T53n2122_022:0450c01": "曰南無。由命終之時稱南無故。時大目連言。",
    "T53n2122_022:0450c02": "我欲至阿鼻獄中見提婆達慰勞慶賀。佛",
    "T53n2122_022:0450c03": "言。阿鼻罪人不解人間音響。目連白言。我解",
    "T53n2122_022:0450c04": "六十四音。當以此音往語彼人。目連如屈",
    "T53n2122_022:0450c05": "申臂頃至阿鼻獄上。虛空中命曰提婆達。獄",
    "T53n2122_022:0450c06": "卒曰。此間亦有拘樓秦佛迦葉佛時提婆達。",
    "T53n2122_022:0450c07": "今命何者。目連曰。吾命釋迦文佛叔父兒提",
    "T53n2122_022:0450c08": "婆達。獄卒燒炙彼身使令覺寤曰。汝仰觀",
    "T53n2122_022:0450c09": "空中。見大目連坐寶蓮華。語目連曰。尊者",
    "T53n2122_022:0450c10": "何由屈此。目連曰。如來記。汝欲害世尊緣入",
    "T53n2122_022:0450c11": "阿鼻。最後成辟支佛。號名南無。提婆聞已",
    "T53n2122_022:0450c12": "歡喜言。我今日以右脇臥阿鼻獄中。經歷一",
    "T53n2122_022:0450c13": "劫終無勞倦。目連復問苦痛有增損乎。提婆",
    "T53n2122_022:0450c14": "報。以熱鐵輪鑠我身壞。復以鐵杵吹咀我形。",
    "T53n2122_022:0450c15": "有黑暴象蹈蹋我體。復有火山來鎮我面。昔",
    "T53n2122_022:0450c16": "日袈裟化為銅鍱。極為熾盛。今寄頭面禮",
    "T53n2122_022:0450c17": "世尊足。復禮尊者阿難。目連即攝神足還世",
    "T53n2122_022:0450c18": "尊所。又智度論云。提婆達弟子名俱迦離。",
    "T53n2122_022:0450c19": "謗舍利弗及目揵連。命終墮蓮華地獄中。又",
    "T53n2122_022:0450c20": "本起經名衢和離。",
    "T53n2122_022:0450c21": "又報恩經云。提婆達多過去久遠不可計劫。",
    "T53n2122_022:0450c22": "有佛出世。名曰應現。佛滅度後。於像法中",
    "T53n2122_022:0450c23": "有一坐禪比丘。獨住林中。爾時比丘常患蟣",
    "T53n2122_022:0450c24": "虱。而作約言。我若坐禪汝宜默然。隱身寂",
    "T53n2122_022:0450c25": "住其虱如法。於後一時有土蚤來至虱邊。問",
    "T53n2122_022:0450c26": "言。汝云何身體肌肉肥盛。虱言。我所依主人",
    "T53n2122_022:0450c27": "常修禪定。教我飲食時節。我如法飲食故。所",
    "T53n2122_022:0450c28": "以身體鮮肥。蚤言。我亦欲修習其法。虱言。能",
    "T53n2122_022:0450c29": "爾隨意。爾時比丘尋便坐禪。爾時土蚤聞血",
    "T53n2122_022:0451a01": "肉香即便食噉。爾時比丘心生苦惱。即便脫",
    "T53n2122_022:0451a02": "衣以火燒之。佛言。爾時坐禪比丘者今迦葉",
    "T53n2122_022:0451a03": "是。爾時土蚤者今提婆達多是。爾時虱者今",
    "T53n2122_022:0451a04": "我身是。提婆達多為利養故毀害於我。乃至",
    "T53n2122_022:0451a05": "今日成佛。亦為利養出佛身血生入地獄。提",
    "T53n2122_022:0451a06": "婆達多常懷惡心毀害如來。若說其事窮劫",
    "T53n2122_022:0451a07": "不盡。",
    "T53n2122_022:0451a08": "又雜寶藏經云。佛在迦毘羅衛國入城乞食。",
    "T53n2122_022:0451a09": "到弟孫陀羅難陀舍。會值難陀與婦作莊香",
    "T53n2122_022:0451a10": "塗眉間。聞佛門中欲出外看。婦共要言。出",
    "T53n2122_022:0451a11": "看如來。使我額上莊未乾頃便還入來。難",
    "T53n2122_022:0451a12": "陀即出見佛作禮。取鉢向舍盛食奉佛。佛不",
    "T53n2122_022:0451a13": "為取過與阿難亦不為取。阿難語言。汝從誰",
    "T53n2122_022:0451a14": "得鉢。還與本處。於是持鉢詣佛。至尼拘屢精",
    "T53n2122_022:0451a15": "舍。佛即勅𩮜髮師與難陀𩮜髮。難陀不肯。",
    "T53n2122_022:0451a16": "怒拳而語𩮜髮人言。迦毘羅一切人民。汝今",
    "T53n2122_022:0451a17": "盡可𩮜其髮耶。佛問𩮜髮者。何以不𩮜。",
    "T53n2122_022:0451a18": "答言。畏故不敢為𩮜。佛共阿難自至其邊。",
    "T53n2122_022:0451a19": "難陀畏故不敢不𩮜。雖得𩮜髮常欲還家。",
    "T53n2122_022:0451a20": "佛常將行不能得去。後於一日次當守房。而",
    "T53n2122_022:0451a21": "自歡喜。今真得便可還家去。待佛眾僧都去",
    "T53n2122_022:0451a22": "之後。我當還家。佛入城後作是念言。當為",
    "T53n2122_022:0451a23": "汲水令滿澡瓶然後還歸。尋時汲水。一瓶適",
    "T53n2122_022:0451a24": "滿一瓶復翻。如是經時不能滿瓶。便作是言。",
    "T53n2122_022:0451a25": "俱不可滿。使諸比丘來還自汲。我今俱著",
    "T53n2122_022:0451a26": "瓶屋中而去。適即閉門。適一扇閉一扇復開。",
    "T53n2122_022:0451a27": "適閉一戶一戶復開。更作是念。俱不可閉。",
    "T53n2122_022:0451a28": "且置而去。縱使失諸比丘衣物。我饒財寶足",
    "T53n2122_022:0451a29": "可償之。即出僧房而自思惟佛必從此來。我",
    "T53n2122_022:0451b01": "則從彼異道而去。佛知其意亦從異道來。遙",
    "T53n2122_022:0451b02": "見佛來至大樹後藏。樹神舉樹在虛空中。露",
    "T53n2122_022:0451b03": "地而立。佛見難陀將還精舍。而問之言。汝",
    "T53n2122_022:0451b04": "念婦耶。答言。實爾。即將難陀向阿那波山上。",
    "T53n2122_022:0451b05": "又問難陀。汝婦端正不。答言。端正。山中有",
    "T53n2122_022:0451b06": "一老瞎獼猴。又復問言。汝婦孫陀利面首端",
    "T53n2122_022:0451b07": "正。何如此獼猴耶。難陀懊惱便作念言。我婦",
    "T53n2122_022:0451b08": "端正人中少雙。佛今何故以我之婦比瞎獼",
    "T53n2122_022:0451b09": "猴。佛復將至忉利天上。遍諸天宮而共觀看。",
    "T53n2122_022:0451b10": "見諸天子與諸天女共相娛樂。見一宮中有",
    "T53n2122_022:0451b11": "五百天。女無有天子。尋來問佛。佛言。汝自往",
    "T53n2122_022:0451b12": "問。難陀往問。諸宮殿中盡有天子。此中何以",
    "T53n2122_022:0451b13": "獨無天子耶。諸女答言。閻浮提內佛弟難陀。",
    "T53n2122_022:0451b14": "佛逼使出家。以出家因緣命終當生於此天",
    "T53n2122_022:0451b15": "宮為我天子。難陀答言。即我身是。便欲即",
    "T53n2122_022:0451b16": "住。天女語言。我等是天。汝今是人。人天路",
    "T53n2122_022:0451b17": "殊。且還捨人壽更生此間。便可得住。便還佛",
    "T53n2122_022:0451b18": "所以如上事。具白世尊。佛語難陀。汝婦端",
    "T53n2122_022:0451b19": "正何如天女。難陀答言。比彼天女如瞎獼猴",
    "T53n2122_022:0451b20": "比於我婦。佛將難陀還閻浮提。難陀為欲生",
    "T53n2122_022:0451b21": "天故勤加持戒。阿難爾時為說偈言。",
    "T53n2122_022:0451b22": "譬如羯羊鬪　　將前而更却",
    "T53n2122_022:0451b23": "汝為欲持戒　　其事亦如是",
    "T53n2122_022:0451b24": "佛將難陀復至地獄。見諸鑊湯悉皆煮人。唯",
    "T53n2122_022:0451b25": "見一鑊炊沸空停。怪其所以而來問佛。佛告",
    "T53n2122_022:0451b26": "之言。汝自往問。難陀即問獄卒言。諸鑊盡",
    "T53n2122_022:0451b27": "皆煮治罪人。此鑊何故空無所煮。答言。閻浮",
    "T53n2122_022:0451b28": "提內有如來弟子。名為難陀。以出家功德當",
    "T53n2122_022:0451b29": "得生天。以欲罷道因緣之故。天壽命終墮此",
    "T53n2122_022:0451c01": "地獄。是故我今吹鑊而待難陀。難陀聞已恐",
    "T53n2122_022:0451c02": "怖畏獄卒留。即作是言。南無佛陀。南無佛",
    "T53n2122_022:0451c03": "陀。唯願將我擁護還至閻浮提內。佛語難陀。",
    "T53n2122_022:0451c04": "汝能勤持戒修汝天福不。難陀答言。不用生",
    "T53n2122_022:0451c05": "天。今唯願我不墮此獄。佛為說法。一七日中",
    "T53n2122_022:0451c06": "成阿羅漢。諸比丘歎言。世尊出世甚奇甚特。",
    "T53n2122_022:0451c07": "佛言。非但今日如是。乃往過去亦復如是。諸",
    "T53n2122_022:0451c08": "比丘言。過去亦爾。其事云何。請為我說。佛",
    "T53n2122_022:0451c09": "言昔迦尸國王。名曰滿面。毘提希國有一婬",
    "T53n2122_022:0451c10": "女端正殊妙。爾時二國常相怨疾。傍有佞臣",
    "T53n2122_022:0451c11": "向迦尸王歎說。彼國有婬女端正世所希少。",
    "T53n2122_022:0451c12": "王聞是語心生惑著。遣使從索。彼國不與。重",
    "T53n2122_022:0451c13": "遣使言。求暫相見。四五日間還當發遣。時彼",
    "T53n2122_022:0451c14": "國王約勅婬女。汝之姿態所有伎好。悉具",
    "T53n2122_022:0451c15": "足備。使迦尸王惑著於汝。須臾之間不能遠",
    "T53n2122_022:0451c16": "離。即遣令去。經四五日尋復喚言。欲設大",
    "T53n2122_022:0451c17": "祀須得此女。暫還放來後當更遣。時迦尸王",
    "T53n2122_022:0451c18": "即遣婦還。大祀已訖遣使還索。答言。明日當",
    "T53n2122_022:0451c19": "遣。既至明日亦復不遣。如是妄語經歷多日。",
    "T53n2122_022:0451c20": "王心惑著單將數人欲往彼國。諸臣勸諫不",
    "T53n2122_022:0451c21": "肯受用。時仙人山中有獼猴王。聰明博達多",
    "T53n2122_022:0451c22": "有所知。其婦適死取一雌獼猴。諸獼猴眾皆",
    "T53n2122_022:0451c23": "共瞋呵責。此雌獼猴眾所共有。何緣獨當。時",
    "T53n2122_022:0451c24": "獼猴王將雌獼猴。走向迦尸國投於王所。諸",
    "T53n2122_022:0451c25": "獼猴眾皆共追逐。既到城內發屋壞牆不可",
    "T53n2122_022:0451c26": "料理。迦尸國王語獼猴王言。汝今何不以雌",
    "T53n2122_022:0451c27": "獼猴還諸獼猴。獼猴王言。我婦死去更復無",
    "T53n2122_022:0451c28": "婦。王今云何欲使我歸。王語之言。今汝獼",
    "T53n2122_022:0451c29": "猴破亂我國。那得不歸。獼猴王言。此事不",
    "T53n2122_022:0452a01": "好耶。王答言。不好。如是再三。王故言不好。",
    "T53n2122_022:0452a02": "獼猴王言。汝宮中有八萬四千夫人。汝不愛",
    "T53n2122_022:0452a03": "樂欲至敵國追逐婬女。我今無婦唯取此一。",
    "T53n2122_022:0452a04": "汝言不好。一切萬姓視汝而活。為一婬女云",
    "T53n2122_022:0452a05": "何捐棄國事。大王當知。婬欲之事樂少苦多。",
    "T53n2122_022:0452a06": "猶如逆風而執熾炬。愚者不放必見燒害。欲",
    "T53n2122_022:0452a07": "為不淨如彼屎聚。欲現外相薄皮所覆。欲無",
    "T53n2122_022:0452a08": "反復如屎塗毒蛇。欲如怨賊詐親附人。欲如",
    "T53n2122_022:0452a09": "假借必當還歸。欲為可惡如廁生華。欲如疥",
    "T53n2122_022:0452a10": "痒而向於火搔之轉劇。欲如狗齧枯骨涎",
    "T53n2122_022:0452a11": "唾共合謂為有味脣齒破盡不知厭足。欲如",
    "T53n2122_022:0452a12": "渴人飲於鹹水逾增其渴。欲如段肉眾鳥競",
    "T53n2122_022:0452a13": "逐。欲如魚戰貪味至死其患甚大。爾時獼猴",
    "T53n2122_022:0452a14": "王者我身是也。爾時王者難陀是也。爾時婬",
    "T53n2122_022:0452a15": "女者孫陀利是也。我於爾時欲淤泥中拔出",
    "T53n2122_022:0452a16": "難陀。今亦拔其生死之苦。",
    "T53n2122_022:0452a17": "未曾有經。羅睺羅年至九歲出家為沙彌。王",
    "T53n2122_022:0452a18": "勅豪族諸公王子五十人。隨逐羅睺悉共出",
    "T53n2122_022:0452a19": "家。舍利弗為和尚。大目揵連作阿闍梨。與",
    "T53n2122_022:0452a20": "授十戒。羅睺母耶輸陀羅為太子婦。未滿三",
    "T53n2122_022:0452a21": "年即捨出家自餘弟子事廣繁多不可具述且逐要略疏三五也沙彌者。耶舍",
    "T53n2122_022:0452a22": "傳云隋云勞之小者。以修道為勞也。又翻息慈。謂息世染之情以慈濟萬物也。又創染佛法俗情猶存。",
    "T53n2122_022:0452a23": "須息惡行慈又增一阿含經云。佛告諸比丘有四姓",
    "T53n2122_022:0452a24": "出家者無復本姓。但言沙門釋迦子。所以然",
    "T53n2122_022:0452a25": "者。生由我生。成由法成。其猶四大海皆從阿",
    "T53n2122_022:0452a26": "耨泉出。又彌沙塞律云。汝等比丘。雜類出",
    "T53n2122_022:0452a27": "家。皆捨本姓稱釋子沙門沙門者息惡也又長阿含經",
    "T53n2122_022:0452a28": "云。彌勒出世。諸比丘弟子等亦皆稱慈子。如",
    "T53n2122_022:0452a29": "我今弟子稱為釋子彌勒者姓也此云慈氏也觀大覺俯應",
    "T53n2122_022:0452b01": "跡均俗典。所以苗裔繼哲姻婭重疊。并緣",
    "T53n2122_022:0452b02": "發曠劫故能翼讚靈化。又四河入溟俱名為",
    "T53n2122_022:0452b03": "海。四族歸道并號曰釋。可謂總彼殊源同乎",
    "T53n2122_022:0452b04": "一味。者矣。",
    "T53n2122_022:0452b05": "頌曰。",
    "T53n2122_022:0452b06": "宿祐因熟　　今蒙出度　　棄俗遣塵",
    "T53n2122_022:0452b07": "超然欣悟　　慧在恬虛　　妙不以數",
    "T53n2122_022:0452b08": "感時會道　　絕羈纏務　　精勤慕學",
    "T53n2122_022:0452b09": "服茲甘露　　功業弗墜　　感聖嘉護",
    "T53n2122_022:0452b10": "肅肅靈儀　　依依神步　　彼我無他",
    "T53n2122_022:0452b11": "法侶相遇",
    "T53n2122_022:0452b12": "感應緣感應緣略引五驗",
    "T53n2122_022:0452b13": "宋沙門智嚴宋沙門求那跋摩宋沙門",
    "T53n2122_022:0452b14": "尼曇輝宋居士趙習宋東宮侖二女",
    "T53n2122_022:0452b15": "宋沙門智嚴宋京師枳園寺有釋智嚴。西涼州人。弱冠",
    "T53n2122_022:0452b16": "出家。便以精勤著名。游歷西國諮受禪法。博",
    "T53n2122_022:0452b17": "通經論罕所希類。還於西域。所得經論未及",
    "T53n2122_022:0452b18": "譯寫。到宋元嘉四年。乃共寶雲等譯出不受",
    "T53n2122_022:0452b19": "別請。分衛自資。道化靈感幽顯咸服。有見",
    "T53n2122_022:0452b20": "鬼者云。見西州太社間鬼相語云。嚴公至當",
    "T53n2122_022:0452b21": "辟易。此人未之解。俄而嚴至。聊問姓字果稱",
    "T53n2122_022:0452b22": "智嚴。默而識之密加禮。異儀同蘭陵蕭思話",
    "T53n2122_022:0452b23": "婦劉氏疾病。常見鬼來呼可駭畏。時迎嚴說",
    "T53n2122_022:0452b24": "法。嚴始到外堂。劉氏便見群鬼迸散。嚴既進",
    "T53n2122_022:0452b25": "為夫人說經。疾以之瘳。因稟五戒一門宗奉。",
    "T53n2122_022:0452b26": "嚴清素寡欲隨受隨施。少而游方更無滯著。",
    "T53n2122_022:0452b27": "稟性沖退。不自陳敘。故雖多美行。世無得而",
    "T53n2122_022:0452b28": "盡傳。嚴昔未出家時。甞受五戒有所虧犯。後",
    "T53n2122_022:0452b29": "入道受具常疑不得戒。每以為懼。積年禪觀",
    "T53n2122_022:0452c01": "而不能自了。遂更汎海重到天竺。諮諸明達",
    "T53n2122_022:0452c02": "羅漢比丘。具以事問。羅漢不敢判決。乃為嚴",
    "T53n2122_022:0452c03": "入定。往兜率宮諮彌勒。彌勒答云。得戒。嚴",
    "T53n2122_022:0452c04": "大喜。於是步歸至罽賓。無疾而死。時年七十",
    "T53n2122_022:0452c05": "有八。彼國凡聖燒身各處。嚴雖戒操高明。而",
    "T53n2122_022:0452c06": "實行未辯。始移屍向凡僧墓地。而屍重不起。",
    "T53n2122_022:0452c07": "改向聖墓則飄然自輕。嚴弟子智明智遠。故",
    "T53n2122_022:0452c08": "從西來報此徵瑞。俱還外國。以此推嚴信是",
    "T53n2122_022:0452c09": "得道也。但未知果向中間深淺耳。",
    "T53n2122_022:0452c10": "宋沙門求那跋摩宋京師祇桓寺有求那跋摩。此云功德鎧。本",
    "T53n2122_022:0452c11": "是剎利種。累世為王治在罽賓國。機辯俊達",
    "T53n2122_022:0452c12": "深有大度。仁愛汎博崇德務善。以宋元嘉",
    "T53n2122_022:0452c13": "八年正月達于建業。文帝引見勞問慇懃。因",
    "T53n2122_022:0452c14": "又言曰。弟子常欲持齋不殺。迫以身拘不獲",
    "T53n2122_022:0452c15": "從志。法師既不遠萬里來化此國。將何以教",
    "T53n2122_022:0452c16": "之。跋摩曰。夫道在心不在事法。由己非由人。",
    "T53n2122_022:0452c17": "且帝王與匹夫所修各異。匹夫身賤名劣言令",
    "T53n2122_022:0452c18": "不威。若不剋己苦躬將何為用。帝王以四海",
    "T53n2122_022:0452c19": "為家。萬民為子。出一嘉言則士女咸悅。布",
    "T53n2122_022:0452c20": "一善政則人神以和。刑不夭命。役無勞力。",
    "T53n2122_022:0452c21": "則使風雨適時寒暖應節。百穀滋繁桑麻欝",
    "T53n2122_022:0452c22": "茂。如此持齋。齋亦大矣。不殺戒亦眾矣。寧",
    "T53n2122_022:0452c23": "在闕半日之餐全一禽之命。然後方為普",
    "T53n2122_022:0452c24": "濟耶。帝乃撫几歎曰。夫俗人迷於遠理。沙門",
    "T53n2122_022:0452c25": "滯於近教。迷遠理者。謂至道虛說。滯近教者。",
    "T53n2122_022:0452c26": "則拘戀篇章。至如法師所言。真謂開悟明達。",
    "T53n2122_022:0452c27": "可與言論天人之際矣。乃勅住祇桓寺供給",
    "T53n2122_022:0452c28": "隆厚。王公英彥莫不宗奉。大翻經論具在",
    "T53n2122_022:0452c29": "高僧傳。並文義詳允梵漢弗差。時影福寺",
    "T53n2122_022:0453a01": "尼慧果淨音等。共請跋摩云。去六年有師子",
    "T53n2122_022:0453a02": "國八尼至京云。宋地先未經有尼。那得二眾",
    "T53n2122_022:0453a03": "受戒。恐戒品不全。跋摩云。戒法本在大僧眾",
    "T53n2122_022:0453a04": "發。設不本事無妨得戒。如愛道之緣。諸尼",
    "T53n2122_022:0453a05": "又恐年月不滿苦欲更受。跋摩稱云。善哉。苟",
    "T53n2122_022:0453a06": "欲增明甚助隨喜。但西國尼年臘未登。又人",
    "T53n2122_022:0453a07": "不滿。且令學宋語。別因西域居士。更請外國",
    "T53n2122_022:0453a08": "尼來足滿十數。其年夏在定林下寺安居。時",
    "T53n2122_022:0453a09": "有信者採花布席。唯跋摩所坐花采更鮮。眾",
    "T53n2122_022:0453a10": "咸崇以聖禮。夏竟還祇桓。其年九月二十",
    "T53n2122_022:0453a11": "八日。中食未畢。先起還問其弟子。後至奄然",
    "T53n2122_022:0453a12": "已終。春秋六十有五。既終之後即扶坐繩床。",
    "T53n2122_022:0453a13": "顏貌不異似若入定。道俗赴者千有餘人。並",
    "T53n2122_022:0453a14": "聞香氣芬烈。咸見一物狀若龍陀。可長一丈",
    "T53n2122_022:0453a15": "許。起於屍側直上衝天。莫能銘者。以香薪",
    "T53n2122_022:0453a16": "闍維香油灌之。五色焰起𣱦氳麗空。四部",
    "T53n2122_022:0453a17": "群集哀聲慟天。悲泣望斷不能自勝又二驗出梁高僧傳",
    "T53n2122_022:0453a18": "錄。",
    "T53n2122_022:0453a19": "宋沙門尼曇輝宋尼釋曇輝。蜀郡成都人也。本姓青陽。名",
    "T53n2122_022:0453a20": "曰玉。年七歲便樂坐禪。每坐輒得境界意未",
    "T53n2122_022:0453a21": "自了。亦謂是夢耳。曾與姊共寢。夜中入定。姊",
    "T53n2122_022:0453a22": "於屏風角得之。身如木石亦無氣息。姊大驚",
    "T53n2122_022:0453a23": "怪喚告家人。互共抱扶。至曉不覺。奔問巫覡。",
    "T53n2122_022:0453a24": "皆言。鬼神所憑至年十一有外國禪師畺良",
    "T53n2122_022:0453a25": "耶舍者。來入蜀。輝請諮所見。耶舍尼以輝",
    "T53n2122_022:0453a26": "禪既有分。欲勸化令出家。時輝將嫁已有定",
    "T53n2122_022:0453a27": "日。法育未展聞說其家。潛迎還寺。家既知",
    "T53n2122_022:0453a28": "將逼嫁之。輝遂不肯行。深立言誓。若我道心",
    "T53n2122_022:0453a29": "不果遂被限逼者。便當投火飼虎棄除穢形。",
    "T53n2122_022:0453b01": "願十方諸佛證見至心。刺史甄法崇信尚正",
    "T53n2122_022:0453b02": "法。聞輝志業迎與相見。并召綱佐及有懷",
    "T53n2122_022:0453b03": "沙門互加難問。輝敷演無屈。坐者歎之。崇",
    "T53n2122_022:0453b04": "乃許離夫家聽其入道。元嘉十九年。臨川康",
    "T53n2122_022:0453b05": "王延致廣陵寺。",
    "T53n2122_022:0453b06": "宋居士趙習宋淮南趙習。元嘉二十年為衛軍府佐。疾",
    "T53n2122_022:0453b07": "病經時憂必不濟。常至心歸佛。夜夢一人形",
    "T53n2122_022:0453b08": "貌秀異若神人者。自屋梁上以小裹物及剃",
    "T53n2122_022:0453b09": "刀。授習云。服此藥用此刀病必愈。習既驚",
    "T53n2122_022:0453b10": "覺果得刀藥焉。登即服藥疾除。出家名僧秀。",
    "T53n2122_022:0453b11": "年逾八十乃亡。",
    "T53n2122_022:0453b12": "宋東侖二女宋元嘉元年。東宮侖二女。姊十歲妹九歲。",
    "T53n2122_022:0453b13": "里越愚蒙未知經法。忽其年二月八日。並失",
    "T53n2122_022:0453b14": "所在。三日而歸。粗說見佛。至九月十五日又",
    "T53n2122_022:0453b15": "失一旬。還作外國語。誦經梵書。見西域僧",
    "T53n2122_022:0453b16": "便相開解。明年正月十五日又失。在田作人",
    "T53n2122_022:0453b17": "見從風上天。父母哀哭求神鬼。經月乃返。",
    "T53n2122_022:0453b18": "剃頭為尼被服法衣。持髮而歸。自說見佛及",
    "T53n2122_022:0453b19": "比丘尼。曰汝宿緣為我弟子。手摩頭髮便落。",
    "T53n2122_022:0453b20": "與其法名。大曰法緣。小曰法綵。遣還曰。可作",
    "T53n2122_022:0453b21": "精舍當與經法。既達家即除鬼坐立精舍。旦",
    "T53n2122_022:0453b22": "夕禮誦。每現五色光流汎峯嶺。自此容止音",
    "T53n2122_022:0453b23": "調詮正有法。上京風規不能過也。刺史韋朗",
    "T53n2122_022:0453b24": "孔默等。皆迎敬異云右此三驗出冥祥記。",
    "T53n2122_022:0453b25": "法苑珠林卷第二十二"
}