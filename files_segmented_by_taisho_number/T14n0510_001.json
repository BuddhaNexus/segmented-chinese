{
    "T14n0510_001:0778b06": "No. 510 [No. 509]",
    "T14n0510_001:0778b07": "採花違王上佛授決號妙花經",
    "T14n0510_001:0778b09": "東晉天竺三藏竺曇無蘭譯",
    "T14n0510_001:0778b10": "昔者世尊遊羅閱祇，說經散慧，初語亦善、中",
    "T14n0510_001:0778b11": "語亦善、竟語亦善，其義微妙，淨修梵行，所講",
    "T14n0510_001:0778b12": "廣普。時，王便給使數十餘人，常採好花以給",
    "T14n0510_001:0778b13": "王家。後宮貴人婇女大小，一日俱出城外採",
    "T14n0510_001:0778b14": "華，欲還入城，路逕遇佛，遙見世尊相好威",
    "T14n0510_001:0778b15": "光巍巍無量，猶星中月；若日初出照于天下，",
    "T14n0510_001:0778b16": "與聖眾俱弟子、菩薩前後圍繞。往詣佛所稽",
    "T14n0510_001:0778b17": "首為禮，心自念言：「人命難保，佛世難遇，經",
    "T14n0510_001:0778b18": "法難值。今遭大聖，猶病者得良醫，身既貧",
    "T14n0510_001:0778b19": "賤加屬縣官，䩭役之患恒不自從，國王嚴",
    "T14n0510_001:0778b20": "急，主給採花常以早進，設失時節或能見誅。",
    "T14n0510_001:0778b21": "日不再中，聖眾難遇，億世時有；寧棄身命，以",
    "T14n0510_001:0778b22": "花上佛并散聖眾，因受經戒聽省深法無窮",
    "T14n0510_001:0778b23": "之慧。我於無數劫，為人所害不可稱載，未",
    "T14n0510_001:0778b24": "曾為法而惜身命，今供世尊三寶之業，縱使",
    "T14n0510_001:0778b25": "見害，不墮苦痛必生安處。」便以華散佛及聖",
    "T14n0510_001:0778b26": "眾上，却自歸命一心重禮。佛知其念發大道",
    "T14n0510_001:0778b27": "意，甚慈愍之，具為散講大乘之法、六度無極、",
    "T14n0510_001:0778b28": "四等四恩、三脫菩薩。時，諸採華人皆發無",
    "T14n0510_001:0778b29": "上正真道意，心解佛慧，至不退轉無所從生。",
    "T14n0510_001:0778c01": "佛即授決：「後當得佛，號曰妙華如來、至真、等",
    "T14n0510_001:0778c02": "正覺、明行成為、善逝、世間解、無上士、道法御、天",
    "T14n0510_001:0778c03": "人師，號佛、世尊。」其邊人聞，莫不怡悅，啟受大",
    "T14n0510_001:0778c04": "法供奉三寶。時採華夫供養受決，稽首佛",
    "T14n0510_001:0778c05": "足還歸家中，與家二親妻子辭別：「我今命盡",
    "T14n0510_001:0778c06": "為王見殺。」父母愕然問：「何罪咎？」諸子答曰：「為",
    "T14n0510_001:0778c07": "王所使行採諸華，中遙見佛以華貢上，王",
    "T14n0510_001:0778c08": "大嚴急，既違失時，復無有華，必見危命。故辭",
    "T14n0510_001:0778c09": "別耳。」二親聞之益以愁慼，當奈之何！發篋",
    "T14n0510_001:0778c10": "視之，滿中好華須曼雜香，香薰欝欝遠徹四",
    "T14n0510_001:0778c11": "面，父母告曰：「可以進王。」諸子各曰：「眾人見",
    "T14n0510_001:0778c12": "之，必傳至王，又復違時，恐不得安。」時王大瞋，",
    "T14n0510_001:0778c13": "見不時來復散眾華，遣邊大臣多將人兵收",
    "T14n0510_001:0778c14": "取將來。則受王教，反縛入宮，罪當棄市。諸",
    "T14n0510_001:0778c15": "人不恐，面色不變。王怪問之：「汝等罪過命在",
    "T14n0510_001:0778c16": "不測，縛來當殺。何故不懅，面色不改？」即白",
    "T14n0510_001:0778c17": "王曰：「人生有死，物成有敗，我從無數劫每以",
    "T14n0510_001:0778c18": "非法不惜身命，朝早採華值遇世尊，以華供",
    "T14n0510_001:0778c19": "上稽首歸命。爾時以知違令當死，寧以有",
    "T14n0510_001:0778c20": "德而死，不以無德而存。還視華篋續滿如故，",
    "T14n0510_001:0778c21": "皆是如來恩仁所覆。」王甚怪之，心不信然，故",
    "T14n0510_001:0778c22": "往詣佛，稽首足下，却坐一面，叉手問佛：「有是",
    "T14n0510_001:0778c23": "意不？」佛言：「然，王！此人至心欲度十方，不惜身",
    "T14n0510_001:0778c24": "命，故取眾華以散上佛，意無想報以得受決，",
    "T14n0510_001:0778c25": "將來成佛號曰妙華至真、等正覺，用發大意",
    "T14n0510_001:0778c26": "受決之故，慈心之香華滿篋器莫不聞知。」王",
    "T14n0510_001:0778c27": "大歡喜，疾解眾縛悔過自責：「愚意不及，繫縛",
    "T14n0510_001:0778c28": "菩薩，惟原其罪。」佛言：「善哉！善哉！能自改者",
    "T14n0510_001:0778c29": "與無過同。」佛說如是，王及臣民莫不悅豫，作",
    "T14n0510_001:0779a01": "禮而去。",
    "T14n0510_001:0779a02": "採華違王上佛授決號妙花經"
}