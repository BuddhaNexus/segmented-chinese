{
    "T46n1911_10a:0131c24": "folio_10a 摩訶止觀卷第十上",
    "T46n1911_10a:0131c26": "隋天台智者大師說",
    "T46n1911_10a:0131c27": "門人灌頂記",
    "T46n1911_10a:0131c28": "第七觀諸見境者。非一曰諸。邪解稱見。又",
    "T46n1911_10a:0131c29": "解知是見義。推理不當而偏見分明作決定",
    "T46n1911_10a:0132a01": "解。名之為見。夫聽學人誦得名相齊文作",
    "T46n1911_10a:0132a02": "解。心眼不開全無理觀。據文者生無證者",
    "T46n1911_10a:0132a03": "死。夫習禪人唯尚理觀觸處心融。闇於名",
    "T46n1911_10a:0132a04": "相一句不識。誦文者守株情通者妙悟。兩",
    "T46n1911_10a:0132a05": "家互闕論評皆失。若見解無滯名字又諳。以",
    "T46n1911_10a:0132a06": "見解問他意無窮盡。如曲射繞鳥飛走失",
    "T46n1911_10a:0132a07": "路。若解釋難問綽有餘工。如射太虛箭",
    "T46n1911_10a:0132a08": "去無礙。當知非由學成必是見發。此見或",
    "T46n1911_10a:0132a09": "因禪發或因聞發。例如無漏起時藉於信",
    "T46n1911_10a:0132a10": "法聞思。因聞發者。本聽不多廣能轉悟。見",
    "T46n1911_10a:0132a11": "解分明聰辯問答。因禪發者。初因心靜後",
    "T46n1911_10a:0132a12": "觀轉明。翻轉自在有如妙達。南方習禪者寡",
    "T46n1911_10a:0132a13": "發見人微。北方多有此事。盲瞑不識謂得",
    "T46n1911_10a:0132a14": "真道謂得陀羅尼。闇於知人高安地位。或",
    "T46n1911_10a:0132a15": "時不信撥是狂惑。今言非狂非聖。夫鬼著",
    "T46n1911_10a:0132a16": "能語鬼去則癡。其既不爾故知非狂。尋其",
    "T46n1911_10a:0132a17": "故惑貪瞋尚在。約其新惑更增煩惱。八十",
    "T46n1911_10a:0132a18": "八使繫縛浩然。故知非聖乃是見慧發耳。通",
    "T46n1911_10a:0132a19": "論見發因聞因禪而多因禪。或禪已見發",
    "T46n1911_10a:0132a20": "或禪見俱發。見已得禪又少兩義則多。例如",
    "T46n1911_10a:0132a21": "諸禪通發無漏。而未到發者少。六地九地發",
    "T46n1911_10a:0132a22": "者多。為是義故次禪定境而論諸見也。若",
    "T46n1911_10a:0132a23": "人見發利智根熟能自裁正。或尋經論勘知",
    "T46n1911_10a:0132a24": "己過者。此人難得。若不能自正。遇善知識",
    "T46n1911_10a:0132a25": "明示是非破其見心。此亦難得。故云真法",
    "T46n1911_10a:0132a26": "及說者聽眾難得故。既不自覺又不值師。",
    "T46n1911_10a:0132a27": "邪畫日增生死月甚。如稠林曳曲木何得",
    "T46n1911_10a:0132a28": "出期。今觀諸見境為四。一明諸見人法。二",
    "T46n1911_10a:0132a29": "明諸見發因緣。三明過失。四明止觀。第一",
    "T46n1911_10a:0132b01": "明諸見人法又二。一邪人不同。二邪人執法",
    "T46n1911_10a:0132b02": "不同。邪人不同又為三。一佛法外外道。二附",
    "T46n1911_10a:0132b03": "佛法外道。三學佛法成外道。一外外道。本",
    "T46n1911_10a:0132b04": "源有三。一迦毘羅外道此翻黃頭。計因中",
    "T46n1911_10a:0132b05": "有果。二漚樓僧佉此翻休睺。計因中無果。",
    "T46n1911_10a:0132b06": "三勒沙婆此翻苦行。計因中亦有果亦無",
    "T46n1911_10a:0132b07": "果。又入大乘論云。迦毘羅所說有計一過。",
    "T46n1911_10a:0132b08": "作者與作一。相與相者一。分與有分一。如",
    "T46n1911_10a:0132b09": "是等名為計一。優樓僧佉計異。迦羅鳩馱",
    "T46n1911_10a:0132b10": "計一異。若提子計非一非異。一切外道及摩",
    "T46n1911_10a:0132b11": "迦羅等計異。皆不離此四。從三四外道派",
    "T46n1911_10a:0132b12": "出枝流。至佛出時有六大師。所謂富蘭那",
    "T46n1911_10a:0132b13": "迦葉。迦葉姓也。計不生不滅。末伽梨拘賒梨",
    "T46n1911_10a:0132b14": "子計眾生苦樂無有因緣自然而爾。刪闍",
    "T46n1911_10a:0132b15": "夜毘羅胝子計眾生時熟得道八萬劫到。縷",
    "T46n1911_10a:0132b16": "丸數極。阿耆多翅舍欽婆羅。欽婆羅麁衣也。",
    "T46n1911_10a:0132b17": "計罪報之苦以投巖拔髮代之。迦羅鳩馱",
    "T46n1911_10a:0132b18": "迦旃延計亦有亦無。尼揵陀若提子計業所",
    "T46n1911_10a:0132b19": "作定不可改。此出羅什疏。名與大經同所",
    "T46n1911_10a:0132b20": "計三同三異。或翻誤或別有意。今所未詳。",
    "T46n1911_10a:0132b21": "而大體祖承迦毘羅等。依本為三。或可為",
    "T46n1911_10a:0132b22": "四謂四見也。二附佛法外道者起自犢子。",
    "T46n1911_10a:0132b23": "方廣自以聰明讀佛經書而生一見。附。佛",
    "T46n1911_10a:0132b24": "法起故得此名。犢子讀舍利弗毘曇自制",
    "T46n1911_10a:0132b25": "別義言。我在四句外第五不可說藏中。云何",
    "T46n1911_10a:0132b26": "四句。外道計色即是我。離色有我。色中有",
    "T46n1911_10a:0132b27": "我。我中有色。四陰亦如是。合二十身見。大",
    "T46n1911_10a:0132b28": "論云。破二十身見成須陀洹即此義也。今",
    "T46n1911_10a:0132b29": "犢子計我異於六師。復非佛法諸論皆推",
    "T46n1911_10a:0132c01": "不受。便是附佛法邪人法也。或云。三世及",
    "T46n1911_10a:0132c02": "無為法為四句也。又方廣道人自以聰明",
    "T46n1911_10a:0132c03": "讀佛十喻。自作義云。不生不滅如幻如化空",
    "T46n1911_10a:0132c04": "幻為宗。龍樹斥云。非佛法方廣所作。亦是",
    "T46n1911_10a:0132c05": "邪人法也。三學佛法成外道。執佛教門而",
    "T46n1911_10a:0132c06": "生煩惱不得入理。大論云。若不得般若",
    "T46n1911_10a:0132c07": "方便入阿毘曇。即墮有中。入空即墮無中。",
    "T46n1911_10a:0132c08": "入昆勒墮亦有亦無中。中論云。執非有非",
    "T46n1911_10a:0132c09": "無名愚癡論。倒執正法還成邪人法也。若",
    "T46n1911_10a:0132c10": "學摩訶衍四門即失般若意。為邪火所燒",
    "T46n1911_10a:0132c11": "還成邪人法。故百論正破外外道。今大乘論",
    "T46n1911_10a:0132c12": "師炎破毘曇成實謂是計有無外道。然成",
    "T46n1911_10a:0132c13": "論云。三藏中實義空是。此乃似無意。又同",
    "T46n1911_10a:0132c14": "百家之是異百家之非。捉義出沒又似因",
    "T46n1911_10a:0132c15": "中亦有果亦無果意。又似昆勒意。當時論起。",
    "T46n1911_10a:0132c16": "人皆得道。今時執者乃是人失何關法非。此",
    "T46n1911_10a:0132c17": "應從容不可雷同迦毘羅等。若以大破小",
    "T46n1911_10a:0132c18": "如淨名所斥。取其不見中理與外道同。",
    "T46n1911_10a:0132c19": "非是奪其方便之意。二明邪人執法不同",
    "T46n1911_10a:0132c20": "者關中疏云。一師各有三種法。一得一切智",
    "T46n1911_10a:0132c21": "法。二得神通法。三得韋陀法。一切智者。各",
    "T46n1911_10a:0132c22": "於所計生一種見。解心明利將此見智通",
    "T46n1911_10a:0132c23": "一切法。故名一切智外道。神通法者。發得",
    "T46n1911_10a:0132c24": "五通變城為鹵。轉釋為羊。停河在耳捫",
    "T46n1911_10a:0132c25": "摸日月。此名神通外道。韋陀法者。世間文字",
    "T46n1911_10a:0132c26": "星醫兵貨悉能解知。是為韋陀外道。一師則",
    "T46n1911_10a:0132c27": "有三種得法不同也。犢子方廣亦如是。若",
    "T46n1911_10a:0132c28": "望執佛法邪約三藏四門。一門有三。一直",
    "T46n1911_10a:0132c29": "發理解智性生見。二得諸神通。三解四阿",
    "T46n1911_10a:0133a01": "含文字。如是四門則有十二種得法不同",
    "T46n1911_10a:0133a02": "也。若得意者。一一門中初有三種念處。一",
    "T46n1911_10a:0133a03": "性念處。二共念處。三緣念處。性是直緣諦",
    "T46n1911_10a:0133a04": "理。共是事理合修。緣是遍緣一切境法。亦是",
    "T46n1911_10a:0133a05": "緣三藏教法。後證果時成三種解脫。慧解",
    "T46n1911_10a:0133a06": "脫俱解脫無疑解脫。故結集法藏時選取千",
    "T46n1911_10a:0133a07": "人。悉用無疑解脫遍解內外經書。擬降外",
    "T46n1911_10a:0133a08": "敵。毘曇婆沙云。煩惱障解脫禪定障解脫。一",
    "T46n1911_10a:0133a09": "切法障解脫慧解脫人得初解脫。共解脫人",
    "T46n1911_10a:0133a10": "得第二解脫。唯佛得第三解脫。總名無",
    "T46n1911_10a:0133a11": "疑解脫也。執摩訶衍通別圓四門失意者。",
    "T46n1911_10a:0133a12": "例有三十六種得法不同。○第二明諸見發",
    "T46n1911_10a:0133a13": "有二。一明諸見發。二見發不同。一明見",
    "T46n1911_10a:0133a14": "發者。或因禪或因聞。眾生久劫靡所不",
    "T46n1911_10a:0133a15": "作。曾習諸見隔生中忘。罪覆本解心不速",
    "T46n1911_10a:0133a16": "開。今障若薄能發諸禪。或禪見俱發或禪後",
    "T46n1911_10a:0133a17": "見發。或聞他說豁然見生。如有泉水土石",
    "T46n1911_10a:0133a18": "所礙。決却壅滯𤀹矣成川。闇障既除分別",
    "T46n1911_10a:0133a19": "薳去。一日十日綿綿不已。番番自難番番自",
    "T46n1911_10a:0133a20": "解。所執之處實而有通。所不執處虛而自",
    "T46n1911_10a:0133a21": "破。又辯才無滯巧說己法莊嚴言辭。他來",
    "T46n1911_10a:0133a22": "擊難妙能申釋。如是見慧從何處出。由禪",
    "T46n1911_10a:0133a23": "中有觀支。觀支是慧數。逸觀諸法莫自知",
    "T46n1911_10a:0133a24": "止。快馬著汗不可控制。若聽講人無禪潤",
    "T46n1911_10a:0133a25": "見始欲分別多抽腸吐血。因是制命見",
    "T46n1911_10a:0133a26": "終不成。若定力潤觀雖逸難制。不致抽",
    "T46n1911_10a:0133a27": "腸多得成見。從此觀支推研道理。謂諸",
    "T46n1911_10a:0133a28": "法因中有果。此解明利洞見遠意出過餘",
    "T46n1911_10a:0133a29": "人。將此難他他不得解。謂他妄語。自執",
    "T46n1911_10a:0133b01": "己義他不能壞。自謂是實。無生真智得理",
    "T46n1911_10a:0133b02": "妙心。若細推尋但是見惑世智辯聰。具足",
    "T46n1911_10a:0133b03": "八十八使顛倒惑網豈關真解。當知是迦毘",
    "T46n1911_10a:0133b04": "羅見發相也。又約觀支推尋諸法因中無果。",
    "T46n1911_10a:0133b05": "此見分明解心猛利。雖種種難能種種通。",
    "T46n1911_10a:0133b06": "引種種證成因中無果義。以此破他他不",
    "T46n1911_10a:0133b07": "能當。餘為妄語。他來破己己執轉成。以此",
    "T46n1911_10a:0133b08": "為實。建言歸趣唯向因中無果。當知定是",
    "T46n1911_10a:0133b09": "僧佉見發也。若於觀支思惟因中亦有果",
    "T46n1911_10a:0133b10": "亦無果法。大論云。有與無諍。無與有諍。言",
    "T46n1911_10a:0133b11": "長爪執亦有亦無與有無者諍。若入此見",
    "T46n1911_10a:0133b12": "難問無窮盡。豈非勒沙婆見發也。其六師",
    "T46n1911_10a:0133b13": "所計不同。須善得諸師執意以所發見",
    "T46n1911_10a:0133b14": "勘之。雖小不同但令大體相似。即是六師",
    "T46n1911_10a:0133b15": "見發也。若於觀支計必有我。而不在身見",
    "T46n1911_10a:0133b16": "四句中。亦不在三世無為四句中。而在第",
    "T46n1911_10a:0133b17": "五不可說藏中。發此見時心解明利能問能",
    "T46n1911_10a:0133b18": "答。神俊快捷難與當鋒。破他成己決不可",
    "T46n1911_10a:0133b19": "移。當知是犢子見發也。若於觀支謂諸法",
    "T46n1911_10a:0133b20": "幻化。起空盡相。此解虛無不見解心及諸",
    "T46n1911_10a:0133b21": "法異。同如幻化。唯計此是餘悉妄語。此是",
    "T46n1911_10a:0133b22": "方廣見發也。若於觀支推諸法無常生滅",
    "T46n1911_10a:0133b23": "不住。人我如龜毛兔角不可得但有實法。",
    "T46n1911_10a:0133b24": "析實法塵若麁若細。總而觀之無常無我。",
    "T46n1911_10a:0133b25": "計此為實。所發見解全會毘曇。諸舊聽人",
    "T46n1911_10a:0133b26": "雖解名相心路不通。若發此見於文雖",
    "T46n1911_10a:0133b27": "昧而神解百倍。其不識者謂是賢聖而實",
    "T46n1911_10a:0133b28": "非也。若是賢人道心欝然與解俱生。能伏煩",
    "T46n1911_10a:0133b29": "惱成方便位。今雖解無常增長諍競。道心",
    "T46n1911_10a:0133c01": "沈沒煩惱轉熾。故知是有門見發也。若於觀",
    "T46n1911_10a:0133c02": "支忽發空解。謂言無常生滅三假浮虛。析",
    "T46n1911_10a:0133c03": "塵入空種種方便。此見明利神用駿疾。強",
    "T46n1911_10a:0133c04": "於問難破他成己。是實餘妄。此是空門見",
    "T46n1911_10a:0133c05": "發也。若於觀支計一切法亦有亦無。若入",
    "T46n1911_10a:0133c06": "此門難問無窮盡。此是昆勒意。論乃不度",
    "T46n1911_10a:0133c07": "習發無定。是為亦有亦無見發也。非有非無",
    "T46n1911_10a:0133c08": "見例亦可知。當知四門通理則成正見。若",
    "T46n1911_10a:0133c09": "失方便墮四見中。故名佛法內邪也。何",
    "T46n1911_10a:0133c10": "但三藏四門執成邪見。無量劫來亦學摩訶",
    "T46n1911_10a:0133c11": "衍通別圓等不入理。保之為是。取於四",
    "T46n1911_10a:0133c12": "邊邪見火燒。今於觀支忽發先解。夢虛空",
    "T46n1911_10a:0133c13": "花如幻之有。作此有解解心明利。或作幻",
    "T46n1911_10a:0133c14": "本無實無實故空。空解明利。或作亦空亦",
    "T46n1911_10a:0133c15": "有解。譬如幻化物見而不可見。或作非空",
    "T46n1911_10a:0133c16": "非有解。非是幻有亦作幻無。中論觀法品",
    "T46n1911_10a:0133c17": "云。若言諸法非有非無。是名愚癡論。向道",
    "T46n1911_10a:0133c18": "人聞說即悟名得實相。邪心取著生戲論",
    "T46n1911_10a:0133c19": "者。即判屬愚癡論。是為通教四門四見也。",
    "T46n1911_10a:0133c20": "若於觀支思惟通教四門之解是界內幻夢。",
    "T46n1911_10a:0133c21": "此夢從眠法生。眠即無明。觀無明入法性。",
    "T46n1911_10a:0133c22": "亦有四門。或言法性如井中七寶。或言如",
    "T46n1911_10a:0133c23": "虛空。或言如酒酪瓶。或言中道。此四解明",
    "T46n1911_10a:0133c24": "利。即是別教四門見發也。若於觀支忽解。",
    "T46n1911_10a:0133c25": "無明轉即變為明。明具一切法。或謂無明不",
    "T46n1911_10a:0133c26": "可得變為明。明何可得。此不可得具一切",
    "T46n1911_10a:0133c27": "法。或謂法性之明亦可得亦不可得。非可",
    "T46n1911_10a:0133c28": "得非不可得。一門即三門三門即一門。此解",
    "T46n1911_10a:0133c29": "明利。所破無不壞所存無不立。無能逾",
    "T46n1911_10a:0134a01": "勝。亦復自謂是無生忍。如此解者。是圓教",
    "T46n1911_10a:0134a02": "四門見發也。大乘四門皆成見者。實語是虛",
    "T46n1911_10a:0134a03": "語生語見故。涅槃是生死貪著生故。多服",
    "T46n1911_10a:0134a04": "甘露傷命早夭。失方便門墮於邪執。故稱",
    "T46n1911_10a:0134a05": "內邪見也。夫四見為諸見本。自他復為共",
    "T46n1911_10a:0134a06": "無因本。故龍樹破自他竟。點共有二過無",
    "T46n1911_10a:0134a07": "因則不可。自他既不實況無因耶。本破末傾",
    "T46n1911_10a:0134a08": "其意在此。若立自他共無因例立。今大小",
    "T46n1911_10a:0134a09": "乘四門僻執成見。但明自他意竟餘者可",
    "T46n1911_10a:0134a10": "知。若三藏明大生生小生皆從無明生不",
    "T46n1911_10a:0134a11": "由真起。若無明滅諸行滅。不關真滅。執此",
    "T46n1911_10a:0134a12": "見者即成自性邪見也。通教明真是不生。",
    "T46n1911_10a:0134a13": "不生故生生一切惑。若滅此惑還由不生。",
    "T46n1911_10a:0134a14": "如此執者是他性邪見也。界內以惑為自真",
    "T46n1911_10a:0134a15": "為他。故作此說也。界外以法性為自無明",
    "T46n1911_10a:0134a16": "為他。別教計阿梨耶生一切惑。緣修智慧",
    "T46n1911_10a:0134a17": "滅此無明。能生能滅不關法性。此執他性",
    "T46n1911_10a:0134a18": "生邪見也。圓教論法性生一切法。法性滅",
    "T46n1911_10a:0134a19": "一切法。此則計自性邪見。前君弱臣強。今君",
    "T46n1911_10a:0134a20": "強臣弱。餘二可知。夫因聞多發理見少發",
    "T46n1911_10a:0134a21": "神通韋陀。因禪多發神通韋陀少發理見。",
    "T46n1911_10a:0134a22": "發理見者伏學人。發神通伏俗人。俗人取",
    "T46n1911_10a:0134a23": "異不取解。學人取解不取異。發韋陀兼",
    "T46n1911_10a:0134a24": "伏。具發三者最能兼伏。因禪發者已如上",
    "T46n1911_10a:0134a25": "說。因聞發者今當說。行者雖得禪而未發",
    "T46n1911_10a:0134a26": "見要假前人啟發其心。心既靜利。忽聞因",
    "T46n1911_10a:0134a27": "中有果。心豁開悟洞明邪慧。百千重意逾深",
    "T46n1911_10a:0134a28": "逾遠。猶如石泉。是為從聞發得迦毘羅見。",
    "T46n1911_10a:0134a29": "餘三亦如是。若聞第五不可說藏及聞幻",
    "T46n1911_10a:0134b01": "化。即發犢子見也。或聞三藏四門隨解",
    "T46n1911_10a:0134b02": "一句。見心豁起深解無常。觀心奔踊不復",
    "T46n1911_10a:0134b03": "可制。是為因聞發有門見。三門亦如是。若",
    "T46n1911_10a:0134b04": "聞摩訶衍十二門。各依門生解解心明利。",
    "T46n1911_10a:0134b05": "過向所聞。雖發此解非大方便不入小",
    "T46n1911_10a:0134b06": "賢中。又非迦毘羅等邪解。故知是發十二門",
    "T46n1911_10a:0134b07": "見。二明發法不同者。迦毘羅外道直發見",
    "T46n1911_10a:0134b08": "解。解心雄猛邪慧超殊不可摧伏。是得一",
    "T46n1911_10a:0134b09": "切智法也。若直發神通蹈履水火隱顯自",
    "T46n1911_10a:0134b10": "任。誰不謂聖人乎。真諦三藏云。震旦國有",
    "T46n1911_10a:0134b11": "二種福云云。是得神通法也。若直發韋陀。",
    "T46n1911_10a:0134b12": "知世文字覽諸典籍一見即解。或竊讀三",
    "T46n1911_10a:0134b13": "藏衍等經絓眼便識。還將此知莊嚴己法。",
    "T46n1911_10a:0134b14": "若爾內外相濫殆不可識。今時多有還俗之",
    "T46n1911_10a:0134b15": "者。畏憚王役入外道中。偷佛法義竊解莊",
    "T46n1911_10a:0134b16": "老。遂成混雜迷惑初心。孰正孰邪。是為發",
    "T46n1911_10a:0134b17": "得韋陀法也。一種外道各得三法。約人成",
    "T46n1911_10a:0134b18": "七。所謂單三複三具足者一。餘二外道亦爾。",
    "T46n1911_10a:0134b19": "合有二十一種得法不同。若約六師一師有",
    "T46n1911_10a:0134b20": "三合成十八。約人得多少則有四十二種",
    "T46n1911_10a:0134b21": "得法不同也。犢子方廣發法不同。亦有單",
    "T46n1911_10a:0134b22": "三複三具足者一。若內邪得法不同。隨一一",
    "T46n1911_10a:0134b23": "門所計道理精能分別。此是得性念處見。",
    "T46n1911_10a:0134b24": "亦是慧解脫耶。餘門亦如是。若但若兼發得",
    "T46n1911_10a:0134b25": "神通飛騰縱任。此是得共念處見亦是俱解",
    "T46n1911_10a:0134b26": "脫耶。若通慧自在而不能說法。或尋經",
    "T46n1911_10a:0134b27": "論或聽他說即達名數。又下通韋陀上通",
    "T46n1911_10a:0134b28": "大乘悉用己見消諸法門。以諸法門莊嚴",
    "T46n1911_10a:0134b29": "己見。四門各有三種。約人亦有七意也。若",
    "T46n1911_10a:0134c01": "通別圓等四門各直發慧解。各但變通。各知",
    "T46n1911_10a:0134c02": "內外經書者。自謂道真他謂高著。今但謂",
    "T46n1911_10a:0134c03": "是邪見。一門有七。合成八十四種云云。復次",
    "T46n1911_10a:0134c04": "前總論同異。今當一一論同異。三外六師",
    "T46n1911_10a:0134c05": "雖同發一切智。或有見一切智。或無見一切",
    "T46n1911_10a:0134c06": "智。如是等種種一切智所計處別。故見智則",
    "T46n1911_10a:0134c07": "異。各據為是餘人則非。法華云。野干前死。",
    "T46n1911_10a:0134c08": "此明利使發時鈍使則沒故言前死。又云。",
    "T46n1911_10a:0134c09": "諸大惡獸競來食噉。即是所執一見能噉諸",
    "T46n1911_10a:0134c10": "見。論力云。一切諸師皆有究竟道鹿頭第",
    "T46n1911_10a:0134c11": "一。當知一切智各各不同也。乃至三藏四門",
    "T46n1911_10a:0134c12": "一切智。大乘四門一切智。各執所見互相吞",
    "T46n1911_10a:0134c13": "噉。彼彼不同可以意得。次神通法不同者。",
    "T46n1911_10a:0134c14": "神通因禪而得得禪不定。外外道秖因根",
    "T46n1911_10a:0134c15": "本發通。或初二三四。所因既殊力用亦別。",
    "T46n1911_10a:0134c16": "內邪亦因根本。又因淨禪。所因淺深通用優",
    "T46n1911_10a:0134c17": "劣。大論云。所因處用通廣。所不因處用通",
    "T46n1911_10a:0134c18": "劣。但禪是事通是用。俱屬福德莊嚴。非所",
    "T46n1911_10a:0134c19": "諍處雖無理諍。校捔所因通用悉異。次",
    "T46n1911_10a:0134c20": "韋陀不同者。若外外道所發所讀治家濟世",
    "T46n1911_10a:0134c21": "之書。部帙不同詮述各異。發讀多則知廣。少",
    "T46n1911_10a:0134c22": "則知狹。長慢自大皆由文字不同也。若內",
    "T46n1911_10a:0134c23": "邪不發不讀外外道文字者則知狹。發讀",
    "T46n1911_10a:0134c24": "則知廣。不發不讀三藏文字者。不知界",
    "T46n1911_10a:0134c25": "內名相則知見狹。發讀者則知廣。不發不",
    "T46n1911_10a:0134c26": "讀衍者。不知界外名相則知狹。發讀者則",
    "T46n1911_10a:0134c27": "知廣。當知韋陀之法句句不同耳。復次結",
    "T46n1911_10a:0134c28": "會不同。然內外諸邪。俱明理慧神通文字立",
    "T46n1911_10a:0134c29": "德調心。尊人卑己聲譽動物。如菴羅果生",
    "T46n1911_10a:0135a01": "熟難知。天下好首莫測邪正。今判之甚",
    "T46n1911_10a:0135a02": "易。如迦羅七種不同。研其根本皆從邪無",
    "T46n1911_10a:0135a03": "中起若計因中有果破一切法唯存此句。",
    "T46n1911_10a:0135a04": "作諸神通搖動時俗。令人信受因中有果",
    "T46n1911_10a:0135a05": "法。所引韋陀異家。名相莊嚴因中有果。所",
    "T46n1911_10a:0135a06": "立諸行歸宗趣向。指極因中有果為所執",
    "T46n1911_10a:0135a07": "法。動身口意造無量罪如後說。由此驗知",
    "T46n1911_10a:0135a08": "是迦毘羅外道也。僧佉沙婆例亦如此元起",
    "T46n1911_10a:0135a09": "邪無終歸所執。犢子亦如是。小大四門準",
    "T46n1911_10a:0135a10": "此可解。驗之以元始察之以歸宗。則涇",
    "T46n1911_10a:0135a11": "渭分流菽麥殊類。何意濫以莊老齊於佛",
    "T46n1911_10a:0135a12": "法。邪正既以混和。何能拔大異小。自行不",
    "T46n1911_10a:0135a13": "明何得化他。師弟俱墮也。○第三明過失",
    "T46n1911_10a:0135a14": "為二。一明過失。二明並決。一正明過失者。",
    "T46n1911_10a:0135a15": "若天竺宗三。真丹亦有其義。周弘政釋三",
    "T46n1911_10a:0135a16": "玄云。易判八卦陰陽吉凶。此約有明玄。老",
    "T46n1911_10a:0135a17": "子虛融此約無明玄。莊子自然約有無明",
    "T46n1911_10a:0135a18": "玄。自外枝派源祖出此。今且約此以明得",
    "T46n1911_10a:0135a19": "失。如莊子云。貴賤苦樂是非得失皆其自然。",
    "T46n1911_10a:0135a20": "若言自然是不破果。不辨先業即是破",
    "T46n1911_10a:0135a21": "因。禮制仁義衛身安國。若不行用滅族亡",
    "T46n1911_10a:0135a22": "家。但現世立德不言招後世報。是為破果",
    "T46n1911_10a:0135a23": "不破因。若言慶流後世并前則是亦有果",
    "T46n1911_10a:0135a24": "亦無果也。約一計即有三行。一謂計有行",
    "T46n1911_10a:0135a25": "善。二計有行惡。三計有行無記。如云理",
    "T46n1911_10a:0135a26": "分應爾富貴不可企求。貧賤不可怨避。生",
    "T46n1911_10a:0135a27": "無足欣死何勞畏。將此虛心令居貴莫憍",
    "T46n1911_10a:0135a28": "處窮不悶。貪恚心息安一懷抱。以自然訓",
    "T46n1911_10a:0135a29": "物作入理弄引。此其得也。得有多種。若言",
    "T46n1911_10a:0135b01": "常無欲觀其妙無何等欲。忽玉璧棄公相",
    "T46n1911_10a:0135b02": "洗耳還牛自守高志。此乃棄欲界之欲攀",
    "T46n1911_10a:0135b03": "上勝出之妙。即以初禪等為妙。何以得知。",
    "T46n1911_10a:0135b04": "莊公皇帝問道觀神氣。見身內眾物以此",
    "T46n1911_10a:0135b05": "為道。似如通明觀中發得初禪之妙。若言",
    "T46n1911_10a:0135b06": "諸苦所因貪欲為本。若離貪欲即得涅槃。",
    "T46n1911_10a:0135b07": "此無三界之欲。此得滅止妙離之妙。又法",
    "T46n1911_10a:0135b08": "名無染。若染於法是染涅槃。無此染欲",
    "T46n1911_10a:0135b09": "得一道微妙。妙此諸欲欲妙皆無。汝得何",
    "T46n1911_10a:0135b10": "等。尚不識欲界欲初禪妙。況後欲妙耶。若",
    "T46n1911_10a:0135b11": "與權論。乃是逗機漸引覆相論欲妙。不得",
    "T46n1911_10a:0135b12": "彰言了義而說。但息跨企之欲觀自然之",
    "T46n1911_10a:0135b13": "妙。險詖之行既除。仁讓之風斯在。此皆計",
    "T46n1911_10a:0135b14": "有自然而行善也。又計自然任運恣氣。",
    "T46n1911_10a:0135b15": "亦不運御從善。亦不動役作惡。若傷神和",
    "T46n1911_10a:0135b16": "不會自然。雖無取捨而是行無記。行業未",
    "T46n1911_10a:0135b17": "盡受報何疑。若計自然作惡者。謂萬物自",
    "T46n1911_10a:0135b18": "然恣意造惡終歸自然。斯乃背無欲而恣",
    "T46n1911_10a:0135b19": "欲。違於妙而就麁。如莊周斥仁義。雖防",
    "T46n1911_10a:0135b20": "小盜不意大盜揭仁義。以謀其國。本以",
    "T46n1911_10a:0135b21": "自然息欲。乃揭自然而為惡。此義可知",
    "T46n1911_10a:0135b22": "也。次約天竺諸見空見最強。今寄之以論",
    "T46n1911_10a:0135b23": "得失。夫空見為三。一破因不破果破果不",
    "T46n1911_10a:0135b24": "破因。二因果俱破不破一切法。三破因果",
    "T46n1911_10a:0135b25": "及一切法。一切法即三無為也。第三外道與",
    "T46n1911_10a:0135b26": "佛法何異。大論明。大小乘空體析為異。外",
    "T46n1911_10a:0135b27": "道亦體析此云何異。外道從邪因緣無因緣。",
    "T46n1911_10a:0135b28": "若析若體若畢竟空。佛弟子知從愛因緣。若",
    "T46n1911_10a:0135b29": "析若體若畢竟空。有人言。破語非體。今明。",
    "T46n1911_10a:0135c01": "中論首尾以破題品。破豈異體邪。故不約",
    "T46n1911_10a:0135c02": "此分邪正大小。但依大論析正因緣異外",
    "T46n1911_10a:0135c03": "道。體正因緣異小乘。若約邪因緣起空",
    "T46n1911_10a:0135c04": "見。亦有三行而多作惡。真觀空人知從愛",
    "T46n1911_10a:0135c05": "生善尚不作。豈況惡乎。起空見人於果報",
    "T46n1911_10a:0135c06": "財位非其諍處。空是其處。同我空法親友",
    "T46n1911_10a:0135c07": "生愛。讚有破空怨讎瞋惱。人不知空慢之",
    "T46n1911_10a:0135c08": "如土。空心無畏不存規矩。恣情縱欲破",
    "T46n1911_10a:0135c09": "正見威儀淨命。死皆當墮三惡道中。六師",
    "T46n1911_10a:0135c10": "云。若有慚愧則墮地獄。若無慚愧不墮",
    "T46n1911_10a:0135c11": "地獄。背鱠經屏天雷尿井。逆父慢母劇於",
    "T46n1911_10a:0135c12": "行路。乃謂無礙。若親異疏非平等也。自行",
    "T46n1911_10a:0135c13": "姦惡復以化人。普共為非失禮如畜。豈有",
    "T46n1911_10a:0135c14": "天下容忍此耶。雖謂無礙不敢逆主慢",
    "T46n1911_10a:0135c15": "后。自惜其身則於身有礙。是人直發此",
    "T46n1911_10a:0135c16": "是見轉熾盛永不得禪。若得禪已見禪法",
    "T46n1911_10a:0135c17": "多失。發見已禪。多是鬼禪鬼通。能記吉凶",
    "T46n1911_10a:0135c18": "又知他心。又廣尋韋陀證成此見。令人信",
    "T46n1911_10a:0135c19": "受破世出世善。名噉人狗。若一種不破不",
    "T46n1911_10a:0135c20": "名飽足。破一切法見心乃飽。飽名轉熾。內",
    "T46n1911_10a:0135c21": "無實行但虛諍計如叫喚求食。執空與有",
    "T46n1911_10a:0135c22": "諍。空有相破為嘊喍。自稱譽為嘷吠。破他",
    "T46n1911_10a:0135c23": "名摣。立己名掣。又狐疑未決為嘊喍。陵",
    "T46n1911_10a:0135c24": "恐於他為嘷吠。如守家狗令他畏故而吠",
    "T46n1911_10a:0135c25": "也。此人純自行惡化他有四。一自為惡勸",
    "T46n1911_10a:0135c26": "人行善。二自揚行善勸人行惡。三自勸俱",
    "T46n1911_10a:0135c27": "惡。四自勸俱善。自惡勸善者。言我能達理",
    "T46n1911_10a:0135c28": "於惡無妨。汝是淺行須先習善。化道應先",
    "T46n1911_10a:0135c29": "以善引之。若自善勸惡者。言我是化主和",
    "T46n1911_10a:0136a01": "光須善。汝是自行正應作惡。自勸俱惡者。",
    "T46n1911_10a:0136a02": "俱行實道故。自勸俱善者。俱行權道故。此",
    "T46n1911_10a:0136a03": "四雖異。皆以惡為本隨業沈淪。何道可從",
    "T46n1911_10a:0136a04": "耶。又空見行善者。空無善惡而須行善。不",
    "T46n1911_10a:0136a05": "行善者。毘紐天瞋眾生苦惱。苦惱故成業。",
    "T46n1911_10a:0136a06": "業由過去現在受報。以現持戒苦行遮現",
    "T46n1911_10a:0136a07": "惡果。則得漏盡。若爾須善故持戒節身。少",
    "T46n1911_10a:0136a08": "欲知足麁衣噉草。為空造行而生喜怒。空",
    "T46n1911_10a:0136a09": "是瞋愛諍計之處。若得禪發見禪謝見熾。見",
    "T46n1911_10a:0136a10": "已得禪乃是鬼禪鬼通。如此空見自行唯一",
    "T46n1911_10a:0136a11": "化他有四。例前自行化通即是隨業。隨業",
    "T46n1911_10a:0136a12": "升沈何關道也。次執空見不作善惡騰騰",
    "T46n1911_10a:0136a13": "平住。雖謂平住稱愛毀憂。以平平自高。當",
    "T46n1911_10a:0136a14": "知平平生煩惱處。得禪發見如前。亦通",
    "T46n1911_10a:0136a15": "韋陀竊解佛教。莊嚴無記嘊喍叫喚。無量",
    "T46n1911_10a:0136a16": "結使從無記生。自行唯一化他亦四。若不",
    "T46n1911_10a:0136a17": "發禪業牽惡道。若發禪隨禪受生。若此業",
    "T46n1911_10a:0136a18": "未熟先世諸業強者先牽。當知諸見未能",
    "T46n1911_10a:0136a19": "伏惑。云何惑斷耶。亦有亦無等得失之相。",
    "T46n1911_10a:0136a20": "準此可知。",
    "T46n1911_10a:0136a21": "摩訶止觀卷第十上"
}