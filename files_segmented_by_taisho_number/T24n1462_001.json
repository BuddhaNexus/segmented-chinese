{
    "T24n1462_001:0673b02": "No. 1462",
    "T24n1462_001:0673b03": "善見律毘婆沙1 序品序品第一",
    "T24n1462_001:0673b05": "簫齊外國三藏僧伽跋陀羅譯",
    "T24n1462_001:0673b06": "南無諸佛",
    "T24n1462_001:0673b07": "若人百億劫，　　不可思議時，",
    "T24n1462_001:0673b08": "為一切眾生，　　往至疲倦處，",
    "T24n1462_001:0673b09": "正為世間故，　　南無大慈悲。",
    "T24n1462_001:0673b10": "由法難知故，　　從生生世間，",
    "T24n1462_001:0673b11": "稽首頭頂禮，　　甚深微妙法。",
    "T24n1462_001:0673b12": "破裂壞消盡，　　無明煩惱網，",
    "T24n1462_001:0673b13": "若戒定智慧，　　解脫具足行。",
    "T24n1462_001:0673b14": "懃修功德者，　　眾僧良福田，",
    "T24n1462_001:0673b15": "我今一心歸，　　頭面稽首禮。",
    "T24n1462_001:0673b16": "歸命三寶竟，　　至演毘尼義，",
    "T24n1462_001:0673b17": "令正法久住，　　利益饒眾生。",
    "T24n1462_001:0673b18": "以此功德願，　　消除諸惡患，",
    "T24n1462_001:0673b19": "若樂持戒者，　　持戒離眾苦。",
    "T24n1462_001:0673b20": "說曰：「律本初說，爾時，佛在毘蘭若，優波離",
    "T24n1462_001:0673b21": "為說之首，時集五百大比丘眾。何以故？如來",
    "T24n1462_001:0673b22": "初成道，於鹿野苑轉四諦法輪，最後說法",
    "T24n1462_001:0673b23": "度須跋陀羅，所應作者已訖，於俱尸那",
    "T24n1462_001:0673b24": "末羅王林娑羅雙樹間，二月十五日平旦時",
    "T24n1462_001:0673b25": "入無餘涅槃。七日後迦葉從葉波國來，與",
    "T24n1462_001:0673b26": "五百比丘僧，往俱尸那國，問訊世尊。路逢",
    "T24n1462_001:0673b27": "一道士，迦葉問曰：『見我師不？』道士答言：『汝",
    "T24n1462_001:0673b28": "師瞿曇沙門，命過已經七日。瞿曇涅槃，諸人",
    "T24n1462_001:0673b29": "天供養，我從彼得此天曼陀羅華。』迦葉與",
    "T24n1462_001:0673c01": "大比丘聞佛已涅槃，宛轉涕哭悶絕躄地。",
    "T24n1462_001:0673c02": "時有比丘，名須跋陀羅摩訶羅言：『止，止！何",
    "T24n1462_001:0673c03": "足啼哭？大沙門在時，是淨是不淨、是應作是",
    "T24n1462_001:0673c04": "不應作。今適我等意，欲作而作，不作而止。』",
    "T24n1462_001:0673c05": "時迦葉默然而憶此語，便自思惟：『惡法未興，",
    "T24n1462_001:0673c06": "宜集法藏。若正法住世，利益眾生。』迦葉復",
    "T24n1462_001:0673c07": "念：『佛在世時語阿難：「我涅槃後，所說法戒即",
    "T24n1462_001:0673c08": "汝大師。」是故我今當演此法。』迦葉惟念：『如",
    "T24n1462_001:0673c09": "來在世時以袈裟納衣施我。』又念：『往昔",
    "T24n1462_001:0673c10": "佛語比丘：「我入第一禪定，迦葉亦入定。」如",
    "T24n1462_001:0673c11": "來如是讚嘆我，聖利滿足與佛無異，此是",
    "T24n1462_001:0673c12": "如來威德加我。譬如大王脫身上鎧，施與",
    "T24n1462_001:0673c13": "其子使護其種姓，如來當知，我滅度後迦",
    "T24n1462_001:0673c14": "葉當護正法，是故如來施衣與我。』「迦葉即",
    "T24n1462_001:0673c15": "集比丘僧，語諸比丘：『我於一時，聞須跋陀",
    "T24n1462_001:0673c16": "羅摩訶羅言：「大沙門在時，是淨是不淨、是",
    "T24n1462_001:0673c17": "應作是不應作。今適我等意，欲作而作，不",
    "T24n1462_001:0673c18": "作而止。」諸長老！我等輩宜出法藏及毘尼",
    "T24n1462_001:0673c19": "藏。』諸比丘白大德迦葉：『大德！當選擇諸比",
    "T24n1462_001:0673c20": "丘，大德迦葉！佛法九關一切悉通，一切學人",
    "T24n1462_001:0673c21": "須陀洹、斯陀含，愛盡比丘，非一百亦非一",
    "T24n1462_001:0673c22": "千，通知三藏者得至四辯，有大神力得三",
    "T24n1462_001:0673c23": "達智，佛所讚嘆。又愛盡比丘五百少一，是",
    "T24n1462_001:0673c24": "大德摩訶迦葉！所以選擇五百而少一者，",
    "T24n1462_001:0674a01": "為長老阿難故。若無阿難，無人出法；阿",
    "T24n1462_001:0674a02": "難所以不得入者，正在學地。』「大德迦葉，",
    "T24n1462_001:0674a03": "為欲斷諸誹謗故，不取阿難。諸比丘言：",
    "T24n1462_001:0674a04": "『阿難雖在學地，而親從佛前受修多羅、祇",
    "T24n1462_001:0674a05": "夜，於法有恩，復是耆老，釋迦種族如來親",
    "T24n1462_001:0674a06": "叔之子，又無偏黨三毒。大德迦葉！應取阿",
    "T24n1462_001:0674a07": "難足五百數，此是眾聖意也。』諸大德比丘",
    "T24n1462_001:0674a08": "作是思惟：『在何處集法藏？唯王舍城眾",
    "T24n1462_001:0674a09": "事具足，我等宜往王舍城中，安居三月出",
    "T24n1462_001:0674a10": "毘尼藏，莫令餘比丘在此安居。所以者何？",
    "T24n1462_001:0674a11": "恐餘比丘不順從故，是以遣出。』於是大德",
    "T24n1462_001:0674a12": "迦葉白二羯磨，於僧耆品中廣明。「於是",
    "T24n1462_001:0674a13": "從如來涅槃，後七日大會，復七日中供養",
    "T24n1462_001:0674a14": "舍利，過半月已，餘夏一月半在，迦葉已知",
    "T24n1462_001:0674a15": "安居已近。迦葉語諸長老：『我等去時已至，",
    "T24n1462_001:0674a16": "往王舍城。』大德迦葉，將二百五十比丘逐",
    "T24n1462_001:0674a17": "一路去。大德阿㝹樓馱，將二百五十比丘，",
    "T24n1462_001:0674a18": "復逐一路去。賢者阿難，取如來袈裟，比丘",
    "T24n1462_001:0674a19": "僧圍遶，往舍衛國，至如來故住處。舍衛城",
    "T24n1462_001:0674a20": "人見阿難已，懊惱悲泣問阿難言：『如來今",
    "T24n1462_001:0674a21": "在何所而獨來耶？』諸人號哭，猶如如來初",
    "T24n1462_001:0674a22": "涅槃時。賢者阿難，以無常法教化諸人，既",
    "T24n1462_001:0674a23": "教化已，入祇樹園，即開佛房取佛床座",
    "T24n1462_001:0674a24": "出外拂拭，入房掃灑。掃灑已，取房中故供養",
    "T24n1462_001:0674a25": "花出外棄之，還取床座復安如本。賢者阿",
    "T24n1462_001:0674a26": "難種種供養，如佛在時無異。於是阿難，從",
    "T24n1462_001:0674a27": "佛涅槃後，坐倚既久四大沈重，欲自療治，",
    "T24n1462_001:0674a28": "一日已至三日中服乳，取利而於寺坐。「時",
    "T24n1462_001:0674a29": "有修婆那婆羅門來請阿難，阿難答曰：『今",
    "T24n1462_001:0674b01": "日服藥不得應命，明日當赴。』至日將一長",
    "T24n1462_001:0674b02": "老比丘，到脩婆那家。脩婆那即問脩多羅",
    "T24n1462_001:0674b03": "義，是故阿鋡第十品中，名《脩婆那脩多羅",
    "T24n1462_001:0674b04": "經》。於是阿難，於祇樹園中種種修護已，欲",
    "T24n1462_001:0674b05": "入安居向王舍城。「大德迦葉，與阿㝹樓馱",
    "T24n1462_001:0674b06": "一切比丘眾，至王舍城。爾時見十八大寺一",
    "T24n1462_001:0674b07": "時頹毀，如來滅後，諸比丘衣笐諸物縱橫棄",
    "T24n1462_001:0674b08": "散而去，是故狼藉。五百大德比丘順佛教",
    "T24n1462_001:0674b09": "故，修護房舍。若不修護，外道當作此言：",
    "T24n1462_001:0674b10": "『瞿曇沙門在世時修治房舍，既涅槃後棄捨",
    "T24n1462_001:0674b11": "而去。』為息此譏嫌故，宜應料理。迦葉言：",
    "T24n1462_001:0674b12": "『佛在世時讚歎安居，先事修護房舍。』作計",
    "T24n1462_001:0674b13": "校已，往至阿闍世王所，告求所須。王見比",
    "T24n1462_001:0674b14": "丘，頭面禮足即問：『大德何所須求？』迦葉答",
    "T24n1462_001:0674b15": "曰：『十八大寺頹毀敗壞，今欲修護，王自知",
    "T24n1462_001:0674b16": "之。』王答：『善哉！』即給作人。「夏初一月日，迦葉",
    "T24n1462_001:0674b17": "等修治，修治寺中已，復往王所而白王曰：",
    "T24n1462_001:0674b18": "『所修護寺今悉畢竟，我等今者便演出法藏",
    "T24n1462_001:0674b19": "及毘尼藏。』王答：『大善！所願成就。』王復言曰：『我",
    "T24n1462_001:0674b20": "今當轉王威法輪，諸大德當演無上法",
    "T24n1462_001:0674b21": "輪。』王白眾僧：『我今政聽諸大德使令。』眾僧",
    "T24n1462_001:0674b22": "答曰：『先立講堂。』王問：『何處起戴？』答曰：『可於",
    "T24n1462_001:0674b23": "先底槃那波羅山邊禪室門邊造，此中閑靜。』",
    "T24n1462_001:0674b24": "王答：『甚善！』於是阿闍世王威力，猶如第二",
    "T24n1462_001:0674b25": "忉利天毘舍技巧，須臾之頃即立，成辦棟",
    "T24n1462_001:0674b26": "梁椽柱、障壁階道，皆悉刻鏤種種異妙。於",
    "T24n1462_001:0674b27": "講堂上，以珍玩妙寶而莊嚴之，懸眾雜花",
    "T24n1462_001:0674b28": "繽紛羅列，地下亦復如是，種種殊妙猶如",
    "T24n1462_001:0674b29": "梵天宮殿無異，𣰽𣯫茵褥薦席五百，敷",
    "T24n1462_001:0674c01": "置床上，悉北向坐。又高座以眾寶莊飾，選",
    "T24n1462_001:0674c02": "高座中最精妙者，擬以說法高座東向。「眾",
    "T24n1462_001:0674c03": "僧語阿難曰：『明日集眾出毘尼藏，汝猶須",
    "T24n1462_001:0674c04": "陀洹道，云何得入？汝勿懈怠。』於是阿難自",
    "T24n1462_001:0674c05": "思惟：『明日眾聖集法，我云何以初學地入",
    "T24n1462_001:0674c06": "中？』阿難從初夜觀身已，過中夜未有所",
    "T24n1462_001:0674c07": "得。阿難思惟：『世尊往昔有如是言：「汝已修",
    "T24n1462_001:0674c08": "功德，若入禪定速得羅漢。」佛言無虛，當",
    "T24n1462_001:0674c09": "由我心精懃太過，今當疇量取其中適。』",
    "T24n1462_001:0674c10": "於是阿難從經行處下至洗脚處，洗脚已",
    "T24n1462_001:0674c11": "入房却坐床上，欲少時消息倚身欲臥，脚",
    "T24n1462_001:0674c12": "已離地、頭未至枕，於此中間便得羅漢。若",
    "T24n1462_001:0674c13": "有人問，於佛法中離行住坐臥而得道者，",
    "T24n1462_001:0674c14": "阿難是也。「於是大德迦葉至中月二日六月十七",
    "T24n1462_001:0674c15": "日中食已竟，料理衣鉢集入法堂。賢者阿",
    "T24n1462_001:0674c16": "難欲現證所得令大眾知，不隨眾僧入。眾",
    "T24n1462_001:0674c17": "僧入已次第而坐，留阿難坐處。下坐眾僧從",
    "T24n1462_001:0674c18": "上和南，次及空處而問：『留此處擬誰？』答",
    "T24n1462_001:0674c19": "曰：『擬阿難。』又問：『阿難今在何處？』阿難知眾",
    "T24n1462_001:0674c20": "心故、現神足故，於此處沒，當坐處踊出現",
    "T24n1462_001:0674c21": "身。於是眾僧坐竟，大德迦葉語諸長老：『為",
    "T24n1462_001:0674c22": "初說法藏？毘尼藏耶？』諸比丘答曰：『大德！毘",
    "T24n1462_001:0675a01": "尼藏者是佛法壽，毘尼藏住佛法亦住，是故",
    "T24n1462_001:0675a02": "我等先出毘尼藏。誰為法師？』長老優波離眾",
    "T24n1462_001:0675a03": "有問曰：『阿難不得為法師耶？』答曰：『不得",
    "T24n1462_001:0675a04": "為法師。何以故？佛在世時常所讚歎，我聲",
    "T24n1462_001:0675a05": "聞弟子中持律第一優波離也。』眾曰：『今正應",
    "T24n1462_001:0675a06": "問優波離出毘尼藏。』於是摩訶迦葉作白",
    "T24n1462_001:0675a07": "羯磨，問優波離：『長老僧聽，若僧時到僧忍",
    "T24n1462_001:0675a08": "聽。我問優波離毘尼法中。白如是。』優波離",
    "T24n1462_001:0675a09": "作白羯磨：『大德僧聽，若僧時到僧忍聽。我今",
    "T24n1462_001:0675a10": "答大德迦葉毘尼法。白如是。』如是優波離",
    "T24n1462_001:0675a11": "白羯磨已，整身衣服，向大德比丘頭面作",
    "T24n1462_001:0675a12": "禮。作禮已上高座而坐，取象牙裝扇。「迦葉",
    "T24n1462_001:0675a13": "還坐已，問優波離長老：『第一波羅夷，何處",
    "T24n1462_001:0675a14": "說？因誰起耶？』答曰：『毘舍離結，因迦蘭陀子",
    "T24n1462_001:0675a15": "須提那起。』問曰：『犯何罪也？』答曰：『犯不淨",
    "T24n1462_001:0675a16": "罪。』迦葉問優波離罪、因緣、人身、結戒、隨結",
    "T24n1462_001:0675a17": "戒，有罪亦問，無罪亦問。如第一波羅夷，",
    "T24n1462_001:0675a18": "如是第二、第三、第四因緣本起，大迦葉悉問，",
    "T24n1462_001:0675a19": "優波離隨問盡答，是故名四波羅夷品。復",
    "T24n1462_001:0675a20": "次問僧伽婆尸沙，復次問二不定，次問",
    "T24n1462_001:0675a21": "三十尼薩耆波夜提，次問九十二波夜提，",
    "T24n1462_001:0675a22": "次問四波羅提提舍尼，次問七十五眾學，",
    "T24n1462_001:0675a23": "次問七滅諍法，如是大波羅提木叉作已。",
    "T24n1462_001:0675a24": "「次問比丘尼八波羅夷，名波羅夷品。復次",
    "T24n1462_001:0675a25": "問十七僧伽婆尸沙，次問三十尼薩耆波夜",
    "T24n1462_001:0675a26": "提，次問六十六波夜提，次問八波羅提提舍",
    "T24n1462_001:0675a27": "尼，次問七十五眾學，次問七滅諍法，如是",
    "T24n1462_001:0675a28": "已作比丘尼波羅提木叉竟。「次問蹇陀",
    "T24n1462_001:0675a29": "漢言雜事，次問波利婆羅漢言三擯四羯磨也，如是律藏作",
    "T24n1462_001:0675b01": "已。「大德迦葉一切問優波離，優波離答已，是",
    "T24n1462_001:0675b02": "故名五百羅漢集律藏竟。於是，長老優波",
    "T24n1462_001:0675b03": "離放扇從高座下，向諸大德比丘作禮，作",
    "T24n1462_001:0675b04": "禮已，還復本座。摩訶迦葉言：『毘尼集竟。問法",
    "T24n1462_001:0675b05": "藏。誰為法師，應出法藏？』諸比丘言：『長老阿",
    "T24n1462_001:0675b06": "難。』於是大德迦葉作白羯磨：『長老僧聽，若",
    "T24n1462_001:0675b07": "僧時到僧忍聽。我問長老阿難法藏。白如",
    "T24n1462_001:0675b08": "是。』阿難復作白羯磨：『大德僧聽，若僧時到",
    "T24n1462_001:0675b09": "僧忍聽。我今答大德迦葉法藏。白如是。』",
    "T24n1462_001:0675b10": "於是阿難從坐起，偏袒右肩禮大德僧",
    "T24n1462_001:0675b11": "已即登高座，登高座已，手捉象牙裝扇。",
    "T24n1462_001:0675b12": "「大德迦葉問阿難：『法藏中《梵網經》，何處說",
    "T24n1462_001:0675b13": "耶？』阿難答曰：『王舍城、那蘭駄二國中間王",
    "T24n1462_001:0675b14": "菴羅絺屋中說。』『因誰而起？』『因修悲夜波利",
    "T24n1462_001:0675b15": "婆闍迦、婆羅門揵多，因二人起。』大德迦葉",
    "T24n1462_001:0675b16": "問阿難《梵網經》因緣本起。次問：『《沙門果經》何",
    "T24n1462_001:0675b17": "處說耶？』阿難答曰：『於王舍城耆婆林中說。』",
    "T24n1462_001:0675b18": "『為誰說耶？』『為阿闍世王、梵棄子等。』如是《沙",
    "T24n1462_001:0675b19": "門果經》因緣本起，以是方便問五部經。」「何",
    "T24n1462_001:0675b20": "謂為五部？」答曰：「《長阿鋡經》、《中阿鋡經》、《僧",
    "T24n1462_001:0675b21": "述多經》、《殃堀多羅經》、《屈陀迦經》。」問曰：「何",
    "T24n1462_001:0675b22": "謂《屈陀迦經》？」答曰：「除四阿鋡，餘者一切佛",
    "T24n1462_001:0675b23": "法，悉名《堀陀迦經》。四阿鋡中一切雜經，阿",
    "T24n1462_001:0675b24": "難所出，唯除律藏。佛語一味，分別有二用，初",
    "T24n1462_001:0675b25": "中後說其味有三，三藏亦復如是，戒定慧",
    "T24n1462_001:0675b26": "藏，若是部黨，五部經也。若一二分別有九",
    "T24n1462_001:0675b27": "部經，如是聚集有八萬法藏。」問曰：「何以名",
    "T24n1462_001:0675b28": "為一味？」「世尊得阿耨多羅三藐三菩提，乃至",
    "T24n1462_001:0675b29": "涅槃時，於一中間四十五年，為天、龍、夜叉、",
    "T24n1462_001:0675c01": "乾闥婆、阿修羅、迦樓羅、緊那羅、摩睺羅伽、人",
    "T24n1462_001:0675c02": "非人等，是為一味，若一解脫性復為一味。」",
    "T24n1462_001:0675c03": "「何謂為二？」「法藏、毘尼藏。」「何以初中後說？」「佛初",
    "T24n1462_001:0675c04": "中後說，是謂為三。而說偈言：",
    "T24n1462_001:0675c05": "「『流轉非一生，　　走去無厭足，",
    "T24n1462_001:0675c06": "正覓屋住處，　　更生生辛苦，",
    "T24n1462_001:0675c07": "今已見汝屋，　　不復更作屋。",
    "T24n1462_001:0675c08": "一切脊肋骨，　　碎折不復生，",
    "T24n1462_001:0675c09": "心已離煩惱，　　愛盡至涅槃。』",
    "T24n1462_001:0675c10": "「復有法師，解優陀那偈，此是如來初說，月",
    "T24n1462_001:0675c11": "生三日中得一切智慧，踊躍觀看因緣。說",
    "T24n1462_001:0675c12": "是偈言：",
    "T24n1462_001:0675c13": "「『時法生成就，　　蹇陀迦中說。』",
    "T24n1462_001:0675c14": "「如來臨涅槃時勅諸比丘：『汝於我法中慎",
    "T24n1462_001:0675c15": "莫懈怠。』此是最後說，於兩中間，是名中說。」",
    "T24n1462_001:0675c16": "問曰：「何謂三藏？」答曰：「毘尼藏、修多羅藏、阿",
    "T24n1462_001:0675c17": "毘曇藏，是名三藏。」問曰：「何謂毘尼藏？」「二波",
    "T24n1462_001:0675c18": "羅提木叉、二十三蹇陀、波利婆羅，是名毘尼",
    "T24n1462_001:0676a01": "藏。」問曰：「何謂修多羅藏？」答曰：「《梵網經》為初，",
    "T24n1462_001:0676a02": "四十四修多羅，悉入《長阿鋡》；初根《牟羅波",
    "T24n1462_001:0676a03": "利耶》，二百五十二修多羅，悉入《中阿鋡》；《烏",
    "T24n1462_001:0676a04": "伽多羅阿婆陀那》為初，七千七百六十二修",
    "T24n1462_001:0676a05": "多羅，悉入《僧述多》；《折多波利耶陀那修多",
    "T24n1462_001:0676a06": "羅》為初，九千五百五十七脩多羅，悉入《鴦",
    "T24n1462_001:0676a07": "掘多羅》，《法句喻》、《軀陀那》、《伊諦佛多伽》、《尼波多》、",
    "T24n1462_001:0676a08": "《毘摩那》、《卑多》、《涕羅涕利伽陀》、《本生》、《尼涕婆》、《波致",
    "T24n1462_001:0676a09": "參毘陀》、《佛種性經》。若用藏者，破作十四分，",
    "T24n1462_001:0676a10": "悉入《屈陀迦》，此是名《修多羅藏》。」問曰：「何謂",
    "T24n1462_001:0676a11": "阿毘曇藏？」答曰：「法僧伽、毘崩伽、陀兜迦他、耶",
    "T24n1462_001:0676a12": "摩迦、鉢叉逼伽羅坋那祗迦他跋偷，此是",
    "T24n1462_001:0676a13": "阿毘曇藏。」問曰：「何謂毘尼義耶？」說偈答曰：",
    "T24n1462_001:0676a14": "「將好非一種，　　調伏身口業，",
    "T24n1462_001:0676a15": "知毘尼義者，　　說是毘尼義。」",
    "T24n1462_001:0676a16": "問曰：「何謂種種五篇波羅提木叉？」「波羅夷為",
    "T24n1462_001:0676a17": "初，五篇七聚罪，是謂為種種戒母，將成",
    "T24n1462_001:0676a18": "堅行寬方便，隨結從身口不善作，此是將身",
    "T24n1462_001:0676a19": "口業，是故名毘尼耶。」問曰：「何謂修多羅？」以",
    "T24n1462_001:0676a20": "偈答曰：",
    "T24n1462_001:0676a21": "「種種義開發，　　善語如秀出，",
    "T24n1462_001:0676a22": "經緯與涌泉，　　繩墨綖貫穿，",
    "T24n1462_001:0676a23": "是謂脩多羅，　　甚深微妙義。」",
    "T24n1462_001:0676a24": "問曰：「何謂發義？」答曰：「自發義能發他義。」問",
    "T24n1462_001:0676a25": "曰：「何謂善語？」答曰：「先觀人心然後善語。」問",
    "T24n1462_001:0676a26": "曰：「何謂秀出？」答曰：「譬如禾稻秀出結實。」問",
    "T24n1462_001:0676a27": "曰：「何謂經緯？」答曰：「以綖織成。」問曰：「何謂",
    "T24n1462_001:0676a28": "涌泉？」答曰：「如泉取者眾多而無窮盡。」問曰：",
    "T24n1462_001:0676a29": "「何謂繩墨？」答曰：「如直繩能去曲木。」問曰：",
    "T24n1462_001:0676b01": "「何謂為綖？」答曰：「譬如散花，以綖貫穿風吹",
    "T24n1462_001:0676b02": "不散。修多羅者亦復如是，貫諸法相亦不",
    "T24n1462_001:0676b03": "分散。」問曰：「何謂阿毘曇？」以偈答曰：",
    "T24n1462_001:0676b04": "「有人意識法，　　讚歎斷截說，",
    "T24n1462_001:0676b05": "長法是故說，　　是為阿毘曇。",
    "T24n1462_001:0676b06": "「此是阿毘偈也，意、識、讚歎、斷截、長，此入阿毘",
    "T24n1462_001:0676b07": "義也。」問曰：「何謂為意？」答曰：「修多羅句云，有",
    "T24n1462_001:0676b08": "人言極劇意云何？是阿毘意義也。」「何謂為",
    "T24n1462_001:0676b09": "識？」答曰：「脩多羅句畫夜阿毘，此是阿毘識",
    "T24n1462_001:0676b10": "義也。」「何謂讚歎？」答曰：「王阿毘王，此是阿毘",
    "T24n1462_001:0676b11": "讚歎義也。」「何謂斷截？」答曰：「足力阿毘，此是",
    "T24n1462_001:0676b12": "阿毘斷截義也。」「何謂為長？」答曰：「阿毘于",
    "T24n1462_001:0676b13": "多漢言長也，此是阿毘長義也。又曰：『生色界，慈",
    "T24n1462_001:0676b14": "心遍觀一方毘呵羅漢言意義。識者，色聲乃至",
    "T24n1462_001:0676b15": "觸，是識義也。讚歎者，學法、無學法、世間無上",
    "T24n1462_001:0676b16": "法，此是讚歎義也。斷截者，觸法成學，是斷截",
    "T24n1462_001:0676b17": "義也。長者，大法不可度量阿耨多羅法，是",
    "T24n1462_001:0676b18": "長義也。』此義應當知之。又曰：『曇者法也。』」「何",
    "T24n1462_001:0676b19": "謂為藏？」以偈答曰：",
    "T24n1462_001:0676b20": "「智藏藏義味，　　從義學器者，",
    "T24n1462_001:0676b21": "我今合一說，　　藏義汝自知，",
    "T24n1462_001:0676b22": "此是藏義也。」",
    "T24n1462_001:0676b23": "問曰：「何謂為藏？」答曰：「藏者學，此是法藏也。",
    "T24n1462_001:0676b24": "又脩多羅句云，如人執攬與鋘鈇而來。此",
    "T24n1462_001:0676b25": "是器義也。今已總說三藏，應當知是二義",
    "T24n1462_001:0676b26": "也。已略說毘尼藏。智藏亦言義器，脩多羅",
    "T24n1462_001:0676b27": "亦如是。又曰：『阿毘曇者則是藏也。』如是已",
    "T24n1462_001:0676b28": "知。復於三藏中，種種因緣指示佛法，語言",
    "T24n1462_001:0676b29": "分別隨所薄著，學除甚深相學破合離者，",
    "T24n1462_001:0676c01": "次第文句至義自出。今次第現此三藏。阿毘",
    "T24n1462_001:0676c02": "說曰：『阿毘者，意義、識義、讚歎義、斷截義、出過",
    "T24n1462_001:0676c03": "廣義、大義、無上義。何謂為意？憶持也。識者分",
    "T24n1462_001:0676c04": "別也。讚歎者，常為聖人之所讚歎也。斷截",
    "T24n1462_001:0676c05": "者，分別偈也。出過者，過於餘法也。廣者，於",
    "T24n1462_001:0676c06": "諸法中最為廣也。大者諸法之最大也。無上",
    "T24n1462_001:0676c07": "者，諸法無能勝也。曇者，舉義承義護義。何謂",
    "T24n1462_001:0676c08": "為舉？舉者，舉置眾生於善道也。承者，承受",
    "T24n1462_001:0676c09": "眾生不令入三惡道也。護者，擁護眾生",
    "T24n1462_001:0676c10": "令得種種快樂也。藏者器也。何謂為器？器",
    "T24n1462_001:0676c11": "者，能聚集眾義也。』」問曰：「藏與阿毘曇，為同",
    "T24n1462_001:0676c12": "為異？」答曰：「同。」又問曰：「若同者，但云阿毘曇",
    "T24n1462_001:0676c13": "自足，何須復言藏也？」答曰：「聖人說法欲使",
    "T24n1462_001:0676c14": "文句具足故，更安藏字也，如是三藏義亦",
    "T24n1462_001:0676c15": "爾。又為指示故，為教授故，為分別故，為",
    "T24n1462_001:0676c16": "繫故，為捨故，為甚深相故，為離合故。若",
    "T24n1462_001:0676c17": "比丘隨所至處，顯現如是一切諸義，此是三",
    "T24n1462_001:0676c18": "藏，如是次第威德顯現正義，隨罪過、隨比",
    "T24n1462_001:0676c19": "類、隨教法、隨覆見纏名色差別。若人依毘",
    "T24n1462_001:0676c20": "尼為行則得入定，得定便具三達智，此是",
    "T24n1462_001:0677a01": "戒為行本，因三昧故便具六通。若人修學",
    "T24n1462_001:0677a02": "阿毘曇，能生實智慧，實慧既生便具四辯。",
    "T24n1462_001:0677a03": "若人隨順律語得世間樂。何謂為世間樂？",
    "T24n1462_001:0677a04": "淨戒之人人天讚善，常受世間四事供養，此",
    "T24n1462_001:0677a05": "世間樂除欲樂。如脩多羅說、佛所說，我已知",
    "T24n1462_001:0677a06": "之，不宜在家，出家學道而得道果。得道",
    "T24n1462_001:0677a07": "果者，戒定慧力也。隨逐惡者，皆由無智，無",
    "T24n1462_001:0677a08": "智故佛教妄解，妄解故誹謗如來，作諸惡",
    "T24n1462_001:0677a09": "業自破其身，從此因緣廣生邪見。於阿毘",
    "T24n1462_001:0677a10": "曇僻學者，捉心過急，則心發逸所不應",
    "T24n1462_001:0677a11": "思，如脩多羅，告諸比丘，有四法，不應思",
    "T24n1462_001:0677a12": "而思，心則發狂。」法師曰：「如是次第破戒、邪見",
    "T24n1462_001:0677a13": "亂心、善不善說已。而說偈言：",
    "T24n1462_001:0677a14": "「具足不具足，　　隨行而得之，",
    "T24n1462_001:0677a15": "比丘樂學者，　　當愛重此法。",
    "T24n1462_001:0677a16": "「如是藏義知一切佛語，應當知。」「何謂為阿",
    "T24n1462_001:0677a17": "含？」法師曰：「有五阿含。何謂為五？一者、《長阿",
    "T24n1462_001:0677a18": "含》，二者、《中阿含》，三者、《僧育多阿含》，四者、《鴦堀",
    "T24n1462_001:0677a19": "多羅阿含》，五者、《屈陀伽阿含》。」問曰：「何謂為長",
    "T24n1462_001:0677a20": "阿含？」「三品中《梵網經》為初，四十四修多羅悉",
    "T24n1462_001:0677a21": "入三品中，是名長阿含。」法師問：「云何名之",
    "T24n1462_001:0677a22": "為長？」「聚眾法最多故名為長。」又問曰：「何",
    "T24n1462_001:0677a23": "謂為阿含？」答曰：「容受聚集義名阿含。如修",
    "T24n1462_001:0677a24": "多羅說，佛告諸比丘：『我於三界中不見一",
    "T24n1462_001:0677a25": "阿含，如畜生阿含，純是眾生聚集處也。』以是",
    "T24n1462_001:0677a26": "義故，中阿含亦應知，不長不短故名為中。",
    "T24n1462_001:0677a27": "於十五品，根學修多羅為初，一百五十二修",
    "T24n1462_001:0677a28": "多羅，是名中阿含。「七月日出法竟，大德迦",
    "T24n1462_001:0677a29": "葉，修理成就十力法已，於是大地如人歡",
    "T24n1462_001:0677b01": "喜，歎言：『善哉，善哉！』乃徹黃泉六種震動，又",
    "T24n1462_001:0677b02": "種種奇異妙相出現，此是五百大眾羅漢初",
    "T24n1462_001:0677b03": "集名也。而說偈言：",
    "T24n1462_001:0677b04": "「世間中五百，　　羅漢出是法，",
    "T24n1462_001:0677b05": "故名五百出，　　諸賢咸共知。",
    "T24n1462_001:0677b06": "「是時大眾說，大德迦葉問優波離：『波羅夷何",
    "T24n1462_001:0677b07": "處結耶？』「亦問犯處、亦問因緣、亦問人身：『此",
    "T24n1462_001:0677b08": "問大德自知？』」答曰：「時因人結戒，是故結戒一",
    "T24n1462_001:0677b09": "切次第我今當說。爾時佛在毘蘭若處。」問",
    "T24n1462_001:0677b10": "曰：「何時說耶？」答：「集五百大眾說，如是種種",
    "T24n1462_001:0677b11": "義出已。」問曰：「何以優波離說？」答曰：「為大德迦",
    "T24n1462_001:0677b12": "葉問是戒本已。現今誰持者？持者何處住？",
    "T24n1462_001:0677b13": "我當說根本。今說章句義。爾時佛住毘蘭",
    "T24n1462_001:0677b14": "若，此根本律藏初如是說。長老優波離佛前",
    "T24n1462_001:0677b15": "持，佛未涅槃時，六通羅漢無數千萬，從優",
    "T24n1462_001:0677b16": "波離受。世尊涅槃後，大德迦葉為初，諸大",
    "T24n1462_001:0677b17": "悲眾集閻浮利地中，誰能持？優波離為初，",
    "T24n1462_001:0677b18": "諸律師次第持，乃至第三大眾諸大德持，",
    "T24n1462_001:0677b19": "今次第說師名字：優波離，大象拘，蘇那",
    "T24n1462_001:0677b20": "拘，悉伽符，目揵連子帝須。五人得勝煩惱，",
    "T24n1462_001:0677b21": "次第閻浮利地中持律亦不斷，乃至第三一切",
    "T24n1462_001:0677b22": "諸律師，皆從優波離出，此是連續優波離。",
    "T24n1462_001:0677b23": "何以故？優波離從金口所聞，聚於心中開",
    "T24n1462_001:0677b24": "施與人。人知已，有學人須陀洹、斯陀含、阿那",
    "T24n1462_001:0677b25": "含不可計數，愛盡比丘一千。大象拘是優",
    "T24n1462_001:0677b26": "波離弟子，從優波離口悉聞，自解至深極",
    "T24n1462_001:0677b27": "理，學人初受不可計數，愛盡比丘一千。蘇",
    "T24n1462_001:0677b28": "那拘，此是大象拘弟子，蘇那拘從師口受取",
    "T24n1462_001:0677b29": "律已，讀誦性自知律，學人初受不可計數，",
    "T24n1462_001:0677c01": "愛盡比丘一千。悉伽符是蘇那拘弟子，從師",
    "T24n1462_001:0677c02": "口受律已，於一千阿羅漢中，最勝性自知",
    "T24n1462_001:0677c03": "律，學人初受學不可計數，愛盡比丘非百",
    "T24n1462_001:0677c04": "千不可度量。爾時閻浮利地無數比丘集，",
    "T24n1462_001:0677c05": "目揵連子帝須神力，第三大眾欲現如是",
    "T24n1462_001:0677c06": "毘尼藏，閻浮利地中諸法師次第乃至第三",
    "T24n1462_001:0677c07": "大眾持，應當知。」問曰：「何謂為第三大眾？」答",
    "T24n1462_001:0677c08": "曰：「此是次第時已出竟，光明妙法用智慧",
    "T24n1462_001:0677c09": "故。而說是讚曰：",
    "T24n1462_001:0677c10": "「壽命住世間，　　五百智慧明，",
    "T24n1462_001:0677c11": "五百中大德，　　迦葉最為初，",
    "T24n1462_001:0677c12": "譬如燈油盡，　　涅槃無著處。」",
    "T24n1462_001:0677c13": "2 跋闍子品跋闍子品第二集法藏",
    "T24n1462_001:0677c14": "「於是眾聖，日夜中次第而去。世尊涅槃已",
    "T24n1462_001:0677c15": "一百歲時，毘舍離跋闍子比丘，毘舍離中十",
    "T24n1462_001:0677c16": "非法起。何謂為十？一者、鹽淨，二者、二指淨，",
    "T24n1462_001:0677c17": "三者、聚落間淨，四者、住處淨，五者、隨意淨，六",
    "T24n1462_001:0677c18": "者、久住淨，七者、生和合淨，八者、水淨，九者、不",
    "T24n1462_001:0677c19": "益縷尼師壇淨，十者、金銀淨。此是十非法。",
    "T24n1462_001:0677c20": "於毘舍離現此十非法，諸跋闍子修那伽",
    "T24n1462_001:0677c21": "子名阿須，阿須爾時作王，黨跋闍子等。爾",
    "T24n1462_001:0677c22": "時長老耶須拘迦，是迦乾陀子，於跋闍中",
    "T24n1462_001:0678a01": "彷徉而行毘舍離，跋闍子比丘毘舍離中",
    "T24n1462_001:0678a02": "現十非法，聞已：『我不應隱住壞十力法，",
    "T24n1462_001:0678a03": "若為方便滅此惡法？』即往至毘舍離。到已，",
    "T24n1462_001:0678a04": "爾時長老耶須拘迦乾陀子，於毘舍離大林",
    "T24n1462_001:0678a05": "鳩咤伽羅沙羅中住。爾時，跋闍子比丘說戒",
    "T24n1462_001:0678a06": "時，取水滿鉢置比丘僧中。爾時，毘舍離諸",
    "T24n1462_001:0678a07": "優婆塞來詣，跋闍子比丘作如是言，語",
    "T24n1462_001:0678a08": "諸優婆塞：『應與眾僧錢，隨意與半錢若一",
    "T24n1462_001:0678a09": "錢，使眾僧得衣服。』「一切應說，此是集毘",
    "T24n1462_001:0678a10": "尼義。七百比丘不減不長，是名七百比丘",
    "T24n1462_001:0678a11": "集毘尼義。於集眾中，二萬比丘集。長老耶",
    "T24n1462_001:0678a12": "斯那比丘發起此事，於跋闍子比丘眾中，長",
    "T24n1462_001:0678a13": "老離婆多問薩婆迦，薩婆迦比丘答：『律藏",
    "T24n1462_001:0678a14": "中斷十非法，及消滅諍法。大德！我等輩今",
    "T24n1462_001:0678a15": "應出法及毘尼，擇取通三藏者，至三達智",
    "T24n1462_001:0678a16": "比丘擇取已，於毘舍離婆利迦園中，眾已",
    "T24n1462_001:0678a17": "聚集，如迦葉初集法藏無異。一切佛法中",
    "T24n1462_001:0678a18": "垢洗除已，依藏更問、依阿含問、依枝葉",
    "T24n1462_001:0678a19": "問、依諸法聚問，一切法及毘尼藏盡出。』此是",
    "T24n1462_001:0678a20": "大眾，於八月日得集竟，說偈讚曰：",
    "T24n1462_001:0678a21": "「世間中七百，　　是為七百名，",
    "T24n1462_001:0678a22": "依如前所說，　　汝等自當知。",
    "T24n1462_001:0678a23": "「是時，薩婆迦眉、蘇寐、離婆多、屈闍須毘多、",
    "T24n1462_001:0678a24": "耶須、婆那參復多，此是大德阿難弟子，修",
    "T24n1462_001:0678a25": "摩㝹、婆娑伽眉，此二人是阿㝹留駄弟子，",
    "T24n1462_001:0678a26": "已曾見佛，而說偈言：",
    "T24n1462_001:0678a27": "「『第二好集眾，　　大法一切出，",
    "T24n1462_001:0678a28": "已至重法處，　　應作已作竟，",
    "T24n1462_001:0678a29": "愛盡比丘者，　　是名第二集。』」",
    "T24n1462_001:0678b01": "3 阿育王品1阿育王品第三集法藏",
    "T24n1462_001:0678b02": "「諸大德自作念言：『當來世我等師法，如是濁",
    "T24n1462_001:0678b03": "垢起有無耶？』大德即見當來世非法垢起，從",
    "T24n1462_001:0678b04": "此以後百歲又十八年中，波咤利弗國阿",
    "T24n1462_001:0678b05": "育王已生世，生已一切閻浮利地靡不降",
    "T24n1462_001:0678b06": "伏，於佛法中甚篤信極大供養。於是諸外",
    "T24n1462_001:0678b07": "道梵志，見阿育王如此信佛法，外道梵",
    "T24n1462_001:0678b08": "志貪供養故，入佛法中而作沙門，猶事外",
    "T24n1462_001:0678b09": "道如舊，以外道法教化諸人。如是佛法極",
    "T24n1462_001:0678b10": "大濁垢，濁垢欲成。於是諸大德作是念：『我",
    "T24n1462_001:0678b11": "等輩及當來世見垢不？』各自觀壽命不及，",
    "T24n1462_001:0678b12": "復作是念：『誰為當來宣傳？』諸大德觀一切",
    "T24n1462_001:0678b13": "人民及欲界中，都無一人。復觀諸梵天，有",
    "T24n1462_001:0678b14": "一天人短壽，曾觀法相。諸大德作如是念：",
    "T24n1462_001:0678b15": "『我等當往請此梵天人下生世間，於目揵連",
    "T24n1462_001:0678b16": "婆羅門家中受胎，然後我等教化令其出",
    "T24n1462_001:0678b17": "家，得出家已，一切佛法通達無礙三達智已，",
    "T24n1462_001:0678b18": "破壞外道判諸諍法，整持佛法。』「於是諸大",
    "T24n1462_001:0678b19": "德往至梵天，梵天人名帝須。諸大德至，語",
    "T24n1462_001:0678b20": "帝須：『從此百年後十八年中，如來法極大垢",
    "T24n1462_001:0678b21": "起，我等觀一切世間及欲界，不見一人能",
    "T24n1462_001:0678b22": "護佛法，乃至梵天見汝一人。善哉，善人！若",
    "T24n1462_001:0678b23": "汝生世間，以十力法汝當整持。』諸大德",
    "T24n1462_001:0678b24": "作是言已，大梵帝須聞諸大德佛法中垢",
    "T24n1462_001:0678b25": "起我當洗除，聞已，歡喜踊躍答曰：『善哉！對",
    "T24n1462_001:0678b26": "已，與諸大德立誓，於梵天應作已罷，從梵",
    "T24n1462_001:0678b27": "天下。』爾時，有大德和伽婆、栴陀跋闍二人，",
    "T24n1462_001:0678b28": "於眾少年，通持三藏，得三達智、愛盡阿羅",
    "T24n1462_001:0678b29": "漢，是二人不及滅諍。諸大德語二長老：『汝",
    "T24n1462_001:0678c01": "二人不及滅諍，眾僧今依事罰汝。當來有",
    "T24n1462_001:0678c02": "梵天人名帝須，當託生目揵連婆羅門家，",
    "T24n1462_001:0678c03": "汝二人可一人往迎，取度出家，一人教學",
    "T24n1462_001:0678c04": "佛法。』於是諸大德阿羅漢，隨壽長短各入",
    "T24n1462_001:0678c05": "涅槃，而說偈言：",
    "T24n1462_001:0678c06": "「第二七百眾，　　和合滅非法，",
    "T24n1462_001:0678c07": "當來法因緣，　　已作令久住。",
    "T24n1462_001:0678c08": "愛盡得自在，　　善通三達智，",
    "T24n1462_001:0678c09": "神通得自在，　　猶不免無常。",
    "T24n1462_001:0678c10": "我今說名字，　　傳流於將來，",
    "T24n1462_001:0678c11": "如是生無常，　　已知生難得，",
    "T24n1462_001:0678c12": "若欲得常住，　　當懃加精進。",
    "T24n1462_001:0678c13": "「此第二僧說：『摩呵梵魔帝須，從梵天下，託",
    "T24n1462_001:0678c14": "生目揵連婆羅門家。』於是和伽婆觀見帝",
    "T24n1462_001:0678c15": "須已入婆羅門家受胎。知受胎已，和伽婆",
    "T24n1462_001:0678c16": "日日往其家乞食，乃至七年。何以故？為度因",
    "T24n1462_001:0678c17": "緣故，於是七年乞飯不得，乞水亦不得。",
    "T24n1462_001:0678c18": "過七年已復往乞食，其家人應曰：『食已竟，",
    "T24n1462_001:0678c19": "大德！更往餘家。』和伽婆念言：『今得語已，還。』",
    "T24n1462_001:0678c20": "於是婆羅門從餘處還，於路見和伽婆：『咄",
    "T24n1462_001:0678c21": "出家人！從我家來耶？有所得不？』答曰：『得。』婆",
    "T24n1462_001:0678c22": "羅門還至家中，而問家人：『比丘乞食，有與",
    "T24n1462_001:0679a01": "不耶？』家人答曰：『都不與之。』婆羅門言：『比丘",
    "T24n1462_001:0679a02": "妄語，若明日來者我當詰問。』「明日門外坐，",
    "T24n1462_001:0679a03": "大德和伽婆明日來，婆羅門問曰：『大德！昨言",
    "T24n1462_001:0679a04": "乞有所得。定無所得，何以妄語？比丘法得",
    "T24n1462_001:0679a05": "妄語不？』大德和伽婆答曰：『我往汝家七年，",
    "T24n1462_001:0679a06": "都無所得，昨始得家人語我更往餘家，是",
    "T24n1462_001:0679a07": "故言得。』婆羅門自思念言：『此比丘正得語，",
    "T24n1462_001:0679a08": "而言有所得。善哉！是知足人也，若得飲食",
    "T24n1462_001:0679a09": "者，便應大歡喜。』婆羅門即迴己飲食分，施",
    "T24n1462_001:0679a10": "與和伽婆，而作是言：『從今已去，日日於此",
    "T24n1462_001:0679a11": "取食。』於是和伽婆日日恒往取食。婆羅門",
    "T24n1462_001:0679a12": "見和伽婆威儀具足，發大歡喜心，歡喜心",
    "T24n1462_001:0679a13": "已，復更請曰：『大德！自今以後莫餘家乞，長",
    "T24n1462_001:0679a14": "來此食。』和伽婆默然受請。日日食已漸示佛",
    "T24n1462_001:0679a15": "法，示已而去。「爾時婆羅門子年始十六，已",
    "T24n1462_001:0679a16": "學婆羅門法三圍陀書。婆羅門子初從梵",
    "T24n1462_001:0679a17": "天下，猶好淨潔，床席、先提悉不與人雜。",
    "T24n1462_001:0679a18": "若欲往師所，以床席、先提，以白潔裹，懸",
    "T24n1462_001:0679a19": "置屋間而去。去後大德和伽婆至，而作是念：",
    "T24n1462_001:0679a20": "『時今至矣！來往多年，此婆羅門子都不共語。",
    "T24n1462_001:0679a21": "以何方便而化度之？』即以神力，令家中床",
    "T24n1462_001:0679a22": "座隱蔽不見，唯見婆羅門子所舉先提。爾",
    "T24n1462_001:0679a23": "時，婆羅門見和伽婆來，遍求坐床了不能",
    "T24n1462_001:0679a24": "得，唯見其子所舉先提，即取與和伽婆坐。",
    "T24n1462_001:0679a25": "「婆羅門子還，見和伽婆坐其先提，見已心",
    "T24n1462_001:0679a26": "生忿怒，即問家人：『誰持我先提與沙門",
    "T24n1462_001:0679a27": "坐？』大德和伽婆食竟，婆羅門子瞋心已息。",
    "T24n1462_001:0679a28": "大德和伽婆語婆羅門子：『汝何所知？』婆羅門",
    "T24n1462_001:0679a29": "子：『咄沙門！我無所知，誰應知也？』婆羅門子",
    "T24n1462_001:0679b01": "問和伽婆：『沙門知圍陀法不？』問已，此沙門",
    "T24n1462_001:0679b02": "必知。大德和伽婆於三圍陀中通達，及乾",
    "T24n1462_001:0679b03": "晝漢言一切物名、揩晝、伊底呵寫、文字，一切分別。",
    "T24n1462_001:0679b04": "婆羅門子，於狐疑法不能通達。所以爾",
    "T24n1462_001:0679b05": "者，由師不解。婆羅門子問和伽婆，於難解",
    "T24n1462_001:0679b06": "中問問盡答。和伽婆語婆羅門子：『汝問已",
    "T24n1462_001:0679b07": "多，我今次問汝一事，汝應當答。』婆羅門子",
    "T24n1462_001:0679b08": "言：『善哉，沙門！我當分別答耶？』和伽婆於雙",
    "T24n1462_001:0679b09": "心中，問婆羅門子：『若人心起而不滅，若人",
    "T24n1462_001:0679b10": "心滅而不起，若人心滅而滅，若人心起而起？』",
    "T24n1462_001:0679b11": "於是婆羅門子，仰頭向虛空、下頭視地，不",
    "T24n1462_001:0679b12": "知所以，反諮沙門：『咄沙門！此是何義？』和",
    "T24n1462_001:0679b13": "伽婆答：『此是佛圍陀。』婆羅門子語：『大德",
    "T24n1462_001:0679b14": "得與我不？』答曰：『得。』復問：『云何可得？』答曰：『汝",
    "T24n1462_001:0679b15": "若出家，然後可得。』「於是婆羅門子心大歡喜，",
    "T24n1462_001:0679b16": "來到父母所而白言：『此沙門知佛圍陀，我",
    "T24n1462_001:0679b17": "欲就學，用白衣服沙門不與，令我出家然",
    "T24n1462_001:0679b18": "後當得。』父母作是念已：『善哉！若汝出家學",
    "T24n1462_001:0679b19": "圍陀竟，當速還家。』婆羅門子心念言：『我就",
    "T24n1462_001:0679b20": "此沙門學佛圍陀竟者當還。』臨欲去時父",
    "T24n1462_001:0679b21": "母教勅：『汝能懃學，當聽汝去。』答曰：『無暇",
    "T24n1462_001:0679b22": "教勅。』「於是婆羅門子往詣和伽婆所。到已，和",
    "T24n1462_001:0679b23": "伽婆即取婆羅門子度為沙彌，以三十二",
    "T24n1462_001:0679b24": "禪定法教其思惟，婆羅門子須臾之頃得",
    "T24n1462_001:0679b25": "須陀洹道。和伽婆思念：『此婆羅門子已得道",
    "T24n1462_001:0679b26": "跡，不樂還家。譬如燋穀不復更生，此沙彌",
    "T24n1462_001:0679b27": "亦復如是。』和伽婆復言：『若我與禪定深法，",
    "T24n1462_001:0679b28": "其得羅漢者恬靜而住，於佛法中不復更",
    "T24n1462_001:0679b29": "學。我今遣其往詣栴陀跋闍所，教學佛",
    "T24n1462_001:0679c01": "法并宣我意。』和伽婆言：『善來沙彌！汝可",
    "T24n1462_001:0679c02": "往彼大德栴陀跋闍所學佛法耶！汝到彼",
    "T24n1462_001:0679c03": "已，當作是言：「大德！我師遣來此教學佛法。」』",
    "T24n1462_001:0679c04": "栴陀跋闍答：『善哉沙彌！明日當教帝須一切",
    "T24n1462_001:0679c05": "佛法及義，唯除律藏。』教學已竟受具足戒，",
    "T24n1462_001:0679c06": "未滿一歲即通律藏，於三藏中悉具足知。",
    "T24n1462_001:0679c07": "和尚阿闍梨，以一切佛法付帝須已，隨",
    "T24n1462_001:0679c08": "壽命長短入於涅槃。爾時，帝須深修禪定，",
    "T24n1462_001:0679c09": "即得阿羅漢，以佛法教導一切人民。「爾時",
    "T24n1462_001:0679c10": "賓頭沙羅王生兒一百。賓頭沙羅王命終，阿",
    "T24n1462_001:0679c11": "育王四年中殺諸兄弟，唯置同母弟一人。",
    "T24n1462_001:0679c12": "過四年已，然後阿育王自拜為王，從此佛",
    "T24n1462_001:0679c13": "涅槃已一百一十八年。後阿育王即統領閻",
    "T24n1462_001:0679c14": "浮利地，一切諸王無不降伏，王之威神，統",
    "T24n1462_001:0679c15": "領虛空及地下，各一由旬，阿耨達池諸鬼",
    "T24n1462_001:0679c16": "神，恒日日獻水八擔合十六器，以供王用。",
    "T24n1462_001:0679c17": "「爾時阿育王已信佛法，以水八器施比丘",
    "T24n1462_001:0679c18": "僧，二器施通三藏者，二器供王夫人，餘四",
    "T24n1462_001:0679c19": "器自供。又雪山鬼神，日日獻楊枝木，名",
    "T24n1462_001:0679c20": "羅多，柔軟香美。王及夫人、宮中妓女，合一",
    "T24n1462_001:0679c21": "萬六千人，寺中比丘有六萬眾，常以楊枝",
    "T24n1462_001:0679c22": "恒日日供比丘僧，及王夫人宮中妓女，悉令",
    "T24n1462_001:0680a01": "備足。復有雪山鬼神獻藥果，名阿摩勒呵",
    "T24n1462_001:0680a02": "羅勒，此果色如黃金，香味希有。復有鬼",
    "T24n1462_001:0680a03": "神獻熟菴羅果。復有鬼神，日日獻五種衣",
    "T24n1462_001:0680a04": "服，悉黃金色及手巾，又日日獻賢聖蜜",
    "T24n1462_001:0680a05": "漿，又獻塗香及闍提花。海龍王又獻名眼",
    "T24n1462_001:0680a06": "藥。阿耨達池邊，有自然粳米香美，鼠剝去",
    "T24n1462_001:0680a07": "皮取完全者，鸚鵡日日齎九十擔獻王。",
    "T24n1462_001:0680a08": "又巧作堂屋，中蜜蜂結房，作蜜以供王。",
    "T24n1462_001:0680a09": "迦陵頻伽之鳥來至王所，作種種妙音以",
    "T24n1462_001:0680a10": "娛樂王。王有如是神力。「又於一日，王作金",
    "T24n1462_001:0680a11": "鎖遣鎖海龍王將來。此海龍王壽命一劫，",
    "T24n1462_001:0680a12": "曾見過去四佛。龍王到已，賜坐師子座，以",
    "T24n1462_001:0680a13": "白傘覆上，種種香花供養。阿育王脫己所",
    "T24n1462_001:0680a14": "著瓔珞，瓔珞海龍王身，以一萬六千妓女",
    "T24n1462_001:0680a15": "圍遶供養。阿育王語海龍王言：『我聞如來相",
    "T24n1462_001:0680a16": "好殊妙，我欲見之，汝可現之。』於是海龍王",
    "T24n1462_001:0680a17": "受教，即現神力，自變己身為如來形像，",
    "T24n1462_001:0680a18": "種種功德莊嚴微妙，有三十二大人之相、八",
    "T24n1462_001:0680a19": "十種好，譬如蓮花、欝波羅花開敷莊嚴水上，",
    "T24n1462_001:0680a20": "亦如星宿莊嚴虛空，青黃赤白種種光色，去",
    "T24n1462_001:0680a21": "身一尋以自莊嚴，譬如青虹，亦如電光圍",
    "T24n1462_001:0680a22": "遶而去，譬如金山，眾寶光明而圍遶之，一切",
    "T24n1462_001:0680a23": "眾生視之無厭，諸梵天龍夜叉乾闥婆等，",
    "T24n1462_001:0680a24": "於七日之中瞻仰目不暫捨。「阿育王見之歡",
    "T24n1462_001:0680a25": "喜。自從登位三年唯事外道，至四年中",
    "T24n1462_001:0680a26": "信心佛法。王所以事外道者，時阿育王父",
    "T24n1462_001:0680a27": "賓頭沙羅王，本事外道，日日供施婆羅門六",
    "T24n1462_001:0680a28": "萬人，王與夫人宮內悉事外道，是故相承",
    "T24n1462_001:0680a29": "事之。有一日阿育王供設諸婆羅門，王",
    "T24n1462_001:0680b01": "於殿上坐，見諸婆羅門左右顧視都無法",
    "T24n1462_001:0680b02": "用。王見如此而作是念：『我且更選試，必有",
    "T24n1462_001:0680b03": "法則者，我當供養。』作是念已向諸臣言：",
    "T24n1462_001:0680b04": "『卿等！若有事沙門婆羅門者，可請來我",
    "T24n1462_001:0680b05": "宮中，我當供施。』諸臣答曰：『善哉！』答已各去。",
    "T24n1462_001:0680b06": "「於是諸臣依其所事事尼揵陀等諸外道，",
    "T24n1462_001:0680b07": "各將至王宮，到已而白王言：『此是我等羅",
    "T24n1462_001:0680b08": "漢。』是時阿育王，即敷施床座，高下精麁各各",
    "T24n1462_001:0680b09": "不同。王語諸外道：『隨力所堪，各各當座而",
    "T24n1462_001:0680b10": "坐。』諸外道聞王此言，仍各自量而坐，或坐",
    "T24n1462_001:0680b11": "先提者，或坐木段者。王觀察如此，自作",
    "T24n1462_001:0680b12": "念曰：『此諸外道等定無法用。』王即知已而",
    "T24n1462_001:0680b13": "作是言：『外道如此，不足供施。』食訖即令",
    "T24n1462_001:0680b14": "出。「又復一日，王於殿上，在窓牖中，見一",
    "T24n1462_001:0680b15": "沙彌，名泥瞿陀，從殿前過，行步平正威",
    "T24n1462_001:0680b16": "儀具足。王問：『此誰沙彌耶？』左右答曰：『泥瞿陀",
    "T24n1462_001:0680b17": "沙彌，是先王長子修摩那之子也。』」法師曰：",
    "T24n1462_001:0680b18": "「我今依次第說因緣。爾時，賓頭沙羅王病",
    "T24n1462_001:0680b19": "困，阿育王從所封欝支國來還父王國，即",
    "T24n1462_001:0680b20": "殺修摩那太子，仍自把王國事。阿育王殺",
    "T24n1462_001:0680b21": "太子修摩那已，撿挍宮內。修摩那妃先已",
    "T24n1462_001:0680b22": "懷胎滿十月，仍假服逃出，去城不遠至栴",
    "T24n1462_001:0680b23": "陀羅村，村邊有樹名泥瞿陀，有一天人作",
    "T24n1462_001:0680b24": "此樹神。樹神見修摩那妃語言：『善來！』妃聞",
    "T24n1462_001:0680b25": "樹神喚，即往至樹所。樹神神力化作一屋，",
    "T24n1462_001:0680b26": "語妃曰：『汝可住此屋。』妃聞語已即便入屋，",
    "T24n1462_001:0680b27": "其夜而生一男兒，母為作字名泥瞿陀。於",
    "T24n1462_001:0680b28": "是旃陀羅主敬心供給，如奴見大家無異。",
    "T24n1462_001:0680b29": "時王女妃住樹神屋中七年，泥瞿陀年已",
    "T24n1462_001:0680c01": "七歲。爾時有阿羅漢比丘，名婆留那，以神",
    "T24n1462_001:0680c02": "通觀泥瞿陀，因緣應度，作是念：『今時至矣。』",
    "T24n1462_001:0680c03": "欲度為沙彌。即往詣妃所，求度為沙彌。妃",
    "T24n1462_001:0680c04": "即與令度。婆留那即度為沙彌，髮未落地",
    "T24n1462_001:0680c05": "即得羅漢。「又一日，沙彌料理裝束已，往詣",
    "T24n1462_001:0680c06": "師所供養已，取鉢盂袈裟往至母所，從",
    "T24n1462_001:0680c07": "城南入過殿前行出城東門。爾時，阿育王",
    "T24n1462_001:0680c08": "在殿上向東經行，王見泥瞿陀沙彌於殿",
    "T24n1462_001:0680c09": "前過，威儀具足視地七尺而行，心中清淨。",
    "T24n1462_001:0680c10": "此因緣已前說，今當廣說。於是阿育王而",
    "T24n1462_001:0680c11": "作是念：『彼沙彌者，屈身俯仰威儀庠序，當",
    "T24n1462_001:0680c12": "有聖利法也。』王見沙彌已信心歡喜，即",
    "T24n1462_001:0680c13": "發慈哀心。何以故？過去世時，此沙彌是阿育",
    "T24n1462_001:0680c14": "王兄，曾共修功德。而作偈說：",
    "T24n1462_001:0680c15": "「『往昔因緣故，　　今生復歡喜，",
    "T24n1462_001:0680c16": "譬如欝鉢花，　　得水鮮開敷。』",
    "T24n1462_001:0680c17": "「於是阿育王，生慈悲已不能自止，即遣三",
    "T24n1462_001:0680c18": "臣往喚沙彌。諸臣極久未時得還，復遣三",
    "T24n1462_001:0680c19": "臣。三臣到已，語沙彌言：『沙彌速去！』於是沙",
    "T24n1462_001:0680c20": "彌，執持威儀安庠而來。到已，王語沙彌：『當",
    "T24n1462_001:0680c21": "自觀察，隨意坐也。』於是沙彌，觀看眾中都",
    "T24n1462_001:0680c22": "無比丘，沙彌知已，仍欲就白傘高座，而作",
    "T24n1462_001:0680c23": "方便令王受鉢。王見沙彌作方便已，心自",
    "T24n1462_001:0680c24": "念言：『此沙彌者必為家主。』沙彌即以鉢授",
    "T24n1462_001:0680c25": "王已，即就王座。王以己所食施與沙彌，沙",
    "T24n1462_001:0681a01": "彌自量取足而受。沙彌食竟，於是王問沙",
    "T24n1462_001:0681a02": "彌：『沙彌師教，沙彌悉知不？』答曰：『我知少分。』",
    "T24n1462_001:0681a03": "王言：『善哉！為我說之。』『善哉大王！我當為說。』",
    "T24n1462_001:0681a04": "沙彌而作是念，量王所堪，即為說法呪願，",
    "T24n1462_001:0681a05": "便說半偈：",
    "T24n1462_001:0681a06": "「『不懈怠者是涅槃，　　若懈怠者是生死。』",
    "T24n1462_001:0681a07": "「王聞已，向沙彌言：『我知已，但說令盡。』沙彌",
    "T24n1462_001:0681a08": "呪願已竟，王向沙彌言：『日供養八分。』沙彌",
    "T24n1462_001:0681a09": "答：『善哉！我當迴與師。』王問：『沙彌師是誰",
    "T24n1462_001:0681a10": "耶？』答言：『無罪見罪呵責，是名我師。』王言：『更",
    "T24n1462_001:0681a11": "與八分。』沙彌答：『善哉！我當與阿闍梨。』王復",
    "T24n1462_001:0681a12": "問言：『闍梨是誰？』答：『共於善法中教授令知，",
    "T24n1462_001:0681a13": "是我闍梨。』王復答言：『善哉！我更與八分。』沙",
    "T24n1462_001:0681a14": "彌答：『此八分與比丘僧。』王復問言：『比丘僧是",
    "T24n1462_001:0681a15": "誰？』答言：『我師我闍梨我是依止，故得具足",
    "T24n1462_001:0681a16": "戒。』王聞是已倍增歡喜，王語沙彌：『若爾我",
    "T24n1462_001:0681a17": "更與八分。』沙彌答言：『善哉！受。』受已而去。「明",
    "T24n1462_001:0681a18": "日沙彌與比丘僧三十二人來至王宮，到",
    "T24n1462_001:0681a19": "已中食竟。王問沙彌：『更有比丘無？』沙彌答",
    "T24n1462_001:0681a20": "言：『有。』『若有者更將三十二人來。』如是漸增",
    "T24n1462_001:0681a21": "乃至六萬。是時外道六萬徒眾失供養分。大",
    "T24n1462_001:0681a22": "德泥瞿陀即授王及宮內夫人諸臣，悉受",
    "T24n1462_001:0681a23": "三歸五戒。是時王及諸人信心倍增，無有退",
    "T24n1462_001:0681a24": "轉。王為諸眾僧，起立大寺安處眾僧，乃至",
    "T24n1462_001:0681a25": "六萬日日供養。王所統領八萬四千國王，",
    "T24n1462_001:0681a26": "勅諸國起八萬四千大寺，起塔八萬四千，",
    "T24n1462_001:0681a27": "王勅諸國造立塔寺，各受王命歡喜而造。",
    "T24n1462_001:0681a28": "「復有一日於阿育僧伽藍作大布施，布",
    "T24n1462_001:0681a29": "施已，王於六萬比丘僧中坐，而作是言：『我",
    "T24n1462_001:0681b01": "有四種供給，湯藥、飲食、衣服、臥具，自恣與",
    "T24n1462_001:0681b02": "僧。』語已而作是問：『諸大德！佛所統領有幾",
    "T24n1462_001:0681b03": "種法耶？』比丘答言：『支法有九，法聚有八萬",
    "T24n1462_001:0681b04": "四千。』王聞已，至心於法。王作是念：『我當立",
    "T24n1462_001:0681b05": "八萬四千寺，以供養八萬四千法聚。』即日出",
    "T24n1462_001:0681b06": "銀錢九十六億，而喚大臣。臣到已，王語臣",
    "T24n1462_001:0681b07": "言：『我所領八萬四千國，遣人宣令，國起一",
    "T24n1462_001:0681b08": "寺。』阿育王自作阿育王僧伽藍。「眾僧見阿",
    "T24n1462_001:0681b09": "育王欲起大寺，見已有一比丘，名因陀",
    "T24n1462_001:0681b10": "掘多，有大神力漏盡羅漢。眾僧即差因陀",
    "T24n1462_001:0681b11": "掘多，統知寺事。是時因陀掘多見寺有所",
    "T24n1462_001:0681b12": "闕短處，自以神力修治令辦，王出銀錢，羅",
    "T24n1462_001:0681b13": "漢神力三年乃成。諸國起寺來啟答王，一",
    "T24n1462_001:0681b14": "日俱到，白統臣言：『造塔寺已成。』統臣入白",
    "T24n1462_001:0681b15": "王言：『八萬四千國，起八萬四千寺塔，皆悉",
    "T24n1462_001:0681b16": "已成。』王答言：『善哉！』王語一大臣：『可打鼓宣",
    "T24n1462_001:0681b17": "令，寺塔已成，七日之後當大供養布施，國中",
    "T24n1462_001:0681b18": "一切內外人民，悉受八戒身心清淨。』過七",
    "T24n1462_001:0681b19": "日已，莊嚴擬赴王命，如天帝釋諸天圍遶，",
    "T24n1462_001:0681b20": "阿育王國土亦復如是，莊嚴竟，人民遊觀無",
    "T24n1462_001:0681b21": "有厭足，人民悉入寺舍。「爾時集眾，有八億",
    "T24n1462_001:0681b22": "比丘僧、九十六萬比丘尼，於集眾中羅漢一",
    "T24n1462_001:0681b23": "萬。諸比丘僧心作是念：『我當以神通力令",
    "T24n1462_001:0681b24": "王得見己所造功德，見此已然後佛法大",
    "T24n1462_001:0681b25": "盛。』諸比丘以神通力，王所統領閻浮利地，",
    "T24n1462_001:0681b26": "縱廣四萬乃至海際，其中所起塔寺，一切供",
    "T24n1462_001:0681b27": "養布施種種功德，使王一時覩見。王得見已",
    "T24n1462_001:0681b28": "心中歡喜，而白眾僧言：『如我今者，供養",
    "T24n1462_001:0681b29": "如來作大布施，心中歡喜有如我不？』於是",
    "T24n1462_001:0681c01": "眾僧，推目揵連子帝須令答王。帝須答王",
    "T24n1462_001:0681c02": "言：『佛在世時諸人供養，不及於王，唯王一",
    "T24n1462_001:0681c03": "人無能過者。』「王聞帝須此語，心中歡喜不",
    "T24n1462_001:0681c04": "斷，而作念言：『於佛法中作大布施，無",
    "T24n1462_001:0681c05": "與我等，我當受持佛法如子愛父，則無",
    "T24n1462_001:0681c06": "有狐疑。』於是大王問比丘僧：『我於佛法中",
    "T24n1462_001:0681c07": "得受持不？』爾時帝須聞王語已，又見王邊",
    "T24n1462_001:0681c08": "王子，名摩哂陀，因緣具足，便作念：『若是王",
    "T24n1462_001:0681c09": "子得出家者，佛法極大興隆。』念已而白王",
    "T24n1462_001:0681c10": "言：『大王！如此功德猶未入佛法，譬如有人",
    "T24n1462_001:0681c11": "從地積七寶上至梵天，以用布施，於佛",
    "T24n1462_001:0681c12": "法中亦未得入，況王布施而望得入！』王復",
    "T24n1462_001:0681c13": "問言：『云何得入法分？』帝須答言：『若貧若富，",
    "T24n1462_001:0681c14": "身自生子，令子出家得入佛法。』作是言",
    "T24n1462_001:0681c15": "已，王自念：『我如此布施，猶未入佛法，我今",
    "T24n1462_001:0681c16": "當求得入因緣。』「王觀看左右見摩哂陀，而",
    "T24n1462_001:0681c17": "作是念：『我弟帝須已自出家。』即立摩哂陀",
    "T24n1462_001:0681c18": "為大子，王復籌量立為太子好？令出家",
    "T24n1462_001:0681c19": "好？即語摩哂陀：『汝樂出家不？』摩哂陀見叔",
    "T24n1462_001:0681c20": "帝須出家後，心願出家，聞王此言心大歡",
    "T24n1462_001:0681c21": "喜，即答：『實樂出家。若我出家，王於佛法得",
    "T24n1462_001:0681c22": "入法分。』爾時王女名僧伽蜜多，立近兄",
    "T24n1462_001:0681c23": "邊，其婿先已與帝須俱出家。王問僧伽蜜",
    "T24n1462_001:0681c24": "多：『汝樂出家不？』答言：『實樂。』王答：『若汝出家",
    "T24n1462_001:0681c25": "大善。』王知其心，心中歡喜向比丘言：『大德！",
    "T24n1462_001:0681c26": "我此二子，眾僧為度，令我得入佛法。』",
    "T24n1462_001:0681c27": "善見律毘婆沙卷第一"
}