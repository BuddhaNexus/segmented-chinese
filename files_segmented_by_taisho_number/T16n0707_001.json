{
    "T16n0707_001:0813c07": "No. 707",
    "T16n0707_001:0813c08": "佛說出家功德經",
    "T16n0707_001:0813c10": "失譯人今附東晉錄",
    "T16n0707_001:0813c11": "如是我聞：一時佛在毘舍離國，食時到，入城",
    "T16n0707_001:0813c12": "乞食。時毘舍離城中，有一梨車，名鞞羅羨",
    "T16n0707_001:0813c13": "那秦言勇軍。譬如天與諸天女共相娛樂，時此王",
    "T16n0707_001:0813c14": "子與諸婇女在閣上共相娛樂，耽於色欲",
    "T16n0707_001:0813c15": "亦復如是。爾時世尊以一切智聞彼樂音，",
    "T16n0707_001:0813c16": "告阿難言：「我知此人貪五欲樂者，不久命",
    "T16n0707_001:0813c17": "終。却後七日，當捨如是眷屬快樂，決定當",
    "T16n0707_001:0813c18": "死。阿難！如此人若當不捨欲樂、不出家者，",
    "T16n0707_001:0813c19": "命終或能墮於地獄。」爾時阿難頂奉佛教，欲",
    "T16n0707_001:0813c20": "利益此王子故，次至其舍。爾時王子聞阿",
    "T16n0707_001:0813c21": "難在外，即出奉見，以敬念故，請阿難入坐。",
    "T16n0707_001:0813c22": "坐已未久，爾時王子起恭敬心，白阿難言：",
    "T16n0707_001:0813c23": "「善哉！好親友來，今正是時。我今見汝，踊躍",
    "T16n0707_001:0813c24": "歡喜。汝字歡喜，汝今當教，告我佛所教法，令",
    "T16n0707_001:0813c25": "我歡喜。」爾時王子如是三請。阿難為欲作",
    "T16n0707_001:0813c26": "大利益，默然無言。王子又言：「鞞陀呵牟",
    "T16n0707_001:0813c27": "尼大仙，利益一切眾生。有何嫌恨，默然無",
    "T16n0707_001:0813c28": "所說？不見少告！」時第三師——持佛法藏、利世",
    "T16n0707_001:0813c29": "間者——慘然告言：「汝今善聽！却後七日，汝當",
    "T16n0707_001:0814a01": "命終。汝若於此五欲樂中不能覺悟、不出",
    "T16n0707_001:0814a02": "家者，命終或當墮地獄中。佛一切智人，正",
    "T16n0707_001:0814a03": "語正說，記汝如是。譬火燒物，終不虛發。汝",
    "T16n0707_001:0814a04": "諦思惟！」時彼王子聞此語已，甚大憂怖，愁",
    "T16n0707_001:0814a05": "憒不樂，受阿難教：「我當出家，定且聽更六",
    "T16n0707_001:0814a06": "日受樂，第七日中，我辭家眷屬，定必出家。」",
    "T16n0707_001:0814a07": "阿難可之。第七日畏生死故，求佛出家，佛",
    "T16n0707_001:0814a08": "即聽之。一日一夜，修持淨戒，即便命終。燒",
    "T16n0707_001:0814a09": "香畢已，尊者阿難與其眷屬，往白佛言：「世",
    "T16n0707_001:0814a10": "尊！此鞞羅羨那比丘，今已命終，神生何處？」時",
    "T16n0707_001:0814a11": "佛、世尊、天人之師、一切智人，以大梵音，勝",
    "T16n0707_001:0814a12": "出雷鼓迦陵頻伽眾妙音聲，以八種音告阿",
    "T16n0707_001:0814a13": "難言：「此鞞羅羨那比丘，畏於生死、地獄苦故，",
    "T16n0707_001:0814a14": "捨欲出家。一日一夜持淨戒故，捨此世已，",
    "T16n0707_001:0814a15": "生四天王天，為北方天王毘沙門子，恣心受",
    "T16n0707_001:0814a16": "於五欲快樂，貪受五欲，與諸婇女共相娛",
    "T16n0707_001:0814a17": "樂，壽五百歲。五百歲已，命終轉生三十三",
    "T16n0707_001:0814a18": "天，為帝釋子，具受五欲極天之樂，天妙婇",
    "T16n0707_001:0814a19": "女恣意千歲。壽盡，生焰天，為焰天王子，自",
    "T16n0707_001:0814a20": "恣受天色、聲、香、味、觸，快心欲樂。受天二千歲",
    "T16n0707_001:0814a21": "已，命終生於兜率天王子，恣心受於五欲快",
    "T16n0707_001:0814a22": "樂，目視相欲，心自厭足，常談法語、解脫智",
    "T16n0707_001:0814a23": "慧，壽天中壽。滿四千歲已，命終往生自在",
    "T16n0707_001:0814a24": "天上，為天王子，受種種五欲妙樂，於婇女",
    "T16n0707_001:0814a25": "中化應恣意八千歲。八千歲已，命終生他",
    "T16n0707_001:0814a26": "化自在天，為天王子。此第六天其中欲樂，下",
    "T16n0707_001:0814a27": "五天中所不能及。生此中已，受最妙樂，眾",
    "T16n0707_001:0814a28": "樂之藏。受此樂時，心極迷醉。具足受於諸",
    "T16n0707_001:0814a29": "妙勝樂，萬六千歲。如是受樂，於六欲天，往",
    "T16n0707_001:0814b01": "來七反。此毘羅羨那，以一日一夜出家故，",
    "T16n0707_001:0814b02": "滿二十劫不墮地獄、餓鬼、畜生，常生天人，",
    "T16n0707_001:0814b03": "受福自然。最後人中，生富樂家，財富珍寶",
    "T16n0707_001:0814b04": "具足。壯年已過，諸根熟時，畏惡生、老、病、死",
    "T16n0707_001:0814b05": "患故，厭世出家，剃除鬚髮故，身披法服，勤",
    "T16n0707_001:0814b06": "修精進，持四威儀，常行正念，觀於五陰苦、",
    "T16n0707_001:0814b07": "空、無我，解法因緣，成辟支佛，名毘流帝。於",
    "T16n0707_001:0814b08": "是時，放大光明，多有人、天，生於善根，令諸",
    "T16n0707_001:0814b09": "群生種於三乘解脫因緣。」爾時阿難叉手，白",
    "T16n0707_001:0814b10": "佛言：「世尊！若當有人放人出家；若有出家者，",
    "T16n0707_001:0814b11": "任其所須，得幾所福？若復有人毀破他人出",
    "T16n0707_001:0814b12": "家因緣，受何罪報？唯願世尊具盡告示！」佛告",
    "T16n0707_001:0814b13": "阿難：「汝若具滿於百歲中，問我此事，我以無",
    "T16n0707_001:0814b14": "盡智慧，除飲食時，滿百歲中，廣為汝說此",
    "T16n0707_001:0814b15": "人功德，猶不能盡。是人恒生天上、人中，常",
    "T16n0707_001:0814b16": "為國王，受天、人樂。若有於此沙門法中使",
    "T16n0707_001:0814b17": "人出家，若復營佐出家因緣，於生死中常",
    "T16n0707_001:0814b18": "受快樂。我滿百歲說其福德，不可窮盡。是故",
    "T16n0707_001:0814b19": "阿難！汝滿百歲盡壽問我，我至涅槃說此",
    "T16n0707_001:0814b20": "功德，亦不能盡。」佛告阿難：「若復有人破壞",
    "T16n0707_001:0814b21": "他人出家因緣，即為劫奪無盡善財福藏，壞",
    "T16n0707_001:0814b22": "三十七助菩提法、涅槃之因。設有欲壞出家",
    "T16n0707_001:0814b23": "因緣者，應善觀察如是之事。何以故？緣此",
    "T16n0707_001:0814b24": "罪業，墮地獄中，常盲無目，受極處苦；若作",
    "T16n0707_001:0814b25": "畜生，亦常生盲；若生餓鬼中，亦常生盲。在",
    "T16n0707_001:0814b26": "三惡苦，久乃得脫。若生為人，在母腹中，受",
    "T16n0707_001:0814b27": "胎便盲。汝於百歲常問是義，我百歲以無",
    "T16n0707_001:0814b28": "盡智說是罪報，亦不可盡。於四道中，生而",
    "T16n0707_001:0814b29": "常盲，我終不記此人當有得脫時。所以者",
    "T16n0707_001:0814c01": "何？皆由毀出家故。「或成就無邊功德，以破",
    "T16n0707_001:0814c02": "如是善因緣故，受無量罪，由障出家故，於",
    "T16n0707_001:0814c03": "此清淨智慧鏡中，為於解脫諸善法故。若見",
    "T16n0707_001:0814c04": "出家修持淨戒，趣解脫處，破他出家，為作留",
    "T16n0707_001:0814c05": "難；以是因緣故，生便常盲，不見涅槃，由毀",
    "T16n0707_001:0814c06": "出家故。常觀癡等十二因緣，應得解脫；以",
    "T16n0707_001:0814c07": "毀破他智慧眼故，破出家緣覆慧眼故，從",
    "T16n0707_001:0814c08": "生至生，常盲無目，不見三界，緣障出家故。",
    "T16n0707_001:0814c09": "出家應見五陰、二十我見，人趣正道；破出家",
    "T16n0707_001:0814c10": "因，壞正見故，所生常盲，不見正道。出家應",
    "T16n0707_001:0814c11": "見一切法聚、善法住處，應觀諸佛清淨法身；",
    "T16n0707_001:0814c12": "以破出家善因緣故，所生常盲，不能覩見佛",
    "T16n0707_001:0814c13": "法身。以因出家應具沙門形貌，及與持戒，清",
    "T16n0707_001:0814c14": "淨福田，種佛道因；破出家故，於善法中斷一切",
    "T16n0707_001:0814c15": "望，由是罪緣，生生常盲，由毀出家故。出家",
    "T16n0707_001:0814c16": "應善觀察一切身心，皆苦、無常、無我、不淨；破",
    "T16n0707_001:0814c17": "他出家，為作留難，則破此眼。破此眼故，不",
    "T16n0707_001:0814c18": "見四道、四念處、四正勤、四如意足、五根、五力、七",
    "T16n0707_001:0814c19": "覺分、八正道，趣涅槃城。是罪緣故，所生常盲，",
    "T16n0707_001:0814c20": "乃至不見空、無相、無作清淨善法，向涅槃城。",
    "T16n0707_001:0814c21": "「是以智慧之人知出家者，應當成就如是善",
    "T16n0707_001:0814c22": "法，不應破壞善法因緣，獲如是罪。誰毀破他",
    "T16n0707_001:0814c23": "人如是出家沙門正見因緣者，終不能得見",
    "T16n0707_001:0814c24": "涅槃城，所生常盲。「若復有人滿百劫中，餘方",
    "T16n0707_001:0814c25": "出家，修持淨戒；若復有人於此閻浮提，出",
    "T16n0707_001:0814c26": "家持戒，一日一夜，乃至須臾，清淨出家，於",
    "T16n0707_001:0814c27": "十六分彼百劫出家持戒，十六分中不及其",
    "T16n0707_001:0814c28": "一。「若有顛倒，婬姊妹女，不應婬處，強生慳嫉，",
    "T16n0707_001:0814c29": "此中罪報，不可計限。若有一人能正思惟",
    "T16n0707_001:0815a01": "有出家心，欲捨諸惡；若復有人破壞此人",
    "T16n0707_001:0815a02": "出家因緣，不令願滿，是罪因緣增長於前復",
    "T16n0707_001:0815a03": "倍百劫。」爾時阿難復白佛言：「世尊！此毘羅",
    "T16n0707_001:0815a04": "羨那所種善根，生尊貴處當受福樂，為過",
    "T16n0707_001:0815a05": "去世亦有善行？為但齊今一日一夜出家功",
    "T16n0707_001:0815a06": "德，受爾許福？」佛告阿難：「汝不應觀過去因緣！",
    "T16n0707_001:0815a07": "於此一日一夜清淨出家故，此善根，六欲",
    "T16n0707_001:0815a08": "天中七反受福，二十劫中常受生死世間",
    "T16n0707_001:0815a09": "之樂。最後人中，生福樂家，壯年已過，諸根",
    "T16n0707_001:0815a10": "熟時，畏於生、老、病、死、苦故，出家持戒，成辟",
    "T16n0707_001:0815a11": "支佛。」",
    "T16n0707_001:0815a12": "佛告阿難：「我今說喻，汝當善聽！譬四天下——",
    "T16n0707_001:0815a13": "東弗婆提、南閻浮提、西瞿耶尼、北欝單越——",
    "T16n0707_001:0815a14": "滿中阿羅漢，若稻麻叢林。若有一人滿百",
    "T16n0707_001:0815a15": "歲中，盡心供養此諸羅漢衣服飲食、病瘦",
    "T16n0707_001:0815a16": "醫藥、房舍臥具，乃至涅槃後若起塔廟，種種",
    "T16n0707_001:0815a17": "珍寶、花香、瓔珞、幡蓋、伎樂，懸諸寶鈴，掃灑香",
    "T16n0707_001:0815a18": "水，以諸偈頌，讚歎供養；所得功德，若有人為",
    "T16n0707_001:0815a19": "涅槃故，出家受戒乃至一日一夜所作功德，",
    "T16n0707_001:0815a20": "比前功德，十六分中不及其一。以是因緣，善",
    "T16n0707_001:0815a21": "男子當應出家，修持淨戒。諸善男子！諸須功",
    "T16n0707_001:0815a22": "德者、求善法者、自受法者，不應留難出家",
    "T16n0707_001:0815a23": "因緣，應勤方便勸作令成。」時諸大眾聞佛",
    "T16n0707_001:0815a24": "所說，莫不厭世，出家持戒。有得須陀洹乃",
    "T16n0707_001:0815a25": "至阿羅漢者，有種辟支佛善根者，有發無上",
    "T16n0707_001:0815a26": "菩提心者，皆大歡喜，頂戴奉行。",
    "T16n0707_001:0815a27": "佛說出家功德經"
}