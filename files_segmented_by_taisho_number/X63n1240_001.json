{
    "X63n1240_001:0232a02": " 溈山警策句釋科文",
    "X63n1240_001:0232a04": "釋此警策大科分(二)",
    "X63n1240_001:0232a05": "初題目(二)",
    "X63n1240_001:0232a06": "一人",
    "X63n1240_001:0232a07": "二法",
    "X63n1240_001:0232a08": "次本文(二)",
    "X63n1240_001:0232a09": "一長行(二)",
    "X63n1240_001:0232a10": "一教誡(九)",
    "X63n1240_001:0232a11": "一業因苦果",
    "X63n1240_001:0232a12": "二生老病死",
    "X63n1240_001:0232a13": "三生滅時速",
    "X63n1240_001:0232a14": "四違俗入道",
    "X63n1240_001:0232a15": "五名利失道",
    "X63n1240_001:0232a16": "六啟示三學",
    "X63n1240_001:0232a17": "七不修學過",
    "X63n1240_001:0232a18": "八業果時熟",
    "X63n1240_001:0232a19": "九策勵勸修",
    "X63n1240_001:0232a20": "二示法(三)",
    "X63n1240_001:0232a21": "一道行(六)",
    "X63n1240_001:0232a22": "一立行",
    "X63n1240_001:0232a23": "二懲誡",
    "X63n1240_001:0232a24": "三求道",
    "X63n1240_001:0232a25": "四擇友",
    "X63n1240_001:0232a26": "五結誨",
    "X63n1240_001:0232a27": "六潛修",
    "X63n1240_001:0232a28": "二禪教(二)",
    "X63n1240_001:0232a29": "一禪學(二)",
    "X63n1240_001:0232a30": "一示法",
    "X63n1240_001:0232a31": "二讚勉",
    "X63n1240_001:0232a32": "二教理(二)",
    "X63n1240_001:0232a33": "一示教",
    "X63n1240_001:0232a34": "二誡勉",
    "X63n1240_001:0232a35": "三結勸(五)",
    "X63n1240_001:0232a36": "一啟發",
    "X63n1240_001:0232a37": "二示教",
    "X63n1240_001:0232a38": "三勸勉",
    "X63n1240_001:0232a39": "四顯示因果",
    "X63n1240_001:0232a40": "五自行化他",
    "X63n1240_001:0232a41": "二重頌(三)",
    "X63n1240_001:0232a42": "一標頌題",
    "X63n1240_001:0232a43": "二頌教誡(十一)",
    "X63n1240_001:0232a44": "一幻色",
    "X63n1240_001:0232a45": "二時節",
    "X63n1240_001:0232a46": "三生滅",
    "X63n1240_001:0232a47": "四流轉",
    "X63n1240_001:0232a48": "五愛取有",
    "X63n1240_001:0232a49": "六虗生空老",
    "X63n1240_001:0232a50": "七無明惑",
    "X63n1240_001:0232a51": "八慨時命速",
    "X63n1240_001:0232a52": "九現因後果",
    "X63n1240_001:0232a53": "十因果所由",
    "X63n1240_001:0232a54": "十一循環不息",
    "X63n1240_001:0232a55": "三頌示法(七)",
    "X63n1240_001:0232a56": "一依師",
    "X63n1240_001:0232a57": "二擇法",
    "X63n1240_001:0232a58": "三了妄",
    "X63n1240_001:0232a59": "四歸真",
    "X63n1240_001:0232a60": "五相忘",
    "X63n1240_001:0232a61": "六寂照",
    "X63n1240_001:0232a62": "七雙泯",
    "X63n1240_001:0232a64": "溈山警策句釋科文(終)",
    "X63n1240_001:0232b03": " 溈山警策句釋記序",
    "X63n1240_001:0232b05": "生死事大。迅速無常。學道人。當時刻以此為念。日月",
    "X63n1240_001:0232b06": "易邁。若弗云來。生者不修。死將奚具。饕餮陋習。誠為",
    "X63n1240_001:0232b07": "可恥。此溈山警策之所以作也。鼎湖。",
    "X63n1240_001:0232b08": "在和尚。敷揚妙道。誘誨來學。諄懇切篤。獎掖備至。偶",
    "X63n1240_001:0232b09": "一日大眾請師開示溈山警策宗趣。師以無礙慧辯。",
    "X63n1240_001:0232b10": "悅可眾心。因復請師分科句釋。使警策之旨洞然。無",
    "X63n1240_001:0232b11": "論上哲中流。皆可循修。悉詣至道。師之上足石箭詗",
    "X63n1240_001:0232b12": "公。記師日前闡演之言。註于章末。如錦添花。如膏助",
    "X63n1240_001:0232b13": "明。是書大有裨于後學。匪細故也。讀是書者。而如見",
    "X63n1240_001:0232b14": "溈山焉。而如見在和尚與溈山異口同心。能推從上",
    "X63n1240_001:0232b15": "佛祖。竭力為人之處。與大眾相勸勉咨儆焉。昔大安",
    "X63n1240_001:0232b16": "禪師云。我在溈山三十年。看水牯牛。今變作露地白",
    "X63n1240_001:0232b17": "牛。常在面前。終日露迥迥地。趂亦不去。此真可謂能",
    "X63n1240_001:0232b18": "自警策者也。吾願天下學道人。皆以大安禪師能自",
    "X63n1240_001:0232b19": "警策者而策之。",
    "X63n1240_001:0232b20": "旹",
    "X63n1240_001:0232b21": "順治庚子歲臘月禺山弟子鄺裔書于龍江山麓",
    "X63n1240_001:0233a03": "溈山警策句釋記卷上",
    "X63n1240_001:0233a05": "粵東鼎湖山沙門釋　弘贊在犙　註",
    "X63n1240_001:0233a06": "門人比丘　開詗　記",
    "X63n1240_001:0233a07": "將釋此文。大科分二。初釋題目。次釋本文。●初釋",
    "X63n1240_001:0233a08": "題目二一人。二法。○一人",
    "X63n1240_001:0233a09": "溈山。",
    "X63n1240_001:0233a10": "題目四字。上二字是能詮之人。下二字是所詮之",
    "X63n1240_001:0233a11": "法。人以山為稱。法以警策為目。人以山為稱者。山",
    "X63n1240_001:0233a12": "踞長沙郡西北。因師居之。以尊人故。而稱山也。師",
    "X63n1240_001:0233a13": "諱靈祐。俗姓趙。福州長谿人也。年十五出家。二十",
    "X63n1240_001:0233a14": "受具戒。精究大小乘經律。二十三遊江西。參百丈",
    "X63n1240_001:0233a15": "大智禪師。丈一見許之入室。遂居參學之首。一日",
    "X63n1240_001:0233a16": "侍立次。丈令撥爐取火。師撥云。無火。丈自起深撥",
    "X63n1240_001:0233a17": "得少火。舉以示之。曰。汝道無。這箇是甚麼。師因而",
    "X63n1240_001:0233a18": "悟入。禮謝陳其所悟。丈曰。此乃暫時岐路耳。經云。",
    "X63n1240_001:0233a19": "欲識佛性義。當觀時節因緣。時節既至。如迷忽悟。",
    "X63n1240_001:0233a20": "如忘忽憶。方省己物。不從他得。故祖師云。悟了同",
    "X63n1240_001:0233a21": "未悟。無心亦無法。祇是無虗妄凡聖等心。本來心",
    "X63n1240_001:0233a22": "法。元自備足。汝今既爾。善自護持。師後充典座之",
    "X63n1240_001:0233a23": "職。時有司馬頭陀。自湖南來。謂丈曰。頃在湖南。尋",
    "X63n1240_001:0233a24": "得一山名大溈。是一千五百人善知識所居之處。",
    "X63n1240_001:0233b01": "丈曰。老僧往住可乎。陀曰。非和尚所居。丈曰。何也。",
    "X63n1240_001:0233b02": "陀曰。和尚是骨人。彼是肉山。設居之。徒不滿千。丈",
    "X63n1240_001:0233b03": "令侍者喚首座來。問曰。此人何如。陀請謦欬一聲。",
    "X63n1240_001:0233b04": "行數步。陀曰。不可也。復喚典座來問。陀一見。乃曰。",
    "X63n1240_001:0233b05": "此正是溈山主也。丈夜召師入室囑云。吾化緣在",
    "X63n1240_001:0233b06": "此。溈山勝境。汝當居之。嗣續吾宗。廣度後學。師遂",
    "X63n1240_001:0233b07": "往居焉。其山峭絕。蟠木窮谷。幾千百里。為羆豹虎",
    "X63n1240_001:0233b08": "兕之宅。人迹罕至。師與猿猴為伴。拾橡栗充餐。經",
    "X63n1240_001:0233b09": "六七載。鄉民稍知。率眾共營梵宇。由是道傳天下。",
    "X63n1240_001:0233b10": "禪學輻輳。遂建溈仰一宗。敷揚正教。四十餘載。得",
    "X63n1240_001:0233b11": "悟者。不可勝數。入室者。四十一人。於唐大中七年",
    "X63n1240_001:0233b12": "正月九日。盥潄趺坐。怡然而化。世壽八十三。僧臘",
    "X63n1240_001:0233b13": "六十四。塔於本山南阜。敕謐大圓禪師。塔曰清淨。",
    "X63n1240_001:0233b14": "記曰。傳云師住溈山日久。自知前身曾為越州村",
    "X63n1240_001:0233b15": "寺誦法華經僧。師示寂歲。去如來滅度。一千八百",
    "X63n1240_001:0233b16": "零二年矣。司馬頭陀。其人內秘直指之宗。外蘊人",
    "X63n1240_001:0233b17": "倫之鑒。兼窮地理。諸方創寺。多取決焉。首座。即華",
    "X63n1240_001:0233b18": "林和尚也。",
    "X63n1240_001:0233b19": "○二法",
    "X63n1240_001:0233b20": "警策。",
    "X63n1240_001:0233b21": "此二字。乃一卷文之宗致也。警謂警諸未悟。策謂",
    "X63n1240_001:0233b22": "策諸後進。時溈山大師。因覩法末。情敝目滋。僧同",
    "X63n1240_001:0233b23": "陋俗。饕餮懈怠。無向上志。遂作此警策。以曉悟勉",
    "X63n1240_001:0233b24": "進焉。",
    "X63n1240_001:0233c01": "記曰。按諸經論。或以單人為名。或以單法為名。或",
    "X63n1240_001:0233c02": "以人法為名。今此警策。正以人法為名。溈山二字。",
    "X63n1240_001:0233c03": "是後人所置。非大師自立。如常途註述。於題目下。",
    "X63n1240_001:0233c04": "別出作者名。今就題中標出。故以人法為名也。",
    "X63n1240_001:0233c05": "○次釋本文二初長行。次重頌。△初長行二一教",
    "X63n1240_001:0233c06": "誡。二示法。",
    "X63n1240_001:0233c07": "△一教誡九一業因苦果。二生老死病。三生滅時",
    "X63n1240_001:0233c08": "速。四違俗入道。五名利失道。六啟示三學。七不修",
    "X63n1240_001:0233c09": "學過。八業果時熟。九策勵勸修。○一業因苦果",
    "X63n1240_001:0233c10": "夫業繫受身。未免形累。",
    "X63n1240_001:0233c11": "上句明業果。下句明眾苦。此是業繫苦相。業屬過",
    "X63n1240_001:0233c12": "去。若果屬現在。言其因中有繫。故其果中有累。累",
    "X63n1240_001:0233c13": "非一致。故云眾苦。眾苦者。略言三苦八苦。廣則八",
    "X63n1240_001:0233c14": "萬四千塵勞諸苦。葢由凡夫。不了自心。起惑造業。",
    "X63n1240_001:0233c15": "以業繫縛。故難免分段生死之形累。天臺云。一切",
    "X63n1240_001:0233c16": "有為心行。常為無常患累之所逼惱。故名為苦。智",
    "X63n1240_001:0233c17": "論云。無量眾生。有三種身苦。老病死。三種心苦。貪",
    "X63n1240_001:0233c18": "嗔癡。三種後世苦。地獄餓鬼畜生。法句經云。昔有",
    "X63n1240_001:0233c19": "四比丘。論世苦事。一言婬慾惱人。一言饑渴逼體。",
    "X63n1240_001:0233c20": "一言嗔恚擾亂。一言驚怖恐懼。共競是非。佛言。汝",
    "X63n1240_001:0233c21": "等所論。不究苦義。身為諸苦之本。眾患之源。當求",
    "X63n1240_001:0233c22": "寂滅。此為最樂。",
    "X63n1240_001:0233c23": "記曰。夫萬累本於身有。身由業繫而生。業因煩惱",
    "X63n1240_001:0233c24": "而得。以煩惱無明惑故。作眾生業。由斯業故。繫縛",
    "X63n1240_001:0234a01": "有情。不得解脫。故於三界六道中。受種種身形。眾",
    "X63n1240_001:0234a02": "苦之累。是則因業受身。身還造業。有身必苦。有形",
    "X63n1240_001:0234a03": "必累。老子亦云。吾有大患。為吾有心。吾若無身。何",
    "X63n1240_001:0234a04": "患之有。欲得無身須得無心。心為業用。業從緣起。",
    "X63n1240_001:0234a05": "若一念無生。患累俱捐。故肇論云。萬累滋彰。本於",
    "X63n1240_001:0234a06": "妄想。妄想既祛。則萬累都息。言三苦者。苦苦。壞苦。",
    "X63n1240_001:0234a07": "行苦。謂眾生受於有漏五陰分段之身。性常逼迫。",
    "X63n1240_001:0234a08": "是為苦。又與苦受相應。即苦上加苦。故名苦苦。若",
    "X63n1240_001:0234a09": "樂相壞時。苦相即至。是名壞苦。有漏之法。四相遷",
    "X63n1240_001:0234a10": "流。常不安隱。故曰行苦。八苦者。謂生苦。老苦。病苦。",
    "X63n1240_001:0234a11": "死苦。愛別離苦。怨憎會苦。求不得苦。五陰盛苦。謂",
    "X63n1240_001:0234a12": "生老病死等。眾苦聚集。故名五陰盛苦也。言分段",
    "X63n1240_001:0234a13": "者。聲聞。緣覺。菩薩。所執法相不忘。受於變易生死",
    "X63n1240_001:0234a14": "之苦。凡夫為愛見所覆。不了境界虗妄。起惑造業。",
    "X63n1240_001:0234a15": "受於分段生死之苦。言煩惱者。謂昏煩之法。惱亂",
    "X63n1240_001:0234a16": "心神。與心作煩。令心得惱。略則三毒十惡。廣則百",
    "X63n1240_001:0234a17": "八煩惱。乃至八萬四千諸塵勞門。塵勞門。即萬累",
    "X63n1240_001:0234a18": "也。",
    "X63n1240_001:0234a19": "○二生老病死",
    "X63n1240_001:0234a20": "稟父母之遺體。假眾緣而共成。",
    "X63n1240_001:0234a21": "上句明色本。下句明假合。此二句總屬生法。即萬",
    "X63n1240_001:0234a22": "累之原也。稟即稟受。體即四大色身。從初一念顛",
    "X63n1240_001:0234a23": "倒。攬父母赤白二穢為身。故曰遺體。假眾緣者。假",
    "X63n1240_001:0234a24": "謂假借。亦藉也。眾緣即四大六根。及十二因緣。圓",
    "X63n1240_001:0234b01": "覺經云。四緣假合。妄有六根。六根四大。中外合成。",
    "X63n1240_001:0234b02": "言四大者。即地水火風。其體各異。中無實性。亦無",
    "X63n1240_001:0234b03": "主宰能自和合為身。必藉宿因眾緣三事而成。因",
    "X63n1240_001:0234b04": "緣不具。色即不住。十二因緣者。所謂此有。故彼有。",
    "X63n1240_001:0234b05": "此生。故彼生。從無明緣行。行緣識。識緣名色。名色",
    "X63n1240_001:0234b06": "緣六入。六入緣觸。觸緣受。受緣愛。愛緣取。取緣有。",
    "X63n1240_001:0234b07": "有緣生。生緣老死。起憂悲苦惱。如是純大苦蘊積",
    "X63n1240_001:0234b08": "集而生。然此十二法。展轉能感果故名因。互相由",
    "X63n1240_001:0234b09": "藉而有謂之緣。因緣相續。則生死往還無際。若破",
    "X63n1240_001:0234b10": "無明。不起取有。則三界二十五有生死皆息。所謂",
    "X63n1240_001:0234b11": "此無。故彼無。此滅。故彼滅。從無明滅。則行滅。乃至",
    "X63n1240_001:0234b12": "老死憂悲苦惱。純大苦蘊積集皆滅矣。",
    "X63n1240_001:0234b13": "記曰。身假眾緣所成。緣合則起而為生。緣散則滅",
    "X63n1240_001:0234b14": "而為死。是以法從緣故不有。緣起故不無。既從緣",
    "X63n1240_001:0234b15": "有。故無真宰常主。止觀云。從頭足支節。一一諦觀。",
    "X63n1240_001:0234b16": "了不見有我。何處有人。及與眾生。業力機關。假為",
    "X63n1240_001:0234b17": "空聚。從眾緣生。無有主宰也。十二因緣者。亦名緣",
    "X63n1240_001:0234b18": "起。又名緣生。謂先無其事。而從彼生。名之為因。素",
    "X63n1240_001:0234b19": "有其分。而從彼起。名之為緣。一曰無明。即昏暗之",
    "X63n1240_001:0234b20": "義。謂過去世煩惱之惑。覆葢本性。無所明了也。二",
    "X63n1240_001:0234b21": "曰行。行即行業。謂過去世身口造作一切善不善",
    "X63n1240_001:0234b22": "業也。此二支是過去因。三曰識。識即識心。謂由過",
    "X63n1240_001:0234b23": "去惑業相牽。致令此識投托母胎。一剎那間。染愛",
    "X63n1240_001:0234b24": "為種。納想成胎。即攬父母精血二滴。合成一滴。大",
    "X63n1240_001:0234c01": "如豆子。住胎藏中。與三事和合。一命。二煖。三識。是",
    "X63n1240_001:0234c02": "中有報風依風。名為壽命。精血不臭不爛。名為煖。",
    "X63n1240_001:0234c03": "是中心意。名為識。如是三事。缺一則腐敗不住。此",
    "X63n1240_001:0234c04": "是入母胎中初七日位。名歌羅邏。狀如凝酥。從此",
    "X63n1240_001:0234c05": "以後。隨母氣息上下。七日一變。止觀云。人托胎時。",
    "X63n1240_001:0234c06": "神識始與精血合。帶絲在臍。臍能連持。謂臍既為",
    "X63n1240_001:0234c07": "諸腸胃之源。在胎之時。以母之臍。注子之臍。故母",
    "X63n1240_001:0234c08": "所食。從臍而入。以資於子。氣息亦爾。子初在胎。依",
    "X63n1240_001:0234c09": "於母息。故俗名子以之為息。四曰名色。名即是心。",
    "X63n1240_001:0234c10": "謂心但有名字。而無形質也。色即色質。謂從托胎",
    "X63n1240_001:0234c11": "後。至第五箇七日。名形位。生諸根形。四支分別。是",
    "X63n1240_001:0234c12": "名為色。以父母精血為身根種。識在其中。故合名",
    "X63n1240_001:0234c13": "名色。五曰六入。謂從入胎已後。至第六箇七日。名",
    "X63n1240_001:0234c14": "髮毛爪齒位。至第七箇七日。名具根位。謂六根開",
    "X63n1240_001:0234c15": "張。有入六塵之用。故名六入。六曰觸。觸即觸對。謂",
    "X63n1240_001:0234c16": "從出胎。乃至三四歲時。眼耳鼻舌身意之六根。雖",
    "X63n1240_001:0234c17": "觸色聲香味觸法之六塵。而未能了知。生苦樂之",
    "X63n1240_001:0234c18": "想。故名為觸。七曰受。受即領納之義。謂五六歲。至",
    "X63n1240_001:0234c19": "十二三歲時。六根觸對六塵。即能納受前境。好惡",
    "X63n1240_001:0234c20": "等事。雖能了別。然未起貪愛婬染之心也。此五支",
    "X63n1240_001:0234c21": "是現在果。八曰愛。愛即貪愛。謂從十四五歲。至十",
    "X63n1240_001:0234c22": "八九歲時。貪種種勝妙資具。及婬欲等境。然猶未",
    "X63n1240_001:0234c23": "能廣徧追求。故名為愛。九曰取。取即求取。謂從二",
    "X63n1240_001:0234c24": "十歲後。貪愛轉盛。於色聲香味觸。五塵之境。四方",
    "X63n1240_001:0235a01": "馳求。故名為取。十曰有。有即後有。因果之不亡也。",
    "X63n1240_001:0235a02": "謂因求取諸境。起善惡業。積集牽引當生欲界。色",
    "X63n1240_001:0235a03": "界。無色界。三有之果也。此三支是現在因。十一曰",
    "X63n1240_001:0235a04": "生。生即受生。謂今生所作善惡之業。來世於三界",
    "X63n1240_001:0235a05": "六道中受生也。十二曰老死。老即根熟。死即根壞。",
    "X63n1240_001:0235a06": "謂來世受生已。至五陰身熟。名老。熟已壞滅。名死。",
    "X63n1240_001:0235a07": "此二支是未來之果。斯十二支。是三世因果。循環",
    "X63n1240_001:0235a08": "不斷之法。以由過去世無明行為因。感斯現在識",
    "X63n1240_001:0235a09": "名色六入觸受為果。由斯果故。起愛取有。為現在",
    "X63n1240_001:0235a10": "之因。由斯因故。招感未來世生老死之果。果復造",
    "X63n1240_001:0235a11": "因。因復感果。三世相續。無有間斷。如車輪轉。故曰",
    "X63n1240_001:0235a12": "輪廻。",
    "X63n1240_001:0235a13": "雖乃四大扶持。常相違背。",
    "X63n1240_001:0235a14": "上句假合。下句乖順。夫人攬外地水火風合集成",
    "X63n1240_001:0235a15": "身。共相扶翼。執持命根。住壽一期。然於其中。常相",
    "X63n1240_001:0235a16": "乖順。一大不調。百一病生。四大不調。則四百四病",
    "X63n1240_001:0235a17": "同時俱作。所言大者。謂此四法。無處不有。徧諸方",
    "X63n1240_001:0235a18": "域。故稱為大。萬事萬形。皆四大成。在外則為土木",
    "X63n1240_001:0235a19": "山河。在內則為四肢百骸。聚而為生。散而為死。生",
    "X63n1240_001:0235a20": "則為內。死則為外。內外雖殊。而大不異。堅性屬地。",
    "X63n1240_001:0235a21": "即髮毛爪齒皮肉筋骨等。此若不假水。則不和合。",
    "X63n1240_001:0235a22": "濕性屬水。即涕唾精液大小便利等。此若不假地。",
    "X63n1240_001:0235a23": "則便流散。熱性屬火。即身中煖氣。若不假風。則不",
    "X63n1240_001:0235a24": "增長。動性屬風。即出入息。及身之動轉。若無此風。",
    "X63n1240_001:0235b01": "則身不能動轉施為。然此四大。性本無患。以眾緣",
    "X63n1240_001:0235b02": "合集。增損相尅。病患由是而生。故地增則令身沉",
    "X63n1240_001:0235b03": "重。水積則涕唾乖常。火盛則頭胸壯熱。風動則氣",
    "X63n1240_001:0235b04": "息擊衝。即沉重。痰癊。黃熱。氣發。之病也。由此四病。",
    "X63n1240_001:0235b05": "則有四百四病生起。風病百一。黃病百一。痰癊病",
    "X63n1240_001:0235b06": "百一。總集病百一。如是諸患。無時不生。故曰常相",
    "X63n1240_001:0235b07": "違背。",
    "X63n1240_001:0235b08": "記曰。大論云。四大為身。常相侵害。一一大中。百一",
    "X63n1240_001:0235b09": "病起。冷病有二百二。水風起故。熱病有二百二。地",
    "X63n1240_001:0235b10": "火起故。火熱相。地堅相。堅相故難消。難消故能起",
    "X63n1240_001:0235b11": "熱病血肉筋骨脈髓等是地分。除其業報者。一切",
    "X63n1240_001:0235b12": "法皆和合因緣而生也。輔行云。四大不順者。行役",
    "X63n1240_001:0235b13": "無時。強健擔負。搪觸寒熱。外熱助火。火強破水。是",
    "X63n1240_001:0235b14": "增火病。外寒助水。水增害火。是為水病。外風動氣。",
    "X63n1240_001:0235b15": "氣吹火。火動水。是為風病。或三大增害於地。名等",
    "X63n1240_001:0235b16": "分病。或身分增害三大。亦是等分病。屬地病。飲食",
    "X63n1240_001:0235b17": "不節亦能作病。如薑桂辛物增火。蔗蜜甘冷增水。",
    "X63n1240_001:0235b18": "梨增風。膏膩增地。黃瓜為熱病而作因緣。即是噉",
    "X63n1240_001:0235b19": "不安之食。而生病也。古云。病從口入。禍從口出。此",
    "X63n1240_001:0235b20": "之謂歟。",
    "X63n1240_001:0235b21": "無常老病。不與人期。",
    "X63n1240_001:0235b22": "上句明三相。下句明無主。三相本空。原無有我。何",
    "X63n1240_001:0235b23": "能作主任情與之期尅。除其識心達本者能之。昧",
    "X63n1240_001:0235b24": "者不覺也。無常者。謂本無今有。暫有還無。乃剎那",
    "X63n1240_001:0235c01": "不住之謂也。從出胎來。至壯至老至病。乃至命盡。",
    "X63n1240_001:0235c02": "於其中間。念念遷流不住。故曰無常。亦死之異名。",
    "X63n1240_001:0235c03": "老者根熟衰耄。形枯色悴。精神昏昧。髮白面皺。將",
    "X63n1240_001:0235c04": "死不久之謂也。病者。四大不調。四百從生。身力疲",
    "X63n1240_001:0235c05": "敗。飲食不安。精神減損。坐起須人。故名為病。若以",
    "X63n1240_001:0235c06": "法次第相因。則死在後。今以無常一法。體徧一切。",
    "X63n1240_001:0235c07": "該於生老病死諸法故也。",
    "X63n1240_001:0235c08": "記曰。新新不住。念念不停。謂之無常。經云。無常力",
    "X63n1240_001:0235c09": "大。迅速過於山水。折論云。無常有三種。一念念壞",
    "X63n1240_001:0235c10": "滅無常。二和合離散無常。三畢竟如是無常。",
    "X63n1240_001:0235c11": "○三生滅時速",
    "X63n1240_001:0235c12": "朝存夕亡。剎那異世。",
    "X63n1240_001:0235c13": "上句言現生。下句言後世。此二句並釋無常義。下",
    "X63n1240_001:0235c14": "更以霜露等喻明。言剎那者。時之極速也。謂人臨",
    "X63n1240_001:0235c15": "終捨壽。只在最後一剎那頃。即諸根壞日。識遷離",
    "X63n1240_001:0235c16": "際。捨此故身。別受餘質時也。識謂第八識。去居殿",
    "X63n1240_001:0235c17": "後。來為先鋒。一剎那間。攬父母精血住胎藏中。為",
    "X63n1240_001:0235c18": "生死之根。苦果之源也。",
    "X63n1240_001:0235c19": "記曰。識有八種。一眼識。二耳識。三鼻識。四舌識。五",
    "X63n1240_001:0235c20": "身識。六意識。七末那識。八阿賴耶識。",
    "X63n1240_001:0235c21": "譬如春霜曉露。倐忽即無。",
    "X63n1240_001:0235c22": "上句設體。下句釋性。以霜露遇日即消。體既不堅",
    "X63n1240_001:0235c23": "性亦非常。譬如者。設況之詞。倐忽者。暫有而無也。",
    "X63n1240_001:0235c24": "記曰。本文二句。是釋朝存夕亡一句。總明時速也。",
    "X63n1240_001:0236a01": "倐者。速疾也。宗鏡云。雖年百歲。猶若剎那。如東逝",
    "X63n1240_001:0236a02": "之長波。似西垂之殘照。擊石之星火。驟隙之迅駒。",
    "X63n1240_001:0236a03": "風裡之微燈。草頭之朝露。臨涯之朽樹。爍目之電",
    "X63n1240_001:0236a04": "光。若不遇於正法。必永墜於幽途矣。",
    "X63n1240_001:0236a05": "岸樹井藤。豈能長久。",
    "X63n1240_001:0236a06": "上句出體。下句釋義。臨崖之樹非長。二鼠侵藤豈",
    "X63n1240_001:0236a07": "久。大集經云。昔有一人。避二醉象。緣藤入井。下有",
    "X63n1240_001:0236a08": "三龍吐火張爪。彼即懸藤而住。上有黑白二鼠嚙",
    "X63n1240_001:0236a09": "藤將斷。傍有四蛇欲螫。其人仰望。二象已臨井上。",
    "X63n1240_001:0236a10": "憂惱無托。忽有蜂過。遺蜜五滴入口。是人唼蜜。全",
    "X63n1240_001:0236a11": "忘危懼。今以二醉象喻生死。藤喻命根。入井喻無",
    "X63n1240_001:0236a12": "常。二鼠喻日月。四蛇喻四大。三龍喻三毒。五滴蜜",
    "X63n1240_001:0236a13": "喻五欲。三毒乃三惡道之因。故藤一斷。即有墮落",
    "X63n1240_001:0236a14": "之患矣。",
    "X63n1240_001:0236a15": "記曰。本文二句。釋不與人期一句。斯明年月日速",
    "X63n1240_001:0236a16": "也。身似臨崖樹。業風一至。非力能挽。命如井中藤。",
    "X63n1240_001:0236a17": "日月時虧。使人不覺岸樹是年不長。井藤是日月",
    "X63n1240_001:0236a18": "之速。言井藤者。是井邊所生之藤。或云。樹根。井謂",
    "X63n1240_001:0236a19": "丘墟枯井也。羅什法師曰。昔有罪人。怖罪逃走。王",
    "X63n1240_001:0236a20": "令醉象逐之。其人怖急。自投枯井。云云。三毒者。貪",
    "X63n1240_001:0236a21": "嗔癡也。三惡道者。地獄餓鬼畜生也。五欲者。色聲",
    "X63n1240_001:0236a22": "香味觸也。或以財色名食睡為五欲。謂眾生迷於",
    "X63n1240_001:0236a23": "五欲少樂。全忘生死危險諸苦也。",
    "X63n1240_001:0236a24": "念念迅速。",
    "X63n1240_001:0236b01": "念。謂凡夫生滅心之妄念。前念未滅。後念續生。念",
    "X63n1240_001:0236b02": "念生滅。如燈燒炷。起滅不停。如是生滅迅速之相。",
    "X63n1240_001:0236b03": "非具慧眼者莫見。",
    "X63n1240_001:0236b04": "記曰。此明念速也。妄念。故生滅不停。真心。則常住",
    "X63n1240_001:0236b05": "不遷。",
    "X63n1240_001:0236b06": "一剎那間。轉息即是來生。",
    "X63n1240_001:0236b07": "梵語剎那。此言一念。乃時之極速也。僧祇云。二十",
    "X63n1240_001:0236b08": "念為一瞬。二十瞬名一彈指。俱舍云。壯士一彈指",
    "X63n1240_001:0236b09": "頃。有六十五剎那。然念有大小。大念者。一念中有",
    "X63n1240_001:0236b10": "九十剎那。一剎那中。有九百生滅。此言一剎那者。",
    "X63n1240_001:0236b11": "小念也。息。即出入息。此息名曰壽命。以一期為壽。",
    "X63n1240_001:0236b12": "連持曰命。一期連持息風不斷。故出入息名為壽",
    "X63n1240_001:0236b13": "命。轉即出已不復更入。名曰命終。此只在一剎那",
    "X63n1240_001:0236b14": "間。即第八識捨前陰。受後陰時。今不言中陰者。以",
    "X63n1240_001:0236b15": "舉前後而該其中也。又中陰遲速不定。遲則七七",
    "X63n1240_001:0236b16": "之日。速則疾於心念。便捨中而受後矣。來生者。總",
    "X63n1240_001:0236b17": "該六道。隨善惡業。而報生其處也。",
    "X63n1240_001:0236b18": "記曰。本文二句。即釋上剎那異世一句。此明剎那",
    "X63n1240_001:0236b19": "速也。上善生天。中善生人。下善生阿修羅。上惡生",
    "X63n1240_001:0236b20": "地獄。中惡生餓鬼。下惡生畜生。言瞬者。目動也。言",
    "X63n1240_001:0236b21": "中陰者。謂人命終。出入息斷時。第八識捨離前陰",
    "X63n1240_001:0236b22": "身。即有中陰身。在虗空中。冥無所覩。以香為食。於",
    "X63n1240_001:0236b23": "有緣處。即見父母交會。欲火之光。隨念便至。以顛",
    "X63n1240_001:0236b24": "倒想。一剎那頃。攬赤白二點。而成後陰。其中陰即",
    "X63n1240_001:0236c01": "滅矣。若其生方未定。或父母不會。此中陰身。七日",
    "X63n1240_001:0236c02": "一死。乃至七七日。必定托生。不出四十九日。若彼",
    "X63n1240_001:0236c03": "業報已定。或生人天。或墮鬼畜。一剎那間。捨前陰",
    "X63n1240_001:0236c04": "受中陰。捨中陰。受後陰。迅逾電光。非凡所測。唯佛",
    "X63n1240_001:0236c05": "能知。",
    "X63n1240_001:0236c06": "何乃晏然空過。",
    "X63n1240_001:0236c07": "何乃猶何為。亦反詰之詞。亦承上轉下之語。以上",
    "X63n1240_001:0236c08": "示知生死過患無常迅速。向下令悟捨俗入道。依",
    "X63n1240_001:0236c09": "法勤修。期出輪迴。晏然者。安然也。總謂光陰迅速。",
    "X63n1240_001:0236c10": "人命無常。何為飽食終日。無所用心。而晏然虗度。",
    "X63n1240_001:0236c11": "不謀上進。以脫生死者乎。",
    "X63n1240_001:0236c12": "○四違俗入道",
    "X63n1240_001:0236c13": "父母不供甘旨。六親固以棄離。",
    "X63n1240_001:0236c14": "上句缺反哺。下句缺敬睦。父母者。子之天地也。詩",
    "X63n1240_001:0236c15": "云。哀哀父母。生我劬勞。欲報之恩。昊天罔極。經云。",
    "X63n1240_001:0236c16": "若有供養父母。得無量福。佛言。父母於子。有大增",
    "X63n1240_001:0236c17": "益。乳哺長養。隨時將育。四大得成。若人右肩負父。",
    "X63n1240_001:0236c18": "左肩負母。經歷百年。便利背上。無有怨心。四事供",
    "X63n1240_001:0236c19": "養無乏。此子猶不足報父母之恩。欲報恩者。當勸",
    "X63n1240_001:0236c20": "父母於佛法僧。因果等法。未信者令信。已信者令",
    "X63n1240_001:0236c21": "增長。無淨戒者。勸受持戒。有慳貪者。勸行惠施。無",
    "X63n1240_001:0236c22": "勝慧者。勸修勝慧。令善安住。以自調伏。乃名真實",
    "X63n1240_001:0236c23": "報父母之恩。六親者。父母兄弟妻子也。又曰。一父。",
    "X63n1240_001:0236c24": "二子。三從父昆弟。四從祖昆弟。五曾祖昆弟。六族",
    "X63n1240_001:0237a01": "昆弟。棄離者。經云。菩薩出家。捨離六親。不記不憶。",
    "X63n1240_001:0237a02": "勤修道行。以速成菩提故。",
    "X63n1240_001:0237a03": "記曰。甘旨者。美食也。猶不足報父母恩者。謂雖色",
    "X63n1240_001:0237a04": "養無違。而不能置親神於上界。欲利親靈於多生",
    "X63n1240_001:0237a05": "者。必須勸持齋戒。廣修福慧。若出家者。父母貧乏。",
    "X63n1240_001:0237a06": "不能自活。佛聽教令信心。授彼三歸五戒。然後乞",
    "X63n1240_001:0237a07": "食供之。南山云。真出家者。怖四怨之多苦。厭三界",
    "X63n1240_001:0237a08": "之無常。辭六親之至愛。捨五欲之深著。能如是者。",
    "X63n1240_001:0237a09": "名真出家。則可紹隆三寶。度脫四生。利益甚深。功",
    "X63n1240_001:0237a10": "德無量矣。",
    "X63n1240_001:0237a11": "不能安國治邦。家業頓捐繼嗣。",
    "X63n1240_001:0237a12": "上句缺致君澤民。下句缺承業繼嗣。釋子出家。捨",
    "X63n1240_001:0237a13": "生育繼嗣。紹隆三寶種族。雖似忠孝有缺。然立身",
    "X63n1240_001:0237a14": "行道。以報親恩。說法勸善。用羽皇化。如斯報德。孰",
    "X63n1240_001:0237a15": "能加焉。昔宋文帝。謂何尚之曰。若率土皆淳釋化。",
    "X63n1240_001:0237a16": "則朕坐致太平矣。尚之對曰。夫百家之鄉。十人持",
    "X63n1240_001:0237a17": "五戒。則十人淳謹。千室之邑。百人修十善。則百人",
    "X63n1240_001:0237a18": "和睦。人能行一善。則去一惡。去一惡。則息一刑。一",
    "X63n1240_001:0237a19": "刑息於家。萬刑息於國。此明旨所謂坐致太平者",
    "X63n1240_001:0237a20": "也。",
    "X63n1240_001:0237a21": "記曰。上文明違俗。下文明入道。",
    "X63n1240_001:0237a22": "緬離鄉黨。剃髮稟師。",
    "X63n1240_001:0237a23": "上句離俗。下句入道。緬者遠也。謂遠離鄉俗。趣向",
    "X63n1240_001:0237a24": "無為。即捨家。趣於非家也。剃髮稟師者。棄俗容儀。",
    "X63n1240_001:0237b01": "壞世飾好。倣同如來。具佛德相。稟命於師。從師受",
    "X63n1240_001:0237b02": "學。乃入道之玄規。出世之洪範也。",
    "X63n1240_001:0237b03": "記曰。世以鬚髮為容儀飾好。比丘出家。違俗慕道。",
    "X63n1240_001:0237b04": "棄世所好。絕滅愛情。今時留鬚長髮。號曰頭陀。名",
    "X63n1240_001:0237b05": "既叛而行復乖矣。梵語頭陀。此云抖擻。謂抖擻三",
    "X63n1240_001:0237b06": "界塵勞煩惱。其行則有十二法。今以披髮。號為頭",
    "X63n1240_001:0237b07": "陀者。訛妄之甚也。佛言。鬚髮爪長。是惡比丘破戒",
    "X63n1240_001:0237b08": "之相。若阿蘭若獨住比丘。無人剃者。聽髮極長一",
    "X63n1240_001:0237b09": "寸。爪長如一麥。不得過。捨家趣非家者。棄世俗之",
    "X63n1240_001:0237b10": "家。入無為之舍也。文殊菩薩白佛言。云何如來說",
    "X63n1240_001:0237b11": "父母恩大。不可不報。又言師僧之恩。不可稱量。其",
    "X63n1240_001:0237b12": "誰為最。佛言。其在家者。孝事父母。在於膝下。莫以",
    "X63n1240_001:0237b13": "報生長之恩。以生育恩深。故言大也。若從師學。開",
    "X63n1240_001:0237b14": "發知見。次恩大也。夫出家者。捨其父母生死之家。",
    "X63n1240_001:0237b15": "入法門中受微妙法。師之力也。生長法身。出功德",
    "X63n1240_001:0237b16": "財。養智慧命。功莫大焉。追其所生。乃次之耳。鄉黨",
    "X63n1240_001:0237b17": "者。鄉向也。謂眾人之所向也。黨朋黨也。古以五百",
    "X63n1240_001:0237b18": "家為黨。周禮云。百家之內曰鄉。漢志以五家為鄰。",
    "X63n1240_001:0237b19": "五鄰為里。四里為族。五族為黨。五黨為州。五州為",
    "X63n1240_001:0237b20": "鄉。斯則以萬二千五百家。而為鄉也。稟者。受命也。",
    "X63n1240_001:0237b21": "內勤克念之功。外弘不諍之德。",
    "X63n1240_001:0237b22": "上句明念慧。下句明和敬。內切念慧。外闡六和。乃",
    "X63n1240_001:0237b23": "入道之功勳。立德之基本也。肇師云。非真心無以",
    "X63n1240_001:0237b24": "具六法。非六法無以和羣眾。如眾不和。非敬順之",
    "X63n1240_001:0237c01": "本也。",
    "X63n1240_001:0237c02": "記曰。一戒和同修。二見和同解。三身和同住。四利",
    "X63n1240_001:0237c03": "和同均。五口和無諍。六意和同悅。",
    "X63n1240_001:0237c04": "逈脫塵世。冀期出離。",
    "X63n1240_001:0237c05": "上句出世俗家。下句出三界家。欲脫塵俗。須發足",
    "X63n1240_001:0237c06": "超方。期超三界。當斷煩惱。始符出家之本誓也。此",
    "X63n1240_001:0237c07": "二句。總結上文以起下詞。",
    "X63n1240_001:0237c08": "記曰。上句結父母六親邦國繼嗣鄉黨五句。下句",
    "X63n1240_001:0237c09": "結剃髮內勤外弘三句。逈者。寥遠也。冀者。欲也。望",
    "X63n1240_001:0237c10": "也。",
    "X63n1240_001:0237c11": "○五名利失道",
    "X63n1240_001:0237c12": "何乃纔登戒品。便言我是比丘。",
    "X63n1240_001:0237c13": "上句明無作始霑。下句明止德未備。由名行未當。",
    "X63n1240_001:0237c14": "非稱比丘之義。辭親入道。內勤外弘。本為期出生",
    "X63n1240_001:0237c15": "死。何以纔入僧數。即便饕餮名利。放逸恣情。造有",
    "X63n1240_001:0237c16": "漏因。結生死果。違背初心。失出離行耶。纔登戒品",
    "X63n1240_001:0237c17": "者。方稟具足。無作初成也。戒品有四。謂五戒。十戒。",
    "X63n1240_001:0237c18": "具足戒。菩薩戒。前後俱通在家出家。中二唯局出",
    "X63n1240_001:0237c19": "家。我是比丘者。具足戒人也。比丘是梵語。名含三",
    "X63n1240_001:0237c20": "義。一破惡。二怖魔。三乞士。含此三義。不能翻譯。故",
    "X63n1240_001:0237c21": "存本音。",
    "X63n1240_001:0237c22": "記曰。無作者。亦名無教。又名無表色。乃戒體也。從",
    "X63n1240_001:0237c23": "三羯磨而得。得此體已。任運止惡。任運行善。不用",
    "X63n1240_001:0237c24": "再作。故名無作。言止者。謂止斷諸惡。令不更起也。",
    "X63n1240_001:0238a01": "破惡者。如初得戒。以三羯磨。發善律儀。破惡律儀",
    "X63n1240_001:0238a02": "故。若通就行解。能破見思之惡也。怖魔者。既能破",
    "X63n1240_001:0238a03": "惡。而魔王念言。此人非但出我界域。或有傳燈。化",
    "X63n1240_001:0238a04": "我眷屬。空我宮殿。故生驚怖也。乞士者。乞是乞求",
    "X63n1240_001:0238a05": "之名。士是清雅之稱。謂內修清雅之德。外離四邪",
    "X63n1240_001:0238a06": "之食。淨命自居。福利眾生。破憍慢心。謙下自卑。告",
    "X63n1240_001:0238a07": "求資身。以成清雅之德也。今人多求多畜。豈稱清",
    "X63n1240_001:0238a08": "雅之德。既乖其名。尚得為比丘者乎。",
    "X63n1240_001:0238a09": "檀越所須喫用常住。",
    "X63n1240_001:0238a10": "上句明信施。下句明僧物。若無戒德。則寸絲滴水",
    "X63n1240_001:0238a11": "難消。況檀越之四供。僧祗之受用乎。檀越者。檀是",
    "X63n1240_001:0238a12": "西音。此言施。越乃此方之語。謂能行施。則生生越",
    "X63n1240_001:0238a13": "度貧窮苦海也。常住有四。一。常住常住。謂僧寺房",
    "X63n1240_001:0238a14": "舍。眾具。花果。田園。僕畜等。以體局當處。不通餘界。",
    "X63n1240_001:0238a15": "但得受用。不通分賣。故重言常住也。二。十方常住。",
    "X63n1240_001:0238a16": "如寺中供僧常食。體通十方。唯局本處。此二名僧",
    "X63n1240_001:0238a17": "祗物。三現前現前。謂僧現得施物。唯施此處現前",
    "X63n1240_001:0238a18": "僧故。四十方現前。如亡五眾輕物。若未羯磨。物通",
    "X63n1240_001:0238a19": "十方僧。若已羯磨。物屬現前僧。此二名現前僧物。",
    "X63n1240_001:0238a20": "記曰。所須者。通食用。喫用者。喫局飲食。醫藥用通",
    "X63n1240_001:0238a21": "衣服臥具房舍等。",
    "X63n1240_001:0238a22": "不解忖思來處。謂言法爾合供。",
    "X63n1240_001:0238a23": "上句失觀。下句癡議。以無觀慧故。不解思法。由癡",
    "X63n1240_001:0238a24": "暗故。別生愚見。無慚無愧。慢怠貪嫉。因之而生矣。",
    "X63n1240_001:0238b01": "忖謂計度。思謂籌量也。謂言者。自出非語也。法爾",
    "X63n1240_001:0238b02": "者。理之當然也。合供者有二。一謂他合當供養於",
    "X63n1240_001:0238b03": "我。二謂我當合受他供。來處者。計一鉢之飯。作者",
    "X63n1240_001:0238b04": "功用不少。施者割妻子之分。以種福田。自德不全。",
    "X63n1240_001:0238b05": "豈合受供。眾德雖備。猶須觀行。方消信施。故文殊",
    "X63n1240_001:0238b06": "問經云。菩薩若無思惟。飯亦不應食也。",
    "X63n1240_001:0238b07": "記曰。迦葉經云。時五百比丘言。我等不能精進。恐",
    "X63n1240_001:0238b08": "不能消信施供養。請乞歸俗。文殊菩薩讚言。若不",
    "X63n1240_001:0238b09": "能消信施之食。寧可一日數百歸俗。不應一日破",
    "X63n1240_001:0238b10": "戒受人信施。佛告文殊。若有修禪解脫者。我聽受",
    "X63n1240_001:0238b11": "人信施食。慈恩法師云。不蠶衣。不田食。織女耕夫",
    "X63n1240_001:0238b12": "汗血力。為成道業施將來。道業未成爭消得。慈受",
    "X63n1240_001:0238b13": "深禪師云。如今有等初學。飽食高眠。任性過口。猶",
    "X63n1240_001:0238b14": "嫌不稱意。不知出家人。如一塊磨刀石。一切人要",
    "X63n1240_001:0238b15": "刀利。便來石上磨。磨來磨去。別人刀利。自家石漸",
    "X63n1240_001:0238b16": "消薄。有等更嫌他人不來我石上磨。有甚便宜處。",
    "X63n1240_001:0238b17": "此語最切。如施金針。中人病處。假其石如金剛。不",
    "X63n1240_001:0238b18": "妨嫌他不來磨。智度論云。思惟此食。墾植耘除。收",
    "X63n1240_001:0238b19": "穫蹂治。舂磨淘汰。炊煑乃成。用功甚重。計一鉢之",
    "X63n1240_001:0238b20": "飯。作夫流汗集合成之。食少汗多。此食作之功重",
    "X63n1240_001:0238b21": "辛苦如是。入口食之即成不淨。更無所直。宿昔之",
    "X63n1240_001:0238b22": "間。變為屎尿。本是美味。人之所嗜。變成不淨。惡不",
    "X63n1240_001:0238b23": "欲見。行者自當思惟如此獘食。我若貪著。當墮地",
    "X63n1240_001:0238b24": "獄。噉燒鉄丸。從地獄出。當墮畜生。牛羊駱駝。償其",
    "X63n1240_001:0238c01": "宿債。或作猪狗。常噉糞穢。如是觀之。生厭離想。方",
    "X63n1240_001:0238c02": "堪受食。道安法師云。減割之重。一米七斤。無戒食",
    "X63n1240_001:0238c03": "施死入泰山。燒鐵為食。洋銅灌咽。如斯之痛。法句",
    "X63n1240_001:0238c04": "所陳。所謂學道不通理。復身還信施。長者八十一。",
    "X63n1240_001:0238c05": "其樹不生耳。若也一念回光。忽與道合。萬兩黃金",
    "X63n1240_001:0238c06": "亦消得。",
    "X63n1240_001:0238c07": "喫了聚頭喧喧。但說人間雜話。",
    "X63n1240_001:0238c08": "上句總標。下句別釋。以喧喧未審何言。故釋曰。人",
    "X63n1240_001:0238c09": "間雜話。喫了者。飽食已。聚頭者。共相聚首也。雜話",
    "X63n1240_001:0238c10": "者。世俗之言。不涉經律之語。猶無克念。外發言非。",
    "X63n1240_001:0238c11": "不修觀慧。奚解忖思。三業不勤。掉舉由生。遺教經",
    "X63n1240_001:0238c12": "云。若種種戲論。其心則亂。雖復出家。猶未解脫。是",
    "X63n1240_001:0238c13": "故急當捨離戲論散亂之心。求於無為寂滅之樂。",
    "X63n1240_001:0238c14": "欲得寂滅樂者。唯當善攝其心。滅除戲論之患。長",
    "X63n1240_001:0238c15": "蘆賾禪師自警文云。若乃竊議朝廷政事。私評郡",
    "X63n1240_001:0238c16": "縣官寮。講國土之豐凶。論風俗之美惡。以至工商",
    "X63n1240_001:0238c17": "細務。市井閒談。邊鄙兵戈。中原宼賊。文章技藝。衣",
    "X63n1240_001:0238c18": "食貨財。自恃所長。隱他好事。揄揚顯過。指摘微瑕。",
    "X63n1240_001:0238c19": "既乖福業。無益道心。如此游言。並傷實德。坐消信",
    "X63n1240_001:0238c20": "施。仰愧龍天。罪始濫觴。禍終滅頂。何也。眾生苦火",
    "X63n1240_001:0238c21": "四面俱焚。豈可安然坐談無義。古德尚言自警。我",
    "X63n1240_001:0238c22": "等何人好不自思。",
    "X63n1240_001:0238c23": "記曰。喧者譁也。掉舉者。有三種。一身掉。謂身好遊",
    "X63n1240_001:0238c24": "走。諸雜戲謔。坐不暫安。二口掉。謂好喜吟咏。競爭",
    "X63n1240_001:0239a01": "是非。無益戲論。世間語言等。三心掉。謂心情放逸。",
    "X63n1240_001:0239a02": "縱念扳緣。思惟文藝。世間才技。諸惡覺觀等。宋光",
    "X63n1240_001:0239a03": "孝安禪師。在定中見二僧倚檻相語。初有天神擁",
    "X63n1240_001:0239a04": "衛傾聽。久之散去。俄而惡鬼唾罵。掃其脚跡。詢其",
    "X63n1240_001:0239a05": "故。乃二僧初論佛法。次序間濶。末談資養。安自是",
    "X63n1240_001:0239a06": "終身未嘗言及世事。律云。有二苾蒭。隨路而行。說",
    "X63n1240_001:0239a07": "非法語。時有不信心夜叉。欲吸其精氣。佛言。苾蒭",
    "X63n1240_001:0239a08": "在路行。應思惟善法。有二種事。一作法語。二如聖",
    "X63n1240_001:0239a09": "默然。至止息處。說聖伽陀。今人終日閒談雜話。尚",
    "X63n1240_001:0239a10": "不免神鬼呵責。而況求其擁護。可得乎哉。",
    "X63n1240_001:0239a11": "然則一期趂樂。不知樂是苦因。",
    "X63n1240_001:0239a12": "上句明逸樂。下句明苦因。謂今生恣情放逸於欲",
    "X63n1240_001:0239a13": "樂。即是當來之苦因。苦因斯集。苦果便至。故云因",
    "X63n1240_001:0239a14": "地不真。果招紆曲。目前交報。歿後沉淪。斯之謂歟。",
    "X63n1240_001:0239a15": "一期者。謂諸眾生受身。雖云壽命長短不同。然皆",
    "X63n1240_001:0239a16": "是一期果報。是則一生逐樂。誠為萬劫之苦殃矣。",
    "X63n1240_001:0239a17": "記曰。欲樂者。五欲樂也。",
    "X63n1240_001:0239a18": "曩劫狥塵。未甞返省。",
    "X63n1240_001:0239a19": "上句明隨塵習。下句明失慧眼。由無始劫來。一向",
    "X63n1240_001:0239a20": "順自惑習。隨逐諸塵妄境。至今熾然胸中。未甞一",
    "X63n1240_001:0239a21": "念返照知非。何能尅修定慧。破彼惑習。而出塵勞",
    "X63n1240_001:0239a22": "耶。",
    "X63n1240_001:0239a23": "記曰。曩謂曩昔。劫是長時。即無始劫來也。塵者塵",
    "X63n1240_001:0239a24": "垢。是染污義。謂諸妄塵惑習。能染污自心真性。不",
    "X63n1240_001:0239b01": "得見道故也。",
    "X63n1240_001:0239b02": "時光淹沒。歲月蹉跎。",
    "X63n1240_001:0239b03": "上句是晝夜失。下句是年月失。淹沒者。湮滅也。蹉",
    "X63n1240_001:0239b04": "跎者。虗過時日也。若不專修定慧。非但埋沒光陰。",
    "X63n1240_001:0239b05": "實乃徒喪百年矣。",
    "X63n1240_001:0239b06": "記曰。言時光者。是晝夜互舉也。時謂十二支干。光",
    "X63n1240_001:0239b07": "謂三光也。",
    "X63n1240_001:0239b08": "受用殷繁。施利濃厚。",
    "X63n1240_001:0239b09": "上句自用。下句他施。他為求福施之無厭。而受者",
    "X63n1240_001:0239b10": "須生慚愧。知量受用。言受用者。身心納潤。恣情享",
    "X63n1240_001:0239b11": "施。殷繁者。四供滋多。百一盈長。施利者。四事供養",
    "X63n1240_001:0239b12": "百一所須也。殷繁。濃厚。名異而義同也。",
    "X63n1240_001:0239b13": "記曰。惠休法師。三十年著一緉鞋。遇軟地則赤足。",
    "X63n1240_001:0239b14": "甞誨眾曰。汝今種種受用。未饑而食。未寒而衣。未",
    "X63n1240_001:0239b15": "垢而浴。未睡而眠。道眼未明。心漏未盡。如何消得。",
    "X63n1240_001:0239b16": "殷者盛也繁者多也。濃者不淡。厚者不薄也。四供",
    "X63n1240_001:0239b17": "者。飲食衣服臥具醫藥。百一者。沙門供身所須之",
    "X63n1240_001:0239b18": "物也。",
    "X63n1240_001:0239b19": "動經年載。不擬棄離。",
    "X63n1240_001:0239b20": "上句言時。下句言心。由受用殷繁。躭味不休。故致",
    "X63n1240_001:0239b21": "不覺經歷年載。曾未生一念棄捨厭離之心。",
    "X63n1240_001:0239b22": "記曰。擬者所謂擬之而後為。即揣度以待也。芙蓉",
    "X63n1240_001:0239b23": "禪師云。為厭塵勞。求脫生死。休心息念。斷絕扳緣。",
    "X63n1240_001:0239b24": "故名出家。豈可等閒利養。埋沒平生。直須兩頭撒",
    "X63n1240_001:0239c01": "開。中間放下。遇聲遇色。如石上栽花。見利見名。如",
    "X63n1240_001:0239c02": "眼中著屑。況從無始以來。不是不曾經歷。何須苦",
    "X63n1240_001:0239c03": "苦貪戀。如今不歇。更待何時。",
    "X63n1240_001:0239c04": "積聚滋多。保持幻質。",
    "X63n1240_001:0239c05": "上句畜不堅物。下句養夢幻身。謂積聚四供不堅",
    "X63n1240_001:0239c06": "之財。保持五陰夢幻之質。一朝無常到來。積之何",
    "X63n1240_001:0239c07": "用。四大分散。保之奚在。故淨住法云。生不可保。唯",
    "X63n1240_001:0239c08": "欲營生。死必定至。不知顧死。況此危命。凶變無常。",
    "X63n1240_001:0239c09": "俄頃之間。不覺奄死。然其惡因既積。惡果難逃。形",
    "X63n1240_001:0239c10": "曲影咼。豈虗言哉。",
    "X63n1240_001:0239c11": "記曰。財屬五家。故曰不堅。謂水漂。火焚。賊盜。官得",
    "X63n1240_001:0239c12": "之。惡子敗之。無作禪師云。福劣財強。財必為殃。德",
    "X63n1240_001:0239c13": "薄任大。任速成害。古人只要心達。不要身達。他賢",
    "X63n1240_001:0239c14": "莫揜。我賢莫伐。若如此。則知其命。合其道。終一身",
    "X63n1240_001:0239c15": "而自保矣。",
    "X63n1240_001:0239c16": "導師有勅。戒勗比丘。進道嚴身。三常不足。",
    "X63n1240_001:0239c17": "上二句誡勉。下二句示法。如來為三界之法王。四",
    "X63n1240_001:0239c18": "眾之導師。窮盡物性。觀機授法。應病與藥。是故立",
    "X63n1240_001:0239c19": "法制戒。勅令諸弟子。修行進道。必須精勤。少欲知",
    "X63n1240_001:0239c20": "足。以三事而自嚴身。三事。謂飲食。衣服。睡眠。斯三",
    "X63n1240_001:0239c21": "者。使人之所蔽。障道之因緣。故令常須不足。方與",
    "X63n1240_001:0239c22": "道合。",
    "X63n1240_001:0239c23": "記曰。導師者。引導眾生出於三界之火宅也。思益",
    "X63n1240_001:0239c24": "經云。於諸眾生。生大悲心。令入正道。不求報恩。故",
    "X63n1240_001:0240a01": "名導師。報恩經云。示涅槃徑。使得無為常樂。故名",
    "X63n1240_001:0240a02": "大導師。遺教經佛言。汝等比丘。若欲脫諸苦惱。當",
    "X63n1240_001:0240a03": "觀知足。知足之法。即是富樂安隱之處。知足之人。",
    "X63n1240_001:0240a04": "雖臥地上。猶為安樂。不知足者。雖處天堂。亦不稱",
    "X63n1240_001:0240a05": "意。不知足者。雖富而貧。知足之人。雖貧而富。不知",
    "X63n1240_001:0240a06": "足者。常為五欲所牽。為知足者之所憐愍。汝等比",
    "X63n1240_001:0240a07": "丘。受諸飲食。當如服藥。於好於惡。勿生增減。趣得",
    "X63n1240_001:0240a08": "支身。以除饑渴。如蜂採花。但取其味。不損色香。比",
    "X63n1240_001:0240a09": "丘亦爾。受人供養。趣自除惱。無得多求。壞其善心",
    "X63n1240_001:0240a10": "又云。汝等比丘。當自摩頭。以捨飾好。著壞色衣。執",
    "X63n1240_001:0240a11": "持應器。以乞自活。又云。汝等比丘。晝則勤心。修習",
    "X63n1240_001:0240a12": "善法。無令失時。初夜後夜。亦勿有廢。中夜誦經。以",
    "X63n1240_001:0240a13": "自消息。無以睡眠因緣。令一生空過。無所得也。當",
    "X63n1240_001:0240a14": "念無常之火。燒諸世間。早求自度。勿睡眠也。勗謂",
    "X63n1240_001:0240a15": "勉勗。嚴謂嚴正。",
    "X63n1240_001:0240a16": "人多於此。躭味不休。日往月來。颯然白首。",
    "X63n1240_001:0240a17": "上二句貪利。下二句忘生。噫。貪著世利猶未息。不",
    "X63n1240_001:0240a18": "覺白髮堆頭矣。日往月來如旋火。死符不久又將",
    "X63n1240_001:0240a19": "至。",
    "X63n1240_001:0240a20": "記曰。於此者。三事也。颯者。猶風颯然而至也。如阿",
    "X63n1240_001:0240a21": "含經云。有四事。先不語人。一頭白。二老。三病。四死。",
    "X63n1240_001:0240a22": "是四事。不可避。亦不可却。",
    "X63n1240_001:0240a23": "後學未聞旨趣。應須博問先知。",
    "X63n1240_001:0240a24": "上句言他乏益。下句令先自利。謂虗生空老。無言",
    "X63n1240_001:0240b01": "以接後來。欲得利他。先須自利。自利則博問先知。",
    "X63n1240_001:0240b02": "徹佛祖心性之源利他則了達真宗。廣示事理方",
    "X63n1240_001:0240b03": "便之門。博問則不擇尊卑。不恥下就。所謂依法不",
    "X63n1240_001:0240b04": "依人。廣示則不揀怨親。不分貴賤。所謂心慈體正。",
    "X63n1240_001:0240b05": "法施平等。設懷彼我。自他兩失。法句經云。學先自",
    "X63n1240_001:0240b06": "正。然後正人。調身入慧。必還為上。身不能利。安能",
    "X63n1240_001:0240b07": "利人。心調體正。何願不至。雖誦千言。不行何益。不",
    "X63n1240_001:0240b08": "如一聞。勤修得益。雖誦千言。不求出世。不如一悟。",
    "X63n1240_001:0240b09": "絕離三界。雖誦千言。不存悲智。不如一聽。自他兩",
    "X63n1240_001:0240b10": "利。",
    "X63n1240_001:0240b11": "記曰。旨即經律之宗旨。趣則宗之所歸也。宗者尊",
    "X63n1240_001:0240b12": "也。崇也。旨是意旨。謂經律之所崇所尊所主意旨。",
    "X63n1240_001:0240b13": "歸趣究竟處也。博謂廣參。問謂請益。先知者。先覺",
    "X63n1240_001:0240b14": "也。事鈔曰。古云博學為濟貧。僧傳曰。非博則語無",
    "X63n1240_001:0240b15": "所據。故學不厭博。博則通矣。子曰。君子博學於文。",
    "X63n1240_001:0240b16": "約之以禮。亦可以弗畔矣夫。苟生而貧於學者。懦",
    "X63n1240_001:0240b17": "夫也。死而富於道者。君子也。是知博學乃濟識見",
    "X63n1240_001:0240b18": "之貧也。莊子曰。人而不學。謂之視肉。學而不行。謂",
    "X63n1240_001:0240b19": "之撮囊。弗畔。謂不違道也。",
    "X63n1240_001:0240b20": "將謂出家。貴求衣食。",
    "X63n1240_001:0240b21": "此二句。結上起下之文。將者。欲也。擬也。亦抑詞也。",
    "X63n1240_001:0240b22": "然捨俗出家。本以道為重。非以衣食為所貴也。",
    "X63n1240_001:0240b23": "記曰。道安法師誡眾云。卿已出家。棄俗辭君。財色",
    "X63n1240_001:0240b24": "不顧。與世不羣。金玉不貴。惟道為珍。約己守節。甘",
    "X63n1240_001:0240c01": "苦樂貧。近德自度。又能度人。",
    "X63n1240_001:0240c02": "○六啟示三學",
    "X63n1240_001:0240c03": "佛先制律。啟剏發蒙。",
    "X63n1240_001:0240c04": "上句明五篇七聚。下句明開發初機。以律是定慧",
    "X63n1240_001:0240c05": "之首學。萬善之基本也。蒙是蒙昧。謂從未證聖位",
    "X63n1240_001:0240c06": "以來。皆曰蒙昧。況餘初學薄地凡夫乎。佛先制律",
    "X63n1240_001:0240c07": "者。葢由眾生煩惱熾盛。三毒競興。顛倒亂想。失智",
    "X63n1240_001:0240c08": "慧明。造生死業。是故如來應機設教。首以木叉防",
    "X63n1240_001:0240c09": "非止惡。次以禪定息慮忘緣。後以智慧破惑證真。",
    "X63n1240_001:0240c10": "故南山云。但身口所發。事在戒防。三毒勃興。要由",
    "X63n1240_001:0240c11": "心使。故先以戒捉。次以定縛。後以慧殺。理次然乎。",
    "X63n1240_001:0240c12": "記曰。佛即本師釋迦如來。梵語具云佛陀。此言知",
    "X63n1240_001:0240c13": "者。亦言覺者。謂於菩提樹下。了了覺知三世眾生",
    "X63n1240_001:0240c14": "非眾生數。有常無常等。一切諸法。三覺圓明。故稱",
    "X63n1240_001:0240c15": "為佛。一者自覺。悟性真常。了惑虗妄。二者覺他。運",
    "X63n1240_001:0240c16": "無緣慈。度有情界。三者覺行圓滿。窮源極底。行滿",
    "X63n1240_001:0240c17": "果圓故。梵語毗尼。此云律。律者詮也。謂詮量輕重。",
    "X63n1240_001:0240c18": "開遮持犯等。梵語波羅提木叉。此云別解脫。即戒",
    "X63n1240_001:0240c19": "也。謂三業七支。各各防非。別別解脫。又受戒已。隨",
    "X63n1240_001:0240c20": "對殺等事不作。別別無因。則別別無果。故名別別",
    "X63n1240_001:0240c21": "解脫也。剏者。初也。謂立法剏業之始也。五篇七聚",
    "X63n1240_001:0240c22": "詳具大律。乃比丘二百五十戒法。尼則三百四十",
    "X63n1240_001:0240c23": "八戒法。智論云。尼受戒法。略則五百。廣則八萬。",
    "X63n1240_001:0240c24": "軌則威儀。淨如氷雪。",
    "X63n1240_001:0241a01": "上句示法。下句設喻。軌則者。律之軌範法則也。人",
    "X63n1240_001:0241a02": "能稟受斯則。即便直趣無上道也。威儀者。謂有威",
    "X63n1240_001:0241a03": "可畏。有儀可敬。由比丘奉持禁戒。眾德威嚴。令人",
    "X63n1240_001:0241a04": "可畏。於行住坐臥。儀端表正。令人可敬。是則內嚴",
    "X63n1240_001:0241a05": "外正。一塵不染。故如水之潔。雪之白也。",
    "X63n1240_001:0241a06": "記曰。本文二句。是戒體。下之四句是戒用。",
    "X63n1240_001:0241a07": "止持作犯。束斂初心。",
    "X63n1240_001:0241a08": "上句明持犯。下句明功能。然止即是持。作便是犯。",
    "X63n1240_001:0241a09": "止則三業不馳妄境。諸惡不生。持則守志堅貞。心",
    "X63n1240_001:0241a10": "離散逸。是為束斂。乃入道之首約。定慧之初門。故",
    "X63n1240_001:0241a11": "云初心。",
    "X63n1240_001:0241a12": "記曰。止則諸惡不起。持則吉羅無犯。又止則心無",
    "X63n1240_001:0241a13": "妄動。持則執而不失。束則念無散逸。斂則定水湛",
    "X63n1240_001:0241a14": "然。輔行云。有言大乘何須執戒者。此謬也。言不執",
    "X63n1240_001:0241a15": "者。乃是持而不執。若令不持名不執。乃是執破。何",
    "X63n1240_001:0241a16": "名不執。執持尚無。妄持安在。",
    "X63n1240_001:0241a17": "微細條章。革諸猥弊。",
    "X63n1240_001:0241a18": "上句明戒相。下句明對治。以戒具三千威儀。八萬",
    "X63n1240_001:0241a19": "細行。故曰微細條章。對治八萬四千諸塵勞。故曰",
    "X63n1240_001:0241a20": "革諸猥獘。",
    "X63n1240_001:0241a21": "記曰。條章者。即二百五十戒中諸微細條相也。革",
    "X63n1240_001:0241a22": "者。悛除也。猥弊者。即三毒十使諸惑習染也。諸惑",
    "X63n1240_001:0241a23": "者。略言三結十使。廣言八十八使。乃至八萬四千",
    "X63n1240_001:0241a24": "塵勞。能結縛眾生。驅使流轉三界。不得解脫。三結",
    "X63n1240_001:0241b01": "者。一身見。二戒取。三疑結。更加貪。嗔。痴。慢。邊見。邪",
    "X63n1240_001:0241b02": "見。見取。為十使。此之十使。歷三界四諦下。增減不",
    "X63n1240_001:0241b03": "同。共成八十八使。葢欲界苦諦下。十使具足。集滅",
    "X63n1240_001:0241b04": "二諦下。各有七使。謂除身見。邊見。戒取。三使。道諦",
    "X63n1240_001:0241b05": "下有八使。謂除身見。邊見二使。則四諦合為三十",
    "X63n1240_001:0241b06": "二使也。色界無色界。四諦下皆如欲界。只於每諦",
    "X63n1240_001:0241b07": "下。又除嗔使。以上二界嗔使不行故。一界有二十",
    "X63n1240_001:0241b08": "八使。二界合五十六使。并前欲界三十二使。總成",
    "X63n1240_001:0241b09": "八十八使也。八萬四千。諸塵勞者。以貪嗔癡行。及",
    "X63n1240_001:0241b10": "等分行。各具二萬一千。共為八萬四千也。三千威",
    "X63n1240_001:0241b11": "儀。八萬細行者。二百五十戒法。以行住坐臥四威",
    "X63n1240_001:0241b12": "儀。各有二百五十。合為一千。循過現未來三世。為",
    "X63n1240_001:0241b13": "三千威儀。以此三千。配身口七支。成二萬一千。以",
    "X63n1240_001:0241b14": "此二萬一千。復對治貪嗔癡及等分四種煩惱。為",
    "X63n1240_001:0241b15": "八萬四千細行。是為對治八萬四千。諸塵勞門也。",
    "X63n1240_001:0241b16": "毗尼法席。曾未叨陪。了義上乘。豈能甄別。",
    "X63n1240_001:0241b17": "此承上起下相因之詞。上二句戒律未習。下二句",
    "X63n1240_001:0241b18": "經教叵明。曾未叨陪者。謂未曾五夏依師。十席就",
    "X63n1240_001:0241b19": "聽。既戒為三藏首學。定慧初門。學擬躐等。教理何",
    "X63n1240_001:0241b20": "明。初門未進。堂奧寧窺。是知戒律未嚴。慧解靡生。",
    "X63n1240_001:0241b21": "而無上了義之宗。安能辯析悟入者乎。言了義者。",
    "X63n1240_001:0241b22": "謂諸大乘經教。乃決擇顯了之談。廣明中道實相",
    "X63n1240_001:0241b23": "之義。非諸小乘經典。及餘覆相。密意含隱之說也。",
    "X63n1240_001:0241b24": "記曰。忠國師云。禪宗法者。應依佛語。一乘了義。契",
    "X63n1240_001:0241c01": "取本原心地。轉相傳授。與佛道同。不得依於妄情。",
    "X63n1240_001:0241c02": "及不了義教。橫作見解。疑悞後學。俱無利益。如師",
    "X63n1240_001:0241c03": "子身中蟲。自食師子肉。非天魔外道。而能破滅佛",
    "X63n1240_001:0241c04": "法矣。毗尼法席者。講演戒律處也。律制比丘。縱證",
    "X63n1240_001:0241c05": "三明六通。亦須五夏依師學律。若律不明。乃至終",
    "X63n1240_001:0241c06": "身不離依止。資持云。律制比丘。五夏已前。專精律",
    "X63n1240_001:0241c07": "部。若達持犯。辦比丘事。然後乃可學習經論。今越",
    "X63n1240_001:0241c08": "次而學。行既失序。入道無由。大聖訶責。終非徒爾。",
    "X63n1240_001:0241c09": "今時纔霑戒品。便乃聽教參禪。為僧行儀一無所",
    "X63n1240_001:0241c10": "曉。況復輕陵戒檢。毀呰毗尼。貶學律為小乘。忽持",
    "X63n1240_001:0241c11": "戒為執相。於是荒迷塵俗。肆恣兇頑。且戒必可輕。",
    "X63n1240_001:0241c12": "汝何登壇而受。律必可毀。汝何削髮染衣。是則輕",
    "X63n1240_001:0241c13": "戒。全是自輕。毀律還是自毀。妄情易習。至道難聞。",
    "X63n1240_001:0241c14": "拔俗超群。萬中無一。請詳聖訓。能無從乎。十席就",
    "X63n1240_001:0241c15": "聽者。昔宣律師。其師勉之十徧往聽毗尼。元宣師",
    "X63n1240_001:0241c16": "非鈍。尚就十聽。葢欲極其精妙。盡其旨趣。為定慧",
    "X63n1240_001:0241c17": "之本。無生之要也。甄別者。分析明了義理之謂也。",
    "X63n1240_001:0241c18": "可惜一生空過。後悔難追。",
    "X63n1240_001:0241c19": "此二句是慨歎詞。謂經律不明。即失身戒心慧。而",
    "X63n1240_001:0241c20": "玄道無因契悟。是為空過。生死到頭。悔之不及。故",
    "X63n1240_001:0241c21": "曰難追。",
    "X63n1240_001:0241c22": "律是戒學。經屬定學。已示二學竟。下明慧學。以道",
    "X63n1240_001:0241c23": "由般若妙慧。方能契會也。",
    "X63n1240_001:0241c24": "教理未甞措懷。玄道無因契悟。",
    "X63n1240_001:0242a01": "上句慧解未具。下句頓悟無由。教理者。詮理之謂",
    "X63n1240_001:0242a02": "教。教之所詮曰理。詮理之教者。即十二部經。良由",
    "X63n1240_001:0242a03": "如來依理立言。令羣生修行而證於理。四教義云。",
    "X63n1240_001:0242a04": "說能詮理。化轉物心。故言教也。化轉有三義。一轉",
    "X63n1240_001:0242a05": "惡為善。二轉迷成解。三轉凡成聖。所言詮理者。謂",
    "X63n1240_001:0242a06": "詮真諦理。及中道理也。玄道者。即佛祖心印。強而",
    "X63n1240_001:0242a07": "言之曰。幽玄微妙寂滅無相之道也。若不以如來",
    "X63n1240_001:0242a08": "教理為正因。則佛祖無上妙道。頓悟無由。故達磨",
    "X63n1240_001:0242a09": "西來。以四卷楞伽為心印。黃梅五祖。勸持金剛般",
    "X63n1240_001:0242a10": "若。天台證入法華。圭峰頓悟圓覺。故宗鏡云。西天",
    "X63n1240_001:0242a11": "諸祖。此土六代。乃至馬祖。南陽鵝湖。空山禪師等。",
    "X63n1240_001:0242a12": "並博通經論。圓悟自心。所有示徒。皆引誠證。終不",
    "X63n1240_001:0242a13": "出自胸臆。妄有指陳。是以綿歷歲華。真風不墜。以",
    "X63n1240_001:0242a14": "聖言為定量。邪偽難移。用正教為指南。依憑有據。",
    "X63n1240_001:0242a15": "但莫執義上之文。隨語生見。直須探詮下之旨。契",
    "X63n1240_001:0242a16": "會本宗。則無師之智現前。天真之道不昧。故知教",
    "X63n1240_001:0242a17": "有助道之力。初心安可暫忘。所以從上先聖諸祖。",
    "X63n1240_001:0242a18": "莫不研窮三藏至理。印可自心。觀風化物。今之學",
    "X63n1240_001:0242a19": "者不能全此。反生輕謗。是何心哉。苟得魚忘筌。則",
    "X63n1240_001:0242a20": "經律何過。如來金口所說一言一字。百劫千生尚",
    "X63n1240_001:0242a21": "不聞見。況得受持解悟。故知教不迷人。人自迷教",
    "X63n1240_001:0242a22": "耳。圭峰云。諸宗門下。皆有達人。然各安所習。通少",
    "X63n1240_001:0242a23": "局多。以承稟為戶牖。各自開張。以經論為干戈。互",
    "X63n1240_001:0242a24": "相攻擊。情在函矢而遷變。法逐人我為高低。致使",
    "X63n1240_001:0242b01": "是非分拏。莫能辯析。經如繩墨。楷定邪正。繩墨非",
    "X63n1240_001:0242b02": "巧。巧者必以繩墨為憑。經論非禪。參禪者必以經",
    "X63n1240_001:0242b03": "論為準。當知經是佛語。禪是佛心。律是佛行。如來",
    "X63n1240_001:0242b04": "身口意業。本不相違。良由人與法差。法與人病。捨",
    "X63n1240_001:0242b05": "一執一。自為顛倒。若是至人。回萬法於己者。則奚",
    "X63n1240_001:0242b06": "是奚非。何相違之有哉。",
    "X63n1240_001:0242b07": "記曰。本文二句。言無慧學。即無因頓悟。是則因律",
    "X63n1240_001:0242b08": "明教。因教明道。問曰。頓悟乃直指之宗。不立文字。",
    "X63n1240_001:0242b09": "何用經教為指南耶。答曰。豈不聞乎。依經解義。三",
    "X63n1240_001:0242b10": "世佛怨。離經一字。即同魔說。又云。今人看古教。未",
    "X63n1240_001:0242b11": "免心中閙。欲免心中閙。應須看古教。寶藏論云。古",
    "X63n1240_001:0242b12": "鏡照精。其精自形。古教照心。其心自明。若知一切",
    "X63n1240_001:0242b13": "法。本是如來藏中性德妙用。又何是何非。何文字",
    "X63n1240_001:0242b14": "之有耶。十二部經者。如來一代說法。教分十二。統",
    "X63n1240_001:0242b15": "攝三藏。一契經。二重頌。三受記。四伽陀。五無問自",
    "X63n1240_001:0242b16": "說。六因緣。七譬喻。八本事。九本生。十方廣。十一未",
    "X63n1240_001:0242b17": "曾有。十二論議。南陽忠國師。鵝湖大義禪師。思空",
    "X63n1240_001:0242b18": "山本淨禪師。",
    "X63n1240_001:0242b19": "○七不修學過",
    "X63n1240_001:0242b20": "及至年高臘長。空腹高心。不肯親附良朋。惟知倨傲。",
    "X63n1240_001:0242b21": "上二句明我相。下二句明慢相。又初句年臘高。而",
    "X63n1240_001:0242b22": "無德。次句心高而無道。故曰空腹。不肯親附。是自",
    "X63n1240_001:0242b23": "恃。惟知倨傲。是凌他。此二皆屬慢相。然慢有六種。",
    "X63n1240_001:0242b24": "一過慢。謂於相似法中。執己為勝。二慢過慢。元他",
    "X63n1240_001:0242c01": "本勝己。而強謂勝他。三我慢。謂恃己凌他也。四增",
    "X63n1240_001:0242c02": "上慢。原自未得道。謂己得道。五下劣慢。謂本己無",
    "X63n1240_001:0242c03": "能。反自矜誇。六邪慢。謂執著邪見。凌慢他人也。今",
    "X63n1240_001:0242c04": "於六慢中。此屬慢過慢。及我慢。下劣慢也。",
    "X63n1240_001:0242c05": "記曰。徒自年高而德不侔。唯知倨傲。而無道可尊。",
    "X63n1240_001:0242c06": "年是生年。臘是戒臘。親附即親近。良朋是善友。倨",
    "X63n1240_001:0242c07": "傲謂不謙遜。即慢他也。",
    "X63n1240_001:0242c08": "未諳法律。戢斂全無。",
    "X63n1240_001:0242c09": "上句教律失。下句身心失。不肯親近明師善友。奚",
    "X63n1240_001:0242c10": "識教律修持。未解修持。安能收攝身心。",
    "X63n1240_001:0242c11": "記曰。教防三毒。律禁七支。未諳者。未識也。戢斂者。",
    "X63n1240_001:0242c12": "收攝也。",
    "X63n1240_001:0242c13": "或大語高聲。出言無度。不敬上中下座。婆羅門聚會",
    "X63n1240_001:0242c14": "無殊。椀鉢作聲。食畢先起。",
    "X63n1240_001:0242c15": "初二句語業失。次二句意業失。亦儀軌失。後二句",
    "X63n1240_001:0242c16": "身業失。亦規矩失。以不知法律。三業無規。故致斯",
    "X63n1240_001:0242c17": "失。若能戢斂。則無事不辦矣。婆羅門者。西國俗士。",
    "X63n1240_001:0242c18": "四姓之一。惟論年尊。不貴德長。故無上中下座之",
    "X63n1240_001:0242c19": "敬。或先至先尊。後來後坐。聚會無規。憒閙非一由",
    "X63n1240_001:0242c20": "無戢斂。是故與彼無殊。",
    "X63n1240_001:0242c21": "記曰。梵語婆羅門。此云淨行。亦云梵志。四姓者。一",
    "X63n1240_001:0242c22": "剎利。王種也。二婆羅門。貴姓也。三毗舍。商賈也。四",
    "X63n1240_001:0242c23": "首陀。農人也。無度。謂無法度也。聚會。即聚集。或祭",
    "X63n1240_001:0242c24": "祀集。或節會集。或論議集。無殊。即無別也。出家以",
    "X63n1240_001:0243a01": "戒臘高。故其德長。不論生年為尊也。",
    "X63n1240_001:0243a02": "去就乖角。僧體全無。",
    "X63n1240_001:0243a03": "上句法失。下句儀失。往來不存些些軌則。如圭之",
    "X63n1240_001:0243a04": "失方。故曰乖角。動靜不具小小威儀。如婆羅門聚",
    "X63n1240_001:0243a05": "會。故曰全無。",
    "X63n1240_001:0243a06": "記曰。乖。背也。違也。角。方也。方者。法也。道也。去就乖",
    "X63n1240_001:0243a07": "角乃措置乖方也。圭體上圓下方。象天地之規矩",
    "X63n1240_001:0243a08": "方圓也。圭失方即非圭。僧乖法即非僧。故曰全無。",
    "X63n1240_001:0243a09": "起坐忪諸。動他心念。",
    "X63n1240_001:0243a10": "上句自失。下句失他。三業不謹。故坐起無恒。躁動",
    "X63n1240_001:0243a11": "非一。是以令他動念。",
    "X63n1240_001:0243a12": "記曰。忪音忠。忪諸者。心意躁動。情不安隱。舉止非",
    "X63n1240_001:0243a13": "常也。慈受禪師云。使人動念。魔障易生。眾口爍金。",
    "X63n1240_001:0243a14": "自家何樂。作福雖多。不如避罪。暗中動念。自昧不",
    "X63n1240_001:0243a15": "知。日往月來。面黃身瘦。",
    "X63n1240_001:0243a16": "不存些些軌則。小小威儀。將何束斂後昆。新學無因",
    "X63n1240_001:0243a17": "倣傚。",
    "X63n1240_001:0243a18": "上二句自失規法。下二句不能法他。既自不存軌",
    "X63n1240_001:0243a19": "法。何能法範他人。是故來學無由取則矣。",
    "X63n1240_001:0243a20": "記曰。新學即初學。後昆是後賢。即後學也。倣傚。猶",
    "X63n1240_001:0243a21": "取法也。書云。不矜細行。終累大德。世儒尚然。況出",
    "X63n1240_001:0243a22": "家者乎。",
    "X63n1240_001:0243a23": "纔相覺察。便言我是山僧。",
    "X63n1240_001:0243a24": "上句他成。下句自慢。謂他賢正欲以善言相成。而",
    "X63n1240_001:0243b01": "自便生我慢。遂出此無慚語也。",
    "X63n1240_001:0243b02": "記曰。言我是山僧者。謂我是住山之人。只知一箇",
    "X63n1240_001:0243b03": "話頭。那管經律。威儀細行之事。法昌禪師云。有一",
    "X63n1240_001:0243b04": "般漢。記取一肚葛藤。摩唇捋嘴。胡言漢語。道我解",
    "X63n1240_001:0243b05": "禪解道。輕忽好人。作無間業。一朝眼光落地。業境",
    "X63n1240_001:0243b06": "現前。如落湯螃蠏。手忙脚亂。從前學得活計。總用",
    "X63n1240_001:0243b07": "不著。若聞人舉著他肚裏事。嗔心忿起。便道佛法",
    "X63n1240_001:0243b08": "豈有與麼事。大悟不拘小節。斯等好似將牛屎比",
    "X63n1240_001:0243b09": "旃檀。有甚交涉。慈覺禪師云。或自恃天真。撥無因",
    "X63n1240_001:0243b10": "果。妄謂但向胸中流出。不依地位修行。所以麤解",
    "X63n1240_001:0243b11": "法師。不通教眼。虗頭禪客。不貴行門。此偏枯之罪",
    "X63n1240_001:0243b12": "也。或則渾身破碎。滿面風埃。三千細行全無。八萬",
    "X63n1240_001:0243b13": "威儀總缺。或則追陪人事。緝理門徒。身遊市井之",
    "X63n1240_001:0243b14": "間。心染閭閻之態。所以山野常僧。未免農夫之誚。",
    "X63n1240_001:0243b15": "城隍釋子。反為儒士之羞。此懶惰之罪也。向下指",
    "X63n1240_001:0243b16": "出無細行懶惰之由。",
    "X63n1240_001:0243b17": "未聞佛教行持。一向情存粗躁。",
    "X63n1240_001:0243b18": "上句失聞修。下句失戒定。法律未聞。何識行持。戒",
    "X63n1240_001:0243b19": "定未修。故致情同猿馬。",
    "X63n1240_001:0243b20": "記曰。聞即聞慧。行持即修慧。聞思修三慧。今舉聞",
    "X63n1240_001:0243b21": "修。以該其思矣。三皆云慧者。謂由三法。各能生無",
    "X63n1240_001:0243b22": "漏聖慧。若無此慧。則不能斷惑證真也。",
    "X63n1240_001:0243b23": "如斯知見。葢為初心慵惰。饕餮因循。",
    "X63n1240_001:0243b24": "初句承上起下之詞。次句入道不勤。後句貪利喪",
    "X63n1240_001:0243c01": "日。如斯知見者。如上惡習之識見也。葢為初心慵",
    "X63n1240_001:0243c02": "惰等者。謂由初心入道不勤。故曰慵惰。未聞佛教",
    "X63n1240_001:0243c03": "修持。遂乃饕餮名利。不肯親附良朋。是以因循過",
    "X63n1240_001:0243c04": "日。染緣漸深。惡習滋長。故致如斯知見。正所謂打",
    "X63n1240_001:0243c05": "頭不遇作家者也。",
    "X63n1240_001:0243c06": "記曰。慵音戎。懶也。饕音滔。貪財也。餮音鐵。貪食也。",
    "X63n1240_001:0243c07": "法滅盡經云。佛言。法欲滅時。諸魔沙門。壞亂吾道。",
    "X63n1240_001:0243c08": "著俗衣裳。樂好袈裟五色之服。不修戒律。半月半",
    "X63n1240_001:0243c09": "月雖名誦戒。厭倦懈怠。不欲聽聞。不樂讀誦經律。",
    "X63n1240_001:0243c10": "設有讀者。不識字句。為強言是。不諮明者。貢高求",
    "X63n1240_001:0243c11": "名。虗無雅步。以為榮貴。望人供養。命終死後。當墮",
    "X63n1240_001:0243c12": "無間地獄。五逆罪中。餓鬼畜生。靡不更歷。於無邊",
    "X63n1240_001:0243c13": "恒沙劫。受罪竟。乃出生在邊國。無三寶處。如佛所",
    "X63n1240_001:0243c14": "記。半月誦戒不欲聽聞。今時誦戒尚希。況得聽聞。",
    "X63n1240_001:0243c15": "嗚呼誠為法滅相矣。昔齊僧雲。住鄴下寶明寺。以",
    "X63n1240_001:0243c16": "講演著名。襟帶眾理。於四月十五誦戒時僧集。雲",
    "X63n1240_001:0243c17": "居座首。乃白眾曰。戒本防非。人人誦得。何勞數聞。",
    "X63n1240_001:0243c18": "可令一僧豎義。使後生開悟。眾無敢抗。遂廢誦戒",
    "X63n1240_001:0243c19": "至七月十五日旦。忽失雲所在。眾四出追覓。乃於",
    "X63n1240_001:0243c20": "寺外三里許古塚中得之。血流徧體。問其故。則云。",
    "X63n1240_001:0243c21": "有一猛士。手執大刀。厲聲呵曰。爾何人。敢廢布薩。",
    "X63n1240_001:0243c22": "妄充豎義。即以刀劊我身。痛毒難忍。扶接還寺。竭",
    "X63n1240_001:0243c23": "誠懺悔。經於十年。至心盡敬說戒布薩。讀誦眾經。",
    "X63n1240_001:0243c24": "以為常業。臨終之日。異香來迎。欣然而逝。時咸嘉",
    "X63n1240_001:0244a01": "其即世懲革。不墜彝倫。又大覺寺僧範。戒德清高。",
    "X63n1240_001:0244a02": "甞宿他寺。於十五日。眾議共停布薩。令僧豎義。有",
    "X63n1240_001:0244a03": "僧升座敘曰。豎論法相。深會聖意。何勞布薩。乃僧",
    "X63n1240_001:0244a04": "常聞耳。忽見一神。高丈餘。雄峻驚人。問豎義者曰。",
    "X63n1240_001:0244a05": "今是何日。答云。布薩日。神即以手搨之。曳於座下。",
    "X63n1240_001:0244a06": "捶頓將死。次問上座。答亦同前。搨還將死。陵害二",
    "X63n1240_001:0244a07": "三上座已。神掉臂而出。時道俗共覩。範師既見。由",
    "X63n1240_001:0244a08": "是自勵一生。僧事私緣。無敢說欲。乃至病重。不堪",
    "X63n1240_001:0244a09": "扶轝。由請僧就房。恭敬說戒。斯時崇經論。偏禪學。",
    "X63n1240_001:0244a10": "而輕戒律者。請觀此思之。",
    "X63n1240_001:0244a11": "荏苒人間。遂成疎野。不覺[(龍月+日)/足]踵老朽。觸事面墻。",
    "X63n1240_001:0244a12": "上二句涉俗成野。下二句空老無識。又初句交熏。",
    "X63n1240_001:0244a13": "次句習成。三句奄爾衰至。四句無明日蔽。葢為不",
    "X63n1240_001:0244a14": "修正業。散漫自放。日涉俗緣。攀緣塵境。縱恣六情。",
    "X63n1240_001:0244a15": "故至心行遂成疎野。染習日深。無觀照力。奚覺四",
    "X63n1240_001:0244a16": "相遷流。倐爾衰老時至。心徑不通。百無一曉。矚物",
    "X63n1240_001:0244a17": "成壅。如人面壁。此等皆由不肯博問先知。故至到",
    "X63n1240_001:0244a18": "老遂成骨董。",
    "X63n1240_001:0244a19": "記曰。荏苒。猶散漫侵尋也。[(龍月+日)/足]踵。乃行不前也。朽即",
    "X63n1240_001:0244a20": "衰朽。所謂缶既已老。無三種味。空生空死。唐棄一",
    "X63n1240_001:0244a21": "期。無三種味者。譬如甘蔗。既被壓已。滓無復味。壯",
    "X63n1240_001:0244a22": "年盛色。既被老壓。無三種味。一者不能誦經解義。",
    "X63n1240_001:0244a23": "二者不能坐禪修觀。三者不能勞務作福。四相者。",
    "X63n1240_001:0244a24": "生住異滅也。骨董者。墨談云。羅浮頴老。取飲食雜",
    "X63n1240_001:0244b01": "烹之名。今俗多借用之。",
    "X63n1240_001:0244b02": "後學咨詢無言接引。縱有談說。不涉典章。",
    "X63n1240_001:0244b03": "上二句他失潤益。下二句言不關典。既爾觸事面",
    "X63n1240_001:0244b04": "墻。將何以接後昆。縱有一言半句。不關佛祖典模。",
    "X63n1240_001:0244b05": "何異不見水老鶴哉。",
    "X63n1240_001:0244b06": "記曰。如來去世不久。有一比丘錯誦法句經偈云。",
    "X63n1240_001:0244b07": "若人生百歲。不見水老鶴。不如生一日。而得見了",
    "X63n1240_001:0244b08": "之。時阿難尊者聞之。慘然而歎曰。如來正法滅何",
    "X63n1240_001:0244b09": "速哉。乃語彼比丘言。如佛所說。若人生百歲。不見",
    "X63n1240_001:0244b10": "生滅法。不如生一日。而得見了之。是比丘回向師",
    "X63n1240_001:0244b11": "說。其師言。阿難老耄。言多錯謬。不可信也。汝當還",
    "X63n1240_001:0244b12": "如前誦。案昔正法尚存。訛替若此。況今去聖時遙。",
    "X63n1240_001:0244b13": "不親良朋。不近明師。而能出言涉於典章乎。",
    "X63n1240_001:0244b14": "或被輕言。便責後生無禮。嗔心忿起。言語該人。",
    "X63n1240_001:0244b15": "初句無德被誚。二句不省己過。下二句嗔毒傷人。",
    "X63n1240_001:0244b16": "言既不涉典。何怪他輕。己過不省。反責他非。嗔火",
    "X63n1240_001:0244b17": "一縱。無不燎然。",
    "X63n1240_001:0244b18": "記曰。嗔。怒也。忿恨也。又忿他為嗔自忿為恚。道安",
    "X63n1240_001:0244b19": "法師云。經道不通。戒德全無。朋友嗤弄。同學棄捐。",
    "X63n1240_001:0244b20": "如是出家。徒喪天年。",
    "X63n1240_001:0244b21": "○八業果時熟",
    "X63n1240_001:0244b22": "一朝臥疾在床。眾苦縈纏逼迫。曉夕思忖。心裏恛惶。",
    "X63n1240_001:0244b23": "上二句身苦。下二句心苦。異熟時至。四大乖常。一",
    "X63n1240_001:0244b24": "大不調。百脈筋抽。伏枕思忖。無善可記。束手泉門。",
    "X63n1240_001:0244c01": "何疑之有。豈不恛惶者哉。",
    "X63n1240_001:0244c02": "記曰。縈者。繞繫也。纏者束縛也。逼迫者。驅逼急切",
    "X63n1240_001:0244c03": "不安之謂也。曉夕者。早晚也。思忖者。思惟忖度也。",
    "X63n1240_001:0244c04": "恛惶者。昏亂恐遽也。",
    "X63n1240_001:0244c05": "前路茫茫。未知何往。從茲始知悔過。臨渴掘井奚為。",
    "X63n1240_001:0244c06": "上二句不知去處。下二句追悔不及。六道險途。生",
    "X63n1240_001:0244c07": "死曠野。不知來處。焉知去處。日前不預打點。臨時",
    "X63n1240_001:0244c08": "悔之何及。佛言。人癡故有生死。何等為癡。本從癡",
    "X63n1240_001:0244c09": "中來。今生為人復癡。心不解不開。不知死當所趣",
    "X63n1240_001:0244c10": "向。此正所謂未知何往也。",
    "X63n1240_001:0244c11": "記曰。本文初句。言三途六道寬曠無際。次句心識",
    "X63n1240_001:0244c12": "不知去處。第三句臨終始悔先愆。第四句設喻以",
    "X63n1240_001:0244c13": "明之。百喻經云。昔外國有一貧人。善能作鴛鴦鳴。",
    "X63n1240_001:0244c14": "欲偷蓮花。即入王池。作鴛鴦鳴。時守池人疑。而問",
    "X63n1240_001:0244c15": "曰。池中是誰。貧人失口答言。我是鴛鴦。守者捉得。",
    "X63n1240_001:0244c16": "將詣王所。至中途復更作鴛鴦鳴。守者言。汝先不",
    "X63n1240_001:0244c17": "作。今作何益。世間愚人。亦復如是。終身作眾惡業。",
    "X63n1240_001:0244c18": "不習心行。使令調善。臨命終時。方言我今欲修善。",
    "X63n1240_001:0244c19": "時獄卒將去。付閻羅王所。雖欲修善。亦無所及。如",
    "X63n1240_001:0244c20": "彼愚人欲到王所。方作鴛鴦鳴。",
    "X63n1240_001:0244c21": "自恨蚤不預修。年晚多諸過咎。臨行揮霍。怕怖慞惶。",
    "X63n1240_001:0244c22": "上二句自責。下二句失主。日前三毒不除。年晚積",
    "X63n1240_001:0244c23": "罪如山。臨終之際。業境現前。縱饒強作主張。難免",
    "X63n1240_001:0244c24": "怕怖慞惶。正是日前足跟不穩。臨行手忙脚亂。",
    "X63n1240_001:0245a01": "記曰。過咎者。罪愆也。霍當作攉。乃手反覆也。搖手",
    "X63n1240_001:0245a02": "曰揮。反手曰攉。謂如反掌迅速之間。怕怖慞惶者。",
    "X63n1240_001:0245a03": "畏懼恐遽之甚也。",
    "X63n1240_001:0245a04": "縠穿雀飛。識心隨業。如人負債。強者先牽。心緒多端",
    "X63n1240_001:0245a05": "重處偏墜。",
    "X63n1240_001:0245a06": "初二句身心隨業。次二句業強牽心。後二句報偏",
    "X63n1240_001:0245a07": "由心重。又初句喻先業果謝。次句心隨業往。三四",
    "X63n1240_001:0245a08": "句喻業強報先。五句妄念非一。六句報從心墮。然",
    "X63n1240_001:0245a09": "善惡之業。強弱由心。果報之處。輕重自分。垢心濁",
    "X63n1240_001:0245a10": "重。即墜三途。善業輕舉。便升人天。若據出世法中。",
    "X63n1240_001:0245a11": "人天原是有漏之果。亦名為墮。唯其一心不生。方",
    "X63n1240_001:0245a12": "脫淪墜。縠穿雀飛者。雀乃小鳥也。大論云。鳥來入",
    "X63n1240_001:0245a13": "瓶中。以縠揜瓶口。縠穿鳥飛去。識神隨業走。今以",
    "X63n1240_001:0245a14": "瓶喻四大。縠喻命根。鳥喻識神。識神即識心也。因",
    "X63n1240_001:0245a15": "其乘前善惡業來受報。如鳥入瓶。為業所繫。如羅",
    "X63n1240_001:0245a16": "縠揜。果報若謝。即便隨業。如縠穿鳥去。去必逐業。",
    "X63n1240_001:0245a17": "故名隨走。由識心繫以業繩在於色瓶。而無處不",
    "X63n1240_001:0245a18": "至。業繩未斷。去已復還。瓶破繫斷。即去不返。謂現",
    "X63n1240_001:0245a19": "今四大若壞。名為去已。復受後身。名為復還。至無",
    "X63n1240_001:0245a20": "學果。方名瓶破。後生業盡名為不返。言識心者。即",
    "X63n1240_001:0245a21": "第八心王阿賴耶識。執持善惡種子為總報主。隨",
    "X63n1240_001:0245a22": "業者。謂六識所造善惡之業。能引第八於六道中",
    "X63n1240_001:0245a23": "受總報身。業為能引。識為所引。故云隨業。先牽者。",
    "X63n1240_001:0245a24": "謂善惡二業。何者強重。即牽之先往。而受來報也。",
    "X63n1240_001:0245b01": "心緒等者。謂第六識。種種妄想。分別非一。攀六塵",
    "X63n1240_001:0245b02": "境。作眾惡業。墜墮三途。心多則墮重。妄少則墜輕。",
    "X63n1240_001:0245b03": "圭峰云。作有義事。是惺悟心。作無義事。是散亂心。",
    "X63n1240_001:0245b04": "散亂隨情轉。臨終被業牽。惺悟不由情。臨終能轉",
    "X63n1240_001:0245b05": "業。欲驗臨終受生自在不自在。但驗尋常行心塵",
    "X63n1240_001:0245b06": "境自由不自由。二六時中當省察耳。此是圭峰一",
    "X63n1240_001:0245b07": "貼發汗散。諸仁者。好自檢驗看。切勿蹉過也。",
    "X63n1240_001:0245b08": "記曰。阿賴耶。此云藏識。謂能含藏善惡。世出世間",
    "X63n1240_001:0245b09": "諸法種子故。以由最初不覺心動。成於無明。薰習",
    "X63n1240_001:0245b10": "真如。而為阿賴耶識。以執持種子。能令生死流轉",
    "X63n1240_001:0245b11": "不斷。故此識亦名執持。或名異熟識。謂能引生死",
    "X63n1240_001:0245b12": "善不善業。異熟果故。異熟者。謂今生作業。來生受",
    "X63n1240_001:0245b13": "報。因滅果生。異時而熟。舊云果報是也。宗鏡錄問",
    "X63n1240_001:0245b14": "云。諸根壞日。識遷離時。捨此故身。別受餘質。去來",
    "X63n1240_001:0245b15": "之識。相狀云何。答曰。如顯識經云。識之運轉遷滅",
    "X63n1240_001:0245b16": "往來。猶如風大。無色無形。不可顯現。而能發動萬",
    "X63n1240_001:0245b17": "物。示眾形狀或搖振林木。摧折破裂。出大音聲。或",
    "X63n1240_001:0245b18": "為冷為熱。觸眾生身。作苦作樂。風無手足形容。亦",
    "X63n1240_001:0245b19": "無黑白諸色。識界亦爾。無色無形。無光明顯現。所",
    "X63n1240_001:0245b20": "薰因緣故。顯示種種功用。同性經云。眾生捨此身",
    "X63n1240_001:0245b21": "已。業風力吹。移識將去。自所受業。而受其果。縠音",
    "X63n1240_001:0245b22": "斛是薄紗即方目紗也。",
    "X63n1240_001:0245b23": "無常殺鬼。念念不停。命不可延。時不可待。",
    "X63n1240_001:0245b24": "上二句無常速。下二句時命速。以無常為殺鬼者。",
    "X63n1240_001:0245c01": "謂彼無常。雖無形質可見。而能斷人命根。故云殺",
    "X63n1240_001:0245c02": "鬼。止觀云。無常役鬼。不擇豪賢。危脆不堅。難可恃",
    "X63n1240_001:0245c03": "怙。云何安然規望百歲。四方馳求。貯積聚斂。聚斂",
    "X63n1240_001:0245c04": "未足。溘然長往所有產貨。徒為他有。冥冥獨逝。誰",
    "X63n1240_001:0245c05": "訪是非。念念不停者。是遷流不住之義。智度論云。",
    "X63n1240_001:0245c06": "無常有二種。一相續法壞無常。二念念生滅無常。",
    "X63n1240_001:0245c07": "涅槃經云。菩薩修於死想。觀是壽命。常為無量怨",
    "X63n1240_001:0245c08": "讎所繞。念念損減。無有增長。猶山瀑水。不得停住。",
    "X63n1240_001:0245c09": "亦如朝露。勢不久停。如囚趣死。步步近死。命不可",
    "X63n1240_001:0245c10": "延者。命謂壽命。乃前業異熟定報。故不可延也。時",
    "X63n1240_001:0245c11": "不可待者。時即時刻。既是前業定報。非人力可能",
    "X63n1240_001:0245c12": "留待。所謂閻王注定三更死。定不留人到五更。定",
    "X63n1240_001:0245c13": "業難逃。此之謂歟。",
    "X63n1240_001:0245c14": "記曰。[(龍月+日)/足]踵老朽。是老苦。臥病在床。是病苦。無常殺",
    "X63n1240_001:0245c15": "鬼。是死苦也。正法念處經云。臨命終時。刀風皆動。",
    "X63n1240_001:0245c16": "如千尖刀。刺其身上。十六分中。猶不及一。若有善",
    "X63n1240_001:0245c17": "業。則苦惱少。",
    "X63n1240_001:0245c18": "人天三有。應未免之。如是受身。非論劫數。",
    "X63n1240_001:0245c19": "上二句業果難逃。下二句生死無際。言三有。已該",
    "X63n1240_001:0245c20": "人天。欲令文義互彰。故疊言之。三有。即三界眾生。",
    "X63n1240_001:0245c21": "所作有漏善惡業因。致感當來有漏善惡果報。因",
    "X63n1240_001:0245c22": "果不亡。故名為有。一欲有。謂欲界人天。及四惡趣",
    "X63n1240_001:0245c23": "眾生。皆不離欲染。故名欲有。二色有。謂色界四禪",
    "X63n1240_001:0245c24": "天。雖離欲染。尚有色質。故名色有。三無色有。謂無",
    "X63n1240_001:0246a01": "色界四空天。四大已空。無有色質。惟餘四蘊。故名",
    "X63n1240_001:0246a02": "無色有。斯等皆由因造有漏。果繫有為。既已無常。",
    "X63n1240_001:0246a03": "不離三界受生。故曰應未免之。果復造因。因還感",
    "X63n1240_001:0246a04": "果。輪迴無際。故曰非論劫數。",
    "X63n1240_001:0246a05": "記曰。劫數者。世界有成住壞空四時。每一時經二",
    "X63n1240_001:0246a06": "十小劫。四時共經八十箇小劫。一小劫共計一千",
    "X63n1240_001:0246a07": "六百八十萬年。八十箇小劫。名一大劫。通計一十",
    "X63n1240_001:0246a08": "三萬四千四百萬年。今乃人住二十小劫中。共計",
    "X63n1240_001:0246a09": "三萬三千六百萬年。茲當第九小劫。尚餘十一箇",
    "X63n1240_001:0246a10": "小劫。過已。即壞劫時至矣。四蘊。謂受想行識也。其",
    "X63n1240_001:0246a11": "六欲天。四惡趣。四禪天。四空天。俱如下釋。",
    "X63n1240_001:0246a12": "○九策勵勸修",
    "X63n1240_001:0246a13": "感傷歎訝。哀哉切心。豈可緘言。遞相警策。",
    "X63n1240_001:0246a14": "上二句感切。下二句勸勉。溈山因覩末法緇流。貪",
    "X63n1240_001:0246a15": "利廢道。淪落生死。故此感傷嗟嘆情切。不忍默言。",
    "X63n1240_001:0246a16": "乃作此警策。遞相警悟策發。而勸勵之。",
    "X63n1240_001:0246a17": "記曰。訝嗟怪也。緘封也。遞傳遞也。",
    "X63n1240_001:0246a18": "所恨同生像季。去聖時遙。佛法生疎。人多懈怠。",
    "X63n1240_001:0246a19": "上二句慨不遇聖世。下二句慨法末人頑。像季者。",
    "X63n1240_001:0246a20": "季即末也。葢由釋迦如來教法住世。而分正像末",
    "X63n1240_001:0246a21": "三時也。正法者。正猶證也。謂如來滅度後初一千",
    "X63n1240_001:0246a22": "年間。人有稟教。便能修行。即能證果。像法者像似",
    "X63n1240_001:0246a23": "也。言有教有行。似正法時也。謂如來滅後二千年",
    "X63n1240_001:0246a24": "間。人有稟教。便能修行。而多不能證果。末法者。末",
    "X63n1240_001:0246b01": "即末後。亦微末也。謂如來滅度正像之後。一萬年",
    "X63n1240_001:0246b02": "間。教法垂世。人雖稟教。而不能修行證果。或云末",
    "X63n1240_001:0246b03": "法有三萬年。溈山唐代出世。如來滅度垂千八百",
    "X63n1240_001:0246b04": "年。故云像季。復與如來相去將二千載。故曰時遙。",
    "X63n1240_001:0246b05": "時代遙隔。傳法大人漸稀。是曰生疎。既失良導。又",
    "X63n1240_001:0246b06": "丁末劫。根器下劣。無向上志。故曰懈怠。",
    "X63n1240_001:0246b07": "記曰。季次孟仲之後。若以像法一千年言之。後三",
    "X63n1240_001:0246b08": "百年屬季。若以正像末三時言之。季是正像之後",
    "X63n1240_001:0246b09": "時也。聖世者。是如來在日。又正法時亦名聖世。",
    "X63n1240_001:0246b10": "略伸管見。以曉後來。若不蠲矜。誠難輪逭。",
    "X63n1240_001:0246b11": "上二句示教。下二句誡勉。既有所感傷。不無言示",
    "X63n1240_001:0246b12": "以勉修持也。略伸管見者。略猶未廣。伸謂伸述。管",
    "X63n1240_001:0246b13": "見。如管窺天之見。此是溈山大師之謙詞也。以曉",
    "X63n1240_001:0246b14": "後來者。以此曉諭後學。懲過遷善之謂也。若不蠲",
    "X63n1240_001:0246b15": "矜二句。是結上勸修之語。謂不滌除如上惡欲習",
    "X63n1240_001:0246b16": "染。傲慢放逸之過。則實難挽回矣。",
    "X63n1240_001:0246b17": "記曰。蠲音涓。滌濯也。除免也。矜音京。驕矜自負也。",
    "X63n1240_001:0246b18": "又矜誇自飾也。逭音換。轉也。輪逭。猶挽回也。誡勉",
    "X63n1240_001:0246b19": "者。令斷諸惡行。而勉修眾善也。",
    "X63n1240_001:0246b21": "溈山警策"
}