{
    "X20n0364_004:0835b10": "思益梵天所問經簡註卷之四",
    "X20n0364_004:0835b11": "姚秦三藏法師　鳩摩羅什奉　詔譯",
    "X20n0364_004:0835b12": "明會稽顯聖寺後學沙門　圓澄　註",
    "X20n0364_004:0835b13": "右春坊右庶子南充　黃　輝",
    "X20n0364_004:0835b14": "左春坊左諭德會稽　陶望齡　同校",
    "X20n0364_004:0835b15": "左春坊左中允太原　傅新德　訂正",
    "X20n0364_004:0835b16": "師子吼品第十九",
    "X20n0364_004:0835b17": "【註】由前志慕大乘應發菩提心然則發菩提心者",
    "X20n0364_004:0835b18": "當達其無所發心之發心是真發心也若有所願",
    "X20n0364_004:0835b19": "而發心者是則邪願是名邪求非發菩提心也若",
    "X20n0364_004:0835b20": "了其無發心之心則解無所行之行乃至如是而",
    "X20n0364_004:0835b21": "說如是而聽皆名師子吼決定可信故也。",
    "X20n0364_004:0835b22": "爾時釋提桓因白佛言世尊譬如賈客入於寶洲其",
    "X20n0364_004:0835b23": "人所見皆是寶物如是成就不可思議功德者有所",
    "X20n0364_004:0835b24": "樂說皆是法寶。【註】前文釋提桓因等天在會散華讚",
    "X20n0364_004:0835c01": "嘆文殊師利說法有信解者是人能破魔軍及餘",
    "X20n0364_004:0835c02": "怨敵而世尊述成當獲功德具如上文所說此中",
    "X20n0364_004:0835c03": "諸天復讚持經行人能聽是經隨力樂說功德如",
    "X20n0364_004:0835c04": "是較彼信解似有優劣耳入於寶洲者入是實相",
    "X20n0364_004:0835c05": "大海所見所聞皆是實相法寶餘乘不逮也。",
    "X20n0364_004:0835c06": "所樂說者皆示實際。【註】釋成上句所謂法寶者即是",
    "X20n0364_004:0835c07": "實相恐人不解于此標明是下諸句皆會歸實相",
    "X20n0364_004:0835c08": "義也。",
    "X20n0364_004:0835c09": "所樂說者於諸法中無所貪著不著彼我。【註】凡夫不",
    "X20n0364_004:0835c10": "聞此經不悟實相起彼我想故成貪著若悟實相",
    "X20n0364_004:0835c11": "于實相中本無彼我何貪著之有也。",
    "X20n0364_004:0835c12": "所樂說者皆是真實無有顛倒。【註】所說既稱實相于",
    "X20n0364_004:0835c13": "實相中無虗何顛倒之有若執實相可說亦成顛",
    "X20n0364_004:0835c14": "倒。",
    "X20n0364_004:0835c15": "所樂說者過去際空未來際不可得現在際不起見。",
    "X20n0364_004:0835c16": "【註】釋成不顛倒義也彼顛倒說者說有三世此依",
    "X20n0364_004:0835c17": "實相說三世性空故不成顛倒也。",
    "X20n0364_004:0835c18": "所樂說者不信解者得信解信解者得解脫。【註】依餘",
    "X20n0364_004:0835c19": "乘說法有無惑亂不成信解依此實相頓教說法",
    "X20n0364_004:0835c20": "不信令信纔信即得解脫也。",
    "X20n0364_004:0835c21": "所樂說者破增上慢無增上慢者自說所作已辦。【註】",
    "X20n0364_004:0835c22": "小乘依阿含教脩證有餘涅槃得少為足不求大",
    "X20n0364_004:0835c23": "乘實相之道故曰增上慢此經具載實相有所說",
    "X20n0364_004:0835c24": "者無非破增上慢彼上慢者聞是實相之宗則知",
    "X20n0364_004:0836a01": "無得無證自言了辦矣。",
    "X20n0364_004:0836a02": "所樂說者魔不得便所聽法者超度魔事。【註】不了實",
    "X20n0364_004:0836a03": "相則彼我歷然故成對敵悟實相已尚不見我何",
    "X20n0364_004:0836a04": "有害我者無害我故魔事斯遠矣。",
    "X20n0364_004:0836a05": "所樂說者未生善法令生已生善法令得增長所樂",
    "X20n0364_004:0836a06": "說者已生諸煩惱令斷未生諸煩惱令不生所樂說",
    "X20n0364_004:0836a07": "者未大莊嚴令大莊嚴已大莊嚴者令不退轉所樂",
    "X20n0364_004:0836a08": "說者不斷滅諸法而護佛法。【註】三乘人不盡實相之",
    "X20n0364_004:0836a09": "妙干善法成阻于煩惱成障于梵行成退于諸法",
    "X20n0364_004:0836a10": "說斷滅若盡實相之妙則知一切諸法皆是佛法",
    "X20n0364_004:0836a11": "于善不阻煩惱即是菩提故不是障縱橫逆順無",
    "X20n0364_004:0836a12": "非梵行不成退轉說法不著法相不名斷滅此上",
    "X20n0364_004:0836a13": "諸句讚其說法功勝下文讚其能說人勝也。",
    "X20n0364_004:0836a14": "世尊以是樂說能降伏一切外道所以者何一切野",
    "X20n0364_004:0836a15": "干不能於師子王前自現其身何況聞其吼世尊一",
    "X20n0364_004:0836a16": "切外道諸論議師不能堪忍無上師子之吼亦復如",
    "X20n0364_004:0836a17": "是。【註】一切外道諸議論師皆依有無等見而起妄想",
    "X20n0364_004:0836a18": "深違實相故于實相門中非所預也。",
    "X20n0364_004:0836a19": "爾時不退轉天子謂釋提桓因憍尸迦所言師子吼",
    "X20n0364_004:0836a20": "師子吼者為何謂也答言若行者說法無所貪著是",
    "X20n0364_004:0836a21": "名師子吼若行者貪著所見而有所說是埜干鳴不",
    "X20n0364_004:0836a22": "名師子吼起諸邪見故。【註】釋提桓因聞文殊所說無",
    "X20n0364_004:0836a23": "發願之願無修行之行無聞之聞無說之說有能",
    "X20n0364_004:0836a24": "信解如是之法隨力所說皆名師子吼而天子恐",
    "X20n0364_004:0836b01": "人不解故重為發明可謂慈悲之至也。",
    "X20n0364_004:0836b02": "天子汝當復說所以為師子吼者。【註】釋提桓因自說",
    "X20n0364_004:0836b03": "已復請天子說會自他同歸一致曾無異路使人",
    "X20n0364_004:0836b04": "畢信矣。",
    "X20n0364_004:0836b05": "天子言憍尸迦有所說法乃至如來尚不貪著何況",
    "X20n0364_004:0836b06": "餘法是名師子吼。【註】金屑雖貴入眼成塵佛乃至尊",
    "X20n0364_004:0836b07": "于此實相門中都用不著所以道實際理地絕生",
    "X20n0364_004:0836b08": "佛之假名非強言也。",
    "X20n0364_004:0836b09": "又憍尸迦如說修行名師子吼決定說法名師子吼",
    "X20n0364_004:0836b10": "說法無畏名師子吼。【註】如說修行者即解即行本無",
    "X20n0364_004:0836b11": "前後如是而說決定不妄以不妄故所說無畏也。",
    "X20n0364_004:0836b12": "又憍尸迦若行者為不生不滅不出故說法名師子",
    "X20n0364_004:0836b13": "吼若為無垢無淨無合無散故說法名師子吼。【註】此",
    "X20n0364_004:0836b14": "上文三節初云佛不許著次云法斷疑惑三云僧",
    "X20n0364_004:0836b15": "無和合無淨以僧名和合又名淨若有淨則有垢",
    "X20n0364_004:0836b16": "若有和合則有散離如是而說皆成戲論惟不生",
    "X20n0364_004:0836b17": "不滅不出無垢無淨無合無散是則決定是名師",
    "X20n0364_004:0836b18": "子吼不證涅槃曰不生不滅生死曰不滅不出三",
    "X20n0364_004:0836b19": "界不斷煩惱文略耳。",
    "X20n0364_004:0836b20": "又憍尸迦師子吼名決定說一切法無我無眾生。【註】",
    "X20n0364_004:0836b21": "上文依決定三寶功德真實名師子吼此中言凡",
    "X20n0364_004:0836b22": "有所說皆無畏決定無疑名師子吼前文憍尸迦",
    "X20n0364_004:0836b23": "讚能說是實相法者無所貪著以不著彼我此中",
    "X20n0364_004:0836b24": "天子言師子吼名一切法無我無眾生證其說為",
    "X20n0364_004:0836c01": "是也四相缺其二文略耳。",
    "X20n0364_004:0836c02": "師子吼名決定說諸法空。【註】前文云決定說法未知",
    "X20n0364_004:0836c03": "說何法也決定說諸法空釋其意矣亦是證前皆",
    "X20n0364_004:0836c04": "是實際之意。",
    "X20n0364_004:0836c05": "師子吼名守護法故而有所說。【註】法本無說欲護正",
    "X20n0364_004:0836c06": "法故隨宜而說若有若無一切二乘外道皆不能",
    "X20n0364_004:0836c07": "破。",
    "X20n0364_004:0836c08": "師子吼名作是願言我當作佛滅一切眾生苦惱。【註】",
    "X20n0364_004:0836c09": "證前自言所作已辦意也。",
    "X20n0364_004:0836c10": "師子吼名於清淨所須物中少欲知足師子吼名常",
    "X20n0364_004:0836c11": "能不捨阿蘭若住處。【註】證前生善斷惑莊嚴梵行之",
    "X20n0364_004:0836c12": "意也清淨故生善少欲故斷惑依處則能莊嚴梵",
    "X20n0364_004:0836c13": "行無異議也。",
    "X20n0364_004:0836c14": "師子吼名行施唱導。【註】行施有二曰才曰法唱導者",
    "X20n0364_004:0836c15": "法施也。",
    "X20n0364_004:0836c16": "師子吼名不捨持戒。【註】若謂實相無犯是名偏執非",
    "X20n0364_004:0836c17": "決定說也若達實相亦不捨持戒不違中道是則",
    "X20n0364_004:0836c18": "決定。",
    "X20n0364_004:0836c19": "師子吼名等心冤親師子吼名常行精進不捨本願。",
    "X20n0364_004:0836c20": "【註】本願謂四弘誓願等雖達實相無願無作而亦",
    "X20n0364_004:0836c21": "不捨故也。",
    "X20n0364_004:0836c22": "師子吼名能除煩惱。【註】煩惱起于亂心惟禪定而能",
    "X20n0364_004:0836c23": "除故。",
    "X20n0364_004:0836c24": "師子吼名智慧善知所行。【註】以上六度皆決定稱實",
    "X20n0364_004:0837a01": "相故總名師子吼也。",
    "X20n0364_004:0837a02": "說是師子吼法時三千大千世界六種震動。【註】惟此",
    "X20n0364_004:0837a03": "實相善破無明故世界為之震動以世界為無明",
    "X20n0364_004:0837a04": "所結故。",
    "X20n0364_004:0837a05": "百千妓樂不鼓自鳴。【註】妓樂不鼓自鳴者證成無功",
    "X20n0364_004:0837a06": "用行也以實相無功用故。",
    "X20n0364_004:0837a07": "其大光明普照天地。【註】以實相之理洞矚諸疑無惑",
    "X20n0364_004:0837a08": "不破故曰大光明。",
    "X20n0364_004:0837a09": "百千諸天踊躍歡喜言我等聞不退轉天子說師子",
    "X20n0364_004:0837a10": "吼法於閻浮提再見轉法輪。【註】法輪惟佛能轉其餘",
    "X20n0364_004:0837a11": "皆不能也今聞天子所說與佛無異故言再見。",
    "X20n0364_004:0837a12": "時佛微笑諸佛嘗法若微笑時若干千百種青黃赤",
    "X20n0364_004:0837a13": "白紅紫等光從口中出普照無量無邊世界上過梵",
    "X20n0364_004:0837a14": "世蔽日月光還遶身三匝從頂相入。【註】佛現微笑有",
    "X20n0364_004:0837a15": "三緣一者文殊所說帝釋所讚天子所述皆契實",
    "X20n0364_004:0837a16": "相深愜佛意故笑二者諸天讚言見再轉法輪秪",
    "X20n0364_004:0837a17": "知其一不識其二何也徒聞天子所說以謂再轉",
    "X20n0364_004:0837a18": "法輪而不知實相之理塵說剎說山河大地時時",
    "X20n0364_004:0837a19": "熾然說無間歇何有再轉不再轉乎以其不知故",
    "X20n0364_004:0837a20": "佛現微笑三者不退轉天子解達深法當與受記",
    "X20n0364_004:0837a21": "故現微笑思益梵天默知其故于偈讚中備問笑",
    "X20n0364_004:0837a22": "緣而世尊特彰受記之緣餘不說者利根不待說",
    "X20n0364_004:0837a23": "也。",
    "X20n0364_004:0837a24": "於是思益梵天向佛合掌以偈讚曰度一切慧最勝",
    "X20n0364_004:0837b01": "尊悉知三世眾生行智慧功德及解脫唯願演說笑",
    "X20n0364_004:0837b02": "因緣。【註】如來究竟實相故言度一切慧位登妙覺故",
    "X20n0364_004:0837b03": "曰最勝以其窮盡實相故則能知眾生心行也般",
    "X20n0364_004:0837b04": "若云如來了知眾生一切諸心皆為非心何以故",
    "X20n0364_004:0837b05": "過去心不可得未來心不可得現在心不可得既",
    "X20n0364_004:0837b06": "能自解解他則知三德圓明無所不備尊勝大人",
    "X20n0364_004:0837b07": "有所示現必有其故所以梵天請問也。",
    "X20n0364_004:0837b08": "佛慧無量無障礙聲聞緣覺所不及知眾生心隨應",
    "X20n0364_004:0837b09": "說願最上尊說笑緣。【註】初二句釋上度一切慧也三",
    "X20n0364_004:0837b10": "句釋上知眾生之意四句結成。",
    "X20n0364_004:0837b11": "佛光可樂淨無穢普照天人蔽日月須彌鐵圍及眾",
    "X20n0364_004:0837b12": "山願無比尊說笑緣。【註】此偈釋長行中微笑放光之",
    "X20n0364_004:0837b13": "意也。",
    "X20n0364_004:0837b14": "大聖寂然離瞋恨天人瞻仰無厭足一切皆蒙得快",
    "X20n0364_004:0837b15": "樂願為分別說笑緣。【註】此偈梵天出過也以佛離瞋",
    "X20n0364_004:0837b16": "根一切眾生皆相饒益不以我之相問煩擾而不",
    "X20n0364_004:0837b17": "為說也。",
    "X20n0364_004:0837b18": "通達諸法空無我水沫雲露夢所見水中月影虗空",
    "X20n0364_004:0837b19": "相願以妙音說笑緣。【註】諸法體空如水沫等何緣可",
    "X20n0364_004:0837b20": "說哉喜怒哀樂亦即空相有何說哉然如水中月",
    "X20n0364_004:0837b21": "虗空相不可見而見如來笑緣不可說而說故曰",
    "X20n0364_004:0837b22": "妙音。",
    "X20n0364_004:0837b23": "離分別想諸邪見了空無相及無作常樂禪定寂然",
    "X20n0364_004:0837b24": "法願說放此淨光緣。【註】離諸邪見而入三解脫門故",
    "X20n0364_004:0837c01": "常樂禪定而放此淨光豈謂無緣邪所以問耳。",
    "X20n0364_004:0837c02": "不著文字言音聲說不依法及眾生彼各自謂為我",
    "X20n0364_004:0837c03": "說願神通智說笑緣。【註】如來說法不著文字語言內",
    "X20n0364_004:0837c04": "不依法外不著眾以神通力故而彼各謂自得聞",
    "X20n0364_004:0837c05": "法于佛何有耳。",
    "X20n0364_004:0837c06": "佛為醫王滅眾病那羅延力救世者趣捨光明究竟",
    "X20n0364_004:0837c07": "道天人供養說笑緣。【註】佛于方便智中善得第一故",
    "X20n0364_004:0837c08": "稱醫王文曰調御師善調眾生身心病故以其善",
    "X20n0364_004:0837c09": "調故于救世者有大力用故如那羅延趣捨有二",
    "X20n0364_004:0837c10": "或趣無為而捨有為或趣有為而捨無為善得自",
    "X20n0364_004:0837c11": "在故曰究竟道。",
    "X20n0364_004:0837c12": "梵行牢強精進品第二十",
    "X20n0364_004:0837c13": "【註】餘經皆有修證之功惟不盡實相故皆依有得",
    "X20n0364_004:0837c14": "有證有說有聞不名梵行牢強惟此頓教大乘一",
    "X20n0364_004:0837c15": "心絕待窮盡實相純是無為故名梵行牢強也真",
    "X20n0364_004:0837c16": "心絕待曰梵行究竟堅固曰牢勇敵異論曰強入",
    "X20n0364_004:0837c17": "無功用行曰精進前文師子吼品所讚功德皆諸",
    "X20n0364_004:0837c18": "實際無成無壞此品有所立矣。",
    "X20n0364_004:0837c19": "爾時佛告思益梵天汝見是不退轉天子不唯然已",
    "X20n0364_004:0837c20": "見梵天此不退轉天子從今已後過三百二十萬阿",
    "X20n0364_004:0837c21": "僧祇劫當得作佛號須彌燈王如來應供正徧知明",
    "X20n0364_004:0837c22": "行足善逝世間解無上士調御丈夫天人師佛世尊。",
    "X20n0364_004:0837c23": "【註】前文佛現微笑梵天請說笑緣此中正答其所",
    "X20n0364_004:0837c24": "請也真際不動故言須彌照了實相故言燈王此",
    "X20n0364_004:0838a01": "天子由聞文殊無發心之發心頓破無明妙契真",
    "X20n0364_004:0838a02": "際故佛號如此。",
    "X20n0364_004:0838a03": "世界名妙華劫名梵歎。【註】蓋由不退轉天子即俗諦",
    "X20n0364_004:0838a04": "而讚實相故感世界名妙華也表即俗即真故曰",
    "X20n0364_004:0838a05": "妙華華者因也由讚實相啟人淨信離戲論故劫",
    "X20n0364_004:0838a06": "名梵歎也。",
    "X20n0364_004:0838a07": "其佛國土以閻浮檀金琉璃為地。【註】閻浮檀云上色",
    "X20n0364_004:0838a08": "金金乃堅剛為義琉璃明徹為義蓋由不退轉天",
    "X20n0364_004:0838a09": "子深達實相以堅固明徹用酬不退之德也。",
    "X20n0364_004:0838a10": "純以菩薩為僧。【註】實相法中不容聲聞比丘故。",
    "X20n0364_004:0838a11": "無諸魔冤。【註】內明實相則外絕待緣待緣既絕何魔",
    "X20n0364_004:0838a12": "過之有。",
    "X20n0364_004:0838a13": "所須之物應念即至佛壽無量不可計歲於是思益",
    "X20n0364_004:0838a14": "梵天謂不退轉天子言如來今已授仁者記天子言",
    "X20n0364_004:0838a15": "梵天如與如法性授記與我授記亦復如是。【註】前網",
    "X20n0364_004:0838a16": "明授記者依根本智而得授記也此中天子授記",
    "X20n0364_004:0838a17": "者依方便智而得授記也方便雖假亦即真智故",
    "X20n0364_004:0838a18": "曰如與如法性授記法性即空義故。",
    "X20n0364_004:0838a19": "思益言如法性不可授記天子言如法性不可授記",
    "X20n0364_004:0838a20": "者當知一切菩薩授記亦復如是。【註】如如法性若火",
    "X20n0364_004:0838a21": "之熱水之濕必不在記而使之然水火不在記而",
    "X20n0364_004:0838a22": "熱而濕則菩薩成佛亦不在記也不在記而記之",
    "X20n0364_004:0838a23": "者意在益物不害記也。",
    "X20n0364_004:0838a24": "思益言若如來不與汝記汝於過去諸佛所則為空",
    "X20n0364_004:0838b01": "住梵行天子言若無所住是住梵行。【註】所言授記者",
    "X20n0364_004:0838b02": "酬因答果之謂也思益問過者修行梵行若不獲",
    "X20n0364_004:0838b03": "記成佛則因果無可憑信矣天子意云若因果有",
    "X20n0364_004:0838b04": "住是名有為不能得記以因果無住是住梵行所",
    "X20n0364_004:0838b05": "以得記故言授記同于法性也。",
    "X20n0364_004:0838b06": "思益言云何無住而住梵行答言若不住欲界不住",
    "X20n0364_004:0838b07": "色界不住無色界是住梵行又梵天若住者不住我",
    "X20n0364_004:0838b08": "不住眾生不住壽命不住人是住梵行以要言之若",
    "X20n0364_004:0838b09": "不住法不住非法是住梵行。【註】梵天云何無住而住",
    "X20n0364_004:0838b10": "梵行答中文分三節初則外不住三界次則內不",
    "X20n0364_004:0838b11": "住四相三則中不住法非法是謂無所住而住也。",
    "X20n0364_004:0838b12": "又問梵行有何義答言住不二道是梵行義又問住",
    "X20n0364_004:0838b13": "不二道為住何所答言住不二道是即不住一切諸",
    "X20n0364_004:0838b14": "法所以者何眾賢聖無所住不取於法能度眾流。【註】",
    "X20n0364_004:0838b15": "若無住是梵行者未審梵行以何義而天子意曰",
    "X20n0364_004:0838b16": "梵行以無住為義無住若有義耶住不二故為義",
    "X20n0364_004:0838b17": "譬如鐘鈴鑼鼓一時俱作若以分別心聽則有住",
    "X20n0364_004:0838b18": "著不成圓聞以心無住故八音交作歷歷了然以",
    "X20n0364_004:0838b19": "不二于聞也。",
    "X20n0364_004:0838b20": "又問云何為修道答言不墮有不墮無亦不分別是",
    "X20n0364_004:0838b21": "有是無習如是者名為修道又問以何法修道答言",
    "X20n0364_004:0838b22": "不以見聞覺知法不以得不以證於一切法無相無",
    "X20n0364_004:0838b23": "示名為修道。【註】受無所受記而受記者由住無住之",
    "X20n0364_004:0838b24": "梵行也梵行以無住為義者應無有修而世人例",
    "X20n0364_004:0838c01": "云修道而不知以何修道也梵行以無住為義修",
    "X20n0364_004:0838c02": "道以無修為修何也若有所修則有所不修所謂",
    "X20n0364_004:0838c03": "有無相爭是為心病墮有無者語其已成之業也",
    "X20n0364_004:0838c04": "不分別有無者語其將萌之念也初言其能行之",
    "X20n0364_004:0838c05": "行次語其所依之法不應依見聞覺知而行蓋指",
    "X20n0364_004:0838c06": "無法可依也法既無依而豈得云得云證何也以",
    "X20n0364_004:0838c07": "一切法無相無相故無示了此無得無證無相無",
    "X20n0364_004:0838c08": "示是名修道。",
    "X20n0364_004:0838c09": "又問何謂菩薩牢強精進答言若菩薩於諸法不見",
    "X20n0364_004:0838c10": "一相不見異相是名菩薩牢強精進大莊嚴也。【註】內",
    "X20n0364_004:0838c11": "不住能修之心是不見一外不著所行之法是不",
    "X20n0364_004:0838c12": "見異內外既離中當絕待故無敵對無毀壞無懈",
    "X20n0364_004:0838c13": "怠般若照惑無惑不破是無敵對義故曰強法身",
    "X20n0364_004:0838c14": "無相無有敗壞故曰牢解脫無行無所不行是名",
    "X20n0364_004:0838c15": "精進以此三法圓修故曰大莊嚴。",
    "X20n0364_004:0838c16": "於諸法不壞法性故。【註】不見異也。",
    "X20n0364_004:0838c17": "於諸法無著無斷無增無減不見垢不見淨出過法",
    "X20n0364_004:0838c18": "性是名菩薩第一牢強精進所謂身無所起心無所",
    "X20n0364_004:0838c19": "起。【註】釋成第一牢強精進之意身不起行住坐臥之",
    "X20n0364_004:0838c20": "見心不起見聞知覺之想故曰第一。",
    "X20n0364_004:0838c21": "於是世尊讚不退轉天子言善哉善哉讚已語思益",
    "X20n0364_004:0838c22": "梵天言如天子所說身無所起心無所起是為第一",
    "X20n0364_004:0838c23": "牢強精進。【註】世尊印天子之言為是者使後人必可",
    "X20n0364_004:0838c24": "信也古人云若起精進心是妄非精進若能心不",
    "X20n0364_004:0839a01": "妄精進無有涯是知古人語不虗發文現于此。",
    "X20n0364_004:0839a02": "梵天我念宿世一切所行牢強精進持戒頭陀於諸",
    "X20n0364_004:0839a03": "師長供養恭敬在空閑處專精行道讀誦多聞愍念",
    "X20n0364_004:0839a04": "眾生給其所須一切難行苦行殷勤精進而過去諸",
    "X20n0364_004:0839a05": "佛不見受阿耨多羅三藐三菩提記所以者何我住",
    "X20n0364_004:0839a06": "身口心起精進相故。【註】持戒至恭敬乃修戒也空閑",
    "X20n0364_004:0839a07": "行道乃修定也讀誦多聞乃修慧也給其所須乃",
    "X20n0364_004:0839a08": "修施也難行苦行乃修忍也殷勤精進乃修進也",
    "X20n0364_004:0839a09": "如是六度該說一切能成就出世功德故曰一切",
    "X20n0364_004:0839a10": "牢強精進然世尊于諸佛前脩是六度依于有為",
    "X20n0364_004:0839a11": "身心有起故不得受記不能契此無為實相身心",
    "X20n0364_004:0839a12": "本來無起故不及此下文釋成不反之意也。",
    "X20n0364_004:0839a13": "梵天我後得如天子所說牢強精進故燃燈佛授我",
    "X20n0364_004:0839a14": "記言汝於來世當得作佛號釋迦牟尼是故梵天若",
    "X20n0364_004:0839a15": "菩薩疾欲授記應當修習如是牢強精進謂於諸法",
    "X20n0364_004:0839a16": "不起精進相。【註】若起心修行六度則不能一念具足",
    "X20n0364_004:0839a17": "不能一念具足則有次第有次第故有涉分別涉",
    "X20n0364_004:0839a18": "分別故則墮有為戲論故不得授記若不起心則",
    "X20n0364_004:0839a19": "于六度一念具足以不起故尚不見一云何有六",
    "X20n0364_004:0839a20": "以不見一是名第一牢強精進世尊引自為證者",
    "X20n0364_004:0839a21": "使萬代之下知宗趣有所歸憑耳。",
    "X20n0364_004:0839a22": "世尊何等是不起相精進佛言三世等空精進是名",
    "X20n0364_004:0839a23": "不起相精進。【註】一念不生前後際斷前後際斷中亦",
    "X20n0364_004:0839a24": "無名故曰三世等空。",
    "X20n0364_004:0839b01": "世尊云何為三世等空精進佛言過去心已滅未來",
    "X20n0364_004:0839b02": "心未至現在心無住。【註】此中直示其三世空相下文",
    "X20n0364_004:0839b03": "釋成三世所以空也。",
    "X20n0364_004:0839b04": "若法滅不復更起若未至即無生相若無住即住實",
    "X20n0364_004:0839b05": "相又實相亦無有生若法無生則無去來今若無去",
    "X20n0364_004:0839b06": "來今者則從本已來性常不生是名三世等空精進",
    "X20n0364_004:0839b07": "能令菩薩疾得授記。【註】華嚴偈曰一念普觀無量劫",
    "X20n0364_004:0839b08": "非去非來亦非住如是了知三世事超諸方便成",
    "X20n0364_004:0839b09": "十力與此意同如合符節如欲起心契同又覺白",
    "X20n0364_004:0839b10": "雲萬里。",
    "X20n0364_004:0839b11": "梵天菩薩成就如是法忍者能了達一切法無所捨",
    "X20n0364_004:0839b12": "是名檀波羅蜜。【註】前授記品中網明云捨一切煩惱",
    "X20n0364_004:0839b13": "名為檀波羅蜜世尊云能捨諸相名檀波羅蜜此",
    "X20n0364_004:0839b14": "中云了法無所捨名檀波羅蜜何以前後似相違",
    "X20n0364_004:0839b15": "戾耶前對三乘事度菩薩斥彼為非權依一心建",
    "X20n0364_004:0839b16": "立此依一乘實宗故曰捨無捨相若在有所捨則",
    "X20n0364_004:0839b17": "有所不捨安得名為第一牢強精進乎。",
    "X20n0364_004:0839b18": "了達一切法無漏是名尸羅波羅蜜。【註】二乘雖持作",
    "X20n0364_004:0839b19": "止持犯之戒常為有無相傾故羅漢亦名破戒大",
    "X20n0364_004:0839b20": "乘了達一心無有漏落是名大乘無漏淨戒也。",
    "X20n0364_004:0839b21": "了達一切法無傷是名羼提波羅蜜。【註】所言無傷者",
    "X20n0364_004:0839b22": "于一切法無一切心遠離取捨平等自在也。",
    "X20n0364_004:0839b23": "了達一切法無所起是名毗棃耶波羅蜜。【註】所謂牢",
    "X20n0364_004:0839b24": "強精進也。",
    "X20n0364_004:0839c01": "了達一切法平等是名禪波羅蜜。【註】了平等故則心",
    "X20n0364_004:0839c02": "不起心不起則散亂斯斷是名禪定也。",
    "X20n0364_004:0839c03": "了達一切法無分別是名般若波羅蜜。【註】若依文字",
    "X20n0364_004:0839c04": "詮表似有先後若了心契旨實只一念何也了一",
    "X20n0364_004:0839c05": "切法皆是佛法故無可捨無可捨故于有無二邊",
    "X20n0364_004:0839c06": "不生得失無得失故無漏得失既泯取捨亦忘故",
    "X20n0364_004:0839c07": "無傷無取無捨在心不起心不起則了法平等了",
    "X20n0364_004:0839c08": "法平等故無分別是知六度體惟一念耳。",
    "X20n0364_004:0839c09": "若菩薩如是了達則於諸法無增無減無正無邪。【註】",
    "X20n0364_004:0839c10": "下文釋成。",
    "X20n0364_004:0839c11": "是菩薩雖布施不求果報。【註】內不見能施所施故不",
    "X20n0364_004:0839c12": "滅外不見得果得報故不增。",
    "X20n0364_004:0839c13": "雖持戒無所貪著。【註】若有毀犯之邪有持戒之正則",
    "X20n0364_004:0839c14": "成貪著若了法法平等本無邪正故雖持戒而無",
    "X20n0364_004:0839c15": "貪著矣。",
    "X20n0364_004:0839c16": "雖忍辱知內外空。【註】內空則不見能忍之心外空則",
    "X20n0364_004:0839c17": "不見所忍之境。",
    "X20n0364_004:0839c18": "雖精進知無起相雖禪定無所依止。【註】二乘禪定依",
    "X20n0364_004:0839c19": "止空心故為所揀。",
    "X20n0364_004:0839c20": "雖行智慧無所取相。【註】慧有明鑑之能若取明鑑之",
    "X20n0364_004:0839c21": "能則非第一慧矣。",
    "X20n0364_004:0839c22": "梵天菩薩成就如是法忍雖示現一切所行而無所",
    "X20n0364_004:0839c23": "染汙。【註】結上起下之意前則明其得體此下明其",
    "X20n0364_004:0839c24": "得用。",
    "X20n0364_004:0840a01": "是人得世間平等相不為利衰毀譽稱譏苦樂之所",
    "X20n0364_004:0840a02": "傾動出過一切世間法故不自高不自下不喜不慼",
    "X20n0364_004:0840a03": "不動不逸無二心離諸緣得無二法為墮二見法眾",
    "X20n0364_004:0840a04": "生起大悲心為其受身而教化之梵天是名第一牢",
    "X20n0364_004:0840a05": "強精進。【註】皆由心不起故一念具足六波羅蜜由具",
    "X20n0364_004:0840a06": "足六波羅蜜故不為八風所轉不為八風所轉則",
    "X20n0364_004:0840a07": "稱譽不自高譏毀不自下利不為動樂不為逸譽",
    "X20n0364_004:0840a08": "不足喜苦不足慼以其內無二心外離諸緣內外",
    "X20n0364_004:0840a09": "既如則法法平等雖證平等而復不捨眾生起大",
    "X20n0364_004:0840a10": "悲心是之謂雖解心無所起而亦無所不起也。",
    "X20n0364_004:0840a11": "所謂得無我空法忍而於眾生起大悲心為之受身。",
    "X20n0364_004:0840a12": "【註】既云心不起故名為牢強精進何以復起大悲",
    "X20n0364_004:0840a13": "釋云為得無我空法忍故證無我故靡所不我靡",
    "X20n0364_004:0840a14": "所不我眾生墮二見即如我墮二見故運同體之",
    "X20n0364_004:0840a15": "悲為其受身思所以拔之也故曰聖人無己靡所",
    "X20n0364_004:0840a16": "不己此之謂也。",
    "X20n0364_004:0840a17": "說是牢強精進相時八千菩薩得無生法忍佛為授",
    "X20n0364_004:0840a18": "記皆當得阿耨多羅三藐三菩提各於異土得成佛",
    "X20n0364_004:0840a19": "道皆同一號號堅精進。【註】成佛異土而號復同者所",
    "X20n0364_004:0840a20": "謂事有千差而理無二致事有千差故彼諸菩薩",
    "X20n0364_004:0840a21": "各依因地發行而證故曰異土理無二致故隨彼",
    "X20n0364_004:0840a22": "所證均是無生故曰號同也。",
    "X20n0364_004:0840a23": "海喻品第二十一",
    "X20n0364_004:0840a24": "【註】八千菩薩因聞牢強精進法門同時證得無生",
    "X20n0364_004:0840b01": "法忍證法忍已猶如海內眾流無所不受降車軸",
    "X20n0364_004:0840b02": "雨不為損益故迦葉取喻如海如來與之述成可",
    "X20n0364_004:0840b03": "謂打鼓弄瑟琶相逢兩會家也。",
    "X20n0364_004:0840b04": "爾時大迦葉白佛言世尊譬如大龍若欲雨時雨於",
    "X20n0364_004:0840b05": "大海此諸菩薩亦復如是以大法雨雨菩薩心佛言",
    "X20n0364_004:0840b06": "迦葉如汝所說諸大龍王所以不雨閻浮提者非有",
    "X20n0364_004:0840b07": "悋也但以其地不堪受故所以者何大龍所雨澍如",
    "X20n0364_004:0840b08": "車軸若其雨者是閻浮提及城邑聚落山林陂池悉",
    "X20n0364_004:0840b09": "皆漂流如漂棗葉是故大龍不雨大雨於閻浮提如",
    "X20n0364_004:0840b10": "是迦葉此諸菩薩所以不雨法雨於餘眾生者亦無",
    "X20n0364_004:0840b11": "悋心以其器不堪受如是等法是故此諸菩薩但於",
    "X20n0364_004:0840b12": "甚深智慧無量大海菩薩心中雨如是等不可思議",
    "X20n0364_004:0840b13": "無上法雨。【註】此諸菩薩指不退轉天子及思益梵天",
    "X20n0364_004:0840b14": "等無量大海菩薩指八千菩薩等雨于大海者喻",
    "X20n0364_004:0840b15": "與大乘人說大乘不思議法也不雨閻浮者喻此",
    "X20n0364_004:0840b16": "不思議大乘之法不與二乘說也非為有悋以彼",
    "X20n0364_004:0840b17": "不堪承受故不與說權而誘之也抑而進之也蓋",
    "X20n0364_004:0840b18": "為二乘人著于有為有得有證若聞無修無證無",
    "X20n0364_004:0840b19": "得無失本來巨富則慌怖迯逝不復即認家業矣。",
    "X20n0364_004:0840b20": "迦葉又如大海堪受大雨澍如車軸不增不減此諸",
    "X20n0364_004:0840b21": "菩薩亦復如是若於一劫若復百劫若聽若說其心",
    "X20n0364_004:0840b22": "湛然不增不減。【註】前文不雨法雨于餘眾生以不退",
    "X20n0364_004:0840b23": "轉天子等喻如龍王此中堪受大雨以不退轉天",
    "X20n0364_004:0840b24": "子等喻如大海喻如龍王即能說法者喻如大海",
    "X20n0364_004:0840c01": "即能聽法者故云若說以彼菩薩聽即無聽之聽",
    "X20n0364_004:0840c02": "說亦無說之說其心湛然不增不減文中先喻能",
    "X20n0364_004:0840c03": "說後喻能受則先說後受結文若聽若說則聽先",
    "X20n0364_004:0840c04": "說後似相顛倒蓋文意互具也。",
    "X20n0364_004:0840c05": "迦葉又如大海百川眾流入其中者同一鹹味此諸",
    "X20n0364_004:0840c06": "菩薩亦復如是聞種種法種種議論者皆能信解為",
    "X20n0364_004:0840c07": "一空味。【註】了諸差別智同是一味真心無有餘物以",
    "X20n0364_004:0840c08": "真心自相絕待故。",
    "X20n0364_004:0840c09": "迦葉又如大海澄淨無垢濁水流入即皆清潔此諸",
    "X20n0364_004:0840c10": "菩薩亦復如是淨諸結恨塵勞之垢。【註】以根本智本",
    "X20n0364_004:0840c11": "無塵勞結使設有塵勞入根本智自然斷惑猶如",
    "X20n0364_004:0840c12": "大海本是凝淨無有濁流設有濁水流入則自然",
    "X20n0364_004:0840c13": "清潔也。",
    "X20n0364_004:0840c14": "迦葉又如大海甚深無底此諸菩薩亦復如是能思",
    "X20n0364_004:0840c15": "惟無量法故名為甚深一切聲聞辟支佛不能測故",
    "X20n0364_004:0840c16": "名為無底。【註】大智淵深故曰甚深大行頗測故曰無",
    "X20n0364_004:0840c17": "底。",
    "X20n0364_004:0840c18": "迦葉又如大海集無量水此諸菩薩亦復如是集無",
    "X20n0364_004:0840c19": "量法無量智慧。【註】以真實智慧會通一切差別法門",
    "X20n0364_004:0840c20": "故曰無量法以法無量故智慧亦曰無量無量者",
    "X20n0364_004:0840c21": "廣大之謂也非多多之無量乃無量之無量譬如",
    "X20n0364_004:0840c22": "海體是一通會百川一亦不守而百川備集。",
    "X20n0364_004:0840c23": "是故說諸菩薩心如大海迦葉又如大海積聚種種",
    "X20n0364_004:0840c24": "無量珍寶此諸菩薩亦復如是入種種法門集諸法",
    "X20n0364_004:0841a01": "寶種種行道出生無量法寶之聚迦葉又如大海有",
    "X20n0364_004:0841a02": "三種寶一者少價二者有價三者無價此諸菩薩所",
    "X20n0364_004:0841a03": "可說法亦復如是隨諸眾生根之利鈍令得解脫有",
    "X20n0364_004:0841a04": "以小乘而得解脫有以中乘而得解脫有以大乘而",
    "X20n0364_004:0841a05": "得解脫。【註】所言入種種法門集諸法寶具有五乘世",
    "X20n0364_004:0841a06": "出世相揀惟是三乘譬如寶雖無量惟無價為貴",
    "X20n0364_004:0841a07": "乘雖無量惟大乘是實彼二乘雖則是權逗機是",
    "X20n0364_004:0841a08": "宜亦得名寶合文可知。",
    "X20n0364_004:0841a09": "迦葉又如大海漸漸轉深此諸菩薩亦復如是向薩",
    "X20n0364_004:0841a10": "婆若漸漸轉深。【註】依大乘無量法門漸次熏煉轉展",
    "X20n0364_004:0841a11": "勝進至妙覺位故云轉深。",
    "X20n0364_004:0841a12": "迦葉又如大海不宿死屍此諸菩薩亦復如是不宿",
    "X20n0364_004:0841a13": "聲聞辟支佛心亦不宿慳貪毀戒瞋恚懈怠亂念愚",
    "X20n0364_004:0841a14": "癡之心亦不宿我人眾生之見。【註】菩薩依大乘圓修",
    "X20n0364_004:0841a15": "妙道不依小乘生滅偏學常習六度梵行不著慳",
    "X20n0364_004:0841a16": "貪愚癡等心度無量想故亦不宿我人等見若云",
    "X20n0364_004:0841a17": "我修大乘乃至六度梵行則著我人眾生見也。",
    "X20n0364_004:0841a18": "迦葉又如劫盡燒時諸小陂池江河泉源在前枯竭",
    "X20n0364_004:0841a19": "然後大海乃當消盡正法滅時亦復如是諸行小道",
    "X20n0364_004:0841a20": "正法先盡然後菩薩大海之心正法乃滅。【註】劫盡海",
    "X20n0364_004:0841a21": "枯世間有為之相宜其然矣菩薩正法心滅此恐",
    "X20n0364_004:0841a22": "不然如其果滅則成斷見豈稱大乘圓常之道也",
    "X20n0364_004:0841a23": "此有三意一者世間正法滅時多惡眾生善根尠",
    "X20n0364_004:0841a24": "少無有可化之機菩薩別化餘方故謂之滅非斷",
    "X20n0364_004:0841b01": "滅也譬如醫師探候病人少有一分可救不即別",
    "X20n0364_004:0841b02": "去知彼病人必不能救住之無益乃往他方非謂",
    "X20n0364_004:0841b03": "醫師棄此他去病人自棄之也二者譬如世典人",
    "X20n0364_004:0841b04": "行仁義則法住不行仁義則法滅然則何代無君",
    "X20n0364_004:0841b05": "子何代無小人如此則何時法住何時法滅所以",
    "X20n0364_004:0841b06": "法滅者在人不在法也此上二喻是事相三者如",
    "X20n0364_004:0841b07": "心如二乘破有見辟支體法空事度破塵沙六地",
    "X20n0364_004:0841b08": "滅意根八地滅藏識金剛道空異熱至妙覺地一",
    "X20n0364_004:0841b09": "切圓滅故曰小道正法先滅然後菩薩正法心滅",
    "X20n0364_004:0841b10": "妙覺前位同名小道未證圓極故據事則滅在乎",
    "X20n0364_004:0841b11": "人法未常滅也據理則滅在無明性未甞滅也。",
    "X20n0364_004:0841b12": "迦葉此諸菩薩寧失身命不捨正法汝謂菩薩失正",
    "X20n0364_004:0841b13": "法耶勿造斯觀。【註】因上云菩薩正法心滅恐起斷見",
    "X20n0364_004:0841b14": "故世尊徵起喻明勿作是見也。",
    "X20n0364_004:0841b15": "迦葉如彼大海有金剛珠名集諸寶乃至七日出時",
    "X20n0364_004:0841b16": "火至梵世而此珠不燒不失轉至他方大海之中若",
    "X20n0364_004:0841b17": "是寶珠在此世界世界燒者無有是處此諸菩薩亦",
    "X20n0364_004:0841b18": "復如是正法滅時七邪法出爾乃至于他方世界何",
    "X20n0364_004:0841b19": "等為七一者外道論二者惡知識三者邪用道法四",
    "X20n0364_004:0841b20": "者互相惱亂五者入邪見棘林六者不脩福德七者",
    "X20n0364_004:0841b21": "無有得道此七惡出時是諸菩薩知諸眾生不可得",
    "X20n0364_004:0841b22": "度爾乃至於他方佛國不離見佛聞法教化眾生增",
    "X20n0364_004:0841b23": "長善根。【註】此中喻明菩薩雖滅不入斷滅機盡應忘",
    "X20n0364_004:0841b24": "往化餘國菩薩本不忍去奈何惡法出世不順化",
    "X20n0364_004:0841c01": "緣如醫師不忍捨去奈何病人無可救理故去之",
    "X20n0364_004:0841c02": "也如此七種惡佛世豈無何得劫盡乃去蓋由佛",
    "X20n0364_004:0841c03": "在世亦因惡法故說度緣止法得行若無惡法縱",
    "X20n0364_004:0841c04": "有正法欲將何用所以云菩薩通達非道行于佛",
    "X20n0364_004:0841c05": "道若逢劫末世界不成安立菩薩欲住何為即如",
    "X20n0364_004:0841c06": "醫師因彼病人顯其妙用若無病人縱有[虎-儿+(口/田)]扁之",
    "X20n0364_004:0841c07": "能欲將何用是知良醫必藉沉疴若病人天年必",
    "X20n0364_004:0841c08": "盡彼醫師不去即癡也此依眾同分世界作如是",
    "X20n0364_004:0841c09": "喻若依分別別業則善人常依正法惡人時見劫",
    "X20n0364_004:0841c10": "盡故曰世間見燒盡我淨土不毀此之謂也。",
    "X20n0364_004:0841c11": "迦葉又如大海為無量眾生之所依止此諸菩薩亦",
    "X20n0364_004:0841c12": "復如是眾生依止得三種樂人樂天樂涅槃之樂。【註】",
    "X20n0364_004:0841c13": "三種樂通世出世間人天乃世間之樂涅槃乃出",
    "X20n0364_004:0841c14": "世間之樂。",
    "X20n0364_004:0841c15": "迦葉又如大海鹹不可飲此諸菩薩亦復如是諸魔",
    "X20n0364_004:0841c16": "外道不能吞滅於是大迦葉白佛言世尊大海雖深",
    "X20n0364_004:0841c17": "尚可測量此諸菩薩不可測也佛告迦葉三千大千",
    "X20n0364_004:0841c18": "世界微塵猶可知數此諸菩薩功德無量不可數也。",
    "X20n0364_004:0841c19": "【註】迦葉述成菩薩智慧深廣不可測量大海不足",
    "X20n0364_004:0841c20": "喻也如來復喻世界微塵尚可知數而菩薩功德",
    "X20n0364_004:0841c21": "不可得知所謂有大智故然後有大德然大海微",
    "X20n0364_004:0841c22": "塵寧可知乎以其不可知者尚可知而菩薩智慧",
    "X20n0364_004:0841c23": "功德終不可知蓋謂實相不屬知不屬不知知是",
    "X20n0364_004:0841c24": "妄想不知是無記非惟二乘不測如來亦不自知",
    "X20n0364_004:0842a01": "也。",
    "X20n0364_004:0842a02": "爾時世尊欲重宣此事而說偈言譬如大海能悉受",
    "X20n0364_004:0842a03": "一切眾水無滿時此諸菩薩亦如是常求法利無厭",
    "X20n0364_004:0842a04": "足。【註】此頌菩薩器宇洪大堪受大法求而無厭也。",
    "X20n0364_004:0842a05": "又如大海納眾流一切悉歸無損益此諸菩薩亦如",
    "X20n0364_004:0842a06": "是聽受深法無增減。【註】此上二頌即長行中受車軸",
    "X20n0364_004:0842a07": "雨之意長行惟一偈中開二初頌受法無滿次頌",
    "X20n0364_004:0842a08": "展釋受法無滿之意菩薩雖則受法無滿足之時",
    "X20n0364_004:0842a09": "其實受無受想于受于無受無有增減以其不同",
    "X20n0364_004:0842a10": "二乘有得心故莊子云禹之時大潦七年而海不",
    "X20n0364_004:0842a11": "為溢湯之時大旱九年而海不為涸此中受車軸",
    "X20n0364_004:0842a12": "雨而不增不減與彼意同但不言其所以不增不",
    "X20n0364_004:0842a13": "減秪言受無滿時似文缺耳。",
    "X20n0364_004:0842a14": "又如大海不受濁濁水流入悉清淨此諸菩薩亦如",
    "X20n0364_004:0842a15": "是不受一切煩惱垢。【註】即長行第三文也。",
    "X20n0364_004:0842a16": "又如大海無涯底此諸菩薩亦如是功德智慧無有",
    "X20n0364_004:0842a17": "量一切眾生不能測。【註】長行謂聲聞辟支不能測此",
    "X20n0364_004:0842a18": "中眾生不能測文互具也。",
    "X20n0364_004:0842a19": "又如大海無別異百川流入皆一味此諸菩薩亦如",
    "X20n0364_004:0842a20": "是所聽受法同一相。【註】即長行第二文前後不相次",
    "X20n0364_004:0842a21": "也。",
    "X20n0364_004:0842a22": "又如大海所以成非但為一眾生故此諸菩薩亦如",
    "X20n0364_004:0842a23": "是普為一切發道心。【註】世間之相皆眾生同分妄想",
    "X20n0364_004:0842a24": "所感故曰非為一眾生也。",
    "X20n0364_004:0842b01": "如海寶名集諸寶因是寶故有眾寶菩薩寶聚亦如",
    "X20n0364_004:0842b02": "是從菩薩寶出三寶。【註】梵語菩提薩埵此云覺眾生",
    "X20n0364_004:0842b03": "能覺世間故三寶從是流出。",
    "X20n0364_004:0842b04": "如大海出三種寶而此大海無分別菩薩說法亦如",
    "X20n0364_004:0842b05": "是三乘度人無彼此。【註】前云三寶即少價有價無價",
    "X20n0364_004:0842b06": "三寶長行詳偈略也。",
    "X20n0364_004:0842b07": "又如大海漸漸深此諸菩薩亦如是為眾生故脩功",
    "X20n0364_004:0842b08": "德迴向甚深薩婆若。【註】此頌菩薩利人之行也。",
    "X20n0364_004:0842b09": "又如大海不宿屍此諸菩薩亦如是發清淨心菩提",
    "X20n0364_004:0842b10": "願不宿聲聞煩惱心。【註】此頌菩薩純修大乘不念小",
    "X20n0364_004:0842b11": "道也。",
    "X20n0364_004:0842b12": "如大海有堅牢寶其寶名曰集諸寶劫燒盡時終不",
    "X20n0364_004:0842b13": "燒轉至他方諸佛國正法滅時亦如是堅精進者能",
    "X20n0364_004:0842b14": "持法知諸眾生不可度轉至他方諸佛國三千世界",
    "X20n0364_004:0842b15": "欲壞時火劫將起燒天地百川眾流在前涸爾乃水",
    "X20n0364_004:0842b16": "王於後竭行小道者亦如是法欲盡時在前滅菩薩",
    "X20n0364_004:0842b17": "勇猛不惜身護持正法後乃滅。【註】百川眾流至海為",
    "X20n0364_004:0842b18": "極故曰水王偈有二種一曰孤起二曰重頌頌長",
    "X20n0364_004:0842b19": "行中意故曰重頌此中之偈即重頌也或文詳偈",
    "X20n0364_004:0842b20": "略或文略偈詳此中文具一十二喻偈惟十一即",
    "X20n0364_004:0842b21": "文詳偈略之謂也又先後不次當前後合看自明",
    "X20n0364_004:0842b22": "也。",
    "X20n0364_004:0842b23": "若佛在世滅度後是心中法寶不滅深心清淨住是",
    "X20n0364_004:0842b24": "法以此善法脩行道。【註】上來以大海喻菩薩此即以",
    "X20n0364_004:0842c01": "菩薩結自心蓋謂佛及菩薩皆自心之別號若不",
    "X20n0364_004:0842c02": "會歸自心則一向推與賢聖我無分也故一切眾",
    "X20n0364_004:0842c03": "生甘心絕分自生退屈所以絕分則難捨下劣之",
    "X20n0364_004:0842c04": "心會歸則堪趣至真之道意在茲矣。",
    "X20n0364_004:0842c05": "百千眾生依止海海成非為一眾生菩薩發心亦如",
    "X20n0364_004:0842c06": "是為度一切眾生故。【註】此偈前喻中以具何以復說",
    "X20n0364_004:0842c07": "寧非重疊乎前文以菩薩道心喻如大海此偈由",
    "X20n0364_004:0842c08": "前文會歸自心以深脩行善法當普會眾生而發",
    "X20n0364_004:0842c09": "其心矣前文一味在喻此中一味在法故非重疊",
    "X20n0364_004:0842c10": "也。",
    "X20n0364_004:0842c11": "十方世界諸大海猶尚可得測其量是諸菩薩所行",
    "X20n0364_004:0842c12": "道聲聞緣覺不能測。【註】前喻以一大海喻菩薩智慧",
    "X20n0364_004:0842c13": "功德不可測量此中以十方一切世界所有大海",
    "X20n0364_004:0842c14": "尚有可測而菩薩行道不有測量益顯其勝也。",
    "X20n0364_004:0842c15": "迦葉當知諸菩薩勇猛精進迴向心願欲作佛度眾",
    "X20n0364_004:0842c16": "生尚無與等何況勝。【註】如來後告迦葉菩薩所以勝",
    "X20n0364_004:0842c17": "者以其有大勇猛精進善敵魔軍直取佛乘不謀",
    "X20n0364_004:0842c18": "小道普度眾生不求自安所以一切二乘尚無與",
    "X20n0364_004:0842c19": "竝豈有勝出者哉此下一一消歸自心。",
    "X20n0364_004:0842c20": "是得寶聚如大海是可供養良福田是為最上大醫",
    "X20n0364_004:0842c21": "王能療一切眾生病。【註】眾生病有二曰身曰心世醫",
    "X20n0364_004:0842c22": "但能治身不能冶心菩薩善解方便身心通治故",
    "X20n0364_004:0842c23": "曰最上醫王也。",
    "X20n0364_004:0842c24": "是世皈依作救護洲渚燈明究竟道。【註】眾生漂泊有",
    "X20n0364_004:0843a01": "海菩薩現作洲渚使無險怖使無險怖為護者使",
    "X20n0364_004:0843a02": "有停住為救者使眾生必至彼岸不致沈迷故曰",
    "X20n0364_004:0843a03": "究竟道。",
    "X20n0364_004:0843a04": "能與世間無明眼得眼則能服甘露。【註】眾生為無明",
    "X20n0364_004:0843a05": "所蔽喻之生盲故曰無明眼菩薩與說大法使法",
    "X20n0364_004:0843a06": "眼清明能服甘露以大法喻甘露故。",
    "X20n0364_004:0843a07": "是為世間諸法王是為帝釋決斷智。【註】世間一切諸",
    "X20n0364_004:0843a08": "法皆依實相為主菩薩了悟實相善說法要一切",
    "X20n0364_004:0843a09": "無比故曰法王昔時帝釋自知命盡當墮猪類求",
    "X20n0364_004:0843a10": "諸外道救護皆不能得轉添疑惑有一智臣勸皈",
    "X20n0364_004:0843a11": "三寶于是帝釋一聞發心皈依即捨猪報倍添壽",
    "X20n0364_004:0843a12": "命佛為說法得證無生。",
    "X20n0364_004:0843a13": "是為梵王行四禪是為能轉梵法輪是為大智導世",
    "X20n0364_004:0843a14": "師示諸邪經正真道是為勇猛能破魔是為清淨除",
    "X20n0364_004:0843a15": "惱穢是修白法如滿月光明高顯猶如日智慧超出",
    "X20n0364_004:0843a16": "如須彌猶如密雲雨甘露是無所畏如師子是心調",
    "X20n0364_004:0843a17": "柔如象王是則譬如金剛山一切外道不能壞是則",
    "X20n0364_004:0843a18": "清淨猶如水是有威猛如大火是則如風無障礙是",
    "X20n0364_004:0843a19": "則如地無能動是拔憍慢我根等是如藥樹無分別",
    "X20n0364_004:0843a20": "是持淨戒如蓮華是於世法無所染是如優曇鉢羅",
    "X20n0364_004:0843a21": "華千萬億劫時一出是為知報佛之恩是為不斷諸",
    "X20n0364_004:0843a22": "佛種是為精進行大悲是用慈喜而超出是能捨離",
    "X20n0364_004:0843a23": "五欲心是常求佛法寶財是行布施為最勝是持淨",
    "X20n0364_004:0843a24": "戒無等侶是忍辱健無儔匹是勤精進無厭倦是行",
    "X20n0364_004:0843b01": "禪定具神通能至無量諸佛土常見諸佛聽受法如",
    "X20n0364_004:0843b02": "其所聞為人說是知眾生所行道隨其性欲根利鈍",
    "X20n0364_004:0843b03": "是名善知方便力是然慧燈得濟處是能善知一切",
    "X20n0364_004:0843b04": "法皆從和合因緣生是能決了因緣相離於我見樂",
    "X20n0364_004:0843b05": "平等是能正觀於諸法為從何來至何所善知諸法",
    "X20n0364_004:0843b06": "無去來常住法性而不動是見有為法皆空增益大",
    "X20n0364_004:0843b07": "悲濟眾生。【註】以上諸句義皆以是心中法寶不滅而",
    "X20n0364_004:0843b08": "來若知自心法寶自然具足如上如是功德逐句",
    "X20n0364_004:0843b09": "消歸了然可解故不煩註也正觀清淨則知無有",
    "X20n0364_004:0843b10": "來去而常不動所以不動者由一切法皆是空相",
    "X20n0364_004:0843b11": "以知空故憫彼眾生著顛倒故發大悲此中三節",
    "X20n0364_004:0843b12": "者所謂結前顯後之意也下文釋成眾生著顛倒",
    "X20n0364_004:0843b13": "之意也。",
    "X20n0364_004:0843b14": "眾生妄想起眾生為欲度故修行道。【註】菩薩達本知",
    "X20n0364_004:0843b15": "原何道可修但欲度脫眾生示現修道用垂良範",
    "X20n0364_004:0843b16": "非謂自己修如是行也。",
    "X20n0364_004:0843b17": "凡夫分別我我所行於種種諸邪徑。【註】釋成眾生妄",
    "X20n0364_004:0843b18": "想著倒起諸眾苦皆由分別則行諸邪徑若離妄",
    "X20n0364_004:0843b19": "想則分別斯無分別斯無則眾苦何有。",
    "X20n0364_004:0843b20": "是能曉了法實相為斷諸見講說法。【註】此所以為斷",
    "X20n0364_004:0843b21": "眾生倒見故為說法也。",
    "X20n0364_004:0843b22": "無常為常不淨淨無我為我苦為樂凡夫顛倒貪著",
    "X20n0364_004:0843b23": "故生死前際不可知是能知此從顛倒無我無人無",
    "X20n0364_004:0843b24": "眾生我當如是修正道無常樂我及不淨。【註】所以為",
    "X20n0364_004:0843c01": "眾生講法者由眾生于四念處計成四倒也四倒",
    "X20n0364_004:0843c02": "者心是無常計為常身是不淨計為淨法是無我",
    "X20n0364_004:0843c03": "計有我受是苦計為樂因此顛倒故于生死前際",
    "X20n0364_004:0843c04": "後際不可知菩薩與說正法令知顛倒修證常樂",
    "X20n0364_004:0843c05": "我淨四涅槃德也。",
    "X20n0364_004:0843c06": "迦葉當知此菩薩我所稱讚諸功德於其所行不可",
    "X20n0364_004:0843c07": "盡猶如大地舉一塵若發菩提心不退三千大千供",
    "X20n0364_004:0843c08": "養具若復有供過於是悉應供養如是人若人發心",
    "X20n0364_004:0843c09": "願作佛是則恭敬供養我於去來今十方佛亦皆恭",
    "X20n0364_004:0843c10": "敬供養已。【註】前來所讚如是功德實非他人分上皆",
    "X20n0364_004:0843c11": "是自己本有家財但恐不能發心滿身荷擔致使",
    "X20n0364_004:0843c12": "深宮嫡子甘作門外乞人誠能反惺直下本是現",
    "X20n0364_004:0843c13": "成豈由庸作所得所以能發覺心則世界供養皆",
    "X20n0364_004:0843c14": "堪消受如來恐人不解發心在自己推在他人向",
    "X20n0364_004:0843c15": "外虗事恭敬故重以偈釋云若欲作佛者勿向外",
    "X20n0364_004:0843c16": "求當恭敬自己恐人不信復引十方諸佛為證莫",
    "X20n0364_004:0843c17": "不皆由恭敬自己而得是知一發覺心須當護念",
    "X20n0364_004:0843c18": "自心是名恭敬是名供養故法華經藥王然身供",
    "X20n0364_004:0843c19": "佛而十方諸佛同聲讚嘆是真精進是真供養蓋",
    "X20n0364_004:0843c20": "由然無明身即供養自己法身也。",
    "X20n0364_004:0843c21": "建立法品第二十二",
    "X20n0364_004:0843c22": "【註】八千菩薩因聞梵行牢強精進得證無生法忍",
    "X20n0364_004:0843c23": "已其功德不可思議喻如大海不可測量也連舉",
    "X20n0364_004:0843c24": "一十二喻用況菩薩大根大行惟具大根大行者",
    "X20n0364_004:0844a01": "堪持大法流通是道使佛種不斷故此品名建立",
    "X20n0364_004:0844a02": "法品意在流通也。",
    "X20n0364_004:0844a03": "爾時思益梵天謂文殊師利法王子當請如來護念",
    "X20n0364_004:0844a04": "斯經於後末世五百歲時令廣流布文殊師利言於",
    "X20n0364_004:0844a05": "意云何佛於是經有說有示可護念耶思益言不也",
    "X20n0364_004:0844a06": "梵天是故當知一切法無說無示無有護念是法終",
    "X20n0364_004:0844a07": "不可滅不可護念若欲護此法者為欲護念虗空。【註】",
    "X20n0364_004:0844a08": "諸大乘經皆于流通分中必曰佛所護念阿彌陀",
    "X20n0364_004:0844a09": "經引六方諸佛為證出廣長舌所護念經云何此",
    "X20n0364_004:0844a10": "中文殊答無護念豈如來一代時教自相反耶然",
    "X20n0364_004:0844a11": "由諸經所說護念皆不出無護念之護念恐人不",
    "X20n0364_004:0844a12": "解著於名字文殊于頓教之中直彰一真法界掃",
    "X20n0364_004:0844a13": "拂名字妙達自心故前四聖諦品中佛告梵天真",
    "X20n0364_004:0844a14": "聖諦者無有虗妄虗妄者所謂著我著眾生著人",
    "X20n0364_004:0844a15": "著壽命著養育著有著無著生著滅著生死著涅",
    "X20n0364_004:0844a16": "槃梵天若行者言我知苦是虗妄我斷集是虗妄",
    "X20n0364_004:0844a17": "我證滅是虗妄我修道是虗妄所以者何是人遺",
    "X20n0364_004:0844a18": "失佛所護念是故說為虗妄何等是佛所護念謂",
    "X20n0364_004:0844a19": "不憶念一切諸法是名佛所護念前著我著人等",
    "X20n0364_004:0844a20": "是常見次云我斷集等是斷見著此二見佛不護",
    "X20n0364_004:0844a21": "念不憶一切則斷常齊遣故佛所護念明白顯著",
    "X20n0364_004:0844a22": "無復疑也此中文殊質梵天之辭而告者又覺親",
    "X20n0364_004:0844a23": "切直如寶劒一揮疑根斷盡也。",
    "X20n0364_004:0844a24": "梵天菩薩若欲有所受法即非法言所以者何出過",
    "X20n0364_004:0844b01": "一切言語是名菩薩樂無諍訟。【註】如來大法為三乘",
    "X20n0364_004:0844b02": "不了文字性空多起諍論故凡說經之後必說神",
    "X20n0364_004:0844b03": "呪擁護持經文殊云若有所受即非法言者斥彼",
    "X20n0364_004:0844b04": "不達文字性空者也若達文字性空則說是無說",
    "X20n0364_004:0844b05": "聽是無聽無說無聽則出過諸論何諍論之有。",
    "X20n0364_004:0844b06": "梵天若有菩薩於此眾中作是念今說是法當知是",
    "X20n0364_004:0844b07": "人即非聽法所以者何不聽法者乃為聽法。【註】前文",
    "X20n0364_004:0844b08": "超過言論者釋如來無所說也此中不聽為聽者",
    "X20n0364_004:0844b09": "釋如來無所示也無說無示則知法如虗空何護",
    "X20n0364_004:0844b10": "念之有所謂不護念而真成護念者護自心也于",
    "X20n0364_004:0844b11": "此發明成其意耳。",
    "X20n0364_004:0844b12": "梵天言何故說不聽法者乃為聽法文殊師利言不",
    "X20n0364_004:0844b13": "漏眼耳鼻舌身意是聽法也所以者何若於內六入",
    "X20n0364_004:0844b14": "不漏色聲香味觸法中乃為聽法。【註】眾生為無明所",
    "X20n0364_004:0844b15": "覆內依根身外著緣塵中執識心于是輪迴三有",
    "X20n0364_004:0844b16": "往來六道如來為破是故宣揚奧旨故曰法輪令",
    "X20n0364_004:0844b17": "諸眾生內捨根身外離緣塵內外既虗識將安寄",
    "X20n0364_004:0844b18": "識無所寄是名菩提能如是解者則知佛無可說",
    "X20n0364_004:0844b19": "我無可聽無可聽者字字消歸自己也無可說者",
    "X20n0364_004:0844b20": "法法在于利人也故六祖曰但信佛無言蓮華從",
    "X20n0364_004:0844b21": "口發是也。",
    "X20n0364_004:0844b22": "爾時會中三萬二千天子五百比丘三百比丘尼八",
    "X20n0364_004:0844b23": "百優婆塞聞文殊師利所說皆得無生法忍得是忍",
    "X20n0364_004:0844b24": "已作是言如是如是文殊師利如仁者所說不聽法",
    "X20n0364_004:0844c01": "者乃為聽法。【註】此所說法必有能證之人若無能證",
    "X20n0364_004:0844c02": "之人取信良難故三萬二千天子等是能證之人",
    "X20n0364_004:0844c03": "一證之後答難無窮用顯此經不思議之宗成此",
    "X20n0364_004:0844c04": "樂說之辯也。",
    "X20n0364_004:0844c05": "爾時思益梵天問得忍諸菩薩言汝等豈不聽是經",
    "X20n0364_004:0844c06": "耶諸菩薩言如我等聽以不聽為聽。【註】未獲悟心秪",
    "X20n0364_004:0844c07": "云天子比丘等一得忍後即名菩薩可謂不歷僧",
    "X20n0364_004:0844c08": "祇護法身者也然云不聽為聽豈不因聽此經得",
    "X20n0364_004:0844c09": "解不聽之聽邪若因聽而悟無聽此亦聽邪那云",
    "X20n0364_004:0844c10": "不聽得非詐乎非為詐也然悟自心者悟佛無所",
    "X20n0364_004:0844c11": "說也因聽無所說故則于吾無所聽悟無聽者入",
    "X20n0364_004:0844c12": "于法性故曰不聽是聽也。",
    "X20n0364_004:0844c13": "又問汝等云何知是法耶答言以不知為知。【註】若云",
    "X20n0364_004:0844c14": "無聽為聽應無有知既無有知云何知是法耶答",
    "X20n0364_004:0844c15": "中以不知為知者出過一切言論故曰不知自性",
    "X20n0364_004:0844c16": "了然故為知也知自性故。",
    "X20n0364_004:0844c17": "又問汝等得何等故名為得忍答言以一切法不可",
    "X20n0364_004:0844c18": "得故我等名為得忍。【註】無聽則外無所得無知則內",
    "X20n0364_004:0844c19": "無所證無得無證而云得忍復何謂耶得忍者得",
    "X20n0364_004:0844c20": "是萬法性空惟性空故得無所得無得為得也。",
    "X20n0364_004:0844c21": "思益言云何隨是法行答言以不隨行故隨行。【註】無",
    "X20n0364_004:0844c22": "得無證名為得忍亦應行無所行行無所行云何",
    "X20n0364_004:0844c23": "隨是無所行而行耶若有所隨則不名隨無所行",
    "X20n0364_004:0844c24": "而行也惟無所行常隨實相而行也。",
    "X20n0364_004:0845a01": "又問汝等於此法中明了通達耶答言一切諸法皆",
    "X20n0364_004:0845a02": "明了通達無彼我故。【註】此法者自心也以無聽無知",
    "X20n0364_004:0845a03": "無得得于法忍可謂通達矣梵天恐其墮隨一之",
    "X20n0364_004:0845a04": "執故特問過答中以為不但于此一法一切諸法",
    "X20n0364_004:0845a05": "皆明了通達以一即一切一切即一無有彼此故",
    "X20n0364_004:0845a06": "若但通此一法不了諸法平等有無相傾成敵兩",
    "X20n0364_004:0845a07": "立是非竝立不名得忍直了自心不得一法亦不",
    "X20n0364_004:0845a08": "得一切法是名通達也。",
    "X20n0364_004:0845a09": "爾時會中有一天子名曰淨相謂思益梵天言若有",
    "X20n0364_004:0845a10": "但聞此經佛不與授記者我當授其阿耨多羅三藐",
    "X20n0364_004:0845a11": "三菩提記所以者何此經不破因果能生一切善法。",
    "X20n0364_004:0845a12": "【註】天子名淨相者外無所聽之法內無能證之心",
    "X20n0364_004:0845a13": "中無所得之忍真心絕朕一道虗玄故名淨相古",
    "X20n0364_004:0845a14": "人云靈光獨耀逈脫根塵但離妄緣即如如佛所",
    "X20n0364_004:0845a15": "謂淨相者離妄緣也離妄緣故名如如佛惟如如",
    "X20n0364_004:0845a16": "佛自性本然故佛不與記我即與者即自心自許",
    "X20n0364_004:0845a17": "之謂也故曰惟人自肯乃方親又釋云不破因果",
    "X20n0364_004:0845a18": "者所謂因該果海果徹因源必然之理故云不破",
    "X20n0364_004:0845a19": "楞嚴經云若以生滅心為本修因欲求如來不生",
    "X20n0364_004:0845a20": "滅果無有是處言其因果不相應也此經以無聽",
    "X20n0364_004:0845a21": "無受無說無示無知無得一往離于生滅以此為",
    "X20n0364_004:0845a22": "因趣果必然故云不破因果。",
    "X20n0364_004:0845a23": "能壞魔怨離諸憎愛。【註】愛能招魔憎能致怨此經憎",
    "X20n0364_004:0845a24": "愛雙遣魔怨斯破矣。",
    "X20n0364_004:0845b01": "能令眾生心得清淨能令信者皆得歡喜除諸瞋恨。",
    "X20n0364_004:0845b02": "【註】由無聽無知故心得清淨由無得為得故除瞋",
    "X20n0364_004:0845b03": "恨也。",
    "X20n0364_004:0845b04": "斯經一切善人之所脩行。【註】一切善人即菩薩也揀",
    "X20n0364_004:0845b05": "彼二乘以二乘于此經不生信向故。",
    "X20n0364_004:0845b06": "斯經一切諸佛之所護念斯經一切世間天人阿脩",
    "X20n0364_004:0845b07": "羅所共守護。【註】諸經皆舉八部此經何以特舉天人",
    "X20n0364_004:0845b08": "阿修羅而不舉餘眾謂何為也天人根利機堪受",
    "X20n0364_004:0845b09": "法阿修羅瞋重極難發心顯此真法等有所以難",
    "X20n0364_004:0845b10": "易竝舉耳。",
    "X20n0364_004:0845b11": "斯經決定至不退轉故。【註】一切萬法至心為極既至",
    "X20n0364_004:0845b12": "自心何退轉之有此經所指指自心故。",
    "X20n0364_004:0845b13": "斯經不誑至道場故斯經真實能令眾生得諸佛法。",
    "X20n0364_004:0845b14": "【註】正直捨方便故言真實但說無上道故言得諸",
    "X20n0364_004:0845b15": "佛法不同三乘法也。",
    "X20n0364_004:0845b16": "斯經能轉法輪。【註】若了自心所謂一切諸佛菩提皆",
    "X20n0364_004:0845b17": "從自心之所流出也。",
    "X20n0364_004:0845b18": "斯經能除疑悔。【註】未達法惟心故妄生疑悔了一切",
    "X20n0364_004:0845b19": "法原是自心則疑悔斯除矣。",
    "X20n0364_004:0845b20": "斯經能開聖道。【註】所謂自心是佛自心作佛心外無",
    "X20n0364_004:0845b21": "佛佛即自心如是開示故曰能開。",
    "X20n0364_004:0845b22": "斯經求解脫者所應善聽。【註】諸經雖詮解脫而權實",
    "X20n0364_004:0845b23": "竝譚此經直指自心不由方便故須善聽。",
    "X20n0364_004:0845b24": "斯經欲得陀羅尼者所應善持。【註】此經以絕待一心",
    "X20n0364_004:0845c01": "為宗若悟此心則一切差別無不痛解故應善持。",
    "X20n0364_004:0845c02": "斯經求福之人所應善說。【註】欲求福者行二種施曰",
    "X20n0364_004:0845c03": "財曰法二施之中法施為上故法華經云譬如六",
    "X20n0364_004:0845c04": "百萬億阿僧祇世界所有六道眾生悉皆施與娛",
    "X20n0364_004:0845c05": "樂之具年滿八十復與說法令得須陀洹斯陀含",
    "X20n0364_004:0845c06": "乃至阿羅漢辟支佛果不如是第五十人轉展隨",
    "X20n0364_004:0845c07": "喜此經一四句偈其福百分不及一百千萬分不",
    "X20n0364_004:0845c08": "及其一乃至算數譬喻所不能及彼云隨喜自無",
    "X20n0364_004:0845c09": "智分福尚如是何況力能持經不獲勝福者哉。",
    "X20n0364_004:0845c10": "斯經樂法之人所應善念。【註】夫樂法者若樂三乘之",
    "X20n0364_004:0845c11": "法不了自心徒有樂法之名不得其實此經純載",
    "X20n0364_004:0845c12": "一心若能悟旨則法法皆心摘虗存實故應善念。",
    "X20n0364_004:0845c13": "斯經能與快樂至於涅槃。【註】涅槃云諸行無常是生",
    "X20n0364_004:0845c14": "滅法生滅滅已寂滅為樂蓋諸經所載方便導引",
    "X20n0364_004:0845c15": "是名生滅非為快樂此經惟指寂滅自性不同生",
    "X20n0364_004:0845c16": "滅故曰能與快樂也。",
    "X20n0364_004:0845c17": "斯經若魔外道有所得人所不能斷斯經應受供養",
    "X20n0364_004:0845c18": "人能隨其義。【註】此中二句譯文訛拙應云斯經人有",
    "X20n0364_004:0845c19": "所得天魔外道所不能斷能隨其義應受人之供",
    "X20n0364_004:0845c20": "養不知熟是矦諸達者初句有缺意此經真實堅",
    "X20n0364_004:0845c21": "固人有所得則天魔不能斷其善根外道不能破",
    "X20n0364_004:0845c22": "其義論以外道不能破其義論故能隨其義天魔",
    "X20n0364_004:0845c23": "不能斷其善根則應受人之供養也蓋知其義真",
    "X20n0364_004:0845c24": "實矣。",
    "X20n0364_004:0846a01": "斯經能令利根者忻悅斯經能令智慧者歡喜。【註】利",
    "X20n0364_004:0846a02": "根揀于二乘智慧揀于外道外道于此經不信故",
    "X20n0364_004:0846a03": "曰外道聰明無智慧二乘于此經不了故曰二乘",
    "X20n0364_004:0846a04": "精進不道心非彼不信不了力所不逮信所不及",
    "X20n0364_004:0846a05": "也故知此經惟利根智慧者忻悅耳。",
    "X20n0364_004:0846a06": "斯經能與人慧離諸見故斯經能與人智破愚癡故。",
    "X20n0364_004:0846a07": "【註】慧有果斷之能故離諸見智有鑿徹之德故破",
    "X20n0364_004:0846a08": "愚癡。",
    "X20n0364_004:0846a09": "斯經文辭次第善說。【註】說法不根自心則茫然不知",
    "X20n0364_004:0846a10": "分齊若依心建立則文辭次第可稱善說以此經",
    "X20n0364_004:0846a11": "為心地法故也。",
    "X20n0364_004:0846a12": "斯經究竟善隨義說。【註】前文能隨其義者自利之功",
    "X20n0364_004:0846a13": "此中善隨義說利他之德也。",
    "X20n0364_004:0846a14": "斯經多所利益說第一義。【註】釋所以隨義之意也所",
    "X20n0364_004:0846a15": "言隨義而說者隨第一義而說也第一義者前文",
    "X20n0364_004:0846a16": "所謂諸法正性乃至真聖諦等然此第一義法猶",
    "X20n0364_004:0846a17": "如虗空無所不涵逃之不能索之不可縱經塵劫",
    "X20n0364_004:0846a18": "一無可迯亦無可索畢竟不出畢竟不得不出則",
    "X20n0364_004:0846a19": "常住虗空不得則常具虗空常住常具故言多所",
    "X20n0364_004:0846a20": "利益也。",
    "X20n0364_004:0846a21": "斯經愛樂法人之所貪惜斯經有智之人所不能離。",
    "X20n0364_004:0846a22": "【註】無智則耽著無明不生愛樂能愛樂者是謂有",
    "X20n0364_004:0846a23": "智有智故貪惜不捨無智反此可知。",
    "X20n0364_004:0846a24": "斯經施者之大藏。【註】法施為大故曰大藏。",
    "X20n0364_004:0846b01": "斯經熱惱之涼池。【註】一切毀犯以熱惱為性逼迫為",
    "X20n0364_004:0846b02": "業以戒為救若聞此經則持自性之戒一切毀犯",
    "X20n0364_004:0846b03": "熱惱之業頓獲解脫如入清涼之池而頓除熱惱",
    "X20n0364_004:0846b04": "故也。",
    "X20n0364_004:0846b05": "斯經能令慈者心等。【註】由聞此經得入忍度也慈能",
    "X20n0364_004:0846b06": "與樂既欲與人之樂必不以瞋心相向也然三乘",
    "X20n0364_004:0846b07": "中以愛見自持親疎相別不成無緣之大慈不名",
    "X20n0364_004:0846b08": "忍辱入此心空之門則冤親平等等與其樂也。",
    "X20n0364_004:0846b09": "斯經能令懈怠者精進。【註】三乘人以有得心起精進",
    "X20n0364_004:0846b10": "想故精進懈怠二者成敵不名精進斯經以無行",
    "X20n0364_004:0846b11": "為行無得為得故即彼懈怠本是精進別無精進",
    "X20n0364_004:0846b12": "為精進也。",
    "X20n0364_004:0846b13": "斯經能令妄念者得定。【註】三乘經中攝伏妄念乃得",
    "X20n0364_004:0846b14": "禪定此經定亂皆心即定即亂即妄即真無別有",
    "X20n0364_004:0846b15": "定可定也。",
    "X20n0364_004:0846b16": "斯經能與愚者慧明。【註】若捨愚求慧是則取捨是名",
    "X20n0364_004:0846b17": "戲論即愚即慧無別有慧同是一心詮指似有前",
    "X20n0364_004:0846b18": "後圓會秪是一念當妙求其旨不在循文矣。",
    "X20n0364_004:0846b19": "梵天斯經一切諸佛之所貴重。【註】此結讚經之功德如",
    "X20n0364_004:0846b20": "是實非常人之事乃諸佛貴重耳夫佛者覺也能覺",
    "X20n0364_004:0846b21": "自心始解護念故曰知有者始解奉重即此意也。",
    "X20n0364_004:0846b22": "淨相天子說是法時三千大千世界皆大震動佛即",
    "X20n0364_004:0846b23": "讚言善哉善哉天子如汝所說。【註】世界震動者表破",
    "X20n0364_004:0846b24": "無明也如來印可者由前天子云但聞此經佛不",
    "X20n0364_004:0846c01": "授記而我即受與菩提之記故佛可其說。",
    "X20n0364_004:0846c02": "爾時思益梵天白佛言世尊是天子曾於過去諸佛",
    "X20n0364_004:0846c03": "所聞是經耶佛言是天子已於六十四億佛所得聞",
    "X20n0364_004:0846c04": "是經過四萬二千劫當得作佛號寶莊嚴國名多寶",
    "X20n0364_004:0846c05": "於其中間有諸佛出皆得供養亦聞是經。【註】梵天意",
    "X20n0364_004:0846c06": "曰若曰聞經即得授記者此天子于過去曾聞是經",
    "X20n0364_004:0846c07": "不若聞是經幾時得授記耶而如來知其意而告",
    "X20n0364_004:0846c08": "曰是天子曾聞是經即與記也聞經獲記似有可",
    "X20n0364_004:0846c09": "信何以歷六十四億佛聞乎未審諸佛道同耶異",
    "X20n0364_004:0846c10": "耶若異者彼六十四億佛那得同名此經若同者",
    "X20n0364_004:0846c11": "則一聞一切聞何必遍聞諸佛耶非謂道有同異",
    "X20n0364_004:0846c12": "亦非佛有前後蓋其所說皆象也六十即六根四",
    "X20n0364_004:0846c13": "億即四大若能洞徹六根四大全體無生即契實",
    "X20n0364_004:0846c14": "相是名聞經若能聞此實相真經即能頓超四十",
    "X20n0364_004:0846c15": "二位故曰四萬二千當得作佛依實相智寶莊嚴梵",
    "X20n0364_004:0846c16": "行佛號寶莊嚴前文以無行為行者是也一切法",
    "X20n0364_004:0846c17": "寶皆從實智之所流出故國名多寶非惟六根四",
    "X20n0364_004:0846c18": "大乃至五陰六入十二處十八界悉契實相故曰",
    "X20n0364_004:0846c19": "于中諸佛皆得供養聞經所言供養者前云誰能",
    "X20n0364_004:0846c20": "供養佛答曰能通達無生際者所言聞經者前云",
    "X20n0364_004:0846c21": "誰能聽法答曰不漏六塵者予以是而知此中一",
    "X20n0364_004:0846c22": "往皆表法也不爾則何名頓教哉。",
    "X20n0364_004:0846c23": "梵天是諸比丘比丘尼優婆塞優婆夷諸天龍鬼神",
    "X20n0364_004:0846c24": "在此會中得法忍者皆當得生多寶國土。【註】因同果",
    "X20n0364_004:0847a01": "同德同位同理之必然矣。",
    "X20n0364_004:0847a02": "爾時淨相天子白佛言世尊我不求菩提不願菩提",
    "X20n0364_004:0847a03": "不貪菩提不樂菩提不念不分別菩提云何如來見",
    "X20n0364_004:0847a04": "授記耶佛告天子如以艸木莖節枝葉投於火中而",
    "X20n0364_004:0847a05": "語之言汝等莫然汝等莫然若以是語而不然者無",
    "X20n0364_004:0847a06": "有是處天子菩薩亦如是雖不喜樂貪著菩提當知",
    "X20n0364_004:0847a07": "是人已為一切諸佛所記所以者何若菩薩不喜不",
    "X20n0364_004:0847a08": "樂不貪不著不得菩提則於諸佛必得受阿耨多羅",
    "X20n0364_004:0847a09": "三藐三菩提記。【註】前文淨相天子云若人但聞是經",
    "X20n0364_004:0847a10": "佛不授記我與受菩提記何以佛受天子之記而",
    "X20n0364_004:0847a11": "天子云我不貪菩提我不求菩提云何如來見受",
    "X20n0364_004:0847a12": "記耶自與人受記而復拒人之受記何其相反若",
    "X20n0364_004:0847a13": "此耶蓋菩提者非是貪愛相若起貪愛而求菩提",
    "X20n0364_004:0847a14": "終不得菩提矣天子恐人不曉此意特意問明而",
    "X20n0364_004:0847a15": "世尊發明不貪不求自然得記者無說無示無行",
    "X20n0364_004:0847a16": "無聞能覺此者是名菩提天子但聞此經我即與",
    "X20n0364_004:0847a17": "記者記其不聽為聽不知為知之記也。",
    "X20n0364_004:0847a18": "爾時會中有五百菩薩白佛言世尊我等今不求菩",
    "X20n0364_004:0847a19": "提不願菩提不喜不樂菩提不貪著菩提不思念菩",
    "X20n0364_004:0847a20": "提不分別菩提作是語已以佛神力即見上方八萬",
    "X20n0364_004:0847a21": "四千諸佛受其阿耨多羅三藐三菩提記。【註】前文思",
    "X20n0364_004:0847a22": "益梵天謂文殊師利當請如來護念斯經而文殊",
    "X20n0364_004:0847a23": "師利發明無護念之意而三萬二千天子及五百",
    "X20n0364_004:0847a24": "比丘等得無生忍證法無謬淨相天子發明云不",
    "X20n0364_004:0847b01": "求不願菩薩而五百菩薩證成其事也所言佛神",
    "X20n0364_004:0847b02": "力而見上方八萬四千佛者佛者覺也上方者實",
    "X20n0364_004:0847b03": "際也八萬四千佛者即八萬四千塵勞也由自覺",
    "X20n0364_004:0847b04": "之力了悟實際證彼八萬四千塵勞皆同一實際",
    "X20n0364_004:0847b05": "了塵勞一實際者皆由無求無願也惟無求無願",
    "X20n0364_004:0847b06": "故尚不見佛事何塵勞之有哉。",
    "X20n0364_004:0847b07": "爾時五百菩薩白佛言未曾有也世尊如來所說甚",
    "X20n0364_004:0847b08": "善快哉所謂菩薩不求不願不貪不喜不得菩提而",
    "X20n0364_004:0847b09": "諸佛受記世尊我等今見上方八萬四千諸佛皆與",
    "X20n0364_004:0847b10": "我等授阿耨多羅三藐三菩提記。【註】此品所以謂建",
    "X20n0364_004:0847b11": "立法品觀其意則為無建立之建立也法席將終",
    "X20n0364_004:0847b12": "復立此品之名以此中所載以無說為說無聽為",
    "X20n0364_004:0847b13": "聽無行為行無得為得無發心為發心無證果為",
    "X20n0364_004:0847b14": "證果無護念為護念乃至不求不著不願不貪是",
    "X20n0364_004:0847b15": "此經特暢與諸經迥異是謂難信之法梵天如是",
    "X20n0364_004:0847b16": "問文殊如是答淨相以是而證成如來以是而許",
    "X20n0364_004:0847b17": "可五百菩薩以是而得記是皆建立之義也。",
    "X20n0364_004:0847b18": "如來神呪品第二十三",
    "X20n0364_004:0847b19": "【註】如來說教必以行解雙運顯密齊修語顯則通",
    "X20n0364_004:0847b20": "收信解行證語密則總攝坐臥行持是知二者如",
    "X20n0364_004:0847b21": "車二輪如鳥二翼缺一不可矣蓋由心識內擾非",
    "X20n0364_004:0847b22": "顯宗開示曷能治惑魔冤外侵非密教默祐難以",
    "X20n0364_004:0847b23": "助修故凡說經之後必以神呪護持者使無障礙",
    "X20n0364_004:0847b24": "疾證菩提也其如船得順風入海何難鳩附鵬翼",
    "X20n0364_004:0847c01": "登天可至故神呪也者據事則三密嚴身論理即",
    "X20n0364_004:0847c02": "言思道斷所以呪之為文口之呪也以長出為呪",
    "X20n0364_004:0847c03": "吾謂未開口以前呪之義矣復謂之真言古曰作",
    "X20n0364_004:0847c04": "麼作麼皆以無言之言謂真言也前文以言遣言",
    "X20n0364_004:0847c05": "立此無言之教故說顯而不若無言顯無言為便",
    "X20n0364_004:0847c06": "故說密是二者皆相須也吾復以謂呪者業成就",
    "X20n0364_004:0847c07": "也凡聖賢證果德業成就發言成令一切不違譬",
    "X20n0364_004:0847c08": "如宰官華押信手書出豈有義理位當然耳若常",
    "X20n0364_004:0847c09": "人效而書之非惟不能取信于人亦乃負罪于己",
    "X20n0364_004:0847c10": "所書豈異而人實異也所言成就邪正皆有故天",
    "X20n0364_004:0847c11": "人修羅以及八部皆能說呪然所說之端各有其",
    "X20n0364_004:0847c12": "用或護壇場或護國土或治病患或伏魔冤如是",
    "X20n0364_004:0847c13": "種種皆依本經而取意焉此經神呪乃如來自說",
    "X20n0364_004:0847c14": "非餘可比實無上不思議心呪也故心呪一宣則",
    "X20n0364_004:0847c15": "天龍畢集德位成就之謂也曷嘗容思議于其間",
    "X20n0364_004:0847c16": "哉蓋真言者非問答之可及非文義之可求出自",
    "X20n0364_004:0847c17": "妙心不期然而然求其所以然吾不知其所以然",
    "X20n0364_004:0847c18": "而然之矣。",
    "X20n0364_004:0847c19": "爾時文殊師利白佛言唯願世尊護念是經於當來",
    "X20n0364_004:0847c20": "世後五百歲廣宣流布此閻浮提令得久住又令大",
    "X20n0364_004:0847c21": "莊嚴善男子善女人咸得聞之說魔事種種起而能",
    "X20n0364_004:0847c22": "不隨魔事魔及魔民不得其便以受持是經故終不",
    "X20n0364_004:0847c23": "退失阿耨多羅三藐三菩提。【註】前文思益梵天勸文",
    "X20n0364_004:0847c24": "殊師利請佛護念斯經而文殊以謂無說無示欲",
    "X20n0364_004:0848a01": "何護念欲護念者即護虗空也何以此中文殊復",
    "X20n0364_004:0848a02": "請佛護念斯經一席之中前後相反如是耶蓋前",
    "X20n0364_004:0848a03": "文談理此中扶事談理則一塵不立故無說無示",
    "X20n0364_004:0848a04": "無護念無得記直顯真心也扶事即萬法齊歸故",
    "X20n0364_004:0848a05": "有修有得有發心有證道建立教門也故或廢或",
    "X20n0364_004:0848a06": "立各有其緣苟非大菩薩其他熟能預焉。",
    "X20n0364_004:0848a07": "爾時佛告文殊師利如是如是汝今善聽欲令此經",
    "X20n0364_004:0848a08": "久住故當為汝說召諸天龍夜叉乾闥婆鳩槃茶等",
    "X20n0364_004:0848a09": "呪術若法師誦持此呪則能致諸天龍夜叉乾闥婆",
    "X20n0364_004:0848a10": "阿脩羅迦樓羅緊那羅摩睺羅伽等常隨護之是法",
    "X20n0364_004:0848a11": "師若行道路若失道時若在聚落若在空閒若在僧",
    "X20n0364_004:0848a12": "坊若在宴室若經行處若在眾會是諸神等常當隨",
    "X20n0364_004:0848a13": "侍衛護益其樂說辯才又復為作堅固憶念慧力因",
    "X20n0364_004:0848a14": "緣無有冤賊得其便者使是法師行住坐臥一心安",
    "X20n0364_004:0848a15": "詳文殊師利何等為呪術章句。【註】所謂召請天龍夜",
    "X20n0364_004:0848a16": "叉之呪術者以如來心呪密宣則八部畢集惟命",
    "X20n0364_004:0848a17": "是從東吳主問大臣瞰澤曰三教孰為尊澤曰佛",
    "X20n0364_004:0848a18": "教為尊主曰何為佛教為尊澤曰儒道二教奉天",
    "X20n0364_004:0848a19": "而行不敢違天佛教天命奉行不敢違佛臣以是",
    "X20n0364_004:0848a20": "而知佛教為尊也觀澤之言與此中如來說呪召",
    "X20n0364_004:0848a21": "諸天龍而下文諸天神等各各說偈護經如合符",
    "X20n0364_004:0848a22": "節矣舊謂呪者諸佛菩薩及諸鬼神名字呼名即",
    "X20n0364_004:0848a23": "至此恐不盡然耳何也呪云不可解若皆名字則",
    "X20n0364_004:0848a24": "胡云不可解乎應是祕密心印非他能解耳。",
    "X20n0364_004:0848b01": "鬱頭隷　頭頭隷　摩隷　遮隷　麑隷　梯隷",
    "X20n0364_004:0848b02": "　緹隷彌隷睺樓　睺樓睺樓堙婆隷　韋多隷　麴",
    "X20n0364_004:0848b03": "丘隷　阿那禰　伽帝　摩醯履摩那徙摩禰　婆",
    "X20n0364_004:0848b04": "睺乾地薩波樓帝羅婆波　伽帝　辛頭隷　南無",
    "X20n0364_004:0848b05": "佛馱遮梨帝隷　南無達磨涅伽陀禰　南無僧伽",
    "X20n0364_004:0848b06": "和醯陀毗波扇陀禰　薩婆波禰麑帝隷彌浮提底",
    "X20n0364_004:0848b07": "薩遮涅提舍　梵嵐摩波舍　多兮利師鞞波舍多",
    "X20n0364_004:0848b08": "　阿哆羅提詫提薩婆浮多伽娑呵(呼奈切)南無佛馱",
    "X20n0364_004:0848b09": "悉纏鬪曼哆邏",
    "X20n0364_004:0848b10": "文殊師利是為呪術章句。【註】惜乎文殊不問世尊此",
    "X20n0364_004:0848b11": "是章句如何是呪術管教如來目瞪口開信知四",
    "X20n0364_004:0848b12": "十九年不譚一字。",
    "X20n0364_004:0848b13": "若菩薩摩訶薩欲行此經者當誦持是呪術章句應",
    "X20n0364_004:0848b14": "一心行不調戲不散亂舉動進止悉令淨潔不畜餘",
    "X20n0364_004:0848b15": "食。【註】餘食者雜學也持呪者為治二障故不調戲等",
    "X20n0364_004:0848b16": "治煩惱障故不畜餘食治所知障故所以于此二",
    "X20n0364_004:0848b17": "障鈍根惟一利根具二以雜學入心意不能定專",
    "X20n0364_004:0848b18": "持神呪諸散自除二障圓泯一心清淨是謂入道",
    "X20n0364_004:0848b19": "之妙門破障之勇敵也。",
    "X20n0364_004:0848b20": "少欲知足獨處遠離不樂憒閙身心遠離。【註】上句獨",
    "X20n0364_004:0848b21": "處遠離者揀外境也下句身心遠離者揀內識也",
    "X20n0364_004:0848b22": "古云絕凡聖路學離心意識參是此義也。",
    "X20n0364_004:0848b23": "常樂慈悲以法喜樂安住實語不欺誑人貴於坐禪",
    "X20n0364_004:0848b24": "樂欲說法行於正念常離邪念常樂頭陀細行之法",
    "X20n0364_004:0848c01": "於得不得無有憂喜趣向涅槃畏厭生死等心憎愛",
    "X20n0364_004:0848c02": "離別異相不恡身命及一切物無有貪惜威儀成就",
    "X20n0364_004:0848c03": "常樂持戒忍辱調柔惡言能忍顏色和悅無惡姿容",
    "X20n0364_004:0848c04": "先意問訊除去憍慢同止歡樂。【註】前自應一心行至",
    "X20n0364_004:0848c05": "身心遠離勸依真諦修出塵之上行也自常樂慈",
    "X20n0364_004:0848c06": "悲至同止歡樂勸依俗諦集無邊妙利也依真為",
    "X20n0364_004:0848c07": "潔己之要節即俗為利他之妙門是二者皆不可",
    "X20n0364_004:0848c08": "偏廢也。",
    "X20n0364_004:0848c09": "文殊師利此法師住如是法誦是呪術即於現世得",
    "X20n0364_004:0848c10": "十種力何等為十得念力不忘失故得慧力善擇法",
    "X20n0364_004:0848c11": "故。【註】念力者如世尊證宿命通能記曠劫來事也慧",
    "X20n0364_004:0848c12": "力者獲得法眼洞了一切差別法門也。",
    "X20n0364_004:0848c13": "得行力隨經意故。【註】隨所聞而修得相應力故謂之",
    "X20n0364_004:0848c14": "行力。",
    "X20n0364_004:0848c15": "得堅固力行生死故。【註】信解堅固隨流得妙悲智雙",
    "X20n0364_004:0848c16": "運六道常棲。",
    "X20n0364_004:0848c17": "得慚愧力護彼我故得多聞力具足慧故得陀羅尼",
    "X20n0364_004:0848c18": "力一切聞能持故得樂說辯力諸佛護念故得深法",
    "X20n0364_004:0848c19": "力具五通故得無生忍力速得具足薩婆若故。【註】前",
    "X20n0364_004:0848c20": "文云若佛不加威神力者則一切眾生不能見佛",
    "X20n0364_004:0848c21": "亦不能問此中十種功德皆因持呪獲得是此謂",
    "X20n0364_004:0848c22": "如來威神加被也顯教則名言如來加被密宗但",
    "X20n0364_004:0848c23": "云持呪獲得如是功德真言者皆自心之別號若",
    "X20n0364_004:0848c24": "能了悟自心則河沙功德無盡法門何所不該而",
    "X20n0364_004:0849a01": "云十種蓋亦是如來之權數耳。",
    "X20n0364_004:0849a02": "文殊師利若法師能住是行誦持呪術現世得是十",
    "X20n0364_004:0849a03": "力。【註】此結顯頓宗逈與漸乘不同三祇修證直下一",
    "X20n0364_004:0849a04": "念現前若肯自信元同本有。",
    "X20n0364_004:0849a05": "佛說是呪術力時四天王驚怖毛竪與無量鬼神眷",
    "X20n0364_004:0849a06": "屬圍遶前詣佛所頭面禮足白佛言世尊我是四天",
    "X20n0364_004:0849a07": "王得須陀洹道順佛教者我等各當率諸親屬營從",
    "X20n0364_004:0849a08": "人民衛護法師若善男子善女人護念法者能持如",
    "X20n0364_004:0849a09": "是等經讀誦解說我等四天王常往衛護是人所在",
    "X20n0364_004:0849a10": "之處若城邑聚落若空閑靜處若在家若出家我等",
    "X20n0364_004:0849a11": "及眷屬常當隨侍供給令心安隱無有厭倦亦使一",
    "X20n0364_004:0849a12": "切無能嬈者。【註】梵語須陀洹此云預流果預聖道流",
    "X20n0364_004:0849a13": "故經云不入色聲香味觸法是名須陀洹以六塵",
    "X20n0364_004:0849a14": "不入則六根絕偶六根絕偶則六識湛然根塵圓",
    "X20n0364_004:0849a15": "泯乃名護經經者即是自心魔者即是外塵內心",
    "X20n0364_004:0849a16": "若護則外塵絕嬈故四天王先敘我得須陀洹道",
    "X20n0364_004:0849a17": "能順佛教者率諸親屬護念持經而云我得聖果",
    "X20n0364_004:0849a18": "是知護心之象也以未得聖道則六塵多漏魔得",
    "X20n0364_004:0849a19": "其便苟悟自心魔塵不能入則外境何狀心王若",
    "X20n0364_004:0849a20": "正則心數皆護故曰率諸親屬也城邑等動處也",
    "X20n0364_004:0849a21": "空閑等靜處也在家即涉俗者也出家即出塵者",
    "X20n0364_004:0849a22": "也凡肯護心不論動靜涉欲出塵皆不所妨也。",
    "X20n0364_004:0849a23": "世尊又是經所在之處面五十里若天天子若龍龍",
    "X20n0364_004:0849a24": "子若夜叉夜叉子若鳩槃茶鳩槃茶子等不能得便",
    "X20n0364_004:0849b01": "爾時毗留勒迦護世天王即說偈言我所有眷屬親",
    "X20n0364_004:0849b02": "戚及人民皆當共衛護供養是法師。",
    "X20n0364_004:0849b03": "爾時毗留婆叉天王即說偈言我是法王子從法而",
    "X20n0364_004:0849b04": "化生求菩提佛子我皆當供給。【註】天王自稱法王子",
    "X20n0364_004:0849b05": "者以其得證初果順佛教者也然須陀洹有二種",
    "X20n0364_004:0849b06": "若順真諦脩證偏空是小乘須陀洹若依俗諦修",
    "X20n0364_004:0849b07": "證妙有是大乘須陀洹今天王應是大乘初果故",
    "X20n0364_004:0849b08": "名法王子天子證果即俗明真妙有之象也。",
    "X20n0364_004:0849b09": "爾時犍陀羅吒天王即說偈言若有諸法師能持如",
    "X20n0364_004:0849b10": "是經我常當衛護周遍於十方。【註】如是經者無說無",
    "X20n0364_004:0849b11": "示無聞無得故曰離文字相離心緣相如是而已",
    "X20n0364_004:0849b12": "古人云出息不涉眾緣入息不居空界常轉如是",
    "X20n0364_004:0849b13": "經典百千萬卷何止一卷兩卷。",
    "X20n0364_004:0849b14": "爾時毗賖婆那天王即說偈言是人發道心所應受",
    "X20n0364_004:0849b15": "供養一切諸眾生無能辦之者。【註】上云持如是經此",
    "X20n0364_004:0849b16": "中云發道心二者言異意同也以眾生無能辦供",
    "X20n0364_004:0849b17": "者諸供養中法供養最眾生所辦供養不過世間",
    "X20n0364_004:0849b18": "四事行人持經是法供養供養諸佛故眾生不預",
    "X20n0364_004:0849b19": "也法華云是真精進是真供養乃至國城妻子有",
    "X20n0364_004:0849b20": "所不及也。",
    "X20n0364_004:0849b21": "爾時毗舍婆那天王子名曰善寶持七寶蓋奉上如",
    "X20n0364_004:0849b22": "來即說偈言世尊我今當受持如是經亦為他人說",
    "X20n0364_004:0849b23": "我有如是心。【註】如是心者自持經而亦為他說之心",
    "X20n0364_004:0849b24": "也前來天王說偈之意但曰護他不曰自持其善",
    "X20n0364_004:0849c01": "未廣此天子自持經而亦為人說利己利他善莫",
    "X20n0364_004:0849c02": "可加故世尊受記作佛廣其意也。",
    "X20n0364_004:0849c03": "世尊知我心及先世所行從初所發意至誠求佛道",
    "X20n0364_004:0849c04": "世尊無見頂今奉此妙蓋願我得如是無見之頂相。",
    "X20n0364_004:0849c05": "【註】不特現前持經與人說法并我過去從初發心",
    "X20n0364_004:0849c06": "所有功德至誠迴向願求佛道不向餘乘也所謂",
    "X20n0364_004:0849c07": "佛道者即無見頂相也如來頂上髻相自不能見",
    "X20n0364_004:0849c08": "離自見故肉髻所覆他所不見離他見故自他不",
    "X20n0364_004:0849c09": "及之地是佛道之歸趣也佛道之歸歸于自心以",
    "X20n0364_004:0849c10": "心不知心心不見心心不見心故離自他見取喻",
    "X20n0364_004:0849c11": "佛頂也。",
    "X20n0364_004:0849c12": "我以愛敬心瞻仰於世尊願成清淨眼得見彌勒佛。",
    "X20n0364_004:0849c13": "【註】上以蓋獻佛而願成佛道此以愛敬瞻仰因緣",
    "X20n0364_004:0849c14": "願得淨眼見彌勒佛也淨眼者即法眼清淨也。",
    "X20n0364_004:0849c15": "度智慧世尊即時以偈答汝於此命終即生兜率天",
    "X20n0364_004:0849c16": "從兜率下生得見彌勒佛。【註】既生彼天何不即見而",
    "X20n0364_004:0849c17": "下生乃見何也有二義故一者彼天有內外院故",
    "X20n0364_004:0849c18": "內院如宮城皇諸眷屬所居外院如鄉邑皇百姓",
    "X20n0364_004:0849c19": "所居若生外院不能面佛也如百姓不能見皇耳",
    "X20n0364_004:0849c20": "二者彌勒在天上秪名大士未坐道場不名佛故。",
    "X20n0364_004:0849c21": "二萬歲供養爾乃行出家既得出家已淨修於梵行",
    "X20n0364_004:0849c22": "賢劫中諸佛一切悉得見亦皆供養之於彼修梵行",
    "X20n0364_004:0849c23": "過六十億劫汝當得成佛號名為寶蓋國土甚嚴淨",
    "X20n0364_004:0849c24": "唯有菩薩僧為講說妙法壽命盡一劫若滅度已後",
    "X20n0364_004:0850a01": "正法住半劫利益諸眾生。【註】彌勒佛出世時人壽八",
    "X20n0364_004:0850a02": "萬歲故二萬歲在家修行供養後乃出家有三一",
    "X20n0364_004:0850a03": "曰世俗家二曰三界家三曰無明家今二萬歲後",
    "X20n0364_004:0850a04": "出家者出世俗家也淨修梵行供養諸佛者出三",
    "X20n0364_004:0850a05": "界家也受記作佛者出無明家也佛號寶蓋者出",
    "X20n0364_004:0850a06": "生法寶覆育眾生故也以天子持蓋獻佛故酬因",
    "X20n0364_004:0850a07": "答果始終不差矣持是實相之經離諸戲論垢濁",
    "X20n0364_004:0850a08": "故國土嚴淨直紹大乘不謀小道故惟菩薩僧而",
    "X20n0364_004:0850a09": "無二乘也。",
    "X20n0364_004:0850a10": "爾時釋提桓因與無數百千諸天圍遶白佛言世尊",
    "X20n0364_004:0850a11": "我今亦當衛護能持如是之經諸法師等供養供給",
    "X20n0364_004:0850a12": "是經所在之處若讀誦解說我為聽受法故往詣其",
    "X20n0364_004:0850a13": "所又當增益法師氣力法句次第令不漏失爾時釋",
    "X20n0364_004:0850a14": "提桓因子名曰劬婆伽持真珠蓋七寶莊嚴奉上如",
    "X20n0364_004:0850a15": "來即說偈言我常現了知世尊之所行亦當如是行",
    "X20n0364_004:0850a16": "求佛一切智。【註】如是行者行無所行也行無所行是",
    "X20n0364_004:0850a17": "佛之行了知求佛智者當行其無所行也。",
    "X20n0364_004:0850a18": "世尊於前世無佛不施與我當隨此行亦捨諸所有。",
    "X20n0364_004:0850a19": "【註】此釋如是行者捨諸所有外極財寶內盡身命",
    "X20n0364_004:0850a20": "乃至有為無為世出世法一切捨却是謂無所行",
    "X20n0364_004:0850a21": "之施故曰無物不施。",
    "X20n0364_004:0850a22": "我今法王前受持如是經當數為人說以報如來恩。",
    "X20n0364_004:0850a23": "【註】華嚴偈曰假使頂戴經塵劫身為牀座遍三千",
    "X20n0364_004:0850a24": "若不傳法度眾生畢竟無能報恩者蓋為如來出",
    "X20n0364_004:0850b01": "世傳法度人是其本懷故自能持經亦復與說勸",
    "X20n0364_004:0850b02": "人令持是則報恩其餘非所預也。",
    "X20n0364_004:0850b03": "若愛念是經是即與我同我當供養之為得菩提故。",
    "X20n0364_004:0850b04": "【註】他人持經于我何有而起供養守護耶蓋為持",
    "X20n0364_004:0850b05": "經之人當得菩提是一切眾生之救護故以一切",
    "X20n0364_004:0850b06": "菩提皆從此實相心流出故能持此心必得菩提",
    "X20n0364_004:0850b07": "故。",
    "X20n0364_004:0850b08": "世尊聲聞人不能守護法於後恐怖世我當護是經。",
    "X20n0364_004:0850b09": "【註】聲聞不能護者怖苦心切取證心重不能隨逐",
    "X20n0364_004:0850b10": "生死護持是經也菩薩視生死如園苑于後堪能",
    "X20n0364_004:0850b11": "耳。",
    "X20n0364_004:0850b12": "世尊安慰我又斷諸天疑我今當久如得佛如世尊",
    "X20n0364_004:0850b13": "佛通達智慧即時與授記汝後當作佛如我今無異",
    "X20n0364_004:0850b14": "過後千萬劫又復過百劫爾乃得成佛號曰為智王。",
    "X20n0364_004:0850b15": "【註】佛常說法令人速出生死而天子不厭生死常",
    "X20n0364_004:0850b16": "處末世護經是諸天所疑故請為決我今如是護",
    "X20n0364_004:0850b17": "經久如成佛耶即與受記者是安慰天子亦是斷",
    "X20n0364_004:0850b18": "諸天之疑亦是破二乘迷定之執也前善寶天子",
    "X20n0364_004:0850b19": "依俗諦向道故獻七寶蓋此中從真入俗故曰真",
    "X20n0364_004:0850b20": "珠蓋而嚴以七寶真不礙俗逈超三乘為智中王",
    "X20n0364_004:0850b21": "故佛號智王也。",
    "X20n0364_004:0850b22": "爾時娑婆世界主梵天王白佛言世尊我捨禪定樂",
    "X20n0364_004:0850b23": "往詣法師若善男子善女人能說是法者所以者何",
    "X20n0364_004:0850b24": "從如是等經出帝釋梵王諸豪尊等世尊我當供養",
    "X20n0364_004:0850c01": "是諸善男子善女人應受一切世間天人阿脩羅之",
    "X20n0364_004:0850c02": "所供養。【註】前云持經為得菩提此云持經出生尊貴",
    "X20n0364_004:0850c03": "是知世出世法莫不皆從此心之所流出也。",
    "X20n0364_004:0850c04": "爾時妙梵天子即說偈言比丘比丘尼諸清信士女",
    "X20n0364_004:0850c05": "其能受此經是世供養處乃至有一人能行是經者",
    "X20n0364_004:0850c06": "我要當為人演說如是經敷眾妙華座高至於梵天",
    "X20n0364_004:0850c07": "於此座上坐演說如是經。【註】凡世間所供養處有受",
    "X20n0364_004:0850c08": "行是經我當敷座勸請說法令慧命不斷也。",
    "X20n0364_004:0850c09": "若於惡世中所從聞此經應發希有心踊躍稱善哉。",
    "X20n0364_004:0850c10": "【註】此經有佛世時尚多疑謗況後惡世得聞者乎。",
    "X20n0364_004:0850c11": "若無量世界大火悉充滿要當從中過往聽如是經。",
    "X20n0364_004:0850c12": "【註】既發希有之心當生難聞之想則刀兵在前虎",
    "X20n0364_004:0850c13": "狼在後大火滿中略無畏忌直往聽經昔者汾陽",
    "X20n0364_004:0850c14": "沼公出世慈明圓法華舉[征-止+艮]耶覺大愚寬等六人",
    "X20n0364_004:0850c15": "結友因直五戈間阻假裝兵五混夥隊中艸宿露",
    "X20n0364_004:0850c16": "行乃往參即俱獲法利流芳千古為後學之良鑑",
    "X20n0364_004:0850c17": "也。",
    "X20n0364_004:0850c18": "能開佛道經若欲得聞者積寶如須彌應盡供是人。",
    "X20n0364_004:0850c19": "【註】此揀勝也欲得聞經未及歷坐預聽應受供養",
    "X20n0364_004:0850c20": "如是其能聞能持能行能說功德轉勝又可知也",
    "X20n0364_004:0850c21": "此三天子前二依真俗二諦之間護念持經惟真",
    "X20n0364_004:0850c22": "與俗皆方便建立故有受記作佛等後一是依中",
    "X20n0364_004:0850c23": "道第一義諦聞經護念故不聞受記作佛等事也",
    "X20n0364_004:0850c24": "以第一義中無成佛無不成佛無受記無不受記",
    "X20n0364_004:0851a01": "故曰妙梵。",
    "X20n0364_004:0851a02": "囑累品第二十四",
    "X20n0364_004:0851a03": "【註】囑曰囑付又曰囑托累曰累煩佛念末世無聞",
    "X20n0364_004:0851a04": "眾生故以此無上大法囑托煩累諸大菩薩諸大",
    "X20n0364_004:0851a05": "弟子于未來世不拒生死不厭輪迴弘宣是經使",
    "X20n0364_004:0851a06": "得發心不斷慧命若有受持讀誦必以神力護持",
    "X20n0364_004:0851a07": "使得成就遠離魔障也。",
    "X20n0364_004:0851a08": "爾時世尊現神通力令魔波旬及其軍眾來詣佛所",
    "X20n0364_004:0851a09": "作是言世尊我與眷屬今於佛前立此誓願是經所",
    "X20n0364_004:0851a10": "流布處若說法者及聽法者并彼國土不起魔事亦",
    "X20n0364_004:0851a11": "當擁護是經。【註】梵語魔羅此云障礙以惡心障礙佛",
    "X20n0364_004:0851a12": "法故如來于囑累之首先現神力令魔降伏立願",
    "X20n0364_004:0851a13": "護經其餘不足為礙也然魔有多種要而言之不",
    "X20n0364_004:0851a14": "出五種曰煩惱魔五陰魔天魔欲魔睡魔等欲魔",
    "X20n0364_004:0851a15": "睡魔等皆五陰煩惱所收屬于內心鬼魔境魔等",
    "X20n0364_004:0851a16": "是天魔所收屬于外境據事則魔及魔軍見佛神",
    "X20n0364_004:0851a17": "力發心護法應是天魔據理則魔及魔軍應是五",
    "X20n0364_004:0851a18": "陰如來者自心也神力者妙用也心展妙用則五",
    "X20n0364_004:0851a19": "陰煩惱皆是菩提故曰心邪則種種法邪心正則",
    "X20n0364_004:0851a20": "種種法正此經直顯自心不同餘經滯事是知即",
    "X20n0364_004:0851a21": "是自心也。",
    "X20n0364_004:0851a22": "爾時世尊放金色光照此世界告文殊師利言如來",
    "X20n0364_004:0851a23": "今護念是經利益諸法師故是經在閻浮提隨其歲",
    "X20n0364_004:0851a24": "數佛法不滅。【註】金色光者真智光也照此世界者即",
    "X20n0364_004:0851b01": "此穢土以成法性土也告文殊師利者惟此根本",
    "X20n0364_004:0851b02": "行人能證此法性光土也顯此身土即穢而淨無",
    "X20n0364_004:0851b03": "別有淨無別有淨故不必厭此忻彼留身此土護",
    "X20n0364_004:0851b04": "念持經此所以成其囑累之意也。",
    "X20n0364_004:0851b05": "爾時會中眾生以一切華一切香一切末香而散佛",
    "X20n0364_004:0851b06": "上作是言世尊願使是經久住閻浮提廣宣流布。【註】",
    "X20n0364_004:0851b07": "華表因行香表信心末香即微細信心也以無行",
    "X20n0364_004:0851b08": "為行則廣收一切諸行故言一切華以無信心為",
    "X20n0364_004:0851b09": "信心妙盡一切信心故言一切香以此真實信心",
    "X20n0364_004:0851b10": "及稱彼無相梵行堪趣佛果故言而散佛上以因",
    "X20n0364_004:0851b11": "趣果之象也。",
    "X20n0364_004:0851b12": "於是佛告阿難汝受持是經不阿難言唯然受持阿",
    "X20n0364_004:0851b13": "難我今以是經囑累於汝受持讀誦為人廣說。【註】如",
    "X20n0364_004:0851b14": "來于菩薩中告文殊師利者方等會中以文殊為",
    "X20n0364_004:0851b15": "長男堪紹家業故李長者以文殊配艮艮為足有",
    "X20n0364_004:0851b16": "導引之能故囑末世護經提擕後學故也于聲聞",
    "X20n0364_004:0851b17": "中囑累阿難者以阿難為總持弟子結集法藏使",
    "X20n0364_004:0851b18": "其流通故也。",
    "X20n0364_004:0851b19": "阿難白佛言世尊若人受持是經讀誦解說得幾所",
    "X20n0364_004:0851b20": "功德佛告阿難隨是經所有文字章句之數盡壽以",
    "X20n0364_004:0851b21": "一切樂具供養爾所諸佛及僧若人乃至供養是經",
    "X20n0364_004:0851b22": "恭敬尊重讚嘆其福為勝。【註】常經所敘持經功德出",
    "X20n0364_004:0851b23": "過河沙七寶塵剎二乘乃至供養諸佛皆可數知",
    "X20n0364_004:0851b24": "豈此不及餘經耶不爾何以功德優劣如此哉蓋",
    "X20n0364_004:0851c01": "此所有文字章句皆即如相如無有盡福德亦無",
    "X20n0364_004:0851c02": "有盡較彼河沙七寶萬分不足為喻蓋此經頓教",
    "X20n0364_004:0851c03": "不立數量但隨文字而已。",
    "X20n0364_004:0851c04": "是人現世得十德之藏何等為十見佛藏得天眼故",
    "X20n0364_004:0851c05": "聽法藏得天耳故見僧藏得不退轉菩薩僧故。【註】僧",
    "X20n0364_004:0851c06": "名和合了一切法本性元無和合故得不退轉若",
    "X20n0364_004:0851c07": "不達法性執有和合是則凡夫非菩薩見也。",
    "X20n0364_004:0851c08": "無盡財藏得寶手故。【註】寶手者菩薩登初地已百萬",
    "X20n0364_004:0851c09": "阿僧祇香華樓閣幢幡寶蓋乃至金銀七寶諸供",
    "X20n0364_004:0851c10": "養具皆從掌出故乃至地地增長故曰寶手。",
    "X20n0364_004:0851c11": "色身藏具三十二相故眷屬藏得不可壞眷屬故。【註】",
    "X20n0364_004:0851c12": "世間眷屬有會有別出世眷屬常相聚會淨名云",
    "X20n0364_004:0851c13": "一切塵勞皆吾眷屬也。",
    "X20n0364_004:0851c14": "所未聞法藏得陀羅尼故憶念藏得樂說辨故無所",
    "X20n0364_004:0851c15": "畏藏破壞一切外道論故福德藏利益眾生故智慧",
    "X20n0364_004:0851c16": "藏得一切佛法故佛說是經時七十二那由他眾生",
    "X20n0364_004:0851c17": "得無生法忍無量眾生發阿耨多羅三藐三菩提心",
    "X20n0364_004:0851c18": "無數眾生不受諸法漏盡心得解脫爾時阿難即從",
    "X20n0364_004:0851c19": "座起偏袒右肩頭面禮足白佛言世尊當何名此經",
    "X20n0364_004:0851c20": "云何奉持佛告阿難此經名為攝一切法亦名莊嚴",
    "X20n0364_004:0851c21": "諸佛法又名思益梵天所問又名文殊師利論議當",
    "X20n0364_004:0851c22": "奉持之。【註】此中連舉四名前二屬法後二屬人法中",
    "X20n0364_004:0851c23": "二者初則收無量為一真空之道也次則彰一為",
    "X20n0364_004:0851c24": "無量妙有之道也是二者皆吾一心本具不可偏",
    "X20n0364_004:0852a01": "廢故兼舉為名也人中二者初則依方便智立其",
    "X20n0364_004:0852a02": "名次則依根本智立其名是二者始終相成遞互",
    "X20n0364_004:0852a03": "為緣缺一不可故兼舉也。",
    "X20n0364_004:0852a04": "佛說是經已文殊師利法王子及思益梵天等行菩",
    "X20n0364_004:0852a05": "薩長老摩訶迦葉慧命阿難及諸天眾一切世人受",
    "X20n0364_004:0852a06": "持佛語皆大歡喜。",
    "X20n0364_004:0852a08": "思益梵天所問經簡註卷之四(終)"
}