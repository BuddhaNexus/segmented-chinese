{
    "X09n0248_009:0911a07": "圓覺經略疏之鈔卷第九",
    "X09n0248_009:0911a08": "圭峯蘭若沙門宗密於大鈔略出",
    "X09n0248_009:0911a09": "經理事無礙觀疏二一據法下略示觀門然觀門須",
    "X09n0248_009:0911a10": "親從口決聽受難可以文字釋之釋之即甚繁廣難",
    "X09n0248_009:0911a11": "為節略故但與連續本文而已下亦準之一理徧事",
    "X09n0248_009:0911a12": "者觀文具釋云謂能徧之理性無分限所徧之事分",
    "X09n0248_009:0911a13": "位差別一一事中理皆全徧非是分徧何以故以彼",
    "X09n0248_009:0911a14": "真理不可分故是故一一纖塵皆攝無邊真理無不",
    "X09n0248_009:0911a15": "圓足二事徧理者謂能徧之事是有分限所徧之理",
    "X09n0248_009:0911a16": "要無分限此有分限之事於無分限之理全同非分",
    "X09n0248_009:0911a17": "同何以故以事無體還如理故是故一塵不壞而徧",
    "X09n0248_009:0911a18": "法界也如一塵既爾一切法亦然思之此全徧門超",
    "X09n0248_009:0911a19": "情離見非世喻能況(此下又以喻釋之)如全一大海在一波",
    "X09n0248_009:0911a20": "中而海非小如一小波帀於大海而波非大同時全",
    "X09n0248_009:0911a21": "徧於諸波而海非異俱時各帀於大海而波非一又",
    "X09n0248_009:0911a22": "大海全徧一波時不妨舉體全徧於諸波一波全帀",
    "X09n0248_009:0911a23": "大海時諸波亦各全帀互不相礙思之釋曰上以海",
    "X09n0248_009:0911a24": "喻理以波喻事顯其徧義如全一大海在一波中況",
    "X09n0248_009:0911b01": "無邊真理全在一塵中如一小波帀於大海況一微",
    "X09n0248_009:0911b02": "塵徧無邊真理其非小大明各不壞相又同時全徧",
    "X09n0248_009:0911b03": "諸波海非異者喻真理全徧諸法中而理非多俱時",
    "X09n0248_009:0911b04": "各帀於大海波非一者況事徧理而事非一故法喻",
    "X09n0248_009:0911b05": "相對道理極明況觀門中此後更有兩重問答亦是",
    "X09n0248_009:0911b06": "躡此海喻而起可以文詳說不能引之或但用前喻",
    "X09n0248_009:0911b07": "足銷疏矣三依理成事者文云謂事無別體要因真",
    "X09n0248_009:0911b08": "理而得成立以諸緣起皆無自性立故由無性理事",
    "X09n0248_009:0911b09": "方成故四事能顯理者謂由事攬理故則事虗而理",
    "X09n0248_009:0911b10": "實以事虗故全事中之理挺然露現五以理奪事者",
    "X09n0248_009:0911b11": "謂事既攬理成遂令事相皆盡唯一真理平等顯現",
    "X09n0248_009:0911b12": "以離真理外無片事可得故六事能隱理者謂真理",
    "X09n0248_009:0911b13": "隨緣成諸事法然此事法既違於理遂令事顯理不",
    "X09n0248_009:0911b14": "現也經云法身流轉五道名曰眾生故令眾生現時",
    "X09n0248_009:0911b15": "法身不現七真理即事者謂凡是真理必非事外以",
    "X09n0248_009:0911b16": "是法無我理故事必依理虗無體故是故此理舉體",
    "X09n0248_009:0911b17": "皆事方為真理八事法即理者謂緣起事法必無自",
    "X09n0248_009:0911b18": "性無自性故舉體即真故說眾生即如不待滅也九",
    "X09n0248_009:0911b19": "真理非事者謂即事之理而非是事以真妄異故實",
    "X09n0248_009:0911b20": "非虗故所依非能依故十事法非理者謂全理之事",
    "X09n0248_009:0911b21": "事恒非理性相異故能依非所依故是故舉體全理",
    "X09n0248_009:0911b22": "而事相宛然(下亦觀文)此上十門同一緣起(前前必具後後後後亦具",
    "X09n0248_009:0911b23": "前前方成無礙義矣)約理望事有成(三依理成事門)有壞(五理奪事門)有即",
    "X09n0248_009:0911b24": "(七理即事門)有離(九理非事門)事望於理有隱(六事隱理門)有顯(四事",
    "X09n0248_009:0911c01": "顯理門)有一(八事即理門)有異(十事非理門)逆順自在無礙同時",
    "X09n0248_009:0911c02": "深思令觀明現。▲疏今言下二配釋經義但約觀門",
    "X09n0248_009:0911c03": "義而詳之即見文二一配觀門疏言覺下二釋經義",
    "X09n0248_009:0911c04": "經周徧含容觀疏二一第三下略釋觀名準法界觀",
    "X09n0248_009:0911c05": "此亦有十門疏既不敘亦不能繁引但略釋觀門名",
    "X09n0248_009:0911c06": "其辨事法無礙重重如要廣文即檢大疏大鈔言舉",
    "X09n0248_009:0911c07": "一塵徧一切法中者釋周徧義含一切法在自塵中",
    "X09n0248_009:0911c08": "者釋含容義一塵既爾下例明諸法故云周徧等結",
    "X09n0248_009:0911c09": "指觀名然雖略釋理猶未明今更以喻顯譬如虗空",
    "X09n0248_009:0911c10": "有其二義一周徧義謂此虗空普徧一切色非色處",
    "X09n0248_009:0911c11": "故二含容義謂十方法界情器等諸法不出虗空中",
    "X09n0248_009:0911c12": "故如空既有此二義塵等諸界亦然以諸事法皆同",
    "X09n0248_009:0911c13": "真性而容徧故(釋其所以次下即明)有云須彌元不有芥子本",
    "X09n0248_009:0911c14": "來空將空納不有何處不相容此釋乃都不曉此理",
    "X09n0248_009:0911c15": "須彌既不有芥子又空二事總無將何容納將空納",
    "X09n0248_009:0911c16": "空無此理也智者詳之。▲疏舉所下二正釋經義二",
    "X09n0248_009:0911c17": "一釋法疏如一下二釋喻三一正釋喻相疏室中下",
    "X09n0248_009:0911c18": "二配法釋義疏所以下三釋其所以問有何所以得",
    "X09n0248_009:0911c19": "令諸法如是融通無礙故疏答云唯是真心等也然",
    "X09n0248_009:0911c20": "法相宗唯心之義但唯有為生滅八識此宗究實唯",
    "X09n0248_009:0911c21": "是真如之心如起信備說此亦前後頻明就中普賢",
    "X09n0248_009:0911c22": "章約五教說唯心最廣今此意者諸事與真理既但",
    "X09n0248_009:0911c23": "是一真心源(即此一心畢竟無生滅變異離一切相即名真理即此一心如明珠能現諸相",
    "X09n0248_009:0911c24": "即名為事故論開一心二門)真理周徧含容時事豈獨不徧不容",
    "X09n0248_009:0912a01": "邪疏皆如幻夢者猶如幻師能幻一物以為種種幻",
    "X09n0248_009:0912a02": "種種物以為一物等華嚴云或現須臾作百年等一",
    "X09n0248_009:0912a03": "切諸法業幻所作故一異無礙言如夢現者如夢中",
    "X09n0248_009:0912a04": "所見廣大未移枕上歷時久遠未經斯須故論云處",
    "X09n0248_009:0912a05": "夢謂經年覺乃須臾頃故時雖無量攝在一剎那如",
    "X09n0248_009:0912a06": "影像者一切萬法略有二義一皆如明鏡含明了性",
    "X09n0248_009:0912a07": "一心所成故二分別所現如影像故由初義故為能",
    "X09n0248_009:0912a08": "現由後義故為所現故一切法互為鏡像如鏡互照",
    "X09n0248_009:0912a09": "而不壞本相華嚴又云遠物近物雖皆影現影不隨",
    "X09n0248_009:0912a10": "物而有遠近疏與所依性非一異者如大疏第二第",
    "X09n0248_009:0912a11": "三門釋然亦是法性融通之義謂事與理若但非一",
    "X09n0248_009:0912a12": "便成理外之事即互相礙不可相徧相容若但非異",
    "X09n0248_009:0912a13": "便成唯理又無事法可說說何徧與不徧理唯一味",
    "X09n0248_009:0912a14": "亦無可徧可容今則理事融通故得具斯無礙今且",
    "X09n0248_009:0912a15": "偏約不異義言之(其中常含不一義)謂不異理之一事具攝",
    "X09n0248_009:0912a16": "理性時令彼不異理之多事隨所依理皆於一中現",
    "X09n0248_009:0912a17": "(此是與理不一之一也)若一中攝理不盡則真理有分限失若",
    "X09n0248_009:0912a18": "一中攝理盡多事不隨現則事在理外失今既一事",
    "X09n0248_009:0912a19": "之中全攝理多事豈不於中現故華嚴序云理隨事",
    "X09n0248_009:0912a20": "變一多緣起之無邊事得理融千差涉入而無礙故",
    "X09n0248_009:0912a21": "此次云故得徧多等也然準華嚴疏述事事融通所",
    "X09n0248_009:0912a22": "因具有十義一唯心所現故二法無定相故三緣起",
    "X09n0248_009:0912a23": "相由故四法性融通故五如幻夢故六如影像故七",
    "X09n0248_009:0912a24": "因無限故八佛證窮故九深定用故十神通解脫故",
    "X09n0248_009:0912b01": "十中隨舉一義即見諸法融通無礙十中前六通約",
    "X09n0248_009:0912b02": "性為德相因法爾如是七約修因八約果德九十通",
    "X09n0248_009:0912b03": "於因果今用四門即第一第四及五六也。",
    "X09n0248_009:0912b04": "經頓同佛境疏二一大文下科分二隨釋。",
    "X09n0248_009:0912b05": "經法中疏總指圓彰等者經文從證得諸幻滅影像",
    "X09n0248_009:0912b06": "故已來終於無壞無雜皆覺成之相也疏三念境者",
    "X09n0248_009:0912b07": "諸大乘說佛於三種人邊心無有三一惡心以刀割",
    "X09n0248_009:0912b08": "佛左膊二敬心以香塗於右肩三無敬無惡不割不",
    "X09n0248_009:0912b09": "塗佛於割者不以為恨塗者不以為恩不塗不割者",
    "X09n0248_009:0912b10": "亦無分別今觀行成就之人只於觀行中時用心全",
    "X09n0248_009:0912b11": "同佛也佛說三境今說八境但文廣略無別義類若",
    "X09n0248_009:0912b12": "約能對之心行人即出觀時未除分別佛則究竟如",
    "X09n0248_009:0912b13": "然經云不與者不許可也故孔子數云吾不與也意",
    "X09n0248_009:0912b14": "是不許矣餘不求不厭等皆可知疏舉八境下乃至",
    "X09n0248_009:0912b15": "引證皆釋成此科的是用心同佛之義意未說境恐",
    "X09n0248_009:0912b16": "見八境謂是通論故揀之也次所引文即其次兩唱",
    "X09n0248_009:0912b17": "經文便是。",
    "X09n0248_009:0912b18": "經喻中疏無別分析者意明眼識但有自性分別無",
    "X09n0248_009:0912b19": "計度等分別雜集論云分別有三一自性分別二隨",
    "X09n0248_009:0912b20": "念分別三計度分別今八識中第八識及前五識皆",
    "X09n0248_009:0912b21": "為現量現量所得(自然於境顯也)即自性分別也任運自然",
    "X09n0248_009:0912b22": "分別不待起心籌量比度故如法華等者前二十五",
    "X09n0248_009:0912b23": "有文中已說梵王計眾生為子眾生計梵王為父諸",
    "X09n0248_009:0912b24": "經論皆判為邪見西域一切眾生從古來相傳有此",
    "X09n0248_009:0912c01": "妄計佛於法華經中乃自云譬如梵王是眾生父豈",
    "X09n0248_009:0912c02": "佛亦邪見邪但且隨俗易信易領之處而為喻也今",
    "X09n0248_009:0912c03": "舉目瞳為能見之眼光非佛不解但隨俗可見之邊",
    "X09n0248_009:0912c04": "喻之令解問此經淨土所說何有凡俗答經文每段",
    "X09n0248_009:0912c05": "皆云為末世眾生豈只為諸菩薩邪若只為諸菩薩",
    "X09n0248_009:0912c06": "菩薩皆是極位豈不解此中諸法而要佛說邪故知",
    "X09n0248_009:0912c07": "但以被於羣情故說經也況下流通分中即八部等",
    "X09n0248_009:0912c08": "皆具。",
    "X09n0248_009:0912c09": "經見境同中疏二一近結下釋行成見境言尚見持",
    "X09n0248_009:0912c10": "毀者前但云不敬持戒不憎毀禁不言亦不分別是",
    "X09n0248_009:0912c11": "持是毀若見持毀等八境差別豈同佛見故先泯之",
    "X09n0248_009:0912c12": "云無修無成等也疏冥一如下二句是華嚴序文謂",
    "X09n0248_009:0912c13": "冥契本源而無能契於事於理無分別心亦非無記",
    "X09n0248_009:0912c14": "但不計有與不有空與不空故千萬紛動之法自然",
    "X09n0248_009:0912c15": "不動不動即無二相故云寂滅無二。",
    "X09n0248_009:0912c16": "疏即於下二釋見境無差二一釋依報平等二一釋",
    "X09n0248_009:0912c17": "前諸句二一正釋法喻華嚴十大數者彼經僧祇品",
    "X09n0248_009:0912c18": "說也言十者下應云一阿僧祇二無量乃至十不可",
    "X09n0248_009:0912c19": "說不可說等疏恐文繁故不列一二三等字疏亦如",
    "X09n0248_009:0912c20": "善財等者善財南方遊歷諸善友總五十五人古德",
    "X09n0248_009:0912c21": "攝為五相第一有四十一人寄位修行相(初見文殊一人寄十",
    "X09n0248_009:0912c22": "信餘四十人如次寄三賢十地)二見摩耶夫人等十一人會緣入實",
    "X09n0248_009:0912c23": "相三見彌勒攝德成因相四再見文殊智照無二相",
    "X09n0248_009:0912c24": "五見普賢顯因廣大相今則第二相也摩耶是佛母",
    "X09n0248_009:0913a01": "能生化身之佛表此等覺之位會前差別地位事相",
    "X09n0248_009:0913a02": "因緣入於一實同於妙覺諸佛故名等覺等覺之智",
    "X09n0248_009:0913a03": "親生妙覺法報真佛故以佛母寄於此位也得願智",
    "X09n0248_009:0913a04": "幻等者經云摩耶告善財言我以成就菩薩大願(願為",
    "X09n0248_009:0913a05": "一切佛母故)智(權實二智也權智能起大願能成幻事實智即般若生佛真身)幻(幻有二義一願",
    "X09n0248_009:0913a06": "智體虗當相名幻二即智所作生佛等事皆是幻也)解脫門是故常為諸菩薩",
    "X09n0248_009:0913a07": "母(託胎生時未名佛也)如我淨飯王家右脇而生悉達太子現",
    "X09n0248_009:0913a08": "不思議神變乃至盡此世界海所有毗盧遮那如來",
    "X09n0248_009:0913a09": "皆入我身示現誕生見一切世界等者此位有十一",
    "X09n0248_009:0913a10": "善友今是最後德生童子有德童女得菩薩幻住解",
    "X09n0248_009:0913a11": "脫故見一切世界皆如幻住幻境自性(即所入之實也)不可",
    "X09n0248_009:0913a12": "思議(上皆經文)評曰既於此位中始終皆幻由觀諸法如",
    "X09n0248_009:0913a13": "幻故得入於一實等於諸佛名等覺位正與此一科",
    "X09n0248_009:0913a14": "經同今科此云同佛同即等也佛即覺也今經云諸",
    "X09n0248_009:0913a15": "佛世界如空華者幻與空華義無異也疏染汙眾生",
    "X09n0248_009:0913a16": "等者彼經云有世界海微塵數劫轉變差別所謂法",
    "X09n0248_009:0913a17": "如是故世界海無量成壞劫轉變(世界海下皆例有)染汙眾",
    "X09n0248_009:0913a18": "生住故成染汙(法界品云大王未出時泉池皆枯涸等)大福眾生住故",
    "X09n0248_009:0913a19": "成染淨(人天福命多染少淨故先云染法界品又云大王今出世粳米自然生等)信解菩",
    "X09n0248_009:0913a20": "薩住故成淨染(地前未斷障故非純淨淨多染少故先云淨也)等者等餘七",
    "X09n0248_009:0913a21": "句(經有十句疏中用三)謂眾生發菩提心住故世界純淨乃至",
    "X09n0248_009:0913a22": "十也三成壞相者然世界成住壞空皆二十增減住",
    "X09n0248_009:0913a23": "滿二十劫即到壞也劫欲壞時十九劫中壞有情類",
    "X09n0248_009:0913a24": "唯一劫中壞器世間壞有情者初阿鼻獄等次鬼畜",
    "X09n0248_009:0913b01": "四洲六欲皆怖火災不造欲界善惡等業皆習二禪",
    "X09n0248_009:0913b02": "死即上生更不生鬼獄人天等十九劫中有情已盡",
    "X09n0248_009:0913b03": "次壞器界初日光四倍熱次生三日乃至四五後七",
    "X09n0248_009:0913b04": "日並現火洞然起氣衝初禪亦上生去世界既空又",
    "X09n0248_009:0913b05": "經二十劫復又劫成初大風持界從二禪天雲布三",
    "X09n0248_009:0913b06": "千界雨如車軸風遏不流結冰作金輪次水輪先成",
    "X09n0248_009:0913b07": "梵王下界次漸成風鼓清水成須彌七金等山隨成",
    "X09n0248_009:0913b08": "有情住滓濁為四洲乃至地獄鹹海外圍方名器界",
    "X09n0248_009:0913b09": "立二禪福盡下生閻浮初有身光及餐地餅林藤自",
    "X09n0248_009:0913b10": "然粳米後因漸惡光及地餅等滅即有日月及耕種",
    "X09n0248_009:0913b11": "等以漸惡故生三塗等怖罪修善生三洲六欲乃至",
    "X09n0248_009:0913b12": "梵世乃名成劫疏增減者人壽上從八萬歲百年減",
    "X09n0248_009:0913b13": "一年乃至十歲又却壽增每生男女壽即倍父如是",
    "X09n0248_009:0913b14": "漸增還至八萬故名增減也繽紛者撩亂之狀也。▲",
    "X09n0248_009:0913b15": "疏問然下二通妨引證其兩重並如文可見疏明此",
    "X09n0248_009:0913b16": "下二釋後二句如文。",
    "X09n0248_009:0913b17": "疏始知下二釋正報平等二一總銷經文疏然說下",
    "X09n0248_009:0913b18": "二別釋生佛三一敘意標門疏一者下二依門別釋",
    "X09n0248_009:0913b19": "二一略辨前五有部者薩婆多宗也經部即不為此",
    "X09n0248_009:0913b20": "計唯悉達者餘諸有情皆無佛性終無成佛之分三",
    "X09n0248_009:0913b21": "無數等者此教意明從初發意六度修行三無數劫",
    "X09n0248_009:0913b22": "五位伏斷十地滿足四智圓明於色究竟天受佛智",
    "X09n0248_009:0913b23": "職名成正覺相盡性顯者謂此教說一切眾生本覺",
    "X09n0248_009:0913b24": "真心本來離念不如實知忽然念起生住異滅念無",
    "X09n0248_009:0913c01": "自相不離本覺內外熏力始斷滅相終至生相一念",
    "X09n0248_009:0913c02": "相應得見心性心即常住名成正覺華嚴說十信等",
    "X09n0248_009:0913c03": "者經文云若與如是觀行相應於諸法中不生二解",
    "X09n0248_009:0913c04": "一切佛法疾得現前初發心時即得阿耨多羅三藐",
    "X09n0248_009:0913c05": "三菩提知一切法即心自性成就慧身不由他悟故",
    "X09n0248_009:0913c06": "彼疏釋云佛智何深精迷謂遠情忘智現則一體非",
    "X09n0248_009:0913c07": "遙既言一切法即心自性今理現自心即心之性已",
    "X09n0248_009:0913c08": "備無邊之德矣覺心則理現理現則智圓若鏡淨明",
    "X09n0248_009:0913c09": "生非前非後非新非故不由他悟是自覺知一切法",
    "X09n0248_009:0913c10": "是覺他成就慧身為覺滿見夫心性豈有自他寂而",
    "X09n0248_009:0913c11": "能知名為正覺一念悟時名為佛者謂無始迷倒妄",
    "X09n0248_009:0913c12": "認眾生一念悟時全體是佛如夢身相夢時非無悟",
    "X09n0248_009:0913c13": "即自身豈待長養故論云亦無始覺之異華嚴云若",
    "X09n0248_009:0913c14": "離妄想一切自然無礙等智即得現前如塵破經出",
    "X09n0248_009:0913c15": "又廣博嚴淨經云有三男子詣佛禮足作如是言世",
    "X09n0248_009:0913c16": "尊我等今於此法能信解不生疑惑第一男子白佛",
    "X09n0248_009:0913c17": "言若作是說我是如來此言便是正說所以者何我",
    "X09n0248_009:0913c18": "於此法不生疑惑(第二男子云是世尊第三云佛其辭皆同)爾時會中百",
    "X09n0248_009:0913c19": "千眾生心皆擾動不安本座皆作是念無有二佛並",
    "X09n0248_009:0913c20": "出世間今此男子何故發如是言阿難騰大眾意問",
    "X09n0248_009:0913c21": "佛佛說偈印許偈云能知過去如亦知未來如見一",
    "X09n0248_009:0913c22": "切法如是故名如來不畏於生死正住生死中化度",
    "X09n0248_009:0913c23": "諸眾生是故名世尊覺無明無知其性無所有已得",
    "X09n0248_009:0913c24": "於明智是故名為佛菩薩處胎經云或有眾生朝發",
    "X09n0248_009:0914a01": "道心即得成佛諸大乘經其文非一達磨禪宗即心",
    "X09n0248_009:0914a02": "即佛是斯意也。△疏六者下二具釋第六二一正釋",
    "X09n0248_009:0914a03": "本來成佛者論云四相俱時皆無自立本來平等同",
    "X09n0248_009:0914a04": "一覺故涅槃論解微密義云身外有佛亦不密身內",
    "X09n0248_009:0914a05": "有佛亦非密非有非無亦非密眾生是佛故微密。△",
    "X09n0248_009:0914a06": "疏故華下二引證文有兩節可如理詳之彼疏問云",
    "X09n0248_009:0914a07": "此中之成為理為事若是事成云何皆同一性無性",
    "X09n0248_009:0914a08": "若是理成云何八相疏自答云此是華嚴大節若不",
    "X09n0248_009:0914a09": "對諸宗難以取解今約五乘五教而辨然諸眾生若",
    "X09n0248_009:0914a10": "於人天教中觀之具足人法二我若於小乘教中觀",
    "X09n0248_009:0914a11": "之但是五蘊實法本來無我若大乘始教法相宗即",
    "X09n0248_009:0914a12": "說唯識所現無相宗即說幻有即空人法俱遣若大",
    "X09n0248_009:0914a13": "乘終教唯如來藏具恒沙性德故眾生即在纏法身",
    "X09n0248_009:0914a14": "法身眾生義一名異(猶據理說)若大乘頓教則相本自盡",
    "X09n0248_009:0914a15": "性本自現不可說言成佛不成佛等若依此宗(華嚴宗也)",
    "X09n0248_009:0914a16": "舊來成竟亦涅槃竟非約同體此成即是彼成難曰",
    "X09n0248_009:0914a17": "若爾何以現有眾生非即佛邪答若就眾生位看尚",
    "X09n0248_009:0914a18": "不見唯心即空安見圓教中事如迷東謂西正執西",
    "X09n0248_009:0914a19": "故若諸情頓破則法界圓現無不已成猶彼悟人西",
    "X09n0248_009:0914a20": "處全東也若爾諸佛何以更化答眾生不如是知所",
    "X09n0248_009:0914a21": "以須化如是化者是究竟化如是化者無不化時然",
    "X09n0248_009:0914a22": "上六門初門眾生無成佛義次門五分中唯許一分",
    "X09n0248_009:0914a23": "半眾生定待三祇功滿成佛後四門一切眾生皆許",
    "X09n0248_009:0914a24": "成佛於中三四妄盡覺顯是為成佛五頓悟無妄即",
    "X09n0248_009:0914b01": "名為佛六本無迷悟元來是佛又中間四門次次相",
    "X09n0248_009:0914b02": "望前延後促又前二事成次二事同理成五唯理成",
    "X09n0248_009:0914b03": "六皆無礙。▲疏今經下三指經對示如文。",
    "X09n0248_009:0914b04": "經稱實同中疏二一躡前下釋前二句言能依之夢",
    "X09n0248_009:0914b05": "者喻取相之心見生死涅槃可厭可求釋經生涅如",
    "X09n0248_009:0914b06": "夢之言必有所依之人者喻圓覺妙心也即此所稱",
    "X09n0248_009:0914b07": "之實平等不壞之性故科云稱實同也神遊者漢武",
    "X09n0248_009:0914b08": "帝故事中說武帝欲驗占夢者真虗乃召之假為問",
    "X09n0248_009:0914b09": "曰朕夢見殿上二瓦化為一雙鴛鴦飛去是何祥也",
    "X09n0248_009:0914b10": "占者對曰主宮中有暴死者語訖監司奏宮人相殺",
    "X09n0248_009:0914b11": "帝驚異謂占者曰朕之戲言何以成驗對曰夢是人",
    "X09n0248_009:0914b12": "之神遊陛下欲言即是夢也亦見聞氣分者智論說",
    "X09n0248_009:0914b13": "有五夢一熱氣多二冷氣多三風氣多四見聞多五",
    "X09n0248_009:0914b14": "天神與廣如彼說今說第四耳謂晝未睡時見聞事",
    "X09n0248_009:0914b15": "境多種故睡時雖六識昧略無所分辨而見聞氣分",
    "X09n0248_009:0914b16": "任運所緣由帶睡故虗妄顛倒名為夢也但了夢體",
    "X09n0248_009:0914b17": "等者然餘喻皆帶自他唯夢喻剋體故大瓔珞經說",
    "X09n0248_009:0914b18": "過去有佛欲說法時令大眾眠夢中說法令增善根",
    "X09n0248_009:0914b19": "覺得道果亦表萬法皆夢大夢之中必有大覺之明",
    "X09n0248_009:0914b20": "矣疏當知下二釋後四科四段經文如疏所列。",
    "X09n0248_009:0914b21": "經偈諷中疏略於第一起行者釋長行四段偈頌唯",
    "X09n0248_009:0914b22": "三之義也上來釋普眼章已竟。",
    "X09n0248_009:0914b23": "經慶所悟中疏一切行位根本者萬行皆依信解真",
    "X09n0248_009:0914b24": "正故經云如來圓覺已下皆所依也漸次方便者能",
    "X09n0248_009:0914c01": "依也舉所依以貫能依揀無解之行顯是頓悟中之",
    "X09n0248_009:0914c02": "漸修故普賢用心之門猶通萬行況圓信頓解邪疏",
    "X09n0248_009:0914c03": "後必躡前者大科云前前不假後後後後必躡前前",
    "X09n0248_009:0914c04": "經難所疑中疏躡前段者由前普眼章云眾生本成",
    "X09n0248_009:0914c05": "佛道約文敘起疑之所以疑有三句一謂先真後妄",
    "X09n0248_009:0914c06": "二謂說妄為真三牒而縱之責無窮過三句並如注",
    "X09n0248_009:0914c07": "配疏此上三難下釋成難意言成佛義等者天真成",
    "X09n0248_009:0914c08": "佛無所不成非除却妄染塵勞添益真淨功德不增",
    "X09n0248_009:0914c09": "不減故眾生本來成佛亦然故云等也故前云如來",
    "X09n0248_009:0914c10": "藏中無起滅故無知見故究竟圓滿徧十方故生否",
    "X09n0248_009:0914c11": "應齊者謂生與不生也疏文務簡故只著一否字眾",
    "X09n0248_009:0914c12": "生及如來俱無生故皆應不生煩惱若云無中不妨",
    "X09n0248_009:0914c13": "生者皆應生也因違現事者因位凡夫之流現見貪",
    "X09n0248_009:0914c14": "瞋熾盛惑病昭然如何言無故云違也進退下二句",
    "X09n0248_009:0914c15": "顯剛藏所述疑情也進者凡同佛退者佛同凡皆有",
    "X09n0248_009:0914c16": "上失故不可也有斯云者正指問目然佛頂經富樓",
    "X09n0248_009:0914c17": "那亦有斯難彼云若此妙覺本妙覺明(此云本成佛道)與如",
    "X09n0248_009:0914c18": "來心不增不減無狀忽生山河大地諸有為相(此云後起",
    "X09n0248_009:0914c19": "無明)如來今得妙空明覺(此云一切如來)山河大地有為習漏",
    "X09n0248_009:0914c20": "何當復生(此云何時復生一切煩惱)將彼對此昭然可解。",
    "X09n0248_009:0914c21": "經結請中流二一據此下通釋前文諸典無文者但",
    "X09n0248_009:0914c22": "指古今所疏傳當代之經論宗教眾皆傳習者悉無",
    "X09n0248_009:0914c23": "此文非謂都無佛頂經中亦有此問故如小提堰中",
    "X09n0248_009:0914c24": "水少碾磑停廢亦名無水非全無水故疏序云了義",
    "X09n0248_009:0915a01": "匿於龍藏是以佛說權教云眾生無佛智慧亦據隱",
    "X09n0248_009:0915a02": "匿云無覆相者謂佛說法或隨自意或隨他意權實",
    "X09n0248_009:0915a03": "難測此義廣如懸談中辨疏開密藏者涅槃說具縛",
    "X09n0248_009:0915a04": "凡夫能知如來祕密之藏疏由此標目者指經題也",
    "X09n0248_009:0915a05": "只由決了此疑故名了義經矣。▲疏通論下二別解",
    "X09n0248_009:0915a06": "疑悔二一釋疑言疑者是根本也文二一敘四一通",
    "X09n0248_009:0915a07": "釋於諸下二句出體相能障下二句辨業用能障信",
    "X09n0248_009:0915a08": "心者信清疑濁故障善品者一切福利巧德善法品",
    "X09n0248_009:0915a09": "類猶如寶山人若無手即取寶不得到即空迴信如",
    "X09n0248_009:0915a10": "有手疑如無手故不能取功德善法之寶是為障也",
    "X09n0248_009:0915a11": "皆是唯識論文疏別顯下二別釋天台依智論說矣",
    "X09n0248_009:0915a12": "五蓋者一貪欲二瞋恚三睡眠惛沈四掉舉惡作五",
    "X09n0248_009:0915a13": "疑也疑自者我是凡夫根鈍障重如何入得聖道疑",
    "X09n0248_009:0915a14": "師者彼人三業四儀如是豈能利我或疑云雖悟解",
    "X09n0248_009:0915a15": "精通豈能盡心教我疑法者依此而修豈定得解脫",
    "X09n0248_009:0915a16": "一切苦惱邪疏如有下三喻釋醫喻師藥喻法疏今",
    "X09n0248_009:0915a17": "三下四會此經云已起者現疑也已現於心識故未",
    "X09n0248_009:0915a18": "起者謂鈍根人乍聞但隨語領解信受不解生疑已",
    "X09n0248_009:0915a19": "後遇人難之或自思惟覺理似乖又不解通決便生",
    "X09n0248_009:0915a20": "疑心聖人預防此事種種屈曲預為舉起可疑之處",
    "X09n0248_009:0915a21": "而通釋之金剛經節節斷疑乃至經終二十七段亦",
    "X09n0248_009:0915a22": "是此意故天親論云自此已下一切修多羅示現斷",
    "X09n0248_009:0915a23": "生疑心(示現者顯示也)偈云及斷種種疑亦防生成心今皆",
    "X09n0248_009:0915a24": "含者剛藏所問本為眾生眾生聞說本來成佛之言",
    "X09n0248_009:0915b01": "利根便生此疑(是已起也)鈍根者當時但且領受(是未起也)他",
    "X09n0248_009:0915b02": "日思惟或可始疑或因人將此難之或來世等方始",
    "X09n0248_009:0915b03": "起疑故云皆含也。△疏然斷下二斷知境從心起即",
    "X09n0248_009:0915b04": "悟非定有了萬法皆無所得即知唯有真如是諸法",
    "X09n0248_009:0915b05": "之性餘皆例知者若疑無因果令觀十二因緣若疑",
    "X09n0248_009:0915b06": "自性無恒沙功德妙用令觀恒沙煩惱一一空無自",
    "X09n0248_009:0915b07": "然翻染顯真皆成功德如論中說。▲疏悔是下二釋",
    "X09n0248_009:0915b08": "悔言不定法者六位心所中不定有四謂悔眠尋伺",
    "X09n0248_009:0915b09": "也唯識云於善染等皆不定故悔謂惡作惡所作業",
    "X09n0248_009:0915b10": "追悔為性障止為業今據五蓋亦是定障而因掉後",
    "X09n0248_009:0915b11": "生悔掉有三業謂身好遊走雜戲坐不蹔安口好吟",
    "X09n0248_009:0915b12": "詠無益戲論心情放縱攀緣世藝諸惡覺觀然掉戲",
    "X09n0248_009:0915b13": "時未在緣中後欲入定時方始悔前所作憂惱覆心",
    "X09n0248_009:0915b14": "故名為蓋蓋者如作大重罪常懷思悔悔箭入心後",
    "X09n0248_009:0915b15": "墜惡道若人罪能悔悔已莫復憂如是心安樂不應",
    "X09n0248_009:0915b16": "常念著反自疑悔者有二意一者不知自身心本空",
    "X09n0248_009:0915b17": "元是佛體心外求佛取相積功勤苦多時後悟佛在",
    "X09n0248_009:0915b18": "自心悔前妄苦轉乖真理如志公云得理反觀於行",
    "X09n0248_009:0915b19": "始知枉致功夫二者頓悟心同佛心是我真體四大",
    "X09n0248_009:0915b20": "緣慮皆同客塵遂委身棄命不顧榮樂或捨名譽或",
    "X09n0248_009:0915b21": "捨資財及聲色等心心趣佛念念還源如是多時但",
    "X09n0248_009:0915b22": "喜棄妄同真不久具佛功用後忽被人依剛藏問目",
    "X09n0248_009:0915b23": "難破或因自思惟覺此妨難通決不得却自疑悔悔",
    "X09n0248_009:0915b24": "前枉捨却眾多榮利等事未必師成佛道。",
    "X09n0248_009:0915c01": "經讚許中疏如來之密藏者依士釋也如來是人密",
    "X09n0248_009:0915c02": "藏是法依人顯法故下答者經云生死涅槃同於起",
    "X09n0248_009:0915c03": "滅妙覺圓照離於華翳如是顯示祕藏即開剛藏所",
    "X09n0248_009:0915c04": "問本求此答三業者動身發語之思及思當體也業",
    "X09n0248_009:0915c05": "具者身口意也非色現色等皆如華嚴廣明也疏前",
    "X09n0248_009:0915c06": "頓同等者準論中信根成就是初發心住初發心住",
    "X09n0248_009:0915c07": "即成正覺故普眼章末觀成同佛義當此矣信根者",
    "X09n0248_009:0915c08": "信若決定即名為根根有二義一持自體二能生長",
    "X09n0248_009:0915c09": "經長行中疏二一第四下科分言正說者若但看經",
    "X09n0248_009:0915c10": "文直是剛藏騰前章經文而難如來通釋而已若始",
    "X09n0248_009:0915c11": "終詳究更有甚深意趣謂從經初乃至普眼章末以",
    "X09n0248_009:0915c12": "悟解力慧已清淨未修習故心未清淨故剛藏知機",
    "X09n0248_009:0915c13": "為發此問佛責分別流轉之見及未斷輪迴之過令",
    "X09n0248_009:0915c14": "覺未了章末又再勸云是故我說永斷無始輪迴根",
    "X09n0248_009:0915c15": "本至彌勒問輪迴根本佛令斷愛方是淨心之門慧",
    "X09n0248_009:0915c16": "淨心淨方成定慧之力方得二皆解脫是故經文顯",
    "X09n0248_009:0915c17": "示修行之妙門也反覈起疑本者然答此問目可以",
    "X09n0248_009:0915c18": "神會難以言宣故先反覈令離名言相離心緣相悟",
    "X09n0248_009:0915c19": "其意深矣。▲二正釋經總指輪迴中疏四蘊為世界",
    "X09n0248_009:0915c20": "者金剛經云如來說微塵非微塵是名微塵如來說",
    "X09n0248_009:0915c21": "世界非世界是名世界無著判為色及眾生身搏取",
    "X09n0248_009:0915c22": "中觀破相應行住(十八住中第十住也)色是色蘊及眾生身是",
    "X09n0248_009:0915c23": "四蘊經云微塵者折破麤色至於極微故經云世界",
    "X09n0248_009:0915c24": "者以不念方便破四蘊也折破麤色義色空章已釋",
    "X09n0248_009:0916a01": "彼經至下又云所說三千世界則非世界等無著還",
    "X09n0248_009:0916a02": "釋云此破名身世界世界者眾生世界故評曰然彼",
    "X09n0248_009:0916a03": "云世界一向約情今此經中云世界則兼情與非情",
    "X09n0248_009:0916a04": "故上云總標情器謂有情世界及器世界也器為世",
    "X09n0248_009:0916a05": "界人盡不疑眾生為世界學寡者即疑故引無著論",
    "X09n0248_009:0916a06": "唯證情界問何妨彼經云世界則唯約情如何定知",
    "X09n0248_009:0916a07": "此文兼情故疏下句答云若不約情何成輪迴況經",
    "X09n0248_009:0916a08": "文明言念念相續種種取捨皆是輪迴未出輪迴而",
    "X09n0248_009:0916a09": "辨圓覺彼圓覺性即同流轉譬如動目等乃至法合",
    "X09n0248_009:0916a10": "末云何況生死垢心等豈可但名非情又且諸經論",
    "X09n0248_009:0916a11": "皆說有情世間器世間世間世界但名小異何信二",
    "X09n0248_009:0916a12": "種世間不信二種世界又世界亦名國土國以人為",
    "X09n0248_009:0916a13": "本故人皆逃亡破散便云國破豈是山川土地崩陷",
    "X09n0248_009:0916a14": "名國破邪故知世界兼人矣況經昭然疏次六對中",
    "X09n0248_009:0916a15": "創變者一念業相轉成能見故變為境界相也極證",
    "X09n0248_009:0916a16": "者地位滿足捨異熟識也問證極則出輪迴何以結",
    "X09n0248_009:0916a17": "云皆是轉迴答此六對法皆是所計之境約能計之",
    "X09n0248_009:0916a18": "心是輪迴故所計之境亦流轉今計度云世界最初",
    "X09n0248_009:0916a19": "從心變起直至成佛方得終盡即此計度是輪迴之",
    "X09n0248_009:0916a20": "見也權教學人計有染淨故云初變終證此宗不然",
    "X09n0248_009:0916a21": "本無世界可除亦無法界可證本亦非染今亦非淨",
    "X09n0248_009:0916a22": "故下經云本無菩提及與涅槃亦無成佛及不成佛",
    "X09n0248_009:0916a23": "無妄輪迴及非輪迴據此道理何有創變之始極證",
    "X09n0248_009:0916a24": "之終故實教宗中指權教云但有教文而無實果疏",
    "X09n0248_009:0916b01": "住劫等者成住壞空義如前釋現行等者就情說也",
    "X09n0248_009:0916b02": "現行者能計心境相應時也調伏者息伏其心令不",
    "X09n0248_009:0916b03": "起念念不起時境不獨立故皆指也如無想定或無",
    "X09n0248_009:0916b04": "想天或四空定之類也然前六對初二對通於情器",
    "X09n0248_009:0916b05": "次三對唯約器此一對唯約情也疏惑業襲習等者",
    "X09n0248_009:0916b06": "此中有三重展轉以明流轉之相三重者即當惑業",
    "X09n0248_009:0916b07": "苦三道也謂惑是煩惱道即貪瞋癡等根隨煩惱業",
    "X09n0248_009:0916b08": "即業道謂善惡不動等報應即苦道謂三界所受身",
    "X09n0248_009:0916b09": "也此中猶約展轉枝末若就根本而論即由無明迷",
    "X09n0248_009:0916b10": "真執妄起惑造業輪迴受生此義廣如金剛鈔辨言",
    "X09n0248_009:0916b11": "襲習者襲謂承襲即相續義習謂熏習即習學義謂",
    "X09n0248_009:0916b12": "後念習前念相承襲續展轉無窮綸輪者皆約喻以",
    "X09n0248_009:0916b13": "明報應無盡義如車輪轉疏文或可但云淪轉亦得",
    "X09n0248_009:0916b14": "淪者沉沒義沒而復出無窮無盡故云淪轉若依此",
    "X09n0248_009:0916b15": "文即不取淪字也然襲習綸輪即成唯識中十二因",
    "X09n0248_009:0916b16": "緣前前為因後後為果之義於生老病死身復起無",
    "X09n0248_009:0916b17": "明故輪迴無有窮盡言無明無因老死無果者且約",
    "X09n0248_009:0916b18": "一周義說非不終而復始故唯識頌云由諸業習氣",
    "X09n0248_009:0916b19": "二取習氣俱前異熟既盡復生餘異熟二取惑也餘",
    "X09n0248_009:0916b20": "可配知惑業皆是習氣故此總云襲習劫波者此云",
    "X09n0248_009:0916b21": "時分大劫小劫長時短時下至剎那皆名時分眾生",
    "X09n0248_009:0916b22": "從無始來經歷碎世界為微塵數劫及河沙數之劫",
    "X09n0248_009:0916b23": "輪迴受苦相續無窮不可止遏惑業令休息滅絕生",
    "X09n0248_009:0916b24": "死令窮盡莫者無也不也疏我我所者我是有情我",
    "X09n0248_009:0916c01": "所是器界苦所依者是四大身餘文可解。",
    "X09n0248_009:0916c02": "經法中疏夢見實物者假如有人在書窻下作夢還",
    "X09n0248_009:0916c03": "見臥書窻下雖身處皆實然現見者元是夢也經喻",
    "X09n0248_009:0916c04": "中譬如動目等者喻文有四對也初喻中疏言由目",
    "X09n0248_009:0916c05": "數動水成波者如人動轉眼睛或手研捏眼角眼即",
    "X09n0248_009:0916c06": "所見或傾倒轉動或一物成二種種迴轉一切皆然",
    "X09n0248_009:0916c07": "今但云水者由水或時有不因目動自有別緣而動",
    "X09n0248_009:0916c08": "搖為波則動目者疑其自爾不知因眼餘物不然故",
    "X09n0248_009:0916c09": "唯水喻次眼識純者釋定眼也意取鈍滯不能迅速",
    "X09n0248_009:0916c10": "趂及乃見火旋成於輪相故云定眼非謂凝然堅固",
    "X09n0248_009:0916c11": "永不移動方名為定如有人取一杖枝火燒頭邊半",
    "X09n0248_009:0916c12": "寸已來炎赤便以手搓旋之即見赤輪之相杖枝若",
    "X09n0248_009:0916c13": "長而稍曲輪相即轉轉寬大據其所見可若三尺二",
    "X09n0248_009:0916c14": "尺圍豈有半寸之火忽然寬展故知但是眼識鈍滯",
    "X09n0248_009:0916c15": "不迅速趂他火輪不及便似周圍皆是火也經但云",
    "X09n0248_009:0916c16": "眼者說時隨世泛言疏兼云識者釋義須剋取親能",
    "X09n0248_009:0916c17": "見者然水波火輪但是眼之動定喻於圓覺中見凡",
    "X09n0248_009:0916c18": "見聖但是流轉妄心岸移月運但是雲駛舟行亦同",
    "X09n0248_009:0916c19": "此也駛者奔疏急走之相經結指前疑中疏未是答",
    "X09n0248_009:0916c20": "難者有人造疏云從世界生滅至此是答初難空華",
    "X09n0248_009:0916c21": "喻答第二難金鑛喻答第三難故此潛揀之不能形",
    "X09n0248_009:0916c22": "於名字矣次從然雖非正答下亦是通難恐有難云",
    "X09n0248_009:0916c23": "前若未是答難佛所說者其意在何故次通云已是",
    "X09n0248_009:0916c24": "標舉建立等。",
    "X09n0248_009:0917a01": "經喻釋現起疑中疏二一二喻下科分。▲二正釋經",
    "X09n0248_009:0917a02": "翳差華亡中疏喻釋佛者佛地論云如睡夢覺如蓮",
    "X09n0248_009:0917a03": "華開等十義序分鈔中已釋疏一空者華也一有者",
    "X09n0248_009:0917a04": "翳也法合云縱使心迷者如翳有也生死亦寂如空",
    "X09n0248_009:0917a05": "華也。",
    "X09n0248_009:0917a06": "經法合中疏此疑過深者非但疑於法之文義兼墮",
    "X09n0248_009:0917a07": "謗佛之科云佛煩惱此過非輕。",
    "X09n0248_009:0917a08": "經金鑛喻中疏二一金在下釋喻文銷頑石等者應",
    "X09n0248_009:0917a09": "設關並云鑛中本無金銷鑛金即出頑石中無金銷",
    "X09n0248_009:0917a10": "鍊金應生此是例破他也又云鍊石金不出既由石",
    "X09n0248_009:0917a11": "裏無鍊鑛得真金即知鑛中有此是反例成己義也",
    "X09n0248_009:0917a12": "故知真金但因銷鑛而顯不因銷鑛而有。▲疏法合",
    "X09n0248_009:0917a13": "下二釋法合二一正配合疏然此下二會通二喻二",
    "X09n0248_009:0917a14": "一且會通四一出二喻相疏意云下二釋二喻意疏",
    "X09n0248_009:0917a15": "若但下三明偏取之失疏道理下四結雙取所以疏",
    "X09n0248_009:0917a16": "是知下二正結揀文並可知。",
    "X09n0248_009:0917a17": "經所造離念中疏先標覺心等者諸教每雙遮對待",
    "X09n0248_009:0917a18": "云非真非妄等句皆不顯言是何法非真妄等但有",
    "X09n0248_009:0917a19": "遮而無表故中下之人因此墮於斷滅之見今直顯",
    "X09n0248_009:0917a20": "言妙圓覺心無菩提等實可謂為之了義疏轉依者",
    "X09n0248_009:0917a21": "謂菩提涅槃是二轉依果還由轉生死得涅槃轉煩",
    "X09n0248_009:0917a22": "惱得菩提故此義至下地位中當更釋言體雖即真",
    "X09n0248_009:0917a23": "者問即圓覺體是涅槃用是菩提此真實體用即是",
    "X09n0248_009:0917a24": "圓覺何得言無故疏答云體雖即真等也此體字都",
    "X09n0248_009:0917b01": "指菩提涅槃二法自體不說對用之體智者審之。",
    "X09n0248_009:0917b02": "經能造帶情中疏二一二能下科分二隨釋。",
    "X09n0248_009:0917b03": "經凡心真覺中疏小聖真智者生空智也生空即是",
    "X09n0248_009:0917b04": "我空人空小聖理者即生空真如謂於我人空處證",
    "X09n0248_009:0917b05": "真實滅諦之理不但空無而已故云真如經科無實",
    "X09n0248_009:0917b06": "體者謂此心本自空無名為無體非但對用論體而",
    "X09n0248_009:0917b07": "云無體。",
    "X09n0248_009:0917b08": "經結問中疏二一乍看下揀濫疏問前下二通妨此",
    "X09n0248_009:0917b09": "一段疏文理顯妙不假釋之講者必須發揚疏旨。",
    "X09n0248_009:0917b10": "經偈諷中疏互有互無者長行無依解起行而有結",
    "X09n0248_009:0917b11": "問不當理偈中無結問不當理而有依解起行。",
    "X09n0248_009:0917b12": "經深究輪迴之因疏二一第三下明科意二釋經文",
    "X09n0248_009:0917b13": "經慶前中疏五眼者一肉眼謂肉團中有清淨色能",
    "X09n0248_009:0917b14": "見障內色二天眼於肉眼邊引淨天眼見障外色三",
    "X09n0248_009:0917b15": "慧眼以根本智照見真理四法眼以後得智說法度",
    "X09n0248_009:0917b16": "人五佛眼前四在佛皆名佛眼又見性圓極名為佛",
    "X09n0248_009:0917b17": "眼故古德云天眼通非礙肉眼礙非通法眼唯觀俗",
    "X09n0248_009:0917b18": "慧眼直緣空佛眼如千日照異體還同餘義在別卷。",
    "X09n0248_009:0917b19": "疏妙信者準大品中意不信一切名妙信也妙信是",
    "X09n0248_009:0917b20": "能信之智常住是所信之法今經云於大涅槃生決",
    "X09n0248_009:0917b21": "定信故引妙信常住以證(常住是大涅槃)亦可此妙信之心",
    "X09n0248_009:0917b22": "但能常住不退不失即妄想滅盡二意皆通疏不執",
    "X09n0248_009:0917b23": "月運等者雖舉其喻意在其法法者即一切世界始",
    "X09n0248_009:0917b24": "終生滅等也然會中人雖領悟佛說不妨還見世界",
    "X09n0248_009:0917c01": "生滅等相但了之從心所轉轉相即空不執認之為",
    "X09n0248_009:0917c02": "實故經云無復重隨非謂眼下都不見之。",
    "X09n0248_009:0917c03": "經問斷輪迴中云欲遊寂滅等者不住涅槃故云遊",
    "X09n0248_009:0917c04": "也。",
    "X09n0248_009:0917c05": "經問修悲智中疏法門無邊等者配四弘誓中之二",
    "X09n0248_009:0917c06": "也菩薩初發心時必具此四今依願修道豈得離之",
    "X09n0248_009:0917c07": "前問斷輪迴已當煩惱無邊誓願斷今問修菩提正",
    "X09n0248_009:0917c08": "是無上佛道誓願成欲成種智必廣學法門故於此",
    "X09n0248_009:0917c09": "問中便攝此願入塵度生其文自顯四弘備矣疏少",
    "X09n0248_009:0917c10": "湯添冰者湯如智慧冰如煩惱少智入塵化生不覺",
    "X09n0248_009:0917c11": "自成塵念如將少湯銷冰湯亦成凍余昔在京城擬",
    "X09n0248_009:0917c12": "入山時曾有偈云投湯銷池冰冰堅湯亦凝將冰投",
    "X09n0248_009:0917c13": "釜裏針芥自相應說此偈已入山于今矣愛見大悲",
    "X09n0248_009:0917c14": "者淨名云彼有疾菩薩應復作如是念我此病非真",
    "X09n0248_009:0917c15": "非有眾生病亦非真非有作此觀時於諸眾生若起",
    "X09n0248_009:0917c16": "愛見大悲即應捨離所以者何菩薩斷除客塵煩惱",
    "X09n0248_009:0917c17": "而起大悲愛見悲者則於生死有疲厭心若能離此",
    "X09n0248_009:0917c18": "無有疲厭在在所生不為愛見之所覆也乃至無方",
    "X09n0248_009:0917c19": "便慧縛有方便慧解。",
    "X09n0248_009:0917c20": "經結益中疏心如淨明鏡者一切眾生自心本似淨",
    "X09n0248_009:0917c21": "明之鏡不似塵染之鏡但六祖能和尚慧目肅清能",
    "X09n0248_009:0917c22": "照耀之愚夫迷倒不能照之故六祖可傳心印非六",
    "X09n0248_009:0917c23": "祖心獨如淨鏡也若約緣起門中漸斷習氣隨俗說",
    "X09n0248_009:0917c24": "之方如拂拭塵盡心鏡方明然述此偈之由已在懸",
    "X09n0248_009:0918a01": "談第八修證階差門鈔中具述訖疏即同法華者彼",
    "X09n0248_009:0918a02": "經云欲令眾生開佛知見天親論判云開者無上義",
    "X09n0248_009:0918a03": "即雙開菩提涅槃二無上也謂除一切智智更無餘",
    "X09n0248_009:0918a04": "事故云無上今經云無上知見正當此義故云即同",
    "X09n0248_009:0918a05": "經讚許中疏本清淨之輪迴等者若於塵染中而說",
    "X09n0248_009:0918a06": "輪迴及差別中而談種類即為淺近蓋是常情之事",
    "X09n0248_009:0918a07": "今乃三章經文已顯無明非實有體本無身心生死",
    "X09n0248_009:0918a08": "根塵內外無不清淨圓覺普照寂滅無二乃至一切",
    "X09n0248_009:0918a09": "眾生本來成佛重重開顯理智照然今乃於此淨清",
    "X09n0248_009:0918a10": "之中問答輪迴之法又於無二之中問答差別種類",
    "X09n0248_009:0918a11": "之數故為深奧祕密微妙之義也。",
    "X09n0248_009:0918a12": "經無生忍者疏釋可見然法既無生即無有滅故華",
    "X09n0248_009:0918a13": "嚴云不見有少法生滅何以故若無生則無滅故又",
    "X09n0248_009:0918a14": "云一切法無生一切法無滅若能如是解諸佛常現",
    "X09n0248_009:0918a15": "前故信力入印經中亦有無滅忍更有餘義具如大",
    "X09n0248_009:0918a16": "疏大鈔。",
    "X09n0248_009:0918a17": "經長行中疏二一次下下科分言推本末令斷者本",
    "X09n0248_009:0918a18": "即貪愛末即五道也此答前第一問二明種性者新",
    "X09n0248_009:0918a19": "熏五性也存愛修習遇諸教門熏成差別種性說令",
    "X09n0248_009:0918a20": "知者意在莫隨多種須契自心但以菩提心為本莫",
    "X09n0248_009:0918a21": "將愛為本也此答前第二問。▲二正釋經約貪欲標",
    "X09n0248_009:0918a22": "指中疏二一謂對下釋貪欲三一直指愛是輪迴本",
    "X09n0248_009:0918a23": "言所貪五欲者五欲即色聲香味觸也問欲應是心",
    "X09n0248_009:0918a24": "何言色等答瑜伽云欲有二種一煩惱欲二事欲事",
    "X09n0248_009:0918b01": "即五塵今謂心起合塵塵即名欲故下云由於欲境",
    "X09n0248_009:0918b02": "起諸違順又無常經云常求諸欲境等疏中雖舉所",
    "X09n0248_009:0918b03": "貪五欲意指能貪之愛是輪迴根本指能貪愛者愛",
    "X09n0248_009:0918b04": "細貪麤以貪顯愛。△疏首楞下二引三經證成謂證",
    "X09n0248_009:0918b05": "貪愛是輪迴之本流愛者謂無始愛之習氣任運流",
    "X09n0248_009:0918b06": "注相續不斷為種者如女人欲受胎時必藉男子之",
    "X09n0248_009:0918b07": "種胤納想者前是分別之愛此即俱生之愛俱生之",
    "X09n0248_009:0918b08": "愛方能助潤於業受生故也如俱舍說男胎於母如",
    "X09n0248_009:0918b09": "妻想而忌於父女胎於父如夫想而忌於母遘者遇",
    "X09n0248_009:0918b10": "也交遘是種子現行互相資熏和合之義吸引者因",
    "X09n0248_009:0918b11": "緣相牽如磁石吸針同業者宿所造之業成熟今為",
    "X09n0248_009:0918b12": "若人若畜等也故云以是因緣有生死矣餘涅槃佛",
    "X09n0248_009:0918b13": "名文皆可見。△疏先令下三舉喻明其斷意意明貪",
    "X09n0248_009:0918b14": "愛既是輪迴之本欲免輪迴先斷貪愛如樹除根即",
    "X09n0248_009:0918b15": "枝條自然枯朽如有偈云伐樹不盡根數數更生樹",
    "X09n0248_009:0918b16": "斷愛不盡本數數復生苦即斯意也。",
    "X09n0248_009:0918b17": "疏言種下二銷釋餘文二一雜釋二一正釋天屬之",
    "X09n0248_009:0918b18": "恩者父子之道天性也謂天生自然相屬親愛非由",
    "X09n0248_009:0918b19": "強結情愛也劉向云不緣生得天屬親肯向仇讎結",
    "X09n0248_009:0918b20": "方寸餘文皆可知矣六親者父母男女夫婦然人間",
    "X09n0248_009:0918b21": "亦有六親不得任運相愛者今從多而說矣因敬者",
    "X09n0248_009:0918b22": "如敬佛法深心之人見三寶和尚闍棃諸善知識本",
    "X09n0248_009:0918b23": "因為法敬重漸成深心情愛請益雖足亦不忍去離",
    "X09n0248_009:0918b24": "餘文可解恩非愛等者此四句中一恩非愛如人曾",
    "X09n0248_009:0918c01": "得他種種重恩前人但是機心結託施恩本亦不因",
    "X09n0248_009:0918c02": "情愛此受恩人他日或失權位或漸貧窮其施恩人",
    "X09n0248_009:0918c03": "又更窮乏之甚遠來相投此人此人忽見心大生惱",
    "X09n0248_009:0918c04": "將何以報何有愛邪故云恩非愛二愛非恩如多欲",
    "X09n0248_009:0918c05": "人遇端正可意之女憐愛雖甚何有恩邪三亦恩亦",
    "X09n0248_009:0918c06": "愛如得明友情人重恩或得情深女人重恩每相聚",
    "X09n0248_009:0918c07": "會難忍別離四非恩非愛即是尋常外人乃至怨家",
    "X09n0248_009:0918c08": "也貪與愛四句者一貪非愛如人貪忙不是愛忙又",
    "X09n0248_009:0918c09": "如買苦口治病之藥秤兩不免貪多何曾愛之二愛",
    "X09n0248_009:0918c10": "非貪如人愛看相殺相打何肯貪求之又如見他外",
    "X09n0248_009:0918c11": "人可意孩子或猫狗等亦何必貪求縱與之即未必",
    "X09n0248_009:0918c12": "肯受三亦貪亦愛即名利財色之類四非貪非愛即",
    "X09n0248_009:0918c13": "一切違情境及平平境。△疏若對下二料揀謂約治",
    "X09n0248_009:0918c14": "無始惡習揀所愛之境有順道乖道也如聞善淨真",
    "X09n0248_009:0918c15": "法流注於心得其滋潤愛之不已是順道也愛父母",
    "X09n0248_009:0918c16": "(孝也)伯叔(義也)兄弟(悌也)亦然若愛名利女色等是乖道也",
    "X09n0248_009:0918c17": "約妄揀心者據不達理但隨迷妄之情即起心動念",
    "X09n0248_009:0918c18": "即是乖道至於厭生死愛涅槃亦爾問瑜伽云菩薩",
    "X09n0248_009:0918c19": "厭患生死過聲聞百千倍如何今云愛涅槃厭生死",
    "X09n0248_009:0918c20": "皆為過患答明言約妄情誰論菩薩菩薩但是悲智",
    "X09n0248_009:0918c21": "心中所為一切非此所揀。▲疏又唯下二次釋其中",
    "X09n0248_009:0918c22": "指所愛境亦不出前然此中意有二別一前就句數",
    "X09n0248_009:0918c23": "雜雜備而列之此就損益輕重倫次言之二前或說",
    "X09n0248_009:0918c24": "愛之因由或說愛境違順或說愛心迷悟今則直論",
    "X09n0248_009:0919a01": "愛之體事若善若惡言禽荒等者尚書說太康失邦",
    "X09n0248_009:0919a02": "因由云外作禽荒(遊獵等)內作色荒(淫亂等)此三重愛初",
    "X09n0248_009:0919a03": "一有苦報之損後二有樂報之益益中善愛劣法愛",
    "X09n0248_009:0919a04": "勝又初二順有漏之損(有漏施戒第三生怨)後一順無漏之益",
    "X09n0248_009:0919a05": "損中惡愛重善愛輕且據漸次誘引作如是說若就",
    "X09n0248_009:0919a06": "前約妄揀心及下所引經文則三皆是障若將此三",
    "X09n0248_009:0919a07": "對所引經文成一對損益謂前三乖性之損後之法",
    "X09n0248_009:0919a08": "愛不存心稱性之益經約受生中科約受生以結定",
    "X09n0248_009:0919a09": "者既世界四生皆因淫欲方得受生即決定知愛是",
    "X09n0248_009:0919a10": "生死之本以淫欲必是愛故也。△疏三一卵等下釋",
    "X09n0248_009:0919a11": "此四為受生緣受生差別者卵等四異故云差別皆",
    "X09n0248_009:0919a12": "是眾生所託受生之處故思業為因等者動身之思",
    "X09n0248_009:0919a13": "發語之思及思當體是行業也此為眾生善惡親因",
    "X09n0248_009:0919a14": "託[穀-禾+卵]等為緣故得生也[穀-禾+卵]是卵[穀-禾+卵]胎謂胎藏濕生者",
    "X09n0248_009:0919a15": "不因父母但託濕氣而生如微細蟲豸等染者是化",
    "X09n0248_009:0919a16": "生化生無別所託但依染心及業受生也故俱舍頌",
    "X09n0248_009:0919a17": "云倒心趣欲境濕化染香處。△疏若以下二以四配",
    "X09n0248_009:0919a18": "六道鬼子者是鬼子母兒謂母從子稱兒約母名諸",
    "X09n0248_009:0919a19": "家疏論皆如此標號余意謂不必以此重疊故但言",
    "X09n0248_009:0919a20": "鬼子而已既有母子即是胎生也故有鬼母白目連",
    "X09n0248_009:0919a21": "曰我晝夜各生五百子隨生自食雖盡不飽地行羅",
    "X09n0248_009:0919a22": "剎者揀飛空羅剎即非胎生三十二子者或云五百",
    "X09n0248_009:0919a23": "然三十二多定又鹿母夫人生大肉顆棄於池中開",
    "X09n0248_009:0919a24": "成五百肉卵各生一子亦近此類柰女者有說從枯",
    "X09n0248_009:0919b01": "老柰樹中濕處而生或云菴羅女即是菴羅樹也或",
    "X09n0248_009:0919b02": "西國此一果二名或前後翻譯不同未詳本末若此",
    "X09n0248_009:0919b03": "方者有人云王梵志從王家庭前林檎樹中生未詳",
    "X09n0248_009:0919b04": "虗實劫初者成劫之初一增減劫中世界成已未有",
    "X09n0248_009:0919b05": "人物二禪天福盡者下生人間是化也畜具四者正",
    "X09n0248_009:0919b06": "法念經云化生金翅鳥能食四生龍如次濕胎卵生",
    "X09n0248_009:0919b07": "金翅鳥能食三生(濕胎卵)二生(胎卵)一生(唯卵)等龍謂劣生",
    "X09n0248_009:0919b08": "者即不能食勝生者據此即知金翅及龍皆具四生",
    "X09n0248_009:0919b09": "餘獸皆胎等者然諸餘水陸禽畜之類或亦更有具",
    "X09n0248_009:0919b10": "四生者亦應甚多未見佛說不能具悉以此且據常",
    "X09n0248_009:0919b11": "人所見極多者指配云皆胎皆卵故次云然著地飛",
    "X09n0248_009:0919b12": "空乃至不可具分品類問何以卵劣在初化勝居後",
    "X09n0248_009:0919b13": "答有二釋一約境具緣多者為首謂卵必具四胎三",
    "X09n0248_009:0919b14": "濕二化不兼餘故居後二約心從本至末為次謂無",
    "X09n0248_009:0919b15": "明是卵即本識三細中最初業相能所未分混沌如",
    "X09n0248_009:0919b16": "卵既是根本故首明之無明發業蘊在藏識為胎愛",
    "X09n0248_009:0919b17": "水潤之方能受生為濕化生即從無忽有為化故此",
    "X09n0248_009:0919b18": "次之。△疏皆因下三釋餘文結愛為本謂初受胎時",
    "X09n0248_009:0919b19": "妬忌父母父母亦皆生愛方得受身即當識等支也",
    "X09n0248_009:0919b20": "如俱舍說亦依業染者佛地論但云業染即俱舍世",
    "X09n0248_009:0919b21": "間品意偈云倒心趣欲境濕化染香處六受欲等者",
    "X09n0248_009:0919b22": "忉利天但相交而已都無遺洩夜摩相抱欲情即足",
    "X09n0248_009:0919b23": "兜率執手化樂戲笑他化相視而已故云輕重也最",
    "X09n0248_009:0919b24": "後淫字貫通於上謂交淫抱淫乃至視淫餘諸異類",
    "X09n0248_009:0919c01": "者大海四洲異生也淫欲之相各不同也心染氣傳",
    "X09n0248_009:0919c02": "者如鵶以觜傳鵲以枝傳乃至雞鴨之類受性稟命",
    "X09n0248_009:0919c03": "等者釋經中因淫而正性命此中性字不是真靈之",
    "X09n0248_009:0919c04": "性意說人中性命也既性命由淫下正是結愛為本",
    "X09n0248_009:0919c05": "便是釋經中當知下二句。",
    "X09n0248_009:0919c06": "經欲助中疏愛種子者愛心對境發現行時必親依",
    "X09n0248_009:0919c07": "種子亦可愛性者是愛之自體故佛說心境如黑白",
    "X09n0248_009:0919c08": "二牛非黑牛縛白牛亦非白牛繫黑牛乃是犂具羈",
    "X09n0248_009:0919c09": "鞅縛二牛令捨離不得羈鞅如貪愛也。",
    "X09n0248_009:0919c10": "經更依中疏欲謂貪淫者問前云欲是五塵此復云",
    "X09n0248_009:0919c11": "貪何也答欲者非定屬心非偏是境或是塵欲或是",
    "X09n0248_009:0919c12": "貪欲或是淫欲或是善欲今經云欲因愛生通於貪",
    "X09n0248_009:0919c13": "淫二也詳之可解。△經科起諸業報者業有二義一",
    "X09n0248_009:0919c14": "動作義即是行支二為因義即是有支報是苦果是",
    "X09n0248_009:0919c15": "酬因義即生死二支也別釋中善惡不動三種業者",
    "X09n0248_009:0919c16": "即大經六地中罪等三行也彼經云凡夫執著常求",
    "X09n0248_009:0919c17": "有無不正思惟起於妄行謂罪行福行不動行釋曰",
    "X09n0248_009:0919c18": "罪福二行即此善惡二業不動名同謂由迷異熟因",
    "X09n0248_009:0919c19": "果違正信解起感三塗總報惡業及人天別報苦業",
    "X09n0248_009:0919c20": "皆名罪行由迷真實義故不知三界皆苦妄謂為樂",
    "X09n0248_009:0919c21": "起欲界人天善業名福行四禪八定靜業名不動行。",
    "X09n0248_009:0919c22": "△經科惡業苦報者以三界惡果是不可樂故名苦",
    "X09n0248_009:0919c23": "酬前惡業故名報此通依正二報下隨類別指經云",
    "X09n0248_009:0919c24": "境背等者如舉不及第選被駮放瞋恨侍郎況所求",
    "X09n0248_009:0920a01": "欲遂被人障隔破敗等如此等類人間約百千萬般",
    "X09n0248_009:0920a02": "不可具載既殺害逼惱種種之相性怨怨相報無有",
    "X09n0248_009:0920a03": "斷期此皆從瞋起惡業也亦可下從貪起於惡業也",
    "X09n0248_009:0920a04": "文易可知前則殺生兩舌惡口等三不善業偏增後",
    "X09n0248_009:0920a05": "則淫盜綺語生三不善業偏增妄語通二成七支業",
    "X09n0248_009:0920a06": "其貪瞋癡即能起也故都名十惡又逼惱陵辱飲噉",
    "X09n0248_009:0920a07": "皆入輕收非十惡數若約犯十重戒即應加酤酒慳",
    "X09n0248_009:0920a08": "自讚入於貪中其瞋及說過謗佛入於瞋中癡通二",
    "X09n0248_009:0920a09": "毒故不別說又因貪瞋破戒皆名愛羅剎因癡破戒",
    "X09n0248_009:0920a10": "名見羅剎癡者別生異見言無罪等非如牛羊之類",
    "X09n0248_009:0920a11": "其所依罪相亦不離殺盜等故不別說又癡人亦有",
    "X09n0248_009:0920a12": "平平不能作善作惡同於無記故此不說不說無記",
    "X09n0248_009:0920a13": "之報但言善惡之報亦此意也細窮亦有其相隱劣",
    "X09n0248_009:0920a14": "故不說矣。△疏故華嚴下證的有三惡報非唯地獄",
    "X09n0248_009:0920a15": "餓鬼也。",
    "X09n0248_009:0920a16": "經善業樂報中疏二一知愛下略銷經文。▲疏判云",
    "X09n0248_009:0920a17": "下二通釋妨難二一會苦樂相違妨者夫未出三界",
    "X09n0248_009:0920a18": "無非苦果況此具有八苦五衰斫截殘害等而輒判",
    "X09n0248_009:0920a19": "為樂其故何邪答此實是苦今且就前三惡道苦苦",
    "X09n0248_009:0920a20": "之報而判為樂也故疏云麤相言之八苦者謂生苦",
    "X09n0248_009:0920a21": "老苦病苦死苦愛別離苦怨憎會苦求不得苦五盛",
    "X09n0248_009:0920a22": "陰苦五衰者如經中說有諸天子將欲沒時五相先",
    "X09n0248_009:0920a23": "現一衣垢染現二華鬘萎顇三兩腋汗流四體便臭",
    "X09n0248_009:0920a24": "穢五不樂本座時彼天子寢臥林間所有婇女與餘",
    "X09n0248_009:0920b01": "天子共為遊戲彼見此已生大憂苦復受陵蔑悚慄",
    "X09n0248_009:0920b02": "之苦由有廣大福聚成就及廣大五欲天子生時所",
    "X09n0248_009:0920b03": "餘薄福諸舊天子見已惶怖受大憂苦此上所說通",
    "X09n0248_009:0920b04": "六欲天其下二天又受斫截破壞驅擯殘害之苦由",
    "X09n0248_009:0920b05": "與修羅共戰諍時天與修羅互相違拒即執四兵仗",
    "X09n0248_009:0920b06": "謂金銀頗胝琉璃共相戰鬬爾時諸天及與修羅或",
    "X09n0248_009:0920b07": "斷肢節或破其身或復致死若傷身斷節續還如故",
    "X09n0248_009:0920b08": "若斷其首即便殞歿天與修羅互有他勝然天多勝",
    "X09n0248_009:0920b09": "力勢強故然其彼天若為他勝即退入自宮已諸同",
    "X09n0248_009:0920b10": "類更不慰問有此因緣便懷憂慼若天得勝便入修",
    "X09n0248_009:0920b11": "羅宮中為奪其女便起違諍若修羅得勝即入天宮",
    "X09n0248_009:0920b12": "為求四種蘇陀味故共相戰諍復有強力天子纔一",
    "X09n0248_009:0920b13": "發憤諸劣天子便被驅擯出其自宮是故諸天受三",
    "X09n0248_009:0920b14": "種苦謂死墮苦陵蔑苦斫截殘害驅擯苦。△疏若於",
    "X09n0248_009:0920b15": "下二通五六有異謂修羅於諸經論中或有別開為",
    "X09n0248_009:0920b16": "一道即有六道或有便於天鬼畜中攝者即唯五道",
    "X09n0248_009:0920b17": "也。",
    "X09n0248_009:0920b18": "經科不動業報者四禪八定業成色無色界等報因",
    "X09n0248_009:0920b19": "果俱有不動義故疏二一知其下釋禪定禪定者總",
    "X09n0248_009:0920b20": "相言之即曰八定皆同以善等持為自性故若就別",
    "X09n0248_009:0920b21": "言色界即曰禪無色但曰定以具支不具支止觀均",
    "X09n0248_009:0920b22": "不均有差別故又大小乘聖凡所修大同小異凡夫",
    "X09n0248_009:0920b23": "即苟且欣上殊勝厭下苦等而修入二乘為厭生死",
    "X09n0248_009:0920b24": "欣上上地斷下下地惑求出三界修禪定也若諸菩",
    "X09n0248_009:0920c01": "薩但為隨順法性化生降外道引小乘示現修習而",
    "X09n0248_009:0920c02": "入禪定(廣如別卷)故凡夫修感報不越有頂二乘修此永",
    "X09n0248_009:0920c03": "出三界菩薩示入神通自在廣為利益及其所修體",
    "X09n0248_009:0920c04": "相名字欣趣證入即大同小異今經即唯是凡夫所",
    "X09n0248_009:0920c05": "修也然大疏中於此具有釋名出體辨相一一委明",
    "X09n0248_009:0920c06": "此疏既略之今亦但撮略大意銷文而已疏四禪者",
    "X09n0248_009:0920c07": "梵音禪那此云靜慮謂於一所緣繫念寂靜而審慮",
    "X09n0248_009:0920c08": "故四無色定有靜無慮欲界等持有慮無靜唯色界",
    "X09n0248_009:0920c09": "四得受斯名四但依次不別立稱若分別者一尋伺",
    "X09n0248_009:0920c10": "二喜三樂四捨定者心一境性四無色界皆唯定也",
    "X09n0248_009:0920c11": "言無色者超過違害有色法故前三從加行得名有",
    "X09n0248_009:0920c12": "頂昧劣當體受稱謂以六行(厭下苦麤障欣上淨妙離)伏下地惑",
    "X09n0248_009:0920c13": "展轉得上地定謂離欲惡不善法有尋有伺離生喜",
    "X09n0248_009:0920c14": "樂住初禪滅尋伺內淨一心定生喜樂住二禪離喜",
    "X09n0248_009:0920c15": "住捨有念正知身受樂住三禪斷樂先除苦喜憂滅",
    "X09n0248_009:0920c16": "不苦不樂捨念清淨住四禪四無色者超一切色想",
    "X09n0248_009:0920c17": "(過眼識想)滅有對想(次四識和合想滅也)不念種種想(不念意識和合想然唯就",
    "X09n0248_009:0920c18": "緣色而言)入無邊虗空住無邊虗空處超空入無邊識處",
    "X09n0248_009:0920c19": "住(心緣內識作無邊行相故以為名)超識入無所有處住(內外皆無也何故須",
    "X09n0248_009:0920c20": "超事念麤故心於所緣捨諸所有寂然而住也)超此住非想(無下七地明了之想)非非",
    "X09n0248_009:0920c21": "想(有昧劣想)處(此中不出三界者由緣無想境即是細想外道不了謂為涅槃若知此患更求上進求上",
    "X09n0248_009:0920c22": "進時上無所緣竟無所得故滅而不轉則得滅受想定若未得此定厭想為先後想不行則入無想)。▲疏",
    "X09n0248_009:0920c23": "上二下二釋受報經云便現等者正明受報也即前",
    "X09n0248_009:0920c24": "禪定所感色無色界之報也據色有無以得名界者",
    "X09n0248_009:0921a01": "分齊欲界雖亦有色約麤重立名揀於色界耳餘文",
    "X09n0248_009:0921a02": "詳之可知。",
    "X09n0248_009:0921a03": "經總結中疏前指無明者即文殊章中以無明是生",
    "X09n0248_009:0921a04": "死根本此標貪愛者即此彌勒章以貪愛是輪迴本",
    "X09n0248_009:0921a05": "發潤者發業潤業也謂無明能發業愛取能潤業據",
    "X09n0248_009:0921a06": "諸教中多說無明發業愛取潤業之義此經亦具之",
    "X09n0248_009:0921a07": "故云備矣然十惡等者明斷不斷意一向須除者如",
    "X09n0248_009:0921a08": "普賢行願經中但懺惡業也但除病者十善八定雖",
    "X09n0248_009:0921a09": "不悔除能發此業之無明能潤此業之貪愛即須改",
    "X09n0248_009:0921a10": "悔行心用意不得依前。",
    "X09n0248_009:0921a11": "經正勸中疏先斷此二者貪欲約對外塵愛渴約內",
    "X09n0248_009:0921a12": "心相續故云二也事起者造業事也心者發心也即",
    "X09n0248_009:0921a13": "無明貪愛次句可解自報以觀事等者以果驗因自",
    "X09n0248_009:0921a14": "然怖苦息惡欣樂興善故云可變(變惡為善)舉事下以造",
    "X09n0248_009:0921a15": "業過患訶責欲造業之心如何隨逐無明用為郎主",
    "X09n0248_009:0921a16": "承事貪愛以作魔王心即悟其下劣自墜自損故能",
    "X09n0248_009:0921a17": "反也。",
    "X09n0248_009:0921a18": "經通妨中疏二一二通下敘難意疏菩薩下二釋經",
    "X09n0248_009:0921a19": "文云同事者同其所作之事而益物也則四攝法中",
    "X09n0248_009:0921a20": "之一餘三即布施愛語利行也眾生病則菩薩病者",
    "X09n0248_009:0921a21": "即彼經問疾品文殊問言居士是疾何所因起其生",
    "X09n0248_009:0921a22": "久如當云何滅維摩詰言從癡有愛則我病生以一",
    "X09n0248_009:0921a23": "切眾生病是故我病若一切眾生得不病者則我病",
    "X09n0248_009:0921a24": "滅所以者何菩薩為眾生故入生死有生死則有病",
    "X09n0248_009:0921b01": "若眾生得離病者則菩薩無復病譬如長者唯有一",
    "X09n0248_009:0921b02": "子其子得病父母亦病若子病愈父母亦愈菩薩如",
    "X09n0248_009:0921b03": "是於諸眾生愛之若子眾生病則菩薩病眾生病愈",
    "X09n0248_009:0921b04": "菩薩亦愈又言是病何所因起菩薩病者以大悲起",
    "X09n0248_009:0921b05": "等。",
    "X09n0248_009:0921b06": "經顯益中疏三一先能下正釋疏故首下二引證疏",
    "X09n0248_009:0921b07": "問從下三問答通妨並如文詳之。",
    "X09n0248_009:0921b08": "經明種性令知疏二一二明下總明大意由前說等",
    "X09n0248_009:0921b09": "者指前金剛藏章中文也前已釋云但住有為即屬",
    "X09n0248_009:0921b10": "輪迴心也經初列輪迴之相云始終生滅有無起止",
    "X09n0248_009:0921b11": "往復取捨等雖有眾多不離動靜皆上字是動義下",
    "X09n0248_009:0921b12": "字是靜義約世間說動是欲界靜是上界若約佛法",
    "X09n0248_009:0921b13": "中說動是三界靜是二乘或動是菩薩靜是聲聞(下經",
    "X09n0248_009:0921b14": "云動念息念皆歸迷悶)若釋始終云證得菩提涅槃為始斷盡",
    "X09n0248_009:0921b15": "煩惱為終正是五性修斷行相故皆屬輪迴心矣又",
    "X09n0248_009:0921b16": "云以輪迴心生輪迴見入於如來大寂滅海終不能",
    "X09n0248_009:0921b17": "至是故我說一切菩薩及末世眾生先斷無始輪迴",
    "X09n0248_009:0921b18": "根本(是故者由是用輪迴心之故也上下文連故知菩薩若未了圓覺雖欲除二障而修六度求無上道",
    "X09n0248_009:0921b19": "亦屬輪迴心也根本者愛也先令斷愛則異於五性由本貪欲)思度佛境者非唯攀",
    "X09n0248_009:0921b20": "緣世間至於思佛亦輪迴心彼一章經旨趣皆爾若",
    "X09n0248_009:0921b21": "但取文用即思者文云用此思惟辨於佛境猶如空",
    "X09n0248_009:0921b22": "華復結空果度者文云以思惟心測度如來圓覺境",
    "X09n0248_009:0921b23": "界如取螢火燒須彌山終不能著皆輪迴者輪迴心",
    "X09n0248_009:0921b24": "也故彌勒問下意云佛比說諸大小乘只言起惑造",
    "X09n0248_009:0921c01": "業是輪迴心今乃觀佛求證亦屬輪迴心行不知輪",
    "X09n0248_009:0921c02": "迴都有幾種而令麤細心智皆不得免由本貪等者",
    "X09n0248_009:0921c03": "義如下釋可引來成此一段意。▲二別釋經文。",
    "X09n0248_009:0921c04": "經標因依中疏厭惡樂善等者釋經由本貪欲發揮",
    "X09n0248_009:0921c05": "無明顯出五性差別不等之意也然五性學人皆發",
    "X09n0248_009:0921c06": "出離之心皆修定慧之行但緣不了本覺自見定是",
    "X09n0248_009:0921c07": "眾生遂欲斷障求真厭凡貪聖貪聖之念還是本貪",
    "X09n0248_009:0921c08": "所貪三乘既殊能貪隨教亦異故疏次云積習既深",
    "X09n0248_009:0921c09": "遂成別性復有三皆不定復有錯入邪塗由是激發",
    "X09n0248_009:0921c10": "無明遂成五性差別經言發揮者發揚分布令顯彰",
    "X09n0248_009:0921c11": "也御注孝經序云今存于疏用廣發揮是此意也然",
    "X09n0248_009:0921c12": "根本無明但迷真而已本無差別由貪欲不同故熏",
    "X09n0248_009:0921c13": "發之令成五別。△疏楞伽下引證經依二障現深淺",
    "X09n0248_009:0921c14": "者既由不了本覺則唯將二障為本故依伏斷現深",
    "X09n0248_009:0921c15": "淺也(頓宗了眾生本有覺性則以覺性為本故論云依覺故而有不覺今五性學人既不了之故唯以二",
    "X09n0248_009:0921c16": "障為本也依伏斷者經中所云依二種障而現深淺是故或伏或斷或半或全深淺等差因成五種不約障體",
    "X09n0248_009:0921c17": "說深淺也)疏若遇菩薩等者遇菩薩說大乘遇佛說最上",
    "X09n0248_009:0921c18": "一乘人既轉勝法又轉深故障轉淺言相望者以遇",
    "X09n0248_009:0921c19": "二乘其障猶深遇菩薩漸淺以菩薩望佛遇菩薩猶",
    "X09n0248_009:0921c20": "名為深遇佛轉轉極淺餘前兩重文顯不釋可詳而",
    "X09n0248_009:0921c21": "說之經科所依二障者然此二障有體有義義同唯",
    "X09n0248_009:0921c22": "識煩惱所知謂事是煩惱煩惱即障又能續生死故",
    "X09n0248_009:0921c23": "理是所知所知非障是障障於所知理故體即起信",
    "X09n0248_009:0921c24": "根本無明及六染心染心各一分義(六中各二義一不覺義二相生",
    "X09n0248_009:0922a01": "義今取相生也)疏依起信釋者緣此經中立二障名與諸處",
    "X09n0248_009:0922a02": "稍別故標依論釋亦復不同廣有會通具如大疏大",
    "X09n0248_009:0922a03": "鈔今但銷釋本義而已疏根本無明者出理障體也",
    "X09n0248_009:0922a04": "不達下正明障義此中所障之法須議其體經中所",
    "X09n0248_009:0922a05": "言理障但是標名礙正知見正出體相此宗以知見",
    "X09n0248_009:0922a06": "為理故故經與論每拂病窮法皆歸覺心不以空寂",
    "X09n0248_009:0922a07": "虗無便為真極(真如是流出涅槃如作夢)圓頓宗教顯體皆然故",
    "X09n0248_009:0922a08": "華嚴亦以真智為所迷法文云無一眾生而不具有",
    "X09n0248_009:0922a09": "如來智慧但以妄想執著而不證得(智本有而未證即知不以斷證",
    "X09n0248_009:0922a10": "方為智也)若離妄想一切智無師智(不因學得)自然智(不因修得)無",
    "X09n0248_009:0922a11": "礙智(徧聖徧凡)即得現前故知智慧知見是所障理根本",
    "X09n0248_009:0922a12": "無明以為能障然此無明即依真心而起親迷真心",
    "X09n0248_009:0922a13": "勝鬘經中名為無始住地無明故論中有根本枝末",
    "X09n0248_009:0922a14": "二種不覺此根本當體有不覺義復有能染義能生",
    "X09n0248_009:0922a15": "義九相六染及染中枝末不覺皆從此生故論五意",
    "X09n0248_009:0922a16": "後結云當知世間一切境界皆依眾生無明妄心而",
    "X09n0248_009:0922a17": "得住持故云不達等也然法界總具三諦真心即第",
    "X09n0248_009:0922a18": "一義諦性字即真諦相字即俗諦此三諦理既由根",
    "X09n0248_009:0922a19": "本無明不能了達故名障耳。△疏故彼論下引論釋",
    "X09n0248_009:0922a20": "也所引論文但取義勢相當之句不具引文若欲具",
    "X09n0248_009:0922a21": "者文云是心從本已來自性清淨而有無明為無明",
    "X09n0248_009:0922a22": "所染有其染心雖有染心而常恒不變是故此義唯",
    "X09n0248_009:0922a23": "佛能知所謂心性常無念故名為不變以不達一法",
    "X09n0248_009:0922a24": "界故心不相應忽然念起名為無明染心者有六種",
    "X09n0248_009:0922b01": "次下便列六名也言不達一法界者通論理事即具",
    "X09n0248_009:0922b02": "真俗等三諦法義也心不相應者未有能所王數之",
    "X09n0248_009:0922b03": "別此顯無明始起極甚微細夫心數之法麤者有能",
    "X09n0248_009:0922b04": "緣所緣行相顯著故所緣境與能緣心相對相應今",
    "X09n0248_009:0922b05": "此雖一念動未有心境之別故云不相應也忽然者",
    "X09n0248_009:0922b06": "無所從來亦無所因由不覺起處故曰忽然佛頂云",
    "X09n0248_009:0922b07": "昔本無迷似有迷覺更無染法能與此為本故云忽",
    "X09n0248_009:0922b08": "然疏六染心者出事障體也三細乃至續生死故是",
    "X09n0248_009:0922b09": "釋六染心當事障之意準論枝末不覺中復有九相",
    "X09n0248_009:0922b10": "謂三細六麤今云六染即是三細四麤約生起云相",
    "X09n0248_009:0922b11": "須具說九約伏斷云染唯取前七合為六染染著淨",
    "X09n0248_009:0922b12": "心唯是此故具九相中三細四塵故論次下以依染",
    "X09n0248_009:0922b13": "心(一念動也此是初細)能見(二細)能現(三細)妄取境界(初麤)餘在論之",
    "X09n0248_009:0922b14": "前文六染者一執相應染(三四兩麤)二不斷相應染(第二麤)",
    "X09n0248_009:0922b15": "三分別智相應染(第一麤)四現色不相應染(三境界相)五能",
    "X09n0248_009:0922b16": "見心不相應染(二能見相)六根本業不相應染(第一業相)第三",
    "X09n0248_009:0922b17": "第四兩麤合為第一染餘三細二麤從麤展轉向細",
    "X09n0248_009:0922b18": "逆次配五染(染即順次麤細即逆次也)染是障義約伏斷位以明",
    "X09n0248_009:0922b19": "之故從麤至細九相約從本至末約生起次第故從",
    "X09n0248_009:0922b20": "細至麤今由就六染次第故成逆也然染是惑障非",
    "X09n0248_009:0922b21": "業非報故不配五六兩麤又六染心各取一分義謂",
    "X09n0248_009:0922b22": "六中各二義一不覺義二相生義今取相生也即此",
    "X09n0248_009:0922b23": "事障染汙淨心展轉相生乃至執取計名能起諸業",
    "X09n0248_009:0922b24": "皆是連續生死義故各餘一分(不覺義也)及根本無明皆",
    "X09n0248_009:0922c01": "前理障覆翳法界真心不覺妄念生起不達諸法性",
    "X09n0248_009:0922c02": "相是礙正知見義(若準依法相宗說則二障數同用別)。△疏故彼下引",
    "X09n0248_009:0922c03": "論釋也為無明所染有其染心者論前文云依不覺",
    "X09n0248_009:0922c04": "故(無明)生三種相(六染中後三也前三即是四麤)故彼疏云無明為因",
    "X09n0248_009:0922c05": "生三細境界為緣生六麤染心義者下明障之行相",
    "X09n0248_009:0922c06": "亦名障之業用彼論云礙但名異也彼云煩惱此云",
    "X09n0248_009:0922c07": "續生死義是一也煩惱體是貪瞋等能續生死正是",
    "X09n0248_009:0922c08": "此法故前云欲脫生死免諸輪迴先斷貪欲等言等",
    "X09n0248_009:0922c09": "者等於餘文論具云染心義者名煩惱礙能障真如",
    "X09n0248_009:0922c10": "根本智故(即寂之照如理智也故下說真如自體本有真實識知大智慧等即經中知字染心",
    "X09n0248_009:0922c11": "喧動違此寂靜故云障也)無明義者名為智礙能障世間自然業",
    "X09n0248_009:0922c12": "智故(如量智也言自然者如月無心頓應千水即經中見字又知見俱通前是知見之性此是知見",
    "X09n0248_009:0922c13": "之相無明昏昏無所分別違此智用名為智礙經雖但云理障而實通於理事論局於事智礙理障皆從所障",
    "X09n0248_009:0922c14": "得名)問準論配經障真如智全合取為理障障世間智",
    "X09n0248_009:0922c15": "全合取為事障如何上配以此參差答上已明言此",
    "X09n0248_009:0922c16": "障有義有體體在此論須如上配義同唯識與此相",
    "X09n0248_009:0922c17": "違(此論藏疏亦云今此二障約本末相依門以明不約人法二執故與唯識義意稍殊)然通釋",
    "X09n0248_009:0922c18": "理事二障就障理智令不明顯俱名無明就障心行",
    "X09n0248_009:0922c19": "令不解脫俱名煩惱經以宗於理智故總取論中二",
    "X09n0248_009:0922c20": "障合為理障(真如世間是理二智是正知見皆所障也無明及染中一分為能障即前上對)",
    "X09n0248_009:0922c21": "唯取染中生起一分為事障此但約過患以為障義",
    "X09n0248_009:0922c22": "無所障法若欲立之即解脫是生死相續不解脫故",
    "X09n0248_009:0922c23": "(所障是解脫能障是煩惱即前下對)以解脫無體攝歸真理故含其義",
    "X09n0248_009:0922c24": "不立其名論則但約相違為障故六染却障真如智",
    "X09n0248_009:0923a01": "無明却障世間智由此涉於相反故論自徵云此義",
    "X09n0248_009:0923a02": "云何(徵能所障不相應之意也)釋云以依染心能見能現妄取境",
    "X09n0248_009:0923a03": "界違平等性(染心展轉生起差別真如平等故相違也成前上句)以一切法常",
    "X09n0248_009:0923a04": "靜無有起故無明不覺妄與法違故不能得隨順世",
    "X09n0248_009:0923a05": "間種種智故(無明冥然世智種種故相違也成前下句)廣如彼說者具釋",
    "X09n0248_009:0923a06": "此義廣如彼論文疏文。",
    "X09n0248_009:0923a07": "經徵中疏大同小異者法則四同(聲聞緣覺菩薩及不定性)一異",
    "X09n0248_009:0923a08": "(第五性者彼云無性此云外道性也)又彼開二乘各說今合而辨之又",
    "X09n0248_009:0923a09": "法同文異。△經科熏成五性者此五性經中文意甚",
    "X09n0248_009:0923a10": "不易識但是傍說有五類人於五性教是宿熏種子",
    "X09n0248_009:0923a11": "成熟或今生稟教作如是發心如是見解意擬如是",
    "X09n0248_009:0923a12": "修希望如是證即是如是類人非佛教示令如是如",
    "X09n0248_009:0923a13": "是修證也佛示修證在末後文此簡略之經必不於",
    "X09n0248_009:0923a14": "一科中更重說也大抵是說他見解心意非佛自道",
    "X09n0248_009:0923a15": "令如此也但作此意詳經即不迷謬不者甚難疏合",
    "X09n0248_009:0923a16": "辨二者二乘合為一處說故據五性合有五段以二",
    "X09n0248_009:0923a17": "乘合為一科故唯四也若直合二乘為一性却取次",
    "X09n0248_009:0923a18": "前一唱經為無性五段經文還成五性者應云一無",
    "X09n0248_009:0923a19": "性二二乘性三菩薩性四不定性五外道性緣諸經",
    "X09n0248_009:0923a20": "諸論並以二乘為二性合外道性同一無性故依諸",
    "X09n0248_009:0923a21": "文又無性非新熏之義故不取也。",
    "X09n0248_009:0923a22": "經二乘性中疏故云除事等者事既是六染疏中雖",
    "X09n0248_009:0923a23": "云未除三細猶據根本若剋體而論二乘只斷得第",
    "X09n0248_009:0923a24": "一執相應染也但約親能起業續分段生死義其五",
    "X09n0248_009:0923b01": "染不障出離三界故聲聞未斷疏雖至長者下法華",
    "X09n0248_009:0923b02": "中窮子之事序中已引。",
    "X09n0248_009:0923b03": "經菩薩性中疏以辨其相者欲說菩薩性人或過去",
    "X09n0248_009:0923b04": "宿習發現或今聞教生解等所見之法義所創修習",
    "X09n0248_009:0923b05": "之心意故約地前登地相以顯之也經中所言先當",
    "X09n0248_009:0923b06": "者似令修證不似分別五性此則譯人訛也應云唯",
    "X09n0248_009:0923b07": "先發願又應改悟為順義則明矣則唯改兩字但借",
    "X09n0248_009:0923b08": "本文讀之勿治經卷中字讀云唯先發願勤斷二障",
    "X09n0248_009:0923b09": "二障已伏即能順入菩薩境界此中亦只先願斷障",
    "X09n0248_009:0923b10": "不先了心故未免輪迴心矣既未覺了真性二障又",
    "X09n0248_009:0923b11": "已伏之不行故心行自然潛同菩薩故云順入。",
    "X09n0248_009:0923b12": "經不定性中疏以己證知一切等者例如前一身清",
    "X09n0248_009:0923b13": "淨多身清淨也經言逢善知識者三乘之師因地法",
    "X09n0248_009:0923b14": "行標心創意根本心也文殊章初三重因中前證眾",
    "X09n0248_009:0923b15": "生皆有圓覺義當第一了達覺性此當第二發菩提",
    "X09n0248_009:0923b16": "心但以所好不同遇教各別故疏云欣趣有異謂欣",
    "X09n0248_009:0923b17": "出離趣解脫欣佛果趣行位等疏遇於勝教皆成等",
    "X09n0248_009:0923b18": "者自能圓信復遇圓宗故不揀大乘小乘之根皆成",
    "X09n0248_009:0923b19": "佛果此釋頓也反明等者雖是圓信若志趣狹劣不",
    "X09n0248_009:0923b20": "遇圓頓勝緣則熏其根性成二乘等此明漸也由此",
    "X09n0248_009:0923b21": "義故名不定性云文無者明經文闕略也故上標頓",
    "X09n0248_009:0923b22": "漸者意明此一唱經含頓漸義若不爾者何以前標",
    "X09n0248_009:0923b23": "中則云修習便有頓漸後至釋處而乃唯釋頓邪智",
    "X09n0248_009:0923b24": "者詳耳。",
    "X09n0248_009:0923c01": "經外道性中疏二一內心下銷此文言亦例此知等",
    "X09n0248_009:0923c02": "者應云遇權教者未得頓悟是則名為二乘等性彼",
    "X09n0248_009:0923c03": "師偏局非眾生咎。▲疏然餘下二會諸教經答修悲",
    "X09n0248_009:0923c04": "智疏二一二答下躡前顯意。△二正釋經文經悲中。",
    "X09n0248_009:0923c05": "疏如觀音三十二類者法華普門品廣說觀音功德",
    "X09n0248_009:0923c06": "已無盡意菩薩又問佛觀音云何遊此娑婆云何為",
    "X09n0248_009:0923c07": "眾生說法方便之力其事云何佛言若有國土眾生",
    "X09n0248_009:0923c08": "應以佛身得度者即現佛身而為說法(辟支聲聞梵王帝釋自在",
    "X09n0248_009:0923c09": "天大自在天天大將軍毗沙門小王長者居士宰官婆羅門比丘比丘尼優婆塞優婆夷諸婦女童男童女天",
    "X09n0248_009:0923c10": "龍夜叉乾闥婆阿修羅迦樓羅緊那羅摩睺羅伽人非人執金剛神一一例初佛身之文)是觀世",
    "X09n0248_009:0923c11": "音成就如是功德以種種形遊諸國土度脫眾生疏",
    "X09n0248_009:0923c12": "或為眷屬親友者順境也引之以入怨家者逆境也",
    "X09n0248_009:0923c13": "怖之令入又華嚴經中說善財所遇善知識婆須密",
    "X09n0248_009:0923c14": "女及無厭足王即斯類也疏必發度生願者悲智願",
    "X09n0248_009:0923c15": "三是菩提心之體故最初發菩提心者必須具之如",
    "X09n0248_009:0923c16": "金剛最初便說四生九類皆令入涅槃憶昔願者昔",
    "X09n0248_009:0923c17": "發心時與佛齊功云何今日心行如此試校量道理",
    "X09n0248_009:0923c18": "昔發心願是邪如今心行是邪自然覺悟今時却不",
    "X09n0248_009:0923c19": "如初發心時即驚怖慚愧自策自勵而求常住所為",
    "X09n0248_009:0923c20": "所作不是隨情情者愛則度之憎則捨之故下我相",
    "X09n0248_009:0923c21": "中文云若復有人讚歎彼法即生歡喜便欲濟度若",
    "X09n0248_009:0923c22": "復誹謗彼所得者便生瞋恨今但依願力而行不隨",
    "X09n0248_009:0923c23": "念力而動矣。",
    "X09n0248_009:0923c24": "經智中疏隨五性者亦是隨情之義謂宿世熏習何",
    "X09n0248_009:0924a01": "法而成其性今生便隨所熏法任運好樂今言不隨",
    "X09n0248_009:0924a02": "者習此宗人必先己推察道理揀擇師友教理真正",
    "X09n0248_009:0924a03": "方發大心(故云於大圓覺起增上心)故長時但稱本所發願力而",
    "X09n0248_009:0924a04": "行忽因見諸宗諸乘或人或教或投著宿習便欲改",
    "X09n0248_009:0924a05": "志就彼故云不隨五性五性是總指之辭其實但不",
    "X09n0248_009:0924a06": "得隨二乘外道等二種性也如悲中說者意義雖同",
    "X09n0248_009:0924a07": "行相稍殊前於怨親之境逢則普度此於苦樂之行",
    "X09n0248_009:0924a08": "遇則皆為也疏理雖等者佛頂云理即頓悟乘悟併",
    "X09n0248_009:0924a09": "銷事非頓除因次第盡經云清淨法殿者殿是王者",
    "X09n0248_009:0924a10": "常所居處今借用之法王宮殿有二若受法樂即涅",
    "X09n0248_009:0924a11": "槃宮殿若令他同己即處慈悲宮殿障盡常在解脫",
    "X09n0248_009:0924a12": "故喻如殿也華嚴第一卷初亦以宮殿喻於涅槃涅",
    "X09n0248_009:0924a13": "槃即解脫也莊嚴者比來未證諸法諸法但空但假",
    "X09n0248_009:0924a14": "其圓覺超絕空假迥然獨立不名莊嚴今願滿全證",
    "X09n0248_009:0924a15": "一境三諦一心三觀觀諦無二故諸法一一融同圓",
    "X09n0248_009:0924a16": "覺圓覺具此無量無數一切諸法是莊嚴之義也疏",
    "X09n0248_009:0924a17": "疆域者如國界王都三京文物五陵煙月觸目皆是",
    "X09n0248_009:0924a18": "圓覺疆界境域然法殿嚴域亦可各通喻解脫圓覺",
    "X09n0248_009:0924a19": "二法但以解脫是一向超絕之義非莊嚴之流類圓",
    "X09n0248_009:0924a20": "覺與諸法本末融攝離於諸法無別所在無可住處",
    "X09n0248_009:0924a21": "故與宮殿亦非流類以此經文各喻一法也。",
    "X09n0248_009:0924a22": "經偈諷中疏示所斷長離等者長行中分根本枝末",
    "X09n0248_009:0924a23": "各別說之今此偈但云貪欲生死不一一說欲助成",
    "X09n0248_009:0924a24": "因展轉更依起諸業報故故合而略疏勸令等者離",
    "X09n0248_009:0924b01": "合可知次後七句諷悲智於中初三句悲後四句智",
    "X09n0248_009:0924b02": "釋彌勒章竟。",
    "X09n0248_009:0924b04": "圓覺經略疏之鈔卷第九"
}