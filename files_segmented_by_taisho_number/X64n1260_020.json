{
    "X64n1260_020:0160b01": "列祖提綱錄卷第二十",
    "X64n1260_020:0160b02": "武林十八澗理安禪寺住持婁東行悅集",
    "X64n1260_020:0160b03": "供法帔提綱",
    "X64n1260_020:0160b04": "高峯妙禪師通寧智顏庵主送法帔至上堂。裁蜀錦。",
    "X64n1260_020:0160b05": "剪吳綾。披白玉。間黃金。打成一片時針劄不入。羅紋",
    "X64n1260_020:0160b06": "結角處線路難尋。雖然。只如西峯以諸法空為座。以",
    "X64n1260_020:0160b07": "拄杖指帔云。還著得遮箇麼。靠拄杖云。天香影散莓",
    "X64n1260_020:0160b08": "苔石。五葉花開薝蔔林。",
    "X64n1260_020:0160b09": "千巖長禪師因甯府施法帔上堂。春雲乍卷。春雨初",
    "X64n1260_020:0160b10": "晴。花紅柳綠。水碧山青。紫燕黃鸝深談實相。叢林草",
    "X64n1260_020:0160b11": "木盡作琴聲。突出釋迦鼻孔。豁開達摩眼睛。只如今",
    "X64n1260_020:0160b12": "日齊郡夫人張氏德真所施一片法帔。上有一卷心",
    "X64n1260_020:0160b13": "經。喚作一卷心經又是一片法帔。喚作一片法帔又",
    "X64n1260_020:0160b14": "是一卷心經。金燄燄。錦層層。結角羅紋重重寶印。縱",
    "X64n1260_020:0160b15": "橫十字朵朵珠瓔。莊嚴既妙。德相彌增。一一從夫人",
    "X64n1260_020:0160b16": "心中流出。一一於諸佛分上圓明。老僧受了諸人無",
    "X64n1260_020:0160b17": "分。諸人受了老僧無分。不如打歸常住。千年萬歲耀",
    "X64n1260_020:0160b18": "真燈。耀真燈。復何憑。有時挂向華王座。也勝諸方黑",
    "X64n1260_020:0160b19": "漆屏。",
    "X64n1260_020:0160b20": "供寶葢提綱",
    "X64n1260_020:0160b21": "佛眼遠禪師郭公朝散施寶葢上堂。舉木平和尚行",
    "X64n1260_020:0160b22": "脚時問洛浦。一漚未發時如何。浦云移舟諳水脉。舉",
    "X64n1260_020:0160b23": "棹別波瀾。木平不契遂問盤龍。龍云。移舟不辨水。舉",
    "X64n1260_020:0160b24": "棹即迷源。木平遂於言下大悟。後住木平。李王詔至",
    "X64n1260_020:0160c01": "金陵問道於他。法眼有偈云。木平山裏人。貌古言復",
    "X64n1260_020:0160c02": "少。相看陌路同。論心秋月皎。壞衲線非蠶。助歌聲有",
    "X64n1260_020:0160c03": "鳥。城郭今日來。一漚曾已曉。誠哉是言也。作麼生明",
    "X64n1260_020:0160c04": "他向盤龍言下悟底事。若有人問龍門一漚未發時",
    "X64n1260_020:0160c05": "如何。龍門實難吐露。良久遂云。一漚未發時。寶葢向",
    "X64n1260_020:0160c06": "空垂。瑞色飄飄起。香風[颱-台+弗][颱-台+弗]吹。何勞輕舉拂。不假略",
    "X64n1260_020:0160c07": "揚眉。五百曾親獻。如來印可之。昔日毗耶離城五百",
    "X64n1260_020:0160c08": "長者子各持七寶葢來詣佛所。佛之威神令諸寶葢",
    "X64n1260_020:0160c09": "合成一葢遍覆三千大千世界。諸人還信得及麼。非",
    "X64n1260_020:0160c10": "但古人。見今諸人皆有此一葢。還曾窺覷得著麼。若",
    "X64n1260_020:0160c11": "窺覷得著。步步莫非玄路。言言盡轉法輪。其或未然。",
    "X64n1260_020:0160c12": "山僧雖老拙。寶葢助宣揚。",
    "X64n1260_020:0160c13": "楚石琦禪師松林施主妙蓮居士項氏捨寶葢入山",
    "X64n1260_020:0160c14": "上堂。生心受施。淨名早訶。有法可說。如來不許。直得",
    "X64n1260_020:0160c15": "無物可施。無法可說。牢籠佛祖。含育聖凡。猶是半珠。",
    "X64n1260_020:0160c16": "未為全寶。到箇裏。明如杲日。寬若太虗。千聖不擕。萬",
    "X64n1260_020:0160c17": "機寢削。塵塵爾。剎剎爾。念念爾。法法爾。盡十方微塵",
    "X64n1260_020:0160c18": "國土一時拈來著在針鋒上。却從針鋒上流出一切",
    "X64n1260_020:0160c19": "智光明雲。於其雲中現妙蓮華。量等十方微塵國土。",
    "X64n1260_020:0160c20": "合為一葢。內出百千佛。異口同音而說偈言。一念普",
    "X64n1260_020:0160c21": "觀無量劫。無去無來亦無住。如是了知三世事。超諸",
    "X64n1260_020:0160c22": "方便成十力。說是偈已。即入針鋒裏去也。",
    "X64n1260_020:0160c23": "資冥請提綱",
    "X64n1260_020:0160c24": "五祖演禪師施主請上堂。舉道吾與漸源往山下弔",
    "X64n1260_020:0161a01": "慰。源拊棺問曰生耶死耶。吾云生也不道死也不道。",
    "X64n1260_020:0161a02": "源云為什麼不道。吾云不道不道。回至中路。源云。和",
    "X64n1260_020:0161a03": "尚須與某甲道。若不道即打和尚去也。吾曰。打即任",
    "X64n1260_020:0161a04": "打。道即不道。源便打。至院。吾令潛去。師云。白雲今日",
    "X64n1260_020:0161a05": "忿氣不甘。須要斷者公案。道吾第一不解與身作主。",
    "X64n1260_020:0161a06": "第二不能隨機入俗。當初待伊問道生耶死耶。但向",
    "X64n1260_020:0161a07": "伊道等歸院裏向你道。當時若著得者語。靈利漢一",
    "X64n1260_020:0161a08": "蹋蹋著。大小大道吾和尚也又免得一頓拳頭。有眼",
    "X64n1260_020:0161a09": "底仔細看。",
    "X64n1260_020:0161a10": "安樂院主修齋上堂。昨夜得一夢。夢見臻公在天宮",
    "X64n1260_020:0161a11": "與帝釋對坐。臻問帝釋曰天上有五衰相是否。釋云",
    "X64n1260_020:0161a12": "此是佛之所說豈可妄言。於是帝釋却問臻云我聞",
    "X64n1260_020:0161a13": "閻浮提有不持戒者是否。臻云此是佛之所說豈可",
    "X64n1260_020:0161a14": "妄言。良久臻云天宮雖樂不是久居。遂下十八重地",
    "X64n1260_020:0161a15": "獄。乃見閻王居正殿與地藏菩薩耳語。臻便出門。首",
    "X64n1260_020:0161a16": "見一青衣童鞠躳云。東海龍王請伴諸羅漢齋。臻遂",
    "X64n1260_020:0161a17": "赴齋。回得數顆如意珠。一時分付諸門人。白雲被珠",
    "X64n1260_020:0161a18": "光一爍。忽然夢覺。以至今朝諸法乳為臻公設齋。請",
    "X64n1260_020:0161a19": "白雲陞座。大眾。且道昨夜夢底是適來說底是。眾中",
    "X64n1260_020:0161a20": "盡是久參先德禪道之精。若人辨得。試出露箇消息",
    "X64n1260_020:0161a21": "看。有麼有麼。若無。白雲又有箇古話。釋迦老子在跋",
    "X64n1260_020:0161a22": "提河側般涅槃了。迦葉始至。遶金棺而哭。於是世尊",
    "X64n1260_020:0161a23": "為現雙趺。大眾。且道般涅槃時是現雙趺時是。乃云。",
    "X64n1260_020:0161a24": "止止不須說。我法妙難思。諸增上慢者。聞必不敬信。",
    "X64n1260_020:0161b01": "圓悟勤禪師少保張丞相忌日請上堂。大眾。握佛祖",
    "X64n1260_020:0161b02": "鉗鎚。控作家爐鞴。烹煅古今。驗證衲僧。唯用向上一",
    "X64n1260_020:0161b03": "機。金剛王寶劍臨濟祖師傳黃檗馬祖。此箇機要向",
    "X64n1260_020:0161b04": "大河之北獨振正宗。一喝分賓主。照用一時行。坐斷",
    "X64n1260_020:0161b05": "天下人舌頭。奔走四海雲水。以至乃子乃孫傳此正",
    "X64n1260_020:0161b06": "見。用此真機。若非大解脫人。安能當陽證驗。憶昔無",
    "X64n1260_020:0161b07": "盡大居士生平以此箇事為務。徧寰海宗師無不咨",
    "X64n1260_020:0161b08": "參。到兜率山下逢見老衲論末後句。始得脫體全真。",
    "X64n1260_020:0161b09": "言解道理一時脫却。遂作偈云。皷寂鐘沉托鉢回。巖",
    "X64n1260_020:0161b10": "頭一拶語如雷。果然只得三年活。莫是遭他授記來。",
    "X64n1260_020:0161b11": "鏗金戞玉。虎驟龍驤。不妨具大機得大用。以此正印",
    "X64n1260_020:0161b12": "印天下叢林善知識。山僧昔在湖北相見。與伊電卷",
    "X64n1260_020:0161b13": "星馳。一言契證表裏一如。居士功業書於竹帛。遺德",
    "X64n1260_020:0161b14": "在於生民。後來當此之日撒手那邊行止。且道無盡",
    "X64n1260_020:0161b15": "居士向什麼處去。還委悉麼。大千沙界諸佛土。剎剎",
    "X64n1260_020:0161b16": "塵塵現勝身。復云。盛德在生民。四方共欽仰。三教大",
    "X64n1260_020:0161b17": "宗師。秤頭有銖兩。七十九歲佛齊年。是日霜風亘霄",
    "X64n1260_020:0161b18": "壤。一聲振忽雷。前星墮雲帳。麒麟掣斷黃金鎖。一躍",
    "X64n1260_020:0161b19": "直歸梵天上。萬載千秋著遺想。",
    "X64n1260_020:0161b20": "劉提舉請上堂。般若智光破生死昏衢之暗。金剛寶",
    "X64n1260_020:0161b21": "劍截結使纏縛之憂。透脫處一念無多。受用處通身",
    "X64n1260_020:0161b22": "具眼。直得如天普葢似地普擎。如日普照如風普凉。",
    "X64n1260_020:0161b23": "一絲不移纖塵不翳。所以道。一切法不生。一切法不",
    "X64n1260_020:0161b24": "滅。若能如是解。諸佛常現前。又道。未達境唯心。起種",
    "X64n1260_020:0161c01": "種分別。達境唯心已。分別即不生。於分別不生法中",
    "X64n1260_020:0161c02": "認取不變不移無窮無盡清淨本然周徧法界本來",
    "X64n1260_020:0161c03": "自性。若了得去。於天地未分生佛未立乃至劫火洞",
    "X64n1260_020:0161c04": "然大千俱壞。於中無一絲毫動搖無一絲毫起滅。無",
    "X64n1260_020:0161c05": "一絲毫增減無一絲毫榮悴。若能恁麼。始知提舉朝",
    "X64n1260_020:0161c06": "議未甞滅未甞虧。未甞移未甞去。且獨超物外一句",
    "X64n1260_020:0161c07": "作麼生道。九蓮開合處。百寶自莊嚴。久立珍重。",
    "X64n1260_020:0161c08": "虎丘隆禪師滕樞密宅請陞座。世尊出世為一大事",
    "X64n1260_020:0161c09": "因緣。祖師西來直指人心見性成佛。所以道。佛佛授",
    "X64n1260_020:0161c10": "手祖祖相傳。便有教外別傳不立文字單提直截究",
    "X64n1260_020:0161c11": "本明宗。令一切人離諸執著。况此一事不以心思不",
    "X64n1260_020:0161c12": "以意想。思慮知解盡是鬼家活計。若是向上人。赤條",
    "X64n1260_020:0161c13": "條地直向父母未生前承當。却來者邊行履。出生入",
    "X64n1260_020:0161c14": "死得大解脫。要識諸佛出處麼。現在諸人眉毛眼睫",
    "X64n1260_020:0161c15": "上轉大法輪。演說摩訶般若離四句絕百非。要識祖",
    "X64n1260_020:0161c16": "師西來意麼。現在諸人六根門頭晝夜放大光明。交",
    "X64n1260_020:0161c17": "光相羅如寶絲網。以至山河大地草木叢林盡在諸",
    "X64n1260_020:0161c18": "人大光明中發現。只如光未發時。上無諸佛下無眾",
    "X64n1260_020:0161c19": "生消息。是汝諸人向什麼處安身立命。若也知得去",
    "X64n1260_020:0161c20": "處。便知故摳密相公落處。苟或未然。萬古碧潭空界",
    "X64n1260_020:0161c21": "月。再三撈摝始應知。",
    "X64n1260_020:0161c22": "大慧杲禪師魏侍郎請陞座。寄居衢州常山縣持服",
    "X64n1260_020:0161c23": "魏矼謹施淨財入山修設。仍命山野陞於此座舉揚",
    "X64n1260_020:0161c24": "般若。以此功德資薦先考致政宣教往生安養。諸人",
    "X64n1260_020:0162a01": "還知麼。者老居士便是和州三世接待底魏公也。山",
    "X64n1260_020:0162a02": "僧大觀初行脚時亦曾到他家。時侍郎尚幼。今日作",
    "X64n1260_020:0162a03": "官為國家宣力。皆乃翁陰德所致。此翁平生極修學。",
    "X64n1260_020:0162a04": "喜讀佛書。從方外老衲游。精修梵行。常以王梵志士",
    "X64n1260_020:0162a05": "饅頭頌作佛事。以警悟流俗。比見潘舍人所作行狀",
    "X64n1260_020:0162a06": "詳書其實。聞疾已革。有來問訊者。亦以慈悲攝化。不",
    "X64n1260_020:0162a07": "及世間一言。啟手足時談笑自若。跏趺而逝。淨名所",
    "X64n1260_020:0162a08": "謂設身有苦。念惡趣眾生起大悲心。我既調伏。亦當",
    "X64n1260_020:0162a09": "調伏一切眾生。但除其病而不除法。遂召大眾云。魏",
    "X64n1260_020:0162a10": "公疾已革而能忍苦。為諸來者隨宜說法。足見學佛",
    "X64n1260_020:0162a11": "之驗。今日幸遇在會諸人同此證明。不免借渠鼻孔",
    "X64n1260_020:0162a12": "出氣。要識法麼。真如佛性菩提涅槃是。要識病麼。妄",
    "X64n1260_020:0162a13": "想顛倒貪嗔邪見是。雖然如是。離妄想顛倒無真如",
    "X64n1260_020:0162a14": "佛性。離貪嗔邪見無菩提涅槃。且道分即是不分即",
    "X64n1260_020:0162a15": "是。若分。存一去一其病益深。若不分。正是顢頇佛性",
    "X64n1260_020:0162a16": "儱侗真如。畢竟作麼生說箇除病不除法底道理。有",
    "X64n1260_020:0162a17": "般漢聞恁麼說。便道即法是病即病是法。但有言說",
    "X64n1260_020:0162a18": "都無實義。順真如則顛倒妄想貪嗔邪見悉皆是法。",
    "X64n1260_020:0162a19": "隨顛倒則真如佛性菩提涅槃悉皆是病。恁麼見解",
    "X64n1260_020:0162a20": "莫道我披衲衣。便是作他座主奴也未得在。何故。須",
    "X64n1260_020:0162a21": "知平地上死人無數。灼然過得荊棘林者是好手。不",
    "X64n1260_020:0162a22": "見古人云。設有一法過於涅槃。吾說亦如夢幻。苟能",
    "X64n1260_020:0162a23": "於夢幻中如實而證如實而解如實而修如實而行。",
    "X64n1260_020:0162a24": "以如實之法能自調伏。起大悲心作種種方便。復能",
    "X64n1260_020:0162b01": "調伏一切眾生。而於眾生不作調伏不調伏想。亦復",
    "X64n1260_020:0162b02": "不作顛倒想。不作貪嗔邪見想。不作真如佛性菩提",
    "X64n1260_020:0162b03": "涅槃想。不作除病不除法想。不作存一去一分不分",
    "X64n1260_020:0162b04": "想。既無如是之想。則一道清淨平等解脫。徑山今日",
    "X64n1260_020:0162b05": "說此清淨平等解脫之法。奉為持服魏矼追薦先考",
    "X64n1260_020:0162b06": "致政宣教。伏願了惟心之淨土。見自性之彌陀。此界",
    "X64n1260_020:0162b07": "他方隨處快樂。復召大眾云。今既借渠鼻孔出氣已",
    "X64n1260_020:0162b08": "了。而今徑山却將鼻孔為渠出氣去也。喝一喝。",
    "X64n1260_020:0162b09": "張侍郎請陞座。借人口說得底。不干自己事。自己胸",
    "X64n1260_020:0162b10": "襟流出底。旁觀者有眼如盲。有口如啞。便恁麼領略",
    "X64n1260_020:0162b11": "得。作禪狀元也不難。直饒如是。始入得徑山門。未入",
    "X64n1260_020:0162b12": "得徑山室。若入得徑山室。禪狀元始用得著。禪狀元",
    "X64n1260_020:0162b13": "纔用得著。儒狀元便用不著。敢問大眾。前面為甚麼",
    "X64n1260_020:0162b14": "用得著。後面為什麼却用不著。顧左右云。還知徑山",
    "X64n1260_020:0162b15": "落處麼。若知徑山落處。禪狀元即是儒狀元。儒狀元",
    "X64n1260_020:0162b16": "即是禪狀元。即今拈却禪與儒。且道當面一句作麼",
    "X64n1260_020:0162b17": "生道。要知死底張宣教。便是活底狀元爺。",
    "X64n1260_020:0162b18": "朱舍人請升座。僧問。三世諸佛說了也。和尚作麼生。",
    "X64n1260_020:0162b19": "師云摩竭提國親行此令。進云要且只今事不恁麼。",
    "X64n1260_020:0162b20": "師云劍去久矣爾方刻舟。進云也知和尚截斷天下",
    "X64n1260_020:0162b21": "人舌頭。師云果然不恁麼。進云。道端白日青天。開眼",
    "X64n1260_020:0162b22": "落人圈[袖-由+貴]。便禮拜。問。釋迦彌勒猶是他奴。未審他是",
    "X64n1260_020:0162b23": "阿誰。師云你是一枚村夫。進云切忌為他安名立字。",
    "X64n1260_020:0162b24": "師云村夫有甚麼名字。進云前言何在。師云你道他",
    "X64n1260_020:0162c01": "畢竟是阿誰。進云家無小使不成君子。師云未免隨",
    "X64n1260_020:0162c02": "人脚跟轉。問如何是佛法的的大意。師云。老僧無的",
    "X64n1260_020:0162c03": "的大意。亦無如何。進云。既是無。和尚甚處得者消息。",
    "X64n1260_020:0162c04": "師云育王亦無者消息。乃云。只者消息。三世諸佛說",
    "X64n1260_020:0162c05": "不及。六代祖師傳不到。既說不及又傳不到。則釋迦",
    "X64n1260_020:0162c06": "彌勒亦是空名。釋迦彌勒既是空名。喚什麼作奴。喚",
    "X64n1260_020:0162c07": "什麼作主。喚什麼作生。喚什麼作死。喚什麼作古。喚",
    "X64n1260_020:0162c08": "什麼作今。既無生又無死。既無古亦無今。淨躶躶絕",
    "X64n1260_020:0162c09": "承當。赤灑灑沒窠窟。如是則盡十方世界無內無外",
    "X64n1260_020:0162c10": "是箇淨妙佛土。是箇無上佛土。是箇無等佛土。是箇",
    "X64n1260_020:0162c11": "不可思議佛土。是箇不可量佛土。是箇不可說佛土。",
    "X64n1260_020:0162c12": "既有如是佛土。只如宮使舍人今請妙喜舉揚此段",
    "X64n1260_020:0162c13": "大事因緣。追薦先妣太夫人俞氏。且道在那箇佛土",
    "X64n1260_020:0162c14": "中。良久云。一塵一佛剎。一葉一釋迦。",
    "X64n1260_020:0162c15": "蔡春卿薦考請示眾。舉洛浦示眾云。孫臏收鋪去也。",
    "X64n1260_020:0162c16": "有卜者出來。時有僧出曰請和尚一卜。浦云汝家爺",
    "X64n1260_020:0162c17": "死。僧無語。法眼代拊掌三下。師云。者僧沒興死却爺。",
    "X64n1260_020:0162c18": "又被他人拊掌。信知禍不單行福無雙至。然洛浦善",
    "X64n1260_020:0162c19": "卜。法眼善斷。若子細思量爻象吉凶。二老一時漏逗。",
    "X64n1260_020:0162c20": "既占得火風鼎卦。何故斷作地火明夷。雲門即不然。",
    "X64n1260_020:0162c21": "驀拈拄杖云。孫臏門下死却郎罷。連卓三下云。會麼。",
    "X64n1260_020:0162c22": "內屬艮宮。再求外象。又卓三下云。千靈萬聖。萬聖千",
    "X64n1260_020:0162c23": "靈。莫順人情。復卓一下云。吉凶上卦。",
    "X64n1260_020:0162c24": "密庵傑禪師施主追修請上堂。諸佛未出世。達摩不",
    "X64n1260_020:0163a01": "西來。人人抱荊山之璞。箇箇懷赤水之珠。及乎五葉",
    "X64n1260_020:0163a02": "開敷千燈續焰。便見生死交謝寒暑迭遷。北里豪家",
    "X64n1260_020:0163a03": "昨日歌兮今日哭。蔣山與麼告報。大似移花兼蝶至。",
    "X64n1260_020:0163a04": "買石得雲饒。諸人若善參詳。管取終日於聲色頭上",
    "X64n1260_020:0163a05": "坐臥。聲色不能染污。終日於生死界中出沒。生死不",
    "X64n1260_020:0163a06": "能籠罩。且據箇什麼道理便能如是。驀拈拄杖云。千",
    "X64n1260_020:0163a07": "聖不知何處去。倚天長劍逼人寒。",
    "X64n1260_020:0163a08": "雪巖欽禪師追嚴上堂。第一義諦。廓然本無對面者。",
    "X64n1260_020:0163a09": "山摧海枯。長憶江南啼鷓鴣。",
    "X64n1260_020:0163a10": "追嚴上堂。雷聲斷梅。陰霧豁開。突出先佛未形之相。",
    "X64n1260_020:0163a11": "生住異滅。難該洞庭山子青崔嵬。",
    "X64n1260_020:0163a12": "高峰妙禪師薦亡上堂。入我法中不論凡聖。動靜施",
    "X64n1260_020:0163a13": "為咸遵舊令。要明少室格外新條。驀拈拄杖云。未免",
    "X64n1260_020:0163a14": "借伊鼻孔出氣。卓拄杖云。開甘露門。劃一劃云。示甘",
    "X64n1260_020:0163a15": "露味。大地眾生頓超十地。惟有今辰覺成上座營齋",
    "X64n1260_020:0163a16": "報薦考妣二位亡靈不在其內。何故。擲拄杖云。分明",
    "X64n1260_020:0163a17": "一對黃金骨。不必旃檀入細雕。",
    "X64n1260_020:0163a18": "楚石琦禪師薦亡上堂。舉天衣懷和尚云。百骸俱潰",
    "X64n1260_020:0163a19": "散。一物鎮長靈。百骸潰散皆歸土。一物長靈甚處安。",
    "X64n1260_020:0163a20": "南堂靜和尚云。一物長靈甚處安。長空雲散碧天寬。",
    "X64n1260_020:0163a21": "蓮宮佛剎花無數。眨起眉毛子細觀。師云。觀則不無。",
    "X64n1260_020:0163a22": "喚什麼作一物。喝一喝。",
    "X64n1260_020:0163a23": "箬庵問禪師檀越資冥上堂。師云。生也不道。死也不",
    "X64n1260_020:0163a24": "道。快鷂俊鷹趕不上。迅雷疾電追莫及。騰身抹過太",
    "X64n1260_020:0163b01": "虗空。生鐵蒺藜當面擲。春風嫋嫋春柳依依。陌上桃",
    "X64n1260_020:0163b02": "花血濺眉。殘紅流在釣魚磯。驀拍禪床云。話墮了也。",
    "X64n1260_020:0163b03": "急著破覷。",
    "X64n1260_020:0163b04": "史赤豹太史薦亡請上堂。舉李都尉楊內翰與唐明",
    "X64n1260_020:0163b05": "嵩禪師問答次。李云彌陀演化於西方。達磨傳心于",
    "X64n1260_020:0163b06": "東土。胡來漢現。水到渠成。五嶽鎮靜以嶸嶸。百谷朝",
    "X64n1260_020:0163b07": "宗而浩渺。一靈之性托境現形。三有之中憑誰立命。",
    "X64n1260_020:0163b08": "嵩云。仙人無婦。玉女無夫。楊云尼剃頭不復生子。嵩",
    "X64n1260_020:0163b09": "云。陝府鐵牛能哮吼。嘉州大象演摩訶。李云側跳上",
    "X64n1260_020:0163b10": "山巔。嵩云騎牛不著靴。元叟端和尚云。大小唐明牆",
    "X64n1260_020:0163b11": "壍不堅扄鐍不固。致令他俗人有入室操戈之舉。是",
    "X64n1260_020:0163b12": "你諸人且作麼生會。擊拂子云。白鷺下田千點雪。黃",
    "X64n1260_020:0163b13": "鸝上樹一枝花。師云。端和尚也只知其一不知其二。",
    "X64n1260_020:0163b14": "山僧今日大開門戶廣演懺摩。赤豹太史入山薦先",
    "X64n1260_020:0163b15": "并薦亡室韓氏夫人。此夜今時同垂法會。大眾會麼。",
    "X64n1260_020:0163b16": "山僧所供竝是詣實。下座。",
    "X64n1260_020:0163b17": "史趾祥居士設薦殉難諸亡靈請升座。世界未形乾",
    "X64n1260_020:0163b18": "坤未立。佛生凡聖何處安名。世界已形乾坤已立。佛",
    "X64n1260_020:0163b19": "生凡聖各得其處。所以道。是法住法位。世間相常住。",
    "X64n1260_020:0163b20": "如何是是法。竪拂子云。者箇是拂子。如何是法位。擊",
    "X64n1260_020:0163b21": "拂子云。喚作拂子也不得。不喚作拂子也不得。者裏",
    "X64n1260_020:0163b22": "著得隻眼。天地由此而位。萬物由此而育。君得之而",
    "X64n1260_020:0163b23": "統御萬邦。臣得之而匡扶九有。父子兄弟夫婦得之",
    "X64n1260_020:0163b24": "而孝慈友睦敦於一門。朋友得之而信義忠貞盟於",
    "X64n1260_020:0163c01": "方寸。是千萬世不易之常理。亘古今不磨之至性也。",
    "X64n1260_020:0163c02": "此理一日不毀則世界一日不壞。此性一息不泯則",
    "X64n1260_020:0163c03": "乾坤一息不移。莫謂黃虞忽焉沒。祇今何異劫初前。",
    "X64n1260_020:0163c04": "山僧今日伏為護法史趾祥居士設薦赴義殉難諸",
    "X64n1260_020:0163c05": "幽魂。特請陞座舉揚。上而國主藩王。下而將吏胥役。",
    "X64n1260_020:0163c06": "以及若憶若忘若耿於衷若逸於外。同時異世。自他",
    "X64n1260_020:0163c07": "不隔於毫端。存沒昇沉。始終不離於當念。歸根落葉",
    "X64n1260_020:0163c08": "體露金風。奮氣揚眉身嬰白刃。寶蓮華座方垂藥。的",
    "X64n1260_020:0163c09": "的枝頭吐異香。諸仁者。還信麼。不見教中道。我若向",
    "X64n1260_020:0163c10": "刀山。刀山自摧折。我若向火湯。火湯自枯竭。我若向",
    "X64n1260_020:0163c11": "地獄。地獄自消滅。我若向餓鬼。餓鬼自飽滿。我若向",
    "X64n1260_020:0163c12": "修羅。修羅自調伏。我若向異類。各得大智慧。正恁麼",
    "X64n1260_020:0163c13": "時。且薦拔諸魂作何趣向。聽取一偈。熱血化為功德",
    "X64n1260_020:0163c14": "水。幽冤凝作妙香雲。珊瑚枝上鈎明月。碧落招回蜀",
    "X64n1260_020:0163c15": "帝魂。拍禪床下座。",
    "X64n1260_020:0163c16": "進督府為夫人金氏升座。靈光獨耀逈脫根塵。體露",
    "X64n1260_020:0163c17": "真常不拘文字。心性無染本自圓成。但離妄緣即如",
    "X64n1260_020:0163c18": "如佛。妄緣非實一切惟心。心境若空。一切妄緣從何",
    "X64n1260_020:0163c19": "而有。其迷妄也。妄見有生。妄見有死。於生死中起諸",
    "X64n1260_020:0163c20": "惡業造諸罪障。其離妄也。生如漚寄。死若幻銷。於本",
    "X64n1260_020:0163c21": "無生死中。惡業本空罪障本淨。所以古佛有言。假借",
    "X64n1260_020:0163c22": "四大以為身。心本無生因境有。前境若無心亦無。罪",
    "X64n1260_020:0163c23": "福如幻起亦滅。如是則身也心也塵也境也罪也福",
    "X64n1260_020:0163c24": "也起也滅也等如幻故。雖則等如幻故。當其幻起一",
    "X64n1260_020:0164a01": "念。忽住幻境時。盡塵沙劫不可說不可說境界。若愛",
    "X64n1260_020:0164a02": "若憎若恩若怨。於眾生心中無不徧具。當其忽起一",
    "X64n1260_020:0164a03": "如幻念。忽悟如幻境時。盡塵沙劫不可說不可說境",
    "X64n1260_020:0164a04": "界。若愛若憎若恩若怨。於無生心中便如日照太虗",
    "X64n1260_020:0164a05": "洞諸群暗。如紅爐點雪有礙皆融。則知等此一念其",
    "X64n1260_020:0164a06": "轉凡成聖轉迷為悟。幻與如幻之不同。便聖凡迷悟",
    "X64n1260_020:0164a07": "之逈異矣。即今總督部院實翁大居士夙承願力此",
    "X64n1260_020:0164a08": "性不迷。因其夫人仙逝。千里馳書敦請山僧特臨淮",
    "X64n1260_020:0164a09": "甸親為對靈。以舉揚資冥福。以般若雪愆尤。居士纔",
    "X64n1260_020:0164a10": "舉此念時。夫人已早登淨界了也。一念淨則念念淨。",
    "X64n1260_020:0164a11": "一人淨則多人淨。一世界淨則多世界淨。無邊剎境",
    "X64n1260_020:0164a12": "自他不隔於毫端。十世古今始終不離於當念。何祇",
    "X64n1260_020:0164a13": "夫人乘此一念空諸有漏淨諸有緣。多生眷屬歷劫",
    "X64n1260_020:0164a14": "冤親無不乘此一念得證大解脫地。得入大寂定門。",
    "X64n1260_020:0164a15": "以至寰海一切有情群黎得因大總督此一念間。各",
    "X64n1260_020:0164a16": "各悟身如幻。悟心如幻。悟境如幻。則居士此念又自",
    "X64n1260_020:0164a17": "他俱利物我俱成。下徹幽玄上超群際。豈僅結一時",
    "X64n1260_020:0164a18": "般若之緣。誠為塵劫菩提之種。且道山僧今日高陞",
    "X64n1260_020:0164a19": "寶座特為舉揚。畢竟是幻耶非幻耶。是妄緣耶是真",
    "X64n1260_020:0164a20": "際耶。聽取一偈。頓空有趣幻非幻。爍破情緣空不空。",
    "X64n1260_020:0164a21": "玉女已歸霄漢去。不須惆悵五更風。以拂子打圓相",
    "X64n1260_020:0164a22": "喝一喝下座。",
    "X64n1260_020:0164a23": "吳母太夫人點主後升座。橫按拄杖云。雄雄坐斷溪",
    "X64n1260_020:0164a24": "山路。百億須彌洞底寒。八表自然歸正域。死生夢幻",
    "X64n1260_020:0164b01": "不相干。既不相干。合須辨主。若辨得去。問如瓶瀉答",
    "X64n1260_020:0164b02": "似雲興。竿木隨身逢場作戲。迷錙銖於言下。惑照鑑",
    "X64n1260_020:0164b03": "於微芒。竭世樞機逞諸玄辨。總是癡狂外走徧界髑",
    "X64n1260_020:0164b04": "髏。人人有通天活路。箇箇有劃地奇能。增一些不得",
    "X64n1260_020:0164b05": "減一些不得。明投暗合體用互宜。隨他智如鶖子辯",
    "X64n1260_020:0164b06": "若滿慈。於諸人分中了沒交涉。臨濟三玄三要。洞山",
    "X64n1260_020:0164b07": "五位君臣。雲門一字關。溈仰九十六圓相。鬼門貼掛",
    "X64n1260_020:0164b08": "誑諕閭閻。捩轉上頭關。擲翻華藏界。全超凡聖古今。",
    "X64n1260_020:0164b09": "更不倚門傍戶。赤肉團上突出無位真人。自己胸中",
    "X64n1260_020:0164b10": "流出葢天葢地。奴呼彌勒婢視釋迦。自餘賣草鞋漢",
    "X64n1260_020:0164b11": "那討出頭處所。所以事是恁麼事。人須恁麼人。醍醐",
    "X64n1260_020:0164b12": "上味為世所珍。不遇其人翻成毒藥。今日揭開腦葢",
    "X64n1260_020:0164b13": "與諸人露布了也。明明不異。的的相承。全賓即主。全",
    "X64n1260_020:0164b14": "主即賓。打破涅槃城。同遊解脫海。且一超直入一句",
    "X64n1260_020:0164b15": "作麼生道。拈拄杖云。青山不鎻長飛勢。滄海合知來",
    "X64n1260_020:0164b16": "處高。一喝卓拄杖。",
    "X64n1260_020:0164b17": "朝宗忍禪師祈福并薦夫請上堂。一者祈福。二者薦",
    "X64n1260_020:0164b18": "亡。一椎兩當。舉世無雙。既兩當。因甚却無雙。下不厭",
    "X64n1260_020:0164b19": "地獄。上不欣天堂。當陽突出露堂堂。鷓鴣啼處百花",
    "X64n1260_020:0164b20": "香。喝一喝。遂舉金剛經云。若見諸相非相即見如來。",
    "X64n1260_020:0164b21": "師云。大小世尊抱橋柱洗澡。曹山則不然。若見諸相",
    "X64n1260_020:0164b22": "非相即見諸相。須知要見如來則易。要見諸相則難。",
    "X64n1260_020:0164b23": "若人道得不難不易句。一生參學事畢。卓拄杖下座。",
    "X64n1260_020:0164b24": "沈制臺差官到山為薦陣亡將士請上堂。假借四大",
    "X64n1260_020:0164c01": "為身。箇中畢竟無我。但能一念解脫。管教法法全彰。",
    "X64n1260_020:0164c02": "萬物皆備。三界獨尊。劍樹刀山化為烏有。幢幡寶葢",
    "X64n1260_020:0164c03": "起自何來。所以道。我若向刀山。刀山自摧折。我若向",
    "X64n1260_020:0164c04": "火湯。火湯自消滅。坐斷罪福路頭。自然直下超越。今",
    "X64n1260_020:0164c05": "日葢為沈大司馬奉旨勦徭。一載之內八排皆平。今",
    "X64n1260_020:0164c06": "當奏凱之際。忽興同體之悲。差官齎貲入山禮懺設",
    "X64n1260_020:0164c07": "齋。命山僧陞座說無生法以薦陣亡將士某某等眾。",
    "X64n1260_020:0164c08": "須知法雨一施直達幽冥。法音一聞即超極樂。奮勦",
    "X64n1260_020:0164c09": "寇。雄心披忍辱鎧而魔軍頓破。封轉侯。妄念操智慧",
    "X64n1260_020:0164c10": "刀而佛道立成。然雖如是。猶是大司馬下憫群情底",
    "X64n1260_020:0164c11": "意。且上祝皇恩一句又作麼生。八方霑霂無為化。四",
    "X64n1260_020:0164c12": "海謠歌賀太平。下座。",
    "X64n1260_020:0164c13": "龍門遠禪師還東山省覲眾請小參。暫下蓮峰輕屈",
    "X64n1260_020:0164c14": "指。光陰倐爾又三年。雖然不隔絲毫許。爭似躳親到",
    "X64n1260_020:0164c15": "座前。某伏自數日前陪從太平禪師象馭再登蓮嶠",
    "X64n1260_020:0164c16": "歸侍老師大和尚。瞻禮慈容之間。須知有相見底事。",
    "X64n1260_020:0164c17": "敢問大眾。作麼生是相見底事。不可是你見我我見",
    "X64n1260_020:0164c18": "你是相見。若恁麼全無佛法得力處。何故。世間諸趣",
    "X64n1260_020:0164c19": "彼此見存。常在生死之中。未有脫離之地。所以雪峰",
    "X64n1260_020:0164c20": "和尚向人道。望州亭與你相見了也。烏石嶺與你相",
    "X64n1260_020:0164c21": "見了也。僧堂前與你相見了也。若據如斯指示。豈待",
    "X64n1260_020:0164c22": "音容相接言氣相交始為相見。諸高德。夫為參學之",
    "X64n1260_020:0164c23": "士。須實有去處始得。還知麼。如今敢道千里同風相",
    "X64n1260_020:0164c24": "見却易會。對面相見却難知。何故難知。夾山老子道。",
    "X64n1260_020:0165a01": "目前無闍黎。座上無老僧。諸來大眾盡在于此。如何",
    "X64n1260_020:0165a02": "見得。堂上老師大和尚在座與諸大眾證明。作麼生",
    "X64n1260_020:0165a03": "見座上無老僧。不可等閒過。却將為閒事晝夜被見",
    "X64n1260_020:0165a04": "聞風所飄鼓。根塵陰界諸入纏縛不得自由。生死事",
    "X64n1260_020:0165a05": "大。須得箇悟由入頭處始得。雖然如是。格外道人實",
    "X64n1260_020:0165a06": "遭怪笑。何故。須知有向上一著。且待異日他時別為",
    "X64n1260_020:0165a07": "諸人點破。因記得昔日南泉趙州二尊宿皆是道超",
    "X64n1260_020:0165a08": "物外名播寰中。時有一僧往山中見一禪伯在盤陀",
    "X64n1260_020:0165a09": "石上卓庵而坐。僧遂問曰。南泉出世浩浩地。何不往",
    "X64n1260_020:0165a10": "彼問訊。空坐何為。庵主曰。莫道南泉出世。佛出世我",
    "X64n1260_020:0165a11": "亦不去。僧持此語見南泉。泉大驚。遂令趙州往驗看。",
    "X64n1260_020:0165a12": "州到庵主處。從東過西。庵主不顧。州又從西過東。庵",
    "X64n1260_020:0165a13": "主亦不顧。州遂當門立曰。庵主你敗也。庵主亦不顧。",
    "X64n1260_020:0165a14": "遂拽下簾子而行。庵主亦不顧。大眾。者一則因緣諸",
    "X64n1260_020:0165a15": "人作麼生委悉。莫是趙州南泉不到庵主田地。返被",
    "X64n1260_020:0165a16": "庵主勘破。落他陷虎之機也無。莫是庵主雖然竝無",
    "X64n1260_020:0165a17": "受用。臨機不解互換。平地上死人也無。諸仁者。素非",
    "X64n1260_020:0165a18": "此理。大凡行脚人須是道眼分明始得。若道眼不明。",
    "X64n1260_020:0165a19": "祇被南泉趙州庵主三人換却眼睛了也。實無少許",
    "X64n1260_020:0165a20": "相應處。若也道眼分明。南泉趙州庵主便是上座。更",
    "X64n1260_020:0165a21": "無異見也。還相肯諾也無。不見道。曾經大海休誇水。",
    "X64n1260_020:0165a22": "除却須彌總是塵。久立。",
    "X64n1260_020:0165a23": "大慧杲禪師自虎丘上雲居省覲秉拂。夷門昔日呈",
    "X64n1260_020:0165a24": "家醜。拈出無邊栗棘蓬。今日甌峰孤頂上。幸然無事",
    "X64n1260_020:0165b01": "又相逢。相逢即且置。其中事作麼生。若有人道得一",
    "X64n1260_020:0165b02": "句。便請各自歸堂。若道不得。打葛藤謾諸人去也。諸",
    "X64n1260_020:0165b03": "佛未出世時。有即今巴鼻一。人人頂門上輝大寶光。",
    "X64n1260_020:0165b04": "出世後消息全無。一箇箇脚跟下縱橫十字。有佛處",
    "X64n1260_020:0165b05": "不得住。無佛處急走過。拶著不來。三千里外穿却鼻",
    "X64n1260_020:0165b06": "孔。到者裏直饒置無邊剎境於一毛頭上。只者一毛",
    "X64n1260_020:0165b07": "頭從甚麼處得來。納百億須彌盧於一粒粟中。只者",
    "X64n1260_020:0165b08": "一粒粟又向甚麼處安著。如是則易。不如是則難。休",
    "X64n1260_020:0165b09": "於言上覓。莫向意中求。如是則難。不如是則易。識取",
    "X64n1260_020:0165b10": "鈎頭意。莫認定盤星。衲僧拄杖子拈得便行。切忌向",
    "X64n1260_020:0165b11": "平地上釘樁搖櫓。所以道神光不昧萬古徽猷。入此",
    "X64n1260_020:0165b12": "門來莫存知解。只如一大藏教說權說實說頓說漸",
    "X64n1260_020:0165b13": "說有說無。乃至西天此土諸代祖師古往今來一切",
    "X64n1260_020:0165b14": "知識。種種言語種種作用。且道是知解耶非知解耶。",
    "X64n1260_020:0165b15": "若定奪得出。秉拂上座一場敗闕。若定奪不出。潑第",
    "X64n1260_020:0165b16": "二杓惡水去也。喝一喝云。是甚麼。有照用無向背。只",
    "X64n1260_020:0165b17": "許老胡知。不許老胡會。睦州一向擔板。趙州貴買賤",
    "X64n1260_020:0165b18": "賣。獨有三聖瞎驢至今遭人笑怪。須彌山突出諸人",
    "X64n1260_020:0165b19": "額角邊。大海水灌入諸人鼻孔裏即且置。馬大師道。",
    "X64n1260_020:0165b20": "自從胡亂後三十年不曾少鹽醬。又作麼生商量。還",
    "X64n1260_020:0165b21": "委悉麼。多年曆日無人問。驀地拈來愁殺人。喝一喝。",
    "X64n1260_020:0165b22": "復舉巖頭參德山。纔跨門便問。是凡是聖。山便喝。頭",
    "X64n1260_020:0165b23": "便禮拜。後有僧舉似洞山。山云若不是奯公也大難",
    "X64n1260_020:0165b24": "承當。巖頭聞云。洞山老漢不識好惡錯下名言。我當",
    "X64n1260_020:0165c01": "時一手擡一手搦。師云。猛虎不識穽。穽中身死。蛟龍",
    "X64n1260_020:0165c02": "不怖劍。劍下身亡。巖頭雖於虎穽中有透脫一路。向",
    "X64n1260_020:0165c03": "劍刃上有出身之機。若仔細檢點將來。猶欠悟在。只",
    "X64n1260_020:0165c04": "今還有為巖頭作主底麼。出來與杲上座相見。良久",
    "X64n1260_020:0165c05": "喝一喝拍一拍云。洎合停囚長智。",
    "X64n1260_020:0165c06": "玉泉曇懿禪師省大慧和尚於小溪慧為之陞座。乃",
    "X64n1260_020:0165c07": "舉雲門一日拈拄杖示眾云。凡夫實謂之有。二乘析",
    "X64n1260_020:0165c08": "謂之無。緣覺謂幻有。菩薩當體即空。衲僧見拄杖子",
    "X64n1260_020:0165c09": "但喚作拄杖子。行但行坐但坐。總不得動著。慧云。我",
    "X64n1260_020:0165c10": "不似雲門老人。將虗空剜窟籠。驀拈拄杖云。拄杖子",
    "X64n1260_020:0165c11": "不屬有不屬無。不屬幻不屬空。卓一下云。凡夫二乘",
    "X64n1260_020:0165c12": "緣覺菩薩盡向者裏各隨根性悉得受用。唯於衲僧",
    "X64n1260_020:0165c13": "分上為害為冤。要行不得行。要坐不得坐。進一步則",
    "X64n1260_020:0165c14": "被拄杖子迷却路頭。退一步則被拄杖子穿却鼻孔。",
    "X64n1260_020:0165c15": "即今莫有不甘底麼。試出來與拄杖子相見。如無。來",
    "X64n1260_020:0165c16": "年更有新條在。惱亂春風卒未休。正恁麼時。合作麼",
    "X64n1260_020:0165c17": "生。下座。煩玉泉長老為眾拈出。師登座敘謝畢。遂舉",
    "X64n1260_020:0165c18": "前話云。適來堂頭和尚恁麼批判。大似困魚止濼。病",
    "X64n1260_020:0165c19": "鳥棲蘆。若是玉泉則不然。拈拄杖云。拄杖子能有能",
    "X64n1260_020:0165c20": "無能幻能空。凡夫二乘緣覺菩薩。卓一下云。向者裏",
    "X64n1260_020:0165c21": "百雜碎。唯於衲僧分上如龍得水似虎靠山。要行便",
    "X64n1260_020:0165c22": "行要坐便坐。進一步則乾坤震動。退一步則草偃風",
    "X64n1260_020:0165c23": "行。且道不進不退一句作麼生道。良久云。間持經卷",
    "X64n1260_020:0165c24": "倚松立。笑問客從何處來。",
    "X64n1260_020:0166a01": "通嗣書至提綱",
    "X64n1260_020:0166a02": "黃龍南禪師四祖演長老通嗣法書上堂。山僧才輕",
    "X64n1260_020:0166a03": "德薄豈堪人師。葢不昧本心不欺諸聖。未免生死今",
    "X64n1260_020:0166a04": "免生死。未出輪迴今出輪迴。未得解脫今得解脫。未",
    "X64n1260_020:0166a05": "得自在今得自在。所以大覺世尊於然燈佛所無一",
    "X64n1260_020:0166a06": "法可得。六祖夜半於黃梅又傳箇甚麼。乃說偈曰。得",
    "X64n1260_020:0166a07": "不得。傳不傳。歸根得旨復何言。憶得香山曾漏泄。新",
    "X64n1260_020:0166a08": "婦騎驢阿家牽。",
    "X64n1260_020:0166a09": "東山演禪師四面專使文詳持法嗣書到。師於法座",
    "X64n1260_020:0166a10": "前受書。拈起問專使云。者箇是四面底。闍黎底在什",
    "X64n1260_020:0166a11": "麼處。使云驗在目前。師云幾不問過。遂陞座云。好事",
    "X64n1260_020:0166a12": "難逢。何不出來大家唱和。復云。大眾。四面長老有書",
    "X64n1260_020:0166a13": "對大眾前須當說過。四面大漆桶。詳師分半桶。白蓮",
    "X64n1260_020:0166a14": "峰下開。薰却我鼻孔。且道為什麼如此。無你出氣處。",
    "X64n1260_020:0166a15": "資福專使持法嗣書至。師於法堂上受書。拈起問專",
    "X64n1260_020:0166a16": "使云。本無名字。什麼處得者箇來。專使擬議。師云因",
    "X64n1260_020:0166a17": "誰致得。遂陞座。舉石頭問長髭什麼處來。髭云嶺南",
    "X64n1260_020:0166a18": "來。石頭云大庾嶺頭一鋪功德成就也未。髭云。成就",
    "X64n1260_020:0166a19": "久矣。只欠點眼在。石頭云莫要點眼麼。髭云便請。石",
    "X64n1260_020:0166a20": "頭垂下足。髭便禮拜。石頭云你見箇什麼道理便禮",
    "X64n1260_020:0166a21": "拜。髭云如紅爐上一點雪。師云。紅爐一點雪。知音瞥",
    "X64n1260_020:0166a22": "不瞥。龜毛扇子扇。泥牛一點血。",
    "X64n1260_020:0166a23": "圓悟勤禪師峽州東山馳法嗣書到上堂。靈山會上",
    "X64n1260_020:0166a24": "千葉騰芳。少室峰前一枝獨秀。生佛未具已見蟠根。",
    "X64n1260_020:0166b01": "空劫那邊轉彰文彩。渾崙擘不破。撲鼻更馨香。八面",
    "X64n1260_020:0166b02": "自玲瓏。通身轉綿密。箭鋒相拄針芥相投則且置。獨",
    "X64n1260_020:0166b03": "脫一句作麼生道。倐爾風雲會。廓然天地春。復云。坐",
    "X64n1260_020:0166b04": "見東山振古風。頂門眼正有全功。操持臨濟金剛劍。",
    "X64n1260_020:0166b05": "倜儻楊岐栗棘蓬。鐵壁銀山須作用。魔宮虎穴亦流",
    "X64n1260_020:0166b06": "通。攝將香水無邊剎。併入鉗鎚爐鞴中。",
    "X64n1260_020:0166b07": "天目禮禪師翠巖真長老嗣書至上堂。洪崖井邊。翠",
    "X64n1260_020:0166b08": "巖寺裏。山遮半月。江礙斜陽。不是諸佛眼睛。亦非祖",
    "X64n1260_020:0166b09": "師巴鼻。召專使云。會麼。歸去藤王閣上。捲起珠簾。看",
    "X64n1260_020:0166b10": "取十八灘頭。煙波鼎沸。",
    "X64n1260_020:0166b11": "愚庵及禪師善權通長老嗣書至上堂。自從胡亂後。",
    "X64n1260_020:0166b12": "三十年不少鹽醬。雪後始知松栢操。任汝非心非佛。",
    "X64n1260_020:0166b13": "我只管即心即佛。事難方見丈夫心。有底便道江西",
    "X64n1260_020:0166b14": "信息通也。大梅梅子熟也。善權方便固當如是。只如",
    "X64n1260_020:0166b15": "石頭道。書亦不達。信亦不通。諸人如何話會。直下道",
    "X64n1260_020:0166b16": "得。鈯斧子未到你在。",
    "X64n1260_020:0166b17": "法眷書至提綱",
    "X64n1260_020:0166b18": "真淨文禪師上堂謝黃檗先馳云。分枝列派共闡宗",
    "X64n1260_020:0166b19": "猷。祖令全提各隨機變。洒黃龍之一雨。枯木重榮。繼",
    "X64n1260_020:0166b20": "斷際之遺蹤。真燈再焰。光我先覺。以進後昆。不任歡",
    "X64n1260_020:0166b21": "慶。某無似之者。何承先馳上人遠離鷲嶺深入洞山。",
    "X64n1260_020:0166b22": "得得馳書敘其法乳。過沐周勤仰荷弗已。復拈拄杖",
    "X64n1260_020:0166b23": "召大眾云。實謂雖與我同條生不與我同條死。阿喇",
    "X64n1260_020:0166b24": "喇。也大奇。筭來彼此丈夫兒。睡則同床各自夢。古今",
    "X64n1260_020:0166c01": "此理少人知。少人知。付先馳。傳歸鷲嶺。分明舉向師。",
    "X64n1260_020:0166c02": "箬庵問禪師玉林和尚書至上堂。隻羽翔天半。雙眉",
    "X64n1260_020:0166c03": "亦暫舒。寒風吹凜冽。喜得故人書。大眾。且道書中說",
    "X64n1260_020:0166c04": "甚麼。便下座。",
    "X64n1260_020:0166c05": "嗣法師遺書至提綱",
    "X64n1260_020:0166c06": "圓悟勤禪師聞五祖訃上堂。大庾嶺頭笑却成哭。崇",
    "X64n1260_020:0166c07": "寧門下哭却成笑。何故。喫泉水。貴地脉。且要正眼流",
    "X64n1260_020:0166c08": "通宗風不墮。所謂無常生死法。與我不相干。若能如",
    "X64n1260_020:0166c09": "是見。不用哭蒼天。既不用哭蒼天。如何通信。請大眾",
    "X64n1260_020:0166c10": "拈香。兩彩一賽。下座。",
    "X64n1260_020:0166c11": "龍門遠禪師五祖演和尚遷化遺書至上堂。昨朝六",
    "X64n1260_020:0166c12": "月二十六。無角鐵牛生四足。哮吼一聲人未知。撼動",
    "X64n1260_020:0166c13": "天關并地軸。隻履又西歸。唱罷胡家曲。可憐末後太",
    "X64n1260_020:0166c14": "分明。無限清聲徧溪谷。我先師出世四十餘年。於舒",
    "X64n1260_020:0166c15": "靳二郡四坐巨剎。垂慈苦口接物利生未甞少暇。於",
    "X64n1260_020:0166c16": "二十五日早陞座告眾。至晚淨髮歸方丈。二十六日",
    "X64n1260_020:0166c17": "早安然長往。自始及末從初至終。盡善盡美。真善知",
    "X64n1260_020:0166c18": "識。清遠忝承提訓。痛傷可量。古人道。將此深心奉塵",
    "X64n1260_020:0166c19": "剎。是則名為報佛恩。昔日大梅遷化上堂。聞鼯鼠聲",
    "X64n1260_020:0166c20": "乃云。即此物。非他物。汝善護持。吾當逝矣。我先師上",
    "X64n1260_020:0166c21": "堂告眾云。富嫌千口少。貧恨一身多。以今校古。絲毫",
    "X64n1260_020:0166c22": "無差。諸人還知大梅東山二老子去處麼。若知得。則",
    "X64n1260_020:0166c23": "不辜負先師。若也未知。有寒暑兮促人壽。有鬼神兮",
    "X64n1260_020:0166c24": "妬人福。下座。",
    "X64n1260_020:0167a01": "嗣法師遺書至舉哀拈香法語",
    "X64n1260_020:0167a02": "大慧杲禪師為圓悟和尚舉哀拈香指真云。者老和",
    "X64n1260_020:0167a03": "尚一生多口攪擾叢林。近聞已在蜀中遷化了也。且",
    "X64n1260_020:0167a04": "喜天下太平。雲門昔年雖曾親近。要且不聞他說著",
    "X64n1260_020:0167a05": "箇元字脚。所以今日作一分供養。點一盞茶。燒此一",
    "X64n1260_020:0167a06": "炷香薰他鼻孔。即非報德酬恩。只要辱他則箇。召大",
    "X64n1260_020:0167a07": "眾云。既不聞他說箇元字脚。又無恩德可報。何故特",
    "X64n1260_020:0167a08": "地作者一場笑具。還委悉麼。冤有頭債有主。偶因失",
    "X64n1260_020:0167a09": "脚倒地。至今怨入骨髓。遂燒香。",
    "X64n1260_020:0167a10": "虎丘隆禪師為圓悟和尚舉哀云。釋迦已滅。彌勒未",
    "X64n1260_020:0167a11": "生。正當今日。流通佛祖正脉。委在我圓悟禪師大和",
    "X64n1260_020:0167a12": "尚。直得七據寶剎。統三界以為家。四海馳聲。作群生",
    "X64n1260_020:0167a13": "之眼目。不謂法幢摧折佛日掩光。後學無聞叢林失",
    "X64n1260_020:0167a14": "所。雖然如是。盡落今時。何故。豈不見道。淨法界身本",
    "X64n1260_020:0167a15": "無出沒。既無出沒。師今不死。我何疑惑。大眾。既然不",
    "X64n1260_020:0167a16": "死。還知圜悟老人落處麼。若也知得落處。不勞指注。",
    "X64n1260_020:0167a17": "儻或未然。仰師之道地久天長。却請真前大家燒香。",
    "X64n1260_020:0167a18": "復指真云。見麼。拘尸城畔當時大事曾興濯錦江頭。",
    "X64n1260_020:0167a19": "此時還循舊轍放光現瑞攝化歸真。法海珠沉人天",
    "X64n1260_020:0167a20": "眼滅。雖然如是。恁麼中有不恁麼。不恁麼中却恁麼。",
    "X64n1260_020:0167a21": "便見無生死中示有生死。無去來中而示有去來。雖",
    "X64n1260_020:0167a22": "然。要且無生死去來之相。故我圜悟禪師大和尚禪",
    "X64n1260_020:0167a23": "河渺邈津濟無窮。名動至尊道滿天下。且能事已畢",
    "X64n1260_020:0167a24": "隻履西歸穩坐家堂。末後一句作麼生道。諸人若向",
    "X64n1260_020:0167b01": "者裏道得。圓悟老人猶在。若不然者。與諸人道去也。",
    "X64n1260_020:0167b02": "良久却顧侍者云。道什麼。遂舉哀。",
    "X64n1260_020:0167b03": "我庵無禪師寂照和尚遺書至舉哀拈香。妙喜五傳",
    "X64n1260_020:0167b04": "最光焰。寂照一代甘露門。等閒觸著肝腦裂。氷霜忽",
    "X64n1260_020:0167b05": "作陽春溫。我思打失鼻孔日。是何氣息今猶存。天風",
    "X64n1260_020:0167b06": "北來歲云暮。掣電討甚空中痕。",
    "X64n1260_020:0167b07": "疎山性禪師全室和尚訃音至舉哀拈香。三十三天",
    "X64n1260_020:0167b08": "天子死。盡有哀情。北鬱單越人死。盡發歡聲。有哀有",
    "X64n1260_020:0167b09": "喜總屬愛憎。衲僧去就似火燒氷。還知先師入何地",
    "X64n1260_020:0167b10": "獄出何類行。有等便道。今日不滅昔日不生。且道疎",
    "X64n1260_020:0167b11": "山逆子如何報孝。以手搥胸云。波旬休息。天下太平。",
    "X64n1260_020:0167b12": "復舉哀云。蒼天蒼天。",
    "X64n1260_020:0167b13": "二親遺書至提綱",
    "X64n1260_020:0167b14": "荷澤會禪師一日鄉信至報二親亡。師上堂。自白槌",
    "X64n1260_020:0167b15": "曰。父母俱喪。請大眾念摩訶般若。眾纔集。師復打槌",
    "X64n1260_020:0167b16": "曰。勞煩大眾。",
    "X64n1260_020:0167b17": "歸省受業提綱",
    "X64n1260_020:0167b18": "古靈讚禪師參百丈回受業。業師集眾請陞座。師舉",
    "X64n1260_020:0167b19": "百丈示眾云。靈光獨耀逈脫根塵。體露真常不拘文",
    "X64n1260_020:0167b20": "字。心性無染本自圓成。但離妄緣即如如佛。受業師",
    "X64n1260_020:0167b21": "於言下有省。",
    "X64n1260_020:0167b22": "大慧杲禪師歸受業眾請小參。山僧昔為童子時。一",
    "X64n1260_020:0167b23": "念知道出家好。却因脫白此伽藍。今日重來稱長老。",
    "X64n1260_020:0167b24": "兵戈之後亡者多。現前耆宿喜無惱。以尊就卑離我",
    "X64n1260_020:0167c01": "人。咸請舉揚無上道。後生當發猛勇心。四海求師宜",
    "X64n1260_020:0167c02": "撥草。徑山奉勸語不虗。辨口維摩須靠倒。",
    "X64n1260_020:0167c03": "疎山性禪師歸溧陽弘溪受業眾請陞堂。擊拂子云。",
    "X64n1260_020:0167c04": "還有識得先師面皮厚薄者麼。既無。看山僧追風捕",
    "X64n1260_020:0167c05": "影去也。桑梓南徐金壇縣得業丹陽大聖院。本是一",
    "X64n1260_020:0167c06": "箇無事人。剛要參禪求正見。幼年行脚到天目。師子",
    "X64n1260_020:0167c07": "巖前親中毒。諸方歷罷便歸來。自云平生志願足。蘭",
    "X64n1260_020:0167c08": "若高棲弘溪口。傲雪披霜歲長久。栽田博飯效古風。",
    "X64n1260_020:0167c09": "始終不落他人後。守株待兔五十年。一味擔板少人",
    "X64n1260_020:0167c10": "緣。狹路相逢李百八。買帽相頭宿世冤。八十六年世",
    "X64n1260_020:0167c11": "緣盡。東涌西沒那伽定。當頭一句孰與評。坐斷乾坤",
    "X64n1260_020:0167c12": "無少剩。思量解笑不解哭。斷絃誰把鸞膠續。荊棘林",
    "X64n1260_020:0167c13": "中示要津。無影樹下吟風曲。豈如寂滅自了漢。須把",
    "X64n1260_020:0167c14": "真燈燭幽暗。苦海無邊願再來。重整中峰舊公案。復",
    "X64n1260_020:0167c15": "舉南泉為馬祖齋次問眾云。若道今日先師來。以何",
    "X64n1260_020:0167c16": "憑據。若道不來。又是佛法無靈。驗時洞山在座下出",
    "X64n1260_020:0167c17": "云有伴即來。師云。古人即不問。且道先師今日來不",
    "X64n1260_020:0167c18": "來。良久自代云。新疎山髫齓時相見。復顧大眾云。委",
    "X64n1260_020:0167c19": "悉麼。拈拄杖敲香卓喝一喝云。先師來也。便下座。",
    "X64n1260_020:0167c21": "列祖提綱錄卷第二十"
}