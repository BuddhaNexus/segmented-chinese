{
    "T12n0361_002:0284b17": "佛說無量清淨平等覺經卷第二",
    "T12n0361_002:0284b19": "後漢月支國三藏支婁迦讖譯",
    "T12n0361_002:0284b20": "佛告阿難：「若言是也。如帝王，雖於人中好",
    "T12n0361_002:0284b21": "無比，當令在遮迦越王邊住者，其面目形貌",
    "T12n0361_002:0284b22": "甚醜惡，其狀不好，比如乞人在帝王邊住耳。",
    "T12n0361_002:0284b23": "帝王面醜，尚復不如遮迦越王面色姝好",
    "T12n0361_002:0284b24": "百千億萬倍也。如遮迦越王於天下絕好無",
    "T12n0361_002:0284b25": "比，當令在第二忉利天帝釋邊住者，其面甚",
    "T12n0361_002:0284b26": "醜不好，尚復不如天帝釋面貌端正姝好百",
    "T12n0361_002:0284b27": "千億萬倍也。如天帝釋，令在第六天王邊住",
    "T12n0361_002:0284b28": "者，其面貌甚醜不好，尚復不如第六天王面",
    "T12n0361_002:0284b29": "貌端正姝好百千億倍也。如第六天王，令",
    "T12n0361_002:0284c01": "在無量清淨佛國中諸菩薩、阿羅漢邊住者，",
    "T12n0361_002:0284c02": "其面甚醜，尚復不如無量清淨佛國中諸菩",
    "T12n0361_002:0284c03": "薩、阿羅漢面貌端正姝好百千億萬倍也。」",
    "T12n0361_002:0284c04": "佛言：「無量清淨佛諸菩薩、阿羅漢，面貌悉",
    "T12n0361_002:0284c05": "皆端正絕好無比，次於泥洹之道也。」佛告",
    "T12n0361_002:0284c06": "阿難：「無量清淨佛及諸菩薩、阿羅漢，講堂、",
    "T12n0361_002:0284c07": "精舍、所居處舍宅、中外浴池上皆有七寶",
    "T12n0361_002:0284c08": "樹。中有純銀樹、中有純金樹、中有純水精",
    "T12n0361_002:0284c09": "樹、中有純琉璃樹、中有純白玉樹、中有純",
    "T12n0361_002:0284c10": "珊瑚樹、中有純虎珀樹、中有純車𤦲樹，種",
    "T12n0361_002:0284c11": "種各自異行。「中復有兩寶共作一樹者：銀",
    "T12n0361_002:0284c12": "樹，銀根、金莖、銀枝、金葉、銀華、金實；金樹者，金",
    "T12n0361_002:0284c13": "根、銀莖、金枝、銀葉、金華、銀實。是兩寶樹轉共",
    "T12n0361_002:0284c14": "相成，各自異行。「中復有三寶共作一樹者：",
    "T12n0361_002:0284c15": "銀樹，銀根、金莖、水精枝、銀葉、金華、水精實；",
    "T12n0361_002:0284c16": "金樹者，金根、銀莖、水精枝、金葉、銀華、水精",
    "T12n0361_002:0284c17": "實；水精樹者，水精根、銀莖、金枝、水精葉、銀",
    "T12n0361_002:0284c18": "華、金實。是三寶樹轉共相成，各自異行中。",
    "T12n0361_002:0284c19": "「復有四寶共作一樹者：銀樹，銀根、金莖、水",
    "T12n0361_002:0284c20": "精枝、琉璃葉、銀華、金實；金樹者，金根、銀莖、",
    "T12n0361_002:0284c21": "水精枝、琉璃葉、金華、銀實；水精樹者，水精根、",
    "T12n0361_002:0284c22": "琉璃莖、銀枝、金葉、水精華、琉璃實；琉璃樹",
    "T12n0361_002:0284c23": "者，琉璃根、水精莖、金枝、銀葉、琉璃華、水精",
    "T12n0361_002:0284c24": "實。是四寶樹轉共相成，各自異行中。「復有",
    "T12n0361_002:0284c25": "五寶共作一樹者：銀樹，銀根、金莖、水精枝、",
    "T12n0361_002:0284c26": "琉璃葉、珊瑚華、金實；金樹者，金根、銀莖、水",
    "T12n0361_002:0284c27": "精枝、琉璃葉、珊瑚華、銀實；水精樹者，水精",
    "T12n0361_002:0284c28": "根、琉璃莖、珊瑚枝、銀葉、金華、琉璃實；琉璃",
    "T12n0361_002:0284c29": "樹者，琉璃根、珊瑚莖、水精枝、金葉、銀華、",
    "T12n0361_002:0285a01": "珊瑚實；珊瑚樹者，珊瑚根、琉璃莖、水精枝、金",
    "T12n0361_002:0285a02": "葉、銀華、琉璃實。是五寶樹轉共相成，各自",
    "T12n0361_002:0285a03": "異行中。「復有六寶共作一樹者：銀樹，銀根、",
    "T12n0361_002:0285a04": "金莖、水精枝、琉璃葉、珊瑚華、虎珀實；金樹者，",
    "T12n0361_002:0285a05": "金根、銀莖、水精枝、琉璃葉、虎珀華、珊瑚實；",
    "T12n0361_002:0285a06": "水精樹者，水精根、琉璃莖、珊瑚枝、銀葉、虎",
    "T12n0361_002:0285a07": "珀華、金實；琉璃樹者，琉璃根、珊瑚莖、虎珀",
    "T12n0361_002:0285a08": "枝、水精葉、金華、銀實；珊瑚樹者，珊瑚根、虎",
    "T12n0361_002:0285a09": "珀莖、銀枝、金葉、水精華、琉璃實；虎珀樹者，",
    "T12n0361_002:0285a10": "虎珀根、珊瑚莖、金枝、銀葉、琉璃華、水精實。",
    "T12n0361_002:0285a11": "是六寶樹轉共相成，各自異行中。「復有七寶",
    "T12n0361_002:0285a12": "共作一樹者：銀樹，銀根、金莖、水精節、琉璃",
    "T12n0361_002:0285a13": "枝、珊瑚葉、虎珀華、車𤦲實；金樹者，金根、水",
    "T12n0361_002:0285a14": "精莖、琉璃節、珊瑚枝、虎珀葉、車𤦲華、銀實；",
    "T12n0361_002:0285a15": "水精樹者，水精根、琉璃莖、珊瑚節、虎珀枝、車",
    "T12n0361_002:0285a16": "𤦲葉、白玉華、金實；琉璃樹者，琉璃根、珊瑚",
    "T12n0361_002:0285a17": "莖、虎珀節、白玉枝、車𤦲葉、水精華、銀實；珊",
    "T12n0361_002:0285a18": "瑚樹者，珊瑚根、虎珀莖、白玉節、銀枝、明月珠",
    "T12n0361_002:0285a19": "葉、金華、水精實；虎珀樹者，虎珀根、白玉莖、",
    "T12n0361_002:0285a20": "珊瑚節、琉璃枝、車𤦲葉、水精華、金實；白玉樹",
    "T12n0361_002:0285a21": "者，白玉根、車𤦲莖、琉璃節、珊瑚枝、虎珀葉、",
    "T12n0361_002:0285a22": "金華、摩尼珠實。「是七寶樹轉共相成，種種",
    "T12n0361_002:0285a23": "各自異行，行行自相值、莖莖自相准、枝枝自",
    "T12n0361_002:0285a24": "相值、葉葉自相向、華華自相望，極自軟好，",
    "T12n0361_002:0285a25": "實實自相當。」佛言：「無量清淨佛講堂、精舍",
    "T12n0361_002:0285a26": "中，外內七寶浴池繞邊上諸七寶樹，及諸",
    "T12n0361_002:0285a27": "菩薩、阿羅漢七寶舍宅中外，七寶浴池繞",
    "T12n0361_002:0285a28": "池邊七寶樹，數千百重行，皆各各如是。行行",
    "T12n0361_002:0285a29": "自作五音，聲甚好無比。」佛語阿難：「如世間",
    "T12n0361_002:0285b01": "帝王萬種伎樂音聲，不如遮迦越王諸伎",
    "T12n0361_002:0285b02": "樂一音聲好百千億萬倍也。如遮迦越王",
    "T12n0361_002:0285b03": "萬種伎樂音聲，尚復不如第二忉利天上諸",
    "T12n0361_002:0285b04": "伎樂一音聲好百千億萬倍也。如忉利天上",
    "T12n0361_002:0285b05": "萬種伎樂之聲，尚復不如第六天上諸伎樂",
    "T12n0361_002:0285b06": "一音聲好百千億萬倍也。如第六天上萬",
    "T12n0361_002:0285b07": "種音樂之聲，尚復不如無量清淨佛國中七",
    "T12n0361_002:0285b08": "寶樹一音聲好百千億萬倍也。無量清淨佛",
    "T12n0361_002:0285b09": "國亦有萬種自然之伎樂無極也。「無量清淨",
    "T12n0361_002:0285b10": "佛及諸菩薩、阿羅漢欲浴時，便各自入其七",
    "T12n0361_002:0285b11": "寶池中浴。諸菩薩、阿羅漢意欲令水沒足，水",
    "T12n0361_002:0285b12": "則沒足；意欲令水至膝，水則至膝；意欲令",
    "T12n0361_002:0285b13": "水至腰，水則至腰；意欲令水至腋，水則至",
    "T12n0361_002:0285b14": "腋；意欲令水至頸，水則至頸；意欲令水自",
    "T12n0361_002:0285b15": "灌身上，水則灌身上；意欲令水轉復還如故，",
    "T12n0361_002:0285b16": "水則轉還復如故，恣若隨意所欲好憙。」佛言：",
    "T12n0361_002:0285b17": "「無量清淨佛及諸菩薩、阿羅漢皆浴已，悉自",
    "T12n0361_002:0285b18": "於一蓮華上坐，則四方自然亂風起。其亂風",
    "T12n0361_002:0285b19": "者，亦非世間之風也，亦復非天上之風也；",
    "T12n0361_002:0285b20": "是亂風者，都為八方上下眾風中之自然，都",
    "T12n0361_002:0285b21": "相合會共化生耳。其亂風亦不大寒亦不大",
    "T12n0361_002:0285b22": "溫，常和調中，適其涼好無比；亂風徐起，亦",
    "T12n0361_002:0285b23": "不遲、亦不疾，適得中宜。吹國中七寶樹，七",
    "T12n0361_002:0285b24": "寶樹皆復自作五音聲；亂風吹華，悉覆蓋其",
    "T12n0361_002:0285b25": "國中。華皆自散無量清淨佛及諸菩薩、阿羅",
    "T12n0361_002:0285b26": "漢上。華適墮地，華皆厚四寸，極自軟好無",
    "T12n0361_002:0285b27": "比。華小萎，則自然亂風吹萎華，悉自然去。",
    "T12n0361_002:0285b28": "則復四方復自然亂風起，吹七寶樹，七寶",
    "T12n0361_002:0285b29": "樹皆復自作五音聲；亂風吹華，悉復自然",
    "T12n0361_002:0285c01": "散無量清淨佛及諸菩薩、阿羅漢上；華墮地",
    "T12n0361_002:0285c02": "則自然亂風復吹萎華，悉自然去。則復四",
    "T12n0361_002:0285c03": "方自然亂風起，吹七寶樹、華，如是者四反。",
    "T12n0361_002:0285c04": "「諸菩薩、阿羅漢中有但欲聞經者、中有但欲",
    "T12n0361_002:0285c05": "聞音樂聲者、中有但欲聞華香者、中有不欲",
    "T12n0361_002:0285c06": "聞經者、中有不欲聞五音者、中有不欲聞華",
    "T12n0361_002:0285c07": "香者，其所欲聞者輒則獨聞之，其所不欲",
    "T12n0361_002:0285c08": "聞者了獨不聞也，則皆自然隨意，在所欲憙",
    "T12n0361_002:0285c09": "樂，不違其心中所欲願也。「無量清淨佛及",
    "T12n0361_002:0285c10": "諸菩薩、阿羅漢皆浴訖已各自去，其諸菩薩、",
    "T12n0361_002:0285c11": "阿羅漢各自行道，中有在地講經者、中有",
    "T12n0361_002:0285c12": "在地誦經者、中有在地說經者、中有在地口",
    "T12n0361_002:0285c13": "受經者、中有在地聽經者、中有在地念經者、",
    "T12n0361_002:0285c14": "中有在地思道者、中有在地坐禪一心者、中",
    "T12n0361_002:0285c15": "有在地經行者；中有在虛空中講經者、中有",
    "T12n0361_002:0285c16": "在虛空中誦經者、中有在虛空中說經者、中",
    "T12n0361_002:0285c17": "有在虛空中口受經者、中有在虛空中聽經",
    "T12n0361_002:0285c18": "者、中有在虛空中念經者、中有在虛空中思",
    "T12n0361_002:0285c19": "念道者、中有在虛空中坐禪一心者、中有在",
    "T12n0361_002:0285c20": "虛空中經行者。中有未得須陀洹道者則得",
    "T12n0361_002:0285c21": "須陀洹道、中有未得斯陀含道者則得斯陀",
    "T12n0361_002:0285c22": "含道、中有未得阿那含道者則得阿那含道、",
    "T12n0361_002:0285c23": "中有未得阿羅漢道者則得阿羅漢道、中有",
    "T12n0361_002:0285c24": "未得阿惟越致菩薩者則得阿惟越致菩薩。",
    "T12n0361_002:0285c25": "菩薩、阿羅漢各自說經行道，皆悉得道，莫不",
    "T12n0361_002:0285c26": "歡喜踊躍者。「諸菩薩中有意欲供養八方",
    "T12n0361_002:0285c27": "上下無央數諸佛，即皆俱前為無量清淨佛",
    "T12n0361_002:0285c28": "作禮却，長跪叉手，白佛辭行：『欲供養八方上",
    "T12n0361_002:0285c29": "下諸無央數佛。』無量清淨佛則然可之，則使",
    "T12n0361_002:0286a01": "其行供養諸菩薩等，皆大歡喜。數千億萬人、",
    "T12n0361_002:0286a02": "無央數不可復計——皆智慧勇猛——各自翻飛等",
    "T12n0361_002:0286a03": "輩相追，俱共散飛則行即到八方上下無央數",
    "T12n0361_002:0286a04": "諸佛所，皆前為佛作禮，便則供養諸佛。「其諸",
    "T12n0361_002:0286a05": "菩薩意欲得萬種自然之物在前，則自然百",
    "T12n0361_002:0286a06": "雜色華百種、自然雜繒幡綵百種物、自然劫",
    "T12n0361_002:0286a07": "波育衣、自然七寶、自然燈火、自然萬種伎",
    "T12n0361_002:0286a08": "樂悉皆在前。其華香萬種自然之物者，亦非",
    "T12n0361_002:0286a09": "世間之物也、亦復非天上之物也；是萬種之",
    "T12n0361_002:0286a10": "物都為八方上下眾物自然共合會化生耳。",
    "T12n0361_002:0286a11": "意欲得者，則自然化生在前；意不用者，便則",
    "T12n0361_002:0286a12": "自化去。諸菩薩便共持供養諸佛及諸菩薩、",
    "T12n0361_002:0286a13": "阿羅漢上，邊傍前後徊繞周匝，自在意所",
    "T12n0361_002:0286a14": "欲得則輒皆至。當爾之時，快樂不可言也。",
    "T12n0361_002:0286a15": "「諸菩薩意各欲得四十里華，則自然四十里",
    "T12n0361_002:0286a16": "華在前。諸菩薩皆於虛空中共持華，則散諸",
    "T12n0361_002:0286a17": "佛及諸菩薩、阿羅漢上，華皆在虛空中下向，",
    "T12n0361_002:0286a18": "華甚香好。華適小萎便自墮地，則自然亂風",
    "T12n0361_002:0286a19": "吹，萎華悉自然去。「諸菩薩意各復欲得八十",
    "T12n0361_002:0286a20": "里華，則自然八十里華在前。諸菩薩皆復於",
    "T12n0361_002:0286a21": "虛空中共持華散諸菩薩、阿羅漢上，華皆復",
    "T12n0361_002:0286a22": "在虛空中下向。華小萎便自墮地，則自然亂",
    "T12n0361_002:0286a23": "風吹萎華去。「諸菩薩意各復欲得百六十里",
    "T12n0361_002:0286a24": "華，則自然百六十里華在前。諸菩薩皆復於",
    "T12n0361_002:0286a25": "虛空中共持華則散諸佛及諸菩薩、阿羅漢",
    "T12n0361_002:0286a26": "上，華皆復於虛空中下向。華適小萎便自墮",
    "T12n0361_002:0286a27": "地，則自然亂風吹，華悉自然去。「諸菩薩意各",
    "T12n0361_002:0286a28": "復欲得三百二十里華，則自然三百二十里華",
    "T12n0361_002:0286a29": "在前。諸菩薩皆復於虛空共持華則散諸",
    "T12n0361_002:0286b01": "佛及諸菩薩、阿羅漢上，華皆復在虛空中下",
    "T12n0361_002:0286b02": "向。華適小萎便自墮地，則自然亂風吹，華",
    "T12n0361_002:0286b03": "悉自然去。「諸菩薩意各復欲得六百四十里",
    "T12n0361_002:0286b04": "華，則自然六百四十里華在前。諸菩薩皆復",
    "T12n0361_002:0286b05": "於虛空中共持華散諸佛及諸菩薩、阿羅漢",
    "T12n0361_002:0286b06": "上，華皆復在虛空中下向。華適小萎便自墮",
    "T12n0361_002:0286b07": "地，則自然亂風吹，華悉自然去。「諸菩薩意",
    "T12n0361_002:0286b08": "各復欲得千二百八十里華，則自然千二百",
    "T12n0361_002:0286b09": "八十里華在前。諸菩薩皆復於虛空中共持",
    "T12n0361_002:0286b10": "華散諸佛及諸菩薩、阿羅漢上，華皆復在虛",
    "T12n0361_002:0286b11": "空中下向。華適小萎便自墮地，則自然亂風",
    "T12n0361_002:0286b12": "吹，華悉自然去。「諸菩薩意各復欲得二千",
    "T12n0361_002:0286b13": "五百六十里華，則自然二千五百六十里華",
    "T12n0361_002:0286b14": "在前。諸菩薩皆復於虛空中共持華散諸佛",
    "T12n0361_002:0286b15": "及諸菩薩、阿羅漢上，華皆復在虛空中下向。",
    "T12n0361_002:0286b16": "華適小萎便自墮地，則自然亂風吹，華悉自",
    "T12n0361_002:0286b17": "然去。「諸菩薩意各復欲得五千一百二十里",
    "T12n0361_002:0286b18": "華，則自然五千一百二十里華在前。諸菩薩",
    "T12n0361_002:0286b19": "皆復於虛空中共持華則散諸佛及諸菩薩、",
    "T12n0361_002:0286b20": "阿羅漢上，華皆復在虛空中下向。華適小萎",
    "T12n0361_002:0286b21": "便自墮地，則自然亂風吹，華悉自然去。「諸菩",
    "T12n0361_002:0286b22": "薩意各復欲得萬二百四十里華，則自然萬",
    "T12n0361_002:0286b23": "二百四十里華在前。諸菩薩皆復於虛空中",
    "T12n0361_002:0286b24": "共持華散諸佛及諸菩薩、阿羅漢上，華皆復",
    "T12n0361_002:0286b25": "在虛空中下向。華適小萎便自墮地，則自然",
    "T12n0361_002:0286b26": "亂風吹，華則自然去。「諸菩薩意各復欲得二",
    "T12n0361_002:0286b27": "萬四百八十里華，則自然二萬四百八十里",
    "T12n0361_002:0286b28": "華在前。諸菩薩皆復於虛空中持華散諸佛",
    "T12n0361_002:0286b29": "及諸菩薩、阿羅漢上，華皆復在虛空中下向。",
    "T12n0361_002:0286c01": "華適小萎便自墮地，自然亂風吹，華悉自然",
    "T12n0361_002:0286c02": "去。「諸菩薩意各復欲得五萬里華，則自然",
    "T12n0361_002:0286c03": "五萬里華在前。諸菩薩皆復於虛空中共持",
    "T12n0361_002:0286c04": "華散諸佛及諸菩薩、阿羅漢上，華皆在虛空",
    "T12n0361_002:0286c05": "中下向。華適小萎便自墮地，則自然亂風吹，",
    "T12n0361_002:0286c06": "華悉自然去。「諸菩薩意各復欲得十萬里華，",
    "T12n0361_002:0286c07": "則自然十萬里華在前。諸菩薩皆復於虛空",
    "T12n0361_002:0286c08": "中共持華則散諸佛及諸菩薩、阿羅漢上，華",
    "T12n0361_002:0286c09": "皆在虛空中下向。華適小萎便自墮地，則自",
    "T12n0361_002:0286c10": "然亂風吹，華悉自然去。「諸菩薩意各復欲得",
    "T12n0361_002:0286c11": "二十萬里華，則自然二十萬里華在前。諸菩",
    "T12n0361_002:0286c12": "薩皆復於虛空中共持華則散諸佛及諸菩",
    "T12n0361_002:0286c13": "薩、阿羅漢上，華皆在虛空中下向。華適小萎",
    "T12n0361_002:0286c14": "便自墮地，則自然亂風吹，華悉自然去。「諸",
    "T12n0361_002:0286c15": "菩薩意各復欲得四十萬里華，則自然四十",
    "T12n0361_002:0286c16": "萬里華在前。諸菩薩皆復於虛空中共持華",
    "T12n0361_002:0286c17": "則散諸佛及諸菩薩、阿羅漢上，華皆在虛空",
    "T12n0361_002:0286c18": "中下向。華適小萎便自墮地，則自然亂風吹，",
    "T12n0361_002:0286c19": "華悉自然去。「諸菩薩意各復欲得八十萬里",
    "T12n0361_002:0286c20": "華，則自然八十萬里華在前。諸菩薩皆復於",
    "T12n0361_002:0286c21": "虛空中共持華則散諸佛及諸菩薩、阿羅漢",
    "T12n0361_002:0286c22": "上，華皆在虛空中下向。華適小萎便自墮",
    "T12n0361_002:0286c23": "地，則自然亂風吹，華則自然去。「諸菩薩意",
    "T12n0361_002:0286c24": "各復欲得百六十萬里華，則自然百六十萬",
    "T12n0361_002:0286c25": "里華在前。諸菩薩皆復於虛空中共持華則",
    "T12n0361_002:0286c26": "散諸佛及諸菩薩、阿羅漢上，華皆在虛空中",
    "T12n0361_002:0286c27": "下向。華適小萎便自墮地，則自然亂風吹，華",
    "T12n0361_002:0286c28": "悉自然去。「諸菩薩意各復欲得三百萬里華，",
    "T12n0361_002:0286c29": "則自然三百萬里華在前。諸菩薩皆復於虛",
    "T12n0361_002:0287a01": "空中共持華則散諸佛及諸菩薩、阿羅漢上，",
    "T12n0361_002:0287a02": "華皆在虛空中下向。華適小萎便自墮地，則",
    "T12n0361_002:0287a03": "自然亂風吹，華悉自然去。「諸菩薩意各復欲",
    "T12n0361_002:0287a04": "得四百萬里華，則自然四百萬里華在前。諸",
    "T12n0361_002:0287a05": "菩薩心意俱大歡喜踊躍，皆在虛空中共持",
    "T12n0361_002:0287a06": "華則散諸佛及諸菩薩、阿羅漢上，華都自然",
    "T12n0361_002:0287a07": "合為一華，華正團圓，周匝各適等。華轉倍前",
    "T12n0361_002:0287a08": "極自軟好，轉勝於前華好，數百千色，色色異",
    "T12n0361_002:0287a09": "香，甚香不可言。諸菩薩皆大歡喜，俱於虛",
    "T12n0361_002:0287a10": "空中大共作眾音自然伎樂，樂佛及諸菩薩、",
    "T12n0361_002:0287a11": "阿羅漢。當是之時，快樂不可言。諸菩薩皆悉",
    "T12n0361_002:0287a12": "却坐聽經，聽經竟則悉皆諷誦通利，重知經",
    "T12n0361_002:0287a13": "道，益明智慧。其諸華香小萎便自墮地，則自",
    "T12n0361_002:0287a14": "然亂風吹華，悉皆自然去。「則諸佛國中從第",
    "T12n0361_002:0287a15": "一四天王上至三十六天上，諸菩薩、阿羅漢、",
    "T12n0361_002:0287a16": "天人皆復於虛空中大共作眾音伎樂。諸",
    "T12n0361_002:0287a17": "天人前來者轉去避後來者，後來者轉復供",
    "T12n0361_002:0287a18": "養如前，更相開避。諸天人歡喜聽經，皆大",
    "T12n0361_002:0287a19": "共作音樂。當是之時，快樂無極。「諸菩薩供養",
    "T12n0361_002:0287a20": "聽經訖竟，便皆起為諸佛作禮而去。則復飛",
    "T12n0361_002:0287a21": "到八方上下無央數諸佛所，則復供養聽經，",
    "T12n0361_002:0287a22": "皆各如前時悉遍。以後日未中時，諸菩薩則",
    "T12n0361_002:0287a23": "皆飛而去，則還其國，悉前為無量清淨佛",
    "T12n0361_002:0287a24": "作禮，皆却坐一面聽經。聽經竟，皆大歡喜。」",
    "T12n0361_002:0287a25": "佛言：「無量清淨佛及諸菩薩、阿羅漢欲食",
    "T12n0361_002:0287a26": "時，則自然七寶机、自然劫波育、自然罽㲲",
    "T12n0361_002:0287a27": "以為座。無量清淨佛及諸菩薩、阿羅漢皆坐",
    "T12n0361_002:0287a28": "已，前悉有自然七寶鉢，中皆有自然百味",
    "T12n0361_002:0287a29": "飲食。飲食者，亦不類世間飲食之味也，亦",
    "T12n0361_002:0287b01": "復非天上飲食之味也；此百味飲食者，都",
    "T12n0361_002:0287b02": "為八方上下眾自然之飲食中精，味甚香",
    "T12n0361_002:0287b03": "美無有比，都自然化生耳。其飲食自在，所",
    "T12n0361_002:0287b04": "欲得味甜酢，鉢自在所欲得。「諸菩薩、阿羅漢",
    "T12n0361_002:0287b05": "中有欲得銀鉢者、中有欲得金鉢者、中有欲",
    "T12n0361_002:0287b06": "得水精鉢者、中有欲得琉璃鉢者、中有欲得",
    "T12n0361_002:0287b07": "珊瑚鉢者、中有欲得虎珀鉢者、中有欲得白",
    "T12n0361_002:0287b08": "玉鉢者、中有欲得車𤦲鉢者、中有欲得瑪瑙",
    "T12n0361_002:0287b09": "鉢者、中有欲得明月珠鉢者、中有欲得摩尼",
    "T12n0361_002:0287b10": "珠鉢者、中有欲得紫磨金鉢者，皆滿其中，",
    "T12n0361_002:0287b11": "百味飲食自恣若隨意則至，亦無所從來，",
    "T12n0361_002:0287b12": "亦無有供作者，自然化生耳。「諸菩薩、阿羅漢",
    "T12n0361_002:0287b13": "皆食，食亦不多、亦不少，悉自然平等。諸菩",
    "T12n0361_002:0287b14": "薩、阿羅漢食，亦不言美惡，亦不以美故喜。",
    "T12n0361_002:0287b15": "食已，諸飯具、鉢、机、坐皆自然化去；欲食時，乃",
    "T12n0361_002:0287b16": "復化生耳。諸菩薩、阿羅漢皆心清潔不慕飯",
    "T12n0361_002:0287b17": "食，但用作氣力耳，皆自然消散，糜盡化去。」",
    "T12n0361_002:0287b18": "佛告阿難：「阿彌陀佛為諸菩薩、阿羅漢說法",
    "T12n0361_002:0287b19": "時，都悉大會講堂上。其國諸菩薩、阿羅漢及",
    "T12n0361_002:0287b20": "諸天、人民，無央數都不可復計，皆飛到無量",
    "T12n0361_002:0287b21": "清淨佛所，悉前為無量清淨佛作禮，却坐聽",
    "T12n0361_002:0287b22": "經。無量清淨佛便則為諸比丘僧、諸菩薩、",
    "T12n0361_002:0287b23": "阿羅漢、諸天、人民廣說道智大經，皆悉聞",
    "T12n0361_002:0287b24": "知經道，莫不歡喜踊躍、心開解者。「則四方自",
    "T12n0361_002:0287b25": "然亂風起，吹國中七寶樹，七寶樹皆復作五",
    "T12n0361_002:0287b26": "音聲。亂風吹七寶華，華覆蓋其國，皆在虛空",
    "T12n0361_002:0287b27": "中下向。華甚香，極自軟好，香遍國中。華皆",
    "T12n0361_002:0287b28": "自散無量清淨佛及諸菩薩、阿羅漢上。華墮",
    "T12n0361_002:0287b29": "地皆厚四寸，華適小萎，則自然亂風吹，萎",
    "T12n0361_002:0287c01": "華自然去。「則四方俱復自然亂風起吹七寶",
    "T12n0361_002:0287c02": "樹，七寶樹皆復自作五音聲。亂風吹七",
    "T12n0361_002:0287c03": "寶樹華，華復如前，皆自然散無量清淨佛",
    "T12n0361_002:0287c04": "及諸菩薩、阿羅漢上。華墮地復厚四寸，華小",
    "T12n0361_002:0287c05": "萎則自然亂風吹，萎華悉自然去。亂風吹",
    "T12n0361_002:0287c06": "華，如是四反。「則第一四天王諸天人、第二",
    "T12n0361_002:0287c07": "忉利天上諸天人、第三天上諸天人、第四天",
    "T12n0361_002:0287c08": "上諸天人、第五天上諸天人、第六天上諸天",
    "T12n0361_002:0287c09": "人、第七梵天上諸天人，上至第十六天上諸",
    "T12n0361_002:0287c10": "天人，上至三十六天上諸天人，皆持天上萬",
    "T12n0361_002:0287c11": "種自然之物——百種雜色華、百種雜香、百種",
    "T12n0361_002:0287c12": "雜繒綵、百種劫波育疊衣——萬種伎樂，轉",
    "T12n0361_002:0287c13": "倍好相勝，各持來下，為無量清淨佛作禮，",
    "T12n0361_002:0287c14": "則供養無量清淨佛及諸菩薩、阿羅漢。諸天",
    "T12n0361_002:0287c15": "人皆復大作伎樂，樂無量清淨佛及諸菩薩、",
    "T12n0361_002:0287c16": "阿羅漢。當是之時，快樂不可言。諸天人前",
    "T12n0361_002:0287c17": "來者轉去避後來者，後來者轉復供養如前，",
    "T12n0361_002:0287c18": "更相開避。「則東方無央數佛國不可復計——",
    "T12n0361_002:0287c19": "如恒水邊流沙，一沙一佛，其數如是——諸佛各",
    "T12n0361_002:0287c20": "遣諸菩薩無央數不可復計，皆飛到無量清",
    "T12n0361_002:0287c21": "淨佛所，則為無量清淨佛作禮，以頭面著佛",
    "T12n0361_002:0287c22": "足，悉却坐一面聽經。聽經竟，諸菩薩皆大",
    "T12n0361_002:0287c23": "歡喜，悉起為無量清淨佛作禮而去。「則西方",
    "T12n0361_002:0287c24": "無央數諸佛國——復如恒水邊流沙，一沙一佛，",
    "T12n0361_002:0287c25": "其數如是——諸佛各復遣諸菩薩無央數都不",
    "T12n0361_002:0287c26": "可復計，皆飛到無量清淨佛所，則前為無量",
    "T12n0361_002:0287c27": "清淨佛作禮，以頭面著佛足，悉却坐一面聽",
    "T12n0361_002:0287c28": "經。聽經竟，諸菩薩皆大歡喜，起為無量清淨",
    "T12n0361_002:0287c29": "佛作禮而去。「則北方無央數諸佛國——復如恒",
    "T12n0361_002:0288a01": "水邊流沙，一沙一佛，其數如是——諸佛各復遣",
    "T12n0361_002:0288a02": "諸菩薩無央數都不可復計，皆飛到無量清",
    "T12n0361_002:0288a03": "淨佛所，則前為無量清淨佛作禮，以頭面著",
    "T12n0361_002:0288a04": "佛足，悉却坐一面聽經。聽經竟，諸菩薩皆",
    "T12n0361_002:0288a05": "大歡喜，起為無量清淨佛作禮而去。「南方無",
    "T12n0361_002:0288a06": "央數諸佛國——復如恒水邊流沙，一沙一佛，其",
    "T12n0361_002:0288a07": "數如是——諸佛各復遣諸菩薩無央數都不可",
    "T12n0361_002:0288a08": "復計，皆飛到無量清淨佛所，則前為無量清",
    "T12n0361_002:0288a09": "淨佛作禮而去。「則復四角無央數諸佛國——各",
    "T12n0361_002:0288a10": "復如恒水邊流沙，一沙一佛，其數各如是——諸",
    "T12n0361_002:0288a11": "佛各復遣諸菩薩無央數都不可復計，皆飛",
    "T12n0361_002:0288a12": "到無量清淨佛所，前為無量清淨佛作禮已，",
    "T12n0361_002:0288a13": "頭面著佛足，悉却坐一面聽經。聽經竟，諸",
    "T12n0361_002:0288a14": "菩薩皆大歡喜，起為無量清淨佛作禮而去。」",
    "T12n0361_002:0288a15": "佛言：「八方上下諸無央數佛，更遣諸菩薩",
    "T12n0361_002:0288a16": "飛到無量清淨佛所，聽經供養，轉更相開",
    "T12n0361_002:0288a17": "避。「如是，則下面諸八方無央數佛國——一方者",
    "T12n0361_002:0288a18": "各復如恒水邊流沙，一沙一佛，其數復如是——",
    "T12n0361_002:0288a19": "諸佛各遣諸菩薩無央數都不可復計，皆飛",
    "T12n0361_002:0288a20": "到無量清淨佛所，前為阿彌陀佛作禮，以頭",
    "T12n0361_002:0288a21": "面著佛足，悉却坐聽經。聽經竟，諸菩薩皆",
    "T12n0361_002:0288a22": "大歡喜，起為無量清淨佛作禮而去。「上方諸",
    "T12n0361_002:0288a23": "佛更遣諸菩薩飛到無量清淨佛所，聽經",
    "T12n0361_002:0288a24": "供養相開避，前來者則去避後來者，後來",
    "T12n0361_002:0288a25": "者供養亦復如是，終無休絕極時。",
    "T12n0361_002:0288a26": "「譬若如恒沙剎，　　東方佛國如是，",
    "T12n0361_002:0288a27": "各各遣諸菩薩，　　稽首禮無量覺；",
    "T12n0361_002:0288a28": "西、南、北面皆爾，　　如是恒沙數土，",
    "T12n0361_002:0288a29": "是諸佛遣菩薩，　　稽首禮無量覺。",
    "T12n0361_002:0288b01": "此十方菩薩飛，　　皆以衣裓諸華，",
    "T12n0361_002:0288b02": "天拘蠶種種具，　　往供養無量覺。",
    "T12n0361_002:0288b03": "諸菩薩皆大集，　　稽首禮無際光，",
    "T12n0361_002:0288b04": "遶三匝叉手住，　　歎國尊無量覺。",
    "T12n0361_002:0288b05": "皆持華散佛上，　　心清淨稱無量，",
    "T12n0361_002:0288b06": "於佛前住自說：　　『願使我剎如此。』",
    "T12n0361_002:0288b07": "所散華止虛空，　　合成蓋百由旬，",
    "T12n0361_002:0288b08": "其柄妙嚴飾好，　　悉遍覆眾會上。",
    "T12n0361_002:0288b09": "諸菩薩都往至，　　諸尊剎難得值，",
    "T12n0361_002:0288b10": "如是人聞佛名，　　快安隱得大利。",
    "T12n0361_002:0288b11": "吾等類得是德，　　諸此剎獲所好，",
    "T12n0361_002:0288b12": "計本國若如夢，　　無數劫淨此土。",
    "T12n0361_002:0288b13": "見菩薩遶世尊，　　威神猛壽無極，",
    "T12n0361_002:0288b14": "國覺眾甚清淨，　　無數劫難思議。",
    "T12n0361_002:0288b15": "時無量世尊笑，　　三十六億那術，",
    "T12n0361_002:0288b16": "此數光從口出，　　遍炤諸無數剎。",
    "T12n0361_002:0288b17": "則迴光還遶佛，　　三匝已從頂入，",
    "T12n0361_002:0288b18": "色霍然不復現，　　天亦人皆歡喜。",
    "T12n0361_002:0288b19": "廅樓亘從坐起，　　正衣服稽首問，",
    "T12n0361_002:0288b20": "白佛言：『何緣笑？　　唯世尊說是意。",
    "T12n0361_002:0288b21": "願授我本空莂，　　慈護成百福相。』",
    "T12n0361_002:0288b22": "聞是諸音聲者，　　一切人踊躍喜，",
    "T12n0361_002:0288b23": "梵之音及雷霆，　　八種音深重聲。",
    "T12n0361_002:0288b24": "佛授廅樓亘決：　　『今吾說，仁諦聽。",
    "T12n0361_002:0288b25": "眾世界諸菩薩，　　到須阿提禮佛，",
    "T12n0361_002:0288b26": "聞歡喜、廣奉行，　　疾得至得淨處。",
    "T12n0361_002:0288b27": "已到此嚴淨國，　　便速得神足俱，",
    "T12n0361_002:0288b28": "眼洞視、耳徹聽，　　亦還得知宿命。",
    "T12n0361_002:0288b29": "無量覺授其決，　　我前世有本願，",
    "T12n0361_002:0288c01": "一切人聞說法，　　皆疾來生我國。",
    "T12n0361_002:0288c02": "吾所願皆具足，　　從眾國來生者，",
    "T12n0361_002:0288c03": "皆悉來到此間，　　一生得不退轉。",
    "T12n0361_002:0288c04": "若菩薩更興願，　　欲使國如我剎，",
    "T12n0361_002:0288c05": "亦念度一切人，　　令各願達十方。",
    "T12n0361_002:0288c06": "速疾超便可到，　　安樂國之世界，",
    "T12n0361_002:0288c07": "至無量光明土，　　供養於無數佛。",
    "T12n0361_002:0288c08": "其奉事億萬佛，　　飛變化遍諸國，",
    "T12n0361_002:0288c09": "恭敬已歡喜去，　　便還於須摩提。』",
    "T12n0361_002:0288c10": "非有是功德人，　　不得聞是經名；",
    "T12n0361_002:0288c11": "唯有清淨戒者，　　乃逮聞此正法。",
    "T12n0361_002:0288c12": "曾更見世尊雄，　　則得信於是事，",
    "T12n0361_002:0288c13": "謙恭敬、聞奉行，　　便踊躍大歡喜。",
    "T12n0361_002:0288c14": "惡驕慢、弊懈怠，　　難以信於此法；",
    "T12n0361_002:0288c15": "宿世時見佛者，　　樂聽聞世尊教。",
    "T12n0361_002:0288c16": "譬從生盲冥者，　　欲得行開導人，",
    "T12n0361_002:0288c17": "聲聞悉惑大乘，　　何況於俗凡諸？",
    "T12n0361_002:0288c18": "天中天相知意，　　聲聞不了佛行，",
    "T12n0361_002:0288c19": "辟支佛亦如是，　　獨正覺乃知此。",
    "T12n0361_002:0288c20": "使一切悉作佛，　　其淨慧知本空，",
    "T12n0361_002:0288c21": "復過此億萬劫，　　計佛智無能及。",
    "T12n0361_002:0288c22": "講議說無數劫，　　盡壽命猶不知，",
    "T12n0361_002:0288c23": "佛之慧無邊幅，　　如是行清淨致。",
    "T12n0361_002:0288c24": "奉我教乃信是，　　唯此人能解了，",
    "T12n0361_002:0288c25": "佛所說皆能受，　　是則為第一證。",
    "T12n0361_002:0288c26": "人之命希可得，　　佛在世甚難值，",
    "T12n0361_002:0288c27": "有信慧不可致，　　若聞見精進求。",
    "T12n0361_002:0288c28": "聞是法而不忘，　　便見敬得大慶，",
    "T12n0361_002:0288c29": "則我之善親厚，　　以是故發道意。",
    "T12n0361_002:0289a01": "設令滿世界火。　　過此中得聞法，",
    "T12n0361_002:0289a02": "會當作世尊將，　　度一切生、老、死。」",
    "T12n0361_002:0289a03": "佛語阿難：「無量清淨佛為諸菩薩、阿羅漢",
    "T12n0361_002:0289a04": "說經竟，諸天人民中有未得須陀洹道者",
    "T12n0361_002:0289a05": "則得須陀洹道、中有未得斯陀含道者則得",
    "T12n0361_002:0289a06": "斯陀含道、中有未得阿那含道者則得阿那",
    "T12n0361_002:0289a07": "含道、中有未得阿羅漢道者則得阿羅漢道、",
    "T12n0361_002:0289a08": "中有未得阿惟越致菩薩者則得阿惟越致",
    "T12n0361_002:0289a09": "菩薩。阿彌陀佛輒隨其本宿命、求道時心",
    "T12n0361_002:0289a10": "所喜願大小，隨意為說經輒授之，令其疾開",
    "T12n0361_002:0289a11": "解得道，皆悉明慧。各自好喜所願經道莫不",
    "T12n0361_002:0289a12": "喜樂誦習者，則各自諷誦經道，通利無厭無",
    "T12n0361_002:0289a13": "極也。諸菩薩、阿羅漢中有誦經者，其音如雷",
    "T12n0361_002:0289a14": "聲；中有說經者如疾風暴雨。時諸菩薩、阿",
    "T12n0361_002:0289a15": "羅漢說經行道皆各如是，盡一劫竟終無懈",
    "T12n0361_002:0289a16": "倦時也。皆悉智慧勇猛，身體皆輕，便終無有",
    "T12n0361_002:0289a17": "痛痒。極時行步坐起，皆悉才健勇猛——如",
    "T12n0361_002:0289a18": "師子中王在深林中當有所趣，向時無有",
    "T12n0361_002:0289a19": "敢當者。「無量清淨佛國諸菩薩、阿羅漢說",
    "T12n0361_002:0289a20": "經行道皆勇猛，無有疑難之意，則在心所作",
    "T12n0361_002:0289a21": "為不豫計百千億萬倍，是猛師子中王也。",
    "T12n0361_002:0289a22": "如是猛師子中王百千億萬倍，尚復不如我",
    "T12n0361_002:0289a23": "第二弟子——摩訶目揵連——勇猛百千億萬倍也。",
    "T12n0361_002:0289a24": "無量清淨國諸菩薩、阿羅漢皆勝我第二",
    "T12n0361_002:0289a25": "弟子摩訶目揵連也。」佛言：「如摩訶目揵連",
    "T12n0361_002:0289a26": "勇猛，於諸佛國、諸阿羅漢中最為無比。如",
    "T12n0361_002:0289a27": "摩訶目揵連飛行進止、智慧勇猛、洞視徹",
    "T12n0361_002:0289a28": "聽——知八方、上下、去來、現在之事——百千億萬倍",
    "T12n0361_002:0289a29": "都合為一智慧勇猛，當在無量清淨佛國諸",
    "T12n0361_002:0289b01": "阿羅漢中者，其德尚復不如無量清淨佛國",
    "T12n0361_002:0289b02": "一阿羅漢智慧勇猛者千億萬倍也。」是時，坐",
    "T12n0361_002:0289b03": "中有一菩薩，字阿逸菩薩。阿逸菩薩則起，",
    "T12n0361_002:0289b04": "前長跪叉手問佛言：「阿彌陀佛國中諸阿",
    "T12n0361_002:0289b05": "羅漢，寧頗有般泥洹去者不？願欲聞之。」佛告",
    "T12n0361_002:0289b06": "阿逸菩薩：「若欲知者，如是四天下星，若見",
    "T12n0361_002:0289b07": "之不？」阿逸菩薩言：「唯然，皆見之。」佛言：「而我",
    "T12n0361_002:0289b08": "第二弟子摩訶目揵連飛行四天下，一日、",
    "T12n0361_002:0289b09": "一夜遍數星，知有幾枚也。如是，四天下星",
    "T12n0361_002:0289b10": "甚眾多，不可得計，尚為百千億萬倍是四",
    "T12n0361_002:0289b11": "天下星也。」佛言：「如天下大海水減去一渧",
    "T12n0361_002:0289b12": "水，寧能令海水為減不？」阿逸菩薩言：「減大",
    "T12n0361_002:0289b13": "海水百千億萬斗石水，尚復不能令海減少",
    "T12n0361_002:0289b14": "也。」佛言：「阿彌陀佛國諸阿羅漢中雖有般",
    "T12n0361_002:0289b15": "泥洹去者，如是大海減一小水耳，不能令諸",
    "T12n0361_002:0289b16": "在阿羅漢為減知少也。」佛言：「減大海水一溪",
    "T12n0361_002:0289b17": "水，寧能減海水不？」阿逸菩薩言：「減大海百",
    "T12n0361_002:0289b18": "千萬億溪水，尚復不能減海水令知減少也。」",
    "T12n0361_002:0289b19": "佛言：「阿彌陀佛國諸阿羅漢中有般泥曰",
    "T12n0361_002:0289b20": "去者，如是大海減一溪水耳，不能減諸在阿",
    "T12n0361_002:0289b21": "羅漢為減知少也。」佛言：「而大海減一恒水，",
    "T12n0361_002:0289b22": "寧能減海水不？」阿逸菩薩言：「減大海水百千",
    "T12n0361_002:0289b23": "萬億恒水，尚復不能減大海水令減知少也。」",
    "T12n0361_002:0289b24": "佛言：「阿彌陀佛國諸阿羅漢般泥曰去者",
    "T12n0361_002:0289b25": "無央數，其在者、新得阿羅漢者亦無央數，",
    "T12n0361_002:0289b26": "都不為增減也。」佛言：「令天下諸水都流行",
    "T12n0361_002:0289b27": "入大海中，寧能令海水為增多不？」阿逸菩薩",
    "T12n0361_002:0289b28": "言：「不能令海水增多也。所以者何？是大海",
    "T12n0361_002:0289b29": "為天下諸水眾善中王也，故能爾耳。」佛言：",
    "T12n0361_002:0289c01": "「無量清淨佛國亦如是，悉令八方上下無央",
    "T12n0361_002:0289c02": "數佛國、無央數諸天、人民、蜎飛蠕動之類，",
    "T12n0361_002:0289c03": "都往生無量清淨佛國者——其輩甚大、眾多，不",
    "T12n0361_002:0289c04": "可復計——無量清淨佛國諸菩薩、阿羅漢、眾比",
    "T12n0361_002:0289c05": "丘僧，都如常一法不異為增多也。所以者何？",
    "T12n0361_002:0289c06": "無量清淨佛國為最快，八方上下無央數諸",
    "T12n0361_002:0289c07": "佛國中、眾菩薩中王也，無量清淨佛國為",
    "T12n0361_002:0289c08": "諸無央數佛國中之雄國也、無量清淨佛國",
    "T12n0361_002:0289c09": "為諸無央數佛國中之珍寶也、無量清淨佛",
    "T12n0361_002:0289c10": "國為諸無央數佛國中之極長久也、無量清",
    "T12n0361_002:0289c11": "淨佛國為諸無央數佛國之眾傑也、無量清",
    "T12n0361_002:0289c12": "淨佛國為諸無央數佛國中之廣大也、無量",
    "T12n0361_002:0289c13": "清淨佛國為諸無央數佛國中都自然之無",
    "T12n0361_002:0289c14": "為也、無量清淨佛國為最快明好甚樂之無",
    "T12n0361_002:0289c15": "極也。無量清淨佛國獨勝者何？本為菩薩求",
    "T12n0361_002:0289c16": "道時，所願勇猛，精進不懈，累德所致，故乃",
    "T12n0361_002:0289c17": "爾耳。」阿逸菩薩則大歡喜，長跪叉手言：「佛",
    "T12n0361_002:0289c18": "說無量清淨佛國諸阿羅漢般泥洹去者甚",
    "T12n0361_002:0289c19": "眾多，無央數國土快善之極、明好最姝無",
    "T12n0361_002:0289c20": "比，乃獨爾乎？」佛言：「無量清淨佛國諸菩薩、",
    "T12n0361_002:0289c21": "阿羅漢所居七寶舍宅中，有在虛空中居者、",
    "T12n0361_002:0289c22": "中有在地居者。中有意欲令舍宅最高者，舍",
    "T12n0361_002:0289c23": "宅則高；中有意欲令舍宅最大者，舍宅則大；",
    "T12n0361_002:0289c24": "中有意欲令舍宅在虛空中者，舍宅則在虛",
    "T12n0361_002:0289c25": "空中；皆自然隨意在所作為。中有殊不能令",
    "T12n0361_002:0289c26": "其舍宅隨意所作為者。所以者何？中有能",
    "T12n0361_002:0289c27": "者，皆是前世宿命求道時慈心精進，益作諸",
    "T12n0361_002:0289c28": "善，德重所能致也；中有不能致者，皆是前",
    "T12n0361_002:0289c29": "世宿命求道時不慈心精進，作善少德小。",
    "T12n0361_002:0290a01": "悉各自然得之，所衣被服飲食俱自然平",
    "T12n0361_002:0290a02": "等耳，是故不同，德有大小別知勇猛，令眾",
    "T12n0361_002:0290a03": "見耳。」佛告阿逸菩薩：「若見是第六天上天王",
    "T12n0361_002:0290a04": "所居處不耶？」阿逸菩薩言：「唯然，皆見之。」佛言：",
    "T12n0361_002:0290a05": "「無量清淨佛國土講堂、舍宅，倍復勝第六天",
    "T12n0361_002:0290a06": "王所居處百千億萬倍也。「無量清淨佛國",
    "T12n0361_002:0290a07": "其諸菩薩、阿羅漢，悉皆洞視徹聽；悉復見知",
    "T12n0361_002:0290a08": "八方、上下、去來、現在之事；復知諸無央數天",
    "T12n0361_002:0290a09": "上、天下人民、及蜎飛蠕動之類，皆悉知心意、",
    "T12n0361_002:0290a10": "所念善惡、口所欲言；皆知當何歲何劫中得",
    "T12n0361_002:0290a11": "度脫得人道、當往生無量清淨佛國；知當作",
    "T12n0361_002:0290a12": "菩薩道、得阿羅漢道，皆豫知之。「無量清淨佛",
    "T12n0361_002:0290a13": "國諸菩薩、阿羅漢，其項中光明皆悉自",
    "T12n0361_002:0290a14": "有光明、所照大小。「其諸菩薩中有最尊兩菩",
    "T12n0361_002:0290a15": "薩，常在無量清淨佛左右座邊坐侍政論。",
    "T12n0361_002:0290a16": "無量清淨佛常與是兩菩薩共對坐，議八方、",
    "T12n0361_002:0290a17": "上下、去來、現在之事。無量清淨佛若欲使令",
    "T12n0361_002:0290a18": "是兩菩薩到八方上下無央數諸佛所，是兩",
    "T12n0361_002:0290a19": "菩薩便飛行，則到八方上下無央數諸佛所；",
    "T12n0361_002:0290a20": "隨心所欲至到何方佛所，是兩菩薩則俱飛",
    "T12n0361_002:0290a21": "行，則到飛行駃疾如佛，勇猛無比。「其一菩薩",
    "T12n0361_002:0290a22": "名廅樓亘，其一菩薩名摩訶那，光明智慧最",
    "T12n0361_002:0290a23": "第一。其兩菩薩項中光明，各焰照他方千",
    "T12n0361_002:0290a24": "須彌山佛國常大明，其諸菩薩項中光明",
    "T12n0361_002:0290a25": "各照千億萬里、諸阿羅漢項中光明各照七",
    "T12n0361_002:0290a26": "丈。」佛言：「其世間人民——善男子、善女人——若有",
    "T12n0361_002:0290a27": "一急恐怖、遭縣官事者，但自歸命是廅樓亘",
    "T12n0361_002:0290a28": "菩薩，無所不得解脫者也。」",
    "T12n0361_002:0290a29": "佛說無量清淨平等覺經卷第二"
}