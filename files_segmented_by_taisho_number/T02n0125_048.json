{
    "T02n0125_048:0806b07": "增壹阿含經卷第四十八",
    "T02n0125_048:0806b09": "東晉罽賓三藏瞿曇僧伽提婆譯",
    "T02n0125_048:0806b10": "禮三寶品第五十",
    "T02n0125_048:0806b11": "（一）聞如是：一時，佛在舍衛國祇樹給孤獨",
    "T02n0125_048:0806b12": "園。爾時，世尊告諸比丘：「若善男子、善女人欲",
    "T02n0125_048:0806b13": "禮拜如來神寺者，當行十一法禮如來",
    "T02n0125_048:0806b14": "寺。云何為十一？興勇猛意，有所堪故；意",
    "T02n0125_048:0806b15": "不錯亂，恒一心故，當念專意，諸止觀故；諸",
    "T02n0125_048:0806b16": "念永息，入三昧故；意及無量，由智慧故；意",
    "T02n0125_048:0806b17": "難觀察，由其形故；意淡然靜，由威儀故；",
    "T02n0125_048:0806b18": "意無流馳，以名稱故；意無想像，由其色",
    "T02n0125_048:0806b19": "故；梵音難及，由柔軟響故。諸比丘！若善",
    "T02n0125_048:0806b20": "男子、善女人欲拜如來寺，當具此十一法",
    "T02n0125_048:0806b21": "禮如來神寺，長夜之中獲德無量。如是，",
    "T02n0125_048:0806b22": "比丘！當作是學。」爾時，比丘聞佛所說，歡",
    "T02n0125_048:0806b23": "喜奉行。",
    "T02n0125_048:0806b24": "（二）聞如是：一時，佛在舍衛國祇樹給孤獨",
    "T02n0125_048:0806b25": "園。爾時，世尊告諸比丘：「若善男子、善女人欲",
    "T02n0125_048:0806b26": "行禮法，當念十一事，然後禮法。云何名",
    "T02n0125_048:0806b27": "為十一？有慢當除慢，夫正法者，於欲而除",
    "T02n0125_048:0806b28": "渴愛想；夫正法者，於欲而除欲；夫正法能",
    "T02n0125_048:0806b29": "斷生死淵流；夫行正法獲平等法；然此",
    "T02n0125_048:0806c01": "正法斷諸惡趣；尋此正法得至善處；夫正",
    "T02n0125_048:0806c02": "法者，能斷愛網；行正法者，從有至無；行正",
    "T02n0125_048:0806c03": "法者，明靡不照；夫正法者，至涅槃界。若善",
    "T02n0125_048:0806c04": "男子、善女人欲行禮法，當思惟此十一法，",
    "T02n0125_048:0806c05": "然後便獲福無量，長夜之中受福無限。如",
    "T02n0125_048:0806c06": "是，比丘！當作是學。」爾時，諸比丘聞佛所說，",
    "T02n0125_048:0806c07": "歡喜奉行。",
    "T02n0125_048:0806c08": "（三）聞如是：一時，佛在舍衛國祇樹給孤獨",
    "T02n0125_048:0806c09": "園。爾時，世尊告諸比丘：「若善男子、善女人修",
    "T02n0125_048:0806c10": "禮僧者，當專十一法，然後乃當禮僧。云何",
    "T02n0125_048:0806c11": "為十一？如來眾者，正法成就，如來聖眾上下",
    "T02n0125_048:0806c12": "和合，如來僧者，法法成就；如來聖眾戒成就、",
    "T02n0125_048:0806c13": "三昧成就、智慧成就、解脫成就、解脫見慧成",
    "T02n0125_048:0806c14": "就，如來聖眾能掌護三寶；如來聖眾能降伏",
    "T02n0125_048:0806c15": "外道異學；如來聖眾是一切眾生良友福田。",
    "T02n0125_048:0806c16": "若善男子、善女人欲禮僧者，當思惟此十",
    "T02n0125_048:0806c17": "一法，長夜之中獲福無量。如是，比丘！當作",
    "T02n0125_048:0806c18": "是學。」爾時，諸比丘、天、龍、鬼神、乾沓和、阿須倫、",
    "T02n0125_048:0806c19": "迦留羅、甄陀羅、摩休勒天及人民，聞佛所說，",
    "T02n0125_048:0806c20": "歡喜奉行。",
    "T02n0125_048:0806c21": "（四）聞如是：一時，婆伽婆在摩竭國蜜[口*提](土利",
    "T02n0125_048:0806c22": "反)羅城東大天園中止，與大比丘僧千二百",
    "T02n0125_048:0806c23": "五十人俱。爾時，世尊食後起，與阿難共於",
    "T02n0125_048:0806c24": "樹園中經行。佛便笑，阿難心念：「如來、無所著、",
    "T02n0125_048:0806c25": "等正覺不妄笑，今何以笑？必當有意，我當",
    "T02n0125_048:0806c26": "問之。」阿難整衣服，右膝著地，叉手問佛：「如",
    "T02n0125_048:0806c27": "來、無所著、等正覺不妄笑，今何以笑？必當有",
    "T02n0125_048:0806c28": "意，願聞笑意。」佛語阿難：「我當為汝說。過去",
    "T02n0125_048:0806c29": "賢劫初，於此中間有轉輪聖王主四天下，",
    "T02n0125_048:0807a01": "名曰大天，長壽無病，端正勇猛，治以正法，",
    "T02n0125_048:0807a02": "不枉人民，有自然七寶。何等為七？一者輪",
    "T02n0125_048:0807a03": "寶，二者象寶，三者馬寶，四者珠寶，五者女",
    "T02n0125_048:0807a04": "寶，六者主藏寶，七者典兵寶。」佛語阿難：「此",
    "T02n0125_048:0807a05": "大天王為童子時八萬四千歲，作太子時",
    "T02n0125_048:0807a06": "八萬四千歲，登聖王位八萬四千歲。」阿難問",
    "T02n0125_048:0807a07": "佛：「云何為輪寶？」佛語阿難：「月十五日，月盛",
    "T02n0125_048:0807a08": "滿時，王沐浴清淨，與婇女上東樓上，東向",
    "T02n0125_048:0807a09": "視，有千輻金輪。輪高七仞為一多羅；多羅者，",
    "T02n0125_048:0807a10": "獨挺樹，以樹為限，高七多羅，純以紫磨金",
    "T02n0125_048:0807a11": "為輪。王見輪已，心念：『此輪好輪，願得提",
    "T02n0125_048:0807a12": "之耶？』念已，輪即就王左手，便舉移右手中。",
    "T02n0125_048:0807a13": "王語此輪曰：『諸不伏者，為我伏之；非我",
    "T02n0125_048:0807a14": "地者，為我取之；如法，非不如法。』語竟，輪",
    "T02n0125_048:0807a15": "還住空，輞東向，轂北向。王勅左右具四",
    "T02n0125_048:0807a16": "種兵；具兵已，即將兵眾，逐輪立空，隨輪",
    "T02n0125_048:0807a17": "東引，巡行盡東界；暮則王與兵眾，宿於輪",
    "T02n0125_048:0807a18": "下。「東界諸小王皆來朝覲，所貢皆以金鉢盛",
    "T02n0125_048:0807a19": "銀粟，銀鉢盛金粟：『善來！大王！此東界土",
    "T02n0125_048:0807a20": "地、珍寶、人民盡是王有，願當停駕住此，我",
    "T02n0125_048:0807a21": "等當稟承天教！』大天王答諸小王曰：『汝",
    "T02n0125_048:0807a22": "等欲承我教者，各還本國以十善教民，",
    "T02n0125_048:0807a23": "勿行枉橫。』誡勅已訖，輪即於海上，迴",
    "T02n0125_048:0807a24": "轉乘雲而行。海中自然開道，廣一由延，",
    "T02n0125_048:0807a25": "王與四種兵隨輪如前巡行南界。南界諸",
    "T02n0125_048:0807a26": "小王亦來朝覲，皆以金鉢盛銀粟，銀鉢盛",
    "T02n0125_048:0807a27": "金粟，貢上曰：『善來！天王，此南界土地、珍寶、",
    "T02n0125_048:0807a28": "人民盡是王有，願停駕住此，我等當稟",
    "T02n0125_048:0807a29": "承天命！』大天答諸王曰：『汝等欲承我命",
    "T02n0125_048:0807b01": "者，各還本土，以十善教民，勿行枉橫。』誡",
    "T02n0125_048:0807b02": "勅已訖，輪則西迴按行西界。西界諸王貢獻",
    "T02n0125_048:0807b03": "勸請，如南方比訖，輪復北迴巡行北界。",
    "T02n0125_048:0807b04": "北界諸王亦皆朝覲，貢獻勸請，盡如前法。周",
    "T02n0125_048:0807b05": "遊四日，遍閻浮提四海，還本蜜[口*提]羅城，",
    "T02n0125_048:0807b06": "於宮門前虛空中住，高七多羅，輞東向，王",
    "T02n0125_048:0807b07": "便入宮。」佛語阿難：「大天得輪寶如此。」阿",
    "T02n0125_048:0807b08": "難復問佛：「大天得象寶復云何？」佛語阿難：",
    "T02n0125_048:0807b09": "「大天以後十五日，月盛滿時，沐浴清淨，從諸",
    "T02n0125_048:0807b10": "婇女上東樓上，東向觀見空中，有白象",
    "T02n0125_048:0807b11": "王名滿呼，乘虛而來，七肢平跱，口有六",
    "T02n0125_048:0807b12": "牙，頭上金冠，金為瓔珞，以真珠交絡其",
    "T02n0125_048:0807b13": "體，左右佩金鈴。象有神力，變形自在。大",
    "T02n0125_048:0807b14": "天見之，心自念曰：『我得此象可耶？當使有",
    "T02n0125_048:0807b15": "所為。』念訖，象便立空中於王前，王即教以",
    "T02n0125_048:0807b16": "五事。王復念曰：『當試此象為能以不？』至",
    "T02n0125_048:0807b17": "明日日出，王乘此象，須臾之間，周遍四海，",
    "T02n0125_048:0807b18": "還到本處，於宮門東，東向立。阿難！大天",
    "T02n0125_048:0807b19": "所得象寶如此。」阿難復問佛：「大天所得",
    "T02n0125_048:0807b20": "馬寶復云何？」佛語阿難：「大天到後十五日，",
    "T02n0125_048:0807b21": "月盛滿時，沐浴清淨，從諸婇女上西樓上，",
    "T02n0125_048:0807b22": "西向視，見有紺馬王，名婆羅含(秦言髮烏朱髮尾)，",
    "T02n0125_048:0807b23": "乘空而來，行不動身，頭上金冠，寶為瓔珞，",
    "T02n0125_048:0807b24": "披珠交絡，左右垂鈴。馬有神力，變形自在。",
    "T02n0125_048:0807b25": "大天見之，自念言：『得此乘之可也。』念訖，",
    "T02n0125_048:0807b26": "至王前，王便乘欲試之，至明日日出，王",
    "T02n0125_048:0807b27": "乘東行，須臾之頃，周遍四海，還至本國，住",
    "T02n0125_048:0807b28": "宮門西，西向而立。阿難！大天所獲馬寶如",
    "T02n0125_048:0807b29": "此。」阿難問佛：「大天所得珠寶復云何？」佛語",
    "T02n0125_048:0807c01": "阿難：「大天至後十五日，月盛滿時，沐浴清",
    "T02n0125_048:0807c02": "淨，將諸婇女上東樓上，東向視，見有神珠，",
    "T02n0125_048:0807c03": "珠長一尺六寸，有八楞，作紺琉璃色，乘空",
    "T02n0125_048:0807c04": "而來，高七多羅。大天見之，心念曰：『得此珠",
    "T02n0125_048:0807c05": "觀之可也？』如念獲之。王欲試之，至夜",
    "T02n0125_048:0807c06": "半，合四種兵，以珠懸於幢頭，出城而遊，",
    "T02n0125_048:0807c07": "珠照辟方十二由延，兵眾相見，如晝無異，",
    "T02n0125_048:0807c08": "珠光所及，人民驚起，皆言：『天明。』王即還宮，",
    "T02n0125_048:0807c09": "以幢竪之宮內，內外常明與晝不異。阿",
    "T02n0125_048:0807c10": "難！大天所獲珠寶如此。」阿難問佛：「大天所",
    "T02n0125_048:0807c11": "得玉女寶復云何？」佛語阿難：「大天至十五",
    "T02n0125_048:0807c12": "日，月盛滿時，沐浴清淨，從諸婇女上東樓",
    "T02n0125_048:0807c13": "上，東向視，見有剎帝利女寶，名曼那呵利",
    "T02n0125_048:0807c14": "(秦言奪情)，端正無比，姝妙嚴淨，不長、不短、不麁、不",
    "T02n0125_048:0807c15": "細、不白、不黑，冬則溫煖，夏則清涼，身毛孔中",
    "T02n0125_048:0807c16": "出栴檀香，口出憂鉢蓮花香，亦無女人眾",
    "T02n0125_048:0807c17": "惡姿態，情性調和，先意承旨，乘虛而來，逕",
    "T02n0125_048:0807c18": "至王所。阿難！大天所獲玉女寶如是。」阿難",
    "T02n0125_048:0807c19": "問佛：「大天所得主藏寶者復云何？」佛語阿",
    "T02n0125_048:0807c20": "難：「大天至十五日，月盛滿時，沐浴清淨，將諸",
    "T02n0125_048:0807c21": "婇女上北樓上，北向觀，見主藏臣，名阿羅咃",
    "T02n0125_048:0807c22": "吱(秦言財幢)，端正姝妙，不長、不短，不肥、不瘦，身",
    "T02n0125_048:0807c23": "黃金色，髮紺青色，眼白黑分明，又能視見",
    "T02n0125_048:0807c24": "地伏藏七寶，有主者為護之，無主者取",
    "T02n0125_048:0808a01": "共王用，聰明智慧，善有方謀，乘虛而來，逕",
    "T02n0125_048:0808a02": "詣王前，而謂王曰：『自今已往，王快可自樂，",
    "T02n0125_048:0808a03": "勿復憂愁，我當給王寶，不令有乏。』王",
    "T02n0125_048:0808a04": "便試藏臣，與之乘船獨共入海。王謂藏臣",
    "T02n0125_048:0808a05": "者言：『吾欲得金銀財寶。』藏臣者白王：",
    "T02n0125_048:0808a06": "『還至岸邊，當給財寶。』王曰：『吾欲得水中",
    "T02n0125_048:0808a07": "寶，不用岸上者。』主藏臣者便從坐起，",
    "T02n0125_048:0808a08": "整衣服，跪右膝，叉手禮水，水中即自然出",
    "T02n0125_048:0808a09": "金頂，大如車轂，須臾滿船。王曰：『可止！勿",
    "T02n0125_048:0808a10": "復上金，船將欲沒。』阿難！大天所獲典寶臣",
    "T02n0125_048:0808a11": "如此。」阿難復問佛：「大天所得典兵將軍者",
    "T02n0125_048:0808a12": "復云何？」佛語阿難：「大天至十五日，月盛滿",
    "T02n0125_048:0808a13": "時，沐浴清淨，將諸婇女上南樓上，南向視，",
    "T02n0125_048:0808a14": "見南方有大將軍比毘那(秦言無畏)，端正姝好，",
    "T02n0125_048:0808a15": "髮如真珠色，身猶綠色，不長、不短，不肥、不",
    "T02n0125_048:0808a16": "瘦，眼能徹視，知他人心念，軍策變謀，進退",
    "T02n0125_048:0808a17": "知時，乘虛而來，逕詣王所，謂王曰：『願王",
    "T02n0125_048:0808a18": "自恣快樂，莫憂天下，征伐四方，臣自辦之！』",
    "T02n0125_048:0808a19": "王欲試之，半夜思惟：『欲合四種兵。』念訖，四",
    "T02n0125_048:0808a20": "兵盡集。王復念：『欲使東引。』軍即東引，王在",
    "T02n0125_048:0808a21": "中央，將軍在前，四兵圍遶。王念欲往即",
    "T02n0125_048:0808a22": "往，王念欲還即還。阿難！大天所獲典兵",
    "T02n0125_048:0808a23": "將軍寶如此。」佛語阿難：「大天所獲七寶如",
    "T02n0125_048:0808a24": "此。」佛語阿難：「大天王治天下遂久，便語",
    "T02n0125_048:0808a25": "梳頭侍者，名劫北：『若有白髮者，便拔示",
    "T02n0125_048:0808a26": "我。』劫北視髮遂久，見有一白髮，便白王",
    "T02n0125_048:0808a27": "曰：『前所勅者，今已白見。』王曰：『拔來示我。』",
    "T02n0125_048:0808a28": "劫北即以金鑷拔取白髮，置王手中。王",
    "T02n0125_048:0808a29": "捉白髮，便說斯偈：",
    "T02n0125_048:0808b01": "「『我身首上，　　生此毀莊，　　身使來召，",
    "T02n0125_048:0808b02": "　　入道時到。』",
    "T02n0125_048:0808b03": "「王心念曰：『我已極人五欲，今當出家，下鬚髮，",
    "T02n0125_048:0808b04": "被法服。』召太子長生告曰：『童子！吾頭已",
    "T02n0125_048:0808b05": "有白髮出，世間五欲吾已厭之，今欲求天",
    "T02n0125_048:0808b06": "所欲，我今欲剃鬚髮，著法服，出家為道。汝",
    "T02n0125_048:0808b07": "當領國政，立長為太子；好養劫北，使伺",
    "T02n0125_048:0808b08": "白髮；白髮出者，以國付太子，如我出家，下",
    "T02n0125_048:0808b09": "鬚髮，被法服。』王告太子：『我今以此聖位，",
    "T02n0125_048:0808b10": "慇懃累汝，當使聖位世世相紹，莫使種",
    "T02n0125_048:0808b11": "斷；種斷者，便為邊地人也。若斷善行者，便",
    "T02n0125_048:0808b12": "生無法處。』大天王誡勅已，便以國付太子",
    "T02n0125_048:0808b13": "長生，給劫北田業。」佛語阿難：「大天王於",
    "T02n0125_048:0808b14": "此城，於此園，於此地，下鬚髮，著法服入",
    "T02n0125_048:0808b15": "道，於此處八萬四千歲，行四梵行：慈、悲、喜、",
    "T02n0125_048:0808b16": "護，於是壽終得生梵天。大天出家七日後，",
    "T02n0125_048:0808b17": "女寶命終。「長生登位已，至十五日，月盛滿時，",
    "T02n0125_048:0808b18": "將諸婇女上東樓上，東向視，見有玉女端",
    "T02n0125_048:0808b19": "正如前，乘虛而來。長生還服七寶。王長生",
    "T02n0125_048:0808b20": "已領國政，統四天下。長生復語劫北：『從",
    "T02n0125_048:0808b21": "今而去，為我梳頭時，見白髮，輒來白我。』",
    "T02n0125_048:0808b22": "登聖王位，遂經八萬四千歲，白髮復生，劫",
    "T02n0125_048:0808b23": "北白王：『素髮已生。』王曰：『拔來著吾掌中。』劫",
    "T02n0125_048:0808b24": "北即以金鑷拔置王手中。王執白髮，即說",
    "T02n0125_048:0808b25": "偈曰：",
    "T02n0125_048:0808b26": "「『我身首上，　　生此毀莊，　　身使來召，",
    "T02n0125_048:0808b27": "　　入道時到。』",
    "T02n0125_048:0808b28": "「王心念曰：『我已極人五欲，今當出家，下鬚",
    "T02n0125_048:0808b29": "髮，被法服。』即召太子冠髻告曰：『童子！吾",
    "T02n0125_048:0808c01": "已頭白，世間五欲吾已厭之，當求天欲，",
    "T02n0125_048:0808c02": "我今欲出家為道，剃除鬚髮，被著法服。汝",
    "T02n0125_048:0808c03": "當領國政，立長為太子；好養劫北，使伺",
    "T02n0125_048:0808c04": "白髮；白髮出者，以國付太子，如我出家，",
    "T02n0125_048:0808c05": "下鬚髮，被法服。』王告太子：『我今以此聖王",
    "T02n0125_048:0808c06": "位，慇懃累汝，當使聖王位，世世相紹，莫",
    "T02n0125_048:0808c07": "使種斷；種斷者，便為邊地人也。若斷善行",
    "T02n0125_048:0808c08": "者，便生無法處。』長生王誡勅已，即以國",
    "T02n0125_048:0808c09": "付太子冠髻，給劫北田業。」佛語阿難：",
    "T02n0125_048:0808c10": "「長生王亦於此城、此園、此地，下鬚髮，著法",
    "T02n0125_048:0808c11": "服入道，於此處八萬四千歲，行四梵行：",
    "T02n0125_048:0808c12": "慈、悲、喜、護也，於是壽終得生梵天。」佛語",
    "T02n0125_048:0808c13": "阿難：「王長生出家之後七日之中，七寶自然",
    "T02n0125_048:0808c14": "化去。冠髻王憂愁不樂。諸臣見王不悅，",
    "T02n0125_048:0808c15": "便問王曰：『天王何以不悅？』王答諸臣曰：",
    "T02n0125_048:0808c16": "『以七寶化去故也！』諸臣白王：『王勿以為憂。』王",
    "T02n0125_048:0808c17": "曰：『何得不憂也？』臣等啟曰：『父王梵行，近",
    "T02n0125_048:0808c18": "在園中，可往諮承，必當誨王致寶之法。』",
    "T02n0125_048:0808c19": "王即勅：『嚴駕！』諸臣便嚴駕訖，便白王。王與",
    "T02n0125_048:0808c20": "群臣乘七寶車，以五物為幟：寶冠、羽蓋、劍、",
    "T02n0125_048:0808c21": "扇、寶屐。左右臣從，進詣園所。到則下車，廢",
    "T02n0125_048:0808c22": "却五物，步入園門，前至父王，稽首禮足，却",
    "T02n0125_048:0808c23": "住一面，叉手白言：『王所有七寶，今皆化去。』父",
    "T02n0125_048:0808c24": "先定坐，聞所啟白，仰頭答曰：『童子，夫",
    "T02n0125_048:0808c25": "聖王法，不恃父之所有也。汝自行法承",
    "T02n0125_048:0808c26": "之。』「王復問曰：『轉輪聖王以何法化？』父便",
    "T02n0125_048:0808c27": "答曰：『敬法、重法、念法、養法、長法、熾法、",
    "T02n0125_048:0808c28": "大法，行此七法者，便應聖王治也，可以",
    "T02n0125_048:0808c29": "致寶也。』王復問曰：『云何敬法，乃至大法",
    "T02n0125_048:0809a01": "也？』父答曰：『當學給賜貧窮，教民孝養二",
    "T02n0125_048:0809a02": "親，四時八節以時祭祠，誨以忍辱，除婬、嫉、",
    "T02n0125_048:0809a03": "癡行，此七法者，乃應聖王法也。』王即受教，",
    "T02n0125_048:0809a04": "辭退却禮，繞七匝已，便引還歸。於是，王輒",
    "T02n0125_048:0809a05": "承父命，奉行七法，宣令遠近，祇崇王教，王",
    "T02n0125_048:0809a06": "便開藏，給賜貧窮，侍養孤老，四方之民，莫",
    "T02n0125_048:0809a07": "不奉承。於是，王以十五日，月盛滿時，沐浴",
    "T02n0125_048:0809a08": "清淨，將諸婇女上東樓上，東向視，見有千",
    "T02n0125_048:0809a09": "輻紫磨金輪，輪高七多羅，去地亦七多羅，",
    "T02n0125_048:0809a10": "乘虛而來，住於空中。「王心念曰：『願得此輪",
    "T02n0125_048:0809a11": "可乎？』輪即下至王左手，復移之於右手。王",
    "T02n0125_048:0809a12": "語此輪，『諸不伏者，為我伏之；非我地者，",
    "T02n0125_048:0809a13": "為我取之；如法，非不如法。』王便以手投",
    "T02n0125_048:0809a14": "輪還之虛空，於宮門東，輞東向，轂比向而",
    "T02n0125_048:0809a15": "住空中。輪後次有白象，次有紺馬，次有",
    "T02n0125_048:0809a16": "神珠，次有玉女，次有主藏，次有將軍，此七",
    "T02n0125_048:0809a17": "寶出，如大天王，比試亦如是。逕八萬四",
    "T02n0125_048:0809a18": "千歲竟，王賜劫北，并勅太子及付國事，",
    "T02n0125_048:0809a19": "出家入道，皆如前王法。」佛語阿難：「此冠髻王",
    "T02n0125_048:0809a20": "於此城園地，下鬚髮，被法服，八萬四千歲，",
    "T02n0125_048:0809a21": "修四梵行：慈、悲、喜、護，於是壽盡亦生梵天。」",
    "T02n0125_048:0809a22": "佛告阿難：「大王子孫相紹，乃至八萬四千",
    "T02n0125_048:0809a23": "歲轉輪聖王位善種不斷。最後聖王名荏",
    "T02n0125_048:0809a24": "(晉言不眗，音如錦反)，治以正法，為人聰明，審諦不",
    "T02n0125_048:0809a25": "忘，相有三十二，色猶紅蓮花，好喜布施，",
    "T02n0125_048:0809a26": "供養沙門、婆羅門，侍養孤老，賑給貧窮。於",
    "T02n0125_048:0809a27": "四城門及城中央，置設庫藏，金銀、雜寶、象、馬、",
    "T02n0125_048:0809a28": "車乘、衣服、床褥、病瘦醫藥、香華、飲食，諸孤獨",
    "T02n0125_048:0809a29": "者皆給妻婦，種種惠施隨人所欲。王於六",
    "T02n0125_048:0809b01": "齋之日，具勅內外皆持八關；於斯之日，",
    "T02n0125_048:0809b02": "首陀會天當悉來下，受其八戒；帝釋、三",
    "T02n0125_048:0809b03": "十三天皆歎其國人民：『快哉，善利！乃值",
    "T02n0125_048:0809b04": "斯法王耶！種種惠施，恣民所欲，又能清潔",
    "T02n0125_048:0809b05": "齋戒無闕。』天帝釋告諸天子：『欲得見荏王",
    "T02n0125_048:0809b06": "不？』咸言：『欲見，可使來至此。』釋提桓因即",
    "T02n0125_048:0809b07": "勅窮鼻尼(窮鼻尼者晉言極端正也)天女：『汝詣蜜[口*提]",
    "T02n0125_048:0809b08": "羅城，告荏王曰：「卿！大得善利也，此間諸天",
    "T02n0125_048:0809b09": "皆歎卿功德巍巍，為吾致問慇懃。此諸天子",
    "T02n0125_048:0809b10": "甚思相見，暫可屈意來至於此？」』「窮鼻尼受",
    "T02n0125_048:0809b11": "教便下，如人屈伸臂頃，忽然在王殿前，虛",
    "T02n0125_048:0809b12": "空中立。王侍一婇女，於殿上坐，思念世間，",
    "T02n0125_048:0809b13": "欲使一切皆得安隱，無眾苦患。窮鼻尼於",
    "T02n0125_048:0809b14": "空中，彈指覺之，王舉頭見殿上光明，聞其",
    "T02n0125_048:0809b15": "聲曰：『我是釋提桓因侍者，故遣我詣王』王",
    "T02n0125_048:0809b16": "答曰：『不審天帝何所約勅？』天女答曰：『天",
    "T02n0125_048:0809b17": "帝致意慇懃，此諸天子讚卿功德，預思相",
    "T02n0125_048:0809b18": "見，可暫屈意？』王默然許之。天女便還白",
    "T02n0125_048:0809b19": "天帝曰：『已達宣命，許當馳詣。』天帝即勅侍",
    "T02n0125_048:0809b20": "御嚴駕七寶飛行馬車，下到蜜[口*提]羅城，",
    "T02n0125_048:0809b21": "迎於荏王。侍御受教，即駕馬車，忽然便下。",
    "T02n0125_048:0809b22": "「王與群臣會於都坐，車當王前，於空中",
    "T02n0125_048:0809b23": "止。御者告曰：『天帝今遣車相迎，諸天子儼",
    "T02n0125_048:0809b24": "然相待，便可上車，勿復顧戀。』諸臣大小，聞",
    "T02n0125_048:0809b25": "王當去，僉然不悅，皆起而立，叉手白言：『王去",
    "T02n0125_048:0809b26": "之後，臣等何所承命？』王答曰：『卿等勿憂，吾去",
    "T02n0125_048:0809b27": "之後，施惠、齋戒、養民、治國，如吾在時，我比",
    "T02n0125_048:0809b28": "還不久。』王誡勅訖，車即下地，王便上車。侍",
    "T02n0125_048:0809b29": "御問王：『當從何道？』王曰：『此言何謂？』侍御答",
    "T02n0125_048:0809c01": "曰：『夫行有兩道，一者惡道，二者善道。行",
    "T02n0125_048:0809c02": "惡者，從惡道到苦處；修善者，遊善道至",
    "T02n0125_048:0809c03": "樂處。』王曰：『今日行道，善惡皆欲從之。』御者",
    "T02n0125_048:0809c04": "聞之，久乃寤曰：『甚善，大王！』御者便引在兩",
    "T02n0125_048:0809c05": "道之中，善惡悉覩，逕詣三十三天。天帝及",
    "T02n0125_048:0809c06": "諸天子遙見王來，釋提桓因曰：『善來，大王！』命",
    "T02n0125_048:0809c07": "令共坐。」佛語阿難：「王便就天帝坐，王與帝",
    "T02n0125_048:0809c08": "釋貌相、被服、音聲一揆。諸天子心中念言：",
    "T02n0125_048:0809c09": "『何者帝釋？何者為王？』又復念曰：『人法當眴，而",
    "T02n0125_048:0809c10": "俱不眴？』各懷愕然，無以別之。天帝見諸天",
    "T02n0125_048:0809c11": "有疑心，復念言：『我當留王使住，然後乃",
    "T02n0125_048:0809c12": "寤耳。』帝釋謂諸天子：『卿等欲使我留王",
    "T02n0125_048:0809c13": "住此不？』諸天子曰：『實欲使住。』天帝謂荏：『大",
    "T02n0125_048:0809c14": "王！可住此不，我當供給五欲。』因是諸天乃",
    "T02n0125_048:0809c15": "識。「人王白天帝曰：『正爾，便為給賜已，願",
    "T02n0125_048:0809c16": "諸天子壽命無極。』賓主請讓。如是至三，帝釋",
    "T02n0125_048:0809c17": "謂王：『何以不住？』王答曰：『我當出家修道，今",
    "T02n0125_048:0809c18": "在天上無緣學道。』天帝曰：『胡為作道？』王",
    "T02n0125_048:0809c19": "曰：『被父王遺令，若白髮生，法當出家。』釋",
    "T02n0125_048:0809c20": "聞遺令入道，默然不對。王於天上，須臾之",
    "T02n0125_048:0809c21": "間，五欲自恣，方之世間已十二年。王將欲",
    "T02n0125_048:0809c22": "別，與諸天子說審諦法。釋勅侍御：『汝送",
    "T02n0125_048:0809c23": "荏王還於本國。』侍御受教，即嚴駕，駕訖，白",
    "T02n0125_048:0809c24": "王曰：『王可上車。』於是，王便與帝釋及諸天",
    "T02n0125_048:0809c25": "子誥別，即上車，循本道而歸，到蜜[口*提]",
    "T02n0125_048:0809c26": "羅宮，侍御即還天上。王下數日，復勅劫北：",
    "T02n0125_048:0809c27": "『若見白髮，便白我。』數日之中，頭上白髮，",
    "T02n0125_048:0809c28": "劫比以金鑷拔白髮，置王手中。王見已，便",
    "T02n0125_048:0809c29": "說偈曰：",
    "T02n0125_048:0810a01": "「『我身頭上，　　生此毀莊，　　身使來召，",
    "T02n0125_048:0810a02": "　　入道時到。』",
    "T02n0125_048:0810a03": "「王心念：『我已極人五欲，今當出家，剃鬚髮，",
    "T02n0125_048:0810a04": "被法服。』王即召太子善盡告曰：『吾白髮已",
    "T02n0125_048:0810a05": "出，世間五欲吾已厭之，當求天欲，當下",
    "T02n0125_048:0810a06": "鬚髮，被法服，出家入道。童子！今以國事付",
    "T02n0125_048:0810a07": "汝，好養劫北。若白髮出者，以國付太子，",
    "T02n0125_048:0810a08": "出家入道，童子！今以此聖王位累汝，莫使",
    "T02n0125_048:0810a09": "種斷，種斷者，便為邊地人也。』」佛語阿難：「荏",
    "T02n0125_048:0810a10": "王即付太子國政，給劫北田業已，於此",
    "T02n0125_048:0810a11": "城園地，下鬚髮，被法服，出家修道。修道之",
    "T02n0125_048:0810a12": "後於七日中，輪、珠化去，象、馬、玉女、長者、將軍，",
    "T02n0125_048:0810a13": "皆悉無常。王於園中八萬四千歲，行四梵行：",
    "T02n0125_048:0810a14": "慈、悲、喜、護，命終生梵天。其後善盡王不承",
    "T02n0125_048:0810a15": "父業，正法替廢，由是七寶不復來應，善行",
    "T02n0125_048:0810a16": "不繼，五減遂至，人民短命、薄色、少力、多病、無",
    "T02n0125_048:0810a17": "智，五減以至，轉復貧困，困窮竊盜相糺，詣",
    "T02n0125_048:0810a18": "王啟曰：『此人不與取。』王即勅外行刑國人。",
    "T02n0125_048:0810a19": "聞不與取，王輒殺之，皆咸其惡，各興利刀；",
    "T02n0125_048:0810a20": "刀自此始造，由是殺生從此起，便有兩",
    "T02n0125_048:0810a21": "惡出。次復婬犯他妻；夫主共諍，自言我不，便",
    "T02n0125_048:0810a22": "成四惡；兩舌遘鬪，是為五惡；鬪則相罵，是",
    "T02n0125_048:0810a23": "為六惡；言不至誠，是為七惡；嫉他和合，是",
    "T02n0125_048:0810a24": "為八惡；含忿色變，是為九惡；心懷疑亂，是",
    "T02n0125_048:0810a25": "為十惡。十惡已具，五減轉增。」佛語阿難：「欲知",
    "T02n0125_048:0810a26": "爾時大天王在賢劫初興者不？則我是也。",
    "T02n0125_048:0810a27": "阿難！欲知爾時八萬四千年王名荏，治政",
    "T02n0125_048:0810a28": "無枉者，則汝是也。欲知爾時最後名善盡",
    "T02n0125_048:0810a29": "王，暴逆不道，斷聖王種者，調達是也。阿難！",
    "T02n0125_048:0810b01": "汝於往時，承繼大天轉輪聖王之善嗣，使",
    "T02n0125_048:0810b02": "其紹立不絕者，汝之功也。如法，非不如法。",
    "T02n0125_048:0810b03": "阿難！我今是無上法王，今我遺無上善法，",
    "T02n0125_048:0810b04": "慇懃囑累汝。汝是釋種子，莫作邊地人，莫",
    "T02n0125_048:0810b05": "為斷種行。」阿難問佛：「何以故當作斷種",
    "T02n0125_048:0810b06": "行？」佛語阿難：「大天王雖行善法，未得漏",
    "T02n0125_048:0810b07": "盡出世間，未得度，未得斷欲，未得破",
    "T02n0125_048:0810b08": "二十億結，六十二見未除，三垢未淨，未",
    "T02n0125_048:0810b09": "得神通，未得解脫真道，不得涅槃，大",
    "T02n0125_048:0810b10": "天所行善法，不過生梵天。「阿難！我明",
    "T02n0125_048:0810b11": "法究竟無為，我法得到真際，天、人之上，我",
    "T02n0125_048:0810b12": "法無漏、無欲、減沒度、通解脫、真沙門、至涅槃。",
    "T02n0125_048:0810b13": "阿難！我今以是無上道法，慇懃囑累汝，莫",
    "T02n0125_048:0810b14": "增減我法，莫作邊地人也！若有現行聲",
    "T02n0125_048:0810b15": "聞，阿難！設有斷此法者，便為邊地人也。",
    "T02n0125_048:0810b16": "若能興此法者，便為佛長子，即為眷屬成",
    "T02n0125_048:0810b17": "就。阿難！汝當成就眷屬，莫作滅族行。阿",
    "T02n0125_048:0810b18": "難！我前後所說法，盡囑累汝。汝當學是。」佛",
    "T02n0125_048:0810b19": "說是已，阿難歡喜奉行。",
    "T02n0125_048:0810b20": "（五）聞如是：一時，佛在舍衛國祇樹給孤獨",
    "T02n0125_048:0810b21": "園。爾時，世尊告諸比丘：「有四大泥黎之人。",
    "T02n0125_048:0810b22": "云何為四？所謂末佉梨罪人，帝舍比丘是大",
    "T02n0125_048:0810b23": "罪人，提婆達兜是大罪人，瞿波離比丘是大",
    "T02n0125_048:0810b24": "罪人。末佉梨罪人者，身出火光，長六十肘。",
    "T02n0125_048:0810b25": "帝舍罪人者，身出火光，長四十肘。提婆達兜",
    "T02n0125_048:0810b26": "罪人者，身出火光，長三十肘。瞿波離罪人",
    "T02n0125_048:0810b27": "者，身出火光，長二十肘。「比丘當知，末佉梨",
    "T02n0125_048:0810b28": "教無數眾生使行邪見顛倒之想，計有無",
    "T02n0125_048:0810b29": "之想。帝舍愚人者，斷諸聖眾應器遺餘。提婆",
    "T02n0125_048:0810c01": "達兜愚人者，鬪亂眾僧，殺阿羅漢比丘尼，",
    "T02n0125_048:0810c02": "起害意向於如來。瞿波離罪人者，誹謗舍",
    "T02n0125_048:0810c03": "利弗、目乾連。「又復，比丘！末佉梨罪人教無",
    "T02n0125_048:0810c04": "數眾生，使行邪見，身壞命終，墮焰光泥",
    "T02n0125_048:0810c05": "黎中。帝舍罪人，斷聖眾應器遺餘，身壞命",
    "T02n0125_048:0810c06": "終，墮等害地獄中。提婆達兜罪人者，起謀害",
    "T02n0125_048:0810c07": "心向於如來，身壞命終，墮阿鼻地獄中。瞿",
    "T02n0125_048:0810c08": "波離罪人者，由其誹謗舍利弗、目乾連，身",
    "T02n0125_048:0810c09": "壞命終，墮鉢投摩地獄中。「末佉離罪人者，",
    "T02n0125_048:0810c10": "是時獄卒生拔其舌背著脊上。所以然",
    "T02n0125_048:0810c11": "者，由其曩昔教無數眾生使行邪見。帝舍",
    "T02n0125_048:0810c12": "大罪人者，是時獄卒生擗其身，鎔銅灌壞",
    "T02n0125_048:0810c13": "其心，又以熱鐵丸，使令吞之。所以然者，",
    "T02n0125_048:0810c14": "由其斷應器遺餘故。提婆達兜罪人者，以",
    "T02n0125_048:0810c15": "熱鐵輪，轢壞其身，又以鐵杵[口*父]咀其體，",
    "T02n0125_048:0810c16": "群暴惡象蹹蹈其身，又復大熱鐵山鎮押",
    "T02n0125_048:0810c17": "面上，舉身為熱銅葉所裹。所以然者，",
    "T02n0125_048:0810c18": "由其曩昔鬪亂聖眾，壞和合僧故，致鐵輪",
    "T02n0125_048:0810c19": "轢斷其頭。又此提婆達兜愚人，教彼太子",
    "T02n0125_048:0810c20": "使害父王，由是果報故，使鐵杵破壞其身。",
    "T02n0125_048:0810c21": "又彼提婆達兜愚癡之人，飲象使醉往害",
    "T02n0125_048:0810c22": "如來，由是果報，群象蹹蹈其體。又彼提婆達",
    "T02n0125_048:0810c23": "兜惡人，上耆闍崛山顛，執石擲佛，由斯果",
    "T02n0125_048:0810c24": "報故，使熱鐵山鎮押其面。然彼提婆達兜",
    "T02n0125_048:0810c25": "愚人，殺阿羅漢比丘尼，由斯果報故，使熱",
    "T02n0125_048:0810c26": "銅鐵葉纏裹其身。比丘當知，瞿波離罪人",
    "T02n0125_048:0810c27": "者，在彼蓮華地獄中，千具犁牛以犁其舌。",
    "T02n0125_048:0810c28": "所以然者，由其誹謗舍利弗、目連故，由",
    "T02n0125_048:0810c29": "此因緣果報，使千具犁牛而壞其舌。「又復，",
    "T02n0125_048:0811a01": "比丘！末佉離罪人者，身出火光，長六十肘。",
    "T02n0125_048:0811a02": "若有眾生興起此念：『當拔濟饒益此人。』",
    "T02n0125_048:0811a03": "取四大海水，高四十肘，澆灌其身，然彼海水",
    "T02n0125_048:0811a04": "尋時消盡，焰不增減。由是熱鐵葉火燒四",
    "T02n0125_048:0811a05": "日，有人來以四渧水澆，然水尋時消盡。此",
    "T02n0125_048:0811a06": "亦如是。若有人來以四大海水澆彼人",
    "T02n0125_048:0811a07": "身，欲令無為，終不可果。所以然者，由彼",
    "T02n0125_048:0811a08": "罪過極深重故。「然彼帝舍罪人，身出火光，",
    "T02n0125_048:0811a09": "長四十肘，設有眾生愍念此人，以三大海",
    "T02n0125_048:0811a10": "水澆灌其身，然彼海水尋時消盡，火焰不",
    "T02n0125_048:0811a11": "減。其猶有人以三渧水著熱鏊上，水尋",
    "T02n0125_048:0811a12": "消滅，不得久停。此亦如是，若以三大海",
    "T02n0125_048:0811a13": "水澆帝舍身上，水尋時滅，火終不增減。「提",
    "T02n0125_048:0811a14": "婆達兜罪人，身出火光，長三十肘。若有眾",
    "T02n0125_048:0811a15": "生，興起愛念之心，欲使提婆達兜身永處",
    "T02n0125_048:0811a16": "無為，以二大海水澆灌其身，水尋時盡，火",
    "T02n0125_048:0811a17": "終不滅。猶如以二渧水著熱鏊上，終無",
    "T02n0125_048:0811a18": "增減。提婆達兜愚人亦如是，以二大海水",
    "T02n0125_048:0811a19": "澆灌其身，水尋時盡，火終不滅，提婆達兜",
    "T02n0125_048:0811a20": "身體苦痛如斯。「瞿波離罪人，身出火光，長",
    "T02n0125_048:0811a21": "二十肘。設有眾生愍念斯人，取一大海",
    "T02n0125_048:0811a22": "水澆灌其身，然彼海水尋時消盡，火終不",
    "T02n0125_048:0811a23": "滅。猶如一渧水著熱鏊上，尋時消盡，不",
    "T02n0125_048:0811a24": "得久停。瞿波離比丘亦復如是。罪報所",
    "T02n0125_048:0811a25": "牽，故受斯罪。是謂，比丘！此四種人受罪極",
    "T02n0125_048:0811a26": "重，當自盡意遠離斯患，承諸賢聖等修",
    "T02n0125_048:0811a27": "梵行者。如是，仁者，當作斯學。」爾時，諸比",
    "T02n0125_048:0811a28": "丘聞佛所說，歡喜奉行。",
    "T02n0125_048:0811a29": "（六）聞如是：一時，佛在舍衛國祇樹給孤獨",
    "T02n0125_048:0811b01": "園。爾時，世尊告諸比丘：「我今明曉地獄，亦",
    "T02n0125_048:0811b02": "知趣地獄之徑，亦復知彼地獄眾生之本。",
    "T02n0125_048:0811b03": "設復眾生造諸惡不善之行，身壞命終，入地",
    "T02n0125_048:0811b04": "獄中，我亦知之。又復，比丘！我亦知明曉畜生，",
    "T02n0125_048:0811b05": "亦知趣畜生之道，亦復知畜生之本，作諸",
    "T02n0125_048:0811b06": "惡元生彼者亦悉曉了。我今亦知餓鬼之",
    "T02n0125_048:0811b07": "道，其有作惡根元者，生餓鬼中，我亦知",
    "T02n0125_048:0811b08": "之。我今亦知人道向人之趣，其有眾生得",
    "T02n0125_048:0811b09": "人身者，我亦知之。我亦知趣天之道，其有",
    "T02n0125_048:0811b10": "眾生作諸德本，生彼天上，我亦知之。我亦",
    "T02n0125_048:0811b11": "知涅槃之趣，其有眾生有漏盡成無漏，心",
    "T02n0125_048:0811b12": "解脫、智慧解脫，於現法中而取證果，我",
    "T02n0125_048:0811b13": "亦知之。「比丘當知，我知地獄之趣，以何因",
    "T02n0125_048:0811b14": "緣而說斯言乎？」佛告諸比丘：「我今觀察眾",
    "T02n0125_048:0811b15": "生心意，所謂此人身壞命終，應入地獄中，然",
    "T02n0125_048:0811b16": "後時觀此人以入地獄中，受苦酸酷考掠",
    "T02n0125_048:0811b17": "無數，愁憂苦惱不可稱記。猶如一大火坑",
    "T02n0125_048:0811b18": "無有塵烟，設有人來逕趣斯處，又且有目",
    "T02n0125_048:0811b19": "之士觀此人所趣，必當墜火終不虛也。然",
    "T02n0125_048:0811b20": "復後時觀此人以墮火坑，吾所謂人者以",
    "T02n0125_048:0811b21": "墮火坑。今觀察眾生心意所念，必入地獄",
    "T02n0125_048:0811b22": "不疑，如我後時觀察此人，以定入地獄，",
    "T02n0125_048:0811b23": "受苦酸酷不可稱記。云何斯人以入地",
    "T02n0125_048:0811b24": "獄？是謂我觀趣地獄眾生作諸惡行不善",
    "T02n0125_048:0811b25": "之業，身壞命終，入地獄中，我悉知之。吾所",
    "T02n0125_048:0811b26": "說者，正謂此耳。「我知畜生之道，亦知趣畜",
    "T02n0125_048:0811b27": "生者，以何緣本而說此乎？於是，比丘！我觀",
    "T02n0125_048:0811b28": "察眾生心中所念，此人身壞命終，生畜生中。",
    "T02n0125_048:0811b29": "有我後時觀察此人，以生畜生中，愁憂",
    "T02n0125_048:0811c01": "苦惱不可稱計。云何斯人以墮畜生中乎？",
    "T02n0125_048:0811c02": "猶如村落有大圊廁，屎滿其中。設有斯人",
    "T02n0125_048:0811c03": "徑趣斯處，有目之士，見斯人來徑趣斯處，",
    "T02n0125_048:0811c04": "此人不久徑墮于廁。然後時觀此人已墮",
    "T02n0125_048:0811c05": "于廁，受厄窮困不可稱記。云何斯人已",
    "T02n0125_048:0811c06": "墮于廁？我今觀眾生類亦復如是，斯人命",
    "T02n0125_048:0811c07": "終應生畜生中。又復時觀已生畜生中，",
    "T02n0125_048:0811c08": "受苦無量。我今觀畜生眾生皆悉明了。我",
    "T02n0125_048:0811c09": "所說者，正謂此耳。「我亦知餓鬼眾生，餓鬼",
    "T02n0125_048:0811c10": "之道，其身壞命終，生餓鬼者，我亦知之。其",
    "T02n0125_048:0811c11": "有眾生身壞命終，趣餓鬼之道，我悉知之。",
    "T02n0125_048:0811c12": "我復於後時觀見此眾生，以入餓鬼受",
    "T02n0125_048:0811c13": "苦痛、樂痛。云何斯人以入餓鬼中乎？猶如",
    "T02n0125_048:0811c14": "大村落側有一大樹，生危嶮之處，枝葉凋",
    "T02n0125_048:0811c15": "落。設有人來，往趣斯處，有目之士遙觀",
    "T02n0125_048:0811c16": "此人，必趣樹不疑。復後時觀此人，或",
    "T02n0125_048:0811c17": "坐、或臥，受其苦樂之報。云何斯人以至樹",
    "T02n0125_048:0811c18": "下坐臥乎？今我觀眾生之類亦復如是，身",
    "T02n0125_048:0811c19": "壞命終，必趣餓鬼不疑，受其苦樂之報不",
    "T02n0125_048:0811c20": "可稱記。我知餓鬼趣，餓鬼之道，皆悉分",
    "T02n0125_048:0811c21": "明，我所說者，正謂此耳。「我知人道，亦知趣",
    "T02n0125_048:0811c22": "人道，其有造行，身壞命終，生人中者，我",
    "T02n0125_048:0811c23": "亦知之。於是，比丘！我觀眾生類心中所念，",
    "T02n0125_048:0811c24": "此人必當身壞命終，應生人中。我復於後",
    "T02n0125_048:0811c25": "時觀此人已生人中。云何斯人已生人中？",
    "T02n0125_048:0811c26": "猶如村落側有一大樹，在平正處，多諸",
    "T02n0125_048:0811c27": "陰涼。若有人直從一道來，有目之士見已",
    "T02n0125_048:0811c28": "便知之，斯人所趣向，定至此樹不疑。我復",
    "T02n0125_048:0811c29": "於後時觀此人，已至此樹，受樂無量。云",
    "T02n0125_048:0812a01": "何斯人得至斯處？此亦如是，我觀眾生心",
    "T02n0125_048:0812a02": "意所念亦如是，身壞命終，必生人中不",
    "T02n0125_048:0812a03": "疑。我復於後時，觀此人已生人中受樂無",
    "T02n0125_048:0812a04": "量。我知人趣，亦知趣人之道，今生人中",
    "T02n0125_048:0812a05": "者，我亦知之，我所說者，正謂此耳。「我亦知",
    "T02n0125_048:0812a06": "天，亦知趣天之道，其有眾生作諸功業生",
    "T02n0125_048:0812a07": "天者，我亦知之。以何因緣而說此乎？我",
    "T02n0125_048:0812a08": "今觀眾生之類心中所念，此人必當身壞命",
    "T02n0125_048:0812a09": "終，生善處天上，然後時觀此人身壞命終，",
    "T02n0125_048:0812a10": "生善處天上，於彼受自然之福，快樂無比。",
    "T02n0125_048:0812a11": "是謂斯人已生天上，於彼受自然之福，快",
    "T02n0125_048:0812a12": "樂無比。猶如村落側有好高廣講堂，彫文",
    "T02n0125_048:0812a13": "刻鏤，懸繒幡蓋，香汁灑地，敷好坐具，氍毹",
    "T02n0125_048:0812a14": "毾[登*毛]，文繡綩綖。若有人直從一道來，有目",
    "T02n0125_048:0812a15": "之士直從一道來，此人所趣向，定至高廣",
    "T02n0125_048:0812a16": "講堂必不疑，復於後時觀見此人，已到",
    "T02n0125_048:0812a17": "講堂上，或坐、或臥，於中受福快樂無比。此",
    "T02n0125_048:0812a18": "亦如是，吾今觀眾生類身壞命終，應生善",
    "T02n0125_048:0812a19": "處天上，於彼受樂快不可計。云何斯人",
    "T02n0125_048:0812a20": "以生善處天上乎？我知天道，趣天之路乎？",
    "T02n0125_048:0812a21": "我所說者，正謂此耳。「我今知涅槃，亦知涅",
    "T02n0125_048:0812a22": "槃之道，亦知眾生應般涅槃者。或有眾生",
    "T02n0125_048:0812a23": "盡有漏成無漏，心解脫、智慧解脫，現身取",
    "T02n0125_048:0812a24": "證而自遊化，我悉知之。由何因緣而說此",
    "T02n0125_048:0812a25": "乎？於是，比丘！我觀眾生類心中所念，此人",
    "T02n0125_048:0812a26": "盡有漏成無漏，心解脫、智慧解脫，是謂斯",
    "T02n0125_048:0812a27": "人以盡有漏成無漏。猶如去村落不遠",
    "T02n0125_048:0812a28": "有大池，水極清徹。若有人直從一道來，",
    "T02n0125_048:0812a29": "有目之士遙見斯人來，知此人必至池水",
    "T02n0125_048:0812b01": "不疑，又後時觀此人已至池水，沐浴澡",
    "T02n0125_048:0812b02": "洗，除諸穢污，去諸垢坋，在側而坐，亦不",
    "T02n0125_048:0812b03": "與人共相諍競。我今觀眾生類亦復如是，",
    "T02n0125_048:0812b04": "盡有漏成無漏，心解脫、智慧解脫；生死已",
    "T02n0125_048:0812b05": "盡，梵行已立，所作已辦，名色知如真。是謂",
    "T02n0125_048:0812b06": "斯人已至此處，我知涅槃之道，亦知眾生",
    "T02n0125_048:0812b07": "般涅槃者，皆悉知之。如來、至真、等正覺有",
    "T02n0125_048:0812b08": "此之智、無畏、力具，皆悉成就。如來智無有",
    "T02n0125_048:0812b09": "量，如來能觀過去無限無量不可計事，皆悉",
    "T02n0125_048:0812b10": "知之。將來現在無限無量皆悉分別。是故，比",
    "T02n0125_048:0812b11": "丘！當求方便，具足十力、無畏。如是，比丘！",
    "T02n0125_048:0812b12": "當作是學。」爾時，諸比丘聞佛所說，歡喜",
    "T02n0125_048:0812b13": "奉行。",
    "T02n0125_048:0812b14": "（七）聞如是：一時，佛在舍衛國祇樹給孤獨",
    "T02n0125_048:0812b15": "園。爾時，世尊告諸比丘：「依雪山上有大高",
    "T02n0125_048:0812b16": "廣之樹，五事長大。云何為五？根不移動，皮",
    "T02n0125_048:0812b17": "極厚大，枝節遠蔭，靡所不覆，葉極茂盛。",
    "T02n0125_048:0812b18": "是謂，比丘！依雪山上有此大樹極為俊好。",
    "T02n0125_048:0812b19": "今善男子、善女人亦復如是，依豪族之處，",
    "T02n0125_048:0812b20": "五事長益。云何為五？所謂信長益、戒長益、",
    "T02n0125_048:0812b21": "聞長益、施長益、慧長益。是謂，比丘！信善男",
    "T02n0125_048:0812b22": "子、善女人依豪族家，成就此五事。是故，比",
    "T02n0125_048:0812b23": "丘！當求方便，成就信、戒、聞、施、智慧。」爾時，世",
    "T02n0125_048:0812b24": "尊便說斯偈：",
    "T02n0125_048:0812b25": "「猶如雪山樹，　　五事功德成，",
    "T02n0125_048:0812b26": "　根皮枝節廣，　　陰葉極茂盛。",
    "T02n0125_048:0812b27": "　有信善男子，　　五事功德成，",
    "T02n0125_048:0812b28": "　信戒聞惠施，　　智慧遂增益。",
    "T02n0125_048:0812b29": "「如是，比丘！當作是學。」爾時，諸比丘聞佛所",
    "T02n0125_048:0812c01": "說，歡喜奉行。",
    "T02n0125_048:0812c02": "（八）聞如是：一時，佛在舍衛國祇樹給孤獨",
    "T02n0125_048:0812c03": "園。爾時，茂羅破群比丘與諸比丘尼共相",
    "T02n0125_048:0812c04": "遊處，然諸比丘尼亦復好樂共相遊處。其有",
    "T02n0125_048:0812c05": "人民稱譏茂羅破群比丘者，是時諸比丘尼",
    "T02n0125_048:0812c06": "極懷瞋恚，愁憂不悅。若復有人毀呰諸比",
    "T02n0125_048:0812c07": "丘尼者，是時破群比丘亦復愁憂不悅。是時，",
    "T02n0125_048:0812c08": "多眾比丘告破群比丘曰：「汝今云何親近",
    "T02n0125_048:0812c09": "諸比丘尼？諸比丘尼亦復與汝交接？」破群報",
    "T02n0125_048:0812c10": "曰：「我今解如來所說教誡，其有犯婬者，罪",
    "T02n0125_048:0812c11": "不足言。」眾多比丘復告曰：「止！止！比丘！勿作",
    "T02n0125_048:0812c12": "斯言。莫誹謗如來言教，其誹謗如來言教",
    "T02n0125_048:0812c13": "者，罪咎不少。又復世尊無數方便說婬之",
    "T02n0125_048:0812c14": "穢，其有習婬，使無罪者，終無此理。汝今可",
    "T02n0125_048:0812c15": "捨此惡見，備於長夜受苦無量。」然此破群",
    "T02n0125_048:0812c16": "比丘故與交通，而不改其行。爾時，眾多比丘",
    "T02n0125_048:0812c17": "往至世尊所，頭面禮足，而白世尊言：「舍衛",
    "T02n0125_048:0812c18": "城中有一比丘，名曰破群，與諸比丘尼共相",
    "T02n0125_048:0812c19": "交接，然諸比丘尼亦與破群比丘交接往來。",
    "T02n0125_048:0812c20": "我等往彼勸喻使改其行，然彼二人遂更增",
    "T02n0125_048:0812c21": "益，不捨此顛倒之見，亦不順正法之業。」爾",
    "T02n0125_048:0812c22": "時，世尊告一比丘：「汝往至彼破群比丘所，云：",
    "T02n0125_048:0812c23": "『如來喚。』」爾時，比丘受如來教，即往到破群",
    "T02n0125_048:0812c24": "比丘所：「汝當知之，如來喚卿。」破群比丘聞",
    "T02n0125_048:0812c25": "彼比丘語，即往到世尊所，頭面禮足，在一面",
    "T02n0125_048:0812c26": "坐。爾時，世尊問彼比丘曰：「汝審親近諸比",
    "T02n0125_048:0812c27": "丘尼耶？」彼比丘對曰：「如是。世尊！」佛告比丘：",
    "T02n0125_048:0812c28": "「汝為比丘，云何與比丘尼共相交接？汝今",
    "T02n0125_048:0812c29": "是族姓子，剃除鬚髮，著三法衣，以信堅固，",
    "T02n0125_048:0813a01": "出家學道？」破群比丘白佛言：「唯然，世尊！我是",
    "T02n0125_048:0813a02": "族姓子，以信堅固，出家學道。」佛告比丘：「非",
    "T02n0125_048:0813a03": "汝之法。云何與比丘尼共相交接？」破群比丘",
    "T02n0125_048:0813a04": "白佛言：「我聞如來所說，其習婬者，其罪蓋",
    "T02n0125_048:0813a05": "不足言。」佛告比丘：「汝愚人！云何說如來習",
    "T02n0125_048:0813a06": "婬無罪？我無數方便說婬之穢污，汝今云",
    "T02n0125_048:0813a07": "何作是語：『如來說婬無罪』？汝好守護口過，",
    "T02n0125_048:0813a08": "無令長夜恒受其罪。」佛告之曰：「汝今且止！",
    "T02n0125_048:0813a09": "須吾更問諸比丘。」爾時，世尊告諸比丘曰：",
    "T02n0125_048:0813a10": "「汝等頗聞吾與諸比丘說婬無罪乎？」諸比",
    "T02n0125_048:0813a11": "丘對曰：「唯然，世尊！不聞如來說婬無罪。所",
    "T02n0125_048:0813a12": "以然者，如來無數方便說婬之穢污。設言無",
    "T02n0125_048:0813a13": "罪，此義不然。」佛告諸比丘：「善哉！善哉！諸比",
    "T02n0125_048:0813a14": "丘！如汝所言，我無數方便說婬之穢污。」爾",
    "T02n0125_048:0813a15": "時，世尊重告諸比丘曰：「汝等當知，若有愚",
    "T02n0125_048:0813a16": "人習於法行，所謂契經、祇夜、偈、授決、因",
    "T02n0125_048:0813a17": "緣、本末、譬喻、生、方等、未曾有、說、廣普；雖",
    "T02n0125_048:0813a18": "誦斯法，不解其義；以不觀察其義，亦不",
    "T02n0125_048:0813a19": "順從其法，所應順法終不從其行。所以",
    "T02n0125_048:0813a20": "誦斯法者，從欲與人共競諍，意計勝負，亦",
    "T02n0125_048:0813a21": "不自為己有所濟及，彼誦法已，則犯制限。",
    "T02n0125_048:0813a22": "猶如有人出彼村落欲求惡蛇，彼若見極",
    "T02n0125_048:0813a23": "大之蛇，到已，以左手摩抆其尾，然彼蛇",
    "T02n0125_048:0813a24": "迴頭螫蜇其手，由此緣報，便致命終，此亦",
    "T02n0125_048:0813a25": "如是，若有愚人翫習其法，十二部經靡不",
    "T02n0125_048:0813a26": "斟酌，亦不觀察其義。所以然者，由不究",
    "T02n0125_048:0813a27": "竟正法義故。「於是，若有善男子將護翫習",
    "T02n0125_048:0813a28": "其法，契經、祇夜、偈、授決、因緣、本末、譬喻、",
    "T02n0125_048:0813a29": "生、方等、未曾有、說、廣普；彼人誦此法已，深",
    "T02n0125_048:0813b01": "解其義；以解彼深義之法，順從其教，無",
    "T02n0125_048:0813b02": "所違失，所以誦法者，不以勝負之心，與",
    "T02n0125_048:0813b03": "彼競諍；所以誦習法者，欲自纂修有察",
    "T02n0125_048:0813b04": "及；所以誦法者，果有所願，由此因緣，漸",
    "T02n0125_048:0813b05": "至涅槃。猶如有人出彼村落，求覓惡蛇。彼",
    "T02n0125_048:0813b06": "見蛇已，手執鐵鉗，先鑷其頭，後便捉項，",
    "T02n0125_048:0813b07": "不令動搖；設彼惡蛇迴尾欲害彼人，終無",
    "T02n0125_048:0813b08": "所至。所以然者，比丘！由其捉項故！此善",
    "T02n0125_048:0813b09": "男子亦復如是，誦習、誦讀，靡不周遍，觀",
    "T02n0125_048:0813b10": "察其義，順從其法，終無違失，漸漸由此因",
    "T02n0125_048:0813b11": "緣，得至涅槃。所以然者，由其執正法故。",
    "T02n0125_048:0813b12": "是故，諸比丘！其有解吾義者，當念奉行；其",
    "T02n0125_048:0813b13": "不解者，重來問我。如來方今現在，後悔無",
    "T02n0125_048:0813b14": "益。」爾時，佛告諸比丘：「設有比丘在大眾中",
    "T02n0125_048:0813b15": "而作是說：『如來所說禁戒，我悉解了，其習婬",
    "T02n0125_048:0813b16": "者，罪蓋不足言。』彼比丘當語斯比丘：『止！",
    "T02n0125_048:0813b17": "止！莫作斯言！莫誹謗如來言說斯語，如",
    "T02n0125_048:0813b18": "來終不說此言。』若此比丘改其所犯者善；",
    "T02n0125_048:0813b19": "若不改其行者，復當再三諫之。設當改者",
    "T02n0125_048:0813b20": "善，設不改者墮。若復比丘隱匿其事，不",
    "T02n0125_048:0813b21": "使露現者，諸人皆墮。是謂，比丘！我之禁戒。」",
    "T02n0125_048:0813b22": "爾時，諸比丘聞佛所說，歡喜奉行。",
    "T02n0125_048:0813b23": "（九）聞如是：一時，佛在舍衛國祇樹給孤獨",
    "T02n0125_048:0813b24": "園。爾時，生漏梵志往至世尊所，共相問訊，在",
    "T02n0125_048:0813b25": "一面坐。爾時，生漏梵志白世尊曰：「為有幾",
    "T02n0125_048:0813b26": "劫過去？」佛告梵志：「過去諸劫不可稱計。」梵",
    "T02n0125_048:0813b27": "志白佛：「為可計數不乎？沙門瞿曇恒說三",
    "T02n0125_048:0813b28": "世。云何為三？所謂過去、將來、現在。沙門瞿曇",
    "T02n0125_048:0813b29": "亦知過去、當來、現在之世，唯願沙門演說劫",
    "T02n0125_048:0813c01": "數之義。」佛告梵志：「若當我說因此劫，復次此",
    "T02n0125_048:0813c02": "劫，我既滅度，汝取命終，不知劫數之義。所",
    "T02n0125_048:0813c03": "以然者，如今人壽短促，極壽不過百年。計",
    "T02n0125_048:0813c04": "百年中數劫者，我取滅度，汝既命終，終不",
    "T02n0125_048:0813c05": "知劫數之義。梵志當知，如來亦有此知，具",
    "T02n0125_048:0813c06": "足分別劫數，眾生壽命長短，受其苦樂，皆",
    "T02n0125_048:0813c07": "悉分明。今當與汝引譬，智者以譬喻得",
    "T02n0125_048:0813c08": "解。猶如恒沙之數，亦無有限，無有量，不",
    "T02n0125_048:0813c09": "可計算，過去劫者其數如是。不可稱計，不",
    "T02n0125_048:0813c10": "可籌量。」梵志白佛：「當來劫頗有幾數？」佛",
    "T02n0125_048:0813c11": "告梵志：「亦恒沙之數，無有齊畔，不可稱",
    "T02n0125_048:0813c12": "計，非算所及。」梵志復問佛：「頗有現在劫、",
    "T02n0125_048:0813c13": "成敗劫乎？」佛告梵志：「有此成劫、敗劫，非",
    "T02n0125_048:0813c14": "一劫、百劫，猶如器皿在危地，終不安住；",
    "T02n0125_048:0813c15": "設當住者要當顛倒，諸世界方域亦復如是。",
    "T02n0125_048:0813c16": "或有劫成，或有劫敗，此數亦復叵計為幾",
    "T02n0125_048:0813c17": "劫成，為幾劫敗。所以然者，生死長遠無",
    "T02n0125_048:0813c18": "有邊際。眾生以無明結覆蓋，漂浪流滯，從",
    "T02n0125_048:0813c19": "今世至後世，從後世至今世，長夜受苦",
    "T02n0125_048:0813c20": "惱，當可厭患去離此惱。是故，梵志！當作",
    "T02n0125_048:0813c21": "是學。」爾時，生漏梵志白世尊言：「沙門瞿曇！",
    "T02n0125_048:0813c22": "甚奇！甚特！知過去當來劫數之義，我今重復",
    "T02n0125_048:0813c23": "自歸沙門瞿曇！唯願沙門瞿曇聽為優婆",
    "T02n0125_048:0813c24": "塞，盡其形壽不敢復殺，乃至飲酒。」爾時，生",
    "T02n0125_048:0813c25": "漏梵志聞佛所說，歡喜奉行。",
    "T02n0125_048:0813c26": "（一〇）聞如是：一時，佛在羅閱城耆闍崛山中，",
    "T02n0125_048:0813c27": "與大比丘眾五百人俱。爾時，有一異比丘白",
    "T02n0125_048:0813c28": "世尊言：「劫頗有邊際乎？」佛告比丘：「方便引",
    "T02n0125_048:0813c29": "譬，然劫數無窮盡，過去久遠，於此賢劫中，",
    "T02n0125_048:0814a01": "有佛出，號曰俱樓孫至真、等正覺。爾時，此",
    "T02n0125_048:0814a02": "耆闍崛山更有姓號。爾時，羅閱城人民之",
    "T02n0125_048:0814a03": "類，上此耆闍崛山中，四日四夜，行乃徹頂。",
    "T02n0125_048:0814a04": "又復，比丘！拘那含牟尼佛時，此耆闍崛山更",
    "T02n0125_048:0814a05": "有姓號。爾時，羅閱城人民之類，三日三夜，行",
    "T02n0125_048:0814a06": "乃至此山頂。迦葉如來出現於世，此耆闍崛",
    "T02n0125_048:0814a07": "山更有姓號。時，羅閱城人民之類，二日二夜，",
    "T02n0125_048:0814a08": "行乃至此山頂。如我今日釋迦文佛出現",
    "T02n0125_048:0814a09": "於世，此山名耆闍崛山，須臾之頃乃到此",
    "T02n0125_048:0814a10": "山頂。若彌勒如來出現於世，此山亦名耆闍",
    "T02n0125_048:0814a11": "崛山。所以然者，諸佛神力咸使出此山",
    "T02n0125_048:0814a12": "在。「比丘！當以方便，知劫有衰盡，不可稱",
    "T02n0125_048:0814a13": "計。然劫有二種：大劫、小劫。若於劫中無佛",
    "T02n0125_048:0814a14": "出世，爾時復有辟支佛出世，此名為小劫。",
    "T02n0125_048:0814a15": "若如來於劫中出世，爾時彼劫中無有辟",
    "T02n0125_048:0814a16": "支佛出現於世，此名為大劫。比丘！當以此",
    "T02n0125_048:0814a17": "方便，知劫數長遠，不可稱計。是故，比丘！當",
    "T02n0125_048:0814a18": "憶此劫數之義。」爾時，異比丘聞佛所說，歡",
    "T02n0125_048:0814a19": "喜奉行。",
    "T02n0125_048:0814a20": "增壹阿含經卷第四十八"
}