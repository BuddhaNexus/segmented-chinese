{
    "T13n0403_001:0583a03": "阿差末菩薩經卷第一",
    "T13n0403_001:0583a05": "西晉月氏國三藏竺法護譯",
    "T13n0403_001:0583a06": "聞如是：一時佛在如來所遊居土，於寶嚴淨",
    "T13n0403_001:0583a07": "巍巍道場——悉是正覺之所建立，大德莊嚴而",
    "T13n0403_001:0583a08": "依積累神妙行業、成佛報應——諸菩薩宮宣揚",
    "T13n0403_001:0583a09": "無量如來變化，入無底慧遊於殊勝心懷悅",
    "T13n0403_001:0583a10": "豫，剖判普等所修聖行，諮嗟當來無際功",
    "T13n0403_001:0583a11": "勳、名稱無限平等正覺，以成佛道善轉法輪，",
    "T13n0403_001:0583a12": "開化無數諸學門徒，而於諸法常得自在，知",
    "T13n0403_001:0583a13": "眾生性、曉了諸根、度於彼岸，隨時方便、除諸",
    "T13n0403_001:0583a14": "罣礙，佛事無處住無所住。與大比丘眾六百",
    "T13n0403_001:0583a15": "萬人俱——心行和安，消滅塵勞、恩愛、眾弊，則",
    "T13n0403_001:0583a16": "是如來為法王子，修深奧法因正法生，威儀",
    "T13n0403_001:0583a17": "禮節進止光光，為大眾祐親歸如來。",
    "T13n0403_001:0583a18": "復與無極諸菩薩俱，其數甚多不可稱限，一",
    "T13n0403_001:0583a19": "切大聖神通已達，逮得總持辯才無礙，神",
    "T13n0403_001:0583a20": "智妙達不可攀喻，一心念頃遊無量國供",
    "T13n0403_001:0583a21": "養十方諸如來眾，明識所奉，聽法無厭，諮受",
    "T13n0403_001:0583a22": "奉宣，常懷勤修，訓誨群黎，權智普備，所度",
    "T13n0403_001:0583a23": "無極，立無蓋門，皆越妄想，無應、不應，近一切",
    "T13n0403_001:0583a24": "智諸通慧地。",
    "T13n0403_001:0583a25": "其名曰：天明菩薩、選戰菩薩、照藏菩薩、除",
    "T13n0403_001:0583a26": "慢菩薩、勇步菩薩、眼根菩薩、離言菩薩、除",
    "T13n0403_001:0583a27": "冥菩薩，如是等類菩薩會者，浩浩皓皓不",
    "T13n0403_001:0583a28": "可思議德皆如是。",
    "T13n0403_001:0583a29": "爾時，世尊入諸菩薩所願成行，其法名曰無",
    "T13n0403_001:0583b01": "陰蓋門，淨諸開士嚴妙道場，正覺法力具無",
    "T13n0403_001:0583b02": "所畏，聖慧之室遊於諸法而得自在，攝總持",
    "T13n0403_001:0583b03": "印曉了辯才，所入道門以大神通普至啟",
    "T13n0403_001:0583b04": "明。講暢分別不退法輪等御諸乘，通一法界",
    "T13n0403_001:0583b05": "無所破壞，頒宣眾生諸根意性，敏達堅要決",
    "T13n0403_001:0583b06": "一切法，降伏魔場。隨應順法皆能開化塵勞",
    "T13n0403_001:0583b07": "結著、迷惑邪見、六十二疑，闡無礙智，明解無",
    "T13n0403_001:0583b08": "際，所勸助業尋為發遣。入於諸佛平等道慧，",
    "T13n0403_001:0583b09": "無施、無望、無處所門，演說諸法如審真諦，等",
    "T13n0403_001:0583b10": "處有想及與無想，曉了深奧十二緣起，積功",
    "T13n0403_001:0583b11": "累德不可稱限。莊嚴諸佛身、口、意行，志得由",
    "T13n0403_001:0583b12": "身，所知無盡，修四聖諦，教授聲聞身心靜",
    "T13n0403_001:0583b13": "寂，化緣覺乘逮一切智，具阿惟顏興大乘學，",
    "T13n0403_001:0583b14": "入一切法恣已獨步，嘆詠如來功勳之德。隨",
    "T13n0403_001:0583b15": "時宣示，委靡撫恤，訓誨以漸，導闡法藏顯其",
    "T13n0403_001:0583b16": "處所，除斯微翳開示明曜。世尊陶演講釋法",
    "T13n0403_001:0583b17": "教，使普流布周于十方。",
    "T13n0403_001:0583b18": "于時東方自然出現大金色光，其光照此寶",
    "T13n0403_001:0583b19": "淨道場及曜三千大千世界靡不周遍。大明",
    "T13n0403_001:0583b20": "韑曄皆蔽此土，日、月、釋梵及四天王所有",
    "T13n0403_001:0583b21": "威曜悉不復現，大神妙天、諸尊巍巍天、龍、鬼",
    "T13n0403_001:0583b22": "神、揵沓惒、阿須倫、迦留羅、真陀羅、摩睺勒光",
    "T13n0403_001:0583b23": "明悉歇，諸明月珠、焰光寶珠、大火錠燎悉",
    "T13n0403_001:0583b24": "亦消滅。如來至真無極大光——諸阿惟顏菩薩",
    "T13n0403_001:0583b25": "身明獨顯現耳，其餘一切所有光明皆沒不",
    "T13n0403_001:0583b26": "現。此大千國迥遠懸絕窈隱闇冥，日、月光明",
    "T13n0403_001:0583b27": "雖為廣大，威神巍巍不能及逮——照於彼鄉",
    "T13n0403_001:0583b28": "悉蒙光暉，其明不礙樹木、牆壁、須彌大山、雪",
    "T13n0403_001:0583b29": "山、黑山、目隣山、大目隣山、鐵圍山、大鐵圍山。",
    "T13n0403_001:0583c01": "其明通過照於三千大千世界至無擇獄極",
    "T13n0403_001:0583c02": "於上方，地獄、餓鬼、畜生中者，其身皆荷此道",
    "T13n0403_001:0583c03": "明曜，眾苦悉除、惱痛休息、身心為安，各相慶",
    "T13n0403_001:0583c04": "賀，自謂遭時。於佛左側寶淨道場，尋自然生",
    "T13n0403_001:0583c05": "六十億姟七寶蓮華，其香芬馥普悉流布，聞",
    "T13n0403_001:0583c06": "莫不歡；其華柔軟大如車輪，光色煒曄；葉無",
    "T13n0403_001:0583c07": "數億，百千寶成其形正圓。而斯華上施交露",
    "T13n0403_001:0583c08": "帳校飾珠蓋，其華所演甘美好熏悉遍三",
    "T13n0403_001:0583c09": "千大千世界，此三千國諸天人民所有名香",
    "T13n0403_001:0583c10": "值斯華香悉亦消索，天上世間所遊居類，荷",
    "T13n0403_001:0583c11": "此華香咸樂法香不好愛欲。",
    "T13n0403_001:0583c12": "於時賢者舍利弗覩如是像無極光明清淨",
    "T13n0403_001:0583c13": "蓮華驚喜無量，即從坐起行詣佛所，長跪",
    "T13n0403_001:0583c14": "叉手問世尊曰：「今者所覩為何瑞應現如是",
    "T13n0403_001:0583c15": "像、顯大光明、清淨蓮華不可稱計？自昔已",
    "T13n0403_001:0583c16": "來未曾見聞。」佛告舍利弗：「有一菩薩名阿差",
    "T13n0403_001:0583c17": "末從東方來，與六十億菩薩俱、與眷屬圍遶，",
    "T13n0403_001:0583c18": "欲至此土故前現瑞。」佛說未久，阿差末菩",
    "T13n0403_001:0583c19": "薩應時現身，與六十億菩薩俱進，則以菩薩",
    "T13n0403_001:0583c20": "無極威神顯大神足，開士變化震動佛國，奮",
    "T13n0403_001:0583c21": "大暉曜雨眾華香，亦復俱作百千伎樂。至於",
    "T13n0403_001:0583c22": "寶淨廣普道場往詣佛所，住上虛空如處於",
    "T13n0403_001:0583c23": "地，叉手自歸，以一音聲請告三千大千世界，",
    "T13n0403_001:0583c24": "則以義偈讚世尊曰：",
    "T13n0403_001:0583c25": "「聖雄捨貪欲，　　鮮潔無垢染，",
    "T13n0403_001:0583c26": "　其慧除窈冥，　　施以清淨眼，",
    "T13n0403_001:0583c27": "　斷三垢勞惓，　　消盡眾瑕疵，",
    "T13n0403_001:0583c28": "　永滅諸塵勞，　　今故稽首佛。",
    "T13n0403_001:0583c29": "　棄去所破壞，　　化裂愚癡網，",
    "T13n0403_001:0584a01": "　聖主有十力，　　畏者悉降伏。",
    "T13n0403_001:0584a02": "　超越於眾會，　　捨寂三放逸，",
    "T13n0403_001:0584a03": "　獨步如師子，　　所遊無恐懼。",
    "T13n0403_001:0584a04": "　其離垢光明，　　無所不照曜，",
    "T13n0403_001:0584a05": "　普念於一切，　　濟度眾瑕穢，",
    "T13n0403_001:0584a06": "　無明在蔽隱，　　消除諸闇塞，",
    "T13n0403_001:0584a07": "　其光所照曜，　　如日出於雲。",
    "T13n0403_001:0584a08": "　見眾人孤苦，　　則為興愍哀，",
    "T13n0403_001:0584a09": "　蠲除老、病、死，　　無救為設護。",
    "T13n0403_001:0584a10": "　導師誘眾生，　　弘慈常愍哀，",
    "T13n0403_001:0584a11": "　其所修行業，　　如醫療諸疾；",
    "T13n0403_001:0584a12": "　尊舍利御眾，　　化無明愚憃，",
    "T13n0403_001:0584a13": "　聞已他人患，　　度之如船師。",
    "T13n0403_001:0584a14": "　化無數塵勞，　　所興眾妄想，",
    "T13n0403_001:0584a15": "　其所遊居處，　　無著如蓮華。",
    "T13n0403_001:0584a16": "　了一切諸法，　　本淨是寂寞，",
    "T13n0403_001:0584a17": "　口所演音聲，　　悉從因緣生。",
    "T13n0403_001:0584a18": "　無本橫造作，　　由習而致此，",
    "T13n0403_001:0584a19": "　愍世懷慈哀，　　降訓於眾生。",
    "T13n0403_001:0584a20": "　歸命如虛空，　　見一切如此，",
    "T13n0403_001:0584a21": "　處在於世法，　　不動如大山。",
    "T13n0403_001:0584a22": "　眾生因無覺，　　習行不要業，",
    "T13n0403_001:0584a23": "　雖遊習居處，　　皆度生死難。",
    "T13n0403_001:0584a24": "　道眼甚鮮明，　　猶如青蓮華，",
    "T13n0403_001:0584a25": "　其威神巍巍，　　如月之盛滿。",
    "T13n0403_001:0584a26": "　一切世間人，　　咸共諮嗟德，",
    "T13n0403_001:0584a27": "　捨惱不樂俗，　　以故稽首佛。」",
    "T13n0403_001:0584a28": "於是阿差末與六十億菩薩頌此偈讚佛已，",
    "T13n0403_001:0584a29": "從虛空下稽首佛足，遶聖七匝却坐蓮華。時",
    "T13n0403_001:0584b01": "舍利弗承佛威神而前問言：「唯然，世尊！阿",
    "T13n0403_001:0584b02": "差末菩薩為從何來？其佛所號？國土何類？世",
    "T13n0403_001:0584b03": "界遠近去是幾所？」佛言：「汝自以此問阿差末，",
    "T13n0403_001:0584b04": "當見發遣。」時舍利弗問阿差末：「仁族姓子！所",
    "T13n0403_001:0584b05": "從來處去此遠近？其佛所號？世界云何？」時",
    "T13n0403_001:0584b06": "阿差末報舍利弗：「耆年續有去來想乎？」舍利",
    "T13n0403_001:0584b07": "弗曰：「唯，族姓子！吾想已斷。」阿差末曰：「唯，舍",
    "T13n0403_001:0584b08": "利弗！其想斷者志不懷二，何緣興念而發此",
    "T13n0403_001:0584b09": "問從何所來？「唯，舍利弗！其有來者為合會迹，",
    "T13n0403_001:0584b10": "假使去者為別離迹，若令不會無別離者，彼",
    "T13n0403_001:0584b11": "無去來，其無去來為聖道行。「唯，舍利弗！其有",
    "T13n0403_001:0584b12": "來者自然造相，若有去者罪福盡相。計罪福",
    "T13n0403_001:0584b13": "者為自然相，若於罪福盡諸相者則無有相，",
    "T13n0403_001:0584b14": "無往相者聖道所趣。「唯，舍利弗！其有來者謂",
    "T13n0403_001:0584b15": "所願相，若有往者離於所願，其所願相離所",
    "T13n0403_001:0584b16": "往相則聖道相。「唯，舍利弗！其有來者為起生",
    "T13n0403_001:0584b17": "相，若有往者則為滅相，除生往相，不起、不滅、",
    "T13n0403_001:0584b18": "無所往者則聖道相。「唯，舍利弗！其有來者為",
    "T13n0403_001:0584b19": "訓誨門，若有往者教授盡索，生無教授、無盡",
    "T13n0403_001:0584b20": "之門則趣聖道。「唯，舍利弗！若有往來則墮於",
    "T13n0403_001:0584b21": "俗，無有去來乃謂為道。唯，舍利弗！以消去",
    "T13n0403_001:0584b22": "來、除於當來及諸境界乃趣聖道。「唯，舍利",
    "T13n0403_001:0584b23": "弗！其有來者為現在相，若有去者為是離相，",
    "T13n0403_001:0584b24": "至於現在及去離相則趣聖道。「唯，舍利弗！其",
    "T13n0403_001:0584b25": "有來者為是報應緣起之相，若有去者盡報",
    "T13n0403_001:0584b26": "應相，無有報應，不起、不滅至於無相乃趣聖",
    "T13n0403_001:0584b27": "道。「唯，舍利弗！其有來者隨俗緣合而致徑路，",
    "T13n0403_001:0584b28": "若有去者謂是音聲、言教、文字為徑路也，設",
    "T13n0403_001:0584b29": "除音聲、文字、因緣徑路則趣聖道。」時舍利弗",
    "T13n0403_001:0584c01": "問阿差末：「唯，族姓子！吾今以此仁有辯才故",
    "T13n0403_001:0584c02": "欲相問。所以然者，欲得聽采本所未聞。猶，",
    "T13n0403_001:0584c03": "族姓子！關尹主者應得推問出入往反，設有",
    "T13n0403_001:0584c04": "重貨若復空行，欲得責稅故宜難詰：『卿何",
    "T13n0403_001:0584c05": "所齎以時輸稅？』唯，族姓子！吾亦如是。鄙等徒",
    "T13n0403_001:0584c06": "類為聲聞種，依猗他音而得解脫，合與緣",
    "T13n0403_001:0584c07": "響常宜諮受，諸正士等以用護斯將養大乘，",
    "T13n0403_001:0584c08": "從是出生聲聞、緣覺。以是之故，善哉，族姓子！",
    "T13n0403_001:0584c09": "為分別說所從來處、去此遠近、如來國土",
    "T13n0403_001:0584c10": "號字云何？」阿差末曰：「唯，舍利弗！如來在前",
    "T13n0403_001:0584c11": "便可啟問，當為發遣，眾會被蒙決諸疑網。」時",
    "T13n0403_001:0584c12": "舍利弗前問佛言：「阿差末菩薩所從來處去",
    "T13n0403_001:0584c13": "是遠近？其佛所號？國土何類？其聞名者，無",
    "T13n0403_001:0584c14": "央數人咸發道意，被大德鎧。」佛言：「舍利弗！",
    "T13n0403_001:0584c15": "諦聽善思。彼世界名有稱功勳，及如來號若",
    "T13n0403_001:0584c16": "有聞者勿得懷疑，悉共信之。如來至真無所",
    "T13n0403_001:0584c17": "罣礙亦無陰蓋，一切敏達靡不通暢。」咸言：「受",
    "T13n0403_001:0584c18": "教。」佛告舍利弗：「東方去此度十江沙諸佛",
    "T13n0403_001:0584c19": "國土滿中諸塵過若干剎，有世界名阿尼彌",
    "T13n0403_001:0584c20": "沙，彼有佛號三曼跋陀如來、至真、等正覺，現",
    "T13n0403_001:0584c21": "在說法(阿尼彌沙者，晉言不眴；三曼跋陀者，晉言普賢)。「不眴世界無有聲",
    "T13n0403_001:0584c22": "聞、緣覺之名，世尊聖眾純諸菩薩，於往古世",
    "T13n0403_001:0584c23": "造行已備，布施調意，安庠聖哲，禁戒博聞，",
    "T13n0403_001:0584c24": "寂無放逸，止足功勳，建立閑靜。以忍辱力心",
    "T13n0403_001:0584c25": "不懷害；堅固精進積功累德，每生自克普",
    "T13n0403_001:0584c26": "皆禪思脫門三昧而正受矣。以神通慧而自",
    "T13n0403_001:0584c27": "娛樂，以無極智光明之曜隨時分別，班宣一",
    "T13n0403_001:0584c28": "切章句義理。所懷慈心等如虛空，其哀堅強",
    "T13n0403_001:0584c29": "愍於眾生，知其志性而開化之。其喜悅者，為",
    "T13n0403_001:0585a01": "雨甘露道法之味，雪除一切瞋恨怨結；其行",
    "T13n0403_001:0585a02": "護者離於二乘，以空無想立無願法，拔濟",
    "T13n0403_001:0585a03": "塵勞、眾魔、穢濁危害之患。明識眾生根本所",
    "T13n0403_001:0585a04": "趣十二緣起，觀察其疾應病與藥，執御斯",
    "T13n0403_001:0585a05": "心平等恒一，如地、水、火、風，無有憎愛。「降棄一",
    "T13n0403_001:0585a06": "切眾邪異學，若干法戰堅跱幢幡，猶如勇將",
    "T13n0403_001:0585a07": "大軍之師折伏嚴敵，入於深覺諸佛正法，十",
    "T13n0403_001:0585a08": "力無畏，離二品會，順從因緣有無之業，超",
    "T13n0403_001:0585a09": "越諸見，中間之行，棄捐吾我及人、壽命、有無",
    "T13n0403_001:0585a10": "處所，反真向偽倒見之本。「諸經典門，如來",
    "T13n0403_001:0585a11": "法王法印印之，所演辯才無所罣礙，於無央",
    "T13n0403_001:0585a12": "數億百千劫所暢音辭，無能障塞使不通流，",
    "T13n0403_001:0585a13": "以佛神足感化無量佛國，周旋往反終而復",
    "T13n0403_001:0585a14": "始。曉了隨時，蠲除一切恐懼、瞋恚、憍慢、自大，",
    "T13n0403_001:0585a15": "所演音聲如師子吼，亦如雷震。察於眾生上、",
    "T13n0403_001:0585a16": "中、下行，堅固親友，永立究竟滅度之地。「興無",
    "T13n0403_001:0585a17": "極雲，感法雷震，暢慧解電，雨甘露水，宣道法",
    "T13n0403_001:0585a18": "珍不斷三寶，志性清淨如明月珠，表裏通",
    "T13n0403_001:0585a19": "達，正覺照曜，相好殊勝。則以禁戒而自莊嚴，",
    "T13n0403_001:0585a20": "以百千德而文飾體，以諸佛法至阿惟顏、一",
    "T13n0403_001:0585a21": "生補處奉遵修行，篤信眾生開化解脫，隨",
    "T13n0403_001:0585a22": "其志性令各得所。覺意總持為師子座嚴淨",
    "T13n0403_001:0585a23": "道場，明識超入四無所畏，皆現諸佛所興事",
    "T13n0403_001:0585a24": "業、正覺聖體取捨進退，其心強勇而得自在，",
    "T13n0403_001:0585a25": "轉於無上法輪之寶。」",
    "T13n0403_001:0585a26": "爾時，眾會聞諸菩薩功勳之德，歡喜踊躍不",
    "T13n0403_001:0585a27": "能自勝，明心生焉，則取天上青、黃、紅、白上好",
    "T13n0403_001:0585a28": "蓮華及諸意華僉共供養佛，散阿差末諸菩",
    "T13n0403_001:0585a29": "薩上，同俱舉聲稱揚威德：「我等善利為獲福",
    "T13n0403_001:0585b01": "慶，乃能遭值此等正士得覩曉遇，稽首歸",
    "T13n0403_001:0585b02": "命而供養之。其有眾生得聞此黨諸菩薩名，",
    "T13n0403_001:0585b03": "德不可量，因斯所聞悉當興發菩薩大心。」于",
    "T13n0403_001:0585b04": "時於彼三萬六千諸來會人咸發無上正真",
    "T13n0403_001:0585b05": "道意。佛語舍利弗：「阿尼彌沙土者，無地獄、",
    "T13n0403_001:0585b06": "餓鬼、畜生、眾惡諸苦，無奉戒勅亦無犯禁，不",
    "T13n0403_001:0585b07": "聞見女人。所以者何？皆由化生蓮華交露，",
    "T13n0403_001:0585b08": "無有慳貪、亦無婬恚、離于癡畏，悉都無此三",
    "T13n0403_001:0585b09": "毒之名，何況餘乎？「其土人民無上、中、下，好、醜",
    "T13n0403_001:0585b10": "差別，普等無殊，亦無是我及非我所，復不飲",
    "T13n0403_001:0585b11": "食。所以者何？喜法為食、解義為漿，常自坦",
    "T13n0403_001:0585b12": "然，了不念渴，亦無飢想。亦非我故，亦無他故，",
    "T13n0403_001:0585b13": "亦無眾魔恐難之患。「又其佛土甚極廣大，一",
    "T13n0403_001:0585b14": "日月照六十億四方之域。所以者何？諸菩薩",
    "T13n0403_001:0585b15": "本願之所致也，由是之故，共一日月。又其",
    "T13n0403_001:0585b16": "土地無有丘墟、高下、斜傾，普悉平正，皆紺",
    "T13n0403_001:0585b17": "琉璃，皆以眾寶而雜廁間。其地柔軟如天綩",
    "T13n0403_001:0585b18": "綖，以十八事莊嚴國界。其樹悉寶，行伍相",
    "T13n0403_001:0585b19": "當，常生華實，冬夏恒茂，無沙礫石眾穢之瑕。",
    "T13n0403_001:0585b20": "黑山、雪山、其土諸山皆以諸寶雜合而成，猶",
    "T13n0403_001:0585b21": "如須彌。",
    "T13n0403_001:0585b22": "「于彼佛土，天上、天下適等無異，捨於世業以",
    "T13n0403_001:0585b23": "法為土則無王者，唯以如來普賢至真而為",
    "T13n0403_001:0585b24": "法王。又其土法不用文辭告誨諸菩薩也，欲",
    "T13n0403_001:0585b25": "諮受經往詣佛所，觀之無厭不以為惓。所以",
    "T13n0403_001:0585b26": "者何？其心欣然，應時逮得佛心定意，尋則近",
    "T13n0403_001:0585b27": "至無所從生法忍。由是之故，其土號曰不眴",
    "T13n0403_001:0585b28": "也。「何謂得佛心定意？不以色相、不以種好，",
    "T13n0403_001:0585b29": "亦復不以本宿行故而致是德，亦不悕望作",
    "T13n0403_001:0585c01": "是致是。所以者何？不念過去、當來之者，亦",
    "T13n0403_001:0585c02": "復不念今現在世，亦不由從五陰、六衰而致",
    "T13n0403_001:0585c03": "之也。",
    "T13n0403_001:0585c04": "「何謂為五？其五陰者謂思六根，其六根者謂",
    "T13n0403_001:0585c05": "眼、耳、鼻、口、身、意所別。其六衰者，知色、聲、香、味、",
    "T13n0403_001:0585c06": "細滑、法，不用見聞、心意識，此眾業之所致也，",
    "T13n0403_001:0585c07": "不以巧偽生滅之所致也。無等、無邪，亦不造",
    "T13n0403_001:0585c08": "意、無所悕望，亦非以是、亦非不是之所致也，",
    "T13n0403_001:0585c09": "亦不從一、二、三之所致也。不因心意識，亦不",
    "T13n0403_001:0585c10": "以曉內外、眾念妄想、是非之事而致之也，亦",
    "T13n0403_001:0585c11": "不色、痛、想、行、識之所由致，亦不用戒、定、意慧",
    "T13n0403_001:0585c12": "解度知見。十力不護、四無所畏諸佛之法，不",
    "T13n0403_001:0585c13": "可以意想知之，不用見聞故之所致。不以想",
    "T13n0403_001:0585c14": "相亦無我想，不以五陰、六衰生滅之處，亦無",
    "T13n0403_001:0585c15": "所住、亦無不住。無色、痛、想、行、識之處，亦不眼",
    "T13n0403_001:0585c16": "色、耳聲、鼻香、舌味、身軟、心法之所致也，亦不",
    "T13n0403_001:0585c17": "得處。所以者何？不可以目而見眾相，不可",
    "T13n0403_001:0585c18": "想處見不可見。不起、不滅，其不終者則不有",
    "T13n0403_001:0585c19": "始，斯住處者，因緣所為乃致於是，消除歸滅",
    "T13n0403_001:0585c20": "塵勞之穢。所以者何？用愛欲故，故曰當滅。由",
    "T13n0403_001:0585c21": "斯之故斷於因緣，用吾我故以是當滅。其",
    "T13n0403_001:0585c22": "淨咸明，不增、不減，亦復不念是安、是苦。作是",
    "T13n0403_001:0585c23": "計者不離於欲，亦不用念而以為煩，諸想",
    "T13n0403_001:0585c24": "本脫故行備悉，已能備悉達如無身。「色何",
    "T13n0403_001:0585c25": "可得無有痛者？何從有痒？常住如法，若不",
    "T13n0403_001:0585c26": "想道則非俗業。設無所聞，何從有識？無所見",
    "T13n0403_001:0585c27": "者亦無所得，無所得者可謂脫矣，亦復不",
    "T13n0403_001:0585c28": "得意念普思心所惟法，亦不齎持無所生矣。",
    "T13n0403_001:0585c29": "不覩來者、不見往生，本不可得，猶如諸法皆",
    "T13n0403_001:0586a01": "等無異。「譬如有人上向瞻空，其目所覩不能",
    "T13n0403_001:0586a02": "別知何所是空、何非虛空。佛意如是。菩薩",
    "T13n0403_001:0586a03": "得佛心定意時，知諸佛法，眾相種好悉具",
    "T13n0403_001:0586a04": "足成，道慧備悉，如來所宣諸菩薩等皆能解",
    "T13n0403_001:0586a05": "暢，則尋啟受、諷誦、通利，普能周備曉諸佛",
    "T13n0403_001:0586a06": "法。」佛告舍利弗：「普賢如來其所頒宣初無",
    "T13n0403_001:0586a07": "二言。何謂為二？一、不講著，二、不說斷。悉修",
    "T13n0403_001:0586a08": "平等，無有適莫。何謂為無？未曾有念從人",
    "T13n0403_001:0586a09": "諮受，亦不自念己有所知，斯諸菩薩適見佛",
    "T13n0403_001:0586a10": "已，輒則具足六度無極。」佛言：「云何具足？捨",
    "T13n0403_001:0586a11": "眾色想，無所悕望，是則具足施度無極。不想",
    "T13n0403_001:0586a12": "佛身，達之本無，則已備悉戒度無極。所以",
    "T13n0403_001:0586a13": "者何？不自想故以得成就三十二相。計於諸",
    "T13n0403_001:0586a14": "法假有號耳，相無有盡住是不起，是故名曰",
    "T13n0403_001:0586a15": "忍度無極。一切諸法普不可見亦無所聞。所",
    "T13n0403_001:0586a16": "以者何？菩薩大士見善不悅、見惡不慼，心無",
    "T13n0403_001:0586a17": "適莫，是故名曰進度無極。心不想念不可",
    "T13n0403_001:0586a18": "想者而寂恬怕，是故名曰寂度無極。解色",
    "T13n0403_001:0586a19": "相空，不以此相而懷自大，是故名曰智度無",
    "T13n0403_001:0586a20": "極。」佛言：「其諸菩薩在彼土者，因便具足六度",
    "T13n0403_001:0586a21": "無極，逮得無所從生法忍。遍察十方諸佛國",
    "T13n0403_001:0586a22": "土眾菩薩學，少有能逮不眴剎土普賢所誨",
    "T13n0403_001:0586a23": "諸菩薩者。」",
    "T13n0403_001:0586a24": "舍利弗謂阿差末菩薩：「快哉，仁者！彼之佛土",
    "T13n0403_001:0586a25": "諸菩薩眾功勳難量。」阿差末尋問舍利弗：「賢",
    "T13n0403_001:0586a26": "者欲見不眴國土普賢如來乎？」舍利弗報：「唯",
    "T13n0403_001:0586a27": "欲見之，及眾會者皆當被蒙咸荷福慶功德",
    "T13n0403_001:0586a28": "轉增。」時阿差末即於座上三昧正受而現神",
    "T13n0403_001:0586a29": "足——所入三昧其號名曰遍見諸佛土——使諸會",
    "T13n0403_001:0586b01": "者及舍利弗皆得盡見不眴佛國普賢如來，",
    "T13n0403_001:0586b02": "莫不欣然為未曾有，咸共起住僉為彼佛稽",
    "T13n0403_001:0586b03": "首作禮。佛之聖旨使舍利弗及眾會者於衣",
    "T13n0403_001:0586b04": "裓上自然有天華香，則取東向散彼佛上。其",
    "T13n0403_001:0586b05": "華至彼，於其國土在于佛上，遍諸菩薩普同",
    "T13n0403_001:0586b06": "佛界。彼土菩薩自問其佛：「今此眾華微妙殊",
    "T13n0403_001:0586b07": "特，為所從來光光若斯？」普賢如來告諸菩薩：",
    "T13n0403_001:0586b08": "「此之瑞應是阿差末今到忍界奉養諮受釋",
    "T13n0403_001:0586b09": "迦文佛，十方菩薩咸往會彼。所以然者？講",
    "T13n0403_001:0586b10": "大乘故。」彼土菩薩復問佛言：「此間顯變，何佛",
    "T13n0403_001:0586b11": "威神之所恩化？」彼佛告曰：「釋迦文佛。十方菩",
    "T13n0403_001:0586b12": "薩咸往會彼。所以者何？講大乘故。」彼土菩",
    "T13n0403_001:0586b13": "薩復問佛言：「此間聞之。」彼佛告曰：「釋迦文",
    "T13n0403_001:0586b14": "佛演暢分別大會緣品。」時彼菩薩復問其佛：",
    "T13n0403_001:0586b15": "「其忍世界去是遠近？」佛言：「西方去此如十江",
    "T13n0403_001:0586b16": "沙諸佛國土滿中諸塵，設舉一塵著一佛土，",
    "T13n0403_001:0586b17": "如是盡取一一諸塵次布西方諸佛世界，眾",
    "T13n0403_001:0586b18": "塵悉索，過若干土乃至忍界釋迦文佛遊",
    "T13n0403_001:0586b19": "居教處。」彼土菩薩復白佛言：「唯願欲見能仁",
    "T13n0403_001:0586b20": "大聖興隆道化。」時普賢佛演身光明通照十",
    "T13n0403_001:0586b21": "方，彼諸菩薩及眾會者皆覩此土。彼諸菩薩",
    "T13n0403_001:0586b22": "尋時皆起，遙自歸命為釋迦文佛一心作禮。",
    "T13n0403_001:0586b23": "彼眾菩薩遙見忍界充滿菩薩，無空缺處，怪",
    "T13n0403_001:0586b24": "之驚喜，自問其佛。彼佛告曰：「十方佛國諸菩",
    "T13n0403_001:0586b25": "薩眾不可稱載，聞當頒宣大會緣品故往",
    "T13n0403_001:0586b26": "啟受。」舍利弗問阿差末菩薩：「誰字仁者名阿",
    "T13n0403_001:0586b27": "差末(阿差末者，晉曰無盡意)？」答：「舍利弗！用諸法故曰不可",
    "T13n0403_001:0586b28": "盡。所以者何？一切諸法亦不可盡。」舍利弗",
    "T13n0403_001:0586b29": "言：「願以不可盡法而解說之。」阿差末言：「本",
    "T13n0403_001:0586c01": "發意時亦不可盡。所以者何？悉遍諸欲、婬、怒、",
    "T13n0403_001:0586c02": "癡醉而無所縛。所以者何？不與羅漢及緣覺",
    "T13n0403_001:0586c03": "乘而俱同塵故。發心已來堅固其志不可轉",
    "T13n0403_001:0586c04": "移。所以者何？不為邪業之所迷誤，一切眾",
    "T13n0403_001:0586c05": "魔不能壞意。有是心者，其諸功德悉為成辦，",
    "T13n0403_001:0586c06": "遊于無常而獨總攬眾之元首。所以者何？有",
    "T13n0403_001:0586c07": "計常者則生死業，所以特尊解道有常名曰",
    "T13n0403_001:0586c08": "為尊。出無常故，從發心來其心坦然無所縛",
    "T13n0403_001:0586c09": "著。所以者何？不離諸佛功德業故。所修事",
    "T13n0403_001:0586c10": "業無能得短，所以然者，一切眾惡悉盡索故，",
    "T13n0403_001:0586c11": "其心永安不可動故。其心無侶，所以然者，",
    "T13n0403_001:0586c12": "希有逮故。心如金剛，所以然者，皆知一切諸",
    "T13n0403_001:0586c13": "法之故所不可盡，苞裹諸法道慧之故。從發",
    "T13n0403_001:0586c14": "心來強若金剛，等眾生故其心質直而無",
    "T13n0403_001:0586c15": "諛諂，故號曰正而無偏頗。「從發心來常懷鮮",
    "T13n0403_001:0586c16": "明，所以然者，本清淨故，以去眾垢悉消諸冥，",
    "T13n0403_001:0586c17": "其慧顯曜窈隱皆明。從發心來沐浴眾穢，所",
    "T13n0403_001:0586c18": "以然者，其信甚固，無所捨故。發心甚大，無",
    "T13n0403_001:0586c19": "有邊崖，所以然者，心若虛空。發心曠然，所",
    "T13n0403_001:0586c20": "以然者，含受眾生當因度故。發心無盡，所",
    "T13n0403_001:0586c21": "以然者，其慧玄曠無所罣礙。「從初發心無所",
    "T13n0403_001:0586c22": "不入，所以然者，大慈無極亦無盡故。其發",
    "T13n0403_001:0586c23": "心行無能斷者，所以然者，功德願故。發心",
    "T13n0403_001:0586c24": "甚安極可愛敬，所以然者，為諸眾生所喜樂",
    "T13n0403_001:0586c25": "故。發心特尊與眾超異，所以然者，一切外",
    "T13n0403_001:0586c26": "學、聲聞、緣覺之所奉故。其所發心無能知意，",
    "T13n0403_001:0586c27": "所以然者，非諸凡俗之所及逮，猶如農夫不",
    "T13n0403_001:0586c28": "能達知聖王之事。發種類心，所以然者，各",
    "T13n0403_001:0586c29": "各從其本種之業皆獲其果，一切諸法常",
    "T13n0403_001:0587a01": "存在故。「從初發心以為道本，所以然者，由",
    "T13n0403_001:0587a02": "是所致得大安故。發心已來而自莊嚴，所以",
    "T13n0403_001:0587a03": "然者，成功勳故。發心已來與眾殊別，所以",
    "T13n0403_001:0587a04": "然者，達聖慧故。發心已來甚為微妙，所以",
    "T13n0403_001:0587a05": "然者，用廣布施普及眾生。發心已來建立至",
    "T13n0403_001:0587a06": "願，所以然者，具足戒禁。其發心已來而無",
    "T13n0403_001:0587a07": "等侶，所以然者，無所不忍。其發心來無能",
    "T13n0403_001:0587a08": "抑制，所以然者，用精進行無懈廢故。其發",
    "T13n0403_001:0587a09": "心來無所慕樂，所以然者，寂度無極致定意",
    "T13n0403_001:0587a10": "故。其發心來無所歸趣，因其曉了智度無極。",
    "T13n0403_001:0587a11": "「其發心來永無所住，所以然者，用無極慈",
    "T13n0403_001:0587a12": "故。其發心來根株堅強，所以然者，用行悲",
    "T13n0403_001:0587a13": "哀故。其發心來常懷悅豫，所以然者，於諸",
    "T13n0403_001:0587a14": "眾生懷等心故。其發心來雖遇苦樂不以為",
    "T13n0403_001:0587a15": "動，所以然者，護一切故。其發心來為諸如來",
    "T13n0403_001:0587a16": "所見將養，所以然者，用順十方諸佛教故。其",
    "T13n0403_001:0587a17": "發心來欲度一切五趣眾難，所以然者，興隆",
    "T13n0403_001:0587a18": "導化。故其發心來不捨三寶無所違廢，所以",
    "T13n0403_001:0587a19": "然者，將順佛戒成聖眾故。」",
    "T13n0403_001:0587a20": "阿差末菩薩復謂舍利弗言：「一切智心寧可",
    "T13n0403_001:0587a21": "盡乎？」舍利弗報言：「不也。猶如虛空不可窮盡，",
    "T13n0403_001:0587a22": "其一切智心不可盡極亦復若斯。如來禁戒",
    "T13n0403_001:0587a23": "亦不可盡。所以者何？戒是根原，故不可盡。",
    "T13n0403_001:0587a24": "如來定意由無有盡，智慧解脫度知見無根",
    "T13n0403_001:0587a25": "故不可盡。計於十力、四無所畏、十八不共諸",
    "T13n0403_001:0587a26": "佛之法，斯則是根，此亦心本故不可盡。取",
    "T13n0403_001:0587a27": "要言之，一切諸佛法為元首，由斯心行故不",
    "T13n0403_001:0587a28": "可盡；三寶無斷，因是之心故不可盡。「猶如",
    "T13n0403_001:0587a29": "一切眾生四大——何謂四大？地、水、火、風——亦不可",
    "T13n0403_001:0587b01": "盡。計是智慧用一切故，咸復曉了不可思議",
    "T13n0403_001:0587b02": "眾生心行，本願不斷故不可盡。所以者何？修",
    "T13n0403_001:0587b03": "奉道願故不可盡，皆無所生靡不恍惚，一切",
    "T13n0403_001:0587b04": "諸法根原無窮，故不可盡。」",
    "T13n0403_001:0587b05": "阿差末菩薩經卷第一"
}