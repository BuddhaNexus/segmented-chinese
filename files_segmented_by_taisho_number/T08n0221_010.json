{
    "T08n0221_010:0068a21": "放光般若經卷第十",
    "T08n0221_010:0068a23": "西晉于闐國三藏無羅叉",
    "T08n0221_010:0068a24": "奉　詔譯",
    "T08n0221_010:0068a25": "◎摩訶般若波羅蜜等品第四十五",
    "T08n0221_010:0068a26": "須菩提白佛言：「世尊！是般若波羅蜜無有底。」",
    "T08n0221_010:0068a27": "答言：「虛空無有際故。」「世尊！波羅蜜等。」答言：",
    "T08n0221_010:0068a28": "「諸法等故。」「世尊！波羅蜜寂靜。」佛言：「常空故。」",
    "T08n0221_010:0068b01": "「世尊！波羅蜜無能伏者。」佛言：「諸法無所有故。」",
    "T08n0221_010:0068b02": "「世尊！種種波羅蜜空。」答言：「亦無字亦無身",
    "T08n0221_010:0068b03": "故。」「世尊！波羅蜜空。」答言：「呼吸出入不可見",
    "T08n0221_010:0068b04": "故。」「世尊！波羅蜜無有事行。」答言：「無所覺無",
    "T08n0221_010:0068b05": "所行故。世尊。波羅蜜無有字。答言。痛想念",
    "T08n0221_010:0068b06": "不可見故。」「世尊！波羅蜜無有去。」答言：「諸法",
    "T08n0221_010:0068b07": "無有來故。」「世尊」「波羅蜜無有等。」佛言：「諸法",
    "T08n0221_010:0068b08": "無所取故。」「世尊！波羅蜜消。」答言：「以諸法常",
    "T08n0221_010:0068b09": "盡故。」「世尊！波羅蜜不生。」答言：「諸法無所生",
    "T08n0221_010:0068b10": "故。」「世尊！波羅蜜無所為。」答言：「無有作者故。」",
    "T08n0221_010:0068b11": "「世尊！波羅蜜無有智。」佛言：「智者不可見故。」",
    "T08n0221_010:0068b12": "「世尊！波羅蜜無所越。」答言：「索生死不可見",
    "T08n0221_010:0068b13": "故。」「世尊！波羅蜜無所敗。」答言：「諸法無有壞",
    "T08n0221_010:0068b14": "故。」「世尊！波羅蜜如夢。」答言：「夢中所有不可",
    "T08n0221_010:0068b15": "見故。」「世尊！波羅蜜如響。」答言：「無有聞聲故。」",
    "T08n0221_010:0068b16": "「世尊！波羅蜜如光影。」答言：「面像不可見故。」",
    "T08n0221_010:0068b17": "「世尊！波羅蜜如炎。」答言：「水流不可得故。」「世",
    "T08n0221_010:0068b18": "尊！波羅蜜如幻。」答言：「術事不可得故。」「世尊！",
    "T08n0221_010:0068b19": "波羅蜜無著。」佛言：「緒不可見故。」「世尊！波羅",
    "T08n0221_010:0068b20": "蜜不斷。」答言：「無有緒故。」「世尊！波羅蜜不出。」",
    "T08n0221_010:0068b21": "答言：「無有窟故。」「世尊！波羅蜜不戲。」答言：",
    "T08n0221_010:0068b22": "「諸戲已滅故。」「世尊！波羅蜜無貢高。」答言：「諸",
    "T08n0221_010:0068b23": "貢高已滅故。」「世尊！波羅蜜不動轉。」答言：「法",
    "T08n0221_010:0068b24": "性住故。」「世尊！波羅蜜無住。」答言：「諸法審爾",
    "T08n0221_010:0068b25": "等故。」「世尊！波羅蜜無所住立。」答言：「諸法無",
    "T08n0221_010:0068b26": "念故。」「世尊！波羅蜜寂。」答言：「諸法想行不可",
    "T08n0221_010:0068b27": "見故。」「世尊！波羅蜜無婬。」答言：「婬不可見故。」",
    "T08n0221_010:0068b28": "「世尊！波羅蜜無恚。」答言：「無有恚不可見故。」",
    "T08n0221_010:0068b29": "「世尊！波羅蜜不癡。」答言：「滅諸冥故。」「世尊！",
    "T08n0221_010:0068c01": "波羅蜜無有垢。」答言：「無有狐疑故。」「世尊！波",
    "T08n0221_010:0068c02": "羅蜜非眾生。」答言：「無有眾生故。」「世尊！波羅",
    "T08n0221_010:0068c03": "蜜無所除。」答言：「諸法無所處故。」「世尊！波羅",
    "T08n0221_010:0068c04": "蜜兩際不滅。」答言：「離於際故。」「世尊！波羅蜜",
    "T08n0221_010:0068c05": "不破。」答言：「諸法不受故。」「世尊！波羅蜜無所",
    "T08n0221_010:0068c06": "[打-丁+此]。」答言：「度諸聲聞、辟支佛地故。」「世尊！波",
    "T08n0221_010:0068c07": "羅蜜無所分別。」答言：「諸法無有擇故。」「世尊！",
    "T08n0221_010:0068c08": "波羅蜜無有限。」答言：「諸法不可平相故。」「世",
    "T08n0221_010:0068c09": "尊！波羅蜜虛空。」答言：「諸法不可計故。」「世尊！",
    "T08n0221_010:0068c10": "波羅蜜無常。」佛言：「諸法壞敗故。」「世尊！波羅",
    "T08n0221_010:0068c11": "蜜苦。」答言：「諸法無有黨，與師子戰故。」「世尊！",
    "T08n0221_010:0068c12": "波羅蜜無有我。」答言：「諸法無所入故。」「世尊！",
    "T08n0221_010:0068c13": "波羅蜜空。」答言：「諸法不可見故。」「世尊！波羅",
    "T08n0221_010:0068c14": "蜜無有想。」答言：「諸法無所出生故。」「世尊！波",
    "T08n0221_010:0068c15": "羅蜜內空。」答言：「內空不可得故。」「世尊！波羅",
    "T08n0221_010:0068c16": "蜜外空。」答言：「外空法不可見故。」「世尊！波羅",
    "T08n0221_010:0068c17": "蜜內外空。」答言：「內外空不可見故。」「世尊！波",
    "T08n0221_010:0068c18": "羅蜜空空。」答言：「空空不可見故。」「世尊！波羅",
    "T08n0221_010:0068c19": "蜜大空。」答言：「諸法不可見故。」「世尊！波羅蜜",
    "T08n0221_010:0068c20": "至竟空。」答言：「無為法不可見故。」「世尊！波羅",
    "T08n0221_010:0068c21": "蜜有為空。」答言：「有為法空不可見故。」「世尊！",
    "T08n0221_010:0068c22": "波羅蜜常空。」答言：「常空不可見故。」「世尊！",
    "T08n0221_010:0068c23": "波羅蜜無有際空。」答言：「無有際不可見故。」",
    "T08n0221_010:0068c24": "「世尊！波羅蜜所作事空。」答言：「所作事不可",
    "T08n0221_010:0068c25": "見故。」「世尊！波羅蜜性空。」答言：「有為性法不",
    "T08n0221_010:0068c26": "可見故。」「世尊！波羅蜜諸法空。」答言：「內外空",
    "T08n0221_010:0068c27": "不可見故。」「世尊！波羅蜜自相空。」答言：「自相",
    "T08n0221_010:0068c28": "寂故。」「世尊！波羅蜜有無空空。」答言：「有無空",
    "T08n0221_010:0068c29": "不可得故。」「世尊！四意止波羅蜜。」答言：「身痛",
    "T08n0221_010:0069a01": "意法不可見故。」「世尊！四意斷波羅蜜。答言。",
    "T08n0221_010:0069a02": "善惡法不可見故。世尊。神通波羅蜜。」答言：",
    "T08n0221_010:0069a03": "「四神足不可見故。」「世尊！五根波羅蜜。」答言：",
    "T08n0221_010:0069a04": "「五根不可見故。」「世尊！波羅蜜力。」答言：「五力",
    "T08n0221_010:0069a05": "不可得見故。」「世尊！波羅蜜覺。」答言：「七覺意",
    "T08n0221_010:0069a06": "不可見故。」「世尊！波羅蜜道。」答言：「八字不可",
    "T08n0221_010:0069a07": "見故。」「世尊！波羅蜜無願。」答言：「願不可見故。」",
    "T08n0221_010:0069a08": "「世尊！波羅蜜空。」答言：「空事寂不可見故。」「世",
    "T08n0221_010:0069a09": "尊！波羅蜜無相。」答言：「靜事不可見故。」「世尊！",
    "T08n0221_010:0069a10": "波羅蜜脫。」答言：「八惟無不可見故。」「世尊！波",
    "T08n0221_010:0069a11": "羅蜜定。」答言：「九次第禪不可見故。」「世尊！波",
    "T08n0221_010:0069a12": "羅蜜檀。」答言：「妬嫉不可見故。」「世尊！波羅蜜",
    "T08n0221_010:0069a13": "戒。」答言：「惡戒不可見故。」「世尊！波羅蜜羼。」答",
    "T08n0221_010:0069a14": "言：「忍不可見故。」「世尊！波羅蜜惟逮。」答言：「精",
    "T08n0221_010:0069a15": "進懈怠不可見故。」「世尊！波羅蜜禪。」答言：「定",
    "T08n0221_010:0069a16": "以亂不可見故。」「世尊！波羅蜜慧」答言：「惡智",
    "T08n0221_010:0069a17": "與慧不可見故。」「世尊！波羅蜜十力。」答言：「諸",
    "T08n0221_010:0069a18": "法無有可伏故。」「世尊！波羅蜜勇悍。」答言：「通",
    "T08n0221_010:0069a19": "事慧不可見故。」「世尊！波羅蜜分別智。」答言：",
    "T08n0221_010:0069a20": "「一切慧無礙故。」「世尊！佛法波羅蜜。」答言：「過",
    "T08n0221_010:0069a21": "諸法故。」「世尊！如來波羅蜜。」答言：「所說無有",
    "T08n0221_010:0069a22": "異故。」「世尊！波羅蜜自然。」答言：「般若波羅蜜",
    "T08n0221_010:0069a23": "自然，諸法中得自在故。」「世尊！佛法波羅蜜。」",
    "T08n0221_010:0069a24": "答言：「諸法事阿惟三佛故。」◎",
    "T08n0221_010:0069a25": "◎摩訶般若波羅蜜真知識品第四十六",
    "T08n0221_010:0069a26": "爾時釋提桓因意念：「善男子、善女人聞般若",
    "T08n0221_010:0069a27": "波羅蜜過耳者，皆是過去佛時作功德人，為",
    "T08n0221_010:0069a28": "已與真知識相得。何況受持諷誦讀說行中",
    "T08n0221_010:0069a29": "事者，是人已更供養若干諸佛，能為人問、能",
    "T08n0221_010:0069b01": "為人解，今復受持般若波羅蜜，如其中教。善",
    "T08n0221_010:0069b02": "男子、善女人聞般若波羅蜜不恐不怖者，其",
    "T08n0221_010:0069b03": "人已於若干百千劫中行六波羅蜜中事所致。」",
    "T08n0221_010:0069b04": "舍利弗白佛言：「世尊！若有善男子、善女人聞",
    "T08n0221_010:0069b05": "深般若波羅蜜不恐不怖、不怯不懼，聞已便",
    "T08n0221_010:0069b06": "能受持諷誦行其中事，當視是輩菩薩當如",
    "T08n0221_010:0069b07": "阿惟越致。何以故？般若波羅蜜甚深故，未能",
    "T08n0221_010:0069b08": "行六波羅蜜者終不能解。如是，世尊！若復有",
    "T08n0221_010:0069b09": "善男子、善女人欲訾毀般若波羅蜜者，其人",
    "T08n0221_010:0069b10": "本以輕易般若波羅蜜已。所以者何？聞說深",
    "T08n0221_010:0069b11": "般若波羅蜜不信樂故。未曾從佛及弟子眾",
    "T08n0221_010:0069b12": "聞行六波羅蜜所致，不聞內外空及有無空",
    "T08n0221_010:0069b13": "所致，不聞三十七品、佛十種力及十八法所",
    "T08n0221_010:0069b14": "致。」釋提桓因問舍利弗：「般若波羅蜜有何等",
    "T08n0221_010:0069b15": "奇特？新學菩薩聞深般若波羅蜜，云何解六",
    "T08n0221_010:0069b16": "波羅蜜？云何解內外空及有無空？云何解三",
    "T08n0221_010:0069b17": "十七品、十種力、十八法？」釋提桓因語舍利弗",
    "T08n0221_010:0069b18": "言：「般若波羅蜜者有大名稱，諸不恭敬般若",
    "T08n0221_010:0069b19": "波羅蜜者，為不恭敬薩云若慧。」◎佛告釋提",
    "T08n0221_010:0069b20": "桓因言：「如是，拘翼！不恭敬般若波羅蜜者，為",
    "T08n0221_010:0069b21": "不恭敬薩云若慧。何以故？諸佛如來薩云",
    "T08n0221_010:0069b22": "若慧皆於中生。拘翼！善男子、善女人欲住薩",
    "T08n0221_010:0069b23": "云若者，當住般若波羅蜜；欲發道慧者，當習",
    "T08n0221_010:0069b24": "行般若波羅蜜。善男子、善女人欲離諸習緒，",
    "T08n0221_010:0069b25": "當習行般若波羅蜜；欲轉諸佛法輪者，當習",
    "T08n0221_010:0069b26": "行般若波羅蜜。善男子、善女人欲得須陀洹、",
    "T08n0221_010:0069b27": "斯陀含、阿那含、阿羅漢、辟支佛道、三耶三菩佛道",
    "T08n0221_010:0069b28": "者，當習行般若波羅蜜；欲總持比丘僧者，當",
    "T08n0221_010:0069b29": "習行般若波羅蜜。」釋提桓因白佛言：「菩薩云",
    "T08n0221_010:0069c01": "何住六波羅蜜？云何習六波羅蜜？云何行般",
    "T08n0221_010:0069c02": "若波羅蜜，習內外空及有無空？云何行三十",
    "T08n0221_010:0069c03": "七品、四無所畏、十八法？」佛告釋提桓因言：「善",
    "T08n0221_010:0069c04": "哉，善哉！拘翼！承佛威神乃能作是問如來、無",
    "T08n0221_010:0069c05": "所著、等正覺。」佛言：「菩薩行般若波羅蜜者，",
    "T08n0221_010:0069c06": "不住於五陰，如五陰不住者為習五陰；不住",
    "T08n0221_010:0069c07": "於眼耳鼻舌身意，不住於色聲香味細滑",
    "T08n0221_010:0069c08": "法，不住十二衰者為習十二衰；不住六波",
    "T08n0221_010:0069c09": "羅蜜者為習六波羅蜜；不住內外空及有無",
    "T08n0221_010:0069c10": "空者為習內外有無空；不住三十七品、四無",
    "T08n0221_010:0069c11": "所畏、十力至十八法者為習十八法。何以故？",
    "T08n0221_010:0069c12": "不見五陰有可住可習者，乃至十八法亦不",
    "T08n0221_010:0069c13": "見可住可習者。「復次，拘翼！菩薩於五陰不",
    "T08n0221_010:0069c14": "合者為習五陰，乃至佛十八法不合者為習",
    "T08n0221_010:0069c15": "佛十八法。何以故？菩薩索過去五陰不可",
    "T08n0221_010:0069c16": "得見、當來五陰不可得見、現在五陰亦不可",
    "T08n0221_010:0069c17": "得見，乃至佛十八法亦如是。」舍利弗白佛",
    "T08n0221_010:0069c18": "言：「般若波羅蜜甚深。」佛言：「五陰如亦甚",
    "T08n0221_010:0069c19": "深。舍利弗！乃至十八法如亦甚深。」「世尊！",
    "T08n0221_010:0069c20": "般若波羅蜜甚深，難持難受。」佛言：「五陰難",
    "T08n0221_010:0069c21": "持難受故，般若波羅蜜難持難受；乃至十",
    "T08n0221_010:0069c22": "八法難持難受故，般若波羅蜜難持難受。」「世",
    "T08n0221_010:0069c23": "尊！般若波羅蜜不可平相。」佛言：「五陰不可",
    "T08n0221_010:0069c24": "平相故，般若波羅蜜不可平相；乃至十八法",
    "T08n0221_010:0069c25": "不可平相故，般若波羅蜜不可平相。」佛告舍",
    "T08n0221_010:0069c26": "利弗：「若菩薩行般若波羅蜜，不行深五陰，為",
    "T08n0221_010:0069c27": "行般若波羅蜜；乃至十八法深不行，為行般",
    "T08n0221_010:0069c28": "若波羅蜜。何以故？以五陰深為非五陰，乃",
    "T08n0221_010:0069c29": "至十八法甚深為非十八法。」佛言：「若菩薩行",
    "T08n0221_010:0070a01": "般若波羅蜜，不行五陰難持難受，為行般若",
    "T08n0221_010:0070a02": "波羅蜜。何以故？若五陰難持難受者為非五",
    "T08n0221_010:0070a03": "陰；若十八法難持難受者為非十八法。舍利",
    "T08n0221_010:0070a04": "弗！菩薩行般若波羅蜜，不行不可平相五陰，",
    "T08n0221_010:0070a05": "為行般若波羅蜜。何以故？若五陰不可平相",
    "T08n0221_010:0070a06": "者為非五陰；乃至佛十八法不可平相者為",
    "T08n0221_010:0070a07": "非十八法。」舍利弗白佛言：「般若波羅蜜甚深",
    "T08n0221_010:0070a08": "難解、不可平相，不當於新學菩薩前說是深",
    "T08n0221_010:0070a09": "般若波羅蜜，聞者或恐或怖，狐疑作礙不信",
    "T08n0221_010:0070a10": "不樂；當為阿惟越致菩薩摩訶薩說是深般",
    "T08n0221_010:0070a11": "若波羅蜜，聞是終不恐怖、終不疑閡，聞則信",
    "T08n0221_010:0070a12": "解。」釋提桓因問舍利弗：「正使於新學菩薩前",
    "T08n0221_010:0070a13": "說深般若波羅蜜，有何等過？」舍利弗語釋提",
    "T08n0221_010:0070a14": "桓因言：「若於新學菩薩前說者，便能恐怖、便",
    "T08n0221_010:0070a15": "能誹謗、便不得度脫、便受劇惡之罪，更倍久",
    "T08n0221_010:0070a16": "難乃能成阿耨多羅三耶三菩。」釋提桓因問",
    "T08n0221_010:0070a17": "舍利弗：「頗有未受記莂菩薩聞是深般若波",
    "T08n0221_010:0070a18": "羅蜜不恐不怖者不？」舍利弗言：「有聞是深般",
    "T08n0221_010:0070a19": "若波羅蜜不恐不怖者，今受記莂不久，不過",
    "T08n0221_010:0070a20": "更見一佛兩佛便受記莂。」爾時世尊告舍利",
    "T08n0221_010:0070a21": "弗：「如是，如是！若有聞深般若波羅蜜不恐不",
    "T08n0221_010:0070a22": "怖者，當知是輩菩薩摩訶薩人發意已久、行",
    "T08n0221_010:0070a23": "六波羅蜜已久，供養諸佛，所行轉轉出於本",
    "T08n0221_010:0070a24": "所聞所行者上。」舍利弗白佛言：「世尊所說者，",
    "T08n0221_010:0070a25": "我已解所言。世尊！若善男子、善女人發菩薩",
    "T08n0221_010:0070a26": "意者，若於夢中行六波羅蜜、若坐於佛座，當",
    "T08n0221_010:0070a27": "知是善男子、善女人不久近阿耨多羅三耶",
    "T08n0221_010:0070a28": "三菩。悉於夢中所作如是，當近阿耨多羅三",
    "T08n0221_010:0070a29": "耶三菩不久；何況行六波羅蜜求阿耨多羅",
    "T08n0221_010:0070b01": "三耶三菩，而不疾成三耶三佛？善男子、善女",
    "T08n0221_010:0070b02": "人聞是深般若波羅蜜能奉行者，於善本功",
    "T08n0221_010:0070b03": "德為已成就，已曾供養過去無央數諸佛，為",
    "T08n0221_010:0070b04": "與真知識相得，受持諷誦般若波羅蜜，得阿",
    "T08n0221_010:0070b05": "耨多羅三耶三菩記莂不久，當知是菩薩於",
    "T08n0221_010:0070b06": "阿耨多羅三耶三菩不復動轉。今現在信者",
    "T08n0221_010:0070b07": "亦當如是，甫當來信者亦復如是。世尊！譬",
    "T08n0221_010:0070b08": "如有人，若行百喻旬、若二百喻旬至四百喻",
    "T08n0221_010:0070b09": "旬，所經過處，飢饉賊寇梗歰劇難。遙見樹",
    "T08n0221_010:0070b10": "木若放牧之地，當知居家去是不遠，便自歡",
    "T08n0221_010:0070b11": "喜：『今我為得脫此諸難，不復恐畏、不復飢",
    "T08n0221_010:0070b12": "餓。』受持深般若波羅蜜者，當知是菩薩為已",
    "T08n0221_010:0070b13": "受記，成阿耨多羅三耶三菩不復久。是菩薩",
    "T08n0221_010:0070b14": "不畏當墮羅漢、辟支佛地，是者則菩薩摩訶",
    "T08n0221_010:0070b15": "薩應成之兆。」佛語舍利弗：「汝所說辯才者，皆",
    "T08n0221_010:0070b16": "是佛事。」舍利弗白佛言：「世尊！譬如有人欲",
    "T08n0221_010:0070b17": "見大海，便發往趣大海不懈止，亦不見樹亦",
    "T08n0221_010:0070b18": "不見山，便作念言：『今近大海不久。』雖不見",
    "T08n0221_010:0070b19": "大海，於中生想言：『如我所見相，知我今至海",
    "T08n0221_010:0070b20": "不久。』世尊！菩薩摩訶薩當作是知，聞受持",
    "T08n0221_010:0070b21": "般若波羅蜜諷誦讀者，雖不面於諸如來、無",
    "T08n0221_010:0070b22": "所著、等正覺前受阿耨多羅三耶三菩劫數之",
    "T08n0221_010:0070b23": "記，然自知成三耶三佛不久。何以故？已得",
    "T08n0221_010:0070b24": "見般若波羅蜜受持諷誦故。世尊！譬如人見",
    "T08n0221_010:0070b25": "春天諸樹痱癗含氣，當知是樹枝葉花實將",
    "T08n0221_010:0070b26": "生不久。何以故？是樹先有瑞應故，閻浮提",
    "T08n0221_010:0070b27": "人見瑞應莫不歡喜者。世尊！菩薩得見聞般",
    "T08n0221_010:0070b28": "若波羅蜜，聞已受持諷誦念習行中事，當知",
    "T08n0221_010:0070b29": "是菩薩功德已成滿，已供養若干百千諸佛，",
    "T08n0221_010:0070c01": "逮前功德之所扶接，便成阿耨多羅三耶三",
    "T08n0221_010:0070c02": "菩。天上諸天曾見諸佛，皆歡喜言：『前過去諸",
    "T08n0221_010:0070c03": "菩薩皆受記莂，瑞應亦如是。』世尊！譬如母人",
    "T08n0221_010:0070c04": "懷姙稍稍長大，坐起不安行步無便，氣力",
    "T08n0221_010:0070c05": "轉微食飲損少，臥起不寧稍稍覺痛，厭本所",
    "T08n0221_010:0070c06": "習皆受諸惱；異母人觀見瑞應，知是婦人今",
    "T08n0221_010:0070c07": "產不久。菩薩摩訶薩已作善本，供養若干百",
    "T08n0221_010:0070c08": "千諸佛，從久遠作行常與真知識相得，功德",
    "T08n0221_010:0070c09": "成就。菩薩摩訶薩行諸功德故，便得般若波",
    "T08n0221_010:0070c10": "羅蜜已，便受持諷誦習行中事如法住者。世",
    "T08n0221_010:0070c11": "尊！當知是菩薩摩訶薩受阿耨多羅三耶三",
    "T08n0221_010:0070c12": "菩記莂終不復久。」佛言：「善哉，善哉！舍利弗！",
    "T08n0221_010:0070c13": "汝乃作是問者，皆是佛事。」須菩提白佛言：「甚",
    "T08n0221_010:0070c14": "奇甚特！世尊悉豫知菩薩所應。」佛語須菩",
    "T08n0221_010:0070c15": "提：「菩薩摩訶薩發阿耨多羅三耶三菩，欲益",
    "T08n0221_010:0070c16": "眾生、安隱一切及天與人，欲以四事受行菩",
    "T08n0221_010:0070c17": "薩道者。何等為四？一者、施與，二者、仁愛，三者、",
    "T08n0221_010:0070c18": "利人，四者、同義。勸彼令行十善；自行四禪及",
    "T08n0221_010:0070c19": "四空定，勸彼使行四禪及四空定；自行六波",
    "T08n0221_010:0070c20": "羅蜜，勸彼令行六波羅蜜；以般若波羅蜜勸",
    "T08n0221_010:0070c21": "令人得須陀洹道，自於內不為勸人行羅漢、",
    "T08n0221_010:0070c22": "辟支佛道，自於內不為不受羅漢、辟支佛證，",
    "T08n0221_010:0070c23": "勸助無央數億百千菩薩令行六波羅蜜；自",
    "T08n0221_010:0070c24": "過於阿惟越致地，勸彼住阿惟越致地；自淨",
    "T08n0221_010:0070c25": "佛國土，勸彼淨佛國土；自具神通，勸彼修神",
    "T08n0221_010:0070c26": "通；自淨陀隣尼門，勸彼令淨陀隣尼門；自行",
    "T08n0221_010:0070c27": "具足辯才，勸彼令行辯才；自成就身相，勸彼",
    "T08n0221_010:0070c28": "令成身相；自成童真地，勸彼令修淨潔行地；",
    "T08n0221_010:0070c29": "自得佛十力，勸彼使行十力；自建薩云若，勸",
    "T08n0221_010:0071a01": "彼令建薩云若；自離諸習緒，勸彼令離習緒；",
    "T08n0221_010:0071a02": "自轉法輪，勸彼令轉法輪。」須菩提白佛言：「世",
    "T08n0221_010:0071a03": "尊！甚奇甚特！菩薩摩訶薩為眾生普具足作",
    "T08n0221_010:0071a04": "功德，行般若波羅蜜，求阿耨多羅三耶三菩。",
    "T08n0221_010:0071a05": "世尊！菩薩摩訶薩念般若波羅蜜，云何當得",
    "T08n0221_010:0071a06": "具足？」佛言：「行般若波羅蜜，亦不見五陰有增",
    "T08n0221_010:0071a07": "有減，是故菩薩摩訶薩行般若波羅蜜得具",
    "T08n0221_010:0071a08": "足念，乃至薩云若亦不見有增有減；是為菩",
    "T08n0221_010:0071a09": "薩得具足念。復次，須菩提！行般若波羅蜜菩",
    "T08n0221_010:0071a10": "薩，亦不見是法亦不見非法，亦不見過去當",
    "T08n0221_010:0071a11": "來今現在惡法善法，亦不見受記莂亦不見",
    "T08n0221_010:0071a12": "不受，亦不見有為法亦不見無為法，亦不見",
    "T08n0221_010:0071a13": "三界，亦不見六波羅蜜，乃至薩云若亦無所",
    "T08n0221_010:0071a14": "見；是故菩薩般若波羅蜜得具足念。何以故？",
    "T08n0221_010:0071a15": "諸法法之相法不壞空，無堅固侵誑之貌，法",
    "T08n0221_010:0071a16": "亦無生無壽無命故。」須菩提言：「世尊所說不",
    "T08n0221_010:0071a17": "可思議。」佛語須菩提：「以五陰不可思議故，",
    "T08n0221_010:0071a18": "所說不可思議；六波羅蜜乃至薩云若不可",
    "T08n0221_010:0071a19": "思議故，所說不可思議。須菩提！若有菩薩行",
    "T08n0221_010:0071a20": "般若波羅蜜，知五陰不可思議則知具足般",
    "T08n0221_010:0071a21": "若波羅蜜，乃至薩云若知不可思議則具足",
    "T08n0221_010:0071a22": "知般若波羅蜜。」須菩提白佛言：「世尊！深般若",
    "T08n0221_010:0071a23": "波羅蜜，誰當信解者？」佛言：「菩薩久行六波羅",
    "T08n0221_010:0071a24": "蜜多，作諸善本，已供養過去無央數諸佛，已",
    "T08n0221_010:0071a25": "與真知識相隨者，是輩菩薩乃信解深般若",
    "T08n0221_010:0071a26": "波羅蜜。」須菩提白佛言：「世尊！是菩薩行六",
    "T08n0221_010:0071a27": "波羅蜜、作諸善本以來幾時？供養若干佛與",
    "T08n0221_010:0071a28": "真知識相得？」佛告須菩提：「菩薩摩訶薩不有",
    "T08n0221_010:0071a29": "名五陰，不分別五陰，亦不以想有名分別五",
    "T08n0221_010:0071b01": "陰，亦不有名分別五陰有實，及諸六情、三界、",
    "T08n0221_010:0071b02": "六波羅蜜、內外空，及有無空、三十七品、佛十",
    "T08n0221_010:0071b03": "八法、道慧及薩云若，亦不有名分別，亦不以",
    "T08n0221_010:0071b04": "想有名分別有虛有實。何以故？須菩提！以",
    "T08n0221_010:0071b05": "五陰不可思議，乃至薩云若亦不可思議。以",
    "T08n0221_010:0071b06": "是故，菩薩摩訶薩久行六波羅蜜多，作諸善",
    "T08n0221_010:0071b07": "本與真知識相得。」須菩提白佛言：「世尊！般",
    "T08n0221_010:0071b08": "若波羅蜜者甚深。以五陰甚深故，般若波羅",
    "T08n0221_010:0071b09": "蜜甚深。以薩云若甚深故，般若波羅蜜甚深。",
    "T08n0221_010:0071b10": "世尊！般若波羅蜜者珍寶之積聚，是須陀洹",
    "T08n0221_010:0071b11": "及羅漢、辟支佛寶之積聚，亦是阿耨多羅三",
    "T08n0221_010:0071b12": "耶三菩寶之積聚，亦是十力、四無所畏、四無",
    "T08n0221_010:0071b13": "礙慧、四等、四空定、五神通、三十七品、佛十八",
    "T08n0221_010:0071b14": "法及薩云若，乃至諸法寶之積聚。世尊！般",
    "T08n0221_010:0071b15": "若波羅蜜者是清淨之積聚，以五陰清淨乃",
    "T08n0221_010:0071b16": "至薩云若清淨故。世尊！深般若波羅蜜甚可",
    "T08n0221_010:0071b17": "奇怪，於是中云何而有留難？」佛言：「有是有",
    "T08n0221_010:0071b18": "留難。善男子、善女人欲書是般若波羅蜜者",
    "T08n0221_010:0071b19": "當疾疾書之，若欲受持、若欲諷誦、若欲守行",
    "T08n0221_010:0071b20": "者亦當疾疾為之。所以者何？或未受書行之",
    "T08n0221_010:0071b21": "頃能有留難。善男子、善女人若能一月書成",
    "T08n0221_010:0071b22": "者，若二若三若四若五若一歲成者，要當書",
    "T08n0221_010:0071b23": "持受之諷誦學習，若一月書成持學受者亦",
    "T08n0221_010:0071b24": "當竟之，若至一歲亦當竟之。所以者何？多",
    "T08n0221_010:0071b25": "於珍寶中起諸因緣有留難故。」須菩提言：「世",
    "T08n0221_010:0071b26": "尊！是深般若波羅蜜，有書持學諷誦守行念",
    "T08n0221_010:0071b27": "中事者，諸魔波旬常念欲斷絕之。」佛語須菩",
    "T08n0221_010:0071b28": "提：「正使波旬欲斷絕者，會不能斷絕，令不守",
    "T08n0221_010:0071b29": "行書持學者。」舍利弗白佛言：「世尊！是何誰",
    "T08n0221_010:0071c01": "恩，令魔波旬不能斷絕學深般若波羅蜜者？」",
    "T08n0221_010:0071c02": "佛告舍利弗：「是佛之事，令魔波旬不能斷絕。",
    "T08n0221_010:0071c03": "亦復是十方諸佛之恩，擁護是菩薩受持般",
    "T08n0221_010:0071c04": "若波羅蜜者，令魔波旬不能斷絕。所以者何？",
    "T08n0221_010:0071c05": "舍利弗！菩薩受持般若波羅蜜為佛所護持",
    "T08n0221_010:0071c06": "者，天魔波旬終不能斷絕、為作留難。何以故？",
    "T08n0221_010:0071c07": "舍利弗！諸有菩薩書持受學般若波羅蜜念",
    "T08n0221_010:0071c08": "諷誦者，諸佛之法當應擁護，令魔波旬不",
    "T08n0221_010:0071c09": "能中道令有留難者。舍利弗！是善男子、善女",
    "T08n0221_010:0071c10": "人當作是念：『我今書持受學般若波羅蜜者，",
    "T08n0221_010:0071c11": "皆是諸佛事。』」舍利弗白佛言：「世尊！若有善",
    "T08n0221_010:0071c12": "男子、善女人書持受學般若波羅蜜者，皆為",
    "T08n0221_010:0071c13": "佛恩之所護持。」佛言：「如是，如是！」舍利弗言：「世",
    "T08n0221_010:0071c14": "尊！十方現在諸如來、無所著、等正覺，頗知是",
    "T08n0221_010:0071c15": "善男子、善女人書持受學般若波羅蜜念諷",
    "T08n0221_010:0071c16": "誦者不？頗持佛眼頗知頗見不？」佛告舍利弗：",
    "T08n0221_010:0071c17": "「諸有書持受學般若波羅蜜諷誦行者，十方",
    "T08n0221_010:0071c18": "諸如來、無所著、等正覺已見已知諸善男子、",
    "T08n0221_010:0071c19": "善女人行菩薩道者，書持受學般若波羅蜜",
    "T08n0221_010:0071c20": "諷誦行者；當知是人今近阿耨多羅三耶三",
    "T08n0221_010:0071c21": "菩不久。舍利弗！若復善男子、善女人行菩薩",
    "T08n0221_010:0071c22": "道者，書持受學般若波羅蜜，諷誦守習行如",
    "T08n0221_010:0071c23": "中事，愛樂供養般若波羅蜜名花、擣香澤香",
    "T08n0221_010:0071c24": "雜香、繒綵花蓋幡幢。所有作是供養者，諸佛",
    "T08n0221_010:0071c25": "以天眼悉見是善男子、善女人已。是善男子、",
    "T08n0221_010:0071c26": "善女人有書持般若波羅蜜奉行學者，得最",
    "T08n0221_010:0071c27": "大福、得大功德，為得最行。善男子、善女人持",
    "T08n0221_010:0071c28": "善本功德，終不墮惡趣至阿惟越致，終無有",
    "T08n0221_010:0071c29": "離諸佛、六波羅蜜時，終不離內外空及有無",
    "T08n0221_010:0072a01": "空時。至阿耨多羅三耶三菩，終不離三十七",
    "T08n0221_010:0072a02": "品、佛十八法時。舍利弗！如來去之後，是般",
    "T08n0221_010:0072a03": "若波羅蜜當在南方，南方諸比丘、比丘尼、優",
    "T08n0221_010:0072a04": "婆塞、優婆夷亦當受學書持是深般若波羅",
    "T08n0221_010:0072a05": "蜜，持是功德，終不至惡趣，受天上人中之福。",
    "T08n0221_010:0072a06": "以奉行六波羅蜜、明六波羅蜜已，當復供養",
    "T08n0221_010:0072a07": "承事諸佛，承事之後當以三乘而得度脫。舍",
    "T08n0221_010:0072a08": "利弗！般若波羅蜜所在方面、所至到處，四輩",
    "T08n0221_010:0072a09": "學士亦當受持是深般若波羅蜜書持諷誦，",
    "T08n0221_010:0072a10": "持是功德不至惡趣，受天上人中之福。亦當",
    "T08n0221_010:0072a11": "復奉行六波羅蜜、明六波羅蜜已，當復供養",
    "T08n0221_010:0072a12": "承事諸佛，承事之後以三乘法而得度脫。舍",
    "T08n0221_010:0072a13": "利弗！是般若波羅蜜當轉北去，北方四輩亦",
    "T08n0221_010:0072a14": "當復受書持諷誦行深般若波羅蜜，持是功",
    "T08n0221_010:0072a15": "德不生三惡趣，受二道之福，亦當奉行六波",
    "T08n0221_010:0072a16": "羅蜜，亦當承事諸佛世尊，復以三乘而得度",
    "T08n0221_010:0072a17": "脫。舍利弗！深般若波羅蜜是時當行佛事。所",
    "T08n0221_010:0072a18": "以者何？舍利弗！我泥曰後法欲盡時，我已",
    "T08n0221_010:0072a19": "豫知是善男子、善女人受持是深般若波羅",
    "T08n0221_010:0072a20": "蜜者。我復知是善男子、善女人盡意供養般",
    "T08n0221_010:0072a21": "若波羅蜜，所有名香繒綵華蓋，持是功德不",
    "T08n0221_010:0072a22": "墮三惡趣，受二地之善福，行六波羅蜜供養",
    "T08n0221_010:0072a23": "諸佛，以三乘法而得度脫。何以故？舍利弗！如",
    "T08n0221_010:0072a24": "來已見是輩人、已稱譽是人，我已署是人所",
    "T08n0221_010:0072a25": "在；十方現在諸佛亦復稱譽，亦見是人，亦署",
    "T08n0221_010:0072a26": "是人已。」舍利弗白佛言：「世尊！是般若波羅",
    "T08n0221_010:0072a27": "蜜後當普在北方耶？」佛言：「如汝所說。乃後",
    "T08n0221_010:0072a28": "世時善男子、善女人受學書持行般若波羅蜜",
    "T08n0221_010:0072a29": "者，當知是人久發大乘意已，更供養若干諸",
    "T08n0221_010:0072b01": "佛，作諸善本。」舍利弗白佛言：「世尊！後北方",
    "T08n0221_010:0072b02": "面當有幾所善男子、善女人行菩薩道，受持",
    "T08n0221_010:0072b03": "般若波羅蜜諷誦解者？」佛告舍利弗：「後北方",
    "T08n0221_010:0072b04": "世雖多有善男子、善女人受持般若波羅蜜",
    "T08n0221_010:0072b05": "者，少有成大乘者耳。舍利弗！是善男子、善",
    "T08n0221_010:0072b06": "女人行菩薩道者，聞說深般若波羅蜜，不難",
    "T08n0221_010:0072b07": "不厭而不恐怖。所以者何？善男子、善女人已",
    "T08n0221_010:0072b08": "為見佛，已從諸佛聞深法已。所以者何？是善",
    "T08n0221_010:0072b09": "男子、善女人已為具足六波羅蜜，為已具足",
    "T08n0221_010:0072b10": "內空、外空及有無空，已為具足佛十八法、三",
    "T08n0221_010:0072b11": "十七品。是善男子、善女人多作諸功德，發阿",
    "T08n0221_010:0072b12": "耨多羅三耶三菩，為一切眾生故。舍利弗！我",
    "T08n0221_010:0072b13": "為是善男子、善女人說薩云若慧；過去諸如",
    "T08n0221_010:0072b14": "來、無所著、等正覺亦復說應薩云若慧。諸求",
    "T08n0221_010:0072b15": "阿耨多羅三耶三菩者，皆為生老病死故，亦",
    "T08n0221_010:0072b16": "復為彼說阿耨多羅三耶三菩諸慧之事。是",
    "T08n0221_010:0072b17": "善男子、善女人從小至竟求阿耨多羅三耶",
    "T08n0221_010:0072b18": "三菩，魔及魔天終不能壞，何況其餘有惡行",
    "T08n0221_010:0072b19": "者而欲誹謗深般若波羅蜜？舍利弗！是善",
    "T08n0221_010:0072b20": "男子、善女人聞深般若波羅蜜者，便得最妙",
    "T08n0221_010:0072b21": "歡喜，立多所人於阿耨多羅三耶三菩。」佛言：",
    "T08n0221_010:0072b22": "「我為菩薩時亦復作是誓：『我等亦當立無央",
    "T08n0221_010:0072b23": "數眾生勸令行菩薩道，我等亦當受阿耨多",
    "T08n0221_010:0072b24": "羅三耶三菩不動轉記。若有菩薩發意者，我",
    "T08n0221_010:0072b25": "代歡喜；諸有勸人使發阿耨多羅三耶三菩",
    "T08n0221_010:0072b26": "者，我亦代歡喜。』善男子、善女人行般若波羅",
    "T08n0221_010:0072b27": "蜜者，為已於過去諸佛前作是誓已，今復於",
    "T08n0221_010:0072b28": "我前誓願眾生：『我當饒益安隱眾生，我當勸",
    "T08n0221_010:0072b29": "助一切眾生立阿耨多羅三耶三菩意，使不",
    "T08n0221_010:0072c01": "動轉。』所以者何？過去諸佛亦復代諸發意菩",
    "T08n0221_010:0072c02": "薩作是誓者，代其歡喜。舍利弗！我代歡喜者",
    "T08n0221_010:0072c03": "善男子、善女人，亦為復欲安隱一切，勸助眾",
    "T08n0221_010:0072c04": "生使立阿耨多羅三耶三菩，離於六衰、得淨",
    "T08n0221_010:0072c05": "妙行。已自清淨，復以淨施；淨妙施已，便受淨",
    "T08n0221_010:0072c06": "妙功德之福；受淨妙福已，復為眾生故分別",
    "T08n0221_010:0072c07": "內外所有，令眾生得淨妙福；持是功德遍至",
    "T08n0221_010:0072c08": "十方諸佛國土說般若波羅蜜處而得聽受；",
    "T08n0221_010:0072c09": "聞受已，亦復於彼勸發眾生，令立阿耨多羅",
    "T08n0221_010:0072c10": "三耶三菩意。」舍利弗白佛言：「甚奇，世尊！如",
    "T08n0221_010:0072c11": "來、無所著、等正覺所說過去當來今現在之",
    "T08n0221_010:0072c12": "法，無所不知眾生之行，無事不知，乃復知諸",
    "T08n0221_010:0072c13": "當來過去現在佛事、眾僧之事。或有善男子、",
    "T08n0221_010:0072c14": "善女人得六波羅蜜欲諷誦受，或意進退便",
    "T08n0221_010:0072c15": "不能得學六波羅蜜。若善男子、善女人求六",
    "T08n0221_010:0072c16": "波羅蜜意不進退、精進不懈，便能一時具足",
    "T08n0221_010:0072c17": "六波羅蜜。」舍利弗白佛言：「善男子、善女人如",
    "T08n0221_010:0072c18": "是行者便得深經，為應般若波羅蜜耶？」佛言：",
    "T08n0221_010:0072c19": "「如是深經者為應般若波羅蜜。何以故？用能",
    "T08n0221_010:0072c20": "勸助安立眾生，令發阿耨多羅三耶三菩故。",
    "T08n0221_010:0072c21": "舍利弗！是善男子、善女人於六波羅蜜不捨",
    "T08n0221_010:0072c22": "生老病死，精進不怠如般若波羅蜜教，淨佛",
    "T08n0221_010:0072c23": "國土、教化眾生，令立阿耨多羅三耶三菩志，",
    "T08n0221_010:0072c24": "終不懈怠。」",
    "T08n0221_010:0072c25": "摩訶般若波羅蜜覺魔品第四十七",
    "T08n0221_010:0072c26": "須菩提白佛言：「世尊歎說是善男子、善女人",
    "T08n0221_010:0072c27": "發阿耨多羅三耶三菩行六波羅蜜者，攝取",
    "T08n0221_010:0072c28": "佛國、教化眾生，其德乃爾。是善男子、善女人",
    "T08n0221_010:0072c29": "云何而趣斷絕留難？」佛告須菩提言：「辯不即生",
    "T08n0221_010:0073a01": "者，當知魔事。」須菩提言：「世尊！云何菩薩辯",
    "T08n0221_010:0073a02": "不即發知是魔事？」佛言：「菩薩行般若波羅蜜，",
    "T08n0221_010:0073a03": "具足六波羅蜜久久乃成。以是故，菩薩辯不",
    "T08n0221_010:0073a04": "即生，當知魔事也。須菩提！菩薩辯才卒起，",
    "T08n0221_010:0073a05": "亦是魔事。」「世尊！何以故辯才卒起復是魔",
    "T08n0221_010:0073a06": "事！」佛言：「是菩薩行六波羅蜜卒起辯事。所",
    "T08n0221_010:0073a07": "以者何？學無本末，辯起咃卒不能究竟，是",
    "T08n0221_010:0073a08": "故當知魔事。菩薩書是經時轉相形笑，志",
    "T08n0221_010:0073a09": "亂不定，眾意不和，如是菩薩則為魔事。書",
    "T08n0221_010:0073a10": "是經時意自念言：『我不得是經中滋味。』便捨",
    "T08n0221_010:0073a11": "而去，當復知是魔事。須菩提！說是經時若",
    "T08n0221_010:0073a12": "受持之，貢高綺語隱置他人者，復是魔事。受",
    "T08n0221_010:0073a13": "持諷誦學是經時，各自貢高轉相形笑。菩薩",
    "T08n0221_010:0073a14": "當覺是為魔事。須菩提！受是經時，各各志亂",
    "T08n0221_010:0073a15": "意不和同者，當知是為菩薩魔事。」須菩提言：",
    "T08n0221_010:0073a16": "「世尊！云何不得經中滋味便棄捨去，當覺魔",
    "T08n0221_010:0073a17": "事？」佛言：「是輩菩薩未曾習行六波羅蜜，不",
    "T08n0221_010:0073a18": "聞般若波羅蜜，自生意念言：『我無有記莂於",
    "T08n0221_010:0073a19": "六波羅蜜。』以是故，聞般若波羅蜜不喜樂",
    "T08n0221_010:0073a20": "悅便棄捨去，當知是為菩薩魔事。」「世尊！云",
    "T08n0221_010:0073a21": "何菩薩言：『我無記莂。』不樂便去？」佛言：「未得菩",
    "T08n0221_010:0073a22": "薩道者，終不記阿耨多羅三耶三菩莂。是故",
    "T08n0221_010:0073a23": "言：『我無有莂於六波羅蜜。』便棄捨去。當知是",
    "T08n0221_010:0073a24": "為菩薩魔事。若有菩薩意念言：『我鄉里不聞",
    "T08n0221_010:0073a25": "般若波羅蜜，及所生處亦不聞是。』復棄捨去，",
    "T08n0221_010:0073a26": "不復欲學般若波羅蜜。意轉一念輒却一劫，",
    "T08n0221_010:0073a27": "隨其轉意多少之數當更乃爾所劫。甫當復",
    "T08n0221_010:0073a28": "更學餘經，不住薩云若亦不至薩云若。是輩",
    "T08n0221_010:0073a29": "菩薩為棄其根而攀枝條，當知是為菩薩魔",
    "T08n0221_010:0073b01": "事。」須菩提言：「世尊！何等經不從薩云若中",
    "T08n0221_010:0073b02": "出，而欲學誦餘經？」佛告須菩提：「聲聞所應",
    "T08n0221_010:0073b03": "三十七品法及三脫門，善男子、善女人住是",
    "T08n0221_010:0073b04": "中，求取須陀洹道，斯陀含、阿那含、阿羅漢道，",
    "T08n0221_010:0073b05": "不取薩云若，然自作礙。須菩提！是為捨本攀",
    "T08n0221_010:0073b06": "枝者。所以者何？是菩薩亦復出生於般若波",
    "T08n0221_010:0073b07": "羅蜜中，般若波羅蜜者亦出道法、俗法。菩薩",
    "T08n0221_010:0073b08": "學般若波羅蜜者，亦當學道法、亦當學俗法。",
    "T08n0221_010:0073b09": "譬若有狗得大家所食不肯食之，得使人之",
    "T08n0221_010:0073b10": "食而更食之。須菩提！當來有學菩薩道者，",
    "T08n0221_010:0073b11": "得深般若波羅蜜更棄捨去，反攀枝條。須菩",
    "T08n0221_010:0073b12": "提！當知是為菩薩魔事。「復次，須菩提！譬如有",
    "T08n0221_010:0073b13": "人欲得見象，得象捨去，反求象跡。於意云何，",
    "T08n0221_010:0073b14": "是人為黠不？」須菩提言：「為不黠。」「當來之世有",
    "T08n0221_010:0073b15": "行菩薩道者，得深般若波羅蜜反棄捨去，更",
    "T08n0221_010:0073b16": "學聲聞辟支佛經法。於意云何，是菩薩為黠",
    "T08n0221_010:0073b17": "不？」須菩提言：「為不黠。」佛言：「是菩薩當覺魔",
    "T08n0221_010:0073b18": "事。須菩提！譬如有人欲見大海，已見捨去，反",
    "T08n0221_010:0073b19": "觀牛跡之水。便言：『海之大小，孰愈於此。』於意",
    "T08n0221_010:0073b20": "云何，是人為黠不？」須菩提言：「世尊！為不黠。」",
    "T08n0221_010:0073b21": "佛言：「當來有學菩薩道者，得深般若波羅蜜",
    "T08n0221_010:0073b22": "亦棄捨去，反學聲聞辟支佛經法，於中受學",
    "T08n0221_010:0073b23": "諷誦。須菩提，是輩菩薩當覺魔事。須菩提！譬",
    "T08n0221_010:0073b24": "如工匠，欲以揆則日月殿舍之模，竪立安造",
    "T08n0221_010:0073b25": "作釋之殿。於意云何，彼匠雖巧，寧能作不？」",
    "T08n0221_010:0073b26": "須菩提言：「世尊！此事甚難，非是凡夫世愚之",
    "T08n0221_010:0073b27": "士所能作者。」佛言：「當來之世有行菩薩道者，",
    "T08n0221_010:0073b28": "得學深般若波羅蜜，中道而棄捨去，更於聲",
    "T08n0221_010:0073b29": "聞，辟支佛經法中欲以具足薩云若薩云若",
    "T08n0221_010:0073c01": "事。於意云何，是人寧能成薩云若不？」須菩",
    "T08n0221_010:0073c02": "提言：「所不能成。」佛言：「是菩薩當覺魔事。須",
    "T08n0221_010:0073c03": "菩提！譬如有人欲見轉輪聖王，見已反觀小",
    "T08n0221_010:0073c04": "王，諦熟視之。便言：『聖王之體與此何異。』是人",
    "T08n0221_010:0073c05": "為黠不？」須菩提言：「世尊！為不黠。」佛言：「當來",
    "T08n0221_010:0073c06": "有少德之人學菩薩道者，得聞深般若波羅",
    "T08n0221_010:0073c07": "蜜，學持守行中道捨棄，更受羅漢、辟支佛經",
    "T08n0221_010:0073c08": "法。復言：『我當於中具薩云若。』於意云何，是",
    "T08n0221_010:0073c09": "菩薩為黠不？」須菩提言：「世尊！為不黠。」佛言：",
    "T08n0221_010:0073c10": "「是為菩薩魔事。譬如飢人得百味食，更念欲",
    "T08n0221_010:0073c11": "得六十味食，捨百味去食六十味。於意云何，",
    "T08n0221_010:0073c12": "是為黠不？」須菩提言：「世尊！為不黠。」佛言：",
    "T08n0221_010:0073c13": "「當來有學菩薩道者，得深般若波羅蜜棄捨",
    "T08n0221_010:0073c14": "去已，更於聲聞、辟支佛經法中求薩云若。是",
    "T08n0221_010:0073c15": "菩薩為黠不？」須菩提言：「為不黠。」佛言：「是為",
    "T08n0221_010:0073c16": "菩薩魔事。譬如士夫得無價摩尼寶已，反比",
    "T08n0221_010:0073c17": "水精。於意云何，是為黠不？」須菩提言：「世尊！",
    "T08n0221_010:0073c18": "為不黠。」佛言：「當來有學菩薩道者，得深般",
    "T08n0221_010:0073c19": "若波羅蜜已更棄捨去，反持比聲聞、辟支佛",
    "T08n0221_010:0073c20": "經法，於聲聞、辟支佛經法中欲得薩云若。寧",
    "T08n0221_010:0073c21": "為黠不？」須菩提言：「為不黠。」佛言：「是為菩薩",
    "T08n0221_010:0073c22": "魔事。復次，須菩提！若有善男子、善女人書般",
    "T08n0221_010:0073c23": "若波羅蜜已，於中他因緣起便不得書，或復",
    "T08n0221_010:0073c24": "有色聲香味細滑法之留難，或復有檀波羅",
    "T08n0221_010:0073c25": "蜜留難、尸波羅蜜留難、羼波羅蜜留難、惟逮",
    "T08n0221_010:0073c26": "波羅蜜留難、禪波羅蜜留難，乃至阿耨多羅",
    "T08n0221_010:0073c27": "三耶三菩皆為作留難。何以故？須菩提！般若",
    "T08n0221_010:0073c28": "波羅蜜者非是留難，不可思議亦非選擇，不",
    "T08n0221_010:0073c29": "生不滅、不著不斷，無礙、非見、非行、非猗。所以",
    "T08n0221_010:0074a01": "者何？須菩提！般若波羅蜜無是象法。若有",
    "T08n0221_010:0074a02": "菩薩書是經時，若有是輩留難事者，當知是",
    "T08n0221_010:0074a03": "為魔事。」須菩提白佛言：「世尊！是般若波羅",
    "T08n0221_010:0074a04": "蜜可得書耶？」佛言：「不也。何以故？般若波羅蜜",
    "T08n0221_010:0074a05": "者其實不可見，至檀波羅蜜實不可見，乃至",
    "T08n0221_010:0074a06": "薩云若亦不可見。諸所有者皆不可見。何以",
    "T08n0221_010:0074a07": "故？無所有故。無所有者，不可書也。須菩提！善",
    "T08n0221_010:0074a08": "男子、善女人行菩薩道者，作是念言：『是深般",
    "T08n0221_010:0074a09": "若波羅蜜無所有者。』是為菩薩魔事。」須菩提",
    "T08n0221_010:0074a10": "言：「世尊！諸行菩薩道者，書是深般若波羅蜜",
    "T08n0221_010:0074a11": "經字已，入是字中，便言：『我書般若波羅蜜。』世",
    "T08n0221_010:0074a12": "尊！是六波羅蜜無有字法。所以者何？六波",
    "T08n0221_010:0074a13": "羅蜜無有文字，五陰亦無有文字，乃至薩云",
    "T08n0221_010:0074a14": "若亦無文字。世尊！善男子、善女人行菩薩道",
    "T08n0221_010:0074a15": "者，從六波羅蜜乃至薩云若，作無文字入",
    "T08n0221_010:0074a16": "般若波羅蜜者，亦是菩薩魔事。」「須菩提！善",
    "T08n0221_010:0074a17": "男子、善女人行菩薩道者，書般若波羅蜜時，",
    "T08n0221_010:0074a18": "若起想念郡國縣邑丘聚村落，若聞父母所",
    "T08n0221_010:0074a19": "尊之聲意念父母，若念兄弟姊妹，若念兵",
    "T08n0221_010:0074a20": "賊婬欲之事。作是念已，復生餘念。魔波旬復",
    "T08n0221_010:0074a21": "益其念，作是留難，欲令中斷使不書持。須菩",
    "T08n0221_010:0074a22": "提！是為菩薩魔事。若善男子、善女人行菩薩",
    "T08n0221_010:0074a23": "道者，書持般若波羅蜜時，若供養事起——衣被",
    "T08n0221_010:0074a24": "財利、飲食床臥、病瘦醫藥——言：『我書般若波羅",
    "T08n0221_010:0074a25": "蜜故，得是供養。』於是樂者，當覺魔事。須菩提！",
    "T08n0221_010:0074a26": "書是經時，魔波旬於菩薩前說種種異深經",
    "T08n0221_010:0074a27": "之事。菩薩有漚惒拘舍羅者，不受魔所說。",
    "T08n0221_010:0074a28": "何以故？是經不能令人至薩云若故。須菩",
    "T08n0221_010:0074a29": "提！若是菩薩無漚惒拘舍羅意者，聞深般",
    "T08n0221_010:0074b01": "若波羅蜜便欲捨去。」佛言：「我廣為諸菩薩說",
    "T08n0221_010:0074b02": "漚惒拘舍羅事，欲得漚惒拘舍羅事者，當從",
    "T08n0221_010:0074b03": "深般若波羅蜜中索之。須菩提！善男子、善女",
    "T08n0221_010:0074b04": "人求菩薩乘者，捨深般若波羅蜜，欲從聲聞、",
    "T08n0221_010:0074b05": "辟支佛經法中求漚惒拘舍羅。須菩提！當知",
    "T08n0221_010:0074b06": "是為菩薩魔事。」",
    "T08n0221_010:0074b07": "放光般若波羅蜜經卷第十"
}