{
    "X60n1133_001:0711a03": "沙彌學戒儀軌頌註",
    "X60n1133_001:0711a05": "粤東鼎湖沙門釋　弘贊在犙　註",
    "X60n1133_001:0711a06": "沙彌學戒儀軌頌",
    "X60n1133_001:0711a07": "沙彌有二。一形同沙彌。謂剃除鬚髮。未受十戒者。",
    "X60n1133_001:0711a08": "形相雖同。以無戒故。非真沙彌也。二法同沙彌。謂",
    "X60n1133_001:0711a09": "從師稟受十戒法者。此有三種。一從七歲至十三",
    "X60n1133_001:0711a10": "歲。名驅烏沙彌。以其年幼未堪別務。唯使驅遣烏",
    "X60n1133_001:0711a11": "鳥。免污食厨。亂僧禪定。令生片善。方消信施也。二",
    "X60n1133_001:0711a12": "從十四歲至十九歲。名應法沙彌。謂其於法相應。",
    "X60n1133_001:0711a13": "能執勞侍師。修習戒定慧也。三從二十歲至七十",
    "X60n1133_001:0711a14": "歲。名名字沙彌。謂其年滿二十。應受具戒。而根性",
    "X60n1133_001:0711a15": "暗鈍。或不能頓持諸戒。或出家年晚。由其年越沙",
    "X60n1133_001:0711a16": "彌。歲同比丘。位居十戒。故名名字沙彌。今揀形同。",
    "X60n1133_001:0711a17": "取法同也。學。是習學。謂初受沙彌戒。未能廣閱十",
    "X60n1133_001:0711a18": "律全經。研究精要。須先學此頌。為律關犍也。戒。即",
    "X60n1133_001:0711a19": "十戒律。儀。即威儀。軌。即軌則師範。謂此律儀是出",
    "X60n1133_001:0711a20": "世之軌則師範。故經云。波羅提木叉。即汝師。是也。",
    "X60n1133_001:0711a21": "頌者。葢述沙彌戒經。并事師法等文句。結之為頌。",
    "X60n1133_001:0711a22": "以便初學而[言*奉]誦之。按經論中。或以三十二字為",
    "X60n1133_001:0711a23": "一頌。或二十八字為一頌。或二十字為一頌。或十",
    "X60n1133_001:0711a24": "六字為一頌。今此儀軌。正以二十字為一頌。共成",
    "X60n1133_001:0711b01": "一百一十七頌。並述經律之言。非自臆見。以律是",
    "X60n1133_001:0711b02": "佛親制。尚非菩薩羅漢。小聖所堪。況容凡愚所敢",
    "X60n1133_001:0711b03": "僭議。",
    "X60n1133_001:0711b04": "　釋迦正覺子　　厥號羅睺羅　　密行最第一",
    "X60n1133_001:0711b05": "　應當勤傚學",
    "X60n1133_001:0711b06": "此頌緣起。以明尊者之因行。欲令人倣同先跡故",
    "X60n1133_001:0711b07": "也。梵語釋迦。華言能仁。姓也。號曰牟尼。華言寂默。",
    "X60n1133_001:0711b08": "姓略有五。謂瞿曇。日種。甘蔗。舍夷。釋迦。按過去世",
    "X60n1133_001:0711b09": "大茅草王。捨國從瞿曇仙學道。因姓瞿曇。後因遇",
    "X60n1133_001:0711b10": "難。滴血入地。成卵。日炙而生二子。遂姓日種。養於",
    "X60n1133_001:0711b11": "甘蔗園中。復姓甘蔗。奕葉相承。至懿摩輪王。擯斥",
    "X60n1133_001:0711b12": "四子出國。至雪山側。住舍夷大直林。封疆立國。故",
    "X60n1133_001:0711b13": "姓舍夷。其後父王聞子立國。乃三歎曰。我子能仁。",
    "X60n1133_001:0711b14": "因姓釋迦。此去如來身一百世。姓雖有五。而實剎",
    "X60n1133_001:0711b15": "帝利王種。之一姓也。言正覺者。說法無差謂之正。",
    "X60n1133_001:0711b16": "出生死夢謂之覺。又覺具三義。謂自覺。覺他。覺行",
    "X60n1133_001:0711b17": "圓滿。斯乃如來之德號。行滿果圓大覺之稱也。子",
    "X60n1133_001:0711b18": "者。釋迦如來之貴裔也。厥者其也。亦語辭之美稱",
    "X60n1133_001:0711b19": "也。梵語羅睺羅。華言覆障。亦云執日。昔如來為太",
    "X60n1133_001:0711b20": "子時。父王慮其出家。為娶三夫人。一名瞿夷。二名",
    "X60n1133_001:0711b21": "耶輸陀羅。三名鹿野。然佛無夫婦之道。故無子息。",
    "X60n1133_001:0711b22": "後遊四門。見老病死。覩世非常。啟父出家。父曰。汝",
    "X60n1133_001:0711b23": "無子息。絕吾國嗣。若有子者。聽汝出家。太子以手",
    "X60n1133_001:0711b24": "指耶輸陀羅腹。即便有妊。太子遂夜半越城。苦行",
    "X60n1133_001:0711c01": "六年。耶輸陀羅於王宮中。亦修苦行。由是胎便隱",
    "X60n1133_001:0711c02": "腹。六年始生。故云覆障。又阿修羅。以手障日月。名",
    "X60n1133_001:0711c03": "為羅睺羅。而尊者生時。正值修羅執日。因以為名。",
    "X60n1133_001:0711c04": "尊者顏貌端正。膚體金色。頂如繖葢。鼻高修直。臂",
    "X60n1133_001:0711c05": "垂過膝。肢節無缺。諸根完具。年既長大。佛索出家。",
    "X60n1133_001:0711c06": "父王不聽。耶輸將至樓上。目連飛空接至佛所。佛",
    "X60n1133_001:0711c07": "即付舍利弗度為弟子。授與十戒法。而諸沙彌中",
    "X60n1133_001:0711c08": "最初得戒者。羅睺羅為首。尊者若不出家。位當鐵",
    "X60n1133_001:0711c09": "輪王。王贍部州一天下。出家成阿羅漢。證無生果。",
    "X60n1133_001:0711c10": "佛敕十六羅漢。不聽涅槃。護持正法。為世福田。尊",
    "X60n1133_001:0711c11": "者乃其一也。故今猶現在世。若有施主設食供僧。",
    "X60n1133_001:0711c12": "彼即變身來應。令施者獲殊勝報也。密行第一者。",
    "X60n1133_001:0711c13": "諸經中或云忍辱第一。或云持戒第一。各有因緣。",
    "X60n1133_001:0711c14": "此不繁錄。法華經佛為授記云。汝於來世當得作",
    "X60n1133_001:0711c15": "佛。號蹈七寶華如來。復說偈言。我為太子時。羅睺",
    "X60n1133_001:0711c16": "為長子。我今成佛道。受法為法子。於未來世中。見",
    "X60n1133_001:0711c17": "無量億佛。皆為其長子。一心求佛道。羅睺羅密行。",
    "X60n1133_001:0711c18": "唯我能知之。現為我長子。以示諸眾生。無量億千",
    "X60n1133_001:0711c19": "萬。功德不可數。安住於佛法。以求無上道。是則尊",
    "X60n1133_001:0711c20": "者本是菩薩。而跡現聲聞。故其微密妙行。唯佛能",
    "X60n1133_001:0711c21": "知。今以迹覆本。而名密行。復名覆障。既為佛子。能",
    "X60n1133_001:0711c22": "荷家業。以表成佛。故以行居首也。應當勤傚學者。",
    "X60n1133_001:0711c23": "謂當倣傚學彼。忍辱持戒密行之第一也。",
    "X60n1133_001:0711c24": "　剃髮著縵衣　　受持十戒律　　號曰名沙彌",
    "X60n1133_001:0712a01": "　入道之初基　　外國稱沙彌　　華言名息慈",
    "X60n1133_001:0712a02": "　息除身口惡　　慈濟諸群生",
    "X60n1133_001:0712a03": "初頌從稟法得名。次頌釋名顯義。又初頌相心形",
    "X60n1133_001:0712a04": "異俗。次頌明名從心得。剃髮著縵衣者。圓頂方袍。",
    "X60n1133_001:0712a05": "相同如來也。縵衣。謂縵為一幅。無壇隔割截之相。",
    "X60n1133_001:0712a06": "今時有令沙彌披著比丘五條七條衣者。誠為非",
    "X60n1133_001:0712a07": "法。故唐三藏義淨法師。目擊西方。譯百一羯磨云。",
    "X60n1133_001:0712a08": "求寂之徒。縵條是服。而有輒披五條。深為罪濫。神",
    "X60n1133_001:0712a09": "州之地。久扇斯風。此成非法。勿令披著也。受持十",
    "X60n1133_001:0712a10": "戒律者。受謂從師稟得十戒。領納執持。而無違犯。",
    "X60n1133_001:0712a11": "十戒謂始從不殺。乃至不捉持金銀寶物。然戒是",
    "X60n1133_001:0712a12": "防非止惡之干將。律是處斷輕重開遮持犯之模",
    "X60n1133_001:0712a13": "法也。號曰名沙彌者。由受十戒。得沙彌名。以揀彼",
    "X60n1133_001:0712a14": "形同故也。入道之初基者。謂辭親割愛。希求出離。",
    "X60n1133_001:0712a15": "入法門中。初授十戒。為道基址。次方受比丘菩薩",
    "X60n1133_001:0712a16": "大戒。如造重樓。先布基址。故大方便經云。如人入",
    "X60n1133_001:0712a17": "海。從淺至深。佛法大海。亦復如是。此之謂也。外國",
    "X60n1133_001:0712a18": "稱沙彌者。外國。乃北方胡地。譯師從天竺來。路經",
    "X60n1133_001:0712a19": "胡國。故傳胡語以譯華言。華言者。此方中華之語",
    "X60n1133_001:0712a20": "也。息慈者。謂息除身口七支之惡。廣修眾善。慈濟",
    "X60n1133_001:0712a21": "含生也。然息屬自利。慈是利他。自他兼濟。名真佛",
    "X60n1133_001:0712a22": "子。不墮偏小之行也。",
    "X60n1133_001:0712a23": "　天竺正梵音　　具足而稱言　　室羅末尼羅",
    "X60n1133_001:0712a24": "　此翻為求寂　　寂是圓寂義　　即妙涅槃名",
    "X60n1133_001:0712b01": "　出家當求趣　　至彼涅槃處　　又翻勤策男",
    "X60n1133_001:0712b02": "　勤修策勵故　　斷除諸煩惱　　而趣涅槃岸",
    "X60n1133_001:0712b03": "此頌別釋。以明華梵正義。俾宗趣有旨。名體無失。",
    "X60n1133_001:0712b04": "此沙彌十戒。本以解脫煩惱為宗。妙證涅槃為趣。",
    "X60n1133_001:0712b05": "故也。上三句。正明梵音。下九句。總釋華言。天竺者。",
    "X60n1133_001:0712b06": "古云身毒。或云賢豆。新云印度。此翻為月。良以其",
    "X60n1133_001:0712b07": "土。聖賢繼軌。導凡御物。如月照臨。故諸外國。多稱",
    "X60n1133_001:0712b08": "彼為天方。其土分五。共周九萬餘里。三垂大海。北",
    "X60n1133_001:0712b09": "背雪山。北廣南狹。形如半月。劃野區分。七十餘國。",
    "X60n1133_001:0712b10": "皆號天竺。其中天竺境。乃贍部州地之中央。故佛",
    "X60n1133_001:0712b11": "降誕其間。正梵音者。正非訛也。謂天竺之語。與梵",
    "X60n1133_001:0712b12": "天音無有異。良由世界初成。梵天之眾。下為人祖。",
    "X60n1133_001:0712b13": "世居天竺。故其語是梵語。書是梵書。其後人隨地",
    "X60n1133_001:0712b14": "轉。音各成異。唯天竺存焉。具足而稱言者。揀非略",
    "X60n1133_001:0712b15": "語。以梵音詳稱沙彌為室羅末尼羅也。此翻為求",
    "X60n1133_001:0712b16": "寂等者。此謂此方。翻謂易彼西天之言。而為中華",
    "X60n1133_001:0712b17": "之語也。求是希求。謂其本受十戒。為求出世涅槃",
    "X60n1133_001:0712b18": "之道。不希人天有漏小果。梵語涅槃。華言圓寂。四",
    "X60n1133_001:0712b19": "德備滿名圓。三障永斷名寂。不同二乘。但離見思",
    "X60n1133_001:0712b20": "煩惱。名為解脫。故云為妙。又翻者。是出其別義。義",
    "X60n1133_001:0712b21": "雖小別。而終歸涅槃。以煩惱斷盡。方證圓寂故也。",
    "X60n1133_001:0712b22": "名涅槃為岸者。岸即彼岸。謂生死為此岸。煩惱為",
    "X60n1133_001:0712b23": "中流。若煩惱斷盡。即躋彼岸矣。",
    "X60n1133_001:0712b24": "　沙彌十學處　　今當次第說　　聞已如說行",
    "X60n1133_001:0712c01": "　聖戒體自圓",
    "X60n1133_001:0712c02": "此頌標戒體相。前二句。總標戒相。第三句。明三慧。",
    "X60n1133_001:0712c03": "第四句。正出戒體。十學處者。謂此十戒。正是沙彌",
    "X60n1133_001:0712c04": "所應習學處也。次第說者。顯非越次。及倒說也。聞",
    "X60n1133_001:0712c05": "已如說行者。聞是聞慧。行是修慧。舉前後。以該思",
    "X60n1133_001:0712c06": "慧也。若聞而不行。猶聞人說食。不能自飽。故經云。",
    "X60n1133_001:0712c07": "雖誦千言。不行何益。不如一聞。勤修得益。聖戒體",
    "X60n1133_001:0712c08": "自圓者。謂無作戒體。能成三乘聖果。故持之體圓。",
    "X60n1133_001:0712c09": "而津彼岸。毀之漏囊。而沒中流。言無作者。憑師受",
    "X60n1133_001:0712c10": "發。不發則已。發即全性。而性修交成。任運行善。任",
    "X60n1133_001:0712c11": "運止惡。不俟再作。故云無作。以下別釋戒相。",
    "X60n1133_001:0712c12": "　盡壽不行殺　　人及非人類　　不與他毒藥",
    "X60n1133_001:0712c13": "　墮胎使命終　　若復以種種　　方便斷他命",
    "X60n1133_001:0712c14": "　即獲大重罪　　而招破戒殃",
    "X60n1133_001:0712c15": "此二頌。誡能殺。所殺。結罪之相。初句誡能殺之人。",
    "X60n1133_001:0712c16": "二句四句明所殺之境。三句明殺具。五六句明殺",
    "X60n1133_001:0712c17": "法。下二句結罪。盡壽不行殺者。謂終身不作殺害",
    "X60n1133_001:0712c18": "也。殺有三種。一用內色。謂以身手頭足打他令死。",
    "X60n1133_001:0712c19": "二用外色。謂以瓦木刀矟弓箭銅鐵鉛錫。遙擲彼",
    "X60n1133_001:0712c20": "人令死。三用內外色。謂手捉瓦木刀矟弓箭銅鐵",
    "X60n1133_001:0712c21": "等打他使死。若不用內色外色內外色殺者。毒藥",
    "X60n1133_001:0712c22": "是也。復有作坑。穽弶撥。呪術。及推墮水火中令死。",
    "X60n1133_001:0712c23": "皆殺之屬也。人及非人類者。人謂男女黃門等。非",
    "X60n1133_001:0712c24": "人謂鬼神畜生。蜎飛蠕動等。凡有命者。皆所殺境",
    "X60n1133_001:0713a01": "也。不與他毒藥墮胎使命終者。謂在胎中初受身",
    "X60n1133_001:0713a02": "命二根。於中起方便殺。與彼女人毒藥。或按女腹。",
    "X60n1133_001:0713a03": "或令重作。或使擔重物。或使急走。或鍼血脈。若為",
    "X60n1133_001:0713a04": "殺彼母。而故墮胎。母死犯不可悔罪。胎死犯可悔",
    "X60n1133_001:0713a05": "罪。若為殺胎。而胎死。犯不可悔罪。母死犯可悔罪。",
    "X60n1133_001:0713a06": "若復以種種方便斷他命者。謂作種種方法。令其",
    "X60n1133_001:0713a07": "斷命。或作機撥坑穽。或遣往惡獸劫賊路中。或讚",
    "X60n1133_001:0713a08": "歎呵罵。令自斷命也。命即壽命。謂六根六識相續",
    "X60n1133_001:0713a09": "而生。名曰壽命。此相續斷。名之為死。故曰斷命。即",
    "X60n1133_001:0713a10": "獲大重罪者。人死犯重罪不可悔。害而不死。犯中",
    "X60n1133_001:0713a11": "可悔。非人死。犯下可悔。若菩薩殺非人。即犯不可",
    "X60n1133_001:0713a12": "悔也。而招破戒殃者。違犯如來禁戒。生不得與清",
    "X60n1133_001:0713a13": "眾同居。死入阿鼻地獄。故地持經云。殺生之罪。能",
    "X60n1133_001:0713a14": "令眾生墮三惡道。若生人中。得二種果報。一者短",
    "X60n1133_001:0713a15": "命。二者多病。世世還他宿命。故曰。破戒殃也。",
    "X60n1133_001:0713a16": "　亦無以瞋心　　打擲諸有情　　四大本一同",
    "X60n1133_001:0713a17": "　豈可興害意",
    "X60n1133_001:0713a18": "此頌悟本離殺。上二句。及第四句離殺。第三句悟",
    "X60n1133_001:0713a19": "本。以悟同體。故離殺害也。亦無以瞋心打擲諸有",
    "X60n1133_001:0713a20": "情者。由瞋心故而行殺害。瞋屬殺因。打擲是殺緣。",
    "X60n1133_001:0713a21": "諸有情者。三界六道一切眾生。皆具心識。非同木",
    "X60n1133_001:0713a22": "石之無情也。四大本一同者。一切眾生。皆以地水",
    "X60n1133_001:0713a23": "火風和合成身。自他無異。故沙彌尼戒經云。哀諸",
    "X60n1133_001:0713a24": "眾生。如己骨髓。如父如母。如子如身。等無差特。普",
    "X60n1133_001:0713b01": "等一心。常志大乘。是也。豈可興害意者。四大既同。",
    "X60n1133_001:0713b02": "殺彼還是殺己。瞋他還是自瞋。若會萬物為己者。",
    "X60n1133_001:0713b03": "即無是事也。涅槃經云。若眾生習近瞋恚。是報熟",
    "X60n1133_001:0713b04": "故。墮於地獄。從地獄出。受畜生身。虎狼師子。熊羆",
    "X60n1133_001:0713b05": "猫狸。鷹鷂之屬。若得人身。具十二惡律儀。若得出",
    "X60n1133_001:0713b06": "家。犯於殺戒。可不慎之。",
    "X60n1133_001:0713b07": "　不教他人作　　見作勿生喜　　但當起慈心",
    "X60n1133_001:0713b08": "　施恩令安樂",
    "X60n1133_001:0713b09": "此頌正明口意二業。教他屬口。生喜屬意。雖不自",
    "X60n1133_001:0713b10": "作教他。然見他作時。心莫生喜。以身口意業所作",
    "X60n1133_001:0713b11": "得罪無輕重故。但當起慈心施恩令安樂者。以悲",
    "X60n1133_001:0713b12": "能拔苦。慈能與樂。出家釋子。非獨不行殺害。猶當",
    "X60n1133_001:0713b13": "行慈施樂。愍彼行殺者罪墮三途。受殺者悲苦無",
    "X60n1133_001:0713b14": "地也。恩者恩惠。即財法二施救濟於彼。以慈心故。",
    "X60n1133_001:0713b15": "三輪空寂。則終日施而無施想。亦無望報之念。其",
    "X60n1133_001:0713b16": "當所得福德。猶如虗空。不可得而思議也。",
    "X60n1133_001:0713b17": "　一切諸含識　　皆是未來佛　　恒應興敬仰",
    "X60n1133_001:0713b18": "　念使早解脫",
    "X60n1133_001:0713b19": "此頌契理生敬。上二句是所敬。下二句是能敬。一",
    "X60n1133_001:0713b20": "切諸含識者。謂一切六道四生。本具如來智識。而",
    "X60n1133_001:0713b21": "為諸無明煩惱之所覆葢。名為含識。故經云。一切",
    "X60n1133_001:0713b22": "眾生。具足清淨如來德相。皆因妄想。而不證得。是",
    "X60n1133_001:0713b23": "也。皆是未來佛者。既具如來清淨德相。是知眾生",
    "X60n1133_001:0713b24": "本來成佛。更不再成。而言未來者。以彼猶存幻妄。",
    "X60n1133_001:0713c01": "據迹而言耳。若悟理者。則不然也。恒應興敬仰者。",
    "X60n1133_001:0713c02": "本具德相。故須常生敬仰之心。而反加興害意。即",
    "X60n1133_001:0713c03": "是殺未來諸佛矣。念使早解脫者。謂諸眾生。雖具",
    "X60n1133_001:0713c04": "德相。以為諸塵勞妄想。而不證得。故興慈念。願彼",
    "X60n1133_001:0713c05": "速脫塵勞。而登正覺也。",
    "X60n1133_001:0713c06": "　誓自得佛時　　國無有殺者　　咸修一乘道",
    "X60n1133_001:0713c07": "　俱登常寂果",
    "X60n1133_001:0713c08": "此頌發願回向。以前五頌。屬功能。此頌屬戒果。而",
    "X60n1133_001:0713c09": "感依正殊勝之報。然發願即兼回向。以願回自所",
    "X60n1133_001:0713c10": "修善根。向於三處。謂實相。菩提。及眾生也。初句是",
    "X60n1133_001:0713c11": "自回向實相菩提。下三句是回與眾生向實相菩",
    "X60n1133_001:0713c12": "提。實相即真如。菩提即佛道。誓自得佛時者。顯非",
    "X60n1133_001:0713c13": "求聲聞緣覺之道。時謂行滿果圓成等正覺時也。",
    "X60n1133_001:0713c14": "國無有殺者。謂當來成佛世界。眾生皆悉行慈。無",
    "X60n1133_001:0713c15": "瞋害意。咸修一乘道者。謂彼國眾生。唯修佛乘。不",
    "X60n1133_001:0713c16": "習聲聞緣覺之道。俱登常寂果者。不變謂之常。即",
    "X60n1133_001:0713c17": "法身也。法身本離生滅故謂之寂。乃妙覺極果所",
    "X60n1133_001:0713c18": "證。由自持戒諸惡不作。故成法身。而感國中眾生。",
    "X60n1133_001:0713c19": "俱證常寂之果。問曰。求寂十戒。何用回向佛道為。",
    "X60n1133_001:0713c20": "答曰。沙彌十戒。體通大小。非聲聞獨任。若心大則",
    "X60n1133_001:0713c21": "戒廣。功成正覺。心劣則戒小。自感四果。如無出世",
    "X60n1133_001:0713c22": "之心。縱持多戒。福報人天而已。按沙彌尼戒經。大",
    "X60n1133_001:0713c23": "集經等。悉求大乘。回向佛道。又菩薩受齋日。受持",
    "X60n1133_001:0713c24": "十戒。前之五戒。即沙彌後之五戒。故知回向大乘。",
    "X60n1133_001:0714a01": "非人臆議。乃諸經之正旨。況戒如平地。萬善從生。",
    "X60n1133_001:0714a02": "若種殊因。必獲大果也。釋初戒竟。",
    "X60n1133_001:0714a03": "　不得盜他財　　金銀草木等　　乃至禽獸物",
    "X60n1133_001:0714a04": "　無得私竊取　　若欺若詐奪　　偷稅盜關津",
    "X60n1133_001:0714a05": "　自作或教他　　皆犯沙彌禁",
    "X60n1133_001:0714a06": "此頌明能盜所盜。三業結罪之相。初句總標能所。",
    "X60n1133_001:0714a07": "能盜屬人。所盜屬物。第二三句。別出所盜。第四五",
    "X60n1133_001:0714a08": "六句。是盜方法。第七句明身口作業。亦兼意業。以",
    "X60n1133_001:0714a09": "發心盜時。即屬意業。第八句結罪。不得盜他財者。",
    "X60n1133_001:0714a10": "物屬於他。他所守護。不與而取。名之為盜。財乃物",
    "X60n1133_001:0714a11": "之總名也。金銀草木等者。謂物之重無過金銀七",
    "X60n1133_001:0714a12": "寶等。物之輕無過一草一木一針一線等。乃至禽",
    "X60n1133_001:0714a13": "獸物者。謂禽獸所食所護之物。乃至。是舉前後而",
    "X60n1133_001:0714a14": "包括其中。以前雖云金銀等。而未分所屬。今意欲",
    "X60n1133_001:0714a15": "明上則三寶常住師僧父母物。中則官物民物。下",
    "X60n1133_001:0714a16": "至鬼神禽獸物也。無得私竊取者。私盜曰竊。謂如",
    "X60n1133_001:0714a17": "上之物。非但不得偷盜。而亦不得私竊取也。唯識",
    "X60n1133_001:0714a18": "並決論云。闇取他經論讀。乃至一句。皆犯盜竊文",
    "X60n1133_001:0714a19": "句罪。正法念經云。若偷他祕方者。犯重罪。若欺若",
    "X60n1133_001:0714a20": "詐奪者。欺謾也。陵也。詐詭譎也。偽稱他名也。奪強",
    "X60n1133_001:0714a21": "取也。謂非獨不聽盜竊。而亦不得欺詐奪取也。偷",
    "X60n1133_001:0714a22": "稅盜關津者。稅謂應輸稅之物。不得藏匿及私越",
    "X60n1133_001:0714a23": "關津而去。謂非但不聽欺詐奪取。而亦不得偷稅",
    "X60n1133_001:0714a24": "越津。若是三寶父母物。說法勸諭。官不取稅者。不",
    "X60n1133_001:0714b01": "犯。此中論物輕重准錢結罪。自作或教他者。自作",
    "X60n1133_001:0714b02": "屬身。教他屬口。二罪皆等也。皆犯沙彌禁者。指上",
    "X60n1133_001:0714b03": "財物。無論盜竊欺詐越關。自作教他。皆得盜罪。是",
    "X60n1133_001:0714b04": "中犯相若以盜心取他五錢。或直五錢物。隨物在",
    "X60n1133_001:0714b05": "處。舉著餘處。犯不可悔罪。若心生悔。還置本處。亦",
    "X60n1133_001:0714b06": "犯不可悔。若舉物動時。未離本處。犯可悔罪。若發",
    "X60n1133_001:0714b07": "心欲盜而未取。犯下可悔。取而不滿五錢。犯中可",
    "X60n1133_001:0714b08": "悔。若自物想。若同意親友想。若暫用想。若謂無主",
    "X60n1133_001:0714b09": "想。若心狂亂。不自覺知我是沙彌。皆不犯。經云。偷",
    "X60n1133_001:0714b10": "盜之罪。能令眾生墮三惡道。若生人中。得二種果",
    "X60n1133_001:0714b11": "報。一者貧窮。二者共財不得自在。常為奴婢畜生。",
    "X60n1133_001:0714b12": "償他宿債。",
    "X60n1133_001:0714b13": "　出家當義讓　　心存六和敬　　不取於非財",
    "X60n1133_001:0714b14": "　常念行惠施",
    "X60n1133_001:0714b15": "此頌明修和行檀。出家當義讓者。先人後己。故謂",
    "X60n1133_001:0714b16": "之讓。又謙而不敢當也。在家之人。尚輕財重義。況",
    "X60n1133_001:0714b17": "釋子本棄名利出家為道。視金帛如大毒蛇。豈當",
    "X60n1133_001:0714b18": "不義讓者乎。心存六和敬者。和有二義。一理和。謂",
    "X60n1133_001:0714b19": "同證擇滅故。二事和有六。一戒和同修。二見和同",
    "X60n1133_001:0714b20": "解。三身和同住。四利和同均。五口和無諍。六意和",
    "X60n1133_001:0714b21": "同悅。故云非真心無以具六法。非六法無以和群",
    "X60n1133_001:0714b22": "眾。如眾不和。非敬順之道。若心無義讓。六和斯失",
    "X60n1133_001:0714b23": "矣。不取於非財常念行惠施者。心懷義讓。故不取",
    "X60n1133_001:0714b24": "非財。隨施而得。知足受用。念眾生苦。而轉與之。故",
    "X60n1133_001:0714c01": "曰常念行惠施。",
    "X60n1133_001:0714c02": "　願成正覺道　　國中無竊者　　純行於檀度",
    "X60n1133_001:0714c03": "　福智二莊嚴",
    "X60n1133_001:0714c04": "此頌發願回向。以期依正殊勝之報。夫修諸善行。",
    "X60n1133_001:0714c05": "不發願回向無上菩提。終成人天有漏小果。心不",
    "X60n1133_001:0714c06": "離盜。奚由成佛國中眾生無有竊者。不行慧施。正",
    "X60n1133_001:0714c07": "覺無因。何感成佛國中眾生悉行檀波羅蜜。由於",
    "X60n1133_001:0714c08": "布施持戒修習正觀。故得成佛國中眾生。具福智",
    "X60n1133_001:0714c09": "二種資糧。以嚴其身。釋第二戒竟。",
    "X60n1133_001:0714c10": "　婬欲鄙惡事　　沙彌不得作　　男女及畜生",
    "X60n1133_001:0714c11": "　犯即獲重罪",
    "X60n1133_001:0714c12": "此頌呵欲。能犯。所犯。結罪也。初句呵欲不淨。次句",
    "X60n1133_001:0714c13": "懲能犯人。三句明所犯境。四句結罪。婬欲。謂二身",
    "X60n1133_001:0714c14": "交會。鄙惡是猥媟不善法也。沙彌不得作者。事既",
    "X60n1133_001:0714c15": "鄙惡非出家淨行者所為。況生死根本。婬為第一。",
    "X60n1133_001:0714c16": "沙彌離俗。本為期超三界。出欲淤泥。豈可重結漏",
    "X60n1133_001:0714c17": "因。永墮沉淪者哉。男女及畜生者。男謂人男。非人",
    "X60n1133_001:0714c18": "男。女謂人女。非人女。非人即天。龍。鬼神。乃至黃門。",
    "X60n1133_001:0714c19": "二根等。畜生謂一切禽獸。堪為婬境者。犯即獲重",
    "X60n1133_001:0714c20": "罪者。謂於上男女畜生處。作不淨行。得不可悔罪。",
    "X60n1133_001:0714c21": "此中犯相。若於女人大便。小便。及口。三處行婬。犯",
    "X60n1133_001:0714c22": "不可悔。若於男子大便。及口。二處行婬。犯不可悔。",
    "X60n1133_001:0714c23": "若二身和合。止而不婬。犯中可悔。若發心欲作而",
    "X60n1133_001:0714c24": "未和合。犯小可悔。除三處。於餘身分行婬。犯中可",
    "X60n1133_001:0715a01": "悔。若沙彌被他所犯。自心受樂。犯不可悔。心不受",
    "X60n1133_001:0715a02": "樂。犯可悔罪。受樂者。如饑得食。如渴得飲。不受樂",
    "X60n1133_001:0715a03": "者。如熱鐵入身。如刀刺體。亦不得故心以手弄出",
    "X60n1133_001:0715a04": "不淨。如世尊說。吾有二身。一生身。二戒身。若人為",
    "X60n1133_001:0715a05": "我生身起七寶塔。高至梵天。有人虧壞。其罪尚有",
    "X60n1133_001:0715a06": "可悔。虧吾戒身。其罪無量。受報如伊羅龍王。涅槃",
    "X60n1133_001:0715a07": "經云。若眾生習近貪欲。是報熟故。墮地獄中。從地",
    "X60n1133_001:0715a08": "獄出。受畜生身。鴿雀。鴛鴦。魚鱉。獼猴。麞鹿。之屬。若",
    "X60n1133_001:0715a09": "得為人。受黃門。婦女。二根。無根。婬女身。若得出家。",
    "X60n1133_001:0715a10": "犯於婬戒。",
    "X60n1133_001:0715a11": "　蠲除貪欲念　　關閉六情根　　觀身為苦本",
    "X60n1133_001:0715a12": "　志存清淨道",
    "X60n1133_001:0715a13": "此頌教淨身心。而修觀慧。蠲除貪欲念關閉六情",
    "X60n1133_001:0715a14": "根者。謂非但身不犯婬。而心亦不起念。欲得不起。",
    "X60n1133_001:0715a15": "念。須閉六情根。六根既攝。觀慧斯成。言情者。貪愛",
    "X60n1133_001:0715a16": "之義。謂眼耳鼻舌身意之六根。貪愛色聲香味觸",
    "X60n1133_001:0715a17": "法之六塵。故沙彌尼戒經云。目不婬視。耳不婬聽。",
    "X60n1133_001:0715a18": "鼻不婬香。口不婬言。心不存欲。觀身四大。本無所",
    "X60n1133_001:0715a19": "有。計地水火風。無人無我。無壽無命。何所婬妷。何",
    "X60n1133_001:0715a20": "所著乎。觀身為苦本者。頌謂生老病死苦。愛別離",
    "X60n1133_001:0715a21": "苦。怨憎會苦。求不得苦。大小諸橫苦。一大不調。四",
    "X60n1133_001:0715a22": "百四病從生。又內為瞋恚憂愁疑悔婬欲等所苦。",
    "X60n1133_001:0715a23": "外為寒熱風雨饑渴等所苦。如是諸苦。皆由最初",
    "X60n1133_001:0715a24": "一念顛倒。以婬心故。投入母胎。而成此身。是則此",
    "X60n1133_001:0715b01": "身為萬累之本。眾苦之源。若無初念顛倒之心。何",
    "X60n1133_001:0715b02": "由有此眾苦之身。故知此身皆因婬欲而有。欲息",
    "X60n1133_001:0715b03": "眾苦。須蠲欲念。而修觀慧。所謂觀身不淨。觀受是",
    "X60n1133_001:0715b04": "苦。觀心無常。觀法無我。三昧現前。便證無生。而眾",
    "X60n1133_001:0715b05": "苦俱息萬累皆捐矣。志存清淨道者。清淨道。即離",
    "X60n1133_001:0715b06": "欲道。離欲便得涅槃。故云愛盡涅槃。沙彌出家。志",
    "X60n1133_001:0715b07": "求涅槃。若非愛盡。焉稱求寂之名。",
    "X60n1133_001:0715b08": "　願吾成佛國　　無有毀禁者　　悉修淨梵行",
    "X60n1133_001:0715b09": "　三德體圓明",
    "X60n1133_001:0715b10": "此頌發願回向。以期殊勝依正二報也。得佛是正",
    "X60n1133_001:0715b11": "報殊勝。國無毀禁乃至圓明。是依報殊勝也。禁即",
    "X60n1133_001:0715b12": "禁制。謂如來所制戒。不聽毀犯也。梵行即淨行。欲",
    "X60n1133_001:0715b13": "令文義顯了。故華梵雙舉云淨梵行。以自戒清淨。",
    "X60n1133_001:0715b14": "故感梵行眾生來生其國。由除欲念。故得其國眾",
    "X60n1133_001:0715b15": "生三德圓明。三德者。法身。般若。解脫。名三。常樂我",
    "X60n1133_001:0715b16": "淨名德。如世[、/(、*、)]字。不縱不別。不並不缺。朗周法界。",
    "X60n1133_001:0715b17": "體徧十方。故曰圓明。以持戒故法身清淨。欲念蠲",
    "X60n1133_001:0715b18": "除故般若之智朗然。梵行已立故生死煩惱解脫。",
    "X60n1133_001:0715b19": "釋第三戒竟。",
    "X60n1133_001:0715b20": "　妄語虗誑言　　勤策不應為　　未得謂言得",
    "X60n1133_001:0715b21": "　謬證深妙法　　綺飾靡言詞　　兩舌離間彼",
    "X60n1133_001:0715b22": "　惡口而罵詈　　彼此說是非",
    "X60n1133_001:0715b23": "此頌明口業四支罪也。妄語虗誑言者。見言不見。",
    "X60n1133_001:0715b24": "不見言見。聞言不聞。不聞言聞。口與心違。謂之妄",
    "X60n1133_001:0715c01": "語。言不真實。欺他無識。誑惑於人。謂之虗誑。勤策",
    "X60n1133_001:0715c02": "不應為者。謂言不真實。非出家之所為也。未得謂",
    "X60n1133_001:0715c03": "言得謬證深妙法者。謬謂虗謬。證謂證悟。深妙法。",
    "X60n1133_001:0715c04": "亦名上人法。佛告諸比丘。吾以種種呵責妄語。讚",
    "X60n1133_001:0715c05": "不妄語。乃至戲笑。尚不妄語。何況故妄語。自言我",
    "X60n1133_001:0715c06": "得須陀洹果。乃至阿羅漢果。得禪得定。得三昧正",
    "X60n1133_001:0715c07": "受。天來龍來。鬼神來到我所。問義。供養於我。即犯",
    "X60n1133_001:0715c08": "不可悔罪。此中犯相。若向人言。我得道。犯不可悔。",
    "X60n1133_001:0715c09": "若發心欲妄語。而未言者。犯下可悔。乃至發言。前",
    "X60n1133_001:0715c10": "人未解。犯中可悔。言而不盡意者。亦犯中可悔。若",
    "X60n1133_001:0715c11": "言我不墮三途。犯中可悔。言我持戒清淨。婬欲不",
    "X60n1133_001:0715c12": "起。不實者。犯中可悔。若為名聞利養故。坐起行立",
    "X60n1133_001:0715c13": "言語安詳。現得道相。欲令人知。犯中可悔。乃至不",
    "X60n1133_001:0715c14": "誦經言誦經。非論師言論師。非律師言律師。非坐",
    "X60n1133_001:0715c15": "禪言坐禪。無所習誦言有所習誦。悉犯中可悔。若",
    "X60n1133_001:0715c16": "聞言不聞。見言不見。無而言有等。皆犯可悔。佛告",
    "X60n1133_001:0715c17": "諸比丘。世有二賊。一者實非淨行。自稱淨行。二者",
    "X60n1133_001:0715c18": "為口腹故。不真實。非己有。於人前。故作妄語。自言",
    "X60n1133_001:0715c19": "我得上人法。是中為口腹者。最上大賊。以盜受人",
    "X60n1133_001:0715c20": "飲食故。寧噉灰炭。吞食糞土。利刀破腹。不以虗妄",
    "X60n1133_001:0715c21": "稱上人法。而得供養。禪秘要經云。若實不見白骨",
    "X60n1133_001:0715c22": "等觀。自言我得不淨觀等。此人命終之後。疾如電",
    "X60n1133_001:0715c23": "雨。墮阿鼻獄。壽命一劫。從地獄出。墮餓鬼中。八千",
    "X60n1133_001:0715c24": "歲啗熱鐵丸。從餓鬼出。墮畜生中。生恒負重。死復",
    "X60n1133_001:0716a01": "剝皮。經五百生。還生人中。聾盲瘖啞。癃殘百疾。以",
    "X60n1133_001:0716a02": "為衣服。如是諸苦。不可具說。又正報頌云。妄語誑",
    "X60n1133_001:0716a03": "人巧。地獄受苦拙。燄鋸解其身。熱鐵耕其舌。灌之",
    "X60n1133_001:0716a04": "以洋銅。磨之以剛鐵。悲痛碎骨髓。呻吟常嗚咽。習",
    "X60n1133_001:0716a05": "報頌云。妄語入三途。三途罪已決。餘業生人道。被",
    "X60n1133_001:0716a06": "謗常憂結。還為他所誑。恨心如火熱。智者勿尤人。",
    "X60n1133_001:0716a07": "驗果因須滅。綺飾靡言詞者。綺綾綺也。靡美麗也。",
    "X60n1133_001:0716a08": "謂粧飾美麗之浮言。如織綿綺。以惑人心意也。成",
    "X60n1133_001:0716a09": "實論云。語雖是實。非時而說。亦落綺語。法苑云。夫",
    "X60n1133_001:0716a10": "忠言所以顯理。綺語所以乖真。由忠故有實。有實",
    "X60n1133_001:0716a11": "故德生。德生故所以成聖。由綺語故虗妄。虗妄故",
    "X60n1133_001:0716a12": "罪生。罪生故受苦。故知趣理求聖。要須實說。說若",
    "X60n1133_001:0716a13": "虗假。終為乖理。若言不正。皆名綺語。且諸綺語不",
    "X60n1133_001:0716a14": "益自他。唯增放逸。長諸不善。墮落三途。後出為人。",
    "X60n1133_001:0716a15": "所有正語。人亦不信。智論偈言。有墮餓鬼中。火燄",
    "X60n1133_001:0716a16": "從口出。四向發大聲。是為口業過。若欲廣名聞。為",
    "X60n1133_001:0716a17": "人所信受。是故當至誠。不應作綺語。正報頌云。綺",
    "X60n1133_001:0716a18": "語無義理。令人心惑亂。自喪於善根。洋銅擘口灌。",
    "X60n1133_001:0716a19": "燄鐵燒其舌。腹藏皆燋爛。此痛不可忍。悲號常呌",
    "X60n1133_001:0716a20": "喚。習報頌云浮言翳真理。為此沉惡趣。去彼暫歸",
    "X60n1133_001:0716a21": "人。出言無曉喻。生無信仰心。恒被他笑具。為人覺",
    "X60n1133_001:0716a22": "羞耻。何不出典句。兩舌離間彼者。謂傳他彼此之",
    "X60n1133_001:0716a23": "言。令生鬬亂。致使父子兄弟朋友。離間恩義。乃至",
    "X60n1133_001:0716a24": "前譽後毀。面是背非等。華首經佛說偈言。惡口而",
    "X60n1133_001:0716b01": "兩舌。好出他過失。如是不善人。無惡而不造。正報",
    "X60n1133_001:0716b02": "頌云。兩舌鬪亂人。地獄被分裂。獄卒擘其口。燄刀",
    "X60n1133_001:0716b03": "割其舌。苦痛既如此。加之以饑渴。惡業不自由。還",
    "X60n1133_001:0716b04": "飲身中血。習報頌云。讒毀害人深。固受三途苦。設",
    "X60n1133_001:0716b05": "使得人身。餘報仍依怙。眷屬多弊惡。違逆恣瞋怒。",
    "X60n1133_001:0716b06": "但其惡不忘。地獄無今古。惡口而罵詈者。正斥曰",
    "X60n1133_001:0716b07": "罵。傍及曰詈。惡口謂出麤惡之言。罵辱。毀謗。呪詛",
    "X60n1133_001:0716b08": "等。法句經云。雖為沙門。不攝身口。麤言惡說。多所",
    "X60n1133_001:0716b09": "中傷。身死魂去。輪轉三途。自生自死。苦惱無量。諸",
    "X60n1133_001:0716b10": "佛聖賢。所不愛惜。假令身雖無過。不慎口業。亦墮",
    "X60n1133_001:0716b11": "惡道。業報經偈云。麤言觸惱人。好發他陰私。剛強",
    "X60n1133_001:0716b12": "難調伏。生燄口餓鬼。阿含經云。寧以利劍割截其",
    "X60n1133_001:0716b13": "舌。不以惡言麤語。墮三惡道。佛告諸比丘。有二種",
    "X60n1133_001:0716b14": "人。一向入地獄。若非梵行。自稱梵行。若真梵行。而",
    "X60n1133_001:0716b15": "以非梵行謗之。縱然是實。亦不應說。大方廣總持",
    "X60n1133_001:0716b16": "經佛言。乃至誹謗一四句偈。當知是業。定墮地獄。",
    "X60n1133_001:0716b17": "永不見佛。以惡眼視發菩提心人。故得無眼報。以",
    "X60n1133_001:0716b18": "惡口謗發菩提心人。故得無舌報。發覺淨心經。佛",
    "X60n1133_001:0716b19": "告六十初發心菩薩言。汝等過去。於拘留孫佛教",
    "X60n1133_001:0716b20": "中出家學道。於禁戒多聞頭陀功德。皆悉放逸。時",
    "X60n1133_001:0716b21": "有二法師比丘。汝於彼所誹謗婬欲。為利養名聞",
    "X60n1133_001:0716b22": "因緣。於彼親友施主家。嫉妬慳貪。於二法師之親",
    "X60n1133_001:0716b23": "友施主。汝復破壞離散。兩舌毀辱。令生疑惑。不生",
    "X60n1133_001:0716b24": "信心。說非法事。令彼敬信者。斷諸善根。作諸障礙。",
    "X60n1133_001:0716c01": "汝等為是業故。於六十二百千歲。墮於阿鼻大地",
    "X60n1133_001:0716c02": "獄中。復於四萬歲墮於活地獄中。復於二萬歲中。",
    "X60n1133_001:0716c03": "墮黑繩地獄。復於八百千歲。墮熱地獄。於彼獄捨",
    "X60n1133_001:0716c04": "命已。後得人身。於五百世中。生盲無目。以業障故。",
    "X60n1133_001:0716c05": "所生之處。一切闇鈍。忘失本心。善根閉塞。少於威",
    "X60n1133_001:0716c06": "力。眾皆捨棄。恒被欺凌。為人憎惡毀呰誹謗。常生",
    "X60n1133_001:0716c07": "邊地。貧賤之處。下種姓家。從此捨身已。於後五百",
    "X60n1133_001:0716c08": "歲中。正法滅時。還生惡國惡處。下姓貧賤之家。常",
    "X60n1133_001:0716c09": "被毀謗。忘失本心。所作善根。常有障礙。雖暫遇明。",
    "X60n1133_001:0716c10": "還被翳暗。於彼五百歲後。一切業障。爾乃滅盡。如",
    "X60n1133_001:0716c11": "經所說。切當慎之。一言輕謗。窮劫受殃。可不懼哉。",
    "X60n1133_001:0716c12": "彼此說是非者。謂向此說彼。向彼說此。挑唆鬬諍。",
    "X60n1133_001:0716c13": "乃至證入人罪。發宣人短等。正法念處經偈云。若",
    "X60n1133_001:0716c14": "人纔妄語。彼人速輕賤。善人皆捨離。天亦不攝護。",
    "X60n1133_001:0716c15": "常憎嫉他人。與諸眾生惡。方便惱亂他。因是入地",
    "X60n1133_001:0716c16": "獄。律言。夫為佛子。言常說實。不應為盟自雪。表他",
    "X60n1133_001:0716c17": "不信。設被誣謗。亦不應作誓。時六群比丘。有小事",
    "X60n1133_001:0716c18": "至。便作呪詛。言我若作如是事。當墮三惡道。不生",
    "X60n1133_001:0716c19": "佛法中。若汝作如是事。亦墮三惡道。不生佛法中。",
    "X60n1133_001:0716c20": "佛言。不應爾。聽作如是語。若我作如是事。南無佛。",
    "X60n1133_001:0716c21": "若汝作如是事。亦南無佛。按此口業四支。前一妄",
    "X60n1133_001:0716c22": "言證聖。得上人法。犯罪不可悔。後三及餘小妄語。",
    "X60n1133_001:0716c23": "得罪可悔。故未曾有經云。佛告祇陀太子曰。妄語",
    "X60n1133_001:0716c24": "有二。一重。二輕。為供養故。外現精進。內行邪濁。向",
    "X60n1133_001:0717a01": "人妄說。得禪境界。或言見佛。見龍。見鬼。如是之人。",
    "X60n1133_001:0717a02": "名大妄語。犯是罪者。墮阿鼻獄。又復妄語。能令殺",
    "X60n1133_001:0717a03": "人。破壞人家。復有妄語。違失期契。令他瞋恨。如是",
    "X60n1133_001:0717a04": "名為下妄語。墮小地獄。其餘戲笑。及諸理匿禁之",
    "X60n1133_001:0717a05": "事。或有言無。或無言有。不犯戒也。沙彌尼戒經云。",
    "X60n1133_001:0717a06": "見惡不傳。聞惡莫宣。惡言真譬。常行四等。無有非",
    "X60n1133_001:0717a07": "言。言輒說道。常嘆經法。菩薩正戒。志於大乘。不為",
    "X60n1133_001:0717a08": "小乘也。",
    "X60n1133_001:0717a09": "　賢者一心持　　遠離口業過　　不為虗誑行",
    "X60n1133_001:0717a10": "　善法日增長",
    "X60n1133_001:0717a11": "此頌明惡離善增。乃戒之功能也。賢者一心持遠",
    "X60n1133_001:0717a12": "離口業過者。口業四過。觸事便成。若非一心。則無",
    "X60n1133_001:0717a13": "能守護。何能離過。故經云。守口如瓶。防意如城。是",
    "X60n1133_001:0717a14": "也。不為虗誑行善法日增長者。謂言常說實。則善",
    "X60n1133_001:0717a15": "法自增。行若不虗。則定慧日長矣。",
    "X60n1133_001:0717a16": "　後成無上道　　所有實語者　　皆來生其國",
    "X60n1133_001:0717a17": "　悉具四辯才",
    "X60n1133_001:0717a18": "此頌明因殊果勝也。以除口四過。得成無上道。具",
    "X60n1133_001:0717a19": "足八音四辯之正報。故其依報亦如也。四辯才者。",
    "X60n1133_001:0717a20": "一捷疾辯。二廣大辯。三甚深辯。四無盡辯。亦名四",
    "X60n1133_001:0717a21": "無礙辯謂諸菩薩智慧明了。辯說無滯。故云無礙",
    "X60n1133_001:0717a22": "辯才。一義無礙辯。謂於一切諸法義理而通達無",
    "X60n1133_001:0717a23": "滯也。二法無礙辯。謂於一切諸法名字而分別無",
    "X60n1133_001:0717a24": "滯也。三辭無礙辯。謂隨順一切眾生殊方異俗之",
    "X60n1133_001:0717b01": "語。為其演說諸法名字義理。辭說無滯。令彼各各",
    "X60n1133_001:0717b02": "得解也。四樂說無礙辯。謂隨順一切眾生根性所",
    "X60n1133_001:0717b03": "樂聞法。而為演說。圓融無滯也。以離虗妄無義味",
    "X60n1133_001:0717b04": "語。故得諸法甚深義無礙辯。以除兩舌離間語。故",
    "X60n1133_001:0717b05": "得廣大分別諸法無礙辯。以離惡口麤言。眾生受",
    "X60n1133_001:0717b06": "樂。故得樂說無盡無礙辯。以離無益綺語。故得演",
    "X60n1133_001:0717b07": "說捷疾言辭無礙辯。釋第四戒竟。",
    "X60n1133_001:0717b08": "　諸穀華果酒　　不得飲甞齅　　亦無授與人",
    "X60n1133_001:0717b09": "　增長愚癡業",
    "X60n1133_001:0717b10": "此頌明業因果。初三句業因。後一句業果。又初句",
    "X60n1133_001:0717b11": "是塵。二三句是根。以根取塵。故成業也。諸穀。謂稻",
    "X60n1133_001:0717b12": "麻粟麥豆等。華。謂松菊蓮華等。果。謂甘蔗葡萄果",
    "X60n1133_001:0717b13": "等。酒。謂以上穀麥華果等釀成。能醉人者是也。不",
    "X60n1133_001:0717b14": "得飲甞齅者。飲謂咽吞。甞謂舌甞。齅謂鼻齅。有人",
    "X60n1133_001:0717b15": "飲然後醉。有人甞齅亦醉。縱令甞齅不醉。恐生漸",
    "X60n1133_001:0717b16": "染。故制不聽。亦無授與人者。謂自雖不飲。亦不得",
    "X60n1133_001:0717b17": "與人飲。令他迷惑失慧。造諸惡業。故戒經云。而菩",
    "X60n1133_001:0717b18": "薩應生一切眾生明達之慧。而反更生一切眾生",
    "X60n1133_001:0717b19": "顛倒之心者是也。增長愚癡業者。以現世飲酒。則",
    "X60n1133_001:0717b20": "顛倒錯亂迷惑真性。後生則增長愚冥失智慧種。",
    "X60n1133_001:0717b21": "故經云。飲酒多放逸。現世常愚癡。忘失一切事。常",
    "X60n1133_001:0717b22": "被智者呵。來世常闇鈍。多失諸功德。是故黠慧人。",
    "X60n1133_001:0717b23": "離諸飲酒失。又云。若人能捨酒。正行於法戒。彼到",
    "X60n1133_001:0717b24": "第一處。無死無生處。",
    "X60n1133_001:0717c01": "　酒為眾惡門　　造作諸過失　　出家而飲酒",
    "X60n1133_001:0717c02": "　非佛釋種子",
    "X60n1133_001:0717c03": "此頌明酒過患。非釋子所宜也。前頌明增自他之",
    "X60n1133_001:0717c04": "業。今頌明長自身之惡。酒為眾惡門者。門以能通",
    "X60n1133_001:0717c05": "出入為義。謂飲酒者。貪瞋癡等惡。從此而入。殺盜",
    "X60n1133_001:0717c06": "婬妄等罪。由此而出。故婆沙論云。昔有一近事。稟",
    "X60n1133_001:0717c07": "性仁賢。受持五戒。專精不犯。後於一時。為渴所逼。",
    "X60n1133_001:0717c08": "見一器中。有酒如水。遂取飲之。便犯酒戒。鄰雞來",
    "X60n1133_001:0717c09": "入。盜殺而食。鄰女尋雞來入其室。強逼交通。鄰家",
    "X60n1133_001:0717c10": "告官。拒諱誑語。如是五戒。皆由酒犯。故云眾惡門",
    "X60n1133_001:0717c11": "也。造作諸過失者。沙彌尼戒經云。酒有三十六失。",
    "X60n1133_001:0717c12": "失道破家危身喪命。皆悉由之。牽東引西。持南著。",
    "X60n1133_001:0717c13": "北。不能諷經。不敬三寶。輕易師友。不孝父母。心意",
    "X60n1133_001:0717c14": "閉塞。世世愚癡。不值大道。其心無識。故不飲酒。欲",
    "X60n1133_001:0717c15": "離五陰。五欲。五葢。得五神通。得度五道。故不飲酒。",
    "X60n1133_001:0717c16": "出家而飲酒非佛釋種子者。酒既失道破家危身",
    "X60n1133_001:0717c17": "喪命。故在家智人。五戒近事。猶尚棄捨。況出家為",
    "X60n1133_001:0717c18": "釋迦如來法王之子而不棄離。若不捨離。即非佛",
    "X60n1133_001:0717c19": "之弟子。故佛言。若言我是佛弟子者。不得飲酒。乃",
    "X60n1133_001:0717c20": "至小草頭一滴。亦不得飲。若有重病。固疾。餘藥治",
    "X60n1133_001:0717c21": "不瘥。醫教以酒為藥者。不犯。然不得託病而服。",
    "X60n1133_001:0717c22": "　信戒不虧違　　顛倒業皆離　　除蓋修念慧",
    "X60n1133_001:0717c23": "　五根力成就",
    "X60n1133_001:0717c24": "此頌道品四科。夫欲證無上菩提。必修道品為先。",
    "X60n1133_001:0718a01": "要除葢漏。須以戒為本。然道非慧不進。戒非信不",
    "X60n1133_001:0718a02": "生。是知信為道源功德母。出生無量施戒聞慧根",
    "X60n1133_001:0718a03": "力覺道解脫三昧聖財。如是聖財。非戒不護。故律",
    "X60n1133_001:0718a04": "本云。欲護聖法財。眾集聽我說。以要言之。三乘聖",
    "X60n1133_001:0718a05": "果。六度萬行。靡不由之而出。行者以信出家。當遵",
    "X60n1133_001:0718a06": "如來禁戒。性遮齊護。乃曰不虧違。由不虧違。定慧",
    "X60n1133_001:0718a07": "從生。故云顛倒業皆離也。葢即五葢。一貪欲葢。謂",
    "X60n1133_001:0718a08": "貪愛世間財色物等。二瞋恚葢。謂於違情境上。而",
    "X60n1133_001:0718a09": "生忿怒之心。三睡眠葢。意識惛熟曰睡。五情闇冥",
    "X60n1133_001:0718a10": "曰眠。四掉悔葢。身心妄動曰掉。過後憂惱曰悔。五",
    "X60n1133_001:0718a11": "疑葢。由無明癡惑。不別真偽。猶豫不決。故謂之疑。",
    "X60n1133_001:0718a12": "如是五法。覆蔽行者之心。不能發生定慧諸善法",
    "X60n1133_001:0718a13": "等。故名為葢。念慧。念即四念處。慧即四正勤。四念",
    "X60n1133_001:0718a14": "處者。一觀身不淨。謂觀自他之身。從頭至足。雜穢",
    "X60n1133_001:0718a15": "充滿。眾生顛倒執之為淨。而生貪著。故令觀身不",
    "X60n1133_001:0718a16": "淨也。二觀受是苦。受即受取。謂眾生顛倒以六根",
    "X60n1133_001:0718a17": "妄取六塵為樂。不知樂是苦因。故令觀受是苦也。",
    "X60n1133_001:0718a18": "三觀心無常。謂此識心。體性遷流。念念扳緣。生滅",
    "X60n1133_001:0718a19": "不停。眾生顛倒執之為常。故令觀心無常也。四觀",
    "X60n1133_001:0718a20": "法無我。謂一切善惡諸法。本無有我。何以故。若善",
    "X60n1133_001:0718a21": "法是我。則惡法應無有我。若惡法是我。則善法應",
    "X60n1133_001:0718a22": "無有我。而眾生妄計。謂我能行善行惡。執為主宰。",
    "X60n1133_001:0718a23": "故令觀法無我也。此之四法。皆由眾生於色受想",
    "X60n1133_001:0718a24": "行識五蘊之身。起四顛倒。於色起淨倒。於受起樂",
    "X60n1133_001:0718b01": "倒。於想行起我倒。於心起常倒。如來令修此觀。以",
    "X60n1133_001:0718b02": "除四倒。故名四念處。念即能觀之觀。處即所觀之",
    "X60n1133_001:0718b03": "境也。四正勤者。一已生惡法令除斷。二未生惡法",
    "X60n1133_001:0718b04": "不令生。三未生善法令生。四已生善法令增長。此",
    "X60n1133_001:0718b05": "四皆名正勤者。正則不邪。勤則不怠。謂於此四法。",
    "X60n1133_001:0718b06": "一心勤行精進故也。五根者。一信根。謂信於正道",
    "X60n1133_001:0718b07": "及助道法。能出生一切無漏禪定解脫三昧也。正",
    "X60n1133_001:0718b08": "道即四念處助道即五停心也。二精進根。謂既信",
    "X60n1133_001:0718b09": "正助道法。而倍策精進。勤求不息也。三念根。謂但",
    "X60n1133_001:0718b10": "念正助道法。而心觀想。不令邪妄。而得入也。四定",
    "X60n1133_001:0718b11": "根。謂攝心正助道法。心即寂定相應。不散動也。五",
    "X60n1133_001:0718b12": "慧根。謂四念處之慧。為定法所攝。則內性自照。不",
    "X60n1133_001:0718b13": "從他知。是名為慧也。行者先修四念處觀。雖善萌",
    "X60n1133_001:0718b14": "微發。根猶未生。恐善萌易壞。今修五法。使善根生。",
    "X60n1133_001:0718b15": "故名為根也。五力者。名同五根。但以力能破壞惡",
    "X60n1133_001:0718b16": "法。成辦善法。謂善根雖生。惡猶未除。須更修習。令",
    "X60n1133_001:0718b17": "根成惡破。故復立名為力。信能斷疑。不為偏邪所",
    "X60n1133_001:0718b18": "動。精進能除身心懈怠。成辦出世之法。念能破諸",
    "X60n1133_001:0718b19": "邪想。成就一切出世正念功德。定能破諸散亂。發",
    "X60n1133_001:0718b20": "諸事理禪定。慧謂四念處之慧。照了一切諸法。能",
    "X60n1133_001:0718b21": "除邪妄之執。破諸偏小之慧。行者欲修念慧。須離",
    "X60n1133_001:0718b22": "顛倒業。要除葢漏。應閉眾惡之門。念慧增明。則根",
    "X60n1133_001:0718b23": "力成就矣。釋第五戒竟。",
    "X60n1133_001:0718b24": "　薰佩塗末香　　華鬘瓔珞具　　種種嚴飾身",
    "X60n1133_001:0718c01": "　俱犯沙彌禁",
    "X60n1133_001:0718c02": "此頌明根塵。能嚴所嚴。能犯所犯也。薰佩乃至種",
    "X60n1133_001:0718c03": "種嚴飾。是所嚴之觸塵。身即能嚴身根。亦是能犯",
    "X60n1133_001:0718c04": "之人。禁是所犯之罪。薰謂焚名香以薰身。及衣服",
    "X60n1133_001:0718c05": "資具等。佩謂佩帶。塗謂以香為末。塗拭身衣等。花",
    "X60n1133_001:0718c06": "鬘謂貫花為鬘。以嚴身首。瓔珞謂聯七寶莊飾。而",
    "X60n1133_001:0718c07": "嚴身項也。種種嚴飾身者。謂以諸綾羅綢絹蚕口",
    "X60n1133_001:0718c08": "之服。及指環臂釧等。而嚴身體。也俱犯沙彌禁者。",
    "X60n1133_001:0718c09": "釋子剃除鬚髮。棄捨飾好。觀身不淨。念世無常。少",
    "X60n1133_001:0718c10": "欲知足。麤布為衣。糞掃為服。豈可自違本信。反貪",
    "X60n1133_001:0718c11": "香華瓔珞嚴身之具。害物傷慈。違佛明制。隨作得",
    "X60n1133_001:0718c12": "罪。故云俱犯沙彌禁。",
    "X60n1133_001:0718c13": "　捨離憍逸行　　不著於世塵　　修習如意足",
    "X60n1133_001:0718c14": "　六通以自嚴",
    "X60n1133_001:0718c15": "此頌離著修定。上二句離著。下二句修定。捨離憍",
    "X60n1133_001:0718c16": "逸行不著於世塵者。如上世間嚴身之具。是憍慢",
    "X60n1133_001:0718c17": "放逸之本。有妨進修無漏聖道。復能染污行者之",
    "X60n1133_001:0718c18": "心。故曰世塵。修習如意足者。即四如意足。謂所修",
    "X60n1133_001:0718c19": "之法。如願皆得滿足。一欲如意足。謂凡所修習一",
    "X60n1133_001:0718c20": "切諸法。若無樂欲之心。事必不遂。若能樂欲。所願",
    "X60n1133_001:0718c21": "念處之觀。皆得成就。二念如意足。謂念專注所觀",
    "X60n1133_001:0718c22": "之境。一心正住。若非一心。觀法斷絕。若能一心。所",
    "X60n1133_001:0718c23": "願皆得。三精進如意足。謂行者惟專觀理。使無間",
    "X60n1133_001:0718c24": "雜。故曰精進。然凡所修習一切諸法。若無精進事",
    "X60n1133_001:0719a01": "必不成。若能精進。所願皆得。四思惟如意足。謂所",
    "X60n1133_001:0719a02": "修習。若能思惟彼理。心不馳散。所願皆得也。六通",
    "X60n1133_001:0719a03": "以自嚴者。通即神通。神明天心。通名慧性。天然之",
    "X60n1133_001:0719a04": "慧。徹照無礙。故名神通。一天眼通。能見六道眾生。",
    "X60n1133_001:0719a05": "死此生彼。苦樂之相。及見一切世間種種形色無",
    "X60n1133_001:0719a06": "有障礙也。二天耳通。能聞六道眾生苦樂憂喜言",
    "X60n1133_001:0719a07": "語。及世間種種音聲也。三他心通。能知六道眾生",
    "X60n1133_001:0719a08": "心之所念也。四宿命通。能知自他過去一世。乃至",
    "X60n1133_001:0719a09": "百千萬世宿命。及所作之事也。五身如意通。能以",
    "X60n1133_001:0719a10": "自身隨意變現。或大或小。飛行自在。山海無礙。此",
    "X60n1133_001:0719a11": "沒彼出。彼沒此出也。六漏盡通。漏即三界見思惑。",
    "X60n1133_001:0719a12": "斷此惑盡。不受三界生死。而得神通也。前四如意",
    "X60n1133_001:0719a13": "足屬定。通因定生。故六通藉四如意而發。四正勤",
    "X60n1133_001:0719a14": "是慧。慧觀不勤。念處不成。及招散動。如風中燈。今",
    "X60n1133_001:0719a15": "修如意。如加密室。令定慧安隱均平。則五根善法。",
    "X60n1133_001:0719a16": "若似若真。任運而生。譬如陰陽調適。一切種子悉",
    "X60n1133_001:0719a17": "有根生。是故行者。捨離憍逸。則念慧根力成就。不",
    "X60n1133_001:0719a18": "著世塵。則五葢自除。修習如意。則六通並發。欲得",
    "X60n1133_001:0719a19": "六通莊嚴身心。須棄世間種種飾好。故沙彌尼戒",
    "X60n1133_001:0719a20": "經云。欲除六衰。以戒為香。求誦深法。以為真實。三",
    "X60n1133_001:0719a21": "十二相。以為瓔珞。德植眾好。以為被服。願得六通",
    "X60n1133_001:0719a22": "無礙。六度導人。是也。釋第六戒竟。",
    "X60n1133_001:0719a23": "　歌舞倡妓樂　　琴瑟與簫笛　　棊局并博塞",
    "X60n1133_001:0719a24": "　斯皆不得作　　故往而觀聽　　二罪俱不輕",
    "X60n1133_001:0719b01": "　不著諸見聞　　七覺意現前",
    "X60n1133_001:0719b02": "此頌根塵識也。前一頌明自作。後一頌初句。明他",
    "X60n1133_001:0719b03": "作。而故往觀聽。次句結罪。下二句明根不粘塵。則",
    "X60n1133_001:0719b04": "覺意三昧自現矣。歌謂口出歌曲。舞謂身為戲舞。",
    "X60n1133_001:0719b05": "倡妓乃音樂之總稱。琴古制長三尺六寸六分。前",
    "X60n1133_001:0719b06": "廣後狹。腰闊四寸。上圓下方。五弦。十三暉。後文王",
    "X60n1133_001:0719b07": "加二弦。而成七也。瑟本制五十弦。後析而用其半",
    "X60n1133_001:0719b08": "也。簫編小竹管為之。大者二十三管。長尺四寸。小",
    "X60n1133_001:0719b09": "者十六管。長尺二寸。笛以竹筒為之。尺四寸。七孔。",
    "X60n1133_001:0719b10": "羗笛三孔。棊局猶今之棊盤戲也。棊有二種。一團",
    "X60n1133_001:0719b11": "棊。二象棊。謂以象牙飾之。故也。博謂博戲。掩取人",
    "X60n1133_001:0719b12": "財物。賽謂行棊相塞。共決勝負也。斯皆不得作者。",
    "X60n1133_001:0719b13": "謂沙彌出家。本為捨離俗逸。勤修策勵。以冀涅槃。",
    "X60n1133_001:0719b14": "故於歌舞等。俱不應作也。故往而觀聽者。觀是眼",
    "X60n1133_001:0719b15": "根。聽是耳根。故往。顯非無心若路由彼過。不故心",
    "X60n1133_001:0719b16": "觀聽。無犯。二罪俱不輕者。謂自作及往觀聽。皆得",
    "X60n1133_001:0719b17": "本罪也不著諸見聞者。謂眼耳二根。不染如上聲",
    "X60n1133_001:0719b18": "色等塵。然見屬眼識。聞屬耳識。以根對塵。故有識",
    "X60n1133_001:0719b19": "生。識以了別為義。謂能了別塵境美惡。善不善等。",
    "X60n1133_001:0719b20": "七覺意現前者。七覺意。亦名七菩提分。意謂正念。",
    "X60n1133_001:0719b21": "覺謂覺了所修之法。是真是偽也。一擇法覺。行者",
    "X60n1133_001:0719b22": "以智慧觀察諸法。揀真棄偽。而不謬取也。二精進",
    "X60n1133_001:0719b23": "覺。不雜曰精。無間曰進。行者覺了苦行無益之事。",
    "X60n1133_001:0719b24": "而於正法中。專心而無間歇也。三喜覺。謂心契真",
    "X60n1133_001:0719c01": "法。故得歡喜。而覺了此喜。從正法生。不從顛倒生",
    "X60n1133_001:0719c02": "也。四除覺。謂覺了除去煩惱妄想虗偽之法。真正",
    "X60n1133_001:0719c03": "善根而得增長也。五捨覺。謂覺了虗偽不實之法。",
    "X60n1133_001:0719c04": "捨離永不追悔也。六定覺。謂行者發禪定時。覺了",
    "X60n1133_001:0719c05": "諸禪。不生煩惱妄想也。七念覺念即思念。謂行者",
    "X60n1133_001:0719c06": "修諸道法時。善能覺了。常使定慧均平也。然擇法。",
    "X60n1133_001:0719c07": "精進。喜。三覺屬慧。除。捨。定。三覺屬定。念覺。即兼定",
    "X60n1133_001:0719c08": "慧。行者以修此七覺。即得入於聖道。是故行者修",
    "X60n1133_001:0719c09": "行。須別真偽。即不謬取境界。於諸世間。不實見聞。",
    "X60n1133_001:0719c10": "而永捨除。一心精進。以禪悅法喜。而自娛樂。故曰",
    "X60n1133_001:0719c11": "現前。沙彌尼戒經云。常自修身。順行正法。不為邪",
    "X60n1133_001:0719c12": "行。一心歸佛。誦經行正。以為法樂。釋第七戒竟。",
    "X60n1133_001:0719c13": "　牀榻諸座等　　過量不聽作　　高宜一尺六",
    "X60n1133_001:0719c14": "　廣大亦不應　　彫漆紗羅帳　　上妙氈褥被",
    "X60n1133_001:0719c15": "　放逸不順教　　坐臥即獲罪",
    "X60n1133_001:0719c16": "此頌臥具法。初頌明牀量。次頌上二句。明物非體。",
    "X60n1133_001:0719c17": "下二句違教結罪。牀謂木牀。繩牀。直脚。曲脚牀等。",
    "X60n1133_001:0719c18": "牀狹而長者曰榻。諸座等。謂高座。卑座。大座。小座。",
    "X60n1133_001:0719c19": "乃至浴牀等。過量。謂過於尺六。及長廣之量。高宜",
    "X60n1133_001:0719c20": "一尺六者。謂除牀陛下。脚高如來八指。如來八指。",
    "X60n1133_001:0719c21": "長中人一肘。當周尺一尺五寸。論云。佛一指。有二",
    "X60n1133_001:0719c22": "寸也。廣大亦不應者。謂當隨身所宜。如阿含經云。",
    "X60n1133_001:0719c23": "陛下足長尺六非高。濶四尺非廣。長八尺非大。越",
    "X60n1133_001:0719c24": "此量者。名高廣大牀。復有八種牀。一金牀。二銀牀。",
    "X60n1133_001:0720a01": "三牙牀。四角牀。五佛牀。六辟支佛牀。七羅漢牀。八",
    "X60n1133_001:0720a02": "師僧牀。初四約物辨貴。體不合坐。下四約人辨大。",
    "X60n1133_001:0720a03": "縱令地鋪。擬於尊人。亦不合坐。彫漆者。謂彫鏤漆",
    "X60n1133_001:0720a04": "彩。以物貴價高。亦名高廣。故律云。高牀卑牀。有二",
    "X60n1133_001:0720a05": "種。一者下牀。名卑。二者麤弊。亦名卑。高者二種。高",
    "X60n1133_001:0720a06": "大名高。妙好者亦名高。妙好即彫鏤漆彩金銀牙",
    "X60n1133_001:0720a07": "角等。紗羅帳及上妙氈褥被。非出家解脫生死者",
    "X60n1133_001:0720a08": "所宜。乃王臣俗士所尚。以縱恣幻軀。增長漏業。故",
    "X60n1133_001:0720a09": "佛不聽。若故違佛制。若坐若臥。即得犯戒罪。",
    "X60n1133_001:0720a10": "　出家屏憍恣　　折伏我慢懷　　履踐八正道",
    "X60n1133_001:0720a11": "　而坐法空牀",
    "X60n1133_001:0720a12": "此頌離過修道。證諸法空。憍慢者。恃己凌也。高舉",
    "X60n1133_001:0720a13": "為性。生苦為業。由此生死輪迴。受苦無量。眾生所",
    "X60n1133_001:0720a14": "以不得解脫生死者。皆由憍恣我慢。出家本為脫",
    "X60n1133_001:0720a15": "離生死。固當屏息憍恣。折伏我慢煩惱。煩惱不息。",
    "X60n1133_001:0720a16": "而欲修證聖道者。其猶蒸砂作飯也。履踐八正道",
    "X60n1133_001:0720a17": "者。履踐猶修進也。八正道。亦名八聖道。分一正見。",
    "X60n1133_001:0720a18": "謂見。四諦理。能破有無之邪見。二正思惟。謂正念",
    "X60n1133_001:0720a19": "思惟觀察。令正觀增長也。三正語。謂以無漏慧。常",
    "X60n1133_001:0720a20": "攝口業。遠離虗妄不實之語。四正業。謂攝心住於",
    "X60n1133_001:0720a21": "清淨正業。而斷於邪妄之行。五正命。謂除四邪命。",
    "X60n1133_001:0720a22": "而常乞自活也。六正精進。謂修戒定慧。一心專精。",
    "X60n1133_001:0720a23": "無有間歇也。七正念。謂念戒定慧正助道法。而堪",
    "X60n1133_001:0720a24": "能進至涅槃也。八正定。謂攝諸散亂。則身心寂靜。",
    "X60n1133_001:0720b01": "正住真空之理。決定不移也。此八通名正道者。正",
    "X60n1133_001:0720b02": "以不邪為義。今此八法。不依偏邪而行。故名為正。",
    "X60n1133_001:0720b03": "是諸賢聖之所遊履。而通至涅槃。故名為道。從四",
    "X60n1133_001:0720b04": "念處。四正勤。四如意足。五根。五力。七覺意。至此八",
    "X60n1133_001:0720b05": "正道。名七科法門。合為三十七品道法。乃諸行者",
    "X60n1133_001:0720b06": "修行入道之階梯也。而坐法空牀者。坐是能依。牀",
    "X60n1133_001:0720b07": "是所依。由行者能修習正見。思惟觀察。世間事業。",
    "X60n1133_001:0720b08": "虗妄不實。屏息憍慢。而行正命。於正助道法。一念",
    "X60n1133_001:0720b09": "精進。則身心寂靜。見於諦理。即住真空而不動。是",
    "X60n1133_001:0720b10": "曰坐法空牀。故經云。法空以為座。是也。釋第八戒",
    "X60n1133_001:0720b11": "竟。",
    "X60n1133_001:0720b12": "　凡為出家者　　過中不得食　　非時而噉嚼",
    "X60n1133_001:0720b13": "　如來深訶責",
    "X60n1133_001:0720b14": "此頌明噉嚼持犯相。上半頌明持。下半頌明犯。凡",
    "X60n1133_001:0720b15": "為出家者。謂出家五眾人也。過中不得食者。謂日",
    "X60n1133_001:0720b16": "過西一線。即不得食。非時而噉嚼者。時謂明相出。",
    "X60n1133_001:0720b17": "乃至日中。非時謂日過西一線。乃至明相未出。此",
    "X60n1133_001:0720b18": "非釋子受食之時。故曰非時。噉謂食飯麨粥餅等。",
    "X60n1133_001:0720b19": "嚼謂食瓜果菜等。若有病緣。聽服丸散湯膏。乃至",
    "X60n1133_001:0720b20": "一切醎苦辛酸灰土糞溺。不堪任為食者。如羌桂",
    "X60n1133_001:0720b21": "油醋等。亦不聽多食。若饑渴病緣。聽食糖蜜。五果。",
    "X60n1133_001:0720b22": "八。漿五果者。一訶子。二鞞[革*益]勒。似桃。此方無也。三",
    "X60n1133_001:0720b23": "餘甘子。四蓽茇。五胡椒。八漿者。一梨。二閻浮子。形",
    "X60n1133_001:0720b24": "大如瓜。此方無也。三酸棗。四甘蔗。五蕤果。六藕汁。",
    "X60n1133_001:0720c01": "七婆樓師。似蘡薁子。此方無也。八蒲萄。如此八種。",
    "X60n1133_001:0720c02": "用物壓為漿。以囊濾之。盛於淨器。澄如水色。乃聽",
    "X60n1133_001:0720c03": "飲之。其餘橘柚石榴蕉子等汁。不醉人者。亦得為",
    "X60n1133_001:0720c04": "漿必須物壓淨濾。不得咬嚼。及與煎湯。今有非時",
    "X60n1133_001:0720c05": "食橄攬。蜜瓜。蜜冬。蜜煎薯蕷者。誠為非法。宜速改",
    "X60n1133_001:0720c06": "之。如有重病藥治不瘥。醫教噉嚼。宜於屏處與之。",
    "X60n1133_001:0720c07": "病瘥即當禁絕。若非喪命因緣。決不可託輕小病",
    "X60n1133_001:0720c08": "而食。自招愆咎。沙彌尼戒經云。若長者國王過日",
    "X60n1133_001:0720c09": "中後。施亦不得食。終死不犯也。如來深訶責者。佛",
    "X60n1133_001:0720c10": "言。非時食者。是破戒人。是犯盜人。盜檀越物。非施",
    "X60n1133_001:0720c11": "主意。施主無福。以失物故。諸婆羅門。尚不非時食。",
    "X60n1133_001:0720c12": "外道梵志。亦不邪食。況我弟子。知法行法。而當爾",
    "X60n1133_001:0720c13": "耶。凡如此者。非我弟子。是盜我法利。著無法人。盜",
    "X60n1133_001:0720c14": "名盜食。一團一撮。片鹽片醋。死墮燋腸地獄。吞熱",
    "X60n1133_001:0720c15": "鐵丸。從地獄出。生猪狗中。食諸不淨。及生惡鳥。人",
    "X60n1133_001:0720c16": "怪其聲。後生餓鬼。還於寺中在圊廁內。噉食糞穢。",
    "X60n1133_001:0720c17": "並百千萬歲。更生人中。貧窮下賤。人所厭惡。所有",
    "X60n1133_001:0720c18": "言說。人不信用。不如盜一人物。其罪尚輕。割奪多",
    "X60n1133_001:0720c19": "人良祐福田故。斷絕出世道故。是大劫賊。是即餓",
    "X60n1133_001:0720c20": "鬼。為罪窟宅。其時食者。是即福田。是即出家。是即",
    "X60n1133_001:0720c21": "天人良友。是即天人導師。如佛所說。可不戒哉。",
    "X60n1133_001:0720c22": "　一切眾生類　　皆貪於食味　　流轉三界中",
    "X60n1133_001:0720c23": "　未暫離食住",
    "X60n1133_001:0720c24": "此頌明流轉因。一切眾生類皆貪於食味者。一切",
    "X60n1133_001:0721a01": "眾生謂六道四生也。六道。即天。人。修羅。地獄。餓鬼。",
    "X60n1133_001:0721a02": "畜生四生。即胎。卵。濕。化。如是眾生。皆依食住。食有",
    "X60n1133_001:0721a03": "四種。一段食。段謂形段。以香味觸為體。即飯麨豆",
    "X60n1133_001:0721a04": "肉羮漿等。二觸食。觸謂觸對。六識觸對前境。喜樂",
    "X60n1133_001:0721a05": "生心。自然不饑。如男女相觸。觀戲劇等。受著。終日",
    "X60n1133_001:0721a06": "而自飽也。三思食。思謂意思。即第六識。思可意境。",
    "X60n1133_001:0721a07": "潤益諸根。壽命得住。如人思想飲食不死。及魚鱉",
    "X60n1133_001:0721a08": "蝦蟆虵等。四識食識即第八執持之相。由前三食",
    "X60n1133_001:0721a09": "勢分所資。令此識增勝。能執持諸根大種故。又地",
    "X60n1133_001:0721a10": "獄眾生。及無色界。識無邊處天等。皆用識持。以為",
    "X60n1133_001:0721a11": "其食。流轉三界中未暫離食住者。經云。眾生以此",
    "X60n1133_001:0721a12": "四食流轉生死。是也。三界。謂欲界。色界。無色界。欲",
    "X60n1133_001:0721a13": "界。即人。及四趣。六欲天也。色界即四禪天也。無色",
    "X60n1133_001:0721a14": "界。即四空天也。然諸眾生輪迴三界。皆依四食而",
    "X60n1133_001:0721a15": "住。若離四食。命不自全。故欲界以段為食。謂上二",
    "X60n1133_001:0721a16": "界無香味二塵故。餘之三食。則徧通三界。故曰未",
    "X60n1133_001:0721a17": "暫離食住。增一經。佛告比丘。當共專念捨除世間",
    "X60n1133_001:0721a18": "四種之食。求辦出世間五種食。一禪悅食。二願食。",
    "X60n1133_001:0721a19": "三念食。四八解脫食。五喜食。是為出世間之食也。",
    "X60n1133_001:0721a20": "　欲斷輪轉因　　鬼畜食應除　　學佛中道義",
    "X60n1133_001:0721a21": "　便獲九種禪",
    "X60n1133_001:0721a22": "此頌明斷習修證。欲斷煩惱因鬼畜食應除者。眾",
    "X60n1133_001:0721a23": "生既以食為生死因。而生死最劣者。無過鬼畜。苟",
    "X60n1133_001:0721a24": "習其因。便招其果。故佛制斷其因。令同三世佛食。",
    "X60n1133_001:0721b01": "經云。晨起諸天食。日中諸佛食。日西畜生食。日暮",
    "X60n1133_001:0721b02": "鬼神食。以劣因既斷。勝果漸圓。又非時不食。現獲",
    "X60n1133_001:0721b03": "四益。一少昏眠。二無宿食患。三身輕安隱。四心易",
    "X60n1133_001:0721b04": "得定。有如是利。故制中食。學佛中道義者。學謂習",
    "X60n1133_001:0721b05": "學。中即中正。謂絕有無二邊之對待。觀此現前一",
    "X60n1133_001:0721b06": "念之心。非空非假。即空即假。由觀一念中故。一中",
    "X60n1133_001:0721b07": "一切中。無空無假。而不中。以三觀當處。皆能絕待。",
    "X60n1133_001:0721b08": "故名中道然諸佛如來。恒處中道。故離非時。所以",
    "X60n1133_001:0721b09": "世尊自誕王宮。乃至涅槃。於其中間七十九年。未",
    "X60n1133_001:0721b10": "甞非時受食。故婆沙論云。世尊性離非時食故。僧",
    "X60n1133_001:0721b11": "本學佛。遠離二邊。故不非時食也。便獲九種禪者。",
    "X60n1133_001:0721b12": "○一自性禪。謂菩薩從前所行世出世間諸善。一",
    "X60n1133_001:0721b13": "心安住止觀禪定位中。言自性者。謂所修之禪。觀",
    "X60n1133_001:0721b14": "心實相。不從外得。即自性本有之定也。○二一切",
    "X60n1133_001:0721b15": "禪。謂修此禪定。則自行化他一切諸法。無不攝也。",
    "X60n1133_001:0721b16": "名有三種。一善法樂住禪。二出生三昧。功德禪三。",
    "X60n1133_001:0721b17": "利益眾生禪。○三難禪。謂此禪定不易修也。名有",
    "X60n1133_001:0721b18": "三種。一久習禪定。心得自在。哀愍眾生。捨第一禪",
    "X60n1133_001:0721b19": "樂。而生欲界。二依此禪定。生出無量無邊不可思",
    "X60n1133_001:0721b20": "議諸深三昧。超過二乘之上。三依此禪定得無上",
    "X60n1133_001:0721b21": "菩提也。○四一切門禪。謂一切禪定。皆由此門而",
    "X60n1133_001:0721b22": "出。名有四種。一有覺有觀。即初禪也。二喜俱禪。即",
    "X60n1133_001:0721b23": "二禪也。三樂俱禪。即三禪也。四除俱禪。即四禪也。",
    "X60n1133_001:0721b24": "○五善人禪。謂一切善法。無所不攝。乃大根眾生",
    "X60n1133_001:0721c01": "之所共修。名有九種。一不味著禪。二慈心俱禪。三",
    "X60n1133_001:0721c02": "悲心俱禪。四喜心俱禪。五捨心俱禪。○六一切行",
    "X60n1133_001:0721c03": "禪。謂大乘一切行法。無不含攝也。名有十三種。一",
    "X60n1133_001:0721c04": "善禪。二無記化他禪。三上分禪四觀分禪。五自他",
    "X60n1133_001:0721c05": "利禪。六正念禪。七出生神力功德禪。八名緣禪。名",
    "X60n1133_001:0721c06": "即名相。緣即因緣。九義緣禪。即諸法義理因緣也。",
    "X60n1133_001:0721c07": "十止相緣禪。十一舉相緣禪。十二捨相緣禪。十三",
    "X60n1133_001:0721c08": "現法樂住第一義禪。○七除惱禪。謂修此定。能除",
    "X60n1133_001:0721c09": "滅眾生種種苦惱。名有八種。一呪術所依禪。二除",
    "X60n1133_001:0721c10": "病禪。三雲雨禪。四等度禪。五饒益禪。六調伏禪。七",
    "X60n1133_001:0721c11": "開覺禪。八等作禪。○八此世他世樂禪。謂修此定",
    "X60n1133_001:0721c12": "能令眾生悉得現世未來一切之樂。名有九種。一",
    "X60n1133_001:0721c13": "神足變現。調伏眾生禪。二隨說調伏眾生禪。三教",
    "X60n1133_001:0721c14": "誡變現調伏眾生禪。四為惡眾生示惡趣禪。五失",
    "X60n1133_001:0721c15": "辨眾生以辯饒益禪。六失念眾生以念饒益禪。七",
    "X60n1133_001:0721c16": "造不顛倒論。微妙讚頌。為令正法久住禪。八世間",
    "X60n1133_001:0721c17": "技術義饒益攝取眾生禪。九暫息惡趣放光明禪。",
    "X60n1133_001:0721c18": "○九清淨淨禪。謂依此定。一切煩惱惑業悉皆斷",
    "X60n1133_001:0721c19": "盡。即得大菩提清淨之果。名為清淨。重言淨者。以",
    "X60n1133_001:0721c20": "清淨之相。亦不可得也。名有十種。一世間清淨淨",
    "X60n1133_001:0721c21": "不味不染污禪。二出世間清淨淨禪。三方便清淨",
    "X60n1133_001:0721c22": "淨禪。四根本清淨淨禪。五根本上勝進清淨淨禪。",
    "X60n1133_001:0721c23": "六入住起力清淨淨禪。七捨復入力清淨淨禪。八",
    "X60n1133_001:0721c24": "神通所作力清淨淨禪。九離一切見清淨淨禪。十",
    "X60n1133_001:0722a01": "煩惱智障斷清淨淨禪。此九種大禪。出地持經中。",
    "X60n1133_001:0722a02": "謂諸菩薩。既披弘誓利益眾生。則當進修深廣大",
    "X60n1133_001:0722a03": "行。然深廣之行。無過禪定。故言禪。則一切皆攝。所",
    "X60n1133_001:0722a04": "謂若諸菩薩成道。轉法輪。入涅槃。勝妙功德。思惟",
    "X60n1133_001:0722a05": "修法。利生方便。皆在其中。是故菩薩欲修六度萬",
    "X60n1133_001:0722a06": "行。集諸福智。成無上道。當習此九種大禪然此九",
    "X60n1133_001:0722a07": "禪。悉從三觀而得。三觀圓融。即一中一切中。無空",
    "X60n1133_001:0722a08": "無假而不中。是為中道。故云學佛中道義。便獲九",
    "X60n1133_001:0722a09": "種禪。釋第九戒竟。",
    "X60n1133_001:0722a10": "　金銀珍寶物　　沙彌不受畜　　設有檀越施",
    "X60n1133_001:0722a11": "　以供佛法僧　　為彼興福故　　乃聽而受用",
    "X60n1133_001:0722a12": "　若自私積財　　即犯動策禁",
    "X60n1133_001:0722a13": "此頌持犯之相。上二句遮禁。中四句開聽。後二句",
    "X60n1133_001:0722a14": "違禁獲罪。金銀珍寶物者。金謂已成金。未成金。銀",
    "X60n1133_001:0722a15": "謂已成銀。未成銀。珍寶物謂七寶及錢等。沙彌不",
    "X60n1133_001:0722a16": "受畜者。受謂受取。畜謂畜持。如僧祇律云。時有比",
    "X60n1133_001:0722a17": "丘。將一沙彌歸看親里。路經曠野。中道有非人。化",
    "X60n1133_001:0722a18": "作龍形。右繞沙彌。以華散上。讚言善哉。大得善利。",
    "X60n1133_001:0722a19": "比丘到親里已。欲還。時親里婦言。道逈多乏。可持",
    "X60n1133_001:0722a20": "是錢去。市易所須。沙彌受取。繫著衣頭而去。中道",
    "X60n1133_001:0722a21": "非人見沙彌持錢在比丘後行。化作龍來。左繞沙",
    "X60n1133_001:0722a22": "彌。以土坌上。說言。汝失善利。沙彌便啼。比丘顧問。",
    "X60n1133_001:0722a23": "汝何故啼。沙彌言。我不憶有過。無故得惱。師言汝",
    "X60n1133_001:0722a24": "有所捉耶。答曰。持是錢來。師言捨棄。棄已。非人復",
    "X60n1133_001:0722b01": "如前供養。有如是之失。妨道敗德。故佛喻之為大",
    "X60n1133_001:0722b02": "毒虵。是故不聽受畜。設有檀越施等者。設有。乃假",
    "X60n1133_001:0722b03": "況之辭。檀施也。越度也。謂彼施主。能行檀度。即便",
    "X60n1133_001:0722b04": "越度貧窮苦海也。彼既能施。故越度苦海。而所受",
    "X60n1133_001:0722b05": "施者。豈當秘惜。為有漏業。應更為彼作福。轉供三",
    "X60n1133_001:0722b06": "寶。是故聽受。如或不然。私畜即犯沙彌戒也。",
    "X60n1133_001:0722b07": "　諸有快樂具　　不可生貪愛　　生死不斷絕",
    "X60n1133_001:0722b08": "　因由貪著故",
    "X60n1133_001:0722b09": "此頌生死根源也。諸有快樂。具不可生貪愛者。除",
    "X60n1133_001:0722b10": "金銀錢寶外。所有衣服資具。并餘翫物。亦不可愛",
    "X60n1133_001:0722b11": "著也。生死不斷絕因用貪著故者。貪為生死之根。",
    "X60n1133_001:0722b12": "如蠅著唾。愛為有漏之源。猶龜念水。所以愛不重",
    "X60n1133_001:0722b13": "不生娑婆。欲得無生。當絕愛源。故云愛盡涅槃。是",
    "X60n1133_001:0722b14": "也。",
    "X60n1133_001:0722b15": "　世利不染身　　恒修少欲行　　聖法財日長",
    "X60n1133_001:0722b16": "　當證十力智",
    "X60n1133_001:0722b17": "此頌離染證道。行者不被世間名利染污身心。常",
    "X60n1133_001:0722b18": "修少欲知足之行。則信。施。戒。聞。慧。慚。愧。根。力。覺。道。",
    "X60n1133_001:0722b19": "解脫。諸禪三昧。無量勝妙法財。晝夜增長矣。由此",
    "X60n1133_001:0722b20": "增長圓滿。故於當來得證如來十種智力。一知是",
    "X60n1133_001:0722b21": "處非處智力。謂佛於一切因緣果報。審實能知。如",
    "X60n1133_001:0722b22": "作善業。即知定得樂報。名知是處。若作惡業。得受",
    "X60n1133_001:0722b23": "樂報。無有是處。名知非處。如是種種。皆悉徧知。二",
    "X60n1133_001:0722b24": "知業智力。謂佛知一切眾生過去未來現在。業緣。",
    "X60n1133_001:0722c01": "果報。生處。皆悉徧知。三知定智力。謂佛知諸禪三",
    "X60n1133_001:0722c02": "昧。自在無礙。其淺深次第。如實徧知。四知根智力。",
    "X60n1133_001:0722c03": "謂佛於諸眾生根性勝劣。得果大小。皆實徧知。五",
    "X60n1133_001:0722c04": "知欲智力。謂佛知諸眾生。種種欲樂。善惡不同。如",
    "X60n1133_001:0722c05": "實徧知。六知性智力。謂佛知世間眾生種種界性",
    "X60n1133_001:0722c06": "不同。如實徧知。七知至處道智力。謂佛於六道有",
    "X60n1133_001:0722c07": "漏行所至處。涅槃無漏行所至處。如實徧知。八知",
    "X60n1133_001:0722c08": "天眼智力。謂佛天眼清淨。見諸眾生。死時生時。端",
    "X60n1133_001:0722c09": "正醜陋。善惡業緣。如實徧知無礙。九知宿命智力。",
    "X60n1133_001:0722c10": "謂佛知種種宿命。一世乃至百千萬世。一劫乃至",
    "X60n1133_001:0722c11": "百千萬劫。我在彼中死此生彼。死彼生此。姓名。飲",
    "X60n1133_001:0722c12": "食。壽命長短。如實徧知。十知永斷習氣智力。謂佛",
    "X60n1133_001:0722c13": "於一切煩惱惑。及餘習氣。永斷不生。如實徧知。此",
    "X60n1133_001:0722c14": "十通名為力者。謂諸佛所得如實智用。通達一切",
    "X60n1133_001:0722c15": "了了分明。無能壞。無能勝。故名為力。諸大菩薩。亦",
    "X60n1133_001:0722c16": "分得此智力。但比佛小劣。故沒不受名。如上所明",
    "X60n1133_001:0722c17": "持戒發願修諸道品。并九種大禪。多是菩薩所得",
    "X60n1133_001:0722c18": "自行化他之法。今此十力乃諸佛所得自行化他",
    "X60n1133_001:0722c19": "法門。故知菩薩持戒發願。不修道品除諸障惱。欲",
    "X60n1133_001:0722c20": "得諸大禪定。無有是處。諸禪不具。欲證十力。亦無",
    "X60n1133_001:0722c21": "是處。故第九清淨淨禪。於一切煩惱惑業。悉皆斷",
    "X60n1133_001:0722c22": "盡。即得大菩提清淨之果。是也。釋第十戒竟。",
    "X60n1133_001:0722c23": "　如是十禁戒　　前四為根本　　慎勿輕毀犯",
    "X60n1133_001:0722c24": "　而失沙彌性　　犯重如斷頭　　不許更重受",
    "X60n1133_001:0723a01": "　比丘及菩薩　　悉皆無其分　　後六設有虧",
    "X60n1133_001:0723a02": "　深慚向師悔　　斷於後作心　　戒品還圓淨",
    "X60n1133_001:0723a03": "　犯罪無慚愧　　覆藏不發露　　罪垢日夜增",
    "X60n1133_001:0723a04": "　後墮三惡道",
    "X60n1133_001:0723a05": "此中四頌。統結前之十戒。初句總標。下句別結。先",
    "X60n1133_001:0723a06": "結性戒。次結遮罪。如是十禁戒者。從初不殺。至後",
    "X60n1133_001:0723a07": "不受畜金銀寶物。前四為根本者。謂殺盜婬妄。為",
    "X60n1133_001:0723a08": "諸戒之根本。如樹之根。壞則枝葉花果悉皆墮落。",
    "X60n1133_001:0723a09": "性戒亦爾。隨犯其一。餘悉失矣。沙彌性者。即無作",
    "X60n1133_001:0723a10": "戒體也。犯重如斷頭者。根本一毀。如人斷頭。終不",
    "X60n1133_001:0723a11": "復活。故經云。若犯十戒中重戒。更受十戒。及比丘",
    "X60n1133_001:0723a12": "戒。菩薩戒。無有是處。故云悉皆無其分。是知此戒。",
    "X60n1133_001:0723a13": "能為比丘戒。菩薩戒。乃至無上菩提。而作根本。故",
    "X60n1133_001:0723a14": "云慎勿輕毀犯。後六設有虧深慚向師悔等者。謂",
    "X60n1133_001:0723a15": "不飲酒。至不受畜金銀之六遮戒。設有虧犯。即須",
    "X60n1133_001:0723a16": "深生慚愧。向和尚。或阿闍梨。發露懺悔。誓不更作。",
    "X60n1133_001:0723a17": "戒體還得清淨圓滿。不同前四性戒。犯即滅擯。不",
    "X60n1133_001:0723a18": "通懺悔。言性戒者。無問受戒與不受戒作之性自",
    "X60n1133_001:0723a19": "是惡。不由佛遮制故有善惡。作之即墮落三途。若",
    "X60n1133_001:0723a20": "受佛戒已。犯之更加違制之罪。言遮者。是佛遮制。",
    "X60n1133_001:0723a21": "不聽沙彌違犯也。犯罪無愧慚覆藏不發露等者。",
    "X60n1133_001:0723a22": "謂犯遮戒。不生慚愧之心。覆藏瑕玼。不肯向人發。",
    "X60n1133_001:0723a23": "露。如盆覆草。晝夜增長。罪亦如是。因移果熟。即便",
    "X60n1133_001:0723a24": "墮落地獄餓鬼畜生三惡道中。已釋十戒竟。次釋",
    "X60n1133_001:0723b01": "隨律行法。",
    "X60n1133_001:0723b02": "　沙彌受戒已　　復有不應作　　所謂弄兵杖",
    "X60n1133_001:0723b03": "　恣意騎乘輿",
    "X60n1133_001:0723b04": "此頌隨律行法初相。上二句總標。下皆別列。沙彌",
    "X60n1133_001:0723b05": "受戒已者。揀非形同也。復有不應作者。除上十戒。",
    "X60n1133_001:0723b06": "此下諸條軌則。違出離行。故不聽沙彌作也。所謂",
    "X60n1133_001:0723b07": "弄兵杖者。所謂。乃發語之辭。為下名句文身之綱",
    "X60n1133_001:0723b08": "領也。弄謂為戲弄。兵杖乃弓箭矛矟刃斧之總稱",
    "X60n1133_001:0723b09": "也。恣意騎乘輿者。謂恣情肆意。乘車策馬等。沙彌",
    "X60n1133_001:0723b10": "尼戒經云。自身無疾。不得乘車馬象。當念輕舉八",
    "X60n1133_001:0723b11": "不思議神通之達。以為車乘。",
    "X60n1133_001:0723b12": "　籠繫諸飛鳥　　畜養於六畜　　戲彈禽獸類",
    "X60n1133_001:0723b13": "　看捕魚鱉等",
    "X60n1133_001:0723b14": "此頌明殺因緣。籠謂牢籠。繫謂繫縛。諸飛鳥。是空",
    "X60n1133_001:0723b15": "行眾生。畜養於六畜者。謂馬牛羊雞犬豕。為俗之",
    "X60n1133_001:0723b16": "所畜養。道與俗違。故不聽畜。若為知時守護。聽畜",
    "X60n1133_001:0723b17": "雄雞牡犬。飛曰禽。走曰獸。戲彈是殺法。魚鱉是水",
    "X60n1133_001:0723b18": "族眾生。看捕是隨喜殺。等者。謂一切水陸空行眾",
    "X60n1133_001:0723b19": "生。皆不得看他捕捉也。",
    "X60n1133_001:0723b20": "　焚山堰塞瀆　　墾掘并耕犁　　種植於五穀",
    "X60n1133_001:0723b21": "　販賣賈客作　　學習奇伎藝　　地理及醫巫",
    "X60n1133_001:0723b22": "　占相示吉凶　　仰觀星曆數　　談說國政事",
    "X60n1133_001:0723b23": "　及與世言論　　評議諸物價　　與他共諍利",
    "X60n1133_001:0723b24": "　馳騁於四方　　邪求以活命　　自作若教他",
    "X60n1133_001:0723c01": "　盡犯沙彌行",
    "X60n1133_001:0723c02": "此頌四邪命食。謂以邪法而自活命根也。焚即燒",
    "X60n1133_001:0723c03": "也。堰謂以物壅塞上流。令下水枯涸。殘害水族故",
    "X60n1133_001:0723c04": "也。瀆謂江河淮濟溪溝之總名也。墾掘謂開闢田",
    "X60n1133_001:0723c05": "地也。耕亦犁也。又人曰耕。牛曰犁。按世界初成。地",
    "X60n1133_001:0723c06": "生粳米。不假人力。因世諍奪。粳米漸減。共立大人",
    "X60n1133_001:0723c07": "王。為眾處分。自大人王後。耕掘漸興矣。若按此土",
    "X60n1133_001:0723c08": "神農氏。斵木為耜。揉木為耒。始教民植五穀。至於",
    "X60n1133_001:0723c09": "帝嚳之子后稷。好為稼穡。舜因以掌農正。造牛犁",
    "X60n1133_001:0723c10": "也。五穀如酒戒出。賤買貴賣曰販。行曰啇。坐曰賈。",
    "X60n1133_001:0723c11": "客作即受他雇也。學習奇伎藝者。謂學知日月五",
    "X60n1133_001:0723c12": "星。原夢。地動。鬼語。鳥語。獸語。占相豐險。日月五星",
    "X60n1133_001:0723c13": "相鬬。醫藥。章算。數卜。歌舞。伎樂。諸工巧技術也。談",
    "X60n1133_001:0723c14": "說國政事及與世言論者。國以正理立法曰政。政",
    "X60n1133_001:0723c15": "之所行曰事。非經律之語。曰世論。沙彌尼戒經云。",
    "X60n1133_001:0723c16": "不得論說俗事。不講王者臣吏賊事。是也。四邪命",
    "X60n1133_001:0723c17": "食者。一下口食。謂種植田園。和合湯藥也。二仰口",
    "X60n1133_001:0723c18": "食。謂仰觀星宿日月。風雨雷電霹靂。術數之學也。",
    "X60n1133_001:0723c19": "三方口食。謂曲媚豪勢。通使四方。巧言多求也。四",
    "X60n1133_001:0723c20": "維口食。謂學習種種奇藝。呪術。瞻相。卜算。四方馳",
    "X60n1133_001:0723c21": "求也。焚山塞瀆墾掘耕犁種植醫藥。是下口食。學",
    "X60n1133_001:0723c22": "習奇藝地理占相。是維口食。觀星曆數。是仰口食。",
    "X60n1133_001:0723c23": "談說國政。世間言論。評議物價。馳騁四方。並屬方",
    "X60n1133_001:0723c24": "口食也。販賣客作。與他諍利。悉是邪求。乃至戲弄",
    "X60n1133_001:0724a01": "兵杖。看捕魚鱉等。皆非隨順法。故自作教他。盡犯",
    "X60n1133_001:0724a02": "沙彌行。沙彌出家。為修道業。棄世緣務。閒居靜處。",
    "X60n1133_001:0724a03": "捨四邪命奉。四正教。一居深山菜根草果。隨得資",
    "X60n1133_001:0724a04": "身。二常行乞食。三檀越送食。四僧中淨食。是釋子",
    "X60n1133_001:0724a05": "清淨自活。不為邪求惡求也。",
    "X60n1133_001:0724a06": "　非賢不可友　　非聖不可宗　　莫與年少交",
    "X60n1133_001:0724a07": "　狎近而親厚",
    "X60n1133_001:0724a08": "此頌親師擇友。謂友須良朋。師宗明哲。近必耆德。",
    "X60n1133_001:0724a09": "莫交年少。日近時親。情染漸染。敗名喪德。由此始",
    "X60n1133_001:0724a10": "也。",
    "X60n1133_001:0724a11": "　在家出家女　　居止勿同處　　路逢不相談",
    "X60n1133_001:0724a12": "　亦不共船載　　書疏絕往來　　無令浣割裁",
    "X60n1133_001:0724a13": "　不從彼乞求　　貸借與贈遺　　彼若惠施己",
    "X60n1133_001:0724a14": "　無宜輒受取　　設持於異物　　亦無察視之",
    "X60n1133_001:0724a15": "　若彼請法時　　傍有宿德人　　或彼所尊者",
    "X60n1133_001:0724a16": "　乃可而為說　　說已默然止　　不得笑露齒",
    "X60n1133_001:0724a17": "　所有非法事　　盡皆不得為",
    "X60n1133_001:0724a18": "此頌男女道俗之別也。出家女。即沙彌尼。式叉尼。",
    "X60n1133_001:0724a19": "比丘尼。在家女。則優婆夷。居士婦。寡女。處女。童女。",
    "X60n1133_001:0724a20": "如是諸女。皆不得同居共載。書疏往來。路逢接對。",
    "X60n1133_001:0724a21": "亦無從乞貸贈。彼若布施。師聽方受。縱持奇物。亦",
    "X60n1133_001:0724a22": "不瞻視。若請說法。傍有耆老宿德。或彼父母叔伯",
    "X60n1133_001:0724a23": "尊人。乃可為說。語默動靜。須依法律。所有一切不",
    "X60n1133_001:0724a24": "相應事。盡皆不得作。釋隨律行相竟。次釋威儀。",
    "X60n1133_001:0724b01": "　求寂諸威儀　　律藏中廣備　　為利初學故",
    "X60n1133_001:0724b02": "　今當說少分",
    "X60n1133_001:0724b03": "此頌威儀法式。茲總標。次別出。求寂威儀。備載沙",
    "X60n1133_001:0724b04": "彌十戒經中。共有七十二種。今以初學。未能全習。",
    "X60n1133_001:0724b05": "故略出少分。以便行持。後當廣學。方為應法也。",
    "X60n1133_001:0724b06": "　既為出家者　　夜當少眠臥　　中夜過應起",
    "X60n1133_001:0724b07": "　盥潄嚼齒木　　徐步參師房　　以指輕擊戶",
    "X60n1133_001:0724b08": "　入已問訊師　　夜臥安樂否　　具水及楊枝",
    "X60n1133_001:0724b09": "　澡豆并坐物　　取衣輕抖擻　　兩手而擎授",
    "X60n1133_001:0724b10": "此頌臥起法。上二頌。是自行。後一頌。是事師。佛法",
    "X60n1133_001:0724b11": "中一夜分三時。初夜後夜。執勞服役。[言*奉]誦禪思。中",
    "X60n1133_001:0724b12": "夜方為臥息。當起在師前。臥在師後。問訊者。即是",
    "X60n1133_001:0724b13": "問師夜臥安樂否。四大平和否。動止輕利飲食消",
    "X60n1133_001:0724b14": "否。楊枝即齒木之別名。除諸毒樹。餘一切苦澀辛",
    "X60n1133_001:0724b15": "酸枝條。皆可作齒木。藻豆是去垢膩之物。抖擻為",
    "X60n1133_001:0724b16": "除塵。及防毒蟲之類。律云。每於晨旦。先嚼齒木。次",
    "X60n1133_001:0724b17": "可就師奉其齒木。藻豆水巾。敷置坐處。令安穩已。",
    "X60n1133_001:0724b18": "然後禮敬尊儀。旋繞佛殿。是也。",
    "X60n1133_001:0724b19": "　禮敬於三尊　　向師為畔睇　　溫故以受新",
    "X60n1133_001:0724b20": "　寸陰無虗度",
    "X60n1133_001:0724b21": "此頌明禮誦法。三尊者。謂佛法僧三寶。天上天下。",
    "X60n1133_001:0724b22": "所共尊重。故云三尊。畔睇。此云禮敬。舊曰和南。訛",
    "X60n1133_001:0724b23": "也。寸陰無虗度者。古人輕尺璧而貴寸陰。況出家",
    "X60n1133_001:0724b24": "求超生死。而不精勤策勵溫故知新可乎。",
    "X60n1133_001:0724c01": "　次疊臥衣被　　拂拭牀枕席　　垂手出溺罐",
    "X60n1133_001:0724c02": "　勿唾起嫌心　　掃地益澡水　　淨洗瓶鉢器",
    "X60n1133_001:0724c03": "　合掌向師問　　宜進何所食　　為治饑病故",
    "X60n1133_001:0724c04": "　隨教恭謹作　　食已淨掃除　　洗鉢而藏弆",
    "X60n1133_001:0724c05": "此頌晨朝敬事法。初頌淨房舍臥具等。次頌淨飲",
    "X60n1133_001:0724c06": "食瓶鉢等。然事師如事佛。故律云。弟子於師主處。",
    "X60n1133_001:0724c07": "常懷恭敬。有畏懼心。不為名聞利養。當須早起。親",
    "X60n1133_001:0724c08": "問於師。興居安利。除小便器。為按摩身。云云。澡水",
    "X60n1133_001:0724c09": "謂盥手水。凡為出家者。所受飲食。皆作藥想。為治",
    "X60n1133_001:0724c10": "饑瘡。以成道故。方受飲食。所有作為。須先白師。師",
    "X60n1133_001:0724c11": "若聽許。依教恭敬謹慎而作。且如欲食白者。須就",
    "X60n1133_001:0724c12": "師一禮。胡跪白云。和尚存念。我今請白。洗手洗器。",
    "X60n1133_001:0724c13": "欲為食事。不審宜進何食。諸餘白事。類此應知。如",
    "X60n1133_001:0724c14": "有多事。一時并白亦得。",
    "X60n1133_001:0724c15": "　或坐或經行　　若誦若禪思　　戒定慧薰修",
    "X60n1133_001:0724c16": "　疾證如來地　　請法當諦受　　受已如教行",
    "X60n1133_001:0724c17": "　出家不依教　　福德日消減",
    "X60n1133_001:0724c18": "此頌聞思修證也。誦謂學習經律論也。禪思謂修",
    "X60n1133_001:0724c19": "觀參究等。法門雖眾。不出戒定慧學。戒能防非止",
    "X60n1133_001:0724c20": "惡。定能截妄馳求。慧能破惑證真。三學斯進。故得",
    "X60n1133_001:0724c21": "疾證如來普光明地。若聞而不思。如聞人說食。思",
    "X60n1133_001:0724c22": "而不修。如人想食。是二終不能自飽。何由疾證如",
    "X60n1133_001:0724c23": "來地乎。若出家不依師教。禪思諷誦作福。則虗度",
    "X60n1133_001:0724c24": "光陰。徒消信施。故福德日消。罪根日茂矣。",
    "X60n1133_001:0725a01": "　朝暮午三時　　禮敬問訊師　　師語勿逆語",
    "X60n1133_001:0725a02": "　答對須分明　　若被師訶責　　無得起嫌恨",
    "X60n1133_001:0725a03": "　悔罪請容恕　　慚愧而悛除　　懺謝師不允",
    "X60n1133_001:0725a04": "　慇懃三悔過　　或請知識人　　求師乞恕罪",
    "X60n1133_001:0725a05": "此頌恭順之儀。朝暮午三時禮敬問訊師者。謂於",
    "X60n1133_001:0725a06": "日日中。三時禮拜問訊興居也。師語勿逆語答對",
    "X60n1133_001:0725a07": "須分明者。謂師有所言教。語聲未斷。不得進言。凡",
    "X60n1133_001:0725a08": "有所問。須諦領旨。答對。分明。若被訶責。當須敬順。",
    "X60n1133_001:0725a09": "請罪悔過。而悛革之。若師不聽懺時。慇懃再三悔",
    "X60n1133_001:0725a10": "過。由復不聽。應請師之親友知識。或自善伴。求師",
    "X60n1133_001:0725a11": "乞恕。不得悖戾嫌恨。自招墮落之愆。",
    "X60n1133_001:0725a12": "　一切所作為　　皆須先白師　　唯除便利事",
    "X60n1133_001:0725a13": "　七七尋內行",
    "X60n1133_001:0725a14": "此頌啟白事儀。內法傳云。凡剃髮披縵條。及受近",
    "X60n1133_001:0725a15": "圓已。律云。唯除五事不白。自外一一皆須白師。不",
    "X60n1133_001:0725a16": "白得罪。五事者。一嚼齒木。二飲水。三大便。四小便。",
    "X60n1133_001:0725a17": "五界內四十九尋內禮塔。師乃量事度時。與其進",
    "X60n1133_001:0725a18": "止。",
    "X60n1133_001:0725a19": "　師若不在時　　當依淨僧住　　比丘耆宿眾",
    "X60n1133_001:0725a20": "　咸應生恭順",
    "X60n1133_001:0725a21": "此頌依敬法。若師外行他宿。當依止淨眾有德人",
    "X60n1133_001:0725a22": "住。大僧耆宿。皆須敬順。不得輕慢。及呼名喚字等。",
    "X60n1133_001:0725a23": "　師座及牀榻　　沙彌不得坐　　自坐勿交足",
    "X60n1133_001:0725a24": "　立時兩脚齊　　齊整著衣裳　　正身徐步行",
    "X60n1133_001:0725b01": "　噴嚏呵欠來　　衣手掩葢口　　洟唾嚼楊枝",
    "X60n1133_001:0725b02": "　並須向屏處　　唾擲棄諸物　　須謦或彈指",
    "X60n1133_001:0725b03": "此頌行坐動靜之儀。沙彌於師牀座。應當尊重。不",
    "X60n1133_001:0725b04": "得輕自坐臥。所有威儀。咸須依佛法律。方名越俗",
    "X60n1133_001:0725b05": "之賓。掩口及向屏處者。謂恐觸忤尊人。及令見者",
    "X60n1133_001:0725b06": "生嫌惡心。謦即謦欬。輕曰謦。重曰欬。所謂謦欬之",
    "X60n1133_001:0725b07": "聲是也。凡所涕唾棄擲諸物。皆當謦欬。或彈指作",
    "X60n1133_001:0725b08": "聲。以警人及非人。無致悞觸。自損損他也。",
    "X60n1133_001:0725b09": "　若取楊枝時　　呪願彼樹神　　樹下水邊處",
    "X60n1133_001:0725b10": "　咸須誦伽陀",
    "X60n1133_001:0725b11": "此頌呪願法。一切草木華果。皆有鬼神依住。故須",
    "X60n1133_001:0725b12": "誦佛偈呪。令其聞法喜捨。無至有觸忤禍咎。若為",
    "X60n1133_001:0725b13": "三寶須伐大樹。應預前三日設祭。呪願啟白。讚歎",
    "X60n1133_001:0725b14": "布施功德。無有異相。方可伐之。梵語伽陀。此云頌。",
    "X60n1133_001:0725b15": "舊云偈。謂佛所說偈頌。若讀誦時。有大威力。或至",
    "X60n1133_001:0725b16": "河池泉井。洗浴飲水之時。或於樹下晏息取涼。或",
    "X60n1133_001:0725b17": "入神堂及壇場地。踐佛塔影。或自影蔽聖容。或禮",
    "X60n1133_001:0725b18": "拜尊儀。或入城村客舍。或食罷時。或掃灑塔寺等",
    "X60n1133_001:0725b19": "事。皆須口誦伽陀。奉行獲福。若故心違慢聖教。咸",
    "X60n1133_001:0725b20": "悉得罪。伽陀曰。世間五欲樂。或復諸天樂。若比愛",
    "X60n1133_001:0725b21": "盡樂。千分不及一。由集能生苦。因苦復生集。八聖",
    "X60n1133_001:0725b22": "道能超。至妙涅槃處。所為布施者。必獲其義利。若",
    "X60n1133_001:0725b23": "為樂故施。後必得安樂。",
    "X60n1133_001:0725b24": "　取水應觀蟲　　蟲細至心察　　有蟲密囊濾",
    "X60n1133_001:0725c01": "　無乃聽飲用　　停水喜生蟲　　三時恒觀看",
    "X60n1133_001:0725c02": "　知蟲故飲者　　隨死數獲罪　　囊中濾得蟲",
    "X60n1133_001:0725c03": "　輕覆著淨器　　持至取水處　　徐放勿傷死",
    "X60n1133_001:0725c04": "此頌濾水觀蟲。以防殺業也。凡於河池溪井取水。",
    "X60n1133_001:0725c05": "或飲或用。須以白碟盛水觀察。無蟲方用。有即以",
    "X60n1133_001:0725c06": "密絹濾之。囊中之蟲。輕翻淨器中。送還本處。或置",
    "X60n1133_001:0725c07": "七日不乾池水中。並須輕手徐放。不得懸棄。令蟲",
    "X60n1133_001:0725c08": "悶絕而死。若不流水。蟲生無恒。故須三時諦觀諦",
    "X60n1133_001:0725c09": "察。佛制出家五眾。行必持囊。若故違者。隨蟲死數。",
    "X60n1133_001:0725c10": "獲罪多少。如義淨三藏云。若行三五里。無囊不去。",
    "X60n1133_001:0725c11": "若知寺不濾水。不合飡飲。渴死長途。足為龜鏡。如",
    "X60n1133_001:0725c12": "來聖教。慈悲為本。性罪之內。殺生最初。是故智人。",
    "X60n1133_001:0725c13": "特宜存護。若將此為輕者。更復何有重哉。設使學",
    "X60n1133_001:0725c14": "通三藏。坐證四禪。鎮想無生。澄心空理。若不護命。",
    "X60n1133_001:0725c15": "依教奉行。終亦不免佛所呵責。十惡初罪。誰代受",
    "X60n1133_001:0725c16": "之。且如見人放生。不過數口。眾共聚看。彈指稱善。",
    "X60n1133_001:0725c17": "寧知房內用水。日殺千生萬生。既知理教不輕。宜",
    "X60n1133_001:0725c18": "應細濾細察。自利利他。善護善思。復有令人耕田",
    "X60n1133_001:0725c19": "種植。規圖小利。不見大尤。水陸俱傷。殺生無數。斯",
    "X60n1133_001:0725c20": "之罪咎。欲如之何。直如束手泉門。任他分處。故經",
    "X60n1133_001:0725c21": "云。殺生之罪。當墮三途。設得為人。短命多病。嗚呼",
    "X60n1133_001:0725c22": "此苦。誰當受之。脫有能為。善哉甚善。可謂釋迦末",
    "X60n1133_001:0725c23": "法。共結慈念之因。彌勒初成。俱證無生之果。",
    "X60n1133_001:0725c24": "　用水須護淨　　淨污勿相觸　　一切淨觸物",
    "X60n1133_001:0726a01": "　護淨並須知　　出家當淨潔　　免招黑業殃",
    "X60n1133_001:0726a02": "　世尊金口言　　豈容不信受",
    "X60n1133_001:0726a03": "此頌明物分淨觸。觸者觸犯也。又污也。飲用之水",
    "X60n1133_001:0726a04": "名淨。洗濯之水名觸。上身所用之物名淨。下身所",
    "X60n1133_001:0726a05": "用之物名觸。不得以污觸淨。若手觸污。須盥已。然",
    "X60n1133_001:0726a06": "後執淨。免招黑業殃者。昔有一比丘精進。為僧執",
    "X60n1133_001:0726a07": "事。常以手拄僧盛食等器。教令取用。死墮餓鬼中。",
    "X60n1133_001:0726a08": "蟲咬身痛。兩手擘胸裂肉。欲取糞食。諸鬼推排。不",
    "X60n1133_001:0726a09": "能得前。餓極欲死。搏喉吹[口*孫]。而大呻喚。求僧呪願。",
    "X60n1133_001:0726a10": "方得糞食。昔佛入城。見一人脊背皆黑。而告阿難",
    "X60n1133_001:0726a11": "曰。此人往昔於迦葉佛法中出家。遂以隨宜惡物。",
    "X60n1133_001:0726a12": "襯僧臥具。由彼昔時黑業惡報。墮於地獄。又五百",
    "X60n1133_001:0726a13": "生中。常招黑背。此之二緣。出五百問。及根本部中。",
    "X60n1133_001:0726a14": "餘如護淨經說。自須慎之。",
    "X60n1133_001:0726a15": "　淨手持香華　　不應先聞齅　　萎華棄淨處",
    "X60n1133_001:0726a16": "　無令足踐踏　　爐瓶皆淨拭　　椅案悉除塵",
    "X60n1133_001:0726a17": "　經書供養具　　不得以口吹　　凡為禮誦習",
    "X60n1133_001:0726a18": "　咸應淨盥潄　　看經勿談話　　如對世尊容",
    "X60n1133_001:0726a19": "此頌絜敬之法。經是佛語。亦是佛師。一切諸佛。由",
    "X60n1133_001:0726a20": "斯而成正覺。故須恭敬。如對世尊容。如因果經云。",
    "X60n1133_001:0726a21": "觸手請經。當獲廁中蟲報。其餘潔敬。可自知之。",
    "X60n1133_001:0726a22": "　師若出外時　　守房勤習誦　　回當却迎逆",
    "X60n1133_001:0726a23": "　接持衣鉢等　　若喚同行時　　低頭隨後去",
    "X60n1133_001:0726a24": "　輕步勿揚塵　　足莫踏師影　　到處應側侍",
    "X60n1133_001:0726b01": "　教坐乃可坐　　有問方隨答　　無得擅出言",
    "X60n1133_001:0726b02": "　歸寺為解勞　　敷座令消息　　日沒淨浣潄",
    "X60n1133_001:0726b03": "　遶塔禮正覺",
    "X60n1133_001:0726b04": "此頌隨師行住之儀。守房應習誦者。令無掉舉放",
    "X60n1133_001:0726b05": "逸虗度光陰也。低頭隨後者。謂不得左右顧視。看",
    "X60n1133_001:0726b06": "他奇物。而亂念失儀也。無得擅出言者。謂師不問。",
    "X60n1133_001:0726b07": "無得矜誇。擅自出言也。為解勞者。敷座。按摩。問訊",
    "X60n1133_001:0726b08": "等。是也。",
    "X60n1133_001:0726b09": "　夜暗明燈燭　　慈心以物覆　　護彼諸蟲蛾",
    "X60n1133_001:0726b10": "　自獲善果報　　燈有食火蟲　　滅慎無口吹",
    "X60n1133_001:0726b11": "　應用物徐隱　　活蟲不失儀",
    "X60n1133_001:0726b12": "此頌護生順法之儀。欲明燈時。應先然佛燈。次然",
    "X60n1133_001:0726b13": "餘處燈。以慈心護生。故用物覆罩。無致傷諸蟲蛾。",
    "X60n1133_001:0726b14": "燈有食火之蟲。恐人口氣損彼。故不聽口吹。應用",
    "X60n1133_001:0726b15": "物剔去燋炷。徐徐隱滅。既無傷生之過。復不失自",
    "X60n1133_001:0726b16": "威儀。是為自利利他也。",
    "X60n1133_001:0726b17": "　夜臥莫先師　　為師按摩體　　教臥乃當去",
    "X60n1133_001:0726b18": "　出房輕閉戶　　未至中夜時　　由當勤禪誦",
    "X60n1133_001:0726b19": "　臥法如獅王　　右脇累兩足　　繫念心在明",
    "X60n1133_001:0726b20": "　不可恣情臥　　出家貪睡眠　　失慧長愚冥",
    "X60n1133_001:0726b21": "此頌坐臥法。應起在師前。臥在師後。師欲臥時。為",
    "X60n1133_001:0726b22": "師按摩身體。令四大調適。勿生厭心。以乖敬順之",
    "X60n1133_001:0726b23": "本。勤禪誦者。禪謂坐禪。誦謂讀誦經律也。臥法如",
    "X60n1133_001:0726b24": "獅王者。經云。獸王師子。若欲眠時。足足相累。伸尾",
    "X60n1133_001:0726c01": "在後。右脅而臥。比丘初夜。或經行。或坐禪。至中夜",
    "X60n1133_001:0726c02": "時入室。如師子王臥。意係明想。正念正智。恒念起",
    "X60n1133_001:0726c03": "想。於後夜時。速從臥起。或經行。或坐禪。律云。敷時",
    "X60n1133_001:0726c04": "應右敷。頭向衣架。不得以脚向二師長老。不得初",
    "X60n1133_001:0726c05": "夜便唱言虗極而臥。當正思惟業。至中夜乃臥。若",
    "X60n1133_001:0726c06": "仰向者。是阿修羅臥。覆地者。是餓鬼臥。左脇者。是",
    "X60n1133_001:0726c07": "貪欲人臥。比丘應如師子獸王。順身右脇著下。累",
    "X60n1133_001:0726c08": "足合口。舌拄上齶。枕右手。舒左手順身上。不捨念",
    "X60n1133_001:0726c09": "慧。思惟起想。至後夜。當起。正坐思惟己業。失慧長",
    "X60n1133_001:0726c10": "愚冥者。發覺淨心經云。樂睡眠者。多有懶惰。身體",
    "X60n1133_001:0726c11": "沉重。威德薄少。飲食不消。體生瘡皰。增長癡網。智",
    "X60n1133_001:0726c12": "慧羸弱。當趣黑暗。稟質愚癡。多諸煩惱。善法不生。",
    "X60n1133_001:0726c13": "　大小便將來　　不得留忍耐　　依時即當行",
    "X60n1133_001:0726c14": "　先具淨水土　　脫換淨衣履　　低頭直視去",
    "X60n1133_001:0726c15": "　至廁須彈指　　覺彼內人知　　登上徐抽衣",
    "X60n1133_001:0726c16": "　勿觸傍墮地　　蹲已復彈指　　警諸非人類",
    "X60n1133_001:0726c17": "　不應低頭視　　努力而作聲　　乃至洟唾壁",
    "X60n1133_001:0726c18": "　持草以畫字　　便訖籌物拭　　方以水土洗",
    "X60n1133_001:0726c19": "　洗時用左手　　無名指揩觸　　未淨盥手來",
    "X60n1133_001:0726c20": "　慎無執捉物　　牽衣提洗器　　悉用其右手",
    "X60n1133_001:0726c21": "　或灰或黃土　　浣手二七度　　左手先洗七",
    "X60n1133_001:0726c22": "　後七兩手浣　　如上所作為　　各念呪七徧",
    "X60n1133_001:0726c23": "　歸房三潄口　　便利事乃訖　　此等清淨行",
    "X60n1133_001:0726c24": "　皆是佛親說　　無得生輕誹　　自招其苦報",
    "X60n1133_001:0727a01": "　既以信出家　　常須順正教　　謹心而奉行",
    "X60n1133_001:0727a02": "　自獲勝功德　　淨潔修行道　　諸天咸敬仰",
    "X60n1133_001:0727a03": "此頌便利事。言用灰土。不用餘物者。為防傷生。如",
    "X60n1133_001:0727a04": "皂夾茶麩。即傷諸蟲故也。各念呪七遍者。謂登廁",
    "X60n1133_001:0727a05": "時。洗淨時。去穢時。洗手時。如是洗淨之法。備載大",
    "X60n1133_001:0727a06": "律。凡為師者。自當教授。此不繁錄。佛告諸苾蒭。汝",
    "X60n1133_001:0727a07": "等當知。此是常行。恒須在意。如是洗淨。有大利益。",
    "X60n1133_001:0727a08": "令身清潔。諸天敬奉。是故汝等。從今已去。若苾芻。",
    "X60n1133_001:0727a09": "苾芻尼。學戒女。求寂男。求寂女。近事男。近事女。歸",
    "X60n1133_001:0727a10": "依於我。以我為師者。咸應洗淨。若不如法洗淨者。",
    "X60n1133_001:0727a11": "不應繞塔行道。不合禮佛讀經。自不禮他。亦不受",
    "X60n1133_001:0727a12": "禮。不應噉食。不坐僧牀。亦不入眾。由身不淨。不如",
    "X60n1133_001:0727a13": "法故。能令諸天見不生喜。所持呪法。皆無效驗。若",
    "X60n1133_001:0727a14": "作齋供。書經造像。得福寡薄。汝等皆依我言教。無",
    "X60n1133_001:0727a15": "得自欺。作不淨法。懈怠放逸。為下品行。當墮惡道。",
    "X60n1133_001:0727a16": "云云。今時或有洗者。全不依法。反招穢污。得罪彌",
    "X60n1133_001:0727a17": "重。其為師者。不可不慎以教弟子。若自慢法。而欲",
    "X60n1133_001:0727a18": "使弟子恭順。無有是處。",
    "X60n1133_001:0727a19": "　修道不求榮　　知足行分衛　　自折我慢幢",
    "X60n1133_001:0727a20": "　福利彼檀越　　不望施得美　　與麤亦不嫌",
    "X60n1133_001:0727a21": "　趣得支身命　　行道長法軀　　設被他毀辱",
    "X60n1133_001:0727a22": "　歡喜而忍受　　慎勿以瞋對　　彼此兩自損",
    "X60n1133_001:0727a23": "　唯加於善願　　令彼後信長　　若得好飲食",
    "X60n1133_001:0727a24": "　當持奉上師　　師若不取時　　乃可自飡食",
    "X60n1133_001:0727b01": "　噉嚼勿語話　　有喚咽已應　　食託說伽陀",
    "X60n1133_001:0727b02": "　以報施者恩　　沙彌年幼稚　　不應獨行乞",
    "X60n1133_001:0727b03": "　師僧無餘濟　　乞時當隨師",
    "X60n1133_001:0727b04": "此頌自護護他之儀。出家本為自折憍慢。令施得",
    "X60n1133_001:0727b05": "福。故行分衛。少欲知足。食取支命。故不求美。修行",
    "X60n1133_001:0727b06": "道業。以長法身。故不嫌麤。原欲福利於彼。故被辱",
    "X60n1133_001:0727b07": "不瞋。猶加善願。令入菩提。若以瞋對。永失彼信。自",
    "X60n1133_001:0727b08": "違息慈之行。則兩皆俱損矣。增一經云。佛告諸比",
    "X60n1133_001:0727b09": "丘。施主能施四事。能成戒定慧。多所饒益。故諸比",
    "X60n1133_001:0727b10": "丘。應當恭敬慈心于檀越。小恩尚不忘。何況大者。",
    "X60n1133_001:0727b11": "應三業精進。使彼施主福不唐捐。終獲大果。名稱",
    "X60n1133_001:0727b12": "流布。亦如迷者得指路。怖者與無畏。乏者與糧。盲",
    "X60n1133_001:0727b13": "者得眼等。食訖說伽陀者。即是施頌。或誦飯食已",
    "X60n1133_001:0727b14": "訖頌。及所謂布施者頌。準如律教。出家五眾。每于",
    "X60n1133_001:0727b15": "食了之時。皆須誦一兩伽陀。報施者恩。隨于靜處。",
    "X60n1133_001:0727b16": "或坐或立。或可經行。先誦小經。一紙半紙。次誦伽",
    "X60n1133_001:0727b17": "陀。諸以寺舍房宇布施眾僧。造寺之主。及護寺天",
    "X60n1133_001:0727b18": "神。國主百僚。師僧父母。因緣眷屬。及一切眾生。若",
    "X60n1133_001:0727b19": "先亡者。願生西方。見阿彌陀佛。或生兜率。見慈氏",
    "X60n1133_001:0727b20": "如來。脫屣塵勞。悟無生忍。其現存者。願無病長壽。",
    "X60n1133_001:0727b21": "福智莊嚴。願我自身。無諸障惱。常持淨戒。不犯尸",
    "X60n1133_001:0727b22": "羅。于小罪中。心生大懼。于所犯罪。盡皆發露。盡未",
    "X60n1133_001:0727b23": "來際。不失信心。逢善知識。願生中國。離於人難。常",
    "X60n1133_001:0727b24": "存正見。至求解脫。恒與眾生。作不請之友。或生西",
    "X60n1133_001:0727c01": "方。得蒙記莂。即以此福。並施一切。同出有流。證無",
    "X60n1133_001:0727c02": "上果。若於每日不作此念誦發願者。是懈怠人。不",
    "X60n1133_001:0727c03": "消信施。",
    "X60n1133_001:0727c04": "　二師如父母　　應以法利育　　求寂念師德",
    "X60n1133_001:0727c05": "　過於父母恩　　生長我戒身　　養吾智慧命",
    "X60n1133_001:0727c06": "　非師之功力　　其誰而能之　　是故須勤事",
    "X60n1133_001:0727c07": "　尊重如世尊　　師名及字號　　不應輕稱舉",
    "X60n1133_001:0727c08": "　若他詢問時　　云我因事至　　乃說師之名",
    "X60n1133_001:0727c09": "　師名為某甲",
    "X60n1133_001:0727c10": "此頌明知恩重德也。然世間之恩大者。無過父母。",
    "X60n1133_001:0727c11": "出世之恩大者。無過師長。故師有生戒身之恩。養",
    "X60n1133_001:0727c12": "慧命之德。妙因由斯而成。法身因之而立。比於世",
    "X60n1133_001:0727c13": "間恩。功莫大焉。或師有所未聞之法。應以自所聞",
    "X60n1133_001:0727c14": "者。而為說之。并以四事供養。故云應以法利育。法",
    "X60n1133_001:0727c15": "雖佛說。非人莫弘。能弘道者。師也。故云尊重如世",
    "X60n1133_001:0727c16": "尊。大論云。菩薩因師得菩提。云何不敬師。若不敬",
    "X60n1133_001:0727c17": "師。則失大利。如井無繩。水無由得。若依善師。三學",
    "X60n1133_001:0727c18": "增長。如樹大根。枝葉增長。是故佛說敬師如佛。若",
    "X60n1133_001:0727c19": "見師過。或實不實。其心自壞。失法勝利。善師無過。",
    "X60n1133_001:0727c20": "設有過者。不預於我。我從師求般若。故常須尊重。",
    "X60n1133_001:0727c21": "如律所教。弟子以四心看事和尚。一親愛師。二敬",
    "X60n1133_001:0727c22": "順師。三畏難師。四尊重侍養承接。如臣子之事君",
    "X60n1133_001:0727c23": "父。如是展轉相敬尊重瞻視。能令正法久住。若人",
    "X60n1133_001:0727c24": "問師名。應言我今因問至。乃敢說師名。師名上某",
    "X60n1133_001:0728a01": "字。下某字。若問字號。當直云某甲和尚。故云不得",
    "X60n1133_001:0728a02": "輕稱舉。",
    "X60n1133_001:0728a03": "　二師年戒臘　　及與本生處　　國土州縣名",
    "X60n1133_001:0728a04": "　一切咸應識",
    "X60n1133_001:0728a05": "此頌二師年臘生處。二師者。和尚。阿闍黎也。外國",
    "X60n1133_001:0728a06": "稱和尚。此翻為力生。謂由師力。生長法身。出功德",
    "X60n1133_001:0728a07": "財。養智慧命也。若梵音。應云鄔波馱耶。此言親教",
    "X60n1133_001:0728a08": "師。謂親從師受教出世法也。阿闍黎。梵音正云。阿",
    "X60n1133_001:0728a09": "遮利耶。此言軌範師。謂能教弟子法則也。年謂生",
    "X60n1133_001:0728a10": "年。歲月日時也。戒臘謂出家受戒年月日也。本生",
    "X60n1133_001:0728a11": "處者。謂生於某國某州某縣也。如是師年戒臘生",
    "X60n1133_001:0728a12": "處。一切皆須知之。故云咸應識。",
    "X60n1133_001:0728a13": "　自所受戒年　　月日并時影　　一一皆須記",
    "X60n1133_001:0728a14": "　勿使失次第",
    "X60n1133_001:0728a15": "此頌自得戒年月日時也。時謂此方支干。以一晝",
    "X60n1133_001:0728a16": "夜。分為十二時。時分八刻。影謂佛法中立表量影。",
    "X60n1133_001:0728a17": "以四指之杖。豎於日中。午前則影倒西。午後則影",
    "X60n1133_001:0728a18": "倒東。影滿四指。名一人影。餘一指半指。並須記識。",
    "X60n1133_001:0728a19": "若滿八指。名二人影。猶須分其午前午後。佛法俗",
    "X60n1133_001:0728a20": "法。悉任記之。",
    "X60n1133_001:0728a21": "　如是依教持　　自利而利彼　　正法日增長",
    "X60n1133_001:0728a22": "　是為真佛子",
    "X60n1133_001:0728a23": "此頌總結十戒儀軌等法。如是依教持者。謂從初",
    "X60n1133_001:0728a24": "不殺。至後勿使失次第。咸須依教奉持。由信重奉",
    "X60n1133_001:0728b01": "持故。則正法常存。自利利他故。是為真佛弟子也。",
    "X60n1133_001:0728b03": "沙彌學戒儀軌頌註(終)"
}