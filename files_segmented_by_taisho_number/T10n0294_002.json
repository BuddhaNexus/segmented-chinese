{
    "T10n0294_002:0860c25": "佛說羅摩伽經卷中",
    "T10n0294_002:0860c27": "西秦沙門聖堅譯",
    "T10n0294_002:0860c28": "爾時東方有一菩薩，名無異行，寶花承足，",
    "T10n0294_002:0860c29": "步虛而來，詣娑婆世界金剛輪山，足蹈山時，",
    "T10n0294_002:0861a01": "娑婆世界六種震動，變成眾寶以為莊嚴。舉",
    "T10n0294_002:0861a02": "身毛孔普放光明，皆悉映蔽日月星辰，梵釋",
    "T10n0294_002:0861a03": "四王、及一切天、龍神、夜叉、揵闥婆、阿脩羅、迦",
    "T10n0294_002:0861a04": "樓羅、緊那羅、摩睺羅伽、人非人等，火珠光明、",
    "T10n0294_002:0861a05": "摩尼珠光，皆如聚墨。又此光明，普照地獄、餓",
    "T10n0294_002:0861a06": "鬼、畜生、閻羅王處，及諸幽闇，消滅眾苦，斷除",
    "T10n0294_002:0861a07": "煩惱病苦怖畏，皆得安隱。普雨寶雨，充滿佛",
    "T10n0294_002:0861a08": "剎，及雨一切供養之具，以是等種種供養",
    "T10n0294_002:0861a09": "供養如來，隨諸眾生所應見身，為其示現，遍",
    "T10n0294_002:0861a10": "六趣已，到金剛輪山，至觀世音所。爾時觀世",
    "T10n0294_002:0861a11": "音菩薩，告善財言：「善男子！汝見此座無異行",
    "T10n0294_002:0861a12": "菩薩不？」答言：「大聖！唯然已見。」時觀世音告",
    "T10n0294_002:0861a13": "善財言：「汝詣彼問，云何菩薩學菩薩行，修菩",
    "T10n0294_002:0861a14": "薩道？」時善財童子頭面敬禮觀世音足，遶無",
    "T10n0294_002:0861a15": "數匝，觀察無厭，正念聖教，深入智海，却行辭",
    "T10n0294_002:0861a16": "退，至無異行所，頭面敬禮，右遶七匝，畢已合",
    "T10n0294_002:0861a17": "掌而立，白言：「大聖！我已先發阿耨多羅三藐",
    "T10n0294_002:0861a18": "三菩提心，而未知菩薩云何學菩薩行，修菩",
    "T10n0294_002:0861a19": "薩道？」答言：「善男子！我已成就普現速行法門。」",
    "T10n0294_002:0861a20": "善財童子白言：「大聖！於何佛所，得此法門？所",
    "T10n0294_002:0861a21": "從來剎，去此幾何，發來久如？」答言：「善男子！此",
    "T10n0294_002:0861a22": "處難知，一切天人及阿脩羅、人非人等，所不",
    "T10n0294_002:0861a23": "能測，唯勤精進不退轉行，親近善知識，佛所",
    "T10n0294_002:0861a24": "護念，乃能得知。若非具足宿善根力，清淨直",
    "T10n0294_002:0861a25": "心，具菩薩根，開智慧眼，多聞多知尚不得",
    "T10n0294_002:0861a26": "聞、不能深入賢聖智慧，何況信解菩薩行",
    "T10n0294_002:0861a27": "處。」善財童子白言：「大聖！唯願為我，說彼國土",
    "T10n0294_002:0861a28": "如來名號，我當承佛神力及善知識力、信五",
    "T10n0294_002:0861a29": "根力、成就神通力，而得信解。」爾時無異行菩",
    "T10n0294_002:0861b01": "薩答善財言：「我所來剎，名妙首法藏，佛號",
    "T10n0294_002:0861b02": "普賢首，於彼佛所，得此普現速行法門。從",
    "T10n0294_002:0861b03": "彼發來，已經不可說佛剎微塵等劫，於一念",
    "T10n0294_002:0861b04": "中，行不可說佛剎微塵等步，一一步過不可",
    "T10n0294_002:0861b05": "說佛剎微塵等世界，所經諸國，佛皆現在，以",
    "T10n0294_002:0861b06": "一切菩薩無盡供具，供養諸佛摩㝹摩身。所",
    "T10n0294_002:0861b07": "以者何？以我得此無著清淨法性生身如實",
    "T10n0294_002:0861b08": "相印三昧法門，以是功德，能供養如來無著",
    "T10n0294_002:0861b09": "法身，以一切諸菩薩所希見事，供養諸佛，隨",
    "T10n0294_002:0861b10": "諸眾生宿世善根，為現色身而為說法，放大",
    "T10n0294_002:0861b11": "光明，普照十方，應適眾心，隨其所須，如意皆",
    "T10n0294_002:0861b12": "得，成就法藏，出微妙聲，演說正法，饒益眾",
    "T10n0294_002:0861b13": "生，以妙法身，度脫眾生，乃至十方，亦復如",
    "T10n0294_002:0861b14": "是。「善男子！我唯知此菩薩普現速行法門，",
    "T10n0294_002:0861b15": "諸大菩薩，普於十方，無所不至，境界無量，無",
    "T10n0294_002:0861b16": "能壞者，清淨法身，充滿法界，分別了知諸眾",
    "T10n0294_002:0861b17": "生道，滿一切剎，順一切法，等觀三世，說平等",
    "T10n0294_002:0861b18": "法，隨順世間，不著佛道，普至無著無礙，善",
    "T10n0294_002:0861b19": "說一切諸法實相本性空寂，我當云何能知",
    "T10n0294_002:0861b20": "能說彼功德行？善男子！於此南方，有城名婆",
    "T10n0294_002:0861b21": "羅波提，彼有一天，名曰大天，汝詣彼問，云",
    "T10n0294_002:0861b22": "何菩薩學菩薩行，修菩薩道？」時善財童子，頭",
    "T10n0294_002:0861b23": "面禮敬無異行菩薩足，遶無數匝，瞻仰觀",
    "T10n0294_002:0861b24": "察，辭退南行。",
    "T10n0294_002:0861b25": "爾時善財童子，正念思惟菩薩毘羅摩伽無",
    "T10n0294_002:0861b26": "障礙行，一向專求無異行菩薩智慧境界所",
    "T10n0294_002:0861b27": "出光明智慧神通色身境界，一切功德莊嚴境",
    "T10n0294_002:0861b28": "界，勇猛精進，堅固歡喜，出生無量不可思議",
    "T10n0294_002:0861b29": "持行法門，遊戲神通，得決定智，深心悅樂，遍",
    "T10n0294_002:0861c01": "體歡喜，具諸功德諸三昧地、陀羅尼地、諸大",
    "T10n0294_002:0861c02": "願地、諸辯才地、具諸力地，漸漸遊行，至彼城",
    "T10n0294_002:0861c03": "門，推問大天今在何所？時有人言：「善男子！今",
    "T10n0294_002:0861c04": "在城內重閣堂上，成就微妙清淨色身，大眾",
    "T10n0294_002:0861c05": "圍遶，化現說法。」",
    "T10n0294_002:0861c06": "爾時善財童子，詣大天所，頭面敬禮，白言：「大",
    "T10n0294_002:0861c07": "聖！我已先發阿耨多羅三藐三菩提心，而未",
    "T10n0294_002:0861c08": "知菩薩云何學菩薩行，修菩薩道？」是時大天，",
    "T10n0294_002:0861c09": "即申四臂，取四海水，安置四掌，不令漏落，自",
    "T10n0294_002:0861c10": "為善財童子，澡面漱口，取金蓮華，以散善財，",
    "T10n0294_002:0861c11": "而作是言：「希有善男子！甚奇甚特，乃能遠來，",
    "T10n0294_002:0861c12": "求善知識。善男子！諸菩薩行，難聞難見，甚深",
    "T10n0294_002:0861c13": "微妙，不可思議，勇猛精進，形容微妙，人中分",
    "T10n0294_002:0861c14": "陀利，為眾生歸依，覆護一切，饒益眾生，攝取",
    "T10n0294_002:0861c15": "不捨，安隱一切，普照一切十方剎海，顯現正",
    "T10n0294_002:0861c16": "道，遠離愚癡，為大導師，護持正法，獎引眾",
    "T10n0294_002:0861c17": "生，安隱無患，到於彼岸，必定當至一切智",
    "T10n0294_002:0861c18": "城，甚為希有。菩薩三業，具足成就難淨能淨，",
    "T10n0294_002:0861c19": "永離眾惡，於眾生類，常以愛語，隨其所應，",
    "T10n0294_002:0861c20": "悉現其前，未甞失機。善男子！我唯成就菩薩",
    "T10n0294_002:0861c21": "雲網光明法門。」善財童子白言：「大聖！此雲網",
    "T10n0294_002:0861c22": "光明法門，境界云何？」爾時大天於善財前，積",
    "T10n0294_002:0861c23": "天金聚，猶如山王，積白銀聚，積琉璃聚，積",
    "T10n0294_002:0861c24": "頗梨聚，積車𤦲聚，積馬瑙聚，積夜光聚，積",
    "T10n0294_002:0861c25": "水精聚，積金精聚，積開導眾生摩尼聚，積紺",
    "T10n0294_002:0861c26": "髮摩尼聚，積周羅摩尼聚，積水光摩尼聚，積",
    "T10n0294_002:0861c27": "玫瑰聚，積紫玫瑰聚，積日精珠聚，積彌羅",
    "T10n0294_002:0861c28": "佉寶聚，積雜色寶聚，積毘富羅寶聚，積赤真",
    "T10n0294_002:0861c29": "珠羅網聚，積栴檀摩尼聚，及積莊嚴支節一",
    "T10n0294_002:0862a01": "切身分諸瓔珞聚，猶如須彌；一切花，一切香，",
    "T10n0294_002:0862a02": "一切塗香，一切末香，一切花鬘，一切天衣，一",
    "T10n0294_002:0862a03": "切寶蓋，一切幢幡，一切樂器，一切床帳，諸供",
    "T10n0294_002:0862a04": "養具，五欲境界，如是眾寶，積如須彌。又復顯",
    "T10n0294_002:0862a05": "現阿僧祇百千萬億諸童女眾，語善財言：「善",
    "T10n0294_002:0862a06": "男子！汝可取此一切眾寶，供養如來，惠施一",
    "T10n0294_002:0862a07": "切，攝取眾生，悉令眾生，修檀波羅蜜，學檀波",
    "T10n0294_002:0862a08": "羅蜜，一切捨故，以此捨心，教授一切，普得修",
    "T10n0294_002:0862a09": "行，令諸眾生，能捨難捨。善男子！我以此物，",
    "T10n0294_002:0862a10": "教汝布施，普教一切，亦復如是。悉令眾生，以",
    "T10n0294_002:0862a11": "無貪善根，熏修身心，普使眾生，修佛菩薩行，",
    "T10n0294_002:0862a12": "親近善知識，供養恭敬，尊重讚歎，出生善根，",
    "T10n0294_002:0862a13": "長養善根，成就具足一切善根，發阿耨多羅",
    "T10n0294_002:0862a14": "三藐三菩提心。",
    "T10n0294_002:0862a15": "「復次善男子！若有眾生貪五欲者，為彼示現",
    "T10n0294_002:0862a16": "不淨境界；貪國土者，為說無常；為瞋恚怖",
    "T10n0294_002:0862a17": "畏，憍慢放逸，諍訟結恨如羅剎鬼，殺生無度，",
    "T10n0294_002:0862a18": "飲血噉肉，如是等種種眾生，悉為示現，教彼",
    "T10n0294_002:0862a19": "眾生，修大慈悲，皆令永離瞋恚放逸；若懈怠",
    "T10n0294_002:0862a20": "者，為現水火盜賊惡王怨敵等難，化以無常，",
    "T10n0294_002:0862a21": "起諸善根。善男子！如是種種惡類眾生，以方",
    "T10n0294_002:0862a22": "便慧，滅除諸惡一切障礙智慧怨敵，成就一",
    "T10n0294_002:0862a23": "切諸波羅蜜。「善男子！我唯知此菩薩雲網光",
    "T10n0294_002:0862a24": "明法門，諸大菩薩，滅除煩惱，如忉利天王，滅",
    "T10n0294_002:0862a25": "阿修羅難，諸菩薩如水，能滅眾生煩惱熾火，",
    "T10n0294_002:0862a26": "諸菩薩如火，能燒眾生煩惱積薪；諸菩薩如",
    "T10n0294_002:0862a27": "風，吹散眾生貪愛諸著，壞滅一切染愛癡心；",
    "T10n0294_002:0862a28": "諸菩薩如金剛，摧滅一切彼我有愛。諸大菩",
    "T10n0294_002:0862a29": "薩，成就如是諸大功德，我當云何能知能說",
    "T10n0294_002:0862b01": "彼菩薩行？善男子！此閻浮提南方有國，名",
    "T10n0294_002:0862b02": "摩伽陀，寂滅道場菩提樹下，有神名安住，汝",
    "T10n0294_002:0862b03": "詣彼問，云何菩薩學菩薩行，修菩薩道？」時善",
    "T10n0294_002:0862b04": "財童子，頭面敬禮彼大天足，爾乃辭退，趣摩",
    "T10n0294_002:0862b05": "伽陀國詣寂滅道場安住神所。",
    "T10n0294_002:0862b06": "爾時十千地神，各作是言：「此童子來能救護",
    "T10n0294_002:0862b07": "一切眾生，即是如來藏，能破眾生無明㲉",
    "T10n0294_002:0862b08": "膜，常生勝妙法王之家，離垢無障，以無量",
    "T10n0294_002:0862b09": "天繒寶冠，以冠其首，有大智慧寶藏，摧伏外",
    "T10n0294_002:0862b10": "道異學諸論議師，法輪王法，教化眾生。」爾",
    "T10n0294_002:0862b11": "時安住地天一萬神等，震動大地，雨以香水，",
    "T10n0294_002:0862b12": "掃以香風，一萬地天，異口同音，出微妙聲，遍",
    "T10n0294_002:0862b13": "滿三千大千世界，放大光明，普照三千大千",
    "T10n0294_002:0862b14": "世界。復有眾寶宮殿，以為莊嚴；一切花樹，開",
    "T10n0294_002:0862b15": "敷鮮茂，曲枝垂下；一切果樹，悉成果實，亦皆",
    "T10n0294_002:0862b16": "垂下；一切香水，泉源河池，迴淵旋流，更相灌",
    "T10n0294_002:0862b17": "注，演出種種娛樂音聲；諸天眾寶莊嚴樓閣，",
    "T10n0294_002:0862b18": "騏驎、師子、香象、白鹿、鳳凰、孔雀、異類禽獸，",
    "T10n0294_002:0862b19": "各與眷屬，齎持供具，皆悉歡喜，出哀和音；無",
    "T10n0294_002:0862b20": "量寶藏，自然涌出；四方風起，猶如金輪，吹",
    "T10n0294_002:0862b21": "眾雜花，散道場地，天、龍、夜叉、揵闥婆、阿脩羅、",
    "T10n0294_002:0862b22": "迦樓羅、緊那羅、摩睺羅伽、人非人等，充滿",
    "T10n0294_002:0862b23": "林間。",
    "T10n0294_002:0862b24": "爾時安住地神告善財言：「善來善男子！汝欲",
    "T10n0294_002:0862b25": "自見往昔曾於此處所種善根福報果不？」是",
    "T10n0294_002:0862b26": "時善財童子，頭面敬禮安住天足，遶無數匝，",
    "T10n0294_002:0862b27": "却住一面，白言：「大聖！唯然欲見。」爾時安住地",
    "T10n0294_002:0862b28": "神，即以足指案此大地，無量阿僧祇那由他",
    "T10n0294_002:0862b29": "摩尼寶藏，開發顯現，眾吉祥瓶，自然涌出。「善",
    "T10n0294_002:0862c01": "男子！汝昔布施果報，致此寶藏，恣隨汝意，以",
    "T10n0294_002:0862c02": "用布施。善男子！我已成就菩薩不可壞智慧",
    "T10n0294_002:0862c03": "藏法門，我從然燈佛來，獲大善根，常住此地，",
    "T10n0294_002:0862c04": "次第護諸菩薩，令得深入智慧境界，盡其源",
    "T10n0294_002:0862c05": "底，大願成滿，淨菩薩行，出生一切三昧，修一",
    "T10n0294_002:0862c06": "切神通，具足一切菩薩大方廣功德力，具足",
    "T10n0294_002:0862c07": "諸菩薩大威德力，成就菩薩不可測智慧，其",
    "T10n0294_002:0862c08": "心堅固不可破壞，放光明網遊諸佛剎，聞諸",
    "T10n0294_002:0862c09": "如來受記法輪，一切如來所轉法輪，一切脩",
    "T10n0294_002:0862c10": "多羅雲，以大法光明普化眾生，受持諸佛自",
    "T10n0294_002:0862c11": "在神力，守護諸佛大法明力，示教利喜，我唯",
    "T10n0294_002:0862c12": "知此菩薩不可破壞智慧法門。善男子！乃往",
    "T10n0294_002:0862c13": "古世過須彌山微塵數劫，有劫名光明淨，世",
    "T10n0294_002:0862c14": "界名月幢，如來號善眼。善男子！我於光明",
    "T10n0294_002:0862c15": "淨劫善眼佛所，思惟得此法門，修習長養淨",
    "T10n0294_002:0862c16": "此法門，增進高廣普演法門，於其中間，常得",
    "T10n0294_002:0862c17": "見佛，從光明劫乃至賢劫，於其中間過不可",
    "T10n0294_002:0862c18": "說不可說佛剎微塵等劫，劫中諸佛，我悉親",
    "T10n0294_002:0862c19": "近，具足供養如是諸佛，往詣道場菩提樹下，",
    "T10n0294_002:0862c20": "諸莊嚴具，我悉得見，於一一佛所聽受修習，",
    "T10n0294_002:0862c21": "得此法門，於諸佛所，修習善根，以此善根，聞",
    "T10n0294_002:0862c22": "法因緣，得不可壞藏智慧法門。「善男子！我唯",
    "T10n0294_002:0862c23": "知此菩薩不可壞藏智慧法門。諸大菩薩，於",
    "T10n0294_002:0862c24": "一切佛所，親近供養，諸佛說法悉聞受持，隨",
    "T10n0294_002:0862c25": "佛音聲，為他演說，念念相續，得入佛心，住佛",
    "T10n0294_002:0862c26": "祕密，得淨法身，超出菩薩無明習㲉，出生",
    "T10n0294_002:0862c27": "一切諸佛影藏，善說句義，憶持不忘，普現諸",
    "T10n0294_002:0862c28": "色身，於身不二相。諸菩薩行，無量無邊，我",
    "T10n0294_002:0862c29": "當云何能知能說？善男子！此閻浮提，有國名",
    "T10n0294_002:0863a01": "無惱，城名勝忍，於彼城中，有一夜天，名婆娑",
    "T10n0294_002:0863a02": "婆陀，汝詣彼問，云何菩薩學菩薩行，修菩薩",
    "T10n0294_002:0863a03": "道？」時善財童子，頭面敬禮安住神足，遶無數",
    "T10n0294_002:0863a04": "匝，眷仰辭退，漸漸遊行，詣夜天所。",
    "T10n0294_002:0863a05": "爾時善財童子，正念思惟彼地天教菩薩",
    "T10n0294_002:0863a06": "不可壞智慧法門，修菩薩三昧明，趣入隨意，",
    "T10n0294_002:0863a07": "觀察菩薩律儀法式，其心明了諸菩薩自在",
    "T10n0294_002:0863a08": "遊戲神通，觀察一切清淨法性，深入菩薩甚",
    "T10n0294_002:0863a09": "深智慧究竟境界，深入菩薩智海法門，隨順",
    "T10n0294_002:0863a10": "菩薩觀察無壞智海法門，觀察菩薩深極無",
    "T10n0294_002:0863a11": "邊清淨不壞法門，觀察菩薩法雲法海廕覆",
    "T10n0294_002:0863a12": "法門，漸漸遊行，至彼大城遶無數匝，從東門",
    "T10n0294_002:0863a13": "入，中城而住。爾時善財，日沒未久，思慕大",
    "T10n0294_002:0863a14": "師，如渴欲飲，隨順一切諸菩薩教，一心合掌，",
    "T10n0294_002:0863a15": "欲見大師婆娑婆陀夜天，於善知識所，起於",
    "T10n0294_002:0863a16": "如來、應供、正遍知想，普眼境界，顯現十方一",
    "T10n0294_002:0863a17": "切色身及智慧力，遍至一切，樂見善知識住",
    "T10n0294_002:0863a18": "淨境界，普見一切諸善知識慈心境界妙藏",
    "T10n0294_002:0863a19": "法門，得一切法正智慧眼，觀察十方三昧智",
    "T10n0294_002:0863a20": "海普眼境界，不出不入同一如性一切光明",
    "T10n0294_002:0863a21": "法界智海，大智慧眼深廣無邊。見彼夜天，於",
    "T10n0294_002:0863a22": "其城上虛空中住，處寶樓閣香蓮華藏莊嚴",
    "T10n0294_002:0863a23": "世界，坐寶蓮華，身真金色，頂髻䗍文，妙金",
    "T10n0294_002:0863a24": "精色，目睫紺青，分齊分明，色相端嚴，殊妙第",
    "T10n0294_002:0863a25": "一，眾寶嚴身，希有無比，見者歡喜，視之無",
    "T10n0294_002:0863a26": "厭身，服朱衣妙寶嚴飾，頂上髻髮，猶如梵王。",
    "T10n0294_002:0863a27": "爾時夜天即為善財童子，說䗍髻梵王頂法",
    "T10n0294_002:0863a28": "身印陀羅尼，即說呪曰：",
    "T10n0294_002:0863a29": "「勒躭　婆羅婆娑那　陀羅尼　眤遮梵摩闍",
    "T10n0294_002:0863b01": "咤震那　舍利囉　摩鳩吒　陀羅尼　眤",
    "T10n0294_002:0863b02": "遮　斫迦羅陀羅尼哆莎呵蛇莎呵",
    "T10n0294_002:0863b03": "「善男子！若有得此陀羅尼者，於其身上諸毛",
    "T10n0294_002:0863b04": "孔中，普現一切日月五星二十八宿，亦現一",
    "T10n0294_002:0863b05": "切辰曜光明，以此光明，普照無量世界一切",
    "T10n0294_002:0863b06": "眾生，於剎那頃，能見眾生在三惡道受八難",
    "T10n0294_002:0863b07": "苦，於一毛孔，皆悉覩見。所化眾生，或見眾生",
    "T10n0294_002:0863b08": "樂生天者，或有樂得聲聞乘者，或有樂得緣",
    "T10n0294_002:0863b09": "覺乘者，或有樂得一切種智者，於一毛孔，皆",
    "T10n0294_002:0863b10": "悉顯現。或有樂見種種方便形色威儀音聲",
    "T10n0294_002:0863b11": "說法及諸語言，亦於一念，皆悉覩見。如是微",
    "T10n0294_002:0863b12": "妙，法音清徹，隨所樂聞，經無數劫，亦於毛",
    "T10n0294_002:0863b13": "孔，皆悉見聞及諸菩薩一切行等，或見菩薩",
    "T10n0294_002:0863b14": "勇猛精進修諸三昧神通力門，菩薩自在神",
    "T10n0294_002:0863b15": "力境界、菩薩所住、菩薩光明、菩薩神通奮迅",
    "T10n0294_002:0863b16": "法門，如是種種，隨所化眾生，皆於毛孔，悉得",
    "T10n0294_002:0863b17": "見聞，皆是菩薩本行所得。」",
    "T10n0294_002:0863b18": "爾時善財童子見聞是已，心大歡喜，頭面敬",
    "T10n0294_002:0863b19": "禮彼夜天足，遶無數匝，恭敬合掌，於一面立，",
    "T10n0294_002:0863b20": "白言：「天神！我已先發阿耨多羅三藐三菩提",
    "T10n0294_002:0863b21": "心，心生信解，因善知識，得見諸佛，聞法功德，",
    "T10n0294_002:0863b22": "唯願天神，今當為我開示顯現諸菩薩所行",
    "T10n0294_002:0863b23": "薩婆若道，若有菩薩，向此道者，當得菩薩十",
    "T10n0294_002:0863b24": "地十力。」爾時夜天告善財言：「善哉，善哉！善男",
    "T10n0294_002:0863b25": "子！汝能敬善知識，隨順其教。若有菩薩，敬善",
    "T10n0294_002:0863b26": "知識，隨順其教，疾疾當得阿耨多羅三藐三",
    "T10n0294_002:0863b27": "菩提。善男子！唯我成就菩薩光明普照諸法",
    "T10n0294_002:0863b28": "壞散眾生愚癡破魔法門。善男子！我於邪見",
    "T10n0294_002:0863b29": "惡眾生中發大慈心，於不善業逆眾生中發",
    "T10n0294_002:0863c01": "大悲心，於修善眾生發歡喜心，於善惡等眾",
    "T10n0294_002:0863c02": "生起無二心，於染污眾生發清淨心，於邪見",
    "T10n0294_002:0863c03": "著我眾生起平等心，於下賤不淨眾生發歡",
    "T10n0294_002:0863c04": "喜心，於著樂眾生生清淨心，於樂生死輪轉",
    "T10n0294_002:0863c05": "眾生發善隨順解生死輪，於樂聲聞緣覺眾",
    "T10n0294_002:0863c06": "生發起安立住一切智菩提道心。善男子！我",
    "T10n0294_002:0863c07": "常如是思惟、教化一切眾生，成就菩薩光明",
    "T10n0294_002:0863c08": "普照壞散眾生愚癡破魔法門。於夜後分人",
    "T10n0294_002:0863c09": "靖無聲時，一切鬼神交橫馳走時，盜賊遊",
    "T10n0294_002:0863c10": "行時，比丘離威儀時，煙雲塵霧昏蔽日月不",
    "T10n0294_002:0863c11": "見色時，我於彼處，為作明眼，引導令過。若有",
    "T10n0294_002:0863c12": "眾生，在於城邑村營聚落，山巖曠野，八方",
    "T10n0294_002:0863c13": "大海中，乃至一切水陸叢林，嶮路迷道怖畏，",
    "T10n0294_002:0863c14": "雲雷霹靂難，愚人恐怖禽獸難，曠野盜賊",
    "T10n0294_002:0863c15": "難，國土飢饉疾疫難，鬪戰破壞難，以陀羅",
    "T10n0294_002:0863c16": "尼力，滅其恐怖。若有眾生，遭於海難黑風揚",
    "T10n0294_002:0863c17": "波，大浪迴覆，商人迷惑，不見邊涯，如是種",
    "T10n0294_002:0863c18": "種水陸諸難，我於彼處，為作歸依，或作洲渚，",
    "T10n0294_002:0863c19": "或作船形，濟諸溺人，或作薩薄，或作鮫人，",
    "T10n0294_002:0863c20": "或作象王形馬王形，或作小象形黿鼉鼈形，",
    "T10n0294_002:0863c21": "阿脩羅王形，海神龍王形，或作狗王蚊虻",
    "T10n0294_002:0863c22": "形，現如是等種種類形，為作歸趣，方便度脫",
    "T10n0294_002:0863c23": "一切苦難，願諸眾生，離五陰苦，得解脫道。一",
    "T10n0294_002:0863c24": "切人間，於夜闇時，瓦礫荊棘，丘陵堆阜，毒蛇",
    "T10n0294_002:0863c25": "師子，虎狼虺蝮，一切毒害，寒熱風難，我於爾",
    "T10n0294_002:0863c26": "時，作日月形，明星形，流星形，彗星形，或作",
    "T10n0294_002:0863c27": "雷電霹靂之聲，或作寶光明形，或作熒惑太",
    "T10n0294_002:0863c28": "白諸災異星變怪之形，或作諸天宮殿，或作",
    "T10n0294_002:0863c29": "天王形，或作諸天龍神八部之形，或作轉輪",
    "T10n0294_002:0864a01": "王形，諸小王形，種種人形，或作菩薩形，或",
    "T10n0294_002:0864a02": "作如來形，以陀羅尼力種種方便，覆護眾生，",
    "T10n0294_002:0864a03": "願諸眾生，常得安隱，大悲覆護，住佛所住。或",
    "T10n0294_002:0864a04": "作山巖石窟形，或作溪㵎泉池林木藥草花",
    "T10n0294_002:0864a05": "果樹形，或作百種甘饍香美飲食，或作氷雪，",
    "T10n0294_002:0864a06": "或作影響蔭涼之形，或作平地道路巷陌，",
    "T10n0294_002:0864a07": "或作迦陵頻伽孔雀王等眾鳥之形，或作藥",
    "T10n0294_002:0864a08": "樹王放光明形，或作山神地神形，或作炬燭",
    "T10n0294_002:0864a09": "電光之形。若有眾生，在山嶮平澤諸怖畏處，",
    "T10n0294_002:0864a10": "以陀羅尼力，為作救護。我以如是種種方便，",
    "T10n0294_002:0864a11": "令諸眾生，得免憂苦離生死海，發如是念，令",
    "T10n0294_002:0864a12": "諸眾生，越我慢山。又願眾生，超生死流，慧炬",
    "T10n0294_002:0864a13": "炎熾，破無明闇，燒五陰村，度死生澤。「善男",
    "T10n0294_002:0864a14": "子！我於生死嶮難愚癡眾生，以陀羅尼力，決",
    "T10n0294_002:0864a15": "生死網恐怖繫縛，惡罵呪咀，兩舌惡口，誹",
    "T10n0294_002:0864a16": "謗讒搆。我於爾時，作迦陵頻伽鳥微妙之",
    "T10n0294_002:0864a17": "聲，說陀羅尼，令彼悅樂，解脫憂苦，若嬰兒童",
    "T10n0294_002:0864a18": "子，壯年耆老，聾盲瘖瘂，癃殘拘躄，疥癩癰",
    "T10n0294_002:0864a19": "疽，乃至四百四病，以陀羅尼力，作大醫王，現",
    "T10n0294_002:0864a20": "病人前為說種種諸治病法，各得除愈。善男",
    "T10n0294_002:0864a21": "子！我復作是念，見諸眾生。樂著五欲棘刺林",
    "T10n0294_002:0864a22": "者，樂著邪見顛倒說者，樂著國土生憍慢者，",
    "T10n0294_002:0864a23": "如是種種愛著苦難，逼切其身不覺不知，隨",
    "T10n0294_002:0864a24": "彼眾生在在處處，念何事思何事，以陀羅尼",
    "T10n0294_002:0864a25": "力，即為現身，示導正路，令得安樂，蒙我恩",
    "T10n0294_002:0864a26": "力，離眾苦難，得安隱處。我為彼人，復發誓",
    "T10n0294_002:0864a27": "願，令諸眾生遠離三塗，永得解脫一切眾苦，",
    "T10n0294_002:0864a28": "專求智慧，向菩提道，無眾憂患，常得安隱，離",
    "T10n0294_002:0864a29": "五陰縛。若有邊方諸小國土，國王王子善男",
    "T10n0294_002:0864b01": "子善女人，憂國土諍訟事，憂生業田宅事，憂",
    "T10n0294_002:0864b02": "名稱榮位自在事，如是種種危厄怖難，我於",
    "T10n0294_002:0864b03": "彼處，以陀羅尼方便之力，令彼和同，皆得安",
    "T10n0294_002:0864b04": "隱。復發是願，令諸眾生，除五陰、十二入、十八",
    "T10n0294_002:0864b05": "界等一切諸著，越生死河，安住彼岸。又願眾",
    "T10n0294_002:0864b06": "生，住佛一切種智境界，永離見著，出生安樂",
    "T10n0294_002:0864b07": "一切佛行。若有眾生，著聚落業無明繫縛，六",
    "T10n0294_002:0864b08": "十二見，種種見著，受諸苦惱，甚可愍傷，我以",
    "T10n0294_002:0864b09": "陀羅尼方便為其說法，令得厭離，以法攝之。",
    "T10n0294_002:0864b10": "復作是念，令諸眾生，安住無上正法道地。復",
    "T10n0294_002:0864b11": "作是念，願諸眾生，悉皆遠離六入空聚，超出",
    "T10n0294_002:0864b12": "生死究竟境界，安處薩婆若城寂滅樂處。「復",
    "T10n0294_002:0864b13": "次善男子！如迷方人，以東為西，以西為東，以",
    "T10n0294_002:0864b14": "南為北，以北為南，四維上下，亦復如是；一切",
    "T10n0294_002:0864b15": "世間，迷法之人，不知正道，亦復如是。善男",
    "T10n0294_002:0864b16": "子！世有三人，一狂，二癡，三者風病，如此三",
    "T10n0294_002:0864b17": "人，橫興毒害，手執利劍，欲斫東方反斫西方，",
    "T10n0294_002:0864b18": "欲斫西方反斫東方，欲斫南方反斫北方，欲",
    "T10n0294_002:0864b19": "斫北方反斫南方，四維上下亦復如是；謗法",
    "T10n0294_002:0864b20": "之人亦復如是，心顛倒故，於正法中而生邪",
    "T10n0294_002:0864b21": "相，於邪法中生正法想，於常法中生無常",
    "T10n0294_002:0864b22": "想，於無常法中生於常想，於樂法中生於苦",
    "T10n0294_002:0864b23": "想，於苦法中生於樂想，於不淨中生於淨想，",
    "T10n0294_002:0864b24": "於無我法中橫生我想，於平地中生嶮岨想，",
    "T10n0294_002:0864b25": "於嶮岨中生平地想，豐樂之世生飢饉想，飢",
    "T10n0294_002:0864b26": "饉之世生豐樂想，民熾盛世生空荒想，空",
    "T10n0294_002:0864b27": "荒之世生熾盛想。如此愚癡失道眾生、迷惑",
    "T10n0294_002:0864b28": "眾生、失性眾生，我以種種方便陀羅尼力，放",
    "T10n0294_002:0864b29": "大光明，於黑闇處，欲出道者，開其門戶，為愚",
    "T10n0294_002:0864c01": "癡者放大光明，開智慧眼，為失道眾生開",
    "T10n0294_002:0864c02": "示正路，而引道之。若有眾生，欲度流者，為",
    "T10n0294_002:0864c03": "作橋、船、津、濟、洲渚，令到彼岸，不知方域示以",
    "T10n0294_002:0864c04": "樂土，丘墟坑坎化為平地，生柔軟草，或復現",
    "T10n0294_002:0864c05": "作城邑聚落及諸妙色，以施眾生，令得快樂。",
    "T10n0294_002:0864c06": "又復現作江河流泉，園林浴池，人民熾盛，安",
    "T10n0294_002:0864c07": "隱豐樂，令諸眾生，慈心相向，猶如父子兄弟",
    "T10n0294_002:0864c08": "姊妹。復發此願，我今已施一切眾生一切安",
    "T10n0294_002:0864c09": "樂智慧光明，令彼眾生永離闇冥，無復癡愛",
    "T10n0294_002:0864c10": "長夜迷昏無明闇蔽，無眼眾生得智慧眼，普",
    "T10n0294_002:0864c11": "令明淨。若有眾生著於我人眾生相者，令離",
    "T10n0294_002:0864c12": "我人眾生等想；若有眾生無常常想、無我",
    "T10n0294_002:0864c13": "我想、苦有樂想、不淨淨想、非陰陰想、非命命",
    "T10n0294_002:0864c14": "想，於非中陰作中陰想，非陰界入作陰界",
    "T10n0294_002:0864c15": "入想，草木非壽命作壽命想，眾生非草木作",
    "T10n0294_002:0864c16": "草木想，於非因果作因果想，非善行道作善",
    "T10n0294_002:0864c17": "行道想，殺生祠天求常樂想，乃至十惡邪見",
    "T10n0294_002:0864c18": "等業，普願眾生，離此諸想。不孝父母，不敬沙",
    "T10n0294_002:0864c19": "門及婆羅門，無有反復，不識恩養，遠離正",
    "T10n0294_002:0864c20": "道，行不善業，具足十六諸惡律儀，誹謗正道，",
    "T10n0294_002:0864c21": "毀壞正論，深著邪見，謗佛法僧，斷正法輪，壞",
    "T10n0294_002:0864c22": "菩薩眾增惡大乘，殺害菩薩，不讚菩薩僧，",
    "T10n0294_002:0864c23": "如是種種諸不善業，雜類眾生，眾苦逼身，心",
    "T10n0294_002:0864c24": "懷愁惱，失本智心，不知法利，狂惑愚癡，不",
    "T10n0294_002:0864c25": "識正路，於無量劫，常被誹謗，邪見迷惑，不識",
    "T10n0294_002:0864c26": "諸方者，為如是等非法非律，深生慈悲，令得",
    "T10n0294_002:0864c27": "覆護。」",
    "T10n0294_002:0864c28": "爾時夜天婆娑婆陀，即為諸狂亂謗法眾生，",
    "T10n0294_002:0864c29": "說淨調伏除無量阿僧祇劫罪業障陀羅尼，",
    "T10n0294_002:0865a01": "即說呪曰：",
    "T10n0294_002:0865a02": "「羝音都奚反釤音踈監反跛囉音盧可反蒲陀那夜音余架反三",
    "T10n0294_002:0865a03": "摩末祇　他波耶音余加反𡩺　毘摩隷輸檀",
    "T10n0294_002:0865a04": "奈　毘摩羅輸檀禰翅音尸鼓反輸檀尼移莎呵",
    "T10n0294_002:0865a05": "摩訶輸檀那摩羝移莎呵",
    "T10n0294_002:0865a06": "「若有眾生誹謗正法，毀菩薩僧，破和合僧，斷",
    "T10n0294_002:0865a07": "絕大乘聖智慧教，增疾修行菩薩行者，無有",
    "T10n0294_002:0865a08": "反復，如此人等，不名丈夫具男子身。不孝",
    "T10n0294_002:0865a09": "父母，殺逆父母，於善知識所，諍訟欺詐，殺害",
    "T10n0294_002:0865a10": "八人及阿羅漢，不仁不義，偷盜佛物、塔物、法",
    "T10n0294_002:0865a11": "物、招提僧物、現前僧物，犯四重禁，十三僧",
    "T10n0294_002:0865a12": "殘，十不善道，五無間罪，速疾正向趣惡道者，",
    "T10n0294_002:0865a13": "無明闇蔽沒在苦海，我以大智慧光明願力，",
    "T10n0294_002:0865a14": "為除無明無間重罪闇障癡惑，令彼速發阿",
    "T10n0294_002:0865a15": "耨多羅三藐三菩提心，即以大乘而自莊嚴，",
    "T10n0294_002:0865a16": "具普賢行，為說如來法王境界如來十力、四",
    "T10n0294_002:0865a17": "無所畏、十八不共法神通等事，成就一切大",
    "T10n0294_002:0865a18": "智慧地，我今示現如來十力、四無畏等陀羅",
    "T10n0294_002:0865a19": "尼力，安住一切諸佛正道，以此陀羅尼力，能",
    "T10n0294_002:0865a20": "令十方一切諸佛，同一法身。「復次善男子！我",
    "T10n0294_002:0865a21": "今為於長夜病苦苦惱眾生，多病消瘦，疾疫",
    "T10n0294_002:0865a22": "老朽，慳貪貧窮，危厄困悴，亡國破家，流離失",
    "T10n0294_002:0865a23": "土，貧窮孤迸，竛竮失勢無救護者，皆由前",
    "T10n0294_002:0865a24": "世無慈悲心，惡業果報，繫屬於他，八苦衰惱",
    "T10n0294_002:0865a25": "以為衣服，為如是等無歸依者，以大悲方便",
    "T10n0294_002:0865a26": "而救護之；諸貧苦者，以陀羅尼力，令其庫藏",
    "T10n0294_002:0865a27": "自然盈溢；若有慳貪，至死不捨，作守財鬼，為",
    "T10n0294_002:0865a28": "如是等，種種貪著，以諸方便而化導之，令彼",
    "T10n0294_002:0865a29": "眾生，皆得解脫。復發是願，我當為彼諸眾生",
    "T10n0294_002:0865b01": "等，作大救護，施以法藥，服此藥者，能消一切",
    "T10n0294_002:0865b02": "諸煩惱病，離生老死八苦之畏，無明老死十",
    "T10n0294_002:0865b03": "二輪轉，一切眾苦皆得永離，離惡知識，親近",
    "T10n0294_002:0865b04": "善友，以普勝法攝取一切，令得安止三清淨",
    "T10n0294_002:0865b05": "業，敬信如來真妙法身，當得永離生老病死，",
    "T10n0294_002:0865b06": "畢竟常住清淨境界。「復次善男子！我見邪見",
    "T10n0294_002:0865b07": "諸眾生等，及其眷屬作惡律儀，見諸眾生遠",
    "T10n0294_002:0865b08": "離正道趣於邪逕，著諸倒見虛妄迷惑，身口",
    "T10n0294_002:0865b09": "意業其行不善、種種放逸依止邪法，於非正",
    "T10n0294_002:0865b10": "覺生正覺想，於正覺所生非正覺想，親近惡",
    "T10n0294_002:0865b11": "友受行苦法，投淵赴火自墜高巖，常翹一脚，",
    "T10n0294_002:0865b12": "五熱炙身，灰土塗污，臥棘刺上，自餓而死，盛",
    "T10n0294_002:0865b13": "冬潛淵，伏藏氷下，受持雞狗牛鹿等戒，如是",
    "T10n0294_002:0865b14": "種種邪見苦行，欲求解脫，我以種種方便，除",
    "T10n0294_002:0865b15": "其邪見，令得安住於正見中，令諸人天得最",
    "T10n0294_002:0865b16": "上樂。復發是願，願諸眾生，出離世間，不著",
    "T10n0294_002:0865b17": "邪見，安處無上正真之道，得不退轉，成一切",
    "T10n0294_002:0865b18": "智，究竟滿足普賢菩薩大願之行，向一切智，",
    "T10n0294_002:0865b19": "不離菩薩一切諸地，不懷一切眾生苦性，而",
    "T10n0294_002:0865b20": "得解脫。」爾時夜天婆娑婆陀，欲重宣菩薩光",
    "T10n0294_002:0865b21": "明普照諸法壞散眾生愚癡法門，承佛威神，",
    "T10n0294_002:0865b22": "觀察十方，即為善財童子，以偈頌曰：",
    "T10n0294_002:0865b23": "「我所成妙法，　　知時諸門地，",
    "T10n0294_002:0865b24": "照除愚癡闇，　　普觀一切法。",
    "T10n0294_002:0865b25": "我法門寂靜，　　久修慈心得，",
    "T10n0294_002:0865b26": "無量無數劫，　　大悲覆群生，",
    "T10n0294_002:0865b27": "成就大悲海，　　出生三世佛，",
    "T10n0294_002:0865b28": "除滅一切苦，　　善財速究竟。",
    "T10n0294_002:0865b29": "佛子心歡喜，　　永離世間惡，",
    "T10n0294_002:0865c01": "超出三界苦，　　受諸賢聖樂，",
    "T10n0294_002:0865c02": "遠離有為惡，　　聲聞智解脫，",
    "T10n0294_002:0865c03": "滿足諸佛智，　　佛子應究竟。",
    "T10n0294_002:0865c04": "我以遍淨眼，　　普觀十方剎，",
    "T10n0294_002:0865c05": "於彼世界中，　　諸佛坐道場，",
    "T10n0294_002:0865c06": "相好莊嚴身，　　無量眾圍遶，",
    "T10n0294_002:0865c07": "放大光明海，　　普化諸群生，",
    "T10n0294_002:0865c08": "覩諸眾生類，　　死此而生彼，",
    "T10n0294_002:0865c09": "迴流六趣中，　　備受諸苦毒。",
    "T10n0294_002:0865c10": "我以淨耳海，　　普聞十方音，",
    "T10n0294_002:0865c11": "一切語言海，　　皆悉能受持。",
    "T10n0294_002:0865c12": "我以淨鼻根，　　法海中無礙，",
    "T10n0294_002:0865c13": "能入諸法門，　　善財應究竟。",
    "T10n0294_002:0865c14": "我成大人相，　　清淨廣長舌，",
    "T10n0294_002:0865c15": "隨應演說法，　　佛子應究竟。",
    "T10n0294_002:0865c16": "清淨妙法身，　　三世如如等，",
    "T10n0294_002:0865c17": "隨其所應化，　　一切無不現。",
    "T10n0294_002:0865c18": "我心無所著，　　澄清如虛空，",
    "T10n0294_002:0865c19": "普攝佛境界，　　而亦無二相。",
    "T10n0294_002:0865c20": "悉知無量剎，　　眾生諸心海，",
    "T10n0294_002:0865c21": "分別諸根意，　　遠離虛妄法。",
    "T10n0294_002:0865c22": "我以神通力，　　遍遊無量剎，",
    "T10n0294_002:0865c23": "普覆一切眾，　　調伏諸眾生。",
    "T10n0294_002:0865c24": "智慧淨如空，　　無比無盡藏，",
    "T10n0294_002:0865c25": "供養一切佛，　　饒益諸眾生。",
    "T10n0294_002:0865c26": "廣大淨智慧，　　了知諸法海，",
    "T10n0294_002:0865c27": "除滅眾癡惑，　　佛子應究竟。",
    "T10n0294_002:0865c28": "我入佛法海，　　通達三世法，",
    "T10n0294_002:0865c29": "明了一切智，　　無能測量者，",
    "T10n0294_002:0866a01": "一一微塵中，　　悉見佛剎海，",
    "T10n0294_002:0866a02": "或覩三世佛，　　真實智慧力，",
    "T10n0294_002:0866a03": "見盧舍那佛，　　道場成正覺，",
    "T10n0294_002:0866a04": "十方微塵剎，　　悉轉正法輪。」",
    "T10n0294_002:0866a05": "爾時善財童子白天神言：「發阿耨多羅三藐",
    "T10n0294_002:0866a06": "三菩提心，為已幾時？得此法門，其已久如，乃",
    "T10n0294_002:0866a07": "能如是饒益眾生？」答言：「佛子！乃往古世，過",
    "T10n0294_002:0866a08": "須彌山微塵數等劫，復過是數無量無邊，彼",
    "T10n0294_002:0866a09": "有世界，名七寶功德集，劫名光明寂靜，國名",
    "T10n0294_002:0866a10": "寶月光明，城名蓮花光處，閻浮提中於此劫",
    "T10n0294_002:0866a11": "中，有五百億佛出興于世。時彼城中，有轉輪",
    "T10n0294_002:0866a12": "聖王，名善法度，以聖王法正法治世，七寶自",
    "T10n0294_002:0866a13": "至，王四天下，壽命一劫，威力自在，不加兵",
    "T10n0294_002:0866a14": "仗自然太平。彼王所重第一夫人，名日月",
    "T10n0294_002:0866a15": "意，其王夫人伎樂自娛，至於中夜淳昏而",
    "T10n0294_002:0866a16": "眠，夢此城中有一夜天，名最正覺寂靜光",
    "T10n0294_002:0866a17": "明，來至其前，合掌而立，而作是言：『咄！善女",
    "T10n0294_002:0866a18": "人，汝今知不？於蓮花光大城之東，有林名寂",
    "T10n0294_002:0866a19": "靜光微妙德，於此林中有菩提樹，名一切佛",
    "T10n0294_002:0866a20": "自在光，有佛世尊，號一切法雷音王，坐此樹",
    "T10n0294_002:0866a21": "下成等正覺，十號具足，放大光明，名摩尼",
    "T10n0294_002:0866a22": "王普照一切。彼雷音王佛，出興於世，於菩提",
    "T10n0294_002:0866a23": "樹下，始成正覺，已經七日！』時彼夜天，稱揚讚",
    "T10n0294_002:0866a24": "歎，顯說如來無量功德自在神通，令彼夫人",
    "T10n0294_002:0866a25": "發無上道心，讚歎普賢菩薩一切願行。時王",
    "T10n0294_002:0866a26": "夫人，即於夢中敬禮彼佛，發阿耨多羅三藐",
    "T10n0294_002:0866a27": "三菩提心供養佛。時世尊放金色光觸夫人",
    "T10n0294_002:0866a28": "心，遍照宮城皆同金色。時彼夫人，即從眠覺。",
    "T10n0294_002:0866a29": "爾時彼佛侍從聲聞、菩薩、一切大眾，現夫人",
    "T10n0294_002:0866b01": "前，是時夫人，頭面敬禮佛及大眾，供養恭敬",
    "T10n0294_002:0866b02": "尊重讚歎，即發誓願：『願此功德，於將來世，天",
    "T10n0294_002:0866b03": "人之中，最尊最勝。』善男子！汝今當知，時王夫",
    "T10n0294_002:0866b04": "人月意者，豈異人乎？我身是也。我於彼佛所，",
    "T10n0294_002:0866b05": "初發道心，莊嚴功德，種大善根，超越須彌微",
    "T10n0294_002:0866b06": "塵等劫，不墮地獄、餓鬼、畜生、閻羅王處、下賤",
    "T10n0294_002:0866b07": "之家，具足諸根滅除眾苦，常於人天中，得最",
    "T10n0294_002:0866b08": "勝果報，常得不離親近善友，常生諸佛菩薩",
    "T10n0294_002:0866b09": "之家，不生五濁劫。善男子！我獲善利，於彼佛",
    "T10n0294_002:0866b10": "所，深種善根，長養善根，於八十億須彌山微",
    "T10n0294_002:0866b11": "塵等劫，常受快樂，而未滿足菩薩善根，亦未",
    "T10n0294_002:0866b12": "獲得三昧神通，得過八十億須彌山微塵等",
    "T10n0294_002:0866b13": "劫。過此劫已，復過一萬劫，有劫名清淨無憂，",
    "T10n0294_002:0866b14": "世界名清淨威德勝，彼世界中，有五百億",
    "T10n0294_002:0866b15": "佛，出興於世，成等正覺，十號具足，彼佛國土",
    "T10n0294_002:0866b16": "或淨或穢。我時次第，供養彼佛。彼佛世界，有",
    "T10n0294_002:0866b17": "一四天下，名離垢幢，城名莊嚴，我於爾時，為",
    "T10n0294_002:0866b18": "明勝長者女，名勝慧光，端正殊妙。於彼世中，",
    "T10n0294_002:0866b19": "值最初佛，名須彌山善寂幢。時有一天，名淨",
    "T10n0294_002:0866b20": "覺月，以本願力，生彼城中，復有夜天，名清",
    "T10n0294_002:0866b21": "淨眼，於睡眠中，入於王宮，即至我所，顯現妙",
    "T10n0294_002:0866b22": "身，讚歎如來，勸我發心，令往佛所，作如是",
    "T10n0294_002:0866b23": "言：『須彌山善寂幢佛，始成正覺，放大光明，已",
    "T10n0294_002:0866b24": "經七日！』爾時夜天，引導於我，我即驚覺，見大",
    "T10n0294_002:0866b25": "光明遍滿宮室。父母驚喜，即告我言：『此何光",
    "T10n0294_002:0866b26": "明，金色顯赫，明照吾室？』我於爾時即白父",
    "T10n0294_002:0866b27": "母：『我於夢中，見一夜天，讚歎如來勝妙功德，",
    "T10n0294_002:0866b28": "有佛世尊，名須彌山善寂幢，出現於世，已經",
    "T10n0294_002:0866b29": "七日。唯願父母，與諸眷屬，往詣佛所供養恭",
    "T10n0294_002:0866c01": "敬，聽佛說法。』父母歡喜，即便許可。是時夜",
    "T10n0294_002:0866c02": "天，在前引導，我與父母及親眷屬，俱詣佛",
    "T10n0294_002:0866c03": "所，頭面禮足，退坐一面，見佛色身微妙光明，",
    "T10n0294_002:0866c04": "即得菩薩清淨三世普智慧光明三昧。得此",
    "T10n0294_002:0866c05": "三昧已，憶念過去如須彌山微塵等劫所見",
    "T10n0294_002:0866c06": "諸佛，所說經法，受持不忘，即得光明普照諸",
    "T10n0294_002:0866c07": "法壞散眾生愚癡破魔法門。得此法門已，復",
    "T10n0294_002:0866c08": "憶過去十世界微塵數劫世界時事，又見彼",
    "T10n0294_002:0866c09": "諸一切眾生，及其業報、好醜、諸根利鈍，性欲",
    "T10n0294_002:0866c10": "不同，語言音聲，久修善業，親近善知識，隨其",
    "T10n0294_002:0866c11": "所應，示現色身，為作利益，見如此事，如今現",
    "T10n0294_002:0866c12": "在。我以此三昧力，於念念中，增長法門，心心",
    "T10n0294_002:0866c13": "相續，能以一身，充滿十方微塵等世界，乃至",
    "T10n0294_002:0866c14": "充滿一切世界微塵等海，又復過彼一切世",
    "T10n0294_002:0866c15": "界微塵數不可說不可說世界，如是世界中，",
    "T10n0294_002:0866c16": "悉見一切諸佛，聞佛說法，悉能憶念，受持分",
    "T10n0294_002:0866c17": "別，了知彼佛本淨願海，又知諸佛發清淨願，",
    "T10n0294_002:0866c18": "莊嚴佛土，我今亦欲嚴淨一切世界海眾生，",
    "T10n0294_002:0866c19": "令得淨土，如今現前，隨彼眾生，所應見身，即",
    "T10n0294_002:0866c20": "為示現，調伏其心，而化度之，我從昔來乃至",
    "T10n0294_002:0866c21": "今日，剎那相續，長養增進修此法門，如此",
    "T10n0294_002:0866c22": "法門，究竟廣大，如法界等。「善男子！我唯知此",
    "T10n0294_002:0866c23": "菩薩光明普照一切諸法壞散眾生破魔法",
    "T10n0294_002:0866c24": "門。諸大菩薩究竟無量無邊普賢菩薩所行",
    "T10n0294_002:0866c25": "願海，深入一切諸法界海，建立一切諸菩薩",
    "T10n0294_002:0866c26": "智慧幢三昧遊戲神通大願成滿守護受持諸",
    "T10n0294_002:0866c27": "佛如來大功德海，於念念中莊嚴教化一切",
    "T10n0294_002:0866c28": "眾生，成就滿足智慧性海，除滅無明迷惑顛",
    "T10n0294_002:0866c29": "倒，普施淨慧，猶如秋月，菩薩住世，遍照三",
    "T10n0294_002:0867a01": "界，不著眾相，消除熱惱，示現三世，自在神",
    "T10n0294_002:0867a02": "通，運載眾生，開示正道，出生三世圓滿清淨",
    "T10n0294_002:0867a03": "一切音聲，充溢十方一切法界，從初發心，",
    "T10n0294_002:0867a04": "乃至十地，於其中間，皆悉具足無量功德不",
    "T10n0294_002:0867a05": "可思議諸神通力智慧光明。我當云何能知",
    "T10n0294_002:0867a06": "能說彼菩薩行？善男子！此閻浮提摩伽陀",
    "T10n0294_002:0867a07": "國，有一夜天，名妙功德離垢光明，彼夜天",
    "T10n0294_002:0867a08": "者，是我大師，先已勸我發阿耨多羅三藐三",
    "T10n0294_002:0867a09": "菩提心，示教利喜，汝詣彼問，云何菩薩學菩",
    "T10n0294_002:0867a10": "薩行，修菩薩道？」爾時善財童子即以偈讚婆",
    "T10n0294_002:0867a11": "娑婆陀，而說頌曰：",
    "T10n0294_002:0867a12": "「我見尊淨身，　　相好自莊嚴，",
    "T10n0294_002:0867a13": "超出於世間，　　猶如須彌山。",
    "T10n0294_002:0867a14": "法身湛然淨，　　三世悉平等，",
    "T10n0294_002:0867a15": "普攝諸眾生，　　其人無所著。",
    "T10n0294_002:0867a16": "開演淨光明，　　普照一切趣，",
    "T10n0294_002:0867a17": "於一毛孔中，　　悉見諸星宿，",
    "T10n0294_002:0867a18": "心淨無所依，　　如日在空中，",
    "T10n0294_002:0867a19": "攝取法王法，　　明淨深智慧。",
    "T10n0294_002:0867a20": "一一毛孔光，　　遍照十方剎，",
    "T10n0294_002:0867a21": "於一切佛所，　　彌布法雲雨。",
    "T10n0294_002:0867a22": "一切毛孔中，　　示現變化身，",
    "T10n0294_002:0867a23": "充滿十方剎，　　方便度眾生。",
    "T10n0294_002:0867a24": "初行菩薩時，　　淨業不思議，",
    "T10n0294_002:0867a25": "一一毛孔中，　　顯現十方剎，",
    "T10n0294_002:0867a26": "識知見聞者，　　悉得功德利，",
    "T10n0294_002:0867a27": "專求菩提道，　　必成佛無疑。",
    "T10n0294_002:0867a28": "不思議等劫，　　常求善知識，",
    "T10n0294_002:0867a29": "寧墮三惡道，　　不捨菩提心。",
    "T10n0294_002:0867b01": "百千微塵劫，　　讚歎一切德，",
    "T10n0294_002:0867b02": "眾劫猶可盡，　　功德無窮已。」",
    "T10n0294_002:0867b03": "爾時善財童子頭面敬禮彼夜天足，遶無數",
    "T10n0294_002:0867b04": "匝，眷仰觀察，心無厭足，辭退南行，向摩伽",
    "T10n0294_002:0867b05": "陀國。",
    "T10n0294_002:0867b06": "佛說羅摩伽經卷中"
}