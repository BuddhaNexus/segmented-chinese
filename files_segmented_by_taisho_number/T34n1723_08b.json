{
    "T34n1723_08b:0806c21": "folio_8b 妙法蓮華經玄贊卷第八末",
    "T34n1723_08b:0806c23": "沙門基撰",
    "T34n1723_08b:0806c24": "法師品法師品",
    "T34n1723_08b:0806c25": "三門分別：一來意，二釋名，三解妨。來意",
    "T34n1723_08b:0806c26": "有三：一者上來最初一品序述因由，次有",
    "T34n1723_08b:0806c27": "八品名為正宗。前引〈信解品〉云「今此經中",
    "T34n1723_08b:0806c28": "唯說一乘」，此品又云「開方便門顯真實相」，",
    "T34n1723_08b:0806c29": "即以一乘正為經宗，逗二乘者不定姓。",
    "T34n1723_08b:0807a01": "又并授記訖後十九品名為流通，流通",
    "T34n1723_08b:0807a02": "此經非正逗二乘退大心者，更無開權顯",
    "T34n1723_08b:0807a03": "實正說一乘之處。雖此品及〈持品〉漸有",
    "T34n1723_08b:0807a04": "八部比丘尼等授記，因言總記，非更說一",
    "T34n1723_08b:0807a05": "乘進令修學而與記故，皆是流通。流通之",
    "T34n1723_08b:0807a06": "中分之為三：初之四品讚重流通，讚法讚",
    "T34n1723_08b:0807a07": "人可尊可重令生喜仰；次之七品學行流",
    "T34n1723_08b:0807a08": "通，學弘此經正行、助行令無傷毀；後之八",
    "T34n1723_08b:0807a09": "品付受流通，示相付囑、稟命行故。亦即三",
    "T34n1723_08b:0807a10": "周說流通也。問：餘經流通文少義略，今此",
    "T34n1723_08b:0807a11": "經內因何廣哉？答：此品下云「我所說經無量",
    "T34n1723_08b:0807a12": "千億，其中此經最難信解，諸佛祕要常自守",
    "T34n1723_08b:0807a13": "護，從昔已來未曾顯說」，義旨深遠生信者",
    "T34n1723_08b:0807a14": "少，故此流通多於餘經。又化大機易可成",
    "T34n1723_08b:0807a15": "熟，化迴心類稍難信解，故多流通種種勸",
    "T34n1723_08b:0807a16": "勵。初之四品讚重流通中，初三品讚重，後〈持",
    "T34n1723_08b:0807a17": "品〉流通。初三品中，〈法師〉一品顯於此經若人",
    "T34n1723_08b:0807a18": "若法俱可尊重可軌可模；〈寶塔〉一品顯法",
    "T34n1723_08b:0807a19": "可重，說此經處塔涌聞法；〈天授〉一品雖亦",
    "T34n1723_08b:0807a20": "明法，意明能弘經人其人可重，為重法故",
    "T34n1723_08b:0807a21": "於其人所不悋軀命以身為床。其〈持〉一品",
    "T34n1723_08b:0807a22": "既矚此三，讚重義廣，遂願弘通。故此四品",
    "T34n1723_08b:0807a23": "名讚重流通。餘二流通至文當釋。此乃最",
    "T34n1723_08b:0807a24": "初品之來意。二者說十九品名為正宗。初",
    "T34n1723_08b:0807a25": "十二品明一乘境，中分二：上來八品正明",
    "T34n1723_08b:0807a26": "權實三根得記，次下四品歎人美法勸募",
    "T34n1723_08b:0807a27": "持行。科判四品不異流通，故此品來。三者",
    "T34n1723_08b:0807a28": "論中有七喻、三平等，十無上第十示現勝",
    "T34n1723_08b:0807a29": "妙力無上故，餘殘脩多羅說，即是論云「已下",
    "T34n1723_08b:0807a30": "示二種力：一法力。二修行力。法力有五：一",
    "T34n1723_08b:0807b01": "證、二信、三供養、四聞法、五讀誦持說。初四",
    "T34n1723_08b:0807b02": "俱〈彌勒品〉，即〈分別功德品〉及〈隨喜功德品〉是，",
    "T34n1723_08b:0807b03": "俱告彌勒故。後一〈常精進品〉，即〈法師功德品〉",
    "T34n1723_08b:0807b04": "是，告常精進故。修行力有七：一持力，二說",
    "T34n1723_08b:0807b05": "力，三行苦行力，四教化眾生行苦行力，五護",
    "T34n1723_08b:0807b06": "眾生諸難力，六功德勝力，七護法力。持力",
    "T34n1723_08b:0807b07": "有三品，〈法師〉、〈安樂行〉、〈持品〉。初〈法師品〉總明能",
    "T34n1723_08b:0807b08": "持、所持人之與法，次〈安樂行〉明持經者所",
    "T34n1723_08b:0807b09": "修行法，後〈持品〉明能持者，故三皆名持力。」",
    "T34n1723_08b:0807b10": "上辨權實正逗二乘之機，未說能持所持",
    "T34n1723_08b:0807b11": "可尊可重，今明此義故此品來。釋名者，",
    "T34n1723_08b:0807b12": "可軌可持名之為法，可習可範目之為",
    "T34n1723_08b:0807b13": "師。此教可軌、此理可持雙名為法，此法可",
    "T34n1723_08b:0807b14": "習名為法師。故《涅槃》云：「諸佛所師，所謂法",
    "T34n1723_08b:0807b15": "也」，《遺教經》言：「波羅提木叉是汝大師」。此品之",
    "T34n1723_08b:0807b16": "中讚經可重，法即是師故名法師。此法為",
    "T34n1723_08b:0807b17": "法師，能學法者可為摸範訓匠群物，",
    "T34n1723_08b:0807b18": "有法之師名為法師。此人、法師，此品廣明，",
    "T34n1723_08b:0807b19": "名法師品。品下雙說法及學者並名法師，",
    "T34n1723_08b:0807b20": "義通為勝。釋妨難者。問：為佛前、佛後弘",
    "T34n1723_08b:0807b21": "持此者並名法師，為但滅後？答：俱名法",
    "T34n1723_08b:0807b22": "師。此中多以滅後名為法師，其現在得弟",
    "T34n1723_08b:0807b23": "子之稱，然現得記，此中亦說名法師故。又",
    "T34n1723_08b:0807b24": "以現在受持者易，略而不說；滅後持者甚",
    "T34n1723_08b:0807b25": "為難故，所以獨得法師之名。又現習學者名",
    "T34n1723_08b:0807b26": "為弟子，其八部等亦名法師。問：〈持品〉亦持",
    "T34n1723_08b:0807b27": "此經，又亦可軌，何故此品獨名法師？答：雖",
    "T34n1723_08b:0807b28": "標總稱，即是別名，無別能故。餘品更有別",
    "T34n1723_08b:0807b29": "義可名，況於此中雙歎人、法俱可師故。",
    "T34n1723_08b:0807b30": "又〈持品〉現在說法名持，此說滅後勸歎勝",
    "T34n1723_08b:0807c01": "能，名法師品。問：此品亦有授記，何故不名",
    "T34n1723_08b:0807c02": "授記品？答：以少略故，從多為品。",
    "T34n1723_08b:0807c03": "經「爾時世尊至三菩提」。贊曰：此品之中大",
    "T34n1723_08b:0807c04": "文分二：初一段長行及頌明人法師，後一",
    "T34n1723_08b:0807c05": "段長行及頌明法法師。初文有二：初明對",
    "T34n1723_08b:0807c06": "佛現前法師，後明不對佛前法師。此初也。",
    "T34n1723_08b:0807c07": "以藥王久持此經，燃身供養故呼藥王。名",
    "T34n1723_08b:0807c08": "因藥王告八萬者，意正告彼，授彼記",
    "T34n1723_08b:0807c09": "故。所記眾中有八部、四眾、三乘類別。《辨中邊",
    "T34n1723_08b:0807c10": "論》有十法行，於一一行皆有四行：一自作，",
    "T34n1723_08b:0807c11": "二勸他，三讚歎，四慶慰。今隨喜者即是讚歎，",
    "T34n1723_08b:0807c12": "舉一例餘。「由小善根得菩提」者，只如日",
    "T34n1723_08b:0807c13": "光初𣍧即有去暗之功，智景創暉遂有斷",
    "T34n1723_08b:0807c14": "癡之勢；亦如雲霞始布有資萬卉之能，慈",
    "T34n1723_08b:0807c15": "悲肇興帶蔭群生之氣故也。隨喜一句",
    "T34n1723_08b:0807c16": "當得菩提，信學此經定證何惑。",
    "T34n1723_08b:0807c17": "經「佛告藥王至三菩提記」。贊曰：下明不對",
    "T34n1723_08b:0807c18": "佛前法師。有二：初明聞已傍隨喜者，後明",
    "T34n1723_08b:0807c19": "正行六種法師。此初也。正樂聽聞功德無量，",
    "T34n1723_08b:0807c20": "今但舉一聞隨喜者，例餘自作、勸他、慶慰",
    "T34n1723_08b:0807c21": "功德何窮。又上解初學法師，下解久學法",
    "T34n1723_08b:0807c22": "師，大菩薩故。",
    "T34n1723_08b:0807c23": "經「若復有人至合掌恭敬」。贊曰：下明正行",
    "T34n1723_08b:0807c24": "六種法師。有二：初明正行六種法師悲願",
    "T34n1723_08b:0807c25": "來此，後「我滅度後能竊為一人說法華經」下",
    "T34n1723_08b:0807c26": "明六種法師可尊可種。初中復二：初明於",
    "T34n1723_08b:0807c27": "一句偈法行，後「何況盡能受持」下明於",
    "T34n1723_08b:0807c28": "多法行。初中復二：初標行六行者於諸佛",
    "T34n1723_08b:0807c29": "所成就悲願生此人間，後「若有人問何等",
    "T34n1723_08b:0807c30": "眾生」下顯是勝因來世作佛。初中復二：初",
    "T34n1723_08b:0808a01": "明六種法師，後明悲願來生。此初也。六法",
    "T34n1723_08b:0808a02": "師者，一受持、二讀、三誦、四解說、五書寫、六",
    "T34n1723_08b:0808a03": "供養。此明初五法師於經一偈行，後一法師",
    "T34n1723_08b:0808a04": "行供養行，於經一偈及於一卷皆行供養。",
    "T34n1723_08b:0808a05": "「種種」下財供養也。始從敬視如佛乃至合掌",
    "T34n1723_08b:0808a06": "恭敬，合有十三。其尊重敬視如佛意業，合",
    "T34n1723_08b:0808a07": "掌恭敬身業，二種內財；前隨喜語業，餘是",
    "T34n1723_08b:0808a08": "外財。十法行者，謂書寫、供養、施他、聽聞、披",
    "T34n1723_08b:0808a09": "讀、受持、正開演、諷誦及思、修。此舉易",
    "T34n1723_08b:0808a10": "行且說六種。其餘四種：施他、聽聞、思惟、修",
    "T34n1723_08b:0808a11": "習，應皆行之，難故不說。於經卷云供養，",
    "T34n1723_08b:0808a12": "餘五於一偈者互影彰故、輕重異故、易難",
    "T34n1723_08b:0808a13": "別故。",
    "T34n1723_08b:0808a14": "經「藥王當知至生此人間」。贊曰：此明悲願",
    "T34n1723_08b:0808a15": "來生此間，計位觀因不應來故。",
    "T34n1723_08b:0808a16": "經「藥王若有人問至必得作佛」。贊曰：下顯",
    "T34n1723_08b:0808a17": "是勝因來世作佛。有二：初標、後釋。此初也。",
    "T34n1723_08b:0808a18": "經「何以故至而供養之」。贊曰：下釋。有二：初",
    "T34n1723_08b:0808a19": "顯人尊可為供養，後顯位高悲願生此。此",
    "T34n1723_08b:0808a20": "初也。「瞻」視也，「奉」敬也。深契佛心，妙達理",
    "T34n1723_08b:0808a21": "故。由是勝因當得成佛，利益大故。",
    "T34n1723_08b:0808a22": "經「當知此人至妙法華經」。贊曰：此顯位高",
    "T34n1723_08b:0808a23": "悲願生此，能說此經是聖者故。不爾，云何",
    "T34n1723_08b:0808a24": "名大菩薩？或即凡夫久修學者，簡異二乘及",
    "T34n1723_08b:0808a25": "初學者，名大菩薩。菩薩名通，二乘人有及",
    "T34n1723_08b:0808a26": "初學故。或成就發心菩提當得勝果，已",
    "T34n1723_08b:0808a27": "成因故能說是經。",
    "T34n1723_08b:0808a28": "經「何況盡能至廣演此經」。贊曰：此明於多",
    "T34n1723_08b:0808a29": "法行，捨淨業果淨土、天上及上二界而不",
    "T34n1723_08b:0808a30": "往生，生此處故。《智度論》云：「不退菩薩深",
    "T34n1723_08b:0808b01": "愛法故，聞則深心身毛皆竪。念佛慈悲則惻",
    "T34n1723_08b:0808b02": "愴泣淚，若聞深法則大歡喜。譬如軍敗怖懼",
    "T34n1723_08b:0808b03": "倒地悶絕死者，親族見之欲知活者，以杖",
    "T34n1723_08b:0808b04": "鞭之則起隱軫，不起隱軫即知不活。菩薩",
    "T34n1723_08b:0808b05": "亦爾，若聞說佛功德妙理，歡喜毛竪色異悲",
    "T34n1723_08b:0808b06": "泣，當知此輩必得菩提；異此聞經都無異",
    "T34n1723_08b:0808b07": "相，當知此輩無菩提分。」《般若論》云：「福不趣",
    "T34n1723_08b:0808b08": "菩提，二能趣菩提」，何況於此盡能受持，非",
    "T34n1723_08b:0808b09": "大菩薩無是哀愍。",
    "T34n1723_08b:0808b10": "經「若是善男子至廣為人說」。贊曰：下明",
    "T34n1723_08b:0808b11": "六種法師可尊可重。文分為二：初明五",
    "T34n1723_08b:0808b12": "可尊，後釋所以。五可尊者：一說者為佛使，",
    "T34n1723_08b:0808b13": "二毀者罪過佛，三讀誦佛莊嚴，四在處應",
    "T34n1723_08b:0808b14": "讚禮，五應四事供養。此初也。三業順佛故",
    "T34n1723_08b:0808b15": "成佛使等。使者意業，遣者語業，事者身業。",
    "T34n1723_08b:0808b16": "又傳佛教名使，用佛語名遣，同佛行",
    "T34n1723_08b:0808b17": "名事。世尊三業所為所作，皆以此法利眾",
    "T34n1723_08b:0808b18": "生故。竊說一句當同佛業，公然多說理",
    "T34n1723_08b:0808b19": "愜佛行。",
    "T34n1723_08b:0808b20": "經「藥王若有惡人至其罪甚重」。贊曰：二毀",
    "T34n1723_08b:0808b21": "者罪過佛，惡世損多故。《大集經》云：「毀罵犯",
    "T34n1723_08b:0808b22": "戒比丘，過出萬億佛身血」。《大般若．勝天王會》",
    "T34n1723_08b:0808b23": "云：「若殺大千界微塵數佛得罪尚輕，毀謗",
    "T34n1723_08b:0808b24": "此經罪過於彼，永入地獄無有出期」。今",
    "T34n1723_08b:0808b25": "毀讀誦者亦復如是，若損害佛不損二利",
    "T34n1723_08b:0808b26": "行，佛不生惱故；損讀誦者損二利之行，",
    "T34n1723_08b:0808b27": "生煩惱故。又雖毀佛，佛無愛憎，不廢說",
    "T34n1723_08b:0808b28": "經利益彌廣；若毀讀誦者，為有怨親，廢其",
    "T34n1723_08b:0808b29": "修習。又罵佛甚為難，罵讀誦者甚為易，誡",
    "T34n1723_08b:0808b30": "其勿爾故作是說。又佛在時眾生根勝，雖",
    "T34n1723_08b:0808c01": "有罵佛不退善心，雖自損深損他淺故；",
    "T34n1723_08b:0808c02": "佛無已後眾生垢重，毀持經者，一切聞已多",
    "T34n1723_08b:0808c03": "退道心，自他損重故作是說。《華手經》云：「若",
    "T34n1723_08b:0808c04": "人壞亂菩提心者，乃為毀滅一切眾生大",
    "T34n1723_08b:0808c05": "法光明，罪過五無間，五無間逆不毀壞一",
    "T34n1723_08b:0808c06": "切佛法故，毀菩提心者則為毀壞一切佛",
    "T34n1723_08b:0808c07": "法。」又佛滅後依法讀誦甚為難有，能為惡",
    "T34n1723_08b:0808c08": "世眾生善友，故毀罵者罪過罵佛。「呰」音茲此",
    "T34n1723_08b:0808c09": "反。毀作訛。《玉篇》「口毀曰呰呵也」。",
    "T34n1723_08b:0808c10": "經「藥王至肩所荷擔」。贊曰：三讀誦佛莊嚴，具",
    "T34n1723_08b:0808c11": "佛眾德故。讀誦此經當具相好等一切莊",
    "T34n1723_08b:0808c12": "嚴，故《華嚴經》說：「菩薩有十種莊嚴：一大慈莊",
    "T34n1723_08b:0808c13": "嚴，救護一切眾生故；二大悲莊嚴，堪忍一切",
    "T34n1723_08b:0808c14": "故；三大願莊嚴，所可發願悉究竟故；四迴",
    "T34n1723_08b:0808c15": "向莊嚴，建立一切諸佛功德妙莊嚴故；五功",
    "T34n1723_08b:0808c16": "德莊嚴，饒益一切眾生故；六波羅蜜莊嚴，度",
    "T34n1723_08b:0808c17": "脫一切眾生故；七智慧莊嚴，除滅一切眾生",
    "T34n1723_08b:0808c18": "煩惱愚癡闇故；八方便莊嚴，出生善門諸善",
    "T34n1723_08b:0808c19": "根故；九一切智心堅固不亂莊嚴，不樂異",
    "T34n1723_08b:0808c20": "乘故；十決定莊嚴，於正法中滅疑惑故。」《勝",
    "T34n1723_08b:0808c21": "鬘經》說：「攝受正法善男子荷負重任，不但",
    "T34n1723_08b:0808c22": "持經者能擔四生，亦為佛肩之所荷擔。佛",
    "T34n1723_08b:0808c23": "所重故、稱佛心故。」「為」有二義：一作、二被，上",
    "T34n1723_08b:0808c24": "來被義。言作義者，即是自肩，亦擔如來肩",
    "T34n1723_08b:0808c25": "所荷擔大菩提也，即為荷擔阿耨菩提故。",
    "T34n1723_08b:0808c26": "「荷」音胡歌反，《玉篇》「又何可反，擔也揭也負也。」",
    "T34n1723_08b:0808c27": "經「其所至方至應以奉獻」。贊曰：四在處應",
    "T34n1723_08b:0808c28": "讚禮，人尊處勝故。五應四事供養，真實福",
    "T34n1723_08b:0808c29": "田故、堪受妙供故。「饌」飲食也、具食也，或",
    "T34n1723_08b:0808c30": "為「撰」字。",
    "T34n1723_08b:0809a01": "經「所以者何至三菩提故」。贊曰：此釋所以。",
    "T34n1723_08b:0809a02": "由此《法華》最深密，故不付阿難，唯付藥王",
    "T34n1723_08b:0809a03": "等，極祕密故。譬如用毒為藥大醫所堪，小",
    "T34n1723_08b:0809a04": "師不能，故付菩薩不付聲聞。化聲聞",
    "T34n1723_08b:0809a05": "故，故說此時須臾得聞，當得究竟大菩",
    "T34n1723_08b:0809a06": "提也，言契真故、自得果故、令他得故。",
    "T34n1723_08b:0809a07": "經「爾時世尊至并供養持者」。贊曰：下十六頌，",
    "T34n1723_08b:0809a08": "分三：初二頌總敘法師可尊、應可供養之",
    "T34n1723_08b:0809a09": "所由，次十三頌頌前法師之德，後一頌結成",
    "T34n1723_08b:0809a10": "法勝故人可尊。此初。分二：初一頌得任運",
    "T34n1723_08b:0809a11": "智即真智性二空真理，後一頌得真智相。",
    "T34n1723_08b:0809a12": "「一切種」即後得智。「及智慧」即根本智，分為",
    "T34n1723_08b:0809a13": "二故。勸自受持并供持者，於自然智但",
    "T34n1723_08b:0809a14": "勸供養，明自受持得之何惑。",
    "T34n1723_08b:0809a15": "經「若有能受持至廣說無上法」。贊曰：下十",
    "T34n1723_08b:0809a16": "三頌頌前法師之德。中分二：初三頌歎法",
    "T34n1723_08b:0809a17": "師勝，後十頌頌可尊可重。此初。為三：初頌",
    "T34n1723_08b:0809a18": "佛使，次頌捨淨土，後頌隨願自在。",
    "T34n1723_08b:0809a19": "經「應以天華香至供養說法者」。贊曰：下十頌",
    "T34n1723_08b:0809a20": "頌可尊可重。分二：初四頌正歎法師可",
    "T34n1723_08b:0809a21": "尊可重，後六頌校量罪福勸生尊重。初",
    "T34n1723_08b:0809a22": "四頌為二：一頌重說法，三頌重受持。此初",
    "T34n1723_08b:0809a23": "也。以說法者自然必得勝妙果報，故略讚",
    "T34n1723_08b:0809a24": "之。如契經說，若有戒足雖羸劣，而能辨",
    "T34n1723_08b:0809a25": "說利多人，如佛大師應供養，愛彼善說故",
    "T34n1723_08b:0809a26": "相似。《俱舍》亦云「父母、病法師、最後身菩薩，設",
    "T34n1723_08b:0809a27": "非得聖者，施果亦無量。」",
    "T34n1723_08b:0809a28": "經「吾滅後惡世至行於如來事」。贊曰：此三",
    "T34n1723_08b:0809a29": "頌重受持，一頌勸敬、一頌供養、一頌佛使。",
    "T34n1723_08b:0809a30": "演說讀誦等皆是受持。",
    "T34n1723_08b:0809b01": "經「經若於一劫中至其罪復過彼」。贊曰：下六",
    "T34n1723_08b:0809b02": "頌挍量罪福勸生尊重。為二：初二頌挍量",
    "T34n1723_08b:0809b03": "罪，後四頌挍量福。此初也。",
    "T34n1723_08b:0809b04": "經「有人求佛道至其福復過彼」。贊曰：下四頌，",
    "T34n1723_08b:0809b05": "分二：初二頌對佛挍量，後二頌聞法挍量",
    "T34n1723_08b:0809b06": "供養。此初也。讚佛易故心輕利少，讚持者",
    "T34n1723_08b:0809b07": "難故心重利多。自他有多少故，如前准解。",
    "T34n1723_08b:0809b08": "經「於八十億劫至我今獲大利」。贊曰：此以聞",
    "T34n1723_08b:0809b09": "法挍量供養，財供、法供有優劣故，法供養",
    "T34n1723_08b:0809b10": "者謂聞法故。",
    "T34n1723_08b:0809b11": "經「藥王今告汝至法華最第一」。贊曰：第三大",
    "T34n1723_08b:0809b12": "段顯法勝故人成可尊。",
    "T34n1723_08b:0809b13": "經「爾時佛復告至難信難解」。贊曰：下第二",
    "T34n1723_08b:0809b14": "段明法法師中，初長行、後偈頌。長行有三：",
    "T34n1723_08b:0809b15": "初明法難信解勿妄宣傳，次「在在處處若",
    "T34n1723_08b:0809b16": "說若讀者」下明是法身舍利應可供養，後",
    "T34n1723_08b:0809b17": "「若有善男子善女人，如來滅後欲為四眾」下",
    "T34n1723_08b:0809b18": "明說法儀則。初中復二：初明法法師深妙，",
    "T34n1723_08b:0809b19": "後明由此人法師復成勝德。初中復二：初",
    "T34n1723_08b:0809b20": "法難信解，後勿妄宣傳。此初也。三世經中",
    "T34n1723_08b:0809b21": "此難信解，令捨權以就實、無生而有生，",
    "T34n1723_08b:0809b22": "故知難信。道理幽玄迂迴而方證，故知",
    "T34n1723_08b:0809b23": "難解。",
    "T34n1723_08b:0809b24": "經「藥王此經至況滅度後」。贊曰：下勿妄宣傳。",
    "T34n1723_08b:0809b25": "「妄授與人」已上誡之勿傳；「諸佛」已下釋其",
    "T34n1723_08b:0809b26": "所以。佛常自守未曾顯說，今方說之。佛在",
    "T34n1723_08b:0809b27": "自說，聲聞之中猶有怨嫉增上慢者尚起避",
    "T34n1723_08b:0809b28": "席，況佛滅後誹謗不信。",
    "T34n1723_08b:0809b29": "經「藥王當知至手摩其頭」。贊曰：此明由法，",
    "T34n1723_08b:0809b30": "其人法師復成勝德。有七勝德：一佛衣覆，",
    "T34n1723_08b:0809b31": "柔和忍辱具慚愧故、為佛慈悲之所覆故。",
    "T34n1723_08b:0809c01": "二佛護念，由此根熟，佛善護念諸菩薩故。",
    "T34n1723_08b:0809c02": "三有大信，四有志願，以欲勝解而為自",
    "T34n1723_08b:0809c03": "體。五有善根，六佛共宿，同住慈悲心、思空",
    "T34n1723_08b:0809c04": "勝義舍故。七佛手摩頭，佛教被心，佛所記",
    "T34n1723_08b:0809c05": "別佛攝受故。",
    "T34n1723_08b:0809c06": "經「藥王在在處處至尊重讚歎」。贊曰：下明",
    "T34n1723_08b:0809c07": "是法身舍利應可供養。有二：初明是法身",
    "T34n1723_08b:0809c08": "舍利，後明用此人成法師亦為勝德。初中",
    "T34n1723_08b:0809c09": "有二：初標、後釋。標中有五處：一說處，二讀",
    "T34n1723_08b:0809c10": "處，三誦處，四書處，五經卷住處。十法行中",
    "T34n1723_08b:0809c11": "供養、施他、聽聞、受持、思量、修習，不離此四",
    "T34n1723_08b:0809c12": "處故。「所以者何」下釋中有二：初顯是全身",
    "T34n1723_08b:0809c13": "舍利，後應為供養。明理、智二皆圓滿故，即",
    "T34n1723_08b:0809c14": "是具足法身、報身。由此返照開示悟入佛",
    "T34n1723_08b:0809c15": "之知見，通取菩提、涅槃，理、事雙盡矣。是以",
    "T34n1723_08b:0809c16": "佛教造像，書法身舍利安於像中，云「諸",
    "T34n1723_08b:0809c17": "法從因生，如來說是因，彼法從緣滅，大沙",
    "T34n1723_08b:0809c18": "門所說」，是為法身舍利。故《無量義經》云「亦名",
    "T34n1723_08b:0809c19": "堅固舍利」。准《金光明經》，如如、如如智名法",
    "T34n1723_08b:0809c20": "身，故經有處即有全身。",
    "T34n1723_08b:0809c21": "經「若有人至三菩提」。贊曰：下明由此人成",
    "T34n1723_08b:0809c22": "法身亦為勝德。有四：一禮供此塔得近",
    "T34n1723_08b:0809c23": "菩提，二見聞此經善行勝道，三見聞此經",
    "T34n1723_08b:0809c24": "得近正覺，四聞經驚疑新學、具慢。此初也。",
    "T34n1723_08b:0809c25": "趣向法身故，此近初發心菩提。",
    "T34n1723_08b:0809c26": "經「藥王多有人至菩薩之道」。贊曰：二見聞",
    "T34n1723_08b:0809c27": "此經善行勝道，是正因故。已入劫數名行",
    "T34n1723_08b:0809c28": "善行。文有七行：一見，二聞，三讀，四誦，五書，",
    "T34n1723_08b:0809c29": "六持，七供養。故知說思修等真為善行。",
    "T34n1723_08b:0809c30": "經「其有眾生至三菩提」。贊曰：三見聞此經",
    "T34n1723_08b:0810a01": "得近初地正覺。有三：一法，二喻，三合。此初",
    "T34n1723_08b:0810a02": "也。「若聞」是聞慧，「信解」思慧，「受持」修慧。",
    "T34n1723_08b:0810a03": "經「藥王譬如至知水必近」。贊曰：此喻也。「有",
    "T34n1723_08b:0810a04": "人」喻學出要者，渴乏喻在生死，無正法",
    "T34n1723_08b:0810a05": "水。「須水」者，論云「喻佛性水，成大菩提故」，即",
    "T34n1723_08b:0810a06": "教所詮之理性，初地菩提須規求也。「於高",
    "T34n1723_08b:0810a07": "原」者，廣平曰原，喻佛正法覆四生羅萬像，",
    "T34n1723_08b:0810a08": "出過眾道之先，難可登陟說為高原；即",
    "T34n1723_08b:0810a09": "以生死外道之教名平川，平川之中有高",
    "T34n1723_08b:0810a10": "原故。「穿鑿求之」者，鑿者鏨也穿也，以妙慧",
    "T34n1723_08b:0810a11": "為先，三業為作具，簡擇推尋求菩提故。「猶",
    "T34n1723_08b:0810a12": "見乾土」者，即昔日權二乘教跡。全無大乘",
    "T34n1723_08b:0810a13": "之相，名知水尚遠。「施功不已」者，二利不息",
    "T34n1723_08b:0810a14": "故。「轉見濕土」者，謂逢般若空教大乘，有菩提",
    "T34n1723_08b:0810a15": "之勢，與濕土名。「遂漸至泥」者，喻聞此經教。",
    "T34n1723_08b:0810a16": "「知水必近」者，論云「受持此經得佛性水，成",
    "T34n1723_08b:0810a17": "阿耨多羅三藐三菩提故，近於所詮佛智慧",
    "T34n1723_08b:0810a18": "也。」即顯二乘教為遠、大乘教為近，空教為",
    "T34n1723_08b:0810a19": "疎、中道教為親。",
    "T34n1723_08b:0810a20": "經「菩薩亦復至三菩提」。贊曰：下合。有二：初",
    "T34n1723_08b:0810a21": "標、後釋。此標也。聞、解、習三如次三慧，十法",
    "T34n1723_08b:0810a22": "行中初八聞慧，次一思慧，後一修慧。",
    "T34n1723_08b:0810a23": "經「所以者何至而為開示」。贊曰：此釋所由。",
    "T34n1723_08b:0810a24": "大菩提法有因有果，有近正因、有遠傍",
    "T34n1723_08b:0810a25": "因。教理行果、智性智相、五種智慧並屬此",
    "T34n1723_08b:0810a26": "經，由經得故、此經攝故。「開方便門」者，即攝",
    "T34n1723_08b:0810a27": "遠、傍，昔說二乘教理行果；「顯真實相」者，攝",
    "T34n1723_08b:0810a28": "近、正因，今說一乘教理行果，一切皆盡，故",
    "T34n1723_08b:0810a29": "並屬此經。又「深固」者，深謂妙而難測，固謂",
    "T34n1723_08b:0810a30": "不可破壞。佛所攝受佛所祕藏，如王齒",
    "T34n1723_08b:0810b01": "印非餘人物故。「幽遠」者，大劫修因，妙智證",
    "T34n1723_08b:0810b02": "故。非佛不克、無人能到，窮真本源，今化",
    "T34n1723_08b:0810b03": "菩薩故謂開示。",
    "T34n1723_08b:0810b04": "經「藥王若有至增上慢者」。贊曰：四聞經驚",
    "T34n1723_08b:0810b05": "疑新學、具慢、初學菩薩、凡夫、聲聞故，初聞",
    "T34n1723_08b:0810b06": "便驚、思起疑惑、修行怖畏，名為新學及增",
    "T34n1723_08b:0810b07": "上慢，未入三位。",
    "T34n1723_08b:0810b08": "經「藥王若有至云何應說」。贊曰：下第三大",
    "T34n1723_08b:0810b09": "段明說法儀側。有二：初教示儀軌，後若依",
    "T34n1723_08b:0810b10": "我軌儀佛便隨順。初文有三：一問，二示，三",
    "T34n1723_08b:0810b11": "結。此問也。",
    "T34n1723_08b:0810b12": "經「是善男子至廣說斯經」。贊曰：下示。有二：",
    "T34n1723_08b:0810b13": "初標、後釋。此初也。",
    "T34n1723_08b:0810b14": "經「如來室者至一切法空是」。贊曰：此釋也。",
    "T34n1723_08b:0810b15": "恒常安處寢息身心於慈悲，故名為室。維摩",
    "T34n1723_08b:0810b16": "以空為舍，理究竟處自利舍故。此明於事，",
    "T34n1723_08b:0810b17": "說法利他舍故。前第二卷漸次遊行遂到",
    "T34n1723_08b:0810b18": "父舍，以中道大乘為舍。以中、外相形名",
    "T34n1723_08b:0810b19": "之為舍。彼是教舍、此是行舍，亦不相違。心",
    "T34n1723_08b:0810b20": "行調順堪耐心勞苦，名柔和忍辱衣，外物",
    "T34n1723_08b:0810b21": "不侵故。耐怨害、安受苦，如次配之。崇賢善、",
    "T34n1723_08b:0810b22": "拒惡法，三乘通行，以慚、愧為上服。今說惡",
    "T34n1723_08b:0810b23": "人、苦境不撓大乘別行，故說和忍為衣，亦",
    "T34n1723_08b:0810b24": "不相違。又柔和之體即慚、愧故。安身心於",
    "T34n1723_08b:0810b25": "空境，覩三事以漭然，名空為座。維摩以",
    "T34n1723_08b:0810b26": "四靜慮為床，彼據智所生依，以靜慮定為",
    "T34n1723_08b:0810b27": "床；今據智所緣依，以法空為床，亦不相",
    "T34n1723_08b:0810b28": "違。大慈悲，有觀也；衣、座二，空觀也，謂生空、法",
    "T34n1723_08b:0810b29": "空如次。依《十住毘婆沙》「說法處師子座有",
    "T34n1723_08b:0810b30": "四法：一先應恭敬禮拜大眾然後升座；二",
    "T34n1723_08b:0810c01": "眾有女人應觀不淨；三威儀瞻視有大人",
    "T34n1723_08b:0810c02": "相，顏色和悅人皆信受，不說外道經書心",
    "T34n1723_08b:0810c03": "無怯畏；四於惡言問難當行忍辱。復有四",
    "T34n1723_08b:0810c04": "法：一不輕自身，二不輕聽者，三不輕所",
    "T34n1723_08b:0810c05": "說，四不為利養。」《對法》、《顯揚》、《瑜伽》等中皆有",
    "T34n1723_08b:0810c06": "問難說法等相，應廣如彼。",
    "T34n1723_08b:0810c07": "經「安住是中至是法華經」。贊曰：三結也。",
    "T34n1723_08b:0810c08": "經「藥王我於至聽其說法」。贊曰：下若依我軌",
    "T34n1723_08b:0810c09": "儀佛便隨順。有三：一令聽，二得見，三令",
    "T34n1723_08b:0810c10": "不忘念。此初。有三：一令化人集眾，二化",
    "T34n1723_08b:0810c11": "四眾令聽，三令八部往聽。",
    "T34n1723_08b:0810c12": "經「我雖在異國至令得具足」。贊曰：此令得",
    "T34n1723_08b:0810c13": "見及不忘念。「逗」音徒鬪反，逗留也，又住也",
    "T34n1723_08b:0810c14": "止也，作「豆」音。亦有作「竇」字，教能竇繹義",
    "T34n1723_08b:0810c15": "故。「逗」音《說文》「大句反，又土豆反」，今從徒鬪反。",
    "T34n1723_08b:0810c16": "有作「𧮡」，不知所從。",
    "T34n1723_08b:0810c17": "經「爾時世尊至信受者亦難」。贊曰：下十八頌",
    "T34n1723_08b:0810c18": "半，分二：初十六頌半頌前所說，後二頌",
    "T34n1723_08b:0810c19": "明能說、能受二俱益相。初文有三：初一頌",
    "T34n1723_08b:0810c20": "頌難信解勿妄宣傳，次四頌頌法身舍利",
    "T34n1723_08b:0810c21": "中人近菩提，後十一頌半頌說法儀軌。此",
    "T34n1723_08b:0810c22": "初也。",
    "T34n1723_08b:0810c23": "經「如人渴須水至決定知近水」。贊曰：下四",
    "T34n1723_08b:0810c24": "頌頌法為舍利中人近菩提。有二：一頌",
    "T34n1723_08b:0810c25": "半喻，二頌半合。此初也。「燥」音蘇浩反，亦乾",
    "T34n1723_08b:0810c26": "也。經「藥王汝當知至近於佛智慧」。贊曰：此二",
    "T34n1723_08b:0810c27": "頌半合也。",
    "T34n1723_08b:0810c28": "經「若人說此經至處此為說法」。贊曰：下十",
    "T34n1723_08b:0810c29": "一頌半說法儀軌。中有二：初二頌半頌",
    "T34n1723_08b:0810c30": "儀軌，後九頌頌佛隨順。此初。有二：一",
    "T34n1723_08b:0810c31": "頌半標教，一頌釋之。",
    "T34n1723_08b:0811a01": "經「若說此經時至集之令聽法」。贊曰：下九頌",
    "T34n1723_08b:0811a02": "頌佛隨順。分六：初一頌明行忍行，次三",
    "T34n1723_08b:0811a03": "頌明我在餘國令化四眾供養聽法，一",
    "T34n1723_08b:0811a04": "頌為作衛護，二頌現身令憶念，一頌具德",
    "T34n1723_08b:0811a05": "方見佛，一頌令八部聽法。此初二也。",
    "T34n1723_08b:0811a06": "經「若人欲加害至為作聽法眾」。贊曰：一衛",
    "T34n1723_08b:0811a07": "護，二令憶念。「寂寞」者空無貌。一見佛具",
    "T34n1723_08b:0811a08": "是德者，具是忍辱，寂處讀誦一令八部聽。",
    "T34n1723_08b:0811a09": "經「是人樂說法至得見恒沙佛」。贊曰。此第",
    "T34n1723_08b:0811a10": "二大段明能說、能受二俱益相。初頌能說者",
    "T34n1723_08b:0811a11": "益，後頌能聽者益。「罣」障也。「礙」止也。",
    "T34n1723_08b:0811a12": "見寶塔品見寶塔品",
    "T34n1723_08b:0811a13": "以三門分別：一來意，二釋名，三解妨。來",
    "T34n1723_08b:0811a14": "意有四。一者論云「為除三種無煩惱人染",
    "T34n1723_08b:0811a15": "慢說三平等。三慢者：一信種種乘異，二信",
    "T34n1723_08b:0811a16": "生死、涅槃異，三信彼、此身異。三平等者：一",
    "T34n1723_08b:0811a17": "乘平等如前已說；二為除信生死、涅槃異，",
    "T34n1723_08b:0811a18": "故現多寶如來塔，入涅槃已後現身故；三",
    "T34n1723_08b:0811a19": "為破彼此身異，顯多寶佛攝一切佛身。」論",
    "T34n1723_08b:0811a20": "云略者，多寶如來身一體示現攝取一切佛",
    "T34n1723_08b:0811a21": "身故。由身平等，但說一身攝諸佛身。又",
    "T34n1723_08b:0811a22": "顯自他身無差別故，十方分身佛集身無",
    "T34n1723_08b:0811a23": "異故，彼身即我身。由後二義故此品來。",
    "T34n1723_08b:0811a24": "二者論云「十無上中第五示現清淨國土無",
    "T34n1723_08b:0811a25": "上，示現多寶如來塔。多寶塔涌分身佛集，佛",
    "T34n1723_08b:0811a26": "放一光，見於東方五百萬億那由他恒河沙",
    "T34n1723_08b:0811a27": "等國土頗梨為地，又佛變八方各四百萬億",
    "T34n1723_08b:0811a28": "那由他國土為淨，示佛國淨。顯今法勝，",
    "T34n1723_08b:0811a29": "不唯穢土以化生，亦於淨佛國土以施化。」",
    "T34n1723_08b:0811a30": "佛國由來清淨，故此品來。此為義殘。三者初",
    "T34n1723_08b:0811b01": "四品明讚重流通，上〈法師品〉顯於此經若人",
    "T34n1723_08b:0811b02": "若法皆可尊重，今此一品顯法可尊，但說",
    "T34n1723_08b:0811b03": "經處多寶必聽，以為靈證、勸發信心，故此",
    "T34n1723_08b:0811b04": "品來。四者《智度論》云：「有佛出世，無人請說",
    "T34n1723_08b:0811b05": "便入涅槃者，如《法華經》多寶世尊，無人請",
    "T34n1723_08b:0811b06": "故便入涅槃。」後佛化身及七寶塔，證《法華》",
    "T34n1723_08b:0811b07": "故一時出現。阿難傳經以同聞為證，佛說",
    "T34n1723_08b:0811b08": "此經以佛為證，故此品來。雖傳此解，意旨",
    "T34n1723_08b:0811b09": "難知。多寶既滅，作塔無請，如何有眾？釋",
    "T34n1723_08b:0811b10": "品名。佛體所居名塔，眾珍所成名寶塔，",
    "T34n1723_08b:0811b11": "以寶成故名寶塔。或塔如前，寶謂多寶，多",
    "T34n1723_08b:0811b12": "寶佛之塔。或多寶及塔二名俱舉，故名寶塔。",
    "T34n1723_08b:0811b13": "「見」音戶練反，顯現也。所現即寶塔，名現寶",
    "T34n1723_08b:0811b14": "塔。「見」音又古電反，見覩也。由塔上升，眾人",
    "T34n1723_08b:0811b15": "皆覩，所見即寶塔。寶塔之見，故名見寶塔品。",
    "T34n1723_08b:0811b16": "解妨難者，依論此品既明淨土十方佛",
    "T34n1723_08b:0811b17": "集，何故不以為品名？答：因塔上昇希開，必",
    "T34n1723_08b:0811b18": "召佛集、將安諸佛，所以變為淨土。塔現為",
    "T34n1723_08b:0811b19": "因方有佛集變為淨土，證經為驗，唯在",
    "T34n1723_08b:0811b20": "見塔，故以為名。問：何故不於淨土為二乘",
    "T34n1723_08b:0811b21": "說，說已證法方有淨土？答：欲顯二乘後",
    "T34n1723_08b:0811b22": "迴趣大，初在穢方後居淨土。",
    "T34n1723_08b:0811b23": "經「爾時佛前至住虛空中」。贊曰：下文初長",
    "T34n1723_08b:0811b24": "行中有二：初塔湧，聞法證經勝妙；後將至，",
    "T34n1723_08b:0811b25": "「頌云爾時多寶佛於寶塔中分半座」下，募",
    "T34n1723_08b:0811b26": "眾說經方陳付囑。初文復二：初塔湧，印說",
    "T34n1723_08b:0811b27": "證經之可信，故塔未開。多寶便歎，如前所",
    "T34n1723_08b:0811b28": "說者皆真實故；後塔開聽說，證經之可重，",
    "T34n1723_08b:0811b29": "「爾時四眾見大寶塔住在空中，又聞塔中」下",
    "T34n1723_08b:0811b30": "是。初塔為證，後身為證，證教、證理次第證",
    "T34n1723_08b:0811c01": "故。初文有三：一支提應現，二靈祇敬奉，三",
    "T34n1723_08b:0811c02": "歎佛神功、印經妙德，「爾時寶塔中出大音聲」",
    "T34n1723_08b:0811c03": "下是。初文有五：一標有塔，二明分量，三涌",
    "T34n1723_08b:0811c04": "住，四嚴相，五所至。今此有初三。然論解十",
    "T34n1723_08b:0811c05": "無上中第五示現清淨國土無上，故示現",
    "T34n1723_08b:0811c06": "多寶如來塔。中有九：一一切佛土清淨，二",
    "T34n1723_08b:0811c07": "塔，三量，四略，五住持，六示現無量佛，七遠",
    "T34n1723_08b:0811c08": "離穢不淨，八多寶，九同坐。此說〈多寶品〉中",
    "T34n1723_08b:0811c09": "九種所由各有表故。一佛土清淨者，解下",
    "T34n1723_08b:0811c10": "光照見於十方，各五百萬億那由他恒河沙",
    "T34n1723_08b:0811c11": "等佛國，頗梨為地等清淨土。二塔者，解此塔",
    "T34n1723_08b:0811c12": "現所由。三量者，解此塔高下縱廣量，或所見",
    "T34n1723_08b:0811c13": "淨土量，及十方各變量。四略者，此釋何故略，",
    "T34n1723_08b:0811c14": "唯一多寶佛證，更無餘佛證耶。五住持者，",
    "T34n1723_08b:0811c15": "解下佛答大樂說，此塔有多寶全身舍利",
    "T34n1723_08b:0811c16": "住持所由。六無量佛者，解下釋迦十方各",
    "T34n1723_08b:0811c17": "無量分身佛集所由。七遠離穢不淨者，解下",
    "T34n1723_08b:0811c18": "釋迦變此娑婆世界為清淨，復更兩重八",
    "T34n1723_08b:0811c19": "方各變二百萬億那由他國為清淨，亦無",
    "T34n1723_08b:0811c20": "大海江河山等所由。八多寶者，解佛名寶",
    "T34n1723_08b:0811c21": "所由。九同坐者，解下釋迦、多寶二佛同坐",
    "T34n1723_08b:0811c22": "所以。顯各有表，論陳不依經之次第，隨義",
    "T34n1723_08b:0811c23": "總釋。論云「塔者示現如來舍利住持故」，謂佛",
    "T34n1723_08b:0811c24": "舍利全在塔中，表佛法身全在此經，故須",
    "T34n1723_08b:0811c25": "塔涌。不爾，但佛現，何須塔涌耶。「高五百由",
    "T34n1723_08b:0811c26": "旬」者，論云「量者示現一切佛土清淨，勝出世",
    "T34n1723_08b:0811c27": "間善根所生，故大而且淨；世間善根生，非淨",
    "T34n1723_08b:0811c28": "而小」。故《佛地經》云：「勝出世間善根所起，五者",
    "T34n1723_08b:0811c29": "五根，百者百行，百行業道各資五根，方始得",
    "T34n1723_08b:0811c30": "故、高五趣故」。「縱廣二百五十由旬」者，出二",
    "T34n1723_08b:0812a01": "十五有故。「從地涌出住虛空中」者，塔在東",
    "T34n1723_08b:0812a02": "方，言涌出住空者，表佛涅槃已出生死，今",
    "T34n1723_08b:0812a03": "還處世以濟眾生，生死、涅槃二無異故。又",
    "T34n1723_08b:0812a04": "「涌出」者表說一乘超二乘故。「住虛空」者，表",
    "T34n1723_08b:0812a05": "教詮於真理空故。",
    "T34n1723_08b:0812a06": "經「種種寶物至充遍世界」。贊曰：下明嚴相。",
    "T34n1723_08b:0812a07": "有二：初明八嚴，後重明幡蓋嚴相。此初也。",
    "T34n1723_08b:0812a08": "外嚴寶塔，表內佛身及法華經皆有功德",
    "T34n1723_08b:0812a09": "以為嚴飾：一「種種嚴」喻萬德具。二「五千爛",
    "T34n1723_08b:0812a10": "楯」喻信、進、念、定、慧力。各以百行業道資長",
    "T34n1723_08b:0812a11": "方成五百，各除十惡故成五千。三「龕室千",
    "T34n1723_08b:0812a12": "萬」表禪定甚多。「龕」音口含反，龕塔也。一曰龍",
    "T34n1723_08b:0812a13": "貌，非此義，今從初。《玉篇》作「龕，枯耽反，受也",
    "T34n1723_08b:0812a14": "盛也取也」。四「幢」表智德高顯。五「幡」表諸總",
    "T34n1723_08b:0812a15": "持轉滅諸惡。六「瓔」珞表三念住。七「寶鈴」表",
    "T34n1723_08b:0812a16": "四辨。八「出香」表修五分法身，證真滅惑即",
    "T34n1723_08b:0812a17": "是無垢賢栴檀香，遍四生中滅諸煩惱能",
    "T34n1723_08b:0812a18": "證真如。",
    "T34n1723_08b:0812a19": "經「其諸幡蓋至七寶合成」。贊曰：此重明嚴",
    "T34n1723_08b:0812a20": "飾幡蓋之相。表具七聖財故。",
    "T34n1723_08b:0812a21": "經「高至四天王宮」。贊曰：此所至也。表高出",
    "T34n1723_08b:0812a22": "四生之上以垂化故。",
    "T34n1723_08b:0812a23": "經「三十三天至尊重讚歎」。贊曰：此靈祇敬",
    "T34n1723_08b:0812a24": "奉。有二：初三十三天雨華，後八部供讚。",
    "T34n1723_08b:0812a25": "經「爾時寶塔中至皆是真實」。贊曰：此歎佛神",
    "T34n1723_08b:0812a26": "功、印經妙德。有二：初歎、後印。如文可知。",
    "T34n1723_08b:0812a27": "經「爾時四眾至却住一面」。贊曰：下第二段塔",
    "T34n1723_08b:0812a28": "開聽說，證經之可重。有三：初辨因由；次",
    "T34n1723_08b:0812a29": "明開塔，「是時大樂說菩薩以如來神力故",
    "T34n1723_08b:0812a30": "白佛言」下是；後明見讚，「即時一切眾會皆",
    "T34n1723_08b:0812a31": "見多寶如來於寶塔中坐」下是。初文有二：",
    "T34n1723_08b:0812b01": "初請、後答。請中有二：初眾人心請，後樂說言",
    "T34n1723_08b:0812b02": "請。此初也。",
    "T34n1723_08b:0812b03": "經「爾時有菩薩至發是音聲」。贊曰：樂說言請。",
    "T34n1723_08b:0812b04": "經「爾時佛告至有如來全身」。贊曰：下答。有",
    "T34n1723_08b:0812b05": "三：初標，次釋，後結。此初也。論云「住持者，示",
    "T34n1723_08b:0812b06": "現諸佛如來法身自在身力故、化相法身自",
    "T34n1723_08b:0812b07": "在力故。全身在塔住持，表佛法身自在力",
    "T34n1723_08b:0812b08": "故」。在此經教，全身住持。",
    "T34n1723_08b:0812b09": "經「乃往過去至號曰多寶」。贊曰：下釋。有四：",
    "T34n1723_08b:0812b10": "一佛身，二本願，三誡勅，四願遂。此初也。何故",
    "T34n1723_08b:0812b11": "一多寶為證非多佛耶？論云「略者，多寶如來",
    "T34n1723_08b:0812b12": "身一體，示現攝取一切佛身故」。即是一身攝",
    "T34n1723_08b:0812b13": "一切佛身，身平等故；亦顯一乘攝諸義盡。",
    "T34n1723_08b:0812b14": "何故多寶為證非餘佛耶？論云「多寶者，示現",
    "T34n1723_08b:0812b15": "一切佛土同寶性故」。欲明事中報化佛等土",
    "T34n1723_08b:0812b16": "同為寶性，亦表所詮理妙清淨無差別故。",
    "T34n1723_08b:0812b17": "經「其佛本行菩薩至讚言善哉」。贊曰：二陳",
    "T34n1723_08b:0812b18": "本願。",
    "T34n1723_08b:0812b19": "經「彼佛成道已至起大塔」。贊曰：三彰誡勅。",
    "T34n1723_08b:0812b20": "經「其佛以神通願力至善哉善哉」。贊曰：四",
    "T34n1723_08b:0812b21": "願遂也。",
    "T34n1723_08b:0812b22": "經「大樂說至善哉善哉」。贊曰：三結告也。",
    "T34n1723_08b:0812b23": "經「是時大樂說至見此佛身」。贊曰：上辨因",
    "T34n1723_08b:0812b24": "由，下明開塔。有四：一請，二答，三重請，四",
    "T34n1723_08b:0812b25": "許開。此初也。",
    "T34n1723_08b:0812b26": "經「佛告大樂說至乃出現耳」。贊曰：下答。有",
    "T34n1723_08b:0812b27": "二：初陳多寶本願，後召化佛。此初也。彼佛",
    "T34n1723_08b:0812b28": "說經塔涌為證，塔開佛現化佛為證。又我",
    "T34n1723_08b:0812b29": "塔開，假分身以邀重；我今證說，明此經",
    "T34n1723_08b:0812b30": "而可信故。願彼佛分身佛集方可塔開。",
    "T34n1723_08b:0812b31": "經「大樂說至今應當集」。贊曰：此召化佛。問：",
    "T34n1723_08b:0812c01": "一佛所化不越三千。何故分身遍十方界？",
    "T34n1723_08b:0812c02": "答：隨順初見，且說三千所化；上位不同，何",
    "T34n1723_08b:0812c03": "得分身不廣？又身無異，他即我身。",
    "T34n1723_08b:0812c04": "經「大樂說至禮拜供養」。贊曰：此重請也。",
    "T34n1723_08b:0812c05": "經「爾時佛放至國土諸佛」。贊曰：下許開。有",
    "T34n1723_08b:0812c06": "二：初集分身，後正開塔，「爾時釋迦牟尼佛",
    "T34n1723_08b:0812c07": "見所分身佛悉已來集」下是。初文有四：一",
    "T34n1723_08b:0812c08": "此光照去，二彼佛言來，三變土延賓，四持",
    "T34n1723_08b:0812c09": "華慰主，「是時諸佛各在寶樹」下是。問：佛之",
    "T34n1723_08b:0812c10": "分身聖心極鑒，何必要須光照方始言來？",
    "T34n1723_08b:0812c11": "答：佛之分身不假光而應集，但以欲令此",
    "T34n1723_08b:0812c12": "生遠見，故放光以照之。又若不召而來，眾",
    "T34n1723_08b:0812c13": "生不知佛之神力，為令知佛神力及所",
    "T34n1723_08b:0812c14": "說而可重故，放光照之。言「一光」者，表說",
    "T34n1723_08b:0812c15": "一乘，無餘二故。此光照去中有二：一東方，",
    "T34n1723_08b:0812c16": "二例餘方。初文有六，此初，見佛。問：何故",
    "T34n1723_08b:0812c17": "須現無量佛耶？論云「示現彼此所作業無",
    "T34n1723_08b:0812c18": "差別故」。彼此佛業教化眾生，初權後實，所",
    "T34n1723_08b:0812c19": "作同故。",
    "T34n1723_08b:0812c20": "經「彼諸國土至寶網羅上」。贊曰：此文有三，",
    "T34n1723_08b:0812c21": "一土相、二眷屬、三覆蓋。何故須照一切佛",
    "T34n1723_08b:0812c22": "土清淨耶？論云「示現諸佛實相境界中種",
    "T34n1723_08b:0812c23": "種寶間錯莊嚴故，表一乘中具萬德故」。「幔」",
    "T34n1723_08b:0812c24": "音莫半反，在傍曰帷、在上曰幔。若覆作鞔，",
    "T34n1723_08b:0812c25": "武安反。幔上安網以寶為之，如幔之飾，",
    "T34n1723_08b:0812c26": "故言網幔。",
    "T34n1723_08b:0812c27": "經「彼國諸佛至為眾說法」。贊曰：此文有二，",
    "T34n1723_08b:0812c28": "一說法、二助化。",
    "T34n1723_08b:0812c29": "經「南西北方至亦復如是」。贊曰：例餘方也。",
    "T34n1723_08b:0812c30": "經「爾時十方至如來寶塔」。贊曰：第二彼佛",
    "T34n1723_08b:0812c31": "言來。",
    "T34n1723_08b:0813a01": "經「時娑婆世界至懸諸寶鈴」。贊曰：第三變土",
    "T34n1723_08b:0813a02": "延賓。有四：一變大千，二佛便坐，三又廣變，",
    "T34n1723_08b:0813a03": "四佛方安。初中復二：初變土，後移人。此初。",
    "T34n1723_08b:0813a04": "有三：初現淨，次滅穢，後香華林。「藪」者散木",
    "T34n1723_08b:0813a05": "為林，澤無水曰藪。何故變穢為淨耶？論",
    "T34n1723_08b:0813a06": "云「示現一切佛國土平等清淨故，釋迦為",
    "T34n1723_08b:0813a07": "惡眾生現故」。有此不淨，如無垢稱說。問：何",
    "T34n1723_08b:0813a08": "故多寶塔昇不變淨土，分身佛集始變淨",
    "T34n1723_08b:0813a09": "土？答：多寶示順二乘，現居穢土之相；分身",
    "T34n1723_08b:0813a10": "為順菩薩，所以始變淨土。又多寶順二乘",
    "T34n1723_08b:0813a11": "之往位，故居穢土；分身順二乘之後成，故",
    "T34n1723_08b:0813a12": "居淨剎。主變有三時，客坐有二位。問：何故",
    "T34n1723_08b:0813a13": "主人須三變土？答：欲顯分身佛數多故。",
    "T34n1723_08b:0813a14": "又顯次第至三極者，顯此一乘三乘極故，",
    "T34n1723_08b:0813a15": "又顯本穢凡夫位也。初變大千表至聲聞，",
    "T34n1723_08b:0813a16": "次變二百萬億那由他國表至獨覺，後更",
    "T34n1723_08b:0813a17": "變二百表出二乘至一乘位極滿足故。",
    "T34n1723_08b:0813a18": "問：客佛世尊何須再坐？答：欲令三變至於",
    "T34n1723_08b:0813a19": "道故。若爾何故不三坐耶。答：再證《法華》，文",
    "T34n1723_08b:0813a20": "義深故。又并多寶，即是三坐、三證、三變。",
    "T34n1723_08b:0813a21": "經「唯留此會眾至置於他土」。贊曰：此移人。",
    "T34n1723_08b:0813a22": "根熟堪聞故留，無緣不堪故去。",
    "T34n1723_08b:0813a23": "經「是時諸佛至而挍飾之」。贊曰：第二化佛",
    "T34n1723_08b:0813a24": "便坐。有三：初佛、侍俱來，次樹、座之相，後佛",
    "T34n1723_08b:0813a25": "座不足。此初二也。問：何故諸佛各唯一侍？",
    "T34n1723_08b:0813a26": "答：證經開塔不假侍人之能，傳訊、軌儀一",
    "T34n1723_08b:0813a27": "人足辦。問：侍者何處坐？答：何須坐。問：何故淨",
    "T34n1723_08b:0813a28": "名待客座假燈王，釋迦延賓侍者無坐？",
    "T34n1723_08b:0813a29": "答：彼俗此佛，故事不同。",
    "T34n1723_08b:0813a30": "經「爾時諸佛至猶故不盡」。贊曰：此佛坐不",
    "T34n1723_08b:0813b01": "足。",
    "T34n1723_08b:0813b02": "經「時釋迦牟尼佛至皆令清淨」。贊曰：下第",
    "T34n1723_08b:0813b03": "三又廣變。有二：初一變二百，後一變二百，",
    "T34n1723_08b:0813b04": "已到、未到佛有異故。初文有五：初變土量，",
    "T34n1723_08b:0813b05": "二變惡生，三變淨相，四變惡土，五變土嚴。",
    "T34n1723_08b:0813b06": "此初也。放光警覺、有緣召佛，十方皆照。坐、",
    "T34n1723_08b:0813b07": "佛必須齊等，設座唯在八方。",
    "T34n1723_08b:0813b08": "經「無有地獄至置於他土」。贊曰：變惡生。",
    "T34n1723_08b:0813b09": "經「所化之國至以為莊挍」。贊曰：變淨相也。",
    "T34n1723_08b:0813b10": "經「亦無大海至諸山王」。贊曰：變惡土也。",
    "T34n1723_08b:0813b11": "亦有解云，下言令菩薩於鷲峯山散花者，",
    "T34n1723_08b:0813b12": "不變會處故，所以上言唯留此會。此理",
    "T34n1723_08b:0813b13": "不然。上言唯留此會，眾堪聞法故。五趣",
    "T34n1723_08b:0813b14": "皆移，豈復待客變土為淨，獨留山處雜穢",
    "T34n1723_08b:0813b15": "以示於客？必無此事，據實山處亦變令無。",
    "T34n1723_08b:0813b16": "下言令於山中散花者，說舊山處故。又",
    "T34n1723_08b:0813b17": "以淨覆穢名之為移，未發心見穢、已發",
    "T34n1723_08b:0813b18": "心見淨。隱穢彰淨名之為移，移相移心",
    "T34n1723_08b:0813b19": "故。但言移諸天人置於他土，不言移惡",
    "T34n1723_08b:0813b20": "處置他土故。設諸人天，亦似移故。又下文",
    "T34n1723_08b:0813b21": "殊龍宮將出花現山中，何處有山？已移之",
    "T34n1723_08b:0813b22": "故。《大般若經》第三卷云「三千大千世界，蘇迷",
    "T34n1723_08b:0813b23": "盧山、大蘇迷盧山、輪圍山、大輪圍山」，大蘇迷",
    "T34n1723_08b:0813b24": "盧即成上位，佛土中有。",
    "T34n1723_08b:0813b25": "經「通為一佛國土至遍布其地」。贊曰：變土",
    "T34n1723_08b:0813b26": "嚴也。「寶交露幔」者，幔以承露，以寶交雜",
    "T34n1723_08b:0813b27": "飾於露幔。又以寶交飾或顯露，或以幔覆",
    "T34n1723_08b:0813b28": "之。又以寶交雜覆露於幔，皆名露幔。",
    "T34n1723_08b:0813b29": "經「釋迦牟尼佛至遍布其地」。贊曰：此第二",
    "T34n1723_08b:0813b30": "變二百。文亦如前。",
    "T34n1723_08b:0813c01": "經「爾時東方至來集於此」。贊曰：下第四佛方",
    "T34n1723_08b:0813c02": "安處。有三：初一方安，次例餘方安，後遍",
    "T34n1723_08b:0813c03": "滿安。此初也。",
    "T34n1723_08b:0813c04": "經「如是次第至遍滿其中」。贊曰：例餘方安",
    "T34n1723_08b:0813c05": "及遍滿安。",
    "T34n1723_08b:0813c06": "經「是時諸佛至亦復如是」。贊曰：集分身中。",
    "T34n1723_08b:0813c07": "有四，此為第四持華慰主。有二：初明遣",
    "T34n1723_08b:0813c08": "使，後明例遣。恐文不同，故更重例：初舉一",
    "T34n1723_08b:0813c09": "方諸佛，後例七方。初文有三：初告去處，次",
    "T34n1723_08b:0813c10": "令傳語，後教散花。「齎」音節稽反，持遣也。《切韻》",
    "T34n1723_08b:0813c11": "作「齎」。「掬」音渠竹反，取也。物在手，應作「匊」。",
    "T34n1723_08b:0813c12": "經「爾時釋迦牟尼佛至住虛空中」。贊曰：下",
    "T34n1723_08b:0813c13": "正開塔。有三：初事訖住空，次時眾起覩，",
    "T34n1723_08b:0813c14": "後釋迦正開。此初也。塔湧在空，故隨塔住。",
    "T34n1723_08b:0813c15": "經「一切四眾至一心觀佛」。贊曰：時眾起覩。",
    "T34n1723_08b:0813c16": "經「於是釋迦牟尼佛至開大城門」。贊曰：佛",
    "T34n1723_08b:0813c17": "正開也。作吉祥兆，故用右手。「鑰」音以灼反，",
    "T34n1723_08b:0813c18": "《玉篇》「門鍵也」。《說文》「關下杜也」。《方言》「關東謂之",
    "T34n1723_08b:0813c19": "鍵，關西謂之𨷲」。「鑰」是古字耳，有「作籥」。《字",
    "T34n1723_08b:0813c20": "林》「書俗作僮，笘也」。何承天《纂文》云「關西",
    "T34n1723_08b:0813c21": "以書篇為書籥」，非此義。",
    "T34n1723_08b:0813c22": "經「即時一切眾會至而來至此」。贊曰：第二",
    "T34n1723_08b:0813c23": "大段開塔聽說，證經之可重中，下第三段",
    "T34n1723_08b:0813c24": "明見讚。有二：初見身聞言，後讚歎散華。",
    "T34n1723_08b:0813c25": "此初也。",
    "T34n1723_08b:0813c26": "經「爾時四眾等至及釋迦牟尼佛上」。贊曰：",
    "T34n1723_08b:0813c27": "讚歎散華。",
    "T34n1723_08b:0813c28": "經「爾時多寶佛至可就此座」。贊曰：長行中",
    "T34n1723_08b:0813c29": "下第二大段募眾說經、陳方付囑。有三：初",
    "T34n1723_08b:0813c30": "塔中同坐，次眾處空中，後勸說付囑。初文",
    "T34n1723_08b:0814a01": "有二：初命、後坐。此命也。",
    "T34n1723_08b:0814a02": "經「即時釋迦牟尼佛至結跏趺坐」。贊曰：此",
    "T34n1723_08b:0814a03": "坐也。問：何故二佛同坐一座？論云「示現化",
    "T34n1723_08b:0814a04": "佛、非化佛、法佛、報佛等，皆為成大事故」。",
    "T34n1723_08b:0814a05": "即為成一大因緣，又表三乘同坐一乘之",
    "T34n1723_08b:0814a06": "床，眾生亦同一乘座故。",
    "T34n1723_08b:0814a07": "經「爾時大眾至俱處虛空」。贊曰：下眾處空",
    "T34n1723_08b:0814a08": "中。有二：初請、後引。此初也。",
    "T34n1723_08b:0814a09": "經「即時釋迦牟尼佛至皆在虛空」。贊曰：此",
    "T34n1723_08b:0814a10": "引住空。表聞一乘住佛果故。",
    "T34n1723_08b:0814a11": "經「以大音聲至付囑有在」。贊曰：勸說付囑",
    "T34n1723_08b:0814a12": "也。此乃釋迦之所募勸，准偈當知。",
    "T34n1723_08b:0814a13": "經「爾時世尊至不懃為法」。贊曰：下四十八頌，",
    "T34n1723_08b:0814a14": "分二：初十二頌頌前塔湧聞法證經勝妙，",
    "T34n1723_08b:0814a15": "後三十六頌頌前募眾說經陳方付囑。初",
    "T34n1723_08b:0814a16": "中復二；初一頌半塔涌印說獎勸眾人，後",
    "T34n1723_08b:0814a17": "十頌半開塔聽說以勸眾人。此初也。",
    "T34n1723_08b:0814a18": "經「此佛滅度至常為聽法」。贊曰：下開塔聽",
    "T34n1723_08b:0814a19": "說以勸眾人。有二：初二頌因緣，後八頌",
    "T34n1723_08b:0814a20": "半頌開塔，不頌前第三見讚。此初也。梵云",
    "T34n1723_08b:0814a21": "阿僧企耶，此云無央數。「央」盡也。有作「鞅」，",
    "T34n1723_08b:0814a22": "於兩反，《說文》「頸靼也」，非此中義。「靼」音之列",
    "T34n1723_08b:0814a23": "反。此本「在在所往」，有云「在在所住」、「在在已",
    "T34n1723_08b:0814a24": "住」。復言所住，文義便重，故應從此，言在",
    "T34n1723_08b:0814a25": "在所往，所往至處及所在處也。",
    "T34n1723_08b:0814a26": "經「又我分身至令國清淨」。贊曰：下頌開塔。",
    "T34n1723_08b:0814a27": "分四，初三分身集意。一頌變土，二頌半佛",
    "T34n1723_08b:0814a28": "坐，二頌顯身出香利生住法。此初二也。",
    "T34n1723_08b:0814a29": "經「諸佛各各至然大炬火」。贊曰：佛坐也。「炬」",
    "T34n1723_08b:0814a30": "音其呂反，《玉篇》「束薪灼之」。",
    "T34n1723_08b:0814b01": "經「身出妙香至令法久住」。贊曰：顯身出香",
    "T34n1723_08b:0814b02": "利生說法。或釋迦自出，或分身出香。乍",
    "T34n1723_08b:0814b03": "長讀文似分身出香，長行但有釋迦燒香",
    "T34n1723_08b:0814b04": "以待客，非客出香以設主，故此應知非",
    "T34n1723_08b:0814b05": "定客出。如風摧枝，化人從已，如風靡草易",
    "T34n1723_08b:0814b06": "可成故。",
    "T34n1723_08b:0814b07": "經「告諸大眾至當知此意」。贊曰：下三十六頌",
    "T34n1723_08b:0814b08": "頌前募眾說經陳方付囑。中分三：初九頌",
    "T34n1723_08b:0814b09": "半陳募說經，次十九頌對比勝劣，後七頌",
    "T34n1723_08b:0814b10": "半重募諸人結成勝行。初中有三：初三頌半",
    "T34n1723_08b:0814b11": "募持、讀、誦者令其自誓，顯現在佛知彼之",
    "T34n1723_08b:0814b12": "心；次四頌募護法者令其自願；後二頌募",
    "T34n1723_08b:0814b13": "說法者，「即為見我」等，勸令發願。此初也。",
    "T34n1723_08b:0814b14": "經「諸佛子等至諸世界者」。贊曰：募護法者",
    "T34n1723_08b:0814b15": "令其自願。分四：一頌募護法，一頌護法即",
    "T34n1723_08b:0814b16": "為供養我及多寶，一頌說多寶護法，一頌",
    "T34n1723_08b:0814b17": "護法即供養化佛。",
    "T34n1723_08b:0814b18": "經「若說此經至宜發大願」。贊曰：此二頌，一",
    "T34n1723_08b:0814b19": "頌募說法者，即為見我身多寶及化佛；",
    "T34n1723_08b:0814b20": "一頌勸令發願。",
    "T34n1723_08b:0814b21": "經「諸餘經典至是則為難」。贊曰：下十九頌對",
    "T34n1723_08b:0814b22": "比勝劣。中分六：初五頌對比說難，次二頌",
    "T34n1723_08b:0814b23": "對比書難，次二頌對比讀難，次二頌對",
    "T34n1723_08b:0814b24": "比為一人說難，次三頌對比聽難，後五",
    "T34n1723_08b:0814b25": "頌對比持難。此初也。初四舉易，後一對比",
    "T34n1723_08b:0814b26": "此經難信難解難入。理智深妙故陶練",
    "T34n1723_08b:0814b27": "難成，不同前四神通可得。「擲」音直炙反，投",
    "T34n1723_08b:0814b28": "也，古作「擿」。",
    "T34n1723_08b:0814b29": "經「假使有人至是則為難」。贊曰：此對比書",
    "T34n1723_08b:0814b30": "難。「把」音蒲巴反，或作「爬」，搔也掊也。今取「掊」",
    "T34n1723_08b:0814c01": "音薄友反。",
    "T34n1723_08b:0814c02": "經「若以大地至是則為難」。贊曰：此對比讀難。",
    "T34n1723_08b:0814c03": "經「假使劫燒至是則為難」。贊曰：此對比為",
    "T34n1723_08b:0814c04": "一人說難。",
    "T34n1723_08b:0814c05": "經「若持八萬至是則為難」。贊曰：此對比聽",
    "T34n1723_08b:0814c06": "難。",
    "T34n1723_08b:0814c07": "經「若人說法至是則為難」。贊曰：下五頌對",
    "T34n1723_08b:0814c08": "比持難。中分二：初三頌對比，後二頌結成",
    "T34n1723_08b:0814c09": "持勝。此初也。",
    "T34n1723_08b:0814c10": "經「我為佛道至則持佛身」。贊曰：結成持勝。",
    "T34n1723_08b:0814c11": "經「諸善男子至自說誓言」。贊曰：下七頌半重",
    "T34n1723_08b:0814c12": "募諸人結成勝行。分五：一頌半募持邀誓，",
    "T34n1723_08b:0814c13": "一頌半順佛心，一頌半順正行，一頌紹佛",
    "T34n1723_08b:0814c14": "位，二頌利世間。此初也。",
    "T34n1723_08b:0814c15": "經「此經難持至諸佛所歎」。贊曰：歎順佛心。",
    "T34n1723_08b:0814c16": "經「是則勇猛至無上佛道」。贊曰：順正行也。",
    "T34n1723_08b:0814c17": "梵云杜多，此言除棄，訛云頭陀。此有十二，",
    "T34n1723_08b:0814c18": "如《瑜伽．聲聞地》說。",
    "T34n1723_08b:0814c19": "經「能於來世至住淳善地」。贊曰：此紹佛位。決",
    "T34n1723_08b:0814c20": "定信厚，名淳善地。有本為「純」字，唯是善也。",
    "T34n1723_08b:0814c21": "經「佛滅度後至皆應供養」。贊曰：此利世間。",
    "T34n1723_08b:0814c22": "初一是智眼，後一應受供。《華嚴經》云：「若",
    "T34n1723_08b:0814c23": "以三千大千界，　頂戴一劫中不動，　彼之所",
    "T34n1723_08b:0814c24": "作未為難，　信是法者為甚難。　大千塵數",
    "T34n1723_08b:0814c25": "眾生類，　一切供養諸樂具，　彼之功德未為",
    "T34n1723_08b:0814c26": "難，　信是法者為殊勝。　若以掌持十方",
    "T34n1723_08b:0814c27": "剎，　於虛空中住一劫，　彼之所作未為難，",
    "T34n1723_08b:0814c28": "　信是法者甚為難。　十佛剎塵眾生類，",
    "T34n1723_08b:0814c29": "　一切供養諸樂具，　彼之功德未為難，　信",
    "T34n1723_08b:0814c30": "是法者為殊勝。」",
    "T34n1723_08b:0814c31": "法華經玄贊卷第八末",
    "T34n1723_08b:0815a01": "天承元年辛亥四月廿四日，法隆寺三經院、藥",
    "T34n1723_08b:0815a02": "師寺善明房得業仁奉讀受了。",
    "T34n1723_08b:0815a03": "　　　　　　　　僧覺印并攝釋共之",
    "T34n1723_08b:0815a04": "保安三年六月九日書了，法隆寺僧覺印之。",
    "T34n1723_08b:0815a05": "同年十二月十九日以興福寺圓如房之本",
    "T34n1723_08b:0815a06": "移點已了。僧覺印為令法久住、往生極樂也。",
    "T34n1723_08b:0815a07": "　　　　　　朱者皆點本也，高名書也。"
}