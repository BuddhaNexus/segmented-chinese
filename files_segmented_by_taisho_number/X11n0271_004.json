{
    "X11n0271_004:0970b06": "大佛頂如來密因修證了義諸菩薩萬行首楞嚴經",
    "X11n0271_004:0970b07": "卷第四(之上)",
    "X11n0271_004:0970b08": "天竺沙門　般剌密帝　譯",
    "X11n0271_004:0970b09": "烏長國沙門　彌伽釋迦　譯語",
    "X11n0271_004:0970b10": "菩薩戒弟子　房融　筆受",
    "X11n0271_004:0970b11": "西京大興福寺沙門　惟慤　科",
    "X11n0271_004:0970b12": "皇宋首楞大師　可度　箋",
    "X11n0271_004:0970b13": "爾時富樓那彌多羅尼子。在大眾中。即從座起。偏袒",
    "X11n0271_004:0970b14": "右肩。右膝著地。合掌恭敬。而白佛言。大威德世尊。善",
    "X11n0271_004:0970b15": "為眾生。敷演如來第一義諦。",
    "X11n0271_004:0970b16": "第四了妄初源指密因文二。初搜因決相文三。初",
    "X11n0271_004:0970b17": "謙陳昧旨文五。初伸儀讚演。箋云。了者是能了",
    "X11n0271_004:0970b18": "之智。由世尊無漏智。或了是世尊顯了之義。妄初",
    "X11n0271_004:0970b19": "源。是所了。即無明剏起之由。指密因。就此指一切",
    "X11n0271_004:0970b20": "眾生。隱密之性。此因從前因來。前因世尊知會三",
    "X11n0271_004:0970b21": "科七大性。周徧法界。皆如來藏故。阿難大眾。悟法",
    "X11n0271_004:0970b22": "界理。說偈讚佛。由是富樓那云相懷疑。謂大性若",
    "X11n0271_004:0970b23": "周徧時。不能容水容空等。世尊遂以理事雙融。答",
    "X11n0271_004:0970b24": "彼示相之疑。故有此因來。富樓那彌多羅尼子。唐",
    "X11n0271_004:0970c01": "言滿慈子。偏袒右肩。右膝著地。皆是順義。從左則",
    "X11n0271_004:0970c02": "逆也。或可。滿慈尊者。是千佛之一數。既聞前來會",
    "X11n0271_004:0970c03": "相因□說三科七大性。總是清淨本然。周徧法界。",
    "X11n0271_004:0970c04": "便疑云。既是清淨。云何忽生山河大地諸有為相。",
    "X11n0271_004:0970c05": "次第遷流。終而復始。於是世尊便通兩疑。初通真",
    "X11n0271_004:0970c06": "忽生妄疑。後通四大俱徧疑。今且初通真忽生妄",
    "X11n0271_004:0970c07": "疑。文二。初舊疑。後新疑。初舊疑是第三國殘義。故",
    "X11n0271_004:0970c08": "云舊疑。是問清淨本然。云何忽生等事。所以世尊",
    "X11n0271_004:0970c09": "說性覺是妄。□覺是真。以答疑情。又說根本妄。緣",
    "X11n0271_004:0970c10": "七。緣八。執六。□取塵。身行三惑等。答通富樓那舊",
    "X11n0271_004:0970c11": "疑。上來是舊疑了。後通新疑。經云。富樓那言。若此",
    "X11n0271_004:0970c12": "妙覺。本妙覺明。與如來心。不增不減。無狀忽生山",
    "X11n0271_004:0970c13": "河大地。諸有為相。乃至有為習漏。何當復生。於是",
    "X11n0271_004:0970c14": "世尊。便說人迷聚落。翳差華亡。純金不雜。灰無□",
    "X11n0271_004:0970c15": "木等喻。答通新疑。上來新疑亡竟。總是真忽生妄",
    "X11n0271_004:0970c16": "疑已竟。後通四大俱徧疑。經云。富樓那問言。又如",
    "X11n0271_004:0970c17": "來說。地水火風。本往圓融。周徧法界。湛然常住。問",
    "X11n0271_004:0970c18": "世尊若地性徧云何容水。水性周徧。火則不生。復",
    "X11n0271_004:0970c19": "云何明水火二性。俱徧虗空。不相凌滅。於是世尊。",
    "X11n0271_004:0970c20": "說一水雙烏為喻。答通四大相凌滅義。言水中若",
    "X11n0271_004:0970c21": "有雙日。即許有四大相凌滅。水中若無雙日。即無",
    "X11n0271_004:0970c22": "四大可相凌滅。上來一水雙烏竟。又說空華結果",
    "X11n0271_004:0970c23": "喻云。猶邀空華結為空果。空本無華。其誰結果。若",
    "X11n0271_004:0970c24": "有四大。即許有相凌滅。四大本無。無相凌滅也。上",
    "X11n0271_004:0971a01": "來有二。初真忽生妄。後四大俱徧。總是第四了妄",
    "X11n0271_004:0971a02": "初源指密因。大威德世尊。將欲請法。且先讚歎。我",
    "X11n0271_004:0971a03": "佛世尊。有大威雄道德。世尊□四十五年後。善能",
    "X11n0271_004:0971a04": "與法界內一切迷真背覺底眾生。敷揚演說第一",
    "X11n0271_004:0971a05": "義諦。是如來藏性也。",
    "X11n0271_004:0971a06": "世尊常推說法人中。我為第一。",
    "X11n0271_004:0971a07": "二謙類聾夫。箋云。如法華云。爾時佛告諸比丘。",
    "X11n0271_004:0971a08": "汝等見是富樓那彌多羅尼子不。我常推於說法",
    "X11n0271_004:0971a09": "人中。最為第一。又云。於過去九十億諸佛所。護持",
    "X11n0271_004:0971a10": "助宣佛之正法。於彼說法人中。亦最第一。又云。亦",
    "X11n0271_004:0971a11": "於七佛說法人中。而得第一。於賢劫中。當來諸佛",
    "X11n0271_004:0971a12": "說法人中。亦復第一。",
    "X11n0271_004:0971a13": "今聞如來微妙法音。",
    "X11n0271_004:0971a14": "箋云。是性水真空。性空真水。又云如一見根。徧周",
    "X11n0271_004:0971a15": "法界。又云。汝心昏迷。不悟汝之見聞覺知。本如來",
    "X11n0271_004:0971a16": "藏。此皆微妙法音。",
    "X11n0271_004:0971a17": "猶如聾人逾百步外。耹於蚊蚋。",
    "X11n0271_004:0971a18": "箋云。今聞佛微妙法音。大似聾人更逾越□百步",
    "X11n0271_004:0971a19": "之外。一跨曰步。百步六百尺。聞於蚊蚋之聲。莫道",
    "X11n0271_004:0971a20": "是聞本所不見佗身。何況得聞其聲。大曰蚊。小曰",
    "X11n0271_004:0971a21": "蚋。又秦人曰蚊。楚人曰蚋。法上而論。猶如聾人。況",
    "X11n0271_004:0971a22": "聲聞之人。二空之中。祇得人空。未得法空。一死之",
    "X11n0271_004:0971a23": "中。祇得分段生死。未得變易生死。二障之中。祇斷",
    "X11n0271_004:0971a24": "煩惱障。未斷所知障。",
    "X11n0271_004:0971b01": "本所不見。何況聲聞。",
    "X11n0271_004:0971b02": "箋云。不見諸佛如來法身真理。不聞諸佛大乘之",
    "X11n0271_004:0971b03": "教。",
    "X11n0271_004:0971b04": "佛雖宣明。令我除惑。今猶未詳斯義究竟無疑惑地。",
    "X11n0271_004:0971b05": "三聞教尚迷。箋云。佛雖宣說顯明。令我除其疑",
    "X11n0271_004:0971b06": "惑。前來破却三科性。令無我執。破却七大性。令無",
    "X11n0271_004:0971b07": "法執。故除惑也。我今尚身未能審詳是此究竟到",
    "X11n0271_004:0971b08": "頭之義。緣小乘之人。見佛說性水真空。性空真水。",
    "X11n0271_004:0971b09": "見聞覺知。本如來藏。信之未及。",
    "X11n0271_004:0971b10": "世尊。如阿難輩。雖則開悟。習漏未除。",
    "X11n0271_004:0971b11": "四難居漏位。箋云。前雖悟法界理。習氣有漏。猶",
    "X11n0271_004:0971b12": "未能除。方得初果須陀洹。斷欲界八十八使。",
    "X11n0271_004:0971b13": "我等會中。登無漏者。雖盡諸漏。",
    "X11n0271_004:0971b14": "五普陳疑悔。箋云。是第四果阿羅漢。梵行已圓。",
    "X11n0271_004:0971b15": "習氣已無。所作已辦。不受後有身。諸漏。即有漏。欲",
    "X11n0271_004:0971b16": "漏。無明漏也。",
    "X11n0271_004:0971b17": "今聞如來所說法音。尚紆疑悔。",
    "X11n0271_004:0971b18": "箋云。指此一經。是頂三昧教法。尚自榮紆。疑者。惡",
    "X11n0271_004:0971b19": "作義。追往曰悔。",
    "X11n0271_004:0971b20": "世尊。若復世間一切根塵。陰處界等。",
    "X11n0271_004:0971b21": "二正敘疑情文二。初恠性如生文三。初本無生忽",
    "X11n0271_004:0971b22": "生。箋云。根是六根。眼耳等。塵是六塵。色聲等。陰",
    "X11n0271_004:0971b23": "是五陰。色受想等。陰覆真體也。處是十二處。六根",
    "X11n0271_004:0971b24": "六塵。處者依緣義。界是十八界。三六一十八界。界",
    "X11n0271_004:0971c01": "者。種族義。流類義。等取七大性。",
    "X11n0271_004:0971c02": "皆如來藏。清淨本然。云何忽生。",
    "X11n0271_004:0971c03": "箋云。皆如來藏。周徧法界。清淨本然。本無生。如今",
    "X11n0271_004:0971c04": "為什麼却生。",
    "X11n0271_004:0971c05": "山河大地。諸有為相。",
    "X11n0271_004:0971c06": "二本無相今有相。箋云。本無相。而今為什麼有",
    "X11n0271_004:0971c07": "相。",
    "X11n0271_004:0971c08": "次第遷流。終而復始。",
    "X11n0271_004:0971c09": "三本常今無常。箋云。空界壞而復滅。是終。空界",
    "X11n0271_004:0971c10": "成而復生。是始。此皆是真忽生妄。",
    "X11n0271_004:0971c11": "又如來說。地水火風。本性圓融。周徧法界。湛然常住。",
    "X11n0271_004:0971c12": "後相疑凌徧文二。初敘三明二疑不凌俱文二。初",
    "X11n0271_004:0971c13": "牒前都演。",
    "X11n0271_004:0971c14": "世尊。若地性徧。云何容水。水性周徧。火則不生。復云",
    "X11n0271_004:0971c15": "何明水火二性。俱徧虗空。不相凌滅。",
    "X11n0271_004:0971c16": "後述不俱容。箋云。世尊所說地性周徧之時。何",
    "X11n0271_004:0971c17": "能容得水。水性周徧。火則不生。乃歒體相違。云何",
    "X11n0271_004:0971c18": "下。正是相凌滅。云何道不相凌滅。",
    "X11n0271_004:0971c19": "世尊。地性障礙。空性虗通。云何二俱周徧法界。",
    "X11n0271_004:0971c20": "後色空相形智迷周現文二。初述徧疑。",
    "X11n0271_004:0971c21": "而我不知是義攸往。",
    "X11n0271_004:0971c22": "後申迷旨。箋云。不知是義所歸也。",
    "X11n0271_004:0971c23": "唯願如來。宣流大慈。開我迷雲。及諸大眾。作是語已。",
    "X11n0271_004:0971c24": "五體投地。欽渴如來無上慈誨。",
    "X11n0271_004:0972a01": "後翅儀請決。箋云。宣說流布其大慈。從根本智。",
    "X11n0271_004:0972a02": "流出後得智。從後得智。流出大悲心。從大悲心。說",
    "X11n0271_004:0972a03": "三乘十二分教。",
    "X11n0271_004:0972a04": "爾時世尊。告富樓那及諸會中漏盡無學諸阿羅漢。",
    "X11n0271_004:0972a05": "後許正通甄文二。初勑聽告許文二。初許誘三歸",
    "X11n0271_004:0972a06": "一文四。初告。",
    "X11n0271_004:0972a07": "如來今日。普為此會。宣勝義中真勝義性。",
    "X11n0271_004:0972a08": "二許。箋云。世俗勝義二諦。每諦有四。瑜伽四十",
    "X11n0271_004:0972a09": "七云。世俗四。一假名無實諦。(樂塵成缾)二隨事差別諦。",
    "X11n0271_004:0972a10": "(三科)三方便安立諦。(四〔說〕)四依門顯實諦。(二空門)又勝義",
    "X11n0271_004:0972a11": "有四。一體用顯現諦。(三科)二因果差別諦。(四諦)三證得",
    "X11n0271_004:0972a12": "勝義諦。(二空門)四勝義勝義諦。(離言絕相)為猶與也。宣猶",
    "X11n0271_004:0972a13": "說也。勝為殊勝。此勝義。約對世俗諦立。雖是真。猶",
    "X11n0271_004:0972a14": "故對妄。真勝義性。乃是勝義諦。不對世俗諦立。是",
    "X11n0271_004:0972a15": "前勝義諦□勝義諦也。離名絕相故。疏云。非安立",
    "X11n0271_004:0972a16": "門。前一勝義是安立門。以真對妄。以勝義對世俗。",
    "X11n0271_004:0972a17": "此真勝義性。真妄雙拂。非相對而立。",
    "X11n0271_004:0972a18": "令汝會中定性聲聞。",
    "X11n0271_004:0972a19": "三誘異同真。箋云。定性聲聞者。則法華會中。迴",
    "X11n0271_004:0972a20": "不定性者。若是法華會上。舍利弗與千二百比丘。",
    "X11n0271_004:0972a21": "皆當授記。迴不定性也。疏許佛在世時。化定性聲",
    "X11n0271_004:0972a22": "聞。若是五性宗。不許定性成佛。若定性成佛。則不",
    "X11n0271_004:0972a23": "名定性。今則不然。定性性若不成佛。法華經因何",
    "X11n0271_004:0972a24": "云。更無餘乘而得滅度。設諸教言不成佛。但一期",
    "X11n0271_004:0972b01": "彈斥。令彼迴心。免成沈滯。若直言凡夫俱成佛。則",
    "X11n0271_004:0972b02": "凡夫。妄將有漏。欲慕歸真。若直言聲聞成佛。聲聞",
    "X11n0271_004:0972b03": "之人。沈空者眾。所以褒揚不定。呵□有殊。今到四",
    "X11n0271_004:0972b04": "十九年。方迴定性成佛。金口所說。凡情何疑。如法",
    "X11n0271_004:0972b05": "華云。餘諸聲聞眾。亦當得如是。其不在此會。汝當",
    "X11n0271_004:0972b06": "為宣說。",
    "X11n0271_004:0972b07": "及諸一切。",
    "X11n0271_004:0972b08": "箋云。普談凡聖。",
    "X11n0271_004:0972b09": "未得二空。",
    "X11n0271_004:0972b10": "箋云。聲聞有學及凡夫等。",
    "X11n0271_004:0972b11": "迴向上乘阿羅漢等。",
    "X11n0271_004:0972b12": "箋云。則大權聲聞。入大乘者。等乃攝通緣覺。",
    "X11n0271_004:0972b13": "皆獲一乘寂滅場地。",
    "X11n0271_004:0972b14": "箋云。則本覺性淨真體也。故觀音述證云。生滅既",
    "X11n0271_004:0972b15": "滅。寂滅現前。忽然超越世出世間。此則證真寂滅",
    "X11n0271_004:0972b16": "體也。梵網經云。寂滅道場座。道是無上覺道。場是",
    "X11n0271_004:0972b17": "寂滅之場。座則諸法空為座。",
    "X11n0271_004:0972b18": "真阿練若。",
    "X11n0271_004:0972b19": "箋云。真簡假故。如法華云。或有阿練若。衲衣在空",
    "X11n0271_004:0972b20": "閑。自謂行真道。輕賤人間者。又云。是人行惡心。常",
    "X11n0271_004:0972b21": "念世俗事。假名阿練若。好出我等過。真阿練若。亦",
    "X11n0271_004:0972b22": "云寂靜處。有二。一遠雞犬之聲。二遠刀斧之聲。今",
    "X11n0271_004:0972b23": "言真揀一分假者。若假者。衲衣在空閑等。",
    "X11n0271_004:0972b24": "正修行處。",
    "X11n0271_004:0972c01": "箋云。揀邪修行處。若編椽臥棘等。是邪也。",
    "X11n0271_004:0972c02": "汝今諦聽。當為汝說。",
    "X11n0271_004:0972c03": "四勅聽微旨。",
    "X11n0271_004:0972c04": "富樓那等。欽佛法音。默然承聽。",
    "X11n0271_004:0972c05": "後聖眾同欽。",
    "X11n0271_004:0972c06": "佛言富樓那。如汝所言。清淨本然。云何忽生山河大",
    "X11n0271_004:0972c07": "地。",
    "X11n0271_004:0972c08": "後正演通疑文二。初通真忽生妄疑文二。初通舊",
    "X11n0271_004:0972c09": "疑文四。初明根本妄緣成三識種文二。初試辨真",
    "X11n0271_004:0972c10": "妄文五。初標前疑。箋云。是牒地前來問道清淨",
    "X11n0271_004:0972c11": "本然。云何忽生。山河大地。諸有為相。",
    "X11n0271_004:0972c12": "汝常不聞如來宣說性覺妙明。",
    "X11n0271_004:0972c13": "二問昔說。箋云。汝乃尋常直不聞我說云云。心",
    "X11n0271_004:0972c14": "生曰性覺。則強生覺照。此是無明剏起之由。妙明",
    "X11n0271_004:0972c15": "者。體不離真。是背體緣明。此是性之明也。",
    "X11n0271_004:0972c16": "本覺明妙。",
    "X11n0271_004:0972c17": "箋云。本覺。則是本體覺性。此性若起智照理故明。",
    "X11n0271_004:0972c18": "離能所故妙。外人問。既是覺勞相現。但言妄便體。",
    "X11n0271_004:0972c19": "因何立為性覺之名。答。妄從真起。妄得覺名。覺勞",
    "X11n0271_004:0972c20": "相生。責勞稱妄。意謂此妄法。亦不別處生。如水生",
    "X11n0271_004:0972c21": "波。故得覺名。為他覺勞相現。故責彼勞乃稱為妄。",
    "X11n0271_004:0972c22": "外人又問。性覺是妄。本覺是真。何故不以真先。而",
    "X11n0271_004:0972c23": "以妄先也。答。以□攝末。本合居先。顯妄推源。故先",
    "X11n0271_004:0972c24": "標性。性者。發明之性也。",
    "X11n0271_004:0973a01": "富樓那言。唯然。世尊。我常聞佛宣說斯義。",
    "X11n0271_004:0973a02": "三聞舊旨。箋云。唯然吔喏之辭。",
    "X11n0271_004:0973a03": "佛言。汝稱覺明。",
    "X11n0271_004:0973a04": "四試簡。箋云。佛既見他答。道常聞此二覺之義。",
    "X11n0271_004:0973a05": "便令他簡真覺凝明。",
    "X11n0271_004:0973a06": "為復性明。稱名為覺。為覺不明。稱為明覺。",
    "X11n0271_004:0973a07": "箋云。佛便問。為復將此性明妄覺名為真。為復起",
    "X11n0271_004:0973a08": "始覺智。覺此性明是妄。方稱說為明覺。是真不明。",
    "X11n0271_004:0973a09": "則無性明。",
    "X11n0271_004:0973a10": "富樓那言。若此不明。",
    "X11n0271_004:0973a11": "五甄真。箋云。富樓那是千佛之一數。便簡得真。",
    "X11n0271_004:0973a12": "不明是無性明。",
    "X11n0271_004:0973a13": "名為覺者。",
    "X11n0271_004:0973a14": "箋云。既無性明。便是真也。",
    "X11n0271_004:0973a15": "則無所明。",
    "X11n0271_004:0973a16": "箋云。既此不明。是覺性明。便無所明。所明乃性明。",
    "X11n0271_004:0973a17": "自癡之一法。",
    "X11n0271_004:0973a18": "佛言。若無所明。",
    "X11n0271_004:0973a19": "後明妄識興由文四。初兩緣交破。箋云。所明無",
    "X11n0271_004:0973a20": "明也。",
    "X11n0271_004:0973a21": "則無明覺。",
    "X11n0271_004:0973a22": "箋云。則無能緣強覺。",
    "X11n0271_004:0973a23": "有所非覺。",
    "X11n0271_004:0973a24": "箋云。若有所明無明。則不是真。",
    "X11n0271_004:0973b01": "無所非明。",
    "X11n0271_004:0973b02": "箋云。若無所明無明。則無能明強覺。",
    "X11n0271_004:0973b03": "無明又非覺湛明性。",
    "X11n0271_004:0973b04": "二雙簡二明文三。初簡妄非真。箋云。無明是性",
    "X11n0271_004:0973b05": "明相。又非是真覺湛寂圓明之性。",
    "X11n0271_004:0973b06": "性覺必明。",
    "X11n0271_004:0973b07": "二顯真明湛。箋云。性則體性。覺是真覺。必定圓",
    "X11n0271_004:0973b08": "明。",
    "X11n0271_004:0973b09": "妄為明覺。",
    "X11n0271_004:0973b10": "三責妄生明。箋云。因一切眾生妄心起。心外別",
    "X11n0271_004:0973b11": "求。便有性明相與強覺。",
    "X11n0271_004:0973b12": "覺非所明。",
    "X11n0271_004:0973b13": "三同異滅生文二。初迷真立異。箋云。此真覺之",
    "X11n0271_004:0973b14": "性。是前性覺必明之覺。不是性明之相。",
    "X11n0271_004:0973b15": "因明立所。",
    "X11n0271_004:0973b16": "箋云。因有性明。便立性明為所。",
    "X11n0271_004:0973b17": "所既妄立。",
    "X11n0271_004:0973b18": "箋云。是性明相。",
    "X11n0271_004:0973b19": "生汝妄能。",
    "X11n0271_004:0973b20": "箋云。是強覺。此強覺因性相而生。",
    "X11n0271_004:0973b21": "無同異中。",
    "X11n0271_004:0973b22": "箋云。則性明相。未分能所之時。",
    "X11n0271_004:0973b23": "熾然成異。",
    "X11n0271_004:0973b24": "箋云。熾然火盛貌。性明之相無同異。因強覺起來。",
    "X11n0271_004:0973c01": "便有業轉現三細識生。乃熾然成異也。因強覺起",
    "X11n0271_004:0973c02": "來。動作故名業。既有動作。然後便有轉識。轉背故",
    "X11n0271_004:0973c03": "名轉。轉背真體也。此為見分。是十二類生顛倒因。",
    "X11n0271_004:0973c04": "既轉識生。然後便有現識。顯現故名現。此是相分。",
    "X11n0271_004:0973c05": "是山河大地顛倒因。",
    "X11n0271_004:0973c06": "異彼所異。",
    "X11n0271_004:0973c07": "二返異潬源。箋云。異是能異。則是三細識。彼所",
    "X11n0271_004:0973c08": "異則是無明。或可。異是性明相。彼所異是三細識。",
    "X11n0271_004:0973c09": "雖是同約背真。看來亦是異。今覺此三細識。是異",
    "X11n0271_004:0973c10": "彼前來性明相。故云云。",
    "X11n0271_004:0973c11": "因異立同。",
    "X11n0271_004:0973c12": "箋云。因能異妄。擬復無明之同。或可。既因此三細",
    "X11n0271_004:0973c13": "識是異。便立前性明相為同。",
    "X11n0271_004:0973c14": "同異發明。",
    "X11n0271_004:0973c15": "箋云。同是性明相。異是三細識。發起明白。",
    "X11n0271_004:0973c16": "因此復立無同無異。",
    "X11n0271_004:0973c17": "箋云。既厭三細識是異。立前性明為同。既復前來",
    "X11n0271_004:0973c18": "性明。同相不得。又立性明。為無同無異。或可。性明",
    "X11n0271_004:0973c19": "背真。是異。為對三細識。便立性明為同。既立為同。",
    "X11n0271_004:0973c20": "便奪却異名。異既無名。同將□偈。故立為無同無",
    "X11n0271_004:0973c21": "異。",
    "X11n0271_004:0973c22": "如是擾亂。",
    "X11n0271_004:0973c23": "四因勞發相文三。初彰勞起混。箋云。內心動作。",
    "X11n0271_004:0973c24": "相待生勞。",
    "X11n0271_004:0974a01": "箋云。便有能所相對。生其勞倦。",
    "X11n0271_004:0974a02": "勞久發塵。",
    "X11n0271_004:0974a03": "箋云。既覺心勞倦久已。發起妄塵。汙自真體。",
    "X11n0271_004:0974a04": "自相渾濁。",
    "X11n0271_004:0974a05": "箋云。自向性明相上。生其渾濁。此妄非從別處而",
    "X11n0271_004:0974a06": "生。唯約性明相上生。",
    "X11n0271_004:0974a07": "由是引起塵勞煩惱。",
    "X11n0271_004:0974a08": "二明空界異同。箋云。因是便乃引起因塵生勞。",
    "X11n0271_004:0974a09": "故號塵勞。煩則煩怨。惱則惱亂。便有根本煩惱。隨",
    "X11n0271_004:0974a10": "煩惱等。",
    "X11n0271_004:0974a11": "起為世界。",
    "X11n0271_004:0974a12": "箋云。內心動作。故有器世界生。",
    "X11n0271_004:0974a13": "靜成虗空。",
    "X11n0271_004:0974a14": "箋云。內心無動。便有虗空相現。此皆約八識親變。",
    "X11n0271_004:0974a15": "虗空為同。",
    "X11n0271_004:0974a16": "箋云。虗空是一。故說同。",
    "X11n0271_004:0974a17": "世界為異。",
    "X11n0271_004:0974a18": "箋云。有橫世界。竪世界。有情世界。無情世界。有多",
    "X11n0271_004:0974a19": "種名。故為異。",
    "X11n0271_004:0974a20": "彼無同異。真有為法。",
    "X11n0271_004:0974a21": "三指相分生源。箋云。外人問。無同異。是真是妄。",
    "X11n0271_004:0974a22": "經中牒云。彼無同異。真有為法。非無為法。",
    "X11n0271_004:0974a23": "覺明空昧。",
    "X11n0271_004:0974a24": "二七緣八執擊相分生文二。初四輪騰布文四。初",
    "X11n0271_004:0974b01": "風。箋云。覺明是第七識起來。執八見分為我。不",
    "X11n0271_004:0974b02": "是性明也。既執八見分為我。內心勞倦。外帶得一",
    "X11n0271_004:0974b03": "分頑空當情。故云空昧。昧暗也。為此頑空暗昧故。",
    "X11n0271_004:0974b04": "相待成搖。故有風輪。",
    "X11n0271_004:0974b05": "箋云。既見有昏鈍頑空當情。便厭此空昏昧。起心",
    "X11n0271_004:0974b06": "欲復前來性明同體。便乃搖動。外感風輪。",
    "X11n0271_004:0974b07": "執持世界。",
    "X11n0271_004:0974b08": "箋云。世界成時。亦是風輪。世界壞時。亦是風輪。然",
    "X11n0271_004:0974b09": "世界將壞。毗嵐風擊須彌山。碎之如粉。",
    "X11n0271_004:0974b10": "因空生搖。",
    "X11n0271_004:0974b11": "二金。箋云。因頑空當情。便厭空。擬復□明。故生",
    "X11n0271_004:0974b12": "搖。",
    "X11n0271_004:0974b13": "堅明立礙。",
    "X11n0271_004:0974b14": "箋云。堅愛復前性明之性。便乃六礙。礙者。堅固為",
    "X11n0271_004:0974b15": "性。",
    "X11n0271_004:0974b16": "彼金寶者。",
    "X11n0271_004:0974b17": "箋云。須彌山七寶所成。七金山四寶所成。皆是地",
    "X11n0271_004:0974b18": "攝。",
    "X11n0271_004:0974b19": "明覺立堅。",
    "X11n0271_004:0974b20": "箋云。明妄覺之性。立堅愛。復前性明。",
    "X11n0271_004:0974b21": "故有金輪。",
    "X11n0271_004:0974b22": "箋云。便有地大現。",
    "X11n0271_004:0974b23": "保持國土。",
    "X11n0271_004:0974b24": "箋云。國土。地之所攝。",
    "X11n0271_004:0974c01": "堅覺寶成。",
    "X11n0271_004:0974c02": "三火。箋云。牒前地大。",
    "X11n0271_004:0974c03": "搖明風出。",
    "X11n0271_004:0974c04": "箋云。內心搖動發明。便有風生。是牒前風大。",
    "X11n0271_004:0974c05": "風金相磨。",
    "X11n0271_004:0974c06": "箋云。風與金相研磨。",
    "X11n0271_004:0974c07": "故有火光。",
    "X11n0271_004:0974c08": "箋云。既□□搖動堅欲復前性明。圓體起心燥動。",
    "X11n0271_004:0974c09": "故有火大。依前一大而起。",
    "X11n0271_004:0974c10": "為變化性。",
    "X11n0271_004:0974c11": "箋云。變生成熟。又乃火假諸緣。故云變化。火是變",
    "X11n0271_004:0974c12": "化之性。",
    "X11n0271_004:0974c13": "寶明生潤。",
    "X11n0271_004:0974c14": "四水。箋云。內心堅執愛復惱明。故云生潤。此牒",
    "X11n0271_004:0974c15": "地大。",
    "X11n0271_004:0974c16": "火光上蒸。",
    "X11n0271_004:0974c17": "箋云。蒸騰也。內心騰起燥動。感久大。此牒火大。",
    "X11n0271_004:0974c18": "故有水輪。含十方界。",
    "X11n0271_004:0974c19": "箋云。既堅欲復彼性明。起心燥動。便乃心下生愛。",
    "X11n0271_004:0974c20": "感水大現。",
    "X11n0271_004:0974c21": "火騰水降。交發立堅。",
    "X11n0271_004:0974c22": "後大種之□文三。初明交徧文二。初二輪騰降潬",
    "X11n0271_004:0974c23": "渤呈形。箋云。火以炎上就燥。水以潤□流溼。火",
    "X11n0271_004:0974c24": "表內求心。水表內愛心。",
    "X11n0271_004:0975a01": "溼為巨海。乾為洲潬。",
    "X11n0271_004:0975a02": "箋云。海上堅執心劣益潤。心強□風。水大益潤。心",
    "X11n0271_004:0975a03": "劣□□□。心強內。感地大。爾□云。江中沙聚人所",
    "X11n0271_004:0975a04": "居。曰洲。",
    "X11n0271_004:0975a05": "以是義故。彼大海中。火光常起。彼洲潬中。江河常注。",
    "X11n0271_004:0975a06": "二引海火洲河澄通俱徧。箋云。華嚴云。常有四",
    "X11n0271_004:0975a07": "大寶珠。珠中出火。燒涸□海。若無此珠。世人乃被",
    "X11n0271_004:0975a08": "漂沒。會知水中有火。",
    "X11n0271_004:0975a09": "水勢劣火。結為高山。",
    "X11n0271_004:0975a10": "二彰勝劣文二。初明火強水劣。岳峙于霄文二。初",
    "X11n0271_004:0975a11": "明結相。箋云。水勢若劣於火。被火乾盡。然後便",
    "X11n0271_004:0975a12": "成土。次第相積。而成高山。法上水大中。亦有火大",
    "X11n0271_004:0975a13": "地大。",
    "X11n0271_004:0975a14": "是故山石擊則成燄。融則成水。",
    "X11n0271_004:0975a15": "二引俱徧。箋云。是故山石。物擊則火迸。嵐蒸則",
    "X11n0271_004:0975a16": "水流。法上地大之中。亦有火大水大。",
    "X11n0271_004:0975a17": "土勢劣水。抽為草木。",
    "X11n0271_004:0975a18": "二舉地弱水雄。草槃林聳文□□明結相。箋云。",
    "X11n0271_004:0975a19": "水勢將多。抽為草木。便益潤焦枯之處。乃草木發",
    "X11n0271_004:0975a20": "生。法上堅執心既劣。愛心將多。乃煩惱竟生。",
    "X11n0271_004:0975a21": "是故林藪。",
    "X11n0271_004:0975a22": "二引俱徧。箋云。有水曰澤。無水曰藪。",
    "X11n0271_004:0975a23": "過燒成土。",
    "X11n0271_004:0975a24": "箋云。如山林藪澤之處。被火既燒。將成灰土。法上",
    "X11n0271_004:0975b01": "愛心既劣。燥心將多。愛不遂心。瞋心斷愛。乃生堅",
    "X11n0271_004:0975b02": "執。",
    "X11n0271_004:0975b03": "因絞成水。",
    "X11n0271_004:0975b04": "箋云。如絞草絞木。乃成於水。法上堅執心劣。愛心",
    "X11n0271_004:0975b05": "乃盛。境隨愛心。潤於堅執。草木。是地中攝。",
    "X11n0271_004:0975b06": "交妄發生。",
    "X11n0271_004:0975b07": "三結外分遷流文二。初結前交種。箋云。四大初",
    "X11n0271_004:0975b08": "交而發生也。",
    "X11n0271_004:0975b09": "遞相為種。",
    "X11n0271_004:0975b10": "箋云。但一大具足一切大。但地為種。亦有水大等",
    "X11n0271_004:0975b11": "大相生。如內心搖動。外感風大。內心燥急。外感火",
    "X11n0271_004:0975b12": "大。內心堅執。外感地大。內心益潤。□感□□。",
    "X11n0271_004:0975b13": "以是因緣。世界相續。",
    "X11n0271_004:0975b14": "後結世界恒流。箋云。便有世界相續。世界外四",
    "X11n0271_004:0975b15": "大內外。皆心所變。此約所依世界。",
    "X11n0271_004:0975b16": "復次富樓那。明妄非佗。",
    "X11n0271_004:0975b17": "三六識取塵重成類種文六。初標前指過。箋云。",
    "X11n0271_004:0975b18": "明此虗妄之法。非是佗□。皆是自為也。",
    "X11n0271_004:0975b19": "覺明為咎。",
    "X11n0271_004:0975b20": "箋云。因強覺。覺佗性明。然後便有四大相生。故為",
    "X11n0271_004:0975b21": "過咎。",
    "X11n0271_004:0975b22": "所妄既立。",
    "X11n0271_004:0975b23": "箋云。立佗性明。為所緣境。",
    "X11n0271_004:0975b24": "明理不逾。",
    "X11n0271_004:0975c01": "箋云。能明強覺。與所立性明。不相逾越。意間能所",
    "X11n0271_004:0975c02": "二法。不能超越。能所相伏未忘。",
    "X11n0271_004:0975c03": "以是因緣。聽不出聲。見不超色。色香味觸。六妄成就。",
    "X11n0271_004:0975c04": "箋云。是由所以之故。聲塵所障。不能脫聲。若是聖",
    "X11n0271_004:0975c05": "人。乃出於聲。至色香味觸六塵等也。",
    "X11n0271_004:0975c06": "由是分開見覺聞知。",
    "X11n0271_004:0975c07": "二明妄識分□。箋云。見眼。覺身。聞鼻耳。知舌意。",
    "X11n0271_004:0975c08": "已上是識。而不言根。則合攝也。",
    "X11n0271_004:0975c09": "同業相纏。合離成化。",
    "X11n0271_004:0975c10": "三雙因發業文三。初□舉雙因成生四類。箋云。",
    "X11n0271_004:0975c11": "同業相纏。舉愛而攝想。此二為因。合離成化。雖舉",
    "X11n0271_004:0975c12": "化。攝於胎卵溼卵者。想多情少。胎則想少情多。溼",
    "X11n0271_004:0975c13": "則情想合。化則情想離。",
    "X11n0271_004:0975c14": "見明色發。",
    "X11n0271_004:0975c15": "二敘因生勢簡二單雙。箋云。相引於見。",
    "X11n0271_004:0975c16": "明見想成。",
    "X11n0271_004:0975c17": "箋云。色引於想。",
    "X11n0271_004:0975c18": "異見成憎。",
    "X11n0271_004:0975c19": "箋云。想則可意不可意俱行。",
    "X11n0271_004:0975c20": "同想成愛。",
    "X11n0271_004:0975c21": "箋云。愛則唯從可意境。同想。則父想。母想。中有想。",
    "X11n0271_004:0975c22": "父於母生愛。母於父生愛。中有是男。於母生愛。中",
    "X11n0271_004:0975c23": "有是女。於父生愛。",
    "X11n0271_004:0975c24": "流愛為種。",
    "X11n0271_004:0976a01": "三交發二因顯分根種。箋云。愛納在中間為種。",
    "X11n0271_004:0976a02": "所謂情為潤因。",
    "X11n0271_004:0976a03": "納想為胎。",
    "X11n0271_004:0976a04": "箋云。想為生使。",
    "X11n0271_004:0976a05": "交遘發生。",
    "X11n0271_004:0976a06": "箋云。情想二法。相交遘集。故發生。",
    "X11n0271_004:0976a07": "吸引同業。",
    "X11n0271_004:0976a08": "箋云。吸覧引起也。俱目情想二法。同業。即是情想。",
    "X11n0271_004:0976a09": "此目為因。",
    "X11n0271_004:0976a10": "故有因緣。生羯邏藍。遏蒲曇等。",
    "X11n0271_004:0976a11": "四引果酬因。箋云。羯邏藍。唐言雜穢。(初七)疏云。飜",
    "X11n0271_004:0976a12": "取義。向下皆然。遏蒲曇。唐言凝結。(二七)蔽尸。唐言凝",
    "X11n0271_004:0976a13": "厚。(三七)健南。唐言胞。(四七)鉢羅奢佉。唐言根。(五七)疏云。支",
    "X11n0271_004:0976a14": "分亦義取。故有因緣。是因。生羯邏藍。是果。等取三",
    "X11n0271_004:0976a15": "位。",
    "X11n0271_004:0976a16": "胎卵溼化。",
    "X11n0271_004:0976a17": "五種類交熏文二。初簡種。箋云。胎卵溼化。但舉",
    "X11n0271_004:0976a18": "四生之果。十二類一時影取也。",
    "X11n0271_004:0976a19": "隨其所應。",
    "X11n0271_004:0976a20": "箋云。應猶現也。合也。",
    "X11n0271_004:0976a21": "卵唯想生。",
    "X11n0271_004:0976a22": "箋云。九分是相。一分是情。",
    "X11n0271_004:0976a23": "胎因情有。",
    "X11n0271_004:0976a24": "箋云。九分是情。一分是想。",
    "X11n0271_004:0976b01": "溼以合感。",
    "X11n0271_004:0976b02": "箋云。情想相合。五分情。五分想。",
    "X11n0271_004:0976b03": "化以離應。",
    "X11n0271_004:0976b04": "箋云。情想俱離。",
    "X11n0271_004:0976b05": "情想合離。更相變易。",
    "X11n0271_004:0976b06": "後簡熏。箋云。此中言合離。是舉溼化。影取胎卵。",
    "X11n0271_004:0976b07": "變為改變。易為移易。捨生徧受。名之曰變。厭故從",
    "X11n0271_004:0976b08": "新。名之曰易。",
    "X11n0271_004:0976b09": "所有受業。遂其飛沈。",
    "X11n0271_004:0976b10": "六結成內外。箋云。想多情少。為其飛禽。情多想",
    "X11n0271_004:0976b11": "少。為其步類。沈即步類也。或遂字為逐。義亦通。",
    "X11n0271_004:0976b12": "以是因緣。",
    "X11n0271_004:0976b13": "箋云。是因。",
    "X11n0271_004:0976b14": "眾生相續。",
    "X11n0271_004:0976b15": "箋云。是果。",
    "X11n0271_004:0976b16": "富樓那。想愛同結。",
    "X11n0271_004:0976b17": "四身行三惑為苦果根。文三。初單明三惑文三。初",
    "X11n0271_004:0976b18": "婬。箋云。父想。母想。中有想。中有若是男。向母身",
    "X11n0271_004:0976b19": "上起想。中有若是女。向父身上起想。父於母生愛。",
    "X11n0271_004:0976b20": "母於父生愛。同其結縛也。",
    "X11n0271_004:0976b21": "愛不能離。",
    "X11n0271_004:0976b22": "箋云。指此欲之一法。不能捨離。既不能捨離。",
    "X11n0271_004:0976b23": "則諸世間父母子孫。相生不斷。",
    "X11n0271_004:0976b24": "箋云。子猶孳也。孳恤於下。凡子之子曰孫。孫之子",
    "X11n0271_004:0976c01": "曰曾孫。曾孫之子曰玄孫。玄孫之子曰來孫。來孫",
    "X11n0271_004:0976c02": "之子曰雲孫。則六代也。子子孫孫。遞代相生。無有",
    "X11n0271_004:0976c03": "斷絕。",
    "X11n0271_004:0976c04": "是等則以欲貪為本。",
    "X11n0271_004:0976c05": "箋云。便指是等則以欲貪為本。",
    "X11n0271_004:0976c06": "貪愛同滋。貪不能正。",
    "X11n0271_004:0976c07": "二殺。箋云。此牒前欲之一法。引下殺貪之文。乃",
    "X11n0271_004:0976c08": "同時滋益。心生形著。貪愛不能止息。",
    "X11n0271_004:0976c09": "則諸世間卵化溼胎。隨力彊弱。遞相吞食。是等則以",
    "X11n0271_004:0976c10": "殺貪為本。",
    "X11n0271_004:0976c11": "箋云。彊者貪於弱者。",
    "X11n0271_004:0976c12": "以人食羊。羊死為人。人死為羊。如是乃至十生之類。",
    "X11n0271_004:0976c13": "三盜。箋云。十生之類。舉其全數。是十二類。",
    "X11n0271_004:0976c14": "死死生生。互來相噉。",
    "X11n0271_004:0976c15": "箋云。此界死了又死。生了又生。佗界生了又生。死",
    "X11n0271_004:0976c16": "了又死。",
    "X11n0271_004:0976c17": "惡業俱生。窮未來際。",
    "X11n0271_004:0976c18": "箋云。惡業種子。俱時生起。",
    "X11n0271_004:0976c19": "是等則以盜貪為本。",
    "X11n0271_004:0976c20": "箋云。偷殺於佗。故云盜貪。此三惑皆言貪者。俱是",
    "X11n0271_004:0976c21": "欲之一法為本。合言內心有貪為因。欲是果。癡為",
    "X11n0271_004:0976c22": "因。盜為果。嗔為因。殺為果。若無貪婬。餘二即無。故",
    "X11n0271_004:0976c23": "但舉貪。",
    "X11n0271_004:0976c24": "汝負我命。",
    "X11n0271_004:0977a01": "二債戀相仍文三。初殺盜相債。箋云。言汝前生",
    "X11n0271_004:0977a02": "殺我。今生乃負我命。此結殺文。",
    "X11n0271_004:0977a03": "我還汝債。以是因緣。經百千劫。常在生死。",
    "X11n0271_004:0977a04": "箋云。言我前生欠汝債。今生還債於汝。此結盜文。",
    "X11n0271_004:0977a05": "汝愛我心。我憐汝色。以是因緣。經百千劫。常在纏縛。",
    "X11n0271_004:0977a06": "後舉染相仍。箋云。結欲文。",
    "X11n0271_004:0977a07": "唯殺盜婬三為根本。以是因緣。業果相續。",
    "X11n0271_004:0977a08": "三總結三緣返推源妄文三。初結前三惑。箋云。",
    "X11n0271_004:0977a09": "前乃順小乘。以婬在前。此中結時。結歸大乘。以殺",
    "X11n0271_004:0977a10": "在前。",
    "X11n0271_004:0977a11": "富樓那。如是三種。顛倒相續。皆是覺明。",
    "X11n0271_004:0977a12": "二推惑從源。箋云。覺是強覺。明是性明。皆因能",
    "X11n0271_004:0977a13": "明強覺。覺佗性明為所。便有妄法。相伏而起。",
    "X11n0271_004:0977a14": "明了知性。",
    "X11n0271_004:0977a15": "箋云。是第八識。",
    "X11n0271_004:0977a16": "因了發相。",
    "X11n0271_004:0977a17": "箋云。因第八業轉。為見分。發相是現識。為相分。",
    "X11n0271_004:0977a18": "從妄見生。",
    "X11n0271_004:0977a19": "箋云。言此三惑□法。皆從見分上生。緣為見分是",
    "X11n0271_004:0977a20": "十二類生顛倒因。相分是山河大地顛倒因。",
    "X11n0271_004:0977a21": "山河大地。諸有為相。次第遷流。因此虗妄。終而復始。",
    "X11n0271_004:0977a22": "三舉外分遷流。箋云。此中答佗前經初問真忽",
    "X11n0271_004:0977a23": "生妄云。皆從妄見而生。便有山河等遷流。終而復",
    "X11n0271_004:0977a24": "始。乃四相生滅也。",
    "X11n0271_004:0977b01": "富樓那言。若此妙覺本妙覺明。",
    "X11n0271_004:0977b02": "後通新疑文二。初乘因起難文三。初顯凡聖一如。",
    "X11n0271_004:0977b03": "箋云。若此妙覺。是真覺之性本來微妙真覺。疑",
    "X11n0271_004:0977b04": "也。此牒上文。是因中佛性。",
    "X11n0271_004:0977b05": "與如來心。不增不減。",
    "X11n0271_004:0977b06": "箋云。此一真之性。在諸佛分上不增。在凡夫分上",
    "X11n0271_004:0977b07": "不減。此果中佛性。",
    "X11n0271_004:0977b08": "無狀忽生山河大地諸有為相。",
    "X11n0271_004:0977b09": "次敘凡因起妄。箋云。則過去是真。現在忽生成",
    "X11n0271_004:0977b10": "妄。",
    "X11n0271_004:0977b11": "如來令得妙空明覺。",
    "X11n0271_004:0977b12": "後難證後生迷。箋云。妙空是理。明覺是智。見佛",
    "X11n0271_004:0977b13": "現在證真。",
    "X11n0271_004:0977b14": "山河大地。有為習漏。何當復生。",
    "X11n0271_004:0977b15": "箋云。言佛未來。有為之法。還更生否。習漏者。乃根",
    "X11n0271_004:0977b16": "塵識三也。向三世類例問。意謂。既眾生性。與佛無",
    "X11n0271_004:0977b17": "殊。眾生過去是真。現在成妄。諸佛現在證真。未來",
    "X11n0271_004:0977b18": "莫也成妄。",
    "X11n0271_004:0977b19": "佛告富樓那。譬如迷人。於一聚落。惑南為北。",
    "X11n0271_004:0977b20": "後舉喻通疑文三。初人迷聚落喻文二。初喻文二。",
    "X11n0271_004:0977b21": "初顯暫迷文二。初如來立喻返問迷因文二。初標",
    "X11n0271_004:0977b22": "迷。箋云。人所居曰聚落。迷人喻一切凡夫。向諸",
    "X11n0271_004:0977b23": "佛法性淨土上。忽有妄生。",
    "X11n0271_004:0977b24": "此迷。為復因迷而有。因悟所出。",
    "X11n0271_004:0977c01": "後徵因。箋云。言此妄。為復生於妄上。生於真中。",
    "X11n0271_004:0977c02": "富樓那言。如是迷人。亦不因迷。又不因悟。",
    "X11n0271_004:0977c03": "後滿慈正通述無因理文三。初舉。",
    "X11n0271_004:0977c04": "何以故。",
    "X11n0271_004:0977c05": "次徵。",
    "X11n0271_004:0977c06": "迷本無根。云何因迷。悟非生迷。云何因悟。",
    "X11n0271_004:0977c07": "後述。",
    "X11n0271_004:0977c08": "佛言。彼之迷人。正在迷時。倐有悟人。指示令悟。",
    "X11n0271_004:0977c09": "後明長悟文二。初問悟生迷。箋云。此之眾生。正",
    "X11n0271_004:0977c10": "在妄時。倐有悟人。喻諸佛示佗真性。令其曉了。",
    "X11n0271_004:0977c11": "富樓那。於意云何。此人縱迷。於此聚落。更生迷不。",
    "X11n0271_004:0977c12": "箋云。縱迷於此聚落。如今已是悟□。還更惑南為",
    "X11n0271_004:0977c13": "北否。法上眾生悟了。還更成妄。",
    "X11n0271_004:0977c14": "不也世尊。",
    "X11n0271_004:0977c15": "後答□應生理。",
    "X11n0271_004:0977c16": "富樓那。十方如來。亦復如是。",
    "X11n0271_004:0977c17": "後合文二。初總合。",
    "X11n0271_004:0977c18": "此迷無本。性畢竟空。",
    "X11n0271_004:0977c19": "後別釋文三。初敘迷無體。",
    "X11n0271_004:0977c20": "昔本無迷。似有迷覺。",
    "X11n0271_004:0977c21": "次許妄似生。箋云。覺則強覺。□來無妄。似即不",
    "X11n0271_004:0977c22": "有。此唯答證後妄生。意明前來真息生妄。妄無根",
    "X11n0271_004:0977c23": "本。",
    "X11n0271_004:0977c24": "覺迷迷滅。覺不生迷。",
    "X11n0271_004:0978a01": "後覺不生□。箋云。是佛現在起始覺智。覺妄當",
    "X11n0271_004:0978a02": "體是空。此覺決定不生迷。乃答佗第二問。證後妄",
    "X11n0271_004:0978a03": "生也。",
    "X11n0271_004:0978a04": "亦如翳人。見空中花。翳病若除。花於空滅。",
    "X11n0271_004:0978a05": "次翳差花二喻文三。初勑審待花文三。初立花隨",
    "X11n0271_004:0978a06": "翳。箋云。法上如似眾生。內有見分。外便有相分。",
    "X11n0271_004:0978a07": "但險見分。相分自無。",
    "X11n0271_004:0978a08": "忽有愚人。於彼空花所滅空地。待花更生。",
    "X11n0271_004:0978a09": "次汎立愚賓。箋云。忽有眾生。於證真地。更待妄",
    "X11n0271_004:0978a10": "生。",
    "X11n0271_004:0978a11": "汝觀是人。為愚為慧。",
    "X11n0271_004:0978a12": "後假詳愚慧。箋云。汝看此人。為復是迷。為復是",
    "X11n0271_004:0978a13": "悟。",
    "X11n0271_004:0978a14": "富樓那言。空元無花。妄見生滅。",
    "X11n0271_004:0978a15": "次責狂非理文二。初責無花有見。箋云。真體無",
    "X11n0271_004:0978a16": "妄。妄心見有。花生是妄。花滅非真。",
    "X11n0271_004:0978a17": "見花滅空。已是顛倒。勑令更出。斯實狂癡。云何更名",
    "X11n0271_004:0978a18": "如是狂人。為愚為慧。",
    "X11n0271_004:0978a19": "後覩滅慳生。箋云。見有妄滅。尚為顛倒。更待妄",
    "X11n0271_004:0978a20": "生。此乃不了理事。實是顛狂之人。",
    "X11n0271_004:0978a21": "佛言。如汝所解。",
    "X11n0271_004:0978a22": "後比責滿慈文二。初順比答辭。",
    "X11n0271_004:0978a23": "云何問言。諸佛如來。妙覺明空。何當更出山河大地。",
    "X11n0271_004:0978a24": "後乘違責問。",
    "X11n0271_004:0978b01": "又如金鑛雜於精金。",
    "X11n0271_004:0978b02": "後鑛金灰木喻文二。初喻文二。初純金不雜喻文",
    "X11n0271_004:0978b03": "二。初言鑛雜喻性居因。箋云。喻果在因。",
    "X11n0271_004:0978b04": "其金一純。更不成雜。",
    "X11n0271_004:0978b05": "後舉純金彰果純淨。箋云。唯金無鑛。喻果不雜",
    "X11n0271_004:0978b06": "因。",
    "X11n0271_004:0978b07": "如木成灰。不重為木。",
    "X11n0271_004:0978b08": "後灰無重木喻。箋云。聖不重凡。此二喻。俱答證",
    "X11n0271_004:0978b09": "後妄生。",
    "X11n0271_004:0978b10": "諸佛如來。菩提涅槃。亦復如是。",
    "X11n0271_004:0978b11": "後合。",
    "X11n0271_004:0978b12": "富樓那。又汝問言。地水火風。本性圓融。周徧法界。",
    "X11n0271_004:0978b13": "後通四大俱徧疑文二。初酬前舊問文二。初破水",
    "X11n0271_004:0978b14": "火相凌文二。初總牒疑辭文二。初引前俱徧。",
    "X11n0271_004:0978b15": "疑水火性不相凌滅。",
    "X11n0271_004:0978b16": "後承徧生疑文二。初牒水火。箋云。牒佗前來問。",
    "X11n0271_004:0978b17": "疑水火性相凌。不合言不指凌滅也。",
    "X11n0271_004:0978b18": "又徵虗空及諸大地。俱徧法界。不合相容。",
    "X11n0271_004:0978b19": "後明色空。箋云。又敘佗前疑。此不相容。不合道",
    "X11n0271_004:0978b20": "相容。",
    "X11n0271_004:0978b21": "富樓那。譬如虗空體非群相。",
    "X11n0271_004:0978b22": "後喻□堅執□文二。初喻消凌相文六。初操空□",
    "X11n0271_004:0978b23": "□□二。初顯空無相。箋云。如彼虗空。喻真空。體",
    "X11n0271_004:0978b24": "非群相。離四大相。",
    "X11n0271_004:0978c01": "而不拒彼諸相發揮。",
    "X11n0271_004:0978c02": "後不拒發揮。箋云。揮用也。真空體二。雖無四大",
    "X11n0271_004:0978c03": "之相。而不礙彼諸相發用。所以雖違而藏性隨違。",
    "X11n0271_004:0978c04": "體無違染。或真如無自由之德。能隨緣而成辦。金",
    "X11n0271_004:0978c05": "無自守之德。隨二巧而成辦。",
    "X11n0271_004:0978c06": "所以者何。",
    "X11n0271_004:0978c07": "二述相隨周文二。初略徵無拒。",
    "X11n0271_004:0978c08": "富樓那。彼大虗空。日照則明。雲屯則暗。風搖則動。霽",
    "X11n0271_004:0978c09": "澄則清。氣凝則濁。土積成霾。水澄成映。",
    "X11n0271_004:0978c10": "後廣列周隨。箋云。日喻強覺。明喻大相。雲屯喻",
    "X11n0271_004:0978c11": "覺昧。風喻求心。霽澄喻智。氣凝喻煩惱。土積喻業",
    "X11n0271_004:0978c12": "果。水澄喻影□。敘彼不相發揮之義。",
    "X11n0271_004:0978c13": "於意云何。",
    "X11n0271_004:0978c14": "三徵審相因文二。初審。",
    "X11n0271_004:0978c15": "如是殊方諸有為相。為因彼生。為復空有。",
    "X11n0271_004:0978c16": "後徵。箋云。方法也。指此七種。殊別外法。言此四",
    "X11n0271_004:0978c17": "大之相。為因根本無明生。為復從真空體上生。",
    "X11n0271_004:0978c18": "若彼所生。",
    "X11n0271_004:0978c19": "四結自佗無性。箋云。牒從日生。法上從無明□。",
    "X11n0271_004:0978c20": "富樓那。且日照時。既是日明。十方世界。同為日色。",
    "X11n0271_004:0978c21": "箋云。攝能變日。同所變明。俱作赤色。更無於日。法",
    "X11n0271_004:0978c22": "上且四大相現時。一時為四大相。更無無明。",
    "X11n0271_004:0978c23": "云何空中。更見圓日。",
    "X11n0271_004:0978c24": "箋云。既同為日色。如何更見空中。有日頭現。法上",
    "X11n0271_004:0979a01": "既俱為四大相。云何離四大相外。又有無明。",
    "X11n0271_004:0979a02": "若是空明。空應自照。",
    "X11n0271_004:0979a03": "箋云。此四大相。若是真空體上有。真空體上。須常",
    "X11n0271_004:0979a04": "有四大相現。攝所變。同能變。",
    "X11n0271_004:0979a05": "云何中宵雲霧之時。不生光耀。",
    "X11n0271_004:0979a06": "箋云。有此性明。然後便有四大相。何故心勞覺昧",
    "X11n0271_004:0979a07": "之時。性明又隱。四大相又無。或可。若是空明不約",
    "X11n0271_004:0979a08": "四大。唯約性明從真現。若從真現。真合甞有性明。",
    "X11n0271_004:0979a09": "如何七識起時。性明相又隱。",
    "X11n0271_004:0979a10": "當知是明。非日非空。",
    "X11n0271_004:0979a11": "五指相非一異文二。初非。箋云。此四大相。不依",
    "X11n0271_004:0979a12": "無明有。不依真體生。",
    "X11n0271_004:0979a13": "不異空日。",
    "X11n0271_004:0979a14": "二不異。箋云。是無異也。若異日則無無明時。應",
    "X11n0271_004:0979a15": "有大相。今有無明。又無大相。大相假無明變起。又",
    "X11n0271_004:0979a16": "離真無妄。無性明時。亦無四大相。",
    "X11n0271_004:0979a17": "觀相元妄。無可指陳。",
    "X11n0271_004:0979a18": "六結彼凌疑文三。初指相元無妄。箋云。觀此四",
    "X11n0271_004:0979a19": "大之相。元是虗妄不實。無可指注陳說。",
    "X11n0271_004:0979a20": "猶邀空花結為空果。",
    "X11n0271_004:0979a21": "二立妄相喻。箋云。空花若有。便許結果。空花元",
    "X11n0271_004:0979a22": "無。何能結果。",
    "X11n0271_004:0979a23": "云何詰其相凌滅義。",
    "X11n0271_004:0979a24": "三責凌疑。",
    "X11n0271_004:0979b01": "觀性元真。",
    "X11n0271_004:0979b02": "後喻俱現相容文三。初立相容理。箋云。明四大",
    "X11n0271_004:0979b03": "性元是真如。彼體是真。彼相別妄。",
    "X11n0271_004:0979b04": "唯妙覺明。",
    "X11n0271_004:0979b05": "箋云。理也。",
    "X11n0271_004:0979b06": "妙覺明心。",
    "X11n0271_004:0979b07": "箋云。智也。",
    "X11n0271_004:0979b08": "先非水火。",
    "X11n0271_004:0979b09": "箋云。言此四大性。本無四大相。如水性本無波相。",
    "X11n0271_004:0979b10": "云何復問不相容者。",
    "X11n0271_004:0979b11": "箋云。便責云。有相便說不合相容。蓋此四大。元無",
    "X11n0271_004:0979b12": "相也。",
    "X11n0271_004:0979b13": "真妙覺明。亦復如是。",
    "X11n0271_004:0979b14": "次明真體隨生文三。初標真無相。箋云。便將真",
    "X11n0271_004:0979b15": "合。意謂真體無妄。",
    "X11n0271_004:0979b16": "汝以空明。則有空現。",
    "X11n0271_004:0979b17": "次單發隨生。箋云。內心有昏鈍相。外感頑空。此",
    "X11n0271_004:0979b18": "皆約妄心變。或可。是七識。執八見分為我。內心昏",
    "X11n0271_004:0979b19": "暗。外便帶得一分頑空現。便厭空不稱本情。即有",
    "X11n0271_004:0979b20": "四大。從空中現。",
    "X11n0271_004:0979b21": "地水火風。各各發明。則各各現。",
    "X11n0271_004:0979b22": "箋云。內心各各發起。搖動風生。執明金現等。",
    "X11n0271_004:0979b23": "若俱發明。則有俱現。",
    "X11n0271_004:0979b24": "後俱發俱現。箋云。一念違如。變起見相二分。俱",
    "X11n0271_004:0979c01": "時現也。或可。八萬四千塵勞。俱從一念違如。變起",
    "X11n0271_004:0979c02": "一現現前。",
    "X11n0271_004:0979c03": "云何俱現。",
    "X11n0271_004:0979c04": "後立喻比俱文四。初牒徵俱現。箋云。如天上日",
    "X11n0271_004:0979c05": "光。與水中日影。俱現見分相分也。",
    "X11n0271_004:0979c06": "富樓那。如一水中現於日影。兩人同觀水中之日。",
    "X11n0271_004:0979c07": "二立一影雙觀。箋云。日影喻四大相。天上日是",
    "X11n0271_004:0979c08": "真。兩人喻能所二法。既有能所相仗。便見有四大",
    "X11n0271_004:0979c09": "相。",
    "X11n0271_004:0979c10": "東西各行。則各有日。隨二人去。一東一西。",
    "X11n0271_004:0979c11": "三明影逐人分。箋云。東西喻能所。能所既有四",
    "X11n0271_004:0979c12": "大相。相隨而有。不相捨離。",
    "X11n0271_004:0979c13": "先無准的。",
    "X11n0271_004:0979c14": "四責妄窮同異。箋云。天上之日。喻四大性。水中",
    "X11n0271_004:0979c15": "日影。又無箇憑准的實。法上此四大相。脫體是空。",
    "X11n0271_004:0979c16": "不可准的。",
    "X11n0271_004:0979c17": "不應難言此日是一。云何各行。各日既雙。云何現一。",
    "X11n0271_004:0979c18": "宛轉虗妄無可憑據。",
    "X11n0271_004:0979c19": "箋云。是二宛究又不是一。轉究又非是雙。虗妄之",
    "X11n0271_004:0979c20": "法。無可憑仗據驗也。",
    "X11n0271_004:0979c21": "富樓那。汝以色空。相傾相奪於如來藏。",
    "X11n0271_004:0979c22": "後答色空俱徧疑文三。初明性隨違順文二。初明",
    "X11n0271_004:0979c23": "隨違相現文三。初舉色空俱徧。箋云。執色勝傾",
    "X11n0271_004:0979c24": "却空。執空勝傾却色。如秤頭重則傾輕。相傾則輕。",
    "X11n0271_004:0980a01": "相奪則重。乃是敵體。執空奪却色名。執色奪却空",
    "X11n0271_004:0980a02": "名。意間向真體土。說相傾奪。",
    "X11n0271_004:0980a03": "而如來藏。隨為色空。周徧法界。",
    "X11n0271_004:0980a04": "箋云。然真空。不拒萬有發揮。則法身流轉於五道。",
    "X11n0271_004:0980a05": "名曰眾生。如金隨器現。",
    "X11n0271_004:0980a06": "是故於中。風動空澄。日明雲暗。",
    "X11n0271_004:0980a07": "次明四相隨周。箋云。四相略舉。皆約妄心所變。",
    "X11n0271_004:0980a08": "眾生迷悶。",
    "X11n0271_004:0980a09": "後指違真相。箋云。迷則不悟。悶則不入。",
    "X11n0271_004:0980a10": "背覺合塵。故發塵勞。有世間相。",
    "X11n0271_004:0980a11": "箋云。離水逐波。不知真隨妄現。妄約真生。",
    "X11n0271_004:0980a12": "我以妙明不滅不生。合如來藏。",
    "X11n0271_004:0980a13": "後顯順證神通文三。初明順證文二。初標順合。",
    "X11n0271_004:0980a14": "箋云。妙明不生滅。無分別智。合如來藏。是理。",
    "X11n0271_004:0980a15": "而如來藏。唯妙覺明。圓照法界。",
    "X11n0271_004:0980a16": "後顯證圓。箋云。而如來藏。是理。唯妙覺明。是智。",
    "X11n0271_004:0980a17": "是故於中。一為無量。無量為一。",
    "X11n0271_004:0980a18": "次述神通文六。初一多融會。箋云。一數之少。無",
    "X11n0271_004:0980a19": "量數之多。一為無量了。一無一相。無量為一了。多",
    "X11n0271_004:0980a20": "無多相。",
    "X11n0271_004:0980a21": "小中現大。大中現小。",
    "X11n0271_004:0980a22": "二小大通包。箋云。小中現大。小是芥子。無小相。",
    "X11n0271_004:0980a23": "大中現小。大是彌盧。無大相。或於一毫蟻子分上。",
    "X11n0271_004:0980a24": "皆有法性淨土。乃是小中現大也。",
    "X11n0271_004:0980b01": "不動道場。",
    "X11n0271_004:0980b02": "三不動應周。箋云。法無去來。無動轉相。",
    "X11n0271_004:0980b03": "徧十方界。",
    "X11n0271_004:0980b04": "箋云。隨緣赴感靡不周。",
    "X11n0271_004:0980b05": "身含十方無盡虗空。",
    "X11n0271_004:0980b06": "四質舍空大。箋云。法身之中。能容真空之理。",
    "X11n0271_004:0980b07": "於一毛端。現寶王剎。",
    "X11n0271_004:0980b08": "五毛端現剎。箋云。於一毛端。是小。現寶王剎是",
    "X11n0271_004:0980b09": "大。是諸佛法性淨土。香剎乳海等。如大海水。但了",
    "X11n0271_004:0980b10": "一滴是鹹。四大海水一時俱了。",
    "X11n0271_004:0980b11": "坐微塵裏。",
    "X11n0271_004:0980b12": "六轉法居微。箋云。了一塵空故。",
    "X11n0271_004:0980b13": "轉大法輪。",
    "X11n0271_004:0980b14": "箋云。向一念上。說八萬四千法門。",
    "X11n0271_004:0980b15": "滅塵合覺。故發真如妙覺明性。",
    "X11n0271_004:0980b16": "後結順真。",
    "X11n0271_004:0980b17": "而如來藏。本妙圓心。",
    "X11n0271_004:0980b18": "次明體離即非文二。初非文二。初述文三。初生。",
    "X11n0271_004:0980b19": "箋云。梵云乾栗。唐言心。即真實心。如樹之心。蓋真",
    "X11n0271_004:0980b20": "心也。",
    "X11n0271_004:0980b21": "非心。",
    "X11n0271_004:0980b22": "次無。箋云。梵云質多。唐言心。即緣慮妄心也。",
    "X11n0271_004:0980b23": "非空。",
    "X11n0271_004:0980b24": "箋云。昏鈍空也。",
    "X11n0271_004:0980c01": "非地。非水。非風。非火。",
    "X11n0271_004:0980c02": "後有文三。初世文四。初大。",
    "X11n0271_004:0980c03": "非眼。非耳鼻舌身意。",
    "X11n0271_004:0980c04": "二根。",
    "X11n0271_004:0980c05": "非色。非聲香味觸法。",
    "X11n0271_004:0980c06": "三塵。",
    "X11n0271_004:0980c07": "非眼識界。如是乃至非意識界。",
    "X11n0271_004:0980c08": "四識。",
    "X11n0271_004:0980c09": "非明。",
    "X11n0271_004:0980c10": "後出世文四。初緣覺。箋云。緣覺之人。起四十四",
    "X11n0271_004:0980c11": "智觀。七十七智觀。為明。",
    "X11n0271_004:0980c12": "無明。明無明盡。如是乃至非老非死。非老死盡。",
    "X11n0271_004:0980c13": "二聲聞。箋云。性明即此教無明。問。無明者何。答",
    "X11n0271_004:0980c14": "則諸教無明。癡為體。盡是滅。如是乃至行識。名色。",
    "X11n0271_004:0980c15": "六入。觸受愛取有生。非老死盡。",
    "X11n0271_004:0980c16": "非苦。",
    "X11n0271_004:0980c17": "箋云。世間果。",
    "X11n0271_004:0980c18": "非集。",
    "X11n0271_004:0980c19": "箋云。世間因。",
    "X11n0271_004:0980c20": "非滅。",
    "X11n0271_004:0980c21": "箋云。出世果。",
    "X11n0271_004:0980c22": "非道。",
    "X11n0271_004:0980c23": "箋云。出世因。",
    "X11n0271_004:0980c24": "非智。",
    "X11n0271_004:0981a01": "三菩薩。箋云。菩薩無能證智。",
    "X11n0271_004:0981a02": "非得。",
    "X11n0271_004:0981a03": "箋云。無所證理。",
    "X11n0271_004:0981a04": "非檀那。",
    "X11n0271_004:0981a05": "唐言施。",
    "X11n0271_004:0981a06": "非尸羅。",
    "X11n0271_004:0981a07": "唐言戒。",
    "X11n0271_004:0981a08": "非毗棃耶。",
    "X11n0271_004:0981a09": "唐言忍辱。",
    "X11n0271_004:0981a10": "非羼提。",
    "X11n0271_004:0981a11": "唐言精進。",
    "X11n0271_004:0981a12": "非禪那。",
    "X11n0271_004:0981a13": "唐言靜慮。",
    "X11n0271_004:0981a14": "非般剌若。",
    "X11n0271_004:0981a15": "箋云。正云般羅慎若那。唐言智慧。",
    "X11n0271_004:0981a16": "非波羅蜜多。",
    "X11n0271_004:0981a17": "箋云。唐言到彼岸。生死大河。名為此岸。菩提涅槃。",
    "X11n0271_004:0981a18": "名為彼岸。六度萬行。稱之為乘。以此波羅蜜多。貫",
    "X11n0271_004:0981a19": "上六。",
    "X11n0271_004:0981a20": "如是乃至。",
    "X11n0271_004:0981a21": "四佛。箋云。其中五根五力七等覺支。三十七道",
    "X11n0271_004:0981a22": "品。十八佛不共法。三十二相。八十種好等。",
    "X11n0271_004:0981a23": "非恒闥阿竭。",
    "X11n0271_004:0981a24": "箋云。唐言如來。倣同先跡號。",
    "X11n0271_004:0981b01": "非阿羅訶三耶三菩。",
    "X11n0271_004:0981b02": "箋云。即是阿耨多羅三藐三菩提。唐言無上正等",
    "X11n0271_004:0981b03": "正覺。理事徧知。名等覺。離妄照真。名正覺。或斷智",
    "X11n0271_004:0981b04": "圓明。名無上覺。簡異生智。名正覺。簡二乘分智。名",
    "X11n0271_004:0981b05": "等覺。簡菩薩缺智。名正覺。下一覺字。貫上也。",
    "X11n0271_004:0981b06": "非大涅槃。",
    "X11n0271_004:0981b07": "箋云。正云彼利匿嚩南。唐言圓寂。",
    "X11n0271_004:0981b08": "非常。",
    "X11n0271_004:0981b09": "箋云。不間斷名常。",
    "X11n0271_004:0981b10": "非樂。",
    "X11n0271_004:0981b11": "箋云。離四相名樂。",
    "X11n0271_004:0981b12": "非我。",
    "X11n0271_004:0981b13": "箋云。得自在名我。",
    "X11n0271_004:0981b14": "非淨。",
    "X11n0271_004:0981b15": "箋云。斷二障種習名淨。",
    "X11n0271_004:0981b16": "以是俱非。",
    "X11n0271_004:0981b17": "後結。箋云。前四俱非。",
    "X11n0271_004:0981b18": "世出世故。",
    "X11n0271_004:0981b19": "箋云。出世後四也。",
    "X11n0271_004:0981b20": "即如來藏。元明心妙。",
    "X11n0271_004:0981b21": "後即文二。初述文三。初生。",
    "X11n0271_004:0981b22": "即心即空。",
    "X11n0271_004:0981b23": "次無。",
    "X11n0271_004:0981b24": "即地。即水。即風。即火。",
    "X11n0271_004:0981c01": "後有。文二。初世文四。初大。",
    "X11n0271_004:0981c02": "即眼即耳鼻舌身意。",
    "X11n0271_004:0981c03": "二根。",
    "X11n0271_004:0981c04": "即色。即聲香味觸法。",
    "X11n0271_004:0981c05": "三塵。",
    "X11n0271_004:0981c06": "即眼識界。如是乃至即意識界。",
    "X11n0271_004:0981c07": "四識。",
    "X11n0271_004:0981c08": "即明無明明無明盡。如是乃至即老。即死。即老死盡。",
    "X11n0271_004:0981c09": "後出世。文四。初緣覺。",
    "X11n0271_004:0981c10": "即苦。即集。即滅。即道。",
    "X11n0271_004:0981c11": "二聲聞。",
    "X11n0271_004:0981c12": "即智。即得。即檀那。即尸羅。即毗棃耶。即羼提。即禪那。",
    "X11n0271_004:0981c13": "即般剌若。即波羅蜜多。",
    "X11n0271_004:0981c14": "三菩薩。",
    "X11n0271_004:0981c15": "如是乃至即怛闥阿竭。即阿羅訶三耶三菩。即大涅",
    "X11n0271_004:0981c16": "槃。即常。即樂。即我。即淨。",
    "X11n0271_004:0981c17": "四佛。",
    "X11n0271_004:0981c18": "以是即俱世出世故。",
    "X11n0271_004:0981c19": "後結。",
    "X11n0271_004:0981c20": "即如來藏。妙明心元。",
    "X11n0271_004:0981c21": "後顯性離言詮喻申勸責文三。初綰除雙執文三。",
    "X11n0271_004:0981c22": "初標體。箋云。即者就也。指如來藏性。如來是四",
    "X11n0271_004:0981c23": "智菩提種子藏。即包含塵沙萬德。妙。乃微妙。明。則",
    "X11n0271_004:0981c24": "凝明。心。即真實心。元。是本元。",
    "X11n0271_004:0982a01": "離即離非。",
    "X11n0271_004:0982a02": "後雙離。箋云。離即離後。即離非。離前非。",
    "X11n0271_004:0982a03": "是即非即。",
    "X11n0271_004:0982a04": "後雙収。箋云。又恐一向著無。所以雙収。是即。是",
    "X11n0271_004:0982a05": "前離即。非即。是前離非。",
    "X11n0271_004:0982a06": "如何世間三有眾生。及出世間聲聞緣覺。以所知心。",
    "X11n0271_004:0982a07": "測度如來無上菩提。用世言語。入佛知見。",
    "X11n0271_004:0982a08": "次責妄度真源。箋云。世間是所依。三有者。欲有。",
    "X11n0271_004:0982a09": "色有。無色有也。眾生能依有情。用了別之□。測量",
    "X11n0271_004:0982a10": "卜度。佛果位中。有為無為之果。",
    "X11n0271_004:0982a11": "譬如琴瑟箜篌琵琶。雖有妙音。若無妙指。終不能發。",
    "X11n0271_004:0982a12": "後顯喻同真申明勸責文四。初立琴瑟懷音音隨",
    "X11n0271_004:0982a13": "妙指。箋云。琴瑟箜篌琵琶。喻凡夫。雖有妙音。喻",
    "X11n0271_004:0982a14": "真性。若無妙指。喻智。琴者。或言神農氏。削桐為琴。",
    "X11n0271_004:0982a15": "繩絲為絃。以通神明。琴操曰。伏羲作琴。以除邪僻。",
    "X11n0271_004:0982a16": "防淫心。而返天真也。瑟伏羲作。二十五絃。箜篌者。",
    "X11n0271_004:0982a17": "風俗通云。一名坎篌。漢武祀太一后土。令人調依",
    "X11n0271_004:0982a18": "琴作坎篌。言坎坎應節。侯氏作故。名為箜篌。又云。",
    "X11n0271_004:0982a19": "後漢靈帝。好胡眼作之。琵琶者。風俗通云。琵琶。近",
    "X11n0271_004:0982a20": "代樂家。不知所作起。長三尺五寸。□天地人與五",
    "X11n0271_004:0982a21": "行。四絃象四時。釋名文曰。琵琶者。本胡中馬上所",
    "X11n0271_004:0982a22": "鼓。推手向前曰琵。引却向後曰琵。□□為名。妙音",
    "X11n0271_004:0982a23": "乃立音。宮商角徵羽。喻一切眾生一靈真性。此之",
    "X11n0271_004:0982a24": "真性。雖本圓明。若無妙智。不能冥合一真如理。",
    "X11n0271_004:0982b01": "汝與眾生。亦復如是。寶覺真心。各各圓滿。",
    "X11n0271_004:0982b02": "二述聖凡心體一槩圓明。",
    "X11n0271_004:0982b03": "如我按指。海印發光。汝暫舉心。塵勞先起。",
    "X11n0271_004:0982b04": "三顯運用不同。箋云。為琴等故說按指。即起智",
    "X11n0271_004:0982b05": "也。海即性海。印即寂滅法印。或印秪是本真如理。",
    "X11n0271_004:0982b06": "若是諸佛如來。便乃起智合理。又能從理起用。故",
    "X11n0271_004:0982b07": "云發光。然發光是即體之用。此指前經云。我以妙",
    "X11n0271_004:0982b08": "明不滅不生。合如來藏。而如來藏。唯妙覺明。圓照",
    "X11n0271_004:0982b09": "法界。汝暫舉心。塵勞先起。是指證後妄生疑云。如",
    "X11n0271_004:0982b10": "來今得妙空明覺。山河大地。有為習漏。何當復生。",
    "X11n0271_004:0982b11": "或可。眾生迷悶。背覺合塵。故發塵勞。有世間相。",
    "X11n0271_004:0982b12": "由不勤求無上覺道。愛念小乘。得少為足。",
    "X11n0271_004:0982b13": "四責墮求欣小。箋云。此皆因不求無上菩提覺",
    "X11n0271_004:0982b14": "道。愛念小乘。起自生空智。證一分生空涅槃。以此",
    "X11n0271_004:0982b15": "為足。秪到化城。將為寶所。",
    "X11n0271_004:0982b16": "富樓那言。我與如來。寶覺圓明。",
    "X11n0271_004:0982b17": "後現破新疑文二。初乘前舊起文二。初問文四。初",
    "X11n0271_004:0982b18": "述性源平等。箋云。此之真性。可貴可重。喻寶。理",
    "X11n0271_004:0982b19": "也。",
    "X11n0271_004:0982b20": "真妙淨心。",
    "X11n0271_004:0982b21": "箋云。智也。",
    "X11n0271_004:0982b22": "無二圓滿。",
    "X11n0271_004:0982b23": "箋云。乃一體無別也。佛亦不增。我亦不滅。",
    "X11n0271_004:0982b24": "而我昔遭無始妄想。久在輪迴。今得聖乘。猶未究",
    "X11n0271_004:0982c01": "竟。",
    "X11n0271_004:0982c02": "二陳劣證未圓。箋云。無始無初。是一念違如。今",
    "X11n0271_004:0982c03": "得聖乘。是證第四果阿羅漢。起一分生空智。證一",
    "X11n0271_004:0982c04": "分生空涅槃。未到佛果究竟之地。究竟到頭義。",
    "X11n0271_004:0982c05": "世尊。諸妄一切圓滅。獨妙真常。",
    "X11n0271_004:0982c06": "三顯佛果全真。箋云。解脫道中。棄捨四事。煩惱",
    "X11n0271_004:0982c07": "已無。餘習已盡。向色究竟天。成自受用身。根根塵",
    "X11n0271_004:0982c08": "塵。周徧法界。作佛去。圓滅。是斷妄圓。證真圓。一切",
    "X11n0271_004:0982c09": "皆圓也。獨得微妙真實圓常也。",
    "X11n0271_004:0982c10": "敢問如來。一切眾生。何因有妄。自蔽妙明。受此淪溺。",
    "X11n0271_004:0982c11": "四問妄因何起。箋云。此妄起有因疑。是前真忽",
    "X11n0271_004:0982c12": "生妄疑殘。與前疑別。前真忽生妄。如水忽然波生。",
    "X11n0271_004:0982c13": "今問。波因何而有。蔽者。蓋覆之義。",
    "X11n0271_004:0982c14": "佛告富樓那。汝雖除疑。餘惑未盡。吾以世間現前諸",
    "X11n0271_004:0982c15": "事。今復問汝。",
    "X11n0271_004:0982c16": "後答文三。初標狂問答文二。初問文三。初責存餘",
    "X11n0271_004:0982c17": "惑許喻返微。箋云。真忽生妄。證後妄生。四大俱",
    "X11n0271_004:0982c18": "徧。此三疑已除。猶有妄起有因疑。是前真忽生妄",
    "X11n0271_004:0982c19": "疑殘。",
    "X11n0271_004:0982c20": "汝豈不聞。室羅城中。演若達多。",
    "X11n0271_004:0982c21": "次述演若生狂觀頭自怖。箋云。演若達多。亦云",
    "X11n0271_004:0982c22": "風狂女。喻一切眾生。",
    "X11n0271_004:0982c23": "忽於晨朝。以鏡照面。",
    "X11n0271_004:0982c24": "箋云。喻無明剏起之時。或可。一念違如。覺勞相現。",
    "X11n0271_004:0983a01": "或晨朝喻性明初起之時。照面。喻強覺。初有無明",
    "X11n0271_004:0983a02": "當情。",
    "X11n0271_004:0983a03": "愛鏡中頭。眉目可見。",
    "X11n0271_004:0983a04": "箋云。愛鏡中頭。喻影像相分。眉目可見。喻妄心有",
    "X11n0271_004:0983a05": "可分別。或可。既有此無明相當情。便愛此無明強",
    "X11n0271_004:0983a06": "覺之體。有可作用。",
    "X11n0271_004:0983a07": "嗔責己頭。不見面目。",
    "X11n0271_004:0983a08": "箋云。喻真體上無分別相。或可。違真失湛。却嫌此",
    "X11n0271_004:0983a09": "真性無照用。違真似嗔。",
    "X11n0271_004:0983a10": "以為魑魅無狀狂走。",
    "X11n0271_004:0983a11": "箋云。山石之精為魑魅。土木之精為魍魎。己頭不",
    "X11n0271_004:0983a12": "見。疑是何鬼怪。亦無有箇因由相狀。而便狂走。況",
    "X11n0271_004:0983a13": "妄無因。或無照用故名魑。惑我見心名魅。",
    "X11n0271_004:0983a14": "於意云何。此人何因。無故狂走。",
    "X11n0271_004:0983a15": "後問狂因理令審生因。",
    "X11n0271_004:0983a16": "富樓那言。是人心狂。更無佗故。",
    "X11n0271_004:0983a17": "後答。箋云。唯說心狂更無因。依是自狂也。",
    "X11n0271_004:0983a18": "佛言。妙覺明圓。",
    "X11n0271_004:0983a19": "次正破因疑文三。初顯妄無因文三。初顯妄不名",
    "X11n0271_004:0983a20": "因文二。初明妄必無因。箋云。真性也。",
    "X11n0271_004:0983a21": "本圓明妙。既稱為妄。云何有因。",
    "X11n0271_004:0983a22": "箋云。牒前性此之真性。本來圓徧凝明微妙。汝既",
    "X11n0271_004:0983a23": "稱說是妄。云何有因。",
    "X11n0271_004:0983a24": "若有所因。云何名妄。",
    "X11n0271_004:0983b01": "後述因成不妄。箋云。若有所因緣。即不名妄。謂",
    "X11n0271_004:0983b02": "妄脫體是空。",
    "X11n0271_004:0983b03": "自諸妄想。展轉相因。",
    "X11n0271_004:0983b04": "次敘轉成因理文二。初縱立無明為展轉因。箋",
    "X11n0271_004:0983b05": "云。縱許有因。便乃展來轉去。互相為因。如業識。以",
    "X11n0271_004:0983b06": "無明為因。轉識。以業為因。現識。以轉為因。",
    "X11n0271_004:0983b07": "從迷積迷。以歷塵劫。雖佛發明。猶不能返。",
    "X11n0271_004:0983b08": "後傷歷劫長迷值佛無能自悟。箋云。既展轉為",
    "X11n0271_004:0983b09": "因。然後便從迷積迷。經歷塵劫。□向迷去。此人佛",
    "X11n0271_004:0983b10": "雖為佗發明。猶不能返。何故為妄有根本。既有根",
    "X11n0271_004:0983b11": "本。則不能返真。而長妄。",
    "X11n0271_004:0983b12": "如是迷因。",
    "X11n0271_004:0983b13": "後顯妄無生滅縱指迷因文二。初縱立妄自為因。",
    "X11n0271_004:0983b14": "箋云。妄以妄為因也。",
    "X11n0271_004:0983b15": "因迷而有。",
    "X11n0271_004:0983b16": "箋云。縱佗道依根本無明。而有迷。是根本無明。",
    "X11n0271_004:0983b17": "識迷無因。",
    "X11n0271_004:0983b18": "後釋妄無生滅。箋云。識者了別義。如今了別此",
    "X11n0271_004:0983b19": "根本無明。尚自無因。謂此無明脫體是空。",
    "X11n0271_004:0983b20": "妄無所依。",
    "X11n0271_004:0983b21": "箋云。能依無明。尚無所依。妄法何所依止。此則妄",
    "X11n0271_004:0983b22": "及無明。俱無因也。",
    "X11n0271_004:0983b23": "尚無有生。欲何為滅。",
    "X11n0271_004:0983b24": "箋云。言此妄去。尚無生起。何有治斷。",
    "X11n0271_004:0983c01": "得菩提者。如窹時人。說夢中事。",
    "X11n0271_004:0983c02": "次悟觀迷境文三。初說夢事。箋云。外人問。既言",
    "X11n0271_004:0983c03": "無滅。諸佛因何又斷妄證真。豈非有妄可斷。答云",
    "X11n0271_004:0983c04": "云。意謂。諸佛證真。見虗妄法。亦爾。",
    "X11n0271_004:0983c05": "心縱精明。欲何因緣取夢中物。",
    "X11n0271_004:0983c06": "次取夢物。箋云。真心也。夢中無物。欲何所取妄",
    "X11n0271_004:0983c07": "體都無。將何可滅。謂佛證真。不見有妄可滅。",
    "X11n0271_004:0983c08": "況復無因。本無所有。",
    "X11n0271_004:0983c09": "後結無因體。",
    "X11n0271_004:0983c10": "如彼城中演若達多。豈有因緣。自怖頭走。",
    "X11n0271_004:0983c11": "後舉喻合理文二。初牒喻文三。初舉無因。",
    "X11n0271_004:0983c12": "忽然狂歇。頭非外得。",
    "X11n0271_004:0983c13": "次彰悟非外證。箋云。一切眾生。縱遇諸佛示他",
    "X11n0271_004:0983c14": "真性。令其曉悟。此性。亦非從外而得。",
    "X11n0271_004:0983c15": "縱未歇狂。亦何遺失。",
    "X11n0271_004:0983c16": "後顯現凡真在。箋云。縱然輪迴三界。此一分真",
    "X11n0271_004:0983c17": "性。亦未曾失。",
    "X11n0271_004:0983c18": "富樓那。妄性如是。因何為在。",
    "X11n0271_004:0983c19": "二合妄無因。箋云。便牒責佗言此妄脫體無實。",
    "X11n0271_004:0983c20": "因在何處。何處有因。",
    "X11n0271_004:0983c21": "汝但不隨分別世間。業果。眾生。三種相續。",
    "X11n0271_004:0983c22": "後息妄歸真文二。初勸息狂緣。箋云。世間所依。",
    "X11n0271_004:0983c23": "業果所造。眾生能依。三種也。",
    "X11n0271_004:0983c24": "三緣斷故。三因不生。",
    "X11n0271_004:0984a01": "箋云。三緣殺盜淫。三因貪嗔癡。",
    "X11n0271_004:0984a02": "則汝心中演若達多。狂性自歇。歇則菩提。勝淨明心。",
    "X11n0271_004:0984a03": "本周法界。不從人得。",
    "X11n0271_004:0984a04": "箋云。妄心無處即菩提。",
    "X11n0271_004:0984a05": "何藉劬勞。肯繄修證。",
    "X11n0271_004:0984a06": "箋云。既獲勝淨明心。本周法界。不從人得。又何假",
    "X11n0271_004:0984a07": "藉向三祇劫內。勸劬勞苦。微細修證。肯繄則微細",
    "X11n0271_004:0984a08": "義。出南華真經第二內篇。",
    "X11n0271_004:0984a09": "譬如有人。於自衣中。繫如意珠不自覺知。窮露佗方。",
    "X11n0271_004:0984a10": "乞食馳走。雖實貧窮。珠不曾失。",
    "X11n0271_004:0984a11": "後喻迷貧悟富文二。初迷窮不失。珠喻群生佛性。",
    "X11n0271_004:0984a12": "人喻行者求心。衣喻妄識覆真。貧喻恒居下類。乞",
    "X11n0271_004:0984a13": "喻人天求果。走喻六趣循環。",
    "X11n0271_004:0984a14": "忽有智者。指示其珠。所願從心。致大饒富。方悟神珠",
    "X11n0271_004:0984a15": "非從外得。",
    "X11n0271_004:0984a16": "後顯妄知常。悟則豁證圓明。富則報身受用。迷則",
    "X11n0271_004:0984a17": "曠劫一念成真妄苦。纏縈法身常淨。幸諸群哲。依",
    "X11n0271_004:0984a18": "此教門。息妄歸真。長超二繫。箋云。致大饒富。喻",
    "X11n0271_004:0984a19": "自受用身。佛根根塵塵。廓周沙界。然後現身現土。",
    "X11n0271_004:0984a20": "教化眾生。影取法化二身。此經不出此體大。相大。",
    "X11n0271_004:0984a21": "用大。",
    "X11n0271_004:0984a22": "即時阿難。在大眾中。頂禮佛足。起立白佛。世尊現說",
    "X11n0271_004:0984a23": "殺盜婬業。三緣斷故。三因不生。心中達多。狂性自歇。",
    "X11n0271_004:0984a24": "歇即菩提。不從人得。斯則因緣。皎然明白。",
    "X11n0271_004:0984b01": "後對現搜疑文二。初牒現陳遑文三。初牒息妄成",
    "X11n0271_004:0984b02": "因。箋云。此牒世尊勸息妄歸真。文云。汝但不隨",
    "X11n0271_004:0984b03": "分別世間業果眾生三種相續。三緣斷故三因不",
    "X11n0271_004:0984b04": "生。便疑道斷妄是證真之因。可許云斯則因緣。皎",
    "X11n0271_004:0984b05": "然明白。",
    "X11n0271_004:0984b06": "云何如來頓棄因緣。我從因緣。心得開悟。",
    "X11n0271_004:0984b07": "次敘憑因可悟又二。初責弃因緣自陳開悟。箋",
    "X11n0271_004:0984b08": "云。便責云。何如來頓弃因緣。是第三破三科□□",
    "X11n0271_004:0984b09": "大性。皆云本非因緣。非自然性。我因佛破三科性。",
    "X11n0271_004:0984b10": "已無我執。破七大性。已無法執。□此便開通悟解",
    "X11n0271_004:0984b11": "法身。",
    "X11n0271_004:0984b12": "世尊。此義何獨我等年少。有學聲聞。令此會中大目",
    "X11n0271_004:0984b13": "揵連。及舍利弗。須菩提等。從老梵志。聞佛因緣。發心",
    "X11n0271_004:0984b14": "開悟。得成無漏。",
    "X11n0271_004:0984b15": "後引諸無學悟並承因。箋云。梵語奢利弗呾囉。",
    "X11n0271_004:0984b16": "奢利。唐言春鸎。亦云鶖鷺。弗呾囉。唐言子。與沒特",
    "X11n0271_004:0984b17": "伽羅子。唐言採菽氏為親友採厭俗塵。未有所明。",
    "X11n0271_004:0984b18": "即共目連。於闍耶外道所修習焉。共相謂曰。斯非",
    "X11n0271_004:0984b19": "究竟之理。未能盡其苦際。各求明道。先甞甘露。必",
    "X11n0271_004:0984b20": "同其味。時馬勝比丘。執持應器。入城乞食。舍利子。",
    "X11n0271_004:0984b21": "見其威儀閑雅而即間曰。汝師是誰。曰。釋種太子。",
    "X11n0271_004:0984b22": "厭世出家。成於正覺。是我師也。舍利弗曰。所說何",
    "X11n0271_004:0984b23": "法。可得聞乎。曰。我受教方近。未達深義。舍利弗曰。",
    "X11n0271_004:0984b24": "願說所聞。馬勝乃隨宜。為演諸法從緣生。苦集二",
    "X11n0271_004:0984c01": "諦也。諸法從緣滅。滅諦也。我佛大沙門。常作如是",
    "X11n0271_004:0984c02": "說。舍利弗聞已。便證初果。遂與其徒眾二百五十",
    "X11n0271_004:0984c03": "人。俱詣佛所。世尊遙見。指告眾曰。彼所來者。我弟",
    "X11n0271_004:0984c04": "子中。智慧第一。佛告善來。苾蒭聞是語已。戒品具",
    "X11n0271_004:0984c05": "足。佛為長老梵志。說教法。咸皆悟道。證阿羅漢果。",
    "X11n0271_004:0984c06": "初見馬勝。後目連來。見舍利弗出家。與目連重述。",
    "X11n0271_004:0984c07": "前偈。聞已還證初果。與徒眾二百五十人。俱來佛",
    "X11n0271_004:0984c08": "所。佛指爾眾曰。此我弟子中。神通第一。佛言善來",
    "X11n0271_004:0984c09": "苾蒭。淨修梵行。得離苦際。聞是語已。鬚髮自落。俗",
    "X11n0271_004:0984c10": "裳自變。戒品清淨。威儀調順。經一七日。纏結已盡。",
    "X11n0271_004:0984c11": "證阿羅漢果。梵語須菩提。正云須補底。唐言空生。",
    "X11n0271_004:0984c12": "亦云善現。福德經云。舍衛城中有一長者。一名拘",
    "X11n0271_004:0984c13": "留因。無子故。祀天求子。空中有聲應言。汝福德多。",
    "X11n0271_004:0984c14": "無堪來者。天王命終。應生君家。後便誕身。其人初",
    "X11n0271_004:0984c15": "生。宅舍皆空。父母慳之。以問相師。相師云。現空。唯",
    "X11n0271_004:0984c16": "善表解空第一。故曰空生。後長大請父。延佛設會。",
    "X11n0271_004:0984c17": "即隨佛還祇桓精舍。作沙門。思念人物皆空。獲阿",
    "X11n0271_004:0984c18": "羅漢果。得無諍三昧也。此迷梵志。未見緣起。今解。",
    "X11n0271_004:0984c19": "梵志者。即馬勝是也。淨修梵行。孤持志操。為眾中",
    "X11n0271_004:0984c20": "長老號老梵志。",
    "X11n0271_004:0984c21": "今說菩提不從因緣。則王舍城拘舍棃等所說。自然",
    "X11n0271_004:0984c22": "成第一義。",
    "X11n0271_004:0984c23": "後責問邪計請決雙疑文二。初責。箋云。今說菩",
    "X11n0271_004:0984c24": "提不從因緣。指第三經乃因緣不有。自然不生。等",
    "X11n0271_004:0985a01": "之一字。等取六師外道。執自然為第一義。鶴白烏",
    "X11n0271_004:0985a02": "玄等。",
    "X11n0271_004:0985a03": "惟垂大悲。開發迷悶。筏請。佛告阿難。即如城中演若",
    "X11n0271_004:0985a04": "達多。狂性因緣。",
    "X11n0271_004:0985a05": "後再明往答文三。初雙窮二執文二。初略明雙計。",
    "X11n0271_004:0985a06": "箋云。理實不是因緣。且許立佗狂為因緣。",
    "X11n0271_004:0985a07": "若得滅除。則不狂性。自然而出。",
    "X11n0271_004:0985a08": "箋云。亦且許為自然。",
    "X11n0271_004:0985a09": "因緣自然。理窮於是。",
    "X11n0271_004:0985a10": "箋云。是猶此也。言此因緣自然。道理窮究於此。且",
    "X11n0271_004:0985a11": "縱許佗計也。間意欲向下文破之。",
    "X11n0271_004:0985a12": "阿難。演若達多頭本自然。",
    "X11n0271_004:0985a13": "後廣破二疑文四。初標首自然破因緣執文三。初",
    "X11n0271_004:0985a14": "責首自然何因狂走。箋云。再舉前妄頭本自然。",
    "X11n0271_004:0985a15": "此標計。法上真是自然真。",
    "X11n0271_004:0985a16": "本自其然。",
    "X11n0271_004:0985a17": "箋云。自是標體。然是即持。有自方有然。此自然。是",
    "X11n0271_004:0985a18": "本來自然。",
    "X11n0271_004:0985a19": "無然非自。",
    "X11n0271_004:0985a20": "箋云。若無即持。又無標體。",
    "X11n0271_004:0985a21": "何因緣故。怖頭狂走。",
    "X11n0271_004:0985a22": "箋云。既本是自然。便不合狂走。既也狂走。自義不",
    "X11n0271_004:0985a23": "成。此乃將因破自。將狂拂然。法上若是本自然真。",
    "X11n0271_004:0985a24": "便不合成於妄。既成於妄。何名本真乎。",
    "X11n0271_004:0985b01": "若自然頭。因緣故狂。何不自然因緣故失。",
    "X11n0271_004:0985b02": "次雙立自因責無因失。箋云。意牒若是自然頭。",
    "X11n0271_004:0985b03": "因緣便成狂。何不自然頭到因緣時故失。意謂。若",
    "X11n0271_004:0985b04": "頭本是自然。因緣便成狂。此自然頭。便合失却。自",
    "X11n0271_004:0985b05": "然頭若失。便許汝計為因緣。自然頭既不失。計為",
    "X11n0271_004:0985b06": "因緣義不成。法上一切眾生。本來是真。因狂故成",
    "X11n0271_004:0985b07": "妄。既也成妄。須失本真。今乃真又不失。何曾成妄。",
    "X11n0271_004:0985b08": "本頭不失。狂怖妄出。曾無變易。何藉因緣。",
    "X11n0271_004:0985b09": "後結破因執。箋云。本頭不失。以不失。自然頭無",
    "X11n0271_004:0985b10": "變易。何藉因緣故狂。此一科有三意。前本頭不失。",
    "X11n0271_004:0985b11": "顯破因緣。第二狂怖妄出。顯自然。第三曾無變易。",
    "X11n0271_004:0985b12": "何藉因緣。是結破因緣。",
    "X11n0271_004:0985b13": "本狂自然。本有狂怖。未狂之際。狂何所潛。",
    "X11n0271_004:0985b14": "二立狂為自破未潛理。箋云。本來有狂怖。便破",
    "X11n0271_004:0985b15": "云。祇如過去未狂之時。此狂又潛藏。須有箇居止",
    "X11n0271_004:0985b16": "處所。現在正狂。須一向成狂。未來不合更有狂歇",
    "X11n0271_004:0985b17": "之時。法上若此妄。是本來妄。祇如過去未妄之時。",
    "X11n0271_004:0985b18": "此妄法。須有潛藏處所。現在正在妄時。須一向成",
    "X11n0271_004:0985b19": "妄。未來又不合斷妄證真。為妄本有故。",
    "X11n0271_004:0985b20": "不狂自然頭本無妄。何為狂走。",
    "X11n0271_004:0985b21": "三立不狂自然破生狂理。箋云。不狂為自然。便",
    "X11n0271_004:0985b22": "合無妄。一向自然。因何又狂走。既有狂走。何曾不",
    "X11n0271_004:0985b23": "狂。法上真是自然。便合常真。不合有妄。何故眾生。",
    "X11n0271_004:0985b24": "迷時又起妄。然後流浪去。",
    "X11n0271_004:0985c01": "若悟本頭。識知狂走。因緣自然。俱為戲論。",
    "X11n0271_004:0985c02": "四結破雙執。箋云。如小兒戲論之言。都無詮表。",
    "X11n0271_004:0985c03": "是故我言。三緣斷故。即菩提心。菩提心生。生滅心滅。",
    "X11n0271_004:0985c04": "此但生滅。",
    "X11n0271_004:0985c05": "次就體明然文三。初乘修漸破文三。初牒前息妄",
    "X11n0271_004:0985c06": "顯自由生。箋云。此牒。前文云。汝但不隨分別世",
    "X11n0271_004:0985c07": "間。業果。眾生。三種相續。三緣斷故。三因不生。即汝",
    "X11n0271_004:0985c08": "心中演若達多。狂性自歇。歇即菩提。勝淨明心。不",
    "X11n0271_004:0985c09": "從人得等。佛便斷云。有一分菩提心可生。一分生",
    "X11n0271_004:0985c10": "滅心可滅。一生對一滅。俱是生滅。",
    "X11n0271_004:0985c11": "滅生俱盡。無功用道。",
    "X11n0271_004:0985c12": "二迷悟兩消自真仍妄。箋云。滅。是無前生滅可",
    "X11n0271_004:0985c13": "滅。生。是無前菩提心可生。無功用道。此約八地。是",
    "X11n0271_004:0985c14": "無功用道。證不生不滅真如。喻如下水舟。不假揮",
    "X11n0271_004:0985c15": "波動掉。自然流入薩婆若海。",
    "X11n0271_004:0985c16": "若有自然。",
    "X11n0271_004:0985c17": "箋云。此八地。若有自然之心。",
    "X11n0271_004:0985c18": "如是則明自然心生。",
    "X11n0271_004:0985c19": "箋云。此時又有八地自然心生。",
    "X11n0271_004:0985c20": "生滅心滅。",
    "X11n0271_004:0985c21": "箋云。對著七地有相有功用。一分生滅心可滅。",
    "X11n0271_004:0985c22": "此亦生滅。",
    "X11n0271_004:0985c23": "箋云。亦者同也。同前生減。為八地無功用道。是自",
    "X11n0271_004:0985c24": "然心生。對著七地有功用。是生滅心滅。此亦是一",
    "X11n0271_004:0986a01": "生對一滅。亦未為真自然。",
    "X11n0271_004:0986a02": "無生滅者。名為自然。",
    "X11n0271_004:0986a03": "後離前雙跡方目真然。箋云。無生滅者。是佛果",
    "X11n0271_004:0986a04": "寂滅之地。亦無生也。無八地無功用道。自然可生。",
    "X11n0271_004:0986a05": "亦無七地生滅心可滅。此無生滅者。方名真自然。",
    "X11n0271_004:0986a06": "猶如世間諸相。雜和成一體者。名和合性。",
    "X11n0271_004:0986a07": "次立喻明真。箋云。喻重結前文。以三十輻共一",
    "X11n0271_004:0986a08": "轂。此是諸相雜和。名和合性。是結前第一菩提心",
    "X11n0271_004:0986a09": "生。生滅心滅。此乃一生一滅。和合為性。",
    "X11n0271_004:0986a10": "非和合者。稱本然性。",
    "X11n0271_004:0986a11": "箋云。是無前菩提心生。生滅心滅。和合。或是前二",
    "X11n0271_004:0986a12": "種和合。或祇是前一種。既非前和合者。稱本然性。",
    "X11n0271_004:0986a13": "乃八地無功用自然。或佛果真自然也。",
    "X11n0271_004:0986a14": "本然非然。",
    "X11n0271_004:0986a15": "後顯離名言雙袪妄執。箋云。本然是八地無功",
    "X11n0271_004:0986a16": "用自然。或將本然為佛果。自然非然是八地。非然。",
    "X11n0271_004:0986a17": "此非為真然。",
    "X11n0271_004:0986a18": "和合非合。",
    "X11n0271_004:0986a19": "箋云。此八地無功用也。又有一分自然心生。望著",
    "X11n0271_004:0986a20": "七地有功用。又有一分生滅心滅。此亦是和合。此",
    "X11n0271_004:0986a21": "和合非合。非是佛果無和合性。",
    "X11n0271_004:0986a22": "合然俱離。",
    "X11n0271_004:0986a23": "箋云。是離前菩提心生。生滅心滅。俱離此和合自",
    "X11n0271_004:0986a24": "然也。此又結八地無功用位。",
    "X11n0271_004:0986b01": "離合俱非。",
    "X11n0271_004:0986b02": "箋云。無七地生滅心可滅。亦無八地無功用自然",
    "X11n0271_004:0986b03": "心可合。或可。也無七地有功用。是和合。八地無功",
    "X11n0271_004:0986b04": "用。是離和合。",
    "X11n0271_004:0986b05": "此句。方名無戲論法。",
    "X11n0271_004:0986b06": "箋云。乃指此句方名無戲論法。是佛果真自然之",
    "X11n0271_004:0986b07": "性。非前戲論之法。",
    "X11n0271_004:0986b08": "菩提涅槃。尚在遙遠。",
    "X11n0271_004:0986b09": "後責習多聞文五。初責廣習迷詮。箋云。前云菩",
    "X11n0271_004:0986b10": "提心生。生滅心滅。此中因何云尚在遙遠。為將有",
    "X11n0271_004:0986b11": "漏心求乃遠。",
    "X11n0271_004:0986b12": "非汝歷劫辛勤修證。",
    "X11n0271_004:0986b13": "箋云。前執自然因緣。皆是有漏。修是能修。證是所",
    "X11n0271_004:0986b14": "證。非汝能修所證而得解也。",
    "X11n0271_004:0986b15": "雖復憶持十方如來十二部經。清淨妙理。",
    "X11n0271_004:0986b16": "箋云。憶謂記憶。持謂任持。十二部經。契經。應頌。諷",
    "X11n0271_004:0986b17": "頌。授記。自說。本事。本生。緣起。譬喻。方廣。希法。論議。",
    "X11n0271_004:0986b18": "是能詮之教。清淨妙理。是所詮之理。",
    "X11n0271_004:0986b19": "如恒河沙。秪益戲論。",
    "X11n0271_004:0986b20": "箋云。河沙喻多。便斷云。秪益戲論。未為非戲論。",
    "X11n0271_004:0986b21": "汝雖談說因緣自然。決定明了。人間稱汝多聞第一。",
    "X11n0271_004:0986b22": "以此積劫多聞熏習。不能免離摩登伽難。何須待我",
    "X11n0271_004:0986b23": "佛頂神呪。摩登伽心。婬火頓歇。得阿那含。於我法中。",
    "X11n0271_004:0986b24": "成精進林。愛河乾枯。令汝解脫。",
    "X11n0271_004:0986c01": "二責不能排難。箋云。汝又自稱我從因緣心。得",
    "X11n0271_004:0986c02": "開悟道。決定明了。摩登伽。唐言倡女。宿為婬女過",
    "X11n0271_004:0986c03": "去是婆羅門蓮華實女。名曰本性。阿難彼時。是帝",
    "X11n0271_004:0986c04": "勝伽旃陀羅兒。名曰師子耳。五百世曾為夫婦。阿",
    "X11n0271_004:0986c05": "那含。此云不來。又云不還。言一往色究竟天。不還",
    "X11n0271_004:0986c06": "欲界。精進林。言精進如林稠密也。愛河乾枯。乃摩",
    "X11n0271_004:0986c07": "登伽。令汝解脫。是得免登伽之難。或不歷僧祗獲",
    "X11n0271_004:0986c08": "法身。",
    "X11n0271_004:0986c09": "是故阿難。汝雖歷劫憶持如來秘密妙嚴。不如一日",
    "X11n0271_004:0986c10": "修無漏業。遠離世間憎愛二苦。",
    "X11n0271_004:0986c11": "三責多聞功少。",
    "X11n0271_004:0986c12": "如摩登伽。宿為婬女。由神呪力。銷其愛欲。法中今名",
    "X11n0271_004:0986c13": "性比丘尼。與羅睺母耶輸陀羅。同悟宿因。知歷世因。",
    "X11n0271_004:0986c14": "貪愛為苦。一念熏修無漏善故。或得出纏。或蒙授記。",
    "X11n0271_004:0986c15": "四顯修力超騰。箋云。羅睺。此云障礙。亦云障月。",
    "X11n0271_004:0986c16": "耶輸陀羅。正云耶戍達羅。此云持譽。形貌美麗。遠",
    "X11n0271_004:0986c17": "近聞知。生育羅睺。天人詠讚。故云持譽。或得出纏。",
    "X11n0271_004:0986c18": "性比丘尼□三果也。或蒙授記。法華經第四持品",
    "X11n0271_004:0986c19": "云。佛告耶輸陀羅。汝於來世百千萬億諸佛法中。",
    "X11n0271_004:0986c20": "修菩薩行。為大法師。漸具佛道。於善國中。當得作",
    "X11n0271_004:0986c21": "佛。一號具足。佛壽無量阿僧祇劫。",
    "X11n0271_004:0986c22": "如何自欺尚留觀聽。",
    "X11n0271_004:0986c23": "五責仍存安本。箋云。觀則我見如來三十二相",
    "X11n0271_004:0986c24": "□□□□□□□□□□尚以纏心聽法□□□",
    "X11n0271_004:0987a01": "□□□□□。",
    "X11n0271_004:0987a03": "大佛頂首楞嚴經卷第四上",
    "X11n0271_004:0987a07": "大佛頂如來密因修證了義諸菩薩萬行首楞嚴經",
    "X11n0271_004:0987a08": "卷第四(之下)",
    "X11n0271_004:0987a09": "天竺沙門　般剌密帝　譯",
    "X11n0271_004:0987a10": "烏長國沙門　彌伽釋迦　譯語",
    "X11n0271_004:0987a11": "菩薩戒弟子　房融　筆受",
    "X11n0271_004:0987a12": "西京大興福寺沙門　惟慤　科",
    "X11n0271_004:0987a13": "皇宋首楞大師　可度　箋",
    "X11n0271_004:0987a14": "阿難及諸大眾。聞佛示誨。疑惑銷除。心悟實相。身意",
    "X11n0271_004:0987a15": "輕安。得未曾有。",
    "X11n0271_004:0987a16": "第五決擇雙源指密因文二。初請文六。初聽徒悟",
    "X11n0271_004:0987a17": "旨。箋云。決擇者。是能決尅揀擇。即世尊無漏後",
    "X11n0271_004:0987a18": "得智。雙源者。若真源則順後修證。若妄源則疎前",
    "X11n0271_004:0987a19": "密因。",
    "X11n0271_004:0987a20": "後演文二。初正擇雙因。後重疑廣釋。且初正擇雙",
    "X11n0271_004:0987a21": "因。先決證菩提。後決斷煩惱。初決證菩提。順後修",
    "X11n0271_004:0987a22": "證。先順表體圓滿。所以世尊便問云。汝等決定發",
    "X11n0271_004:0987a23": "菩提心。於佛如來妙三摩地。不生疲倦。應當先明",
    "X11n0271_004:0987a24": "發覺初心。二決定義。云何初心二義決定。阿難第",
    "X11n0271_004:0987b01": "一義者。汝等若欲捐捨聲聞。修菩薩乘。入佛知見。",
    "X11n0271_004:0987b02": "應當審觀因地發心。與果地覺。為同為異。阿難若",
    "X11n0271_004:0987b03": "於因地。以生滅心。為本修因。而求佛乘不生不滅。",
    "X11n0271_004:0987b04": "無有是處。阿難汝觀世間可作之□誰為不壞。然",
    "X11n0271_004:0987b05": "終不聞爛壞虗空。何以故。空非可作。由是終始無",
    "X11n0271_004:0987b06": "壞滅故。又說五濁等義而答。故決證菩提之義足。",
    "X11n0271_004:0987b07": "上來是決證菩提順後修證竟。後決斷煩惱疎前",
    "X11n0271_004:0987b08": "密因。經云。阿難汝等。應當審詳煩惱根本。此無始",
    "X11n0271_004:0987b09": "來。發業潤生。誰作誰受。阿難汝修菩提。若不審觀",
    "X11n0271_004:0987b10": "煩惱根本。則不能知虗妄根塵。何處顛倒。處尚不",
    "X11n0271_004:0987b11": "知。云何降伏。取如來位。又說二顛倒義。一眾生顛",
    "X11n0271_004:0987b12": "倒。二世界顛倒。上來有二。初決證菩提。後決斷煩",
    "X11n0271_004:0987b13": "惱。兩段不同。總是正擇雙因已了。聞佛示誨者。指",
    "X11n0271_004:0987b14": "示也。前示云。離合俱非。此句方名無戲論法。誨責",
    "X11n0271_004:0987b15": "也。誨云。如何自欺尚留觀聽。疑惑銷除者。不執自",
    "X11n0271_004:0987b16": "然因緣也。心悟實相者。無相不相是真實相也。身",
    "X11n0271_004:0987b17": "輕安不執我。意輕安者。不執法也。",
    "X11n0271_004:0987b18": "重復悲淚。頂禮佛足。長跪合掌。而白佛言。",
    "X11n0271_004:0987b19": "二慶喜悲讚。箋云。緣第一。經云。阿難見佛頂禮",
    "X11n0271_004:0987b20": "悲泣。恨無始來。一向多聞。未全道力等。今復悲淚。",
    "X11n0271_004:0987b21": "無上大悲清淨寶王。",
    "X11n0271_004:0987b22": "箋云。將欲請法。且先讚佛云。無有過上者佛。有同",
    "X11n0271_004:0987b23": "體大悲。乃以悲為力。清淨。離垢義。離煩惱障名清。",
    "X11n0271_004:0987b24": "離所知障名淨。寶。則可貴可重。王者。得自在義。",
    "X11n0271_004:0987c01": "善開我心。能以如是種種因緣。方便提獎。引諸沈冥。",
    "X11n0271_004:0987c02": "出於苦海。",
    "X11n0271_004:0987c03": "箋云。佛前第一因。第二因。乃至因因之中。皆是方",
    "X11n0271_004:0987c04": "法巧便。提拔獎勸於我。令我出三苦五苦。分段變",
    "X11n0271_004:0987c05": "易等苦。苦者。迫逼之義。海則生死之海。",
    "X11n0271_004:0987c06": "世尊。我今雖承如是法音。知如來藏。妙覺明心。徧十",
    "X11n0271_004:0987c07": "方界。",
    "X11n0271_004:0987c08": "三乘音悟體。箋云。領解前順證神通文云。我以",
    "X11n0271_004:0987c09": "妙明不滅不生。合如來藏。而如來藏。唯妙覺明。圓",
    "X11n0271_004:0987c10": "照法界。知此心徧十方界。或指第三經。節節皆有",
    "X11n0271_004:0987c11": "此文。",
    "X11n0271_004:0987c12": "含育如來十方國土。",
    "X11n0271_004:0987c13": "箋云。含謂包含。育□養育。如來。是能依正報果。自",
    "X11n0271_004:0987c14": "受用身。十方國土。是所依依報。依正二報。身土交",
    "X11n0271_004:0987c15": "參。因果兩門。互相涉入。",
    "X11n0271_004:0987c16": "清淨寶嚴。妙覺王剎。",
    "X11n0271_004:0987c17": "箋云。是法性淨土。緣諸佛國土。皆以香水海喻。旋",
    "X11n0271_004:0987c18": "轉七寶莊嚴也。",
    "X11n0271_004:0987c19": "如來復責多聞無功。不逮修習。",
    "X11n0271_004:0987c20": "四引責謙迷。箋云。前文云。汝雖歷劫憶持如來",
    "X11n0271_004:0987c21": "秘密妙嚴。不如一日修無漏業。無漏業。即大定也。",
    "X11n0271_004:0987c22": "逮猶及也。不及修習。",
    "X11n0271_004:0987c23": "我今猶如旅泊之人。忽蒙天王賜與華屋。雖獲大宅。",
    "X11n0271_004:0987c24": "要因門入。",
    "X11n0271_004:0988a01": "箋云。請下三修證。猶如旅人止泊。在於洲渚之中",
    "X11n0271_004:0988a02": "五帝之後。皆稱天王。喻佛。賜與箇華麗屋宅。雖得",
    "X11n0271_004:0988a03": "此宅。不知從何處。為門而入。親自受用。法上我今",
    "X11n0271_004:0988a04": "生死寄居。何殊逆旅。忽蒙天王賜與華屋。雖獲大",
    "X11n0271_004:0988a05": "宅。喻佛賜與我不歷僧祇。獲法身。似得其大宅。不",
    "X11n0271_004:0988a06": "知從何門修行。然後作佛去。",
    "X11n0271_004:0988a07": "惟願如來。不捨大悲。示我在會諸蒙暗者。捐捨小乘。",
    "X11n0271_004:0988a08": "畢獲如來無餘涅槃。本發心路。",
    "X11n0271_004:0988a09": "五請指修門。箋云。小乘以北起生空智。證生空",
    "X11n0271_004:0988a10": "埋。猶有餘殘苦依身。名有餘依涅槃。若化火焚身。",
    "X11n0271_004:0988a11": "同太虗空。名無餘依。今大乘。先無餘後有餘。棄捨",
    "X11n0271_004:0988a12": "四事。煩惱已除。習氣已盡。解脫道。名無餘。捨無常",
    "X11n0271_004:0988a13": "色。獲得常色。受想行識。亦復如是。名有餘依。",
    "X11n0271_004:0988a14": "令有學者。從何攝伏疇昔攀緣。",
    "X11n0271_004:0988a15": "箋云。疇昔。則根本第八識。無始時來。為界一切法",
    "X11n0271_004:0988a16": "之所依。攀則第七。攀第八見分。緣則第六。與五同",
    "X11n0271_004:0988a17": "緣。",
    "X11n0271_004:0988a18": "得陀羅尼。",
    "X11n0271_004:0988a19": "箋云。陀羅尼不同有四。文義呪忍總持等。持文不",
    "X11n0271_004:0988a20": "失。則文總持。持義不忘。則義總持。由念故持惡不",
    "X11n0271_004:0988a21": "生。是呪。由智故持善不滅。是忍。",
    "X11n0271_004:0988a22": "入佛知見。",
    "X11n0271_004:0988a23": "箋云。出法華經方便品云。諸佛世尊。欲令眾生。開",
    "X11n0271_004:0988a24": "佛知見。使得清淨故。出現於世。欲示眾生佛之知",
    "X11n0271_004:0988b01": "見故。出現於世。欲令眾生悟佛知見故。出現於世。",
    "X11n0271_004:0988b02": "欲令眾生入佛知見道故。出現於世。慈恩釋云。佛",
    "X11n0271_004:0988b03": "知見者。如來能證。如實知彼義故。一開者。出生顯",
    "X11n0271_004:0988b04": "證之義。出菩薩證涅槃故。二示者。同義。以三乘人。",
    "X11n0271_004:0988b05": "法身平等。無差別故。三悟者。不知義。以一切聲聞",
    "X11n0271_004:0988b06": "緣覺。不知彼真實故。不知唯一佛乘故。四入者。為",
    "X11n0271_004:0988b07": "令證得不退轉地。示現無量智業。",
    "X11n0271_004:0988b08": "作是語已。五體投地。在會一心佇佛慈旨。",
    "X11n0271_004:0988b09": "六虗儀待演。",
    "X11n0271_004:0988b10": "爾時世尊。哀愍會中緣覺聲聞。於菩提心。未自在者。",
    "X11n0271_004:0988b11": "後演文二。初正擇雙因文二。初愍告雙擇文三。初",
    "X11n0271_004:0988b12": "愍眾許宣文二。初備在會二乘。箋云。向無上菩",
    "X11n0271_004:0988b13": "提。未得自在。雖斷煩惱。未斷所知。此約為現在也。",
    "X11n0271_004:0988b14": "及為當來佛滅度後。末法眾生。發菩提心。開無上乘",
    "X11n0271_004:0988b15": "妙修行路。",
    "X11n0271_004:0988b16": "後為當來末品。箋云。當來正是今時。五菩提中。",
    "X11n0271_004:0988b17": "是發心菩提。開顯無上覺道。妙修行路。乃首楞嚴",
    "X11n0271_004:0988b18": "頂三昧教。或向下修證門也。",
    "X11n0271_004:0988b19": "宣示阿難及諸大眾。",
    "X11n0271_004:0988b20": "次勸發標名。箋云。宣為宣說。示為指示。",
    "X11n0271_004:0988b21": "汝等決定發菩提心。",
    "X11n0271_004:0988b22": "箋云。為佗前第一經。從摩登伽室中歸。便請妙奢",
    "X11n0271_004:0988b23": "摩佗。三摩。禪那等三觀門曾知是佗。決定發菩提",
    "X11n0271_004:0988b24": "心。",
    "X11n0271_004:0988c01": "於佛如來妙三摩提。不生疲倦。",
    "X11n0271_004:0988c02": "箋云。便囑不得生疲勞懈倦。",
    "X11n0271_004:0988c03": "應當先明發覺初心。二決定義。",
    "X11n0271_004:0988c04": "箋云。是發始覺淨智。決定義者。規則不移也。",
    "X11n0271_004:0988c05": "云何初心二義決定。",
    "X11n0271_004:0988c06": "後自徵雙因。箋云。此是標向後說。",
    "X11n0271_004:0988c07": "阿難。第一義者。",
    "X11n0271_004:0988c08": "後開因別釋文二。初顯明修證文三。初類果甄真",
    "X11n0271_004:0988c09": "文三。初勸審修因。箋云。二種之義。今當第一。且",
    "X11n0271_004:0988c10": "先約決證菩提順後修證。",
    "X11n0271_004:0988c11": "汝等若欲捐捨聲聞。",
    "X11n0271_004:0988c12": "箋云。捐亦捨也。緣為阿難。初從摩登伽室中歸來。",
    "X11n0271_004:0988c13": "便請三觀門。曾知是厭小欣大。",
    "X11n0271_004:0988c14": "修菩薩乘。",
    "X11n0271_004:0988c15": "箋云。發大乘心。",
    "X11n0271_004:0988c16": "入佛知見。",
    "X11n0271_004:0988c17": "箋云。知約後得。見目根本。",
    "X11n0271_004:0988c18": "應當審觀因地發心。",
    "X11n0271_004:0988c19": "箋云。合當審實觀察。從凡夫地面上。發大乘心。",
    "X11n0271_004:0988c20": "與果地覺。",
    "X11n0271_004:0988c21": "箋云。即佛果也。",
    "X11n0271_004:0988c22": "為同為異。",
    "X11n0271_004:0988c23": "箋云。此經。因與果。同向一念上。排六十聖位。六十",
    "X11n0271_004:0988c24": "聖位不離一念。一念之中。具六十聖位。",
    "X11n0271_004:0989a01": "阿難。若於因地。以生滅心。為本修因。而求佛乘不生",
    "X11n0271_004:0989a02": "不滅。無有是處。",
    "X11n0271_004:0989a03": "次顯非真不可。箋云。若於因地。以八識妄心。為",
    "X11n0271_004:0989a04": "本來修行之因。而求佛乘不生不滅。無有是處。此",
    "X11n0271_004:0989a05": "中有一返顯道。若於因地。以不生滅心。而求佛乘",
    "X11n0271_004:0989a06": "不生滅理。斯有是處。意謂。若將妄心。求無上菩提。",
    "X11n0271_004:0989a07": "大似方木合於圓孔。了無交涉。因覺云。未出輪迴。",
    "X11n0271_004:0989a08": "而辯圓覺。彼圓覺性。即同流轉。若免輪迴。無有是",
    "X11n0271_004:0989a09": "處。",
    "X11n0271_004:0989a10": "以是義故。汝當照明諸器世間。可作之法。皆從變滅。",
    "X11n0271_004:0989a11": "後舉相雙明文三。初顯作非真。箋云。汝當照了",
    "X11n0271_004:0989a12": "明白。諸器世間。可作之法。是根塵識三等。誰為不",
    "X11n0271_004:0989a13": "壞。若見妄法。終從變滅。",
    "X11n0271_004:0989a14": "阿難。汝觀世間可作之法。誰為不壞。然終不聞爛壞",
    "X11n0271_004:0989a15": "虗空。",
    "X11n0271_004:0989a16": "次明空不壞。箋云。可作喻妄。虗空喻真。無變壞",
    "X11n0271_004:0989a17": "也。",
    "X11n0271_004:0989a18": "何以故。空非可作。由是始終無壞滅故。",
    "X11n0271_004:0989a19": "後徵述常真。",
    "X11n0271_004:0989a20": "則汝身中。堅相為地。潤濕為水。煖觸為火。動搖為風。",
    "X11n0271_004:0989a21": "由此四纏。",
    "X11n0271_004:0989a22": "次科明妄濁文二。初明身四大分識長渾。箋云。",
    "X11n0271_004:0989a23": "髮毛爪齒大小□等。皆屬地大。涕涶涎液。皆水大。",
    "X11n0271_004:0989a24": "有煖氣是炎。皆火大。進退屈伸。皆風大。由此四種",
    "X11n0271_004:0989b01": "相。纏縛也。金光明經云。猶如四虵同處一篋。蓋喻",
    "X11n0271_004:0989b02": "四大也。",
    "X11n0271_004:0989b03": "分汝湛圓妙覺明心。為視。為聽。為覺。為察。",
    "X11n0271_004:0989b04": "箋云。元於一精明。分成六和合。為視眼根。為聽耳",
    "X11n0271_004:0989b05": "根。為覺身根。為察意根。影取舌與鼻。此中何不言",
    "X11n0271_004:0989b06": "六塵與六識。但舉根攝取。",
    "X11n0271_004:0989b07": "從始入終。五疊渾濁。",
    "X11n0271_004:0989b08": "箋云。始從一念□如。終至六道輪迴。便有見命等",
    "X11n0271_004:0989b09": "五種濁相狀。重重疊疊而起。",
    "X11n0271_004:0989b10": "云何為濁。",
    "X11n0271_004:0989b11": "後喻土混清流此心同濁文三。初徵。",
    "X11n0271_004:0989b12": "阿難。譬如清水清潔本然。即彼塵土灰沙之倫。本質",
    "X11n0271_004:0989b13": "留礙。二體法爾性不相循。",
    "X11n0271_004:0989b14": "次喻文二。初明未混。箋云。循猶順也。如似一盆",
    "X11n0271_004:0989b15": "清水。此水清淨潔白。本然而然。即與彼尋常地上。",
    "X11n0271_004:0989b16": "塵土灰沙等倫流。本質留礙。水土二體。法爾時來。",
    "X11n0271_004:0989b17": "性不相順。蓋土為質礙。水則清潔。法上本來一真",
    "X11n0271_004:0989b18": "之性。本然而然。逈無瑕點。一切虗妄根塵識三等",
    "X11n0271_004:0989b19": "法各別。本不相順。",
    "X11n0271_004:0989b20": "有世間人。取彼土塵。投於淨水。土失留礙。水亡清潔。",
    "X11n0271_004:0989b21": "容貌汩然。名之為濁。",
    "X11n0271_004:0989b22": "後明濁相。箋云。汩然水流貌。忽有一人。偶然將",
    "X11n0271_004:0989b23": "前沙土等。乃投清水之中。土本留礙。既被投於水",
    "X11n0271_004:0989b24": "中。失留礙之體。水本清潔。既被沙土所渾。無清潔",
    "X11n0271_004:0989c01": "之□。法上有世間人。喻一切眾生。取彼土塵投於",
    "X11n0271_004:0989c02": "淨水。喻將妄渾真。土失留礙。妄既渾真。即失妄性。",
    "X11n0271_004:0989c03": "水土。清潔。真性既被妄法相渾。乃失真性。塵與水",
    "X11n0271_004:0989c04": "相渾而流。名之為濁。",
    "X11n0271_004:0989c05": "汝濁五重。亦復如是。",
    "X11n0271_004:0989c06": "後比。箋云。法合也。今說此五濁。意謂。此文是決",
    "X11n0271_004:0989c07": "證菩提。所以且說妄生起。然後令佗斷妄修行。",
    "X11n0271_004:0989c08": "阿難。汝見虗空。徧十方界。空見不分。",
    "X11n0271_004:0989c09": "後廣明五濁文五。初劫濁。箋云。空是相分。見是",
    "X11n0271_004:0989c10": "見分。乃能所不分也。何故不分。為空與見俱是妄",
    "X11n0271_004:0989c11": "也。",
    "X11n0271_004:0989c12": "有空無體。有見無覺。",
    "X11n0271_004:0989c13": "箋云。有頑空。又無真體。有能見妄心。又無真覺。",
    "X11n0271_004:0989c14": "相織妄成。是第一重。名為劫濁。",
    "X11n0271_004:0989c15": "箋云。見與相。二法相織。空如經。見如緯。二法相織",
    "X11n0271_004:0989c16": "而□。如人織□。是第一重。名為劫濁。梵語劫﨟波。",
    "X11n0271_004:0989c17": "唐言時分。或長時短時也。",
    "X11n0271_004:0989c18": "□身見摶四大為體。",
    "X11n0271_004:0989c19": "二見濁。箋云。摶者摶聚也。一切眾生。積聚地水",
    "X11n0271_004:0989c20": "火風成身。",
    "X11n0271_004:0989c21": "見聞覺知。壅令留礙。",
    "X11n0271_004:0989c22": "箋云。六識壅令留礙是身。",
    "X11n0271_004:0989c23": "水火風土。旋令覺知。",
    "X11n0271_004:0989c24": "箋云。旋乃旋轉。令是使令。覺如是識。此識須假身",
    "X11n0271_004:0990a01": "為所依。然後方能發用。無身根則不能發識。空有",
    "X11n0271_004:0990a02": "身無識。又且不得。",
    "X11n0271_004:0990a03": "相織妄成。是第二重。名為見濁。",
    "X11n0271_004:0990a04": "箋云。識託身根而生。二法相織而成。名為見濁。見",
    "X11n0271_004:0990a05": "乃質礙根塵。失一真清淨。故云見濁。",
    "X11n0271_004:0990a06": "又汝心中。憶識誦習。",
    "X11n0271_004:0990a07": "三煩惱濁。箋云。憶是思憶過去。識是了別見在。",
    "X11n0271_004:0990a08": "□背文曰誦。習則慣□也。",
    "X11n0271_004:0990a09": "性發知見。",
    "X11n0271_004:0990a10": "箋云。此妄識。能知能見。",
    "X11n0271_004:0990a11": "容現六塵。",
    "X11n0271_004:0990a12": "箋云。容是含容。第六與五同緣。現是影現。此目法",
    "X11n0271_004:0990a13": "塵。仗前五塵為本質。然後第六。自變一重影象。緣",
    "X11n0271_004:0990a14": "前五塵。較親。故云現。",
    "X11n0271_004:0990a15": "離塵無相。",
    "X11n0271_004:0990a16": "箋云。離五塵。又無第六之相。或可。離五。又無法塵",
    "X11n0271_004:0990a17": "之相。",
    "X11n0271_004:0990a18": "離覺無性。",
    "X11n0271_004:0990a19": "箋云。離妄識外。又無真性。緣一切眾生。執此妄識。",
    "X11n0271_004:0990a20": "若離却妄識。不能認其真性也。",
    "X11n0271_004:0990a21": "相織妄成。是第三重。名煩惱濁。",
    "X11n0271_004:0990a22": "箋云。塵依識立。識復緣塵。二妄交依。故云相織。",
    "X11n0271_004:0990a23": "又汝朝夕生滅不停。",
    "X11n0271_004:0990a24": "四眾生濁。箋云。妄識。",
    "X11n0271_004:0990b01": "知見。每欲留於世間。",
    "X11n0271_004:0990b02": "箋云。此妄識。欲留妄身久在於世。",
    "X11n0271_004:0990b03": "業運。每常遷於國土。",
    "X11n0271_004:0990b04": "箋云。自隨妄業。運轉遷流。常於此方佗界。",
    "X11n0271_004:0990b05": "相織妄成。是第四重。名眾生濁。",
    "X11n0271_004:0990b06": "箋云。心含其妄。住於妄業。復轉妄身。名為眾生濁。",
    "X11n0271_004:0990b07": "眾緣而生。曰眾生。",
    "X11n0271_004:0990b08": "汝等見聞。",
    "X11n0271_004:0990b09": "五命濁。箋云。妄識也。",
    "X11n0271_004:0990b10": "元無異性。",
    "X11n0271_004:0990b11": "箋云。即真也。",
    "X11n0271_004:0990b12": "眾塵隔越。",
    "X11n0271_004:0990b13": "箋云。眾生迷故。被於眾塵相隔越。六根不得互□。",
    "X11n0271_004:0990b14": "無狀異生。",
    "X11n0271_004:0990b15": "箋云。無狀是真異生。乃元於一精明。分成六和",
    "X11n0271_004:0990b16": "合。",
    "X11n0271_004:0990b17": "性中相知。用中相背。",
    "X11n0271_004:0990b18": "箋云。一切眾生性。與諸佛無別。如波與水。性無別。",
    "X11n0271_004:0990b19": "用不同也。蓋諸佛乃真。眾生乃妄。前文云。如我按",
    "X11n0271_004:0990b20": "指。海印發光。汝暫舉心。塵勞先起。",
    "X11n0271_004:0990b21": "同異失准。",
    "X11n0271_004:0990b22": "箋云。一切眾生。不能六根同時互用。與諸佛別。此",
    "X11n0271_004:0990b23": "則同失准也。若言是異。又同一真性。此乃同異二",
    "X11n0271_004:0990b24": "法。無箇憑准。",
    "X11n0271_004:0990c01": "相織妄成。是第五重。名為命濁。",
    "X11n0271_004:0990c02": "箋云。同異二法相織。名為命濁。命則第八識中。連",
    "X11n0271_004:0990c03": "持不斷之義。",
    "X11n0271_004:0990c04": "阿難。汝今欲令見聞覺知。",
    "X11n0271_004:0990c05": "後勸息妄旋真文二。初勸擇妄旋真妙融因果文",
    "X11n0271_004:0990c06": "二。初舉果擇因。箋云。此六識是妄。",
    "X11n0271_004:0990c07": "遠契如來常樂我淨。",
    "X11n0271_004:0990c08": "箋云。不間斷曰常。離四句曰樂。得自在曰我。斷二",
    "X11n0271_004:0990c09": "障曰淨。今從凡夫地面上。遠遠契合諸佛如來。涅",
    "X11n0271_004:0990c10": "槃四德。",
    "X11n0271_004:0990c11": "應當先擇生死根本。",
    "X11n0271_004:0990c12": "箋云。擇為簡擇。生死根本。目根本無明。",
    "X11n0271_004:0990c13": "依不生滅。",
    "X11n0271_004:0990c14": "後憑真克證。箋云。此根本無明。依真體而有。是",
    "X11n0271_004:0990c15": "真也。",
    "X11n0271_004:0990c16": "圓湛性成。以湛旋其虗妄滅生。伏還元覺。",
    "X11n0271_004:0990c17": "箋云。攝波歸水。攝末歸本。伏是伏煩惱妄心。還其",
    "X11n0271_004:0990c18": "真心也。",
    "X11n0271_004:0990c19": "得元明覺無生滅性。為因地心。",
    "X11n0271_004:0990c20": "箋云。是不生滅心。因地。是從凡夫地面上。起始覺",
    "X11n0271_004:0990c21": "智。",
    "X11n0271_004:0990c22": "然後圓成果地修證。",
    "X11n0271_004:0990c23": "箋云。是本覺理。",
    "X11n0271_004:0990c24": "如澄濁水。貯於靜器。",
    "X11n0271_004:0991a01": "後立喻簡息使澄純源文三。初澄渾比伏。箋云。",
    "X11n0271_004:0991a02": "喻始覺淨智。",
    "X11n0271_004:0991a03": "靜深不動。",
    "X11n0271_004:0991a04": "箋云。喻第六識不入色香等境。安然靜慮。",
    "X11n0271_004:0991a05": "沙土自沈。清水現前。",
    "X11n0271_004:0991a06": "箋云。喻伏惑顯真。",
    "X11n0271_004:0991a07": "名為初伏客塵煩惱。",
    "X11n0271_004:0991a08": "箋云。此約資粮加行二位菩薩。但能伏惑未能斷",
    "X11n0271_004:0991a09": "惑。此乃比伏也。與聲聞人伏第六識。不與五同緣。",
    "X11n0271_004:0991a10": "又不同。聲聞人。雖伏第六識。不與五同緣。但如不",
    "X11n0271_004:0991a11": "壓草。逢春必生。雖不起現行。種子猶在。遇緣則起。",
    "X11n0271_004:0991a12": "資粮二位伏惑。種子更不起也。",
    "X11n0271_004:0991a13": "去泥純水。名為永斷根本無明。",
    "X11n0271_004:0991a14": "次去泥比斷。箋云。去泥去煩惱也。純水是純真",
    "X11n0271_004:0991a15": "之性也。此則名為永斷根本無明。如大乘漸教中。",
    "X11n0271_004:0991a16": "成自受用身佛。",
    "X11n0271_004:0991a17": "明相精純。",
    "X11n0271_004:0991a18": "後彰純淨。箋云。明乃真明之相。精妙純一無雜。",
    "X11n0271_004:0991a19": "如似真金去彼雜鑛。",
    "X11n0271_004:0991a20": "一切變現。",
    "X11n0271_004:0991a21": "箋云。此是化身。現大化小化身等。或神通變現。現",
    "X11n0271_004:0991a22": "身現土。教化眾生也。",
    "X11n0271_004:0991a23": "不為煩惱。",
    "X11n0271_004:0991a24": "箋云。運而常寂。應用全真。",
    "X11n0271_004:0991b01": "皆合涅槃清淨妙德。",
    "X11n0271_004:0991b02": "箋云。是佛位無為果。清淨微妙之道德也。",
    "X11n0271_004:0991b03": "第二義者。",
    "X11n0271_004:0991b04": "後尅擇迷源文四。初勗觀惑本文四。初顯去詳因",
    "X11n0271_004:0991b05": "文二。初顯志。箋云。二種決定。此第二。是決斷煩",
    "X11n0271_004:0991b06": "惱踈前密因。",
    "X11n0271_004:0991b07": "汝等必欲發菩提心。",
    "X11n0271_004:0991b08": "箋云。五菩提中。是發心菩提。簡去發聲聞緣覺。小",
    "X11n0271_004:0991b09": "乘之心。",
    "X11n0271_004:0991b10": "於菩薩乘。生大勇猛。",
    "X11n0271_004:0991b11": "箋云。向菩薩乘。是發大心也。生大勇猛。無退轉故。",
    "X11n0271_004:0991b12": "決定棄捐諸有為相。",
    "X11n0271_004:0991b13": "箋云。棄即捐也。諸有為相者。五濁虗妄。皆是有為。",
    "X11n0271_004:0991b14": "非無為也。或可。根塵識等法。",
    "X11n0271_004:0991b15": "應當審詳煩惱根本。此無始來發業潤生。",
    "X11n0271_004:0991b16": "後詳因。箋云。煩惱根本。是根本無明。此根本無",
    "X11n0271_004:0991b17": "明。無始時來發業。業者。招感為義。是分別煩惱。無",
    "X11n0271_004:0991b18": "始時來。造得總別報業。潤生。潤益而生。是俱生煩",
    "X11n0271_004:0991b19": "惱。與身與心。俱時而生。低微難斷也。",
    "X11n0271_004:0991b20": "誰作誰受。",
    "X11n0271_004:0991b21": "箋云。意明作受俱是第六識心。",
    "X11n0271_004:0991b22": "阿難。汝修菩提。若不審觀煩惱根本。則不能知虗妄",
    "X11n0271_004:0991b23": "根塵。",
    "X11n0271_004:0991b24": "二迷因失果。箋云。汝若也修菩提。須了煩惱起",
    "X11n0271_004:0991c01": "處。煩惱根本。即是無明之一法。",
    "X11n0271_004:0991c02": "何處顛倒。",
    "X11n0271_004:0991c03": "箋云。言此虗妄根塵。從何所起處。秪是無明顛倒。",
    "X11n0271_004:0991c04": "處尚不知。云何降伏。取如來位。",
    "X11n0271_004:0991c05": "箋云。言無明汝尚不知。云何降伏根塵識三。取佛",
    "X11n0271_004:0991c06": "果位。",
    "X11n0271_004:0991c07": "阿難。汝觀世間解結之人。不見所結。云何知解。",
    "X11n0271_004:0991c08": "三舉喻明妄。箋云。此喻。顯根本又生起。向下六",
    "X11n0271_004:0991c09": "解一亡疑。",
    "X11n0271_004:0991c10": "不聞虗空被汝隳裂。",
    "X11n0271_004:0991c11": "箋云。妄法。便有可解可結。若真空之體。即無解結。",
    "X11n0271_004:0991c12": "隳猶壞也。裂破裂也。言真體不可破壞。",
    "X11n0271_004:0991c13": "何以故。空無相形。無結解故。",
    "X11n0271_004:0991c14": "箋云。明其真體。",
    "X11n0271_004:0991c15": "則汝現前眼耳鼻舌。及與身心。六為賊媒。",
    "X11n0271_004:0991c16": "四顯比結根。箋云。身是六根。心是六識。六根在",
    "X11n0271_004:0991c17": "外。如同外賊。六識在內。如似媒人。然無識。根乃無",
    "X11n0271_004:0991c18": "用。",
    "X11n0271_004:0991c19": "自劫家寶。",
    "X11n0271_004:0991c20": "箋云。賊非外來。喻一切眾生。虗妄惡業。皆從心起。",
    "X11n0271_004:0991c21": "所有一切法財功德。皆被劫盡。",
    "X11n0271_004:0991c22": "由此無始眾生世界。生纏縛故。於器世間。不能超越。",
    "X11n0271_004:0991c23": "箋云。眾生是能依。世界是所依。自相纏縛。不能捨",
    "X11n0271_004:0991c24": "離。",
    "X11n0271_004:0992a01": "阿難。云何名為眾生世界。",
    "X11n0271_004:0992a02": "二明二倒變流文六。初總徵雙因。箋云。前來道。",
    "X11n0271_004:0992a03": "由此無始眾生世界。生纏縛故。於器世間。不能超",
    "X11n0271_004:0992a04": "越。此中便問起云云。",
    "X11n0271_004:0992a05": "世為遷流。",
    "X11n0271_004:0992a06": "二略釋二殊。箋云。且先明世界。過去遷至現在。",
    "X11n0271_004:0992a07": "現在遷至未來。",
    "X11n0271_004:0992a08": "界為方位。",
    "X11n0271_004:0992a09": "箋云。若是界。便有東西南北東南西南。東北西北。",
    "X11n0271_004:0992a10": "有方所位次。",
    "X11n0271_004:0992a11": "汝今當知。東西南北。東南西南。東北西北。上下為界。",
    "X11n0271_004:0992a12": "過去未來現在。為世。",
    "X11n0271_004:0992a13": "三廣述二邊。",
    "X11n0271_004:0992a14": "方位有十。",
    "X11n0271_004:0992a15": "箋云。十方也。",
    "X11n0271_004:0992a16": "流數有三。",
    "X11n0271_004:0992a17": "箋云。三世也。世者。遷流為義。故云流數。",
    "X11n0271_004:0992a18": "一切眾生。織妄相成。",
    "X11n0271_004:0992a19": "箋云。將方涉妄。於世涉方。相織而成。故云相成。",
    "X11n0271_004:0992a20": "身中貿遷。世界相涉。",
    "X11n0271_004:0992a21": "箋云。由妄將貿易遷改故。有世界相涉也。",
    "X11n0271_004:0992a22": "而此界性。設雖十方。定位可明。世間秪目東西南北。",
    "X11n0271_004:0992a23": "四克明實數。箋云。施設則有十方也。",
    "X11n0271_004:0992a24": "上下無位。",
    "X11n0271_004:0992b01": "箋云。上方更有上。下方更有下。於上方看。又是下。",
    "X11n0271_004:0992b02": "故無位也。",
    "X11n0271_004:0992b03": "中無定方。",
    "X11n0271_004:0992b04": "箋云。若是中。隨處立得中。東看即西。南觀成北。",
    "X11n0271_004:0992b05": "四數必明。與世相涉。",
    "X11n0271_004:0992b06": "箋云。東西南北。此四數。必定分明。則世與界相涉。",
    "X11n0271_004:0992b07": "界與世相涉。",
    "X11n0271_004:0992b08": "三四四三。宛轉十二。",
    "X11n0271_004:0992b09": "五舉陳三變。箋云。三是三世。四是四方。且將世",
    "X11n0271_004:0992b10": "涉方也有十二。過去一方各具三。三四也成十二。",
    "X11n0271_004:0992b11": "宛來轉去。宛是將世涉方。轉是將方涉世。",
    "X11n0271_004:0992b12": "流變三疊。",
    "X11n0271_004:0992b13": "箋云。流則遷易。變為變少成多。三疊。是三重。第一。",
    "X11n0271_004:0992b14": "是無明為能變。世界為所變。第二。世界為能變。根",
    "X11n0271_004:0992b15": "塵為所變。第三。根塵為能變。十二類生為所變。故",
    "X11n0271_004:0992b16": "三疊。是三重變也。",
    "X11n0271_004:0992b17": "一十百千。",
    "X11n0271_004:0992b18": "箋云。一十此是第一。無明為能變。世界為所變。將",
    "X11n0271_004:0992b19": "方涉世也有十二。將世涉方也有十二。合言十二。",
    "X11n0271_004:0992b20": "此中言十舉其全數。舍取二。成十二。百是第二變。",
    "X11n0271_004:0992b21": "世界為能變。根塵為所變。此中六根。除却法塵與",
    "X11n0271_004:0992b22": "第六。此二隱不顯。但取五根五塵是十。將此十。向",
    "X11n0271_004:0992b23": "前世界十二上配。一世一界。各具十。便成一百二",
    "X11n0271_004:0992b24": "十。合言二十。千是第三變。根塵為能變。十二類生",
    "X11n0271_004:0992c01": "為所變。今十二類中。隱却無色空散。銷沈無想。土",
    "X11n0271_004:0992c02": "木金石。不實之法。但取十數。將此十類。向前百二",
    "X11n0271_004:0992c03": "十上配。一箇具十。便成一千二百。經舉全數含取",
    "X11n0271_004:0992c04": "二百也。",
    "X11n0271_004:0992c05": "總括始終。六根之中。各各功德有千二百。",
    "X11n0271_004:0992c06": "六略結根功。箋云。總相包括始是第一變。終是",
    "X11n0271_004:0992c07": "第三變。此中言六根之中。各各功德。有千二百者。",
    "X11n0271_004:0992c08": "約熏種而論。此六根。皆約根本無明熏起。後言功",
    "X11n0271_004:0992c09": "德不同。約對境而論。便有勝劣。",
    "X11n0271_004:0992c10": "阿難。汝復於中。尅定優劣。",
    "X11n0271_004:0992c11": "三顯六根優劣文六。初眼根闕。箋云。言汝復於",
    "X11n0271_004:0992c12": "此六根之中。決尅定當。優是根有長。劣乃根有短。",
    "X11n0271_004:0992c13": "如耳舌意此三根。各具千二百功德是長。餘三根。",
    "X11n0271_004:0992c14": "秪具八百是短。",
    "X11n0271_004:0992c15": "如眼觀見。",
    "X11n0271_004:0992c16": "箋云。如眼且約面前而觀。",
    "X11n0271_004:0992c17": "後暗前明。前方全明。後方全暗。",
    "X11n0271_004:0992c18": "箋云。前是面前。南方全明。具三百功德。後是背後。",
    "X11n0271_004:0992c19": "北方全暗。三百不見。",
    "X11n0271_004:0992c20": "左右傍觀三分之二。",
    "X11n0271_004:0992c21": "箋云。面前三百全明。背後三百全暗。東邊三百。更",
    "X11n0271_004:0992c22": "有東北一隅不見。是五十。西邊三百。更有西北一",
    "X11n0271_004:0992c23": "隅不見。亦五十。成一百。貼背後三百。成四百。今言",
    "X11n0271_004:0992c24": "三分之二者。三四十二。是一千二百。今但有二分",
    "X11n0271_004:0993a01": "功德。是八百。闕却一分四百功德。背後與東北西",
    "X11n0271_004:0993a02": "北二隅也。",
    "X11n0271_004:0993a03": "統論所作。",
    "X11n0271_004:0993a04": "箋云。統攝論量所作。是六根對境不同。",
    "X11n0271_004:0993a05": "功德不全。",
    "X11n0271_004:0993a06": "箋云。眼根秪得八百功德。故不全也。",
    "X11n0271_004:0993a07": "三分言功。",
    "X11n0271_004:0993a08": "箋云。三分方得千二百。是有功。",
    "X11n0271_004:0993a09": "一分無德。當知。眼唯八百功德。",
    "X11n0271_004:0993a10": "箋云。得二分。一分則不得故。無德則無功。",
    "X11n0271_004:0993a11": "如耳。周聽十方無遺。",
    "X11n0271_004:0993a12": "二耳根圓。箋云。無遺則無遺失也。",
    "X11n0271_004:0993a13": "動若邇遙。",
    "X11n0271_004:0993a14": "箋云。若聲動之時。近之與遠皆聞。",
    "X11n0271_004:0993a15": "靜無邊際。當知。耳根圓滿一千二百功德。",
    "X11n0271_004:0993a16": "箋云。若聽靜之時。更無邊涯際畔也。",
    "X11n0271_004:0993a17": "如鼻齅聞。",
    "X11n0271_004:0993a18": "三鼻根闕。箋云。齅聞。是鼻家所緣境。",
    "X11n0271_004:0993a19": "通出入息。",
    "X11n0271_004:0993a20": "箋云。通出息入息。氣在鼻中曰息。",
    "X11n0271_004:0993a21": "而闕中交。",
    "X11n0271_004:0993a22": "箋云。於出息入息二中間。氣不相交也。",
    "X11n0271_004:0993a23": "驗於鼻根。三分闕一。當知。鼻唯八百功德。",
    "X11n0271_004:0993a24": "箋云。闕却中間一分四百。秪有入出二分。成八百",
    "X11n0271_004:0993b01": "功德。",
    "X11n0271_004:0993b02": "如舌。宣揚盡諸世間出世間智。",
    "X11n0271_004:0993b03": "四舌根圓。箋云。如舌宣說顯揚盡諸世間。是說",
    "X11n0271_004:0993b04": "世間法。出世間智。是出世間法。",
    "X11n0271_004:0993b05": "言有方分。",
    "X11n0271_004:0993b06": "箋云。梵語唐言不同。便有方道分段。如梵語烏瑟",
    "X11n0271_004:0993b07": "尼沙。唐之言無見頂。梵語摩訶。唐言大。",
    "X11n0271_004:0993b08": "理無窮盡。當知舌根圓滿一千二百功德。",
    "X11n0271_004:0993b09": "箋云。言雖不同。其理是一。言別意同。",
    "X11n0271_004:0993b10": "如身。覺觸識於違順。",
    "X11n0271_004:0993b11": "五身根闕。箋云。三和生觸。根和。境和。識和。識是",
    "X11n0271_004:0993b12": "分別於違順二境。是身家所緣。違境則鞭杖楚痛。",
    "X11n0271_004:0993b13": "順境則細滑調適。或可。寒則寒則違也。暖是順。熱",
    "X11n0271_004:0993b14": "則熱是違。冷是順。",
    "X11n0271_004:0993b15": "合時能覺。",
    "X11n0271_004:0993b16": "箋云。有違順二境之時。便有覺知。",
    "X11n0271_004:0993b17": "離中不知。",
    "X11n0271_004:0993b18": "箋云。右違順二境離之時。故不知也。",
    "X11n0271_004:0993b19": "離一合雙。",
    "X11n0271_004:0993b20": "箋云。離一之時。無違順二境。唯是身根。合雙。則違",
    "X11n0271_004:0993b21": "順二境合時也。",
    "X11n0271_004:0993b22": "驗於身根。三分闕一。當知身唯八百功德。",
    "X11n0271_004:0993b23": "箋云。三分闕一分。是離中不知。二分約合雙也。",
    "X11n0271_004:0993b24": "如意。默容十方三世。一切世間出世間法。",
    "X11n0271_004:0993c01": "六意根圓。箋云。如意根。寂默包容。寂默則思覧",
    "X11n0271_004:0993c02": "十方三世。又能心中。包容一切世間。出世間菩提",
    "X11n0271_004:0993c03": "涅槃等法。",
    "X11n0271_004:0993c04": "唯聖與凡。無不包容。盡其涯際。當知意根圓滿一千",
    "X11n0271_004:0993c05": "二百功德。",
    "X11n0271_004:0993c06": "箋云。此意根。唯聖是出世間法。與凡是世間法。無",
    "X11n0271_004:0993c07": "不包括含容。盡其諸法涯岸邊際。",
    "X11n0271_004:0993c08": "阿難。汝今欲逆生死欲流。返窮流根。",
    "X11n0271_004:0993c09": "四勸返妄圓真文五。初勸總觀根用。箋云。一切",
    "X11n0271_004:0993c10": "眾生。乃順流。如人被水流從下去。如今要佗返本",
    "X11n0271_004:0993c11": "還元。逆生□返窮根本。到其流根。流根秪是無明。",
    "X11n0271_004:0993c12": "至不生滅。",
    "X11n0271_004:0993c13": "箋云。至猶到也。到諸佛如來不生滅地。本自不生。",
    "X11n0271_004:0993c14": "今亦無滅。但了無明無自性。當體是不生滅性。此",
    "X11n0271_004:0993c15": "即是如來藏性也。",
    "X11n0271_004:0993c16": "當驗此等六受用根。",
    "X11n0271_004:0993c17": "箋云。眼根。受用色塵境。乃至意根。受用法塵境。",
    "X11n0271_004:0993c18": "誰合誰離。誰深誰淺。誰為圓通。誰不圓滿。",
    "X11n0271_004:0993c19": "箋云。意誰身舌則合中知。眼耳鼻則離中知。意則",
    "X11n0271_004:0993c20": "幽深。耳則圓通。餘五則不圓。",
    "X11n0271_004:0993c21": "若能於此悟圓通根。逆彼無始織妄業流。得循圓通。",
    "X11n0271_004:0993c22": "二明速證圓通。箋云。意間令佗悟得一耳根圓",
    "X11n0271_004:0993c23": "通。逆彼無始時來。根本無明。相織妄業。此乃無明",
    "X11n0271_004:0993c24": "為能變。六根為所變。如人織絹。相織而成。然此無",
    "X11n0271_004:0994a01": "明。是妄之始。但能逆彼無明。知其根本。萬乃了得",
    "X11n0271_004:0994a02": "一切妄法。便乃得順圓徧通達之理也。",
    "X11n0271_004:0994a03": "與不圓根。日劫相倍。",
    "X11n0271_004:0994a04": "箋云。若向此圓通根。一日修行。勝彼不得圓通根",
    "X11n0271_004:0994a05": "者。一劫修行也。",
    "X11n0271_004:0994a06": "我今備顯六湛圓明。",
    "X11n0271_004:0994a07": "三指顯任詳。箋云。我今備具顯此六湛圓明。若",
    "X11n0271_004:0994a08": "了得此六根圓通。便乃湛寂圓明。",
    "X11n0271_004:0994a09": "本所功德。數量如是。",
    "X11n0271_004:0994a10": "箋云。本所功能德業。此約染功德。法華約持經功",
    "X11n0271_004:0994a11": "德。耳意舌根。圓滿一千二百功德。眼鼻身三根。秪",
    "X11n0271_004:0994a12": "得八百功德。故云數量如是。",
    "X11n0271_004:0994a13": "隨汝詳擇其可入者。吾當發明令汝增進。",
    "X11n0271_004:0994a14": "箋云。隨汝審詳簡擇。愛從何根而入。意令佗但擇",
    "X11n0271_004:0994a15": "一根。我當為汝。顯發明白。令汝阿難等。增修進趣。",
    "X11n0271_004:0994a16": "十方如來。於十八界。一一修行。皆得圓滿無上菩提。",
    "X11n0271_004:0994a17": "四明佛無優劣。箋云。三六一十八界。一一於中",
    "X11n0271_004:0994a18": "修行。皆得圓滿無上菩提。是佛果位也。",
    "X11n0271_004:0994a19": "於其中間。亦無優劣。",
    "X11n0271_004:0994a20": "箋云。若是諸佛。諸根一時具足。無有長短。何故如",
    "X11n0271_004:0994a21": "此。得互用故。",
    "X11n0271_004:0994a22": "但汝下劣。未能於中圓自在慧。",
    "X11n0271_004:0994a23": "五矜迷勸一。箋云。小乘之人。天能於六根之中。",
    "X11n0271_004:0994a24": "圓滿自在之慧。自在慧。乃無漏智也。",
    "X11n0271_004:0994b01": "故我宣揚。令汝但於一門深入。入一無妄。彼六知根",
    "X11n0271_004:0994b02": "一時清淨。",
    "X11n0271_004:0994b03": "箋云。故我宣示顯揚。但於一門是耳根。教佗但悟",
    "X11n0271_004:0994b04": "一根圓通。其餘五根。一時清淨。一根既返元。六根",
    "X11n0271_004:0994b05": "成解脫。此約大乘人。",
    "X11n0271_004:0994b06": "阿難白佛言。世尊。云何逆流。深入一門。能令六根一",
    "X11n0271_004:0994b07": "時清淨。",
    "X11n0271_004:0994b08": "後重疑廣釋文四。初釋證一六圓疑文二。初先陳",
    "X11n0271_004:0994b09": "一六。箋云。前文云。汝今欲逆生死欲流。返窮流",
    "X11n0271_004:0994b10": "根。又云。但於一門深入。入一無妄。彼六知根。一時",
    "X11n0271_004:0994b11": "清淨。阿難如今。躡被前文問。云何逆流。深入一門。",
    "X11n0271_004:0994b12": "能令六根一時清淨。世尊欲破阿難六一之執。所",
    "X11n0271_004:0994b13": "以便問云。汝今且觀現前六根。為一為六。阿難若",
    "X11n0271_004:0994b14": "言一者。耳何不見。目何不聞等事。若此六根。決定",
    "X11n0271_004:0994b15": "成六。如我今會。與汝宣揚微妙法門。汝之六根誰",
    "X11n0271_004:0994b16": "來領受。阿難言。我用耳聞。佛問。汝耳自聞。何關身",
    "X11n0271_004:0994b17": "口。口來問義。身起欽承。乃至終不汝根元一元六。",
    "X11n0271_004:0994b18": "又引阿那律。跋難陀。殑伽神女。矯梵鉢提。舜若多。",
    "X11n0271_004:0994b19": "迦葉等六人。無根亦能了別。然阿難大權之人。非",
    "X11n0271_004:0994b20": "是不會。且順同小乘。執異不通圖得世尊向下破",
    "X11n0271_004:0994b21": "之。",
    "X11n0271_004:0994b22": "佛告阿難。汝今已得須陀洹果。已滅三界眾生世間。",
    "X11n0271_004:0994b23": "後承諮廣破文三。初破一六執文二。初責智麤修",
    "X11n0271_004:0994b24": "淺文四。初明慶喜斷見。箋云。須陀洹。唐言預流。",
    "X11n0271_004:0994c01": "預者親也。親入聖流。已滅欲界色界無色界。眾生",
    "X11n0271_004:0994c02": "是能依。世間是所依。",
    "X11n0271_004:0994c03": "見所斷惑。",
    "X11n0271_004:0994c04": "箋云。見道中八十八使。分別煩惱。已是斷也。",
    "X11n0271_004:0994c05": "然猶未知根中積生。無始虗習。",
    "X11n0271_004:0994c06": "二彰根習未知。箋云。然者如是之辭。猶尚也。言",
    "X11n0271_004:0994c07": "尚自未知第八識中。積集而生。無始無初已來。虗",
    "X11n0271_004:0994c08": "妄習氣。",
    "X11n0271_004:0994c09": "彼習。要因修所斷得。",
    "X11n0271_004:0994c10": "三明習要修除。箋云。此八識中虗妄習氣。是俱",
    "X11n0271_004:0994c11": "生煩惱。到修道門中。方能斷。無始時來。與身與心。",
    "X11n0271_004:0994c12": "俱時而生。名曰俱生。到阿那含人方斷。",
    "X11n0271_004:0994c13": "何況此中生住異滅。分劑頭數。",
    "X11n0271_004:0994c14": "四顯混迷四相。箋云。生。表此法先非有。住。表此",
    "X11n0271_004:0994c15": "法暫有用。異。表此法非凝然。滅。表此法可破壞。此",
    "X11n0271_004:0994c16": "是大乘細四相。一分。一劑。一頭。一數。此極微細也。",
    "X11n0271_004:0994c17": "或可。分劑等。是塵沙惑。",
    "X11n0271_004:0994c18": "今汝且觀現前六根。為一為六。",
    "X11n0271_004:0994c19": "後除六一深疑文六。初雙標兩執。箋云。阿難因",
    "X11n0271_004:0994c20": "世尊說。但於一門深入。彼六知根。一時清淨故。所",
    "X11n0271_004:0994c21": "以生疑云。此六不同。云何得一根無妄。六根俱解",
    "X11n0271_004:0994c22": "脫。□是世尊。答彼云云。",
    "X11n0271_004:0994c23": "阿難。若言一者。耳何不見。目何不聞。頭奚不履。足奚",
    "X11n0271_004:0994c24": "無語。",
    "X11n0271_004:0995a01": "二先難一疑。",
    "X11n0271_004:0995a02": "若此六根。決定成六。如我今會。與汝宣揚微妙法門。",
    "X11n0271_004:0995a03": "三立六徵聞。箋云。微妙法門。是此首楞嚴經也。",
    "X11n0271_004:0995a04": "汝之六根。誰來領受。",
    "X11n0271_004:0995a05": "箋云。若是各別。何根領受令佗定。",
    "X11n0271_004:0995a06": "阿難言。我用耳聞。",
    "X11n0271_004:0995a07": "四答唯耳領。",
    "X11n0271_004:0995a08": "佛言。汝耳自聞。何關身口。口來問義。身起欽承。",
    "X11n0271_004:0995a09": "五責運身口。",
    "X11n0271_004:0995a10": "是故應知。非一終六。非六終一。終不汝根元一元六。",
    "X11n0271_004:0995a11": "六結破雙迷。箋云。非始是一。終至六道輪迴是",
    "X11n0271_004:0995a12": "六。非始是六。終至六道輪迴是一。終不汝此六根。",
    "X11n0271_004:0995a13": "元來是一。元來是六。一則無明。六則六根。此約真",
    "X11n0271_004:0995a14": "體上破。",
    "X11n0271_004:0995a15": "阿難。當知是根非一非六。",
    "X11n0271_004:0995a16": "次門迷一六生文二。初破一執文三。初總敘雙生。",
    "X11n0271_004:0995a17": "箋云。當知此六知根。亦非是一。亦非是六。為真",
    "X11n0271_004:0995a18": "體上無一無六可得也。",
    "X11n0271_004:0995a19": "由無始來。顛倒淪替。",
    "X11n0271_004:0995a20": "箋云。因由汝之無始時來。是根本無明。淪。則淪沒",
    "X11n0271_004:0995a21": "苦海。替。則換真成妄。",
    "X11n0271_004:0995a22": "故於圓湛一六義生。",
    "X11n0271_004:0995a23": "箋云。故於圓明湛寂是真。背真起妄。便有一箇無",
    "X11n0271_004:0995a24": "明為能變。六根為所變。",
    "X11n0271_004:0995b01": "汝須陀洹。雖得六銷。猶未亡一。",
    "X11n0271_004:0995b02": "次別彰存一。箋云。初果須陀洹人。雖得六根門",
    "X11n0271_004:0995b03": "頭。不入色香等境。是我執已無。根本無明未亡。法",
    "X11n0271_004:0995b04": "執猶在。",
    "X11n0271_004:0995b05": "如太虗空。參合群器。",
    "X11n0271_004:0995b06": "後立喻破一文二。初立喻顯呈一六。箋云。如似",
    "X11n0271_004:0995b07": "太虗空。參雜和合長短方圓等器。",
    "X11n0271_004:0995b08": "由器形異。名之異空。",
    "X11n0271_004:0995b09": "箋云。隨其眾器有別。遇方器曰方空。遇圓器曰圓",
    "X11n0271_004:0995b10": "空。法上。如太虗空。喻真體。參雜群器。六根分別。各",
    "X11n0271_004:0995b11": "各不同。如空隨器。名有多般。六根隨別。其性是同。",
    "X11n0271_004:0995b12": "眾器隨別。空體是同。",
    "X11n0271_004:0995b13": "除器觀空。說空為一。",
    "X11n0271_004:0995b14": "箋云。若除眾器後。便言空是一體。如六根亡後。說",
    "X11n0271_004:0995b15": "真是一。此正是無明法執也。",
    "X11n0271_004:0995b16": "彼太虗空。云何為汝。成同不同。何況更名是一非一。",
    "X11n0271_004:0995b17": "箋云。彼太虗空。何甞便隨汝執。成同是執一。不同",
    "X11n0271_004:0995b18": "是執異。法上。真如體上。何處受汝執。為一為異。何",
    "X11n0271_004:0995b19": "況更名是一非一。是非相對也。",
    "X11n0271_004:0995b20": "則汝了知。六受用根。亦復如是。",
    "X11n0271_004:0995b21": "後比根同喻。箋云。眼。受用色塵境。意。受用法塵",
    "X11n0271_004:0995b22": "境。故云受用。此六知根。亦不是一非一。是同不同",
    "X11n0271_004:0995b23": "也。為此六根無有實體。不可執有多般。",
    "X11n0271_004:0995b24": "由明暗等二種相形。",
    "X11n0271_004:0995c01": "後明六生文六。初眼智文六。初因塵發見。箋云。",
    "X11n0271_004:0995c02": "明暗。是眼家所緣境。二種相形對。",
    "X11n0271_004:0995c03": "於妙圓中。黏湛發見。",
    "X11n0271_004:0995c04": "箋云。向妙圓真體之中。黏約愛。湛約性明相。或黏",
    "X11n0271_004:0995c05": "湛愛心。發得眼根眼識。",
    "X11n0271_004:0995c06": "見精映色。結色成根。",
    "X11n0271_004:0995c07": "二覽色成根。箋云。見精。則眼識現量心。映帶色",
    "X11n0271_004:0995c08": "塵結猶結縛。被色塵結縛。成其眼根。",
    "X11n0271_004:0995c09": "根元目為清淨四大。",
    "X11n0271_004:0995c10": "三目大相。箋云。清淨四大是真。則四大性。根元",
    "X11n0271_004:0995c11": "目為者。妄即真也。",
    "X11n0271_004:0995c12": "因名眼體。",
    "X11n0271_004:0995c13": "四立根名。箋云。便有眼根。",
    "X11n0271_004:0995c14": "如蒲萄朵。",
    "X11n0271_004:0995c15": "五象同蒲朵。箋云。其果。外作紫色。內唯似水。喻",
    "X11n0271_004:0995c16": "眼根無實。",
    "X11n0271_004:0995c17": "浮根四塵。流逸奔色。",
    "X11n0271_004:0995c18": "六順流奔色。箋云。假浮根四塵。色香味觸。成其",
    "X11n0271_004:0995c19": "眼根。流為奔流。逸為蕩逸。奔波於色塵境也。下四",
    "X11n0271_004:0995c20": "根。准此可知。",
    "X11n0271_004:0995c21": "由動靜等二種相擊。於妙圓中。黏湛發聽。",
    "X11n0271_004:0995c22": "二耳根文六。初因塵發聽。箋云。相敲擊也。",
    "X11n0271_004:0995c23": "聽精映聲。卷聲成根。",
    "X11n0271_004:0995c24": "二覧聲成根。箋云。卷猶覽取也。",
    "X11n0271_004:0996a01": "根元目為清淨四大。",
    "X11n0271_004:0996a02": "三目大相。",
    "X11n0271_004:0996a03": "因名耳體。",
    "X11n0271_004:0996a04": "四立根名。",
    "X11n0271_004:0996a05": "如新卷葉。",
    "X11n0271_004:0996a06": "五象同卷葉。箋云。如新秋葉落一邊而卷。",
    "X11n0271_004:0996a07": "浮根四塵。流逸奔聲。",
    "X11n0271_004:0996a08": "六順流奔聲。",
    "X11n0271_004:0996a09": "由通塞等二種相發。於妙圓中。黏湛發齅。",
    "X11n0271_004:0996a10": "三鼻根文六。初因塵發齅。箋云。相發者。則顯發",
    "X11n0271_004:0996a11": "也。",
    "X11n0271_004:0996a12": "齅精映香。納香成根。",
    "X11n0271_004:0996a13": "二覽香成根。箋云。納則領納香塵也。",
    "X11n0271_004:0996a14": "根元目為清淨四大。",
    "X11n0271_004:0996a15": "二目大相。",
    "X11n0271_004:0996a16": "因名鼻體。",
    "X11n0271_004:0996a17": "四立根名。",
    "X11n0271_004:0996a18": "如雙垂爪。",
    "X11n0271_004:0996a19": "五象同雙爪。箋云。如雙垂手爪。從下而來。亦云",
    "X11n0271_004:0996a20": "如懸針筒。",
    "X11n0271_004:0996a21": "浮根四塵。流逸奔香。",
    "X11n0271_004:0996a22": "六順流奔香。",
    "X11n0271_004:0996a23": "由恬變等二種相參。於妙圓中。黏湛發甞。",
    "X11n0271_004:0996a24": "四舌根文六。初因塵發甞。箋云。參猶參雜也。",
    "X11n0271_004:0996b01": "甞精映味。絞味成根。",
    "X11n0271_004:0996b02": "二覧味成根。箋云。絞謂絞歷其味塵。",
    "X11n0271_004:0996b03": "根元目為清淨四大。",
    "X11n0271_004:0996b04": "三目大相。",
    "X11n0271_004:0996b05": "因名舌體。",
    "X11n0271_004:0996b06": "四立根名。",
    "X11n0271_004:0996b07": "如初偃月。",
    "X11n0271_004:0996b08": "五象同偃月。箋云。偃仰也。如初生月。仰在天之",
    "X11n0271_004:0996b09": "上。",
    "X11n0271_004:0996b10": "浮根四塵。流逸奔味。",
    "X11n0271_004:0996b11": "六順流奔味。",
    "X11n0271_004:0996b12": "由離合等二種相摩。於妙圓中。黏湛發覺。",
    "X11n0271_004:0996b13": "五身根文六。初因塵發覺。箋云。摩。相摩觸也。發",
    "X11n0271_004:0996b14": "覺。是身之識。",
    "X11n0271_004:0996b15": "覺精映觸。摶觸成根。",
    "X11n0271_004:0996b16": "二覽觸成根。",
    "X11n0271_004:0996b17": "根元目為清淨四大。",
    "X11n0271_004:0996b18": "三目大相。",
    "X11n0271_004:0996b19": "因名身體。",
    "X11n0271_004:0996b20": "四立根名。",
    "X11n0271_004:0996b21": "如腰鼓顙。",
    "X11n0271_004:0996b22": "五象同鼓顙。箋云。如腰鼓顙。兩頭大。中間尖。如",
    "X11n0271_004:0996b23": "人腰小。又云。如立戟槊。鏘槊也。中心小。兩頭開。",
    "X11n0271_004:0996b24": "浮根四塵。流逸奔觸。",
    "X11n0271_004:0996c01": "六順流奔觸。",
    "X11n0271_004:0996c02": "由生滅等二種相續。於妙圓中。黏湛發知。",
    "X11n0271_004:0996c03": "六意根文六。初因塵發知。箋云。生滅。是意家所",
    "X11n0271_004:0996c04": "緣境。法廣也。謂六識。依法廣。而住。無法塵亦無六",
    "X11n0271_004:0996c05": "識。二種相續。乃連環不斷。念念生滅。發知則意識。",
    "X11n0271_004:0996c06": "知精映法。覧法成根。",
    "X11n0271_004:0996c07": "二覧法成根。箋云。映法。是映帶法塵境。覽法。是",
    "X11n0271_004:0996c08": "領覧法塵境。成其意根。",
    "X11n0271_004:0996c09": "根元目為清淨四大。",
    "X11n0271_004:0996c10": "三目大相。",
    "X11n0271_004:0996c11": "因名意思。",
    "X11n0271_004:0996c12": "四立根名。箋云。此中言意思。又以第七識。意是",
    "X11n0271_004:0996c13": "六識。思是七識。或可。說七識亦得。謂第六憑第七",
    "X11n0271_004:0996c14": "而住。七是六之根也。",
    "X11n0271_004:0996c15": "如幽室見。",
    "X11n0271_004:0996c16": "五象同幽室。箋云。言識隱。如夜暗室所見。",
    "X11n0271_004:0996c17": "浮根四塵。流逸奔法。",
    "X11n0271_004:0996c18": "六順流奔法。",
    "X11n0271_004:0996c19": "阿難。如是六根。由彼覺明。有明明覺。失彼精了。黏妄",
    "X11n0271_004:0996c20": "發光。",
    "X11n0271_004:0996c21": "後引證勸修文三。所觀修文三。初指六迷因。箋",
    "X11n0271_004:0996c22": "云。覺是強覺。明是性明。有明是性明。明覺是強覺。",
    "X11n0271_004:0996c23": "既有性明。便有能明強覺。既有強覺。起來強生覺",
    "X11n0271_004:0996c24": "照。便失却精明了別之性是真。黏妄。是愛心。發光。",
    "X11n0271_004:0997a01": "是背體照外。是智家功用。",
    "X11n0271_004:0997a02": "是以汝今離暗離明。無有見體。離動離靜。元無聽質。",
    "X11n0271_004:0997a03": "無通無塞。齅性不生。非變非恬。甞無所出。不離不合。",
    "X11n0271_004:0997a04": "覺觸本無。無滅無生。了知安寄。",
    "X11n0271_004:0997a05": "次明離相無見。箋云。汝今。指阿難也。離却明暗",
    "X11n0271_004:0997a06": "是眼家所緣境。即無眼識現量心。盖識如羸人。非",
    "X11n0271_004:0997a07": "杖不起。向下五根亦爾。了知安寄者。了知是意識。",
    "X11n0271_004:0997a08": "若無法塵。亦無意識。謂凡夫須假境牽心。便有心。",
    "X11n0271_004:0997a09": "曾無無境心也。",
    "X11n0271_004:0997a10": "汝但不循動靜。合離。恬變。通塞。生滅。明暗。",
    "X11n0271_004:0997a11": "後勸遺塵速證。箋云。循順也。勸佗不隨順根塵。",
    "X11n0271_004:0997a12": "即是真現量心。",
    "X11n0271_004:0997a13": "如是十二。",
    "X11n0271_004:0997a14": "箋云。六根六塵也。或一根各具二。六根便成十二。",
    "X11n0271_004:0997a15": "諸有為相。",
    "X11n0271_004:0997a16": "箋云。有為有造作。是前根塵等法。",
    "X11n0271_004:0997a17": "隨拔一根。",
    "X11n0271_004:0997a18": "箋云。意間教佗但向耳根。悟得圓通。一根既返元。",
    "X11n0271_004:0997a19": "六根齊解脫。",
    "X11n0271_004:0997a20": "脫黏內伏。",
    "X11n0271_004:0997a21": "箋云。脫黏者。一切眾生。不了六根無自性。被佗根",
    "X11n0271_004:0997a22": "塵所黏。如今悟圓通根。便乃脫黏。不被根塵所縛",
    "X11n0271_004:0997a23": "也。內伏。則轉識成智也。",
    "X11n0271_004:0997a24": "伏歸元真。",
    "X11n0271_004:0997b01": "箋云。轉識成智。是牒前文。",
    "X11n0271_004:0997b02": "發本明耀。",
    "X11n0271_004:0997b03": "箋云。始覺淨智。發現本來圓明光耀。",
    "X11n0271_004:0997b04": "耀性發明。",
    "X11n0271_004:0997b05": "箋云。躡前文。",
    "X11n0271_004:0997b06": "諸餘五黏。應拔圓脫。",
    "X11n0271_004:0997b07": "箋云。應時圓徧解脫。",
    "X11n0271_004:0997b08": "不由前塵。引起知見。",
    "X11n0271_004:0997b09": "箋云。真性不假前塵。靈靈不昧。了了常知。",
    "X11n0271_004:0997b10": "明不循根。",
    "X11n0271_004:0997b11": "箋云。真明之性。不順根塵。靈源獨耀。",
    "X11n0271_004:0997b12": "寄根明發。",
    "X11n0271_004:0997b13": "箋云。寄伏其根。顯發此真性。此約勝義根。謂一切",
    "X11n0271_004:0997b14": "眾生。執根能見。不知根不能見。見唯是心。",
    "X11n0271_004:0997b15": "由是六根互相為用。",
    "X11n0271_004:0997b16": "箋云。既不由前塵所起知見六根。便得互用。一根",
    "X11n0271_004:0997b17": "發識。徧緣諸境。",
    "X11n0271_004:0997b18": "阿難。汝豈不知今此會中。阿那律陀。無目而見。",
    "X11n0271_004:0997b19": "二引現證文二。初引現證人。箋云。梵語阿泥律",
    "X11n0271_004:0997b20": "陀。唐言無滅。亦云如意。為過去曾供養獨覺。招感",
    "X11n0271_004:0997b21": "福緣。至今不滅。如意者。如作如意也。又是佛□弟。",
    "X11n0271_004:0997b22": "白飰王之子。若言阿[少/兔]樓駄訛也。如意無目能見。",
    "X11n0271_004:0997b23": "修得半頭天眼。觀三千大千世界。如觀掌中菴摩",
    "X11n0271_004:0997b24": "羅果。",
    "X11n0271_004:0997c01": "跋難陀龍。無耳而聽。",
    "X11n0271_004:0997c02": "箋云。梵語跋難陀龍。唐言賢喜。於諸眾生。發愛樂",
    "X11n0271_004:0997c03": "心。賢而且喜。賢喜無耳能聽。",
    "X11n0271_004:0997c04": "殑伽神女。非鼻聞香。",
    "X11n0271_004:0997c05": "箋云。即恒河神女。為畢陵伽婆蹉所罵者。非鼻乃",
    "X11n0271_004:0997c06": "聞香氣。",
    "X11n0271_004:0997c07": "驕梵鉢提。異舌知味。",
    "X11n0271_004:0997c08": "箋云。憍梵。應言牛類。梵語笈房鉢底。唐言牛相。憍",
    "X11n0271_004:0997c09": "梵鉢底。訛也。過去因偷摘一莖禾果。報墮地獄。五",
    "X11n0271_004:0997c10": "百生中。作牛償佗。今雖人身。尚作牛蹄牛呞之相。",
    "X11n0271_004:0997c11": "因號為牛相比丘。異舌是牛舌。又且知味。",
    "X11n0271_004:0997c12": "舜若多神。無身有觸。",
    "X11n0271_004:0997c13": "箋云。□□多即空神也。此空神。無身能受觸。",
    "X11n0271_004:0997c14": "如來光中映令蹔現。",
    "X11n0271_004:0997c15": "箋云。經家問。既無身。將何受觸塵。答云云。此現。是",
    "X11n0271_004:0997c16": "現定果身也。",
    "X11n0271_004:0997c17": "既為風質。其體元無。",
    "X11n0271_004:0997c18": "箋云。既為風質。即無形也。其體元無。牒無身文。",
    "X11n0271_004:0997c19": "諸滅盡定得寂聲聞。",
    "X11n0271_004:0997c20": "箋云。亦云滅受想定。言滅六兼盡七染分。淨分即",
    "X11n0271_004:0997c21": "不滅。得寂者。得空寂之理也。",
    "X11n0271_004:0997c22": "如此會中。摩訶迦葉。久滅意根。",
    "X11n0271_004:0997c23": "箋云。梵語迦葉。唐言飲光。是婆羅門姓。飲光。乃仙",
    "X11n0271_004:0997c24": "人之種。以姓標名。又云。自身光。飲日月光故。意根",
    "X11n0271_004:0998a01": "則第六識。",
    "X11n0271_004:0998a02": "圓明了知。",
    "X11n0271_004:0998a03": "箋云。是真性。",
    "X11n0271_004:0998a04": "不因心念。",
    "X11n0271_004:0998a05": "箋云。是第六識心念也。念者則冥記義。已上俱約",
    "X11n0271_004:0998a06": "無浮塵根。",
    "X11n0271_004:0998a07": "阿難今汝諸根。",
    "X11n0271_004:0998a08": "後勸融迷速證。箋云。諸根則六根也。",
    "X11n0271_004:0998a09": "若圓㧞已。",
    "X11n0271_004:0998a10": "箋云。一根既返元。六根齊解脫。",
    "X11n0271_004:0998a11": "內瑩發光。",
    "X11n0271_004:0998a12": "箋云。始覺淨智發起光明。",
    "X11n0271_004:0998a13": "如是浮塵。",
    "X11n0271_004:0998a14": "箋云。六根。",
    "X11n0271_004:0998a15": "及器世間。",
    "X11n0271_004:0998a16": "箋云。所依。",
    "X11n0271_004:0998a17": "諸變化相。",
    "X11n0271_004:0998a18": "箋云。是前根塵等皆無實。故云變化相也。",
    "X11n0271_004:0998a19": "如湯銷冰。應念化成無上知覺。",
    "X11n0271_004:0998a20": "箋云。真智如湯。銷佗妄執如冰。應念則少念。少念",
    "X11n0271_004:0998a21": "則無念。無念則無分別。智與理相應之時。當體便",
    "X11n0271_004:0998a22": "成無有過上真如靈知覺性。此性。是諸佛如來。本",
    "X11n0271_004:0998a23": "覺之理。",
    "X11n0271_004:0998a24": "阿難。如彼世人。聚見於眼。",
    "X11n0271_004:0998b01": "後會妄融真文二。初閇根旋異。箋云。如世間人。",
    "X11n0271_004:0998b02": "聚種種之見。皆言在於眼。",
    "X11n0271_004:0998b03": "若令急合。暗相現前。六根黯然。頭足相類。",
    "X11n0271_004:0998b04": "箋云。若使令佗。將總急掩兩眼。不觀前境。便觀暗",
    "X11n0271_004:0998b05": "相當情。一根既如此。六根亦一時急合。黯黯然不",
    "X11n0271_004:0998b06": "與境對。大似頭之與足一般。",
    "X11n0271_004:0998b07": "彼人以手。循體外繞。彼雖不見。頭足一辨。知覺是同。",
    "X11n0271_004:0998b08": "箋云。彼急合之人。將一隻手順體。外從眼耳鼻等",
    "X11n0271_004:0998b09": "六根之上。來統一徧。彼眼雖然不見。諸根一時黯",
    "X11n0271_004:0998b10": "然。頭足一一辨別。一靈知覺之性咸知。又何假諸",
    "X11n0271_004:0998b11": "根。為一切眾生執眼決定能見。便成主宰。",
    "X11n0271_004:0998b12": "緣見因明。暗成無見。",
    "X11n0271_004:0998b13": "後發照圓明。箋云。一切眾生緣此見。須假明境",
    "X11n0271_004:0998b14": "方能見。既言須得明方說見。見暗之時。須不見始",
    "X11n0271_004:0998b15": "得。何故又見暗。",
    "X11n0271_004:0998b16": "不明自發。則諸暗相。永不能昏。",
    "X11n0271_004:0998b17": "箋云。言此真見性。不假明境。自然而發。即了了分",
    "X11n0271_004:0998b18": "明。不被煩惱所昏。",
    "X11n0271_004:0998b19": "根塵既銷。",
    "X11n0271_004:0998b20": "箋云。六根六塵。一時銷亡。",
    "X11n0271_004:0998b21": "云何覺明。",
    "X11n0271_004:0998b22": "箋云。始覺智。",
    "X11n0271_004:0998b23": "不成圓妙。",
    "X11n0271_004:0998b24": "箋云。本覺理。",
    "X11n0271_004:0998c01": "阿難白佛言。世尊。如佛說言。因地覺心。欲求常住。要",
    "X11n0271_004:0998c02": "與果位。名目相應。",
    "X11n0271_004:0998c03": "六通現識斷滅疑文二。初牒前建演起難文八。初",
    "X11n0271_004:0998c04": "牒前建。箋云。為前勸中云。汝但不循動靜通塞",
    "X11n0271_004:0998c05": "等法。隨拔一根。脫黏內伏。伏歸元真等。由是阿難",
    "X11n0271_004:0998c06": "便難云。若此見聞。離於明暗。猶如念心。離於前塵。",
    "X11n0271_004:0998c07": "本無所有。云何將此畢竟斷滅。以為修因。於是世",
    "X11n0271_004:0998c08": "尊。說撞鐘試倒重寐聆音。而答通現識未曾斷滅。",
    "X11n0271_004:0998c09": "遂勑羅睺羅擊鍾。問阿難言。汝今聞否。阿難大眾",
    "X11n0271_004:0998c10": "俱言我聞。乃至汝尚顛倒。惑聲為聞。何怪昏迷。以",
    "X11n0271_004:0998c11": "常為斷。阿難白佛。如佛說言。乃至名目相應。此是",
    "X11n0271_004:0998c12": "躡前文。此中難佛前文云。若於因地。以生滅心。為",
    "X11n0271_004:0998c13": "本修因。而求佛乘不生不滅。無有是處。因中須得",
    "X11n0271_004:0998c14": "不生不滅心。方能合得不生不滅理。佗便躡此語",
    "X11n0271_004:0998c15": "來難。云何佛說言。因地覺心。是始覺之智。欲求常",
    "X11n0271_004:0998c16": "住。是本覺之理。若要與果位。名目相應。須是不生",
    "X11n0271_004:0998c17": "滅心。合不生滅理。若將生滅心。合即不得。下便說",
    "X11n0271_004:0998c18": "果中七種名目。來難世尊。",
    "X11n0271_004:0998c19": "世尊。如果位中。",
    "X11n0271_004:0998c20": "二述果群名。箋云。佛界。位中。三身四智。五眼六",
    "X11n0271_004:0998c21": "通。悉皆具足。",
    "X11n0271_004:0998c22": "菩提涅槃。",
    "X11n0271_004:0998c23": "箋云。梵語菩提。此飜為覺。或飜為道。五菩提中。是",
    "X11n0271_004:0998c24": "無上菩提。或菩提是有為果。轉染得淨。是生德。如",
    "X11n0271_004:0999a01": "今為什麼不生二障。障不生。梵語波利匿縛喃。唐",
    "X11n0271_004:0999a02": "言圓寂。五中。唯大般涅槃。或涅槃是無為果。轉迷",
    "X11n0271_004:0999a03": "成悟。是顯德。此二。是佛果位中。二轉依果。",
    "X11n0271_004:0999a04": "真如佛性。",
    "X11n0271_004:0999a05": "箋云。真如出十地經。初地徧行。二地最勝。三地勝",
    "X11n0271_004:0999a06": "流。四地無攝受。五地無差別。六地無染淨。七地法",
    "X11n0271_004:0999a07": "無差別。八地無增減。九地智自在。十地業自在所",
    "X11n0271_004:0999a08": "依。此約佛果位真如。是無垢淨真如也。佛性四句",
    "X11n0271_004:0999a09": "因理行果。今唯果佛性。除因也。或在有情名佛性。",
    "X11n0271_004:0999a10": "在無情名法性。",
    "X11n0271_004:0999a11": "菴摩羅識。",
    "X11n0271_004:0999a12": "箋云。此云無垢識。則第八識淨分。",
    "X11n0271_004:0999a13": "空如來藏。",
    "X11n0271_004:0999a14": "箋云。亦唯果位。空則二空之理。如來則四智現行。",
    "X11n0271_004:0999a15": "藏則包滅世出世法。",
    "X11n0271_004:0999a16": "大圓鏡智。",
    "X11n0271_004:0999a17": "箋云。是佛果位。轉八識成大圓鏡智。轉名不轉體",
    "X11n0271_004:0999a18": "也。",
    "X11n0271_004:0999a19": "是七種名。稱謂雖別。",
    "X11n0271_004:0999a20": "箋云。此七種名。稱說雖別。其體是一。",
    "X11n0271_004:0999a21": "清淨圓滿。體性堅凝。如金剛王。常住不壞。",
    "X11n0271_004:0999a22": "箋云。清淨。離垢染義。圓為圓明。滿為滿足。體是真",
    "X11n0271_004:0999a23": "如。性是體性。性堅固凝明。如金剛寶不可沮壞。然",
    "X11n0271_004:0999a24": "此果位七種名目。常住不變壞故。",
    "X11n0271_004:0999b01": "若此見聽。離於明暗動靜通塞。畢竟無體。",
    "X11n0271_004:0999b02": "三克明妄體。箋云。若此見聽。唯是眼耳二根。攝",
    "X11n0271_004:0999b03": "取鼻舌身意也。明暗眼根。動靜耳根。欠恬變舌。通",
    "X11n0271_004:0999b04": "塞鼻。離合身。生滅意。經意此見聞等。離却前境。心",
    "X11n0271_004:0999b05": "乃無體。",
    "X11n0271_004:0999b06": "猶如念心離於前塵。本無所有。",
    "X11n0271_004:0999b07": "四引六比五。箋云。冥記曰念。言此第六念心。離",
    "X11n0271_004:0999b08": "於前塵第五。本無所有。為第六若離五。無所仗立。",
    "X11n0271_004:0999b09": "云何將此畢竟斷滅。以為修因。欲獲如來七常住果。",
    "X11n0271_004:0999b10": "五顯因不稱果。箋云。如何將此離塵無體之心。",
    "X11n0271_004:0999b11": "為本修因。欲獲如來下。是果。欲希欲也。",
    "X11n0271_004:0999b12": "世尊。若離明暗。見畢竟空。如無前塵。念自性滅。進退",
    "X11n0271_004:0999b13": "循環。微細推求。本無我心及我心所。將誰立因。求無",
    "X11n0271_004:0999b14": "上覺。",
    "X11n0271_004:0999b15": "六再審因虗。箋云。進則前五無體。退則第六無",
    "X11n0271_004:0999b16": "依。我心。則八識心也。心所。五十一法。言若無法塵。",
    "X11n0271_004:0999b17": "六識亦無。",
    "X11n0271_004:0999b18": "如來先說。湛精圓常。違越誠言。終成戲論。云何如來",
    "X11n0271_004:0999b19": "真實語者。",
    "X11n0271_004:0999b20": "七責自違前說。箋云。如來先說。乃前文云。若於",
    "X11n0271_004:0999b21": "因地。以生滅心。為本修因等。湛寂精明。圓滿常住。",
    "X11n0271_004:0999b22": "此真心也。若求佛果。須用此不生滅心。世尊前來",
    "X11n0271_004:0999b23": "又違越却誠實之言。終成戲論。無所詮表。如來是",
    "X11n0271_004:0999b24": "真語者。",
    "X11n0271_004:0999c01": "惟垂大慈。開我蒙恡。",
    "X11n0271_004:0999c02": "八諸會雙途。箋云。蒙則蒙昧。法則恡惜。此心不",
    "X11n0271_004:0999c03": "捨。",
    "X11n0271_004:0999c04": "佛告阿難。汝學多聞。未盡諸漏。心中徒知顛倒所因。",
    "X11n0271_004:0999c05": "真倒現前。實未能識。恐汝誠心。猶未信伏。吾今試將",
    "X11n0271_004:0999c06": "塵俗諸事。當除汝疑。",
    "X11n0271_004:0999c07": "後對事消疑文二。初撞鐘試倒文二。初正垂問答",
    "X11n0271_004:0999c08": "文三。初責多聞強惑許對除疑。箋云。徒空也。空",
    "X11n0271_004:0999c09": "將顛倒之言□道。云何將此畢竟斷滅。以為修因。",
    "X11n0271_004:0999c10": "欲獲如來七常住果。真實顛倒現前。汝却不識。誠",
    "X11n0271_004:0999c11": "猶實也。信猶解也。伏能伏也。言恐汝實未能信解",
    "X11n0271_004:0999c12": "能伏此妄心。或未能信真心伏妄心。",
    "X11n0271_004:0999c13": "即時如來。勑羅睺羅。擊鐘一聲。問阿難言。汝今聞不。",
    "X11n0271_004:0999c14": "次勑羅睺擊鐘問聲無有文六。初問。箋云。梵語",
    "X11n0271_004:0999c15": "羅睺。唐言執日。又云障蔽。非也。是佛之子。此問。密",
    "X11n0271_004:0999c16": "指五現量識。為親聞。",
    "X11n0271_004:0999c17": "阿難大眾。俱言我聞。",
    "X11n0271_004:0999c18": "次答。",
    "X11n0271_004:0999c19": "鐘歇無聲。佛又問言。汝今聞不。",
    "X11n0271_004:0999c20": "三問。",
    "X11n0271_004:0999c21": "阿難大眾。俱言不聞。",
    "X11n0271_004:0999c22": "四答。",
    "X11n0271_004:0999c23": "時羅睺羅。又擊一聲。佛又問言。汝今聞不。",
    "X11n0271_004:0999c24": "五問。",
    "X11n0271_004:1000a01": "阿難大眾。又言俱聞。",
    "X11n0271_004:1000a02": "六答。箋云。問答三重。經意就聞性上問。",
    "X11n0271_004:1000a03": "佛問阿難。汝云何聞。云何不聞。",
    "X11n0271_004:1000a04": "後雙徵有無文二。初問。",
    "X11n0271_004:1000a05": "阿難大眾。俱白佛言。鐘聲若擊。則我得聞。擊久聲銷。",
    "X11n0271_004:1000a06": "音響雙絕。則名無聞。",
    "X11n0271_004:1000a07": "後答。箋云。音乃鐘音。響則應山谷作聲響。",
    "X11n0271_004:1000a08": "如來又勑羅睺擊鐘。問阿難言。爾今聲不。",
    "X11n0271_004:1000a09": "後立惑彰迷文二。初隨聲問答文六。初問。箋云。",
    "X11n0271_004:1000a10": "就塵上問。欲破妄執。且將塵惑性看。其還能簡得",
    "X11n0271_004:1000a11": "性之與塵二法。",
    "X11n0271_004:1000a12": "阿難大眾。俱言有聲。",
    "X11n0271_004:1000a13": "次答。",
    "X11n0271_004:1000a14": "少選聲銷。佛又問言。爾今聲不。",
    "X11n0271_004:1000a15": "三問。箋云。選猶退也。",
    "X11n0271_004:1000a16": "阿難大眾。答言無聲。",
    "X11n0271_004:1000a17": "四答。",
    "X11n0271_004:1000a18": "有頃羅睺更來撞鐘。佛又問言。爾今聲不。",
    "X11n0271_004:1000a19": "五問。箋云。頃尅之問。也。",
    "X11n0271_004:1000a20": "阿難大眾。俱言有聲。",
    "X11n0271_004:1000a21": "六答。",
    "X11n0271_004:1000a22": "佛問阿難。汝云何聲。云何無聲。",
    "X11n0271_004:1000a23": "後牒諸有無文二。初問。",
    "X11n0271_004:1000a24": "阿難大眾。俱白佛言。鐘聲若擊。則名有聲。擊久聲銷。",
    "X11n0271_004:1000b01": "音響雙絕。則名無聲。",
    "X11n0271_004:1000b02": "後答。",
    "X11n0271_004:1000b03": "佛語阿難及諸大眾。汝今云何自語矯亂。",
    "X11n0271_004:1000b04": "後顯塵諸心常文三。初對簡斷常文二。初責隨心",
    "X11n0271_004:1000b05": "惑文三。初標責。箋云。矯誑作亂也。此責佗將聲",
    "X11n0271_004:1000b06": "惑聞。不塵聲塵□謝。聞聲常存。",
    "X11n0271_004:1000b07": "大眾阿難。俱時問佛。我今云何名為矯亂。",
    "X11n0271_004:1000b08": "次推過。",
    "X11n0271_004:1000b09": "佛言。我問汝聞。汝則言聞。又問汝聲。汝則言聲。唯聞",
    "X11n0271_004:1000b10": "與聲。報答無定。如是云何不名矯亂。",
    "X11n0271_004:1000b11": "後顯述。箋云。報答無定。謂問性是常。聲塵答謝。",
    "X11n0271_004:1000b12": "□聞□雜聲塵。此乃自心不定。隨塵有無。正是矯",
    "X11n0271_004:1000b13": "亂。云何言不矯亂。",
    "X11n0271_004:1000b14": "阿難。聲銷無響。汝說無聞。若實無聞。聞性已滅。同于",
    "X11n0271_004:1000b15": "枯木。鐘聲更擊。汝云何知。",
    "X11n0271_004:1000b16": "後正簡心常文六。同類滅同枯責聞重響。箋云。",
    "X11n0271_004:1000b17": "聲銷無響。便說無聞。聞性已滅。喻同枯木無情之",
    "X11n0271_004:1000b18": "物。",
    "X11n0271_004:1000b19": "知有知無。",
    "X11n0271_004:1000b20": "二顯塵生滅簡性常在文三。初顯性雙知。箋云。",
    "X11n0271_004:1000b21": "聞性。有聲無聲皆知。",
    "X11n0271_004:1000b22": "自是聲塵。或無或有。",
    "X11n0271_004:1000b23": "次表塵生滅。箋云。聲塵或有或無故不足。",
    "X11n0271_004:1000b24": "豈彼聞性。為汝有無。",
    "X11n0271_004:1000c01": "後指體常如。箋云。聞性不隨有無。",
    "X11n0271_004:1000c02": "聞實云無。誰知無者。",
    "X11n0271_004:1000c03": "三再責知無。箋云。汝若言聞性實是言無。知無",
    "X11n0271_004:1000c04": "者誰。",
    "X11n0271_004:1000c05": "是故阿難。聲於聞中。自有生滅。非為汝聞。聲生聲滅。",
    "X11n0271_004:1000c06": "令汝聞性。為有為無。",
    "X11n0271_004:1000c07": "四顯不隨無有。箋云。非是汝之聞性。隨佗聲塵",
    "X11n0271_004:1000c08": "生滅。今汝聞性。為有為無。聞聲乃有乃無不定。聞",
    "X11n0271_004:1000c09": "性恒常□因何將□惑聞。說聞性與聲塵一般。",
    "X11n0271_004:1000c10": "汝尚顛倒。惑聲為聞。何怪昏迷。以常為斷。",
    "X11n0271_004:1000c11": "五牒前迷響責昧心常。箋云。是何鬼怪如此昏",
    "X11n0271_004:1000c12": "暗迷妄。以常性為斷聲。",
    "X11n0271_004:1000c13": "終不應言離諸動靜閉塞開通。說聞無性。",
    "X11n0271_004:1000c14": "六重結心恒使袪塵惑。箋云。閉塞。鼻家所緣境。",
    "X11n0271_004:1000c15": "開通。眼家所緣境。言終不應說離却前塵。便無性",
    "X11n0271_004:1000c16": "也。",
    "X11n0271_004:1000c17": "如重睡人。眠熟牀枕。其家有人。於彼睡時。擣練舂米。",
    "X11n0271_004:1000c18": "其人夢中。聞舂擣聲。別作佗物。或為擊鼓。或為撞鐘。",
    "X11n0271_004:1000c19": "即於夢時。自怪其鐘。為木石響。",
    "X11n0271_004:1000c20": "次重明寂喻文三。初重□聆音。箋云。寤時。是第",
    "X11n0271_004:1000c21": "六識。與五同緣。此一靈之性。了了分明。此是明了",
    "X11n0271_004:1000c22": "意識。重寐乃是第六識歸種。此一分真性。亦乃不",
    "X11n0271_004:1000c23": "昏。木則舂米音。擣是擣練音。為夢中取境不正故。",
    "X11n0271_004:1000c24": "別作佗物。",
    "X11n0271_004:1001a01": "於時忽寤。遄知杵音。自告家人。我正夢時。惑此舂音。",
    "X11n0271_004:1001a02": "將為鼓響。",
    "X11n0271_004:1001a03": "次寤陳聞惑。箋云。遄速也。惑疑惑也。舂米擣練",
    "X11n0271_004:1001a04": "皆杵。",
    "X11n0271_004:1001a05": "阿難。是人夢中。豈憶靜搖開閇通塞。其形雖寐。聞性",
    "X11n0271_004:1001a06": "不昏。縱汝形銷。命光遷謝。此性云何為汝銷滅。",
    "X11n0271_004:1001a07": "後顯性無遷。箋云。開閇是眼。不但睡時。假饒此",
    "X11n0271_004:1001a08": "身滅時。縱汝形銷死去。此一分真性也在。命光身",
    "X11n0271_004:1001a09": "命也。",
    "X11n0271_004:1001a10": "以諸眾生從無始來。循諸色聲。逐念流轉。曾不開悟",
    "X11n0271_004:1001a11": "性靜妙常。不循所常。逐諸生滅。由是生生雜染流轉。",
    "X11n0271_004:1001a12": "後勸離塵圓證文二。初愍述心逐境。箋云。順色。",
    "X11n0271_004:1001a13": "是眼見色塵□□耳聽聲塵。此約夢中意識。苦諦",
    "X11n0271_004:1001a14": "名流。集諦名轉。念是第六識。流為遷流。轉為改轉。",
    "X11n0271_004:1001a15": "汝曾無少許開通悟解。性是體性。性淨是清淨。妙",
    "X11n0271_004:1001a16": "即微妙。常乃真常。又不能順此所常真理。妄識一",
    "X11n0271_004:1001a17": "向逐其前塵生滅。因由此界生佗界生。或可。生了",
    "X11n0271_004:1001a18": "又生。雜染。乃虗妄之法。逐妄遷流改轉。",
    "X11n0271_004:1001a19": "若棄生滅。守於真常。常光現前。塵根識心。應時銷落。",
    "X11n0271_004:1001a20": "想相為塵。識情為垢。二俱遠離。則汝法眼。應時清明。",
    "X11n0271_004:1001a21": "云何不成無上知覺。",
    "X11n0271_004:1001a22": "後勸拂垢圓真。箋云。守者得也。或守確觀義。常",
    "X11n0271_004:1001a23": "光智也。智光顯發。因相生想。名為想相。是三能變",
    "X11n0271_004:1001a24": "識也。見相二分一時棄捨。悟法如眼見物。或法眼",
    "X11n0271_004:1001b01": "觀真。是根本智。應時清明。是後得智。無上知覺。是",
    "X11n0271_004:1001b02": "本覺理。問前文□佗此五□□心此□因何又教",
    "X11n0271_004:1001b03": "佗離却此妄識耶。答為前見佗執此現識斷滅。所",
    "X11n0271_004:1001b04": "以佛且撥却塵□恒間性無滅。乃是就□量心。指",
    "X11n0271_004:1001b05": "此□令離。妄識是相。真現量心也。",
    "X11n0271_004:1001b07": "大佛頂首楞嚴經卷第四下"
}