{
    "T22n1428_042:0866c03": "四分律卷第四十二(三分之六)",
    "T22n1428_042:0866c05": "姚秦罽賓三藏佛陀耶舍",
    "T22n1428_042:0866c06": "共竺佛念等譯",
    "T22n1428_042:0866c07": "藥揵度之一",
    "T22n1428_042:0866c08": "爾時佛在波羅[木*奈]國。時五比丘往世尊所，",
    "T22n1428_042:0866c09": "頭面禮足却住一面，白佛言：「大德！當食何",
    "T22n1428_042:0866c10": "食？」佛言：「聽乞食，食五種食。」爾時比丘乞食",
    "T22n1428_042:0866c11": "得飯，佛言：「聽食。」得種種飯粳米飯、大麥飯、",
    "T22n1428_042:0866c12": "[序予+禾]米飯、粟米飯、俱跋陀羅飯，佛言：「聽食",
    "T22n1428_042:0866c13": "如是種種飯。」得麨，佛言：「聽食種種麨。」得",
    "T22n1428_042:0866c14": "乾飯，佛言：「聽食種種乾飯。」得魚，佛言：「聽",
    "T22n1428_042:0866c15": "食種種魚。」得肉，佛言：「聽食種種肉。」得羹，",
    "T22n1428_042:0866c16": "佛言：「聽食種種羹。」得修步，佛言：「聽食。」",
    "T22n1428_042:0866c17": "得乳，佛言：「聽食種種乳。」得酪，佛言：「聽食",
    "T22n1428_042:0866c18": "種種酪。」得酪漿，佛言：「聽飲種種酪漿。」得",
    "T22n1428_042:0866c19": "吉羅羅，佛言：「聽食。」得蔓[少/兔]，佛言：「聽食種種",
    "T22n1428_042:0866c20": "蔓[少/兔]。」得菜，佛言：「聽食種種菜。」得佉闍尼食，",
    "T22n1428_042:0866c21": "佛言：「聽食種種佉闍尼食。」佉闍尼者，根食、",
    "T22n1428_042:0866c22": "莖食、葉食、華食、菓食、油食、胡麻食、石蜜食、蒸",
    "T22n1428_042:0866c23": "食。爾時世尊在波羅[木*奈]國。時五比丘即從",
    "T22n1428_042:0866c24": "坐起，前禮佛足却住一面，白佛言：「當服",
    "T22n1428_042:0866c25": "何藥？」佛言：「聽服腐爛藥，病比丘有因緣，盡",
    "T22n1428_042:0866c26": "形壽應服。」爾時世尊在繩床中，時有病比",
    "T22n1428_042:0866c27": "丘，醫教服呵梨勒，佛言：「聽病比丘有因",
    "T22n1428_042:0866c28": "緣盡形壽服呵梨勒。」爾時佛在舍衛國，時",
    "T22n1428_042:0866c29": "有比丘患風，醫教服酢麥汁。佛言：「聽服。」",
    "T22n1428_042:0867a01": "不知云何作？佛言：「聽淨人淨洗器漬麥，乃",
    "T22n1428_042:0867a02": "至爛，漉取汁飲。若麥汁臭應覆。若汁滓俱出，",
    "T22n1428_042:0867a03": "聽作漉器。」不知云何作器？佛言：「聽若銅、",
    "T22n1428_042:0867a04": "若木、若竹作漉器。如漉水筒作、若三角、若",
    "T22n1428_042:0867a05": "大、若小。若麥中燥，令淨人更益水。」時病比",
    "T22n1428_042:0867a06": "丘在多人前飲麥漿，餘比丘見皆共惡穢",
    "T22n1428_042:0867a07": "之，佛言：「不應在多人前，應在屏處飲。」時",
    "T22n1428_042:0867a08": "一切僧皆須，佛言：「應一切共飲。」時有諸比",
    "T22n1428_042:0867a09": "丘，各各別用器飲，眾器皆臭，佛言：「不應各",
    "T22n1428_042:0867a10": "別器飲，應共傳用一器飲。」時有比丘飲",
    "T22n1428_042:0867a11": "已不洗器與餘比丘，佛言：「不應爾，應洗",
    "T22n1428_042:0867a12": "器已與餘比丘。」爾時佛在舍衛國。有比丘",
    "T22n1428_042:0867a13": "吐下，比煮粥頃日時已過。佛言：「聽以完",
    "T22n1428_042:0867a14": "全麥、若完全稻穀煮令熟，勿使破，漉汁飲。」",
    "T22n1428_042:0867a15": "爾時有病比丘，醫教服鞞醯勒，佛言：「聽服。」",
    "T22n1428_042:0867a16": "醫教服阿摩勒，佛言：「聽服。若比丘有病因",
    "T22n1428_042:0867a17": "緣盡形壽服。」爾時有病比丘，醫教服[卄/(麩夫+生)]羅，",
    "T22n1428_042:0867a18": "佛言：「聽比丘有病因緣盡形壽服。」爾時病",
    "T22n1428_042:0867a19": "比丘，醫教服菓藥，佛言：「聽服。若非是常食",
    "T22n1428_042:0867a20": "者，比丘有病因緣盡形壽應服。」爾時有病",
    "T22n1428_042:0867a21": "比丘，須大五種根藥，佛言：「聽服。」須小五種",
    "T22n1428_042:0867a22": "根藥，佛言：「聽服。比丘有病因緣盡形壽",
    "T22n1428_042:0867a23": "服。」爾時病比丘，醫教服質多羅藥，佛言：「病",
    "T22n1428_042:0867a24": "比丘有因緣盡形壽聽服。」爾時有病比丘，",
    "T22n1428_042:0867a25": "醫教服罽沙藥，佛言：「病比丘有因緣盡形",
    "T22n1428_042:0867a26": "壽聽服。是中罽沙者，根莖葉花菓罽沙。」爾時",
    "T22n1428_042:0867a27": "有病比丘，醫教服娑梨娑婆藥，佛言：「病比",
    "T22n1428_042:0867a28": "丘聽服。娑梨娑婆者，根莖葉花菓若堅",
    "T22n1428_042:0867a29": "韌者也。式渠亦如是。帝菟(底吐二音)亦如",
    "T22n1428_042:0867b01": "是。」爾時病比丘，醫教服蓽茇椒，佛言：「比",
    "T22n1428_042:0867b02": "丘有病因緣聽盡形壽服。」爾時病比丘須",
    "T22n1428_042:0867b03": "種種細末藥洗，佛言：「聽用種種細末藥。是",
    "T22n1428_042:0867b04": "中細末藥者，胡桐樹末，馬耳樹末，舍摩羅樹",
    "T22n1428_042:0867b05": "末洗。」若自作若更互作，須杵臼，佛言：「聽畜。」",
    "T22n1428_042:0867b06": "須簸箕簁掃帚，佛言：「聽畜。」時諸比丘畏慎，",
    "T22n1428_042:0867b07": "不敢以塗香著末藥中。佛言：「聽著。」時末",
    "T22n1428_042:0867b08": "藥無器盛，佛言：「聽作瓶。若患坌塵，聽作",
    "T22n1428_042:0867b09": "蓋。若欲令堅牢，當著床下、若串壁上、象",
    "T22n1428_042:0867b10": "牙杙上。」爾時病比丘，以麁末藥洗身患痛，",
    "T22n1428_042:0867b11": "佛言：「聽細末、若細泥，若葉、若華、若菓取令",
    "T22n1428_042:0867b12": "病者得樂。是中病者，若體有瘡、若癬、若瘑、若",
    "T22n1428_042:0867b13": "疥癩、乃至身臭。」爾時比丘病，須鹽為藥，佛",
    "T22n1428_042:0867b14": "言：「聽服。是中鹽者，明鹽、黑鹽、丸鹽、樓魔",
    "T22n1428_042:0867b15": "鹽、支頭鞞鹽、鹵鹽、灰鹽、新陀婆鹽、施盧鞞鹽、",
    "T22n1428_042:0867b16": "海鹽，若比丘有病因緣盡形壽聽服。」爾時",
    "T22n1428_042:0867b17": "病比丘須灰藥，佛言：「聽用灰藥。是中灰藥",
    "T22n1428_042:0867b18": "者，薩闍灰、賓那灰、波羅摩灰，比丘有病因緣",
    "T22n1428_042:0867b19": "盡形壽聽用。」爾時病比丘須闍婆藥，佛言：「聽",
    "T22n1428_042:0867b20": "用。是中闍婆者，馨牛馨莪婆、提尸婆、梨陀",
    "T22n1428_042:0867b21": "步梯夜婆、提薩闍羅婆，比丘有病因緣盡形",
    "T22n1428_042:0867b22": "壽應服。」爾時比丘病須眼藥，佛言：「聽用。是",
    "T22n1428_042:0867b23": "中眼藥者，陀婆闍那，耆羅闍那，比丘有病因",
    "T22n1428_042:0867b24": "緣盡形壽應服。」爾時比丘眼有白瞖生，",
    "T22n1428_042:0867b25": "須人血，白佛，佛言：「聽用。」爾時比丘患眼",
    "T22n1428_042:0867b26": "白瞖，須人骨，佛言：「聽用。」爾時比丘患眼白",
    "T22n1428_042:0867b27": "瞖，須細軟髮。「聽燒末著眼中。」爾時畢陵伽",
    "T22n1428_042:0867b28": "婆蹉患眼痛，得琉璃篦，佛言：「聽為治眼",
    "T22n1428_042:0867b29": "病故畜用。」爾時舍利弗患風，醫教食藕根，",
    "T22n1428_042:0867c01": "爾時大目揵連往舍利弗所問訊已一面坐，",
    "T22n1428_042:0867c02": "語舍利弗言：「所患為差不？」答言：「未差。」復問",
    "T22n1428_042:0867c03": "舍利弗：「何所須？」答言：「須藕根。」目連言：「東方",
    "T22n1428_042:0867c04": "有阿耨大池，水清澄無有塵穢，食之無",
    "T22n1428_042:0867c05": "患。去此不遠，更有池廣五十由旬，其水清",
    "T22n1428_042:0867c06": "澄無有塵穢，有藕根如車軸。若取折之，",
    "T22n1428_042:0867c07": "其汁如乳食之如蜜。去池不遠，有金山",
    "T22n1428_042:0867c08": "崖高五十由旬，是中有七大龍象王兄弟共",
    "T22n1428_042:0867c09": "住，其最少者，供給一閻浮提王；其次大者，",
    "T22n1428_042:0867c10": "供給二天下王；其次轉大者，供給四天下轉",
    "T22n1428_042:0867c11": "輪聖王；伊羅婆尼龍象王，供給天帝釋。彼諸",
    "T22n1428_042:0867c12": "龍象王來下，入池淨澡浴飲水，以鼻拔取",
    "T22n1428_042:0867c13": "藕根，淨洗泥穢而食之，得好容色氣力",
    "T22n1428_042:0867c14": "充足，彼池藕根可得食之。」時舍利弗默",
    "T22n1428_042:0867c15": "然可之。時目連見舍利弗默然，即於舍衛",
    "T22n1428_042:0867c16": "國沒不現，如人屈申臂頃至彼池邊，化",
    "T22n1428_042:0867c17": "作大龍象王，於彼七象王中形色最勝。時",
    "T22n1428_042:0867c18": "彼七龍象王見，皆畏怖毛竪，恐彼來奪我",
    "T22n1428_042:0867c19": "池。爾時大目連見彼七龍象王心懷恐怖，",
    "T22n1428_042:0867c20": "即還復故身。彼即問目連言：「比丘何所須",
    "T22n1428_042:0867c21": "欲耶？」答言：「我須藕根。」語言：「汝須藕根何",
    "T22n1428_042:0867c22": "不早見語？使我恐怖毛竪。」彼即入池澡浴",
    "T22n1428_042:0867c23": "飲水，以鼻拔取藕根洗去泥授與目連。",
    "T22n1428_042:0867c24": "時目連得藕根已，從此池忽然不現，還",
    "T22n1428_042:0867c25": "舍衛國。到祇桓中，授與舍利弗語言：「此是",
    "T22n1428_042:0867c26": "藕根。」舍利弗食已病即得除差，有殘藕根",
    "T22n1428_042:0867c27": "與看病人。看病人先已受請，不肯食之。諸",
    "T22n1428_042:0867c28": "比丘白佛，佛言：「聽看病人受請不受請，食",
    "T22n1428_042:0867c29": "病人殘食。」諸比丘先受食已，至彼聚落，有",
    "T22n1428_042:0868a01": "檀越便請食。食已來還至僧伽藍中，持向",
    "T22n1428_042:0868a02": "者食與諸比丘。諸比丘先已受請不敢受，",
    "T22n1428_042:0868a03": "無人食者便棄之。時有眾烏鳥諍食喚呼。",
    "T22n1428_042:0868a04": "爾時世尊知而故問阿難：「諸烏鳥何故喚呼？」",
    "T22n1428_042:0868a05": "阿難以此事具白世尊，世尊言：「自今已去，",
    "T22n1428_042:0868a06": "聽作餘食法食。彼應持食至彼比丘前",
    "T22n1428_042:0868a07": "語言：『大德！我已受請、若已食，看是知是作",
    "T22n1428_042:0868a08": "餘食法。』彼應取少食之，語言：『我已食止，",
    "T22n1428_042:0868a09": "汝可食之。』應作如是餘食法食。」爾時有",
    "T22n1428_042:0868a10": "長老上座多知識，村間乞食來，聚在一處",
    "T22n1428_042:0868a11": "食。食已，持殘食來至僧伽藍中，與諸比丘。",
    "T22n1428_042:0868a12": "諸比丘先已受請，不肯食之，無人食者便",
    "T22n1428_042:0868a13": "棄之。時有眾烏鳥諍食喚呼。世尊知而故",
    "T22n1428_042:0868a14": "問阿難：「諸烏鳥何故喚呼？」阿難以此事具",
    "T22n1428_042:0868a15": "白世尊，世尊言：「自今已去，聽自持食來作",
    "T22n1428_042:0868a16": "餘食法得食。應如是作，持食至彼比丘",
    "T22n1428_042:0868a17": "所語言：『大德！我已受請、若已食，看是知是",
    "T22n1428_042:0868a18": "作餘食法。』彼應取少食，食已語言：『我止，汝",
    "T22n1428_042:0868a19": "可食。』應作如是餘食法食。」爾時毘舍佉無",
    "T22n1428_042:0868a20": "夷羅母大得新菓，彼作如是念：「我今寧可",
    "T22n1428_042:0868a21": "作食請佛及僧以菓布施。」即便遣人往",
    "T22n1428_042:0868a22": "僧伽藍中白言：「願諸大德受我明日請食。」",
    "T22n1428_042:0868a23": "即於其夜辦種種美食，明日往白時至。爾",
    "T22n1428_042:0868a24": "時世尊著衣持鉢，與千二百五十比丘俱，",
    "T22n1428_042:0868a25": "就毘舍佉無夷羅母請就座而坐。毘舍佉",
    "T22n1428_042:0868a26": "以種種多美飯食飯佛及僧，食已捨鉢，更",
    "T22n1428_042:0868a27": "取一卑床却坐一面。時世尊種種方便開化",
    "T22n1428_042:0868a28": "說法，令得歡喜。爾時世尊為說法已從坐",
    "T22n1428_042:0868a29": "而去。時毘舍佉無夷羅母，行食忘不與菓，",
    "T22n1428_042:0868b01": "彼作如是念：「我為新菓故，請佛及僧設",
    "T22n1428_042:0868b02": "飯。今正行食，忘不與菓。」時即遣人送果",
    "T22n1428_042:0868b03": "至僧伽藍中，與諸比丘。諸比丘已食竟，不",
    "T22n1428_042:0868b04": "肯受之，往白佛，佛言：「若從彼來，應作餘",
    "T22n1428_042:0868b05": "食法食之，如上法。」爾時世尊在王舍城。時",
    "T22n1428_042:0868b06": "有顛狂病比丘，至殺牛處食生肉飲血，病",
    "T22n1428_042:0868b07": "即差。還復本心，畏慎。諸比丘白佛，佛言：「不",
    "T22n1428_042:0868b08": "犯。若有餘比丘有如是病，食生肉飲血",
    "T22n1428_042:0868b09": "病得差者聽食。」爾時世尊在波羅[木*奈]國，時",
    "T22n1428_042:0868b10": "世穀貴乞食難得。時諸比丘乞食不得，往",
    "T22n1428_042:0868b11": "至象厩乞。時彼有鬼神信敬沙門者，即",
    "T22n1428_042:0868b12": "令象死，於彼得象肉食之。世尊慈念告諸",
    "T22n1428_042:0868b13": "比丘：「此是王之兵眾，若王聞者必不歡喜。自",
    "T22n1428_042:0868b14": "今已去，不應食象肉。」時諸比丘在波羅[木*奈]",
    "T22n1428_042:0868b15": "國乞食不得，往馬厩乞。時有信敬沙門",
    "T22n1428_042:0868b16": "鬼神，即令馬死，於彼得馬肉食之。世尊慈",
    "T22n1428_042:0868b17": "愍告諸比丘：「此是王之兵眾，若王聞者必不",
    "T22n1428_042:0868b18": "歡喜。自今已去，不應食馬肉。」爾時比丘",
    "T22n1428_042:0868b19": "於波羅[木*奈]國乞食不得，至能水底行人所",
    "T22n1428_042:0868b20": "乞。時有信敬沙門鬼神，令諸龍死，於彼",
    "T22n1428_042:0868b21": "得龍肉食之。爾時善現龍王從己池出，",
    "T22n1428_042:0868b22": "往世尊所，頭面禮足已，却住一面白佛",
    "T22n1428_042:0868b23": "言：「世尊！有龍能燒一國土若減一國土，諸",
    "T22n1428_042:0868b24": "比丘食此龍肉。善哉！世尊！勿令比丘食龍",
    "T22n1428_042:0868b25": "肉。」時世尊聞善現龍王語，默然受之。時善",
    "T22n1428_042:0868b26": "現見佛聽許，頭面禮佛已還往本處。爾時",
    "T22n1428_042:0868b27": "世尊以此因緣集比丘僧告言：「此龍有",
    "T22n1428_042:0868b28": "大神力有威德，能燒一國土若減一國土，",
    "T22n1428_042:0868b29": "諸比丘食此肉。自今已去，不應食龍肉。」時",
    "T22n1428_042:0868c01": "有比丘在波羅[木*奈]國乞食不得，往旃陀羅",
    "T22n1428_042:0868c02": "家，於彼得狗肉食之。諸比丘乞食，諸狗憎",
    "T22n1428_042:0868c03": "逐吠之，諸比丘作是念：「我等或能食狗肉，",
    "T22n1428_042:0868c04": "故使眾狗憎逐吠我耳。」諸比丘白佛，佛言：",
    "T22n1428_042:0868c05": "「自今已去不得食狗肉，若食得突吉羅。」時",
    "T22n1428_042:0868c06": "世尊在波羅[木*奈]國。時有比丘服吐下藥，有",
    "T22n1428_042:0868c07": "優婆私字蘇卑，至僧伽藍中行看房舍，至",
    "T22n1428_042:0868c08": "病比丘所問言：「何所患苦耶？」答言：「服吐下",
    "T22n1428_042:0868c09": "藥。」問比丘：「何所須欲？」答言：「須肉。」答言：「我",
    "T22n1428_042:0868c10": "當送肉。」即還波羅[木*奈]，遣人持錢買肉，語言",
    "T22n1428_042:0868c11": "男子：「持此錢買肉來。」時波羅[木*奈]不屠殺，彼",
    "T22n1428_042:0868c12": "人周行求肉不得，還至優婆私所白言：「大",
    "T22n1428_042:0868c13": "家知不？今此不殺，遍行求肉不得。」優婆私",
    "T22n1428_042:0868c14": "作如是念：「我許與吐下比丘肉，恐此比丘",
    "T22n1428_042:0868c15": "不得肉，或能命過。若是生死比丘命過者，",
    "T22n1428_042:0868c16": "於出家法中退，若是學人不得前進，若是",
    "T22n1428_042:0868c17": "羅漢則使世間失於福田。」即入後室，持",
    "T22n1428_042:0868c18": "利刀自割髀裹肉，與婢令煮已，持往僧",
    "T22n1428_042:0868c19": "伽藍中，與吐下比丘。婢即如勅持與比丘，",
    "T22n1428_042:0868c20": "比丘食已病即除差。彼優婆私割肉時，舉身",
    "T22n1428_042:0868c21": "患痛極為苦惱。時優婆私夫主先出行還，",
    "T22n1428_042:0868c22": "不見蘇卑。即問：「蘇卑優婆私何處在耶？」答",
    "T22n1428_042:0868c23": "言：「病在內。」即問：「何所患？」即具答因緣。彼夫",
    "T22n1428_042:0868c24": "主言：「未曾有！蘇卑於沙門所有如是信樂，",
    "T22n1428_042:0868c25": "無所愛惜乃至身肉。」蘇卑優婆私作是念：",
    "T22n1428_042:0868c26": "「我今患苦極重，或能以此斷命。我今寧可",
    "T22n1428_042:0868c27": "辦具種種飲食請佛及僧，可作最後見佛",
    "T22n1428_042:0868c28": "及僧因緣。」時即遣人往僧伽藍中白言：「大",
    "T22n1428_042:0868c29": "德！明日受我請食。」時世尊默然受之。即於",
    "T22n1428_042:0869a01": "其夜辦具種種美好飲食，明日往白時到。",
    "T22n1428_042:0869a02": "時世尊著衣持鉢，與諸比丘僧俱，往蘇卑",
    "T22n1428_042:0869a03": "優婆私家就座而坐。知而故問：「優婆私蘇",
    "T22n1428_042:0869a04": "卑何所在？」答言：「病在內。」佛言：「喚優婆私蘇",
    "T22n1428_042:0869a05": "卑來。」彼即入內語言：「佛喚汝。」作如是念：",
    "T22n1428_042:0869a06": "「世尊喚我。」即便速起，身痛即止，瘡復如故",
    "T22n1428_042:0869a07": "不異。時優婆私蘇卑，往佛所頭面禮足却",
    "T22n1428_042:0869a08": "住一面。佛告言：「不應作是！不應作是！蘇卑優",
    "T22n1428_042:0869a09": "婆私！當作如是施如是學，不自苦痛，亦不",
    "T22n1428_042:0869a10": "惱彼。」時蘇卑優婆私手自斟酌美好飲食，",
    "T22n1428_042:0869a11": "食已捨鉢，取小床在一處坐。時世尊為優",
    "T22n1428_042:0869a12": "婆私種種方便說法，令得歡喜。世尊為說",
    "T22n1428_042:0869a13": "法已，從坐而去還至僧伽藍中，往吐下比",
    "T22n1428_042:0869a14": "丘所問言：「蘇卑優婆私送肉與汝不？」答言：",
    "T22n1428_042:0869a15": "「與我肉。」問言：「汝食不？」答言：「食。」復問：「美不？」答",
    "T22n1428_042:0869a16": "言：「美。如是美肉難得。」佛言：「汝癡人，食人肉。",
    "T22n1428_042:0869a17": "自今已去不得食人肉，若食偷蘭遮。及餘",
    "T22n1428_042:0869a18": "可惡肉不應食，若食突吉羅。」爾時世尊在",
    "T22n1428_042:0869a19": "波羅捺。有居士耶輸伽父，往詣佛所頭面",
    "T22n1428_042:0869a20": "禮足却坐一面。爾時世尊無數方便為說",
    "T22n1428_042:0869a21": "法開化，令得歡喜。耶輸伽父聞佛說法開",
    "T22n1428_042:0869a22": "化，心大歡喜已，從坐起，白佛言：「願受我請。」",
    "T22n1428_042:0869a23": "時耶輸伽侍從世尊後，時世尊默然受請，",
    "T22n1428_042:0869a24": "耶輸伽不受請：「佛未聽我曹受別請。」佛",
    "T22n1428_042:0869a25": "言：「有二種請聽受：若請僧、若別請。」爾時有",
    "T22n1428_042:0869a26": "異居士作是念：「作何福德，令僧常得供養，",
    "T22n1428_042:0869a27": "我施不斷絕？」即白佛，佛言：「聽為僧常作",
    "T22n1428_042:0869a28": "食。」彼作如是言：「我不能常為眾僧作食，",
    "T22n1428_042:0869a29": "作何福德令僧常得供養，我施不斷絕？」白",
    "T22n1428_042:0869b01": "佛，佛言：「聽比丘往其舍常與食。」彼作是",
    "T22n1428_042:0869b02": "言：「我不能常為道人作食，作何福德令",
    "T22n1428_042:0869b03": "僧常得供養，我施不斷絕？」白佛，佛言：「聽僧",
    "T22n1428_042:0869b04": "差往食、若送食至僧中，若八日食、若布薩",
    "T22n1428_042:0869b05": "日、若月初日食。」時有居士作是念：「云何作",
    "T22n1428_042:0869b06": "福供養眾僧便成施藥？」白佛，佛言：「聽布",
    "T22n1428_042:0869b07": "施眾僧藥錢。」時有居士，新作房舍無道人",
    "T22n1428_042:0869b08": "住，念言：「云何供養眾僧，令諸比丘在此房",
    "T22n1428_042:0869b09": "住？」白佛，佛言：「聽在房中作粥。若復不住，",
    "T22n1428_042:0869b10": "復聽在房作種種餅及菓。若故不住，當與",
    "T22n1428_042:0869b11": "作飯食。若不住，聽與房錢。若故不住，聽",
    "T22n1428_042:0869b12": "與繩床、木床、坐褥、臥褥、枕地敷。若故不住，",
    "T22n1428_042:0869b13": "應與襯體衣與氈與被。若故不住，與鉢",
    "T22n1428_042:0869b14": "與三衣。若故不住，應與作房排戶鉤、與",
    "T22n1428_042:0869b15": "杖、與革屣、與蓋、與扇、與水瓶、與洗瓶、",
    "T22n1428_042:0869b16": "若盛水器、與浴室瓶及床、與刮污刀、與",
    "T22n1428_042:0869b17": "香熏、與丸香、與房衣。若故不住，沙門一",
    "T22n1428_042:0869b18": "切所須者應與。」爾時世尊在繩床中，時諸比",
    "T22n1428_042:0869b19": "丘乞食，時見有人[(殼一)/牛]牛乳，令犢子飲已復",
    "T22n1428_042:0869b20": "[(殼一)/牛]，犢子口中涎沫出，與乳相似，後遂疑不",
    "T22n1428_042:0869b21": "復飲乳。白佛，佛言：「聽飲，[(殼一)/牛]乳法應爾。」爾",
    "T22n1428_042:0869b22": "時世尊在舍衛國。時諸比丘秋月得病，顏色",
    "T22n1428_042:0869b23": "憔悴形體枯燥癬白。時世尊在靜室作如",
    "T22n1428_042:0869b24": "是念：「諸比丘秋月得病，顏色憔悴形體癬白",
    "T22n1428_042:0869b25": "枯燥。我今當聽諸比丘食何等味？當食常",
    "T22n1428_042:0869b26": "藥不令麁現。」即念言：「有五種藥，是世常用",
    "T22n1428_042:0869b27": "者，酥、油、蜜、生酥、石蜜。我今寧可令諸比丘",
    "T22n1428_042:0869b28": "食之，當食常藥不令麁現，如飯麨法。」作",
    "T22n1428_042:0869b29": "是念已，晡時從靜處起，以此事集比丘",
    "T22n1428_042:0869c01": "僧，以向者在靜處所思念事具告諸比丘：",
    "T22n1428_042:0869c02": "「自今已去，聽諸比丘有病因緣聽服五種",
    "T22n1428_042:0869c03": "藥：酥、油、生酥、蜜、石蜜。」諸病比丘，得種種肥",
    "T22n1428_042:0869c04": "美食，至中不能食，況復五種藥至中能食？",
    "T22n1428_042:0869c05": "爾時藥雖多，病人不能及時服，諸比丘患",
    "T22n1428_042:0869c06": "遂增形體枯燥、顏色憔悴。爾時世尊知而故",
    "T22n1428_042:0869c07": "問阿難：「諸比丘何故形體顏色如是？」時阿難",
    "T22n1428_042:0869c08": "具以上因緣白世尊，佛言：「自今已去，若比",
    "T22n1428_042:0869c09": "丘有病因緣，若時、若非時，聽服五種藥。」時",
    "T22n1428_042:0869c10": "諸病比丘得肥美食不能食，盡與看病",
    "T22n1428_042:0869c11": "人。看病人受請，不食即棄之，諸烏鳥諍食",
    "T22n1428_042:0869c12": "大喚呼。佛知而故問阿難：「烏鳥何故爾？」阿難",
    "T22n1428_042:0869c13": "具以因緣事白佛，佛言：「聽看病比丘，若受",
    "T22n1428_042:0869c14": "請、若不受請，得食病人殘食，無犯。」爾時舍",
    "T22n1428_042:0869c15": "利弗患風，醫教服五種脂：羆脂、魚脂、驢脂、",
    "T22n1428_042:0869c16": "猪脂、失守摩羅脂。白佛，佛言：「聽服。時受時",
    "T22n1428_042:0869c17": "漉時煮，如油法服；非時受、非時漉、非時煮不",
    "T22n1428_042:0869c18": "應服。若服，如法治。」",
    "T22n1428_042:0869c19": "爾時世尊在舍衛國人間遊行，與千二百",
    "T22n1428_042:0869c20": "五十比丘俱。時世穀貴人民飢餓乞食難得，",
    "T22n1428_042:0869c21": "有五百乞人常隨佛後。爾時世尊行未",
    "T22n1428_042:0869c22": "遠，往至道邊樹下，敷尼師壇坐。時有居",
    "T22n1428_042:0869c23": "士，名私呵毘羅，調象師，乘五百乘車，載",
    "T22n1428_042:0869c24": "石蜜從道而過，於道中見佛足跡千輻輪",
    "T22n1428_042:0869c25": "相光明了了，即尋迹而去。遙見世尊在樹",
    "T22n1428_042:0869c26": "下坐顏貌端正諸根寂靜，得上調伏猶如",
    "T22n1428_042:0869c27": "龍象王最勝無比，譬如澄淵無有濁穢。見",
    "T22n1428_042:0869c28": "世尊已，信敬心生，即前頭面禮足却坐一",
    "T22n1428_042:0869c29": "面。時世尊為私呵居士種種方便說法開化，",
    "T22n1428_042:0870a01": "令得歡喜。時私呵居士聞佛說法極大歡",
    "T22n1428_042:0870a02": "喜，即施諸比丘人別一器黑石蜜。諸比丘不",
    "T22n1428_042:0870a03": "受：「世尊未聽我曹受黑石蜜。」白佛，佛言：",
    "T22n1428_042:0870a04": "「聽受黑石蜜。」佛語私呵：「以一器黑石蜜，",
    "T22n1428_042:0870a05": "分與諸比丘。」即受佛教，以一器黑石蜜",
    "T22n1428_042:0870a06": "分與諸比丘。有餘黑石蜜，佛言：「應第二、第",
    "T22n1428_042:0870a07": "三隨意重與。」故復有殘。佛語私呵：「與乞兒。」",
    "T22n1428_042:0870a08": "與乞兒已，故復有殘。佛語私呵：「更隨意第",
    "T22n1428_042:0870a09": "二、第三飽與乞兒。」故復有殘，佛語私呵：「以",
    "T22n1428_042:0870a10": "殘黑石蜜著淨地若無虫水中。何以故？未",
    "T22n1428_042:0870a11": "有見諸天、世人、諸魔、梵王、沙門、婆羅門食此",
    "T22n1428_042:0870a12": "黑石蜜能消者，除如來、無所著、等正覺。」時私",
    "T22n1428_042:0870a13": "呵即如教，持餘黑石蜜著無虫水中，水即",
    "T22n1428_042:0870a14": "煙出作聲，猶如燒大熱鐵著水中其聲振",
    "T22n1428_042:0870a15": "裂，餘黑石蜜著水中，亦復如是水沸作聲。",
    "T22n1428_042:0870a16": "爾時私呵見此已恐怖毛竪，往至佛所頭",
    "T22n1428_042:0870a17": "面禮足却坐一面，以向因緣具白世尊。",
    "T22n1428_042:0870a18": "世尊爾時知私呵心懷恐怖毛竪，種種方便",
    "T22n1428_042:0870a19": "說法開化，令得歡喜，即於座上遠塵離垢",
    "T22n1428_042:0870a20": "得法眼淨，見法得法得增上果，白世尊",
    "T22n1428_042:0870a21": "言：「大德！我歸依佛法僧，為優婆塞。自今已",
    "T22n1428_042:0870a22": "去，不殺生乃至不飲酒。」私呵聞佛說法，",
    "T22n1428_042:0870a23": "極大歡喜，頭面禮佛而去。時比丘乞食時，",
    "T22n1428_042:0870a24": "見白衣作黑石蜜著罽尼，諸比丘疑不敢",
    "T22n1428_042:0870a25": "過中食，白佛，佛言：「聽食，作法應爾。」時諸比",
    "T22n1428_042:0870a26": "丘乞食得軟黑石蜜，白佛，佛言：「聽食。」得黑",
    "T22n1428_042:0870a27": "石蜜漿，佛言：「聽飲。」得磨飡緻，佛言：「聽食。」得",
    "T22n1428_042:0870a28": "白石蜜，佛言：「聽食。」得烏婆陀頗尼，佛言：「聽",
    "T22n1428_042:0870a29": "食。」得水和甘蔗汁，佛言：「聽飲。」得甘蔗",
    "T22n1428_042:0870b01": "汁，佛言：「聽飲。若不醉人，聽非時飲；若醉人，",
    "T22n1428_042:0870b02": "不應飲。若飲，如法治。」得甘蔗，佛言：「聽時",
    "T22n1428_042:0870b03": "食。」爾時世尊在摩竭提人間遊行至王舍",
    "T22n1428_042:0870b04": "城。畢陵伽婆蹉多知識多徒眾，多得酥、油、",
    "T22n1428_042:0870b05": "生酥、蜜、黑石蜜，持與徒眾。遂多積聚藏舉眾",
    "T22n1428_042:0870b06": "器皆滿，大盆、小盆、大鉢、小鉢、匳、大釜、絡囊、漉",
    "T22n1428_042:0870b07": "囊，持串著壁上、龍牙杙上、嚮上、或懸著屋",
    "T22n1428_042:0870b08": "間，下漏上濕，房舍臭穢。時眾多居士，來至",
    "T22n1428_042:0870b09": "僧伽藍中行看房舍，見畢陵伽婆蹉徒眾如",
    "T22n1428_042:0870b10": "是，多積聚飲食眾藥在房共宿臭穢不淨。",
    "T22n1428_042:0870b11": "皆共譏嫌：「沙門釋子多貪無厭，自稱：『我知正",
    "T22n1428_042:0870b12": "法。』如是何有正法？觀是沙門多積飲食眾",
    "T22n1428_042:0870b13": "藥，如似瓶沙王厨庫。」諸比丘聞，其中有少",
    "T22n1428_042:0870b14": "欲知足、行頭陀、知慚愧、樂學戒者，嫌責",
    "T22n1428_042:0870b15": "畢陵伽婆蹉言：「云何多積飲食眾藥在房",
    "T22n1428_042:0870b16": "共宿臭穢不淨？」時諸比丘往白佛。爾時世尊",
    "T22n1428_042:0870b17": "以此因緣集比丘僧，呵責畢陵伽婆蹉徒",
    "T22n1428_042:0870b18": "眾：「汝等所為非，非威儀、非沙門法、非淨行、",
    "T22n1428_042:0870b19": "非隨順行，所不應為。云何多積飲食眾藥",
    "T22n1428_042:0870b20": "在房共宿臭穢不淨？」以無數方便呵責已，",
    "T22n1428_042:0870b21": "告諸比丘：「自今已去，若病比丘，須酥、油、蜜、",
    "T22n1428_042:0870b22": "生酥、黑石蜜，乃至七日應服。若過服，如法",
    "T22n1428_042:0870b23": "治。」爾時世尊，從王舍城人間遊行。(此一條事如上展轉",
    "T22n1428_042:0870b24": "食戒無異，故不出。)",
    "T22n1428_042:0870b25": "爾時比丘患風須藥，醫教漬麥汁。佛言：「聽",
    "T22n1428_042:0870b26": "服。」須油漬麥汁、須頗尼漬麥汁。佛言：「聽服。",
    "T22n1428_042:0870b27": "若時藥和時藥、非時藥和時藥、七日藥和",
    "T22n1428_042:0870b28": "時藥、盡形壽藥和時藥，應受作時藥。非時",
    "T22n1428_042:0870b29": "藥和非時藥、七日藥和非時藥、盡形壽藥",
    "T22n1428_042:0870c01": "和非時藥，應受作非時藥。七日藥和七日",
    "T22n1428_042:0870c02": "藥，盡形壽藥和七日藥，應受作七日藥。盡",
    "T22n1428_042:0870c03": "形壽藥和盡形壽藥，應受作盡形壽藥。」",
    "T22n1428_042:0870c04": "爾時比丘患瘡，須唾塗以銚底熨。比丘",
    "T22n1428_042:0870c05": "白佛，佛言：「聽用。」時有比丘患皰，醫教用",
    "T22n1428_042:0870c06": "人脂，佛言：「聽用。」時有比丘患吐，須細軟",
    "T22n1428_042:0870c07": "髮，佛言：「聽燒已末之水和漉受飲之。」時",
    "T22n1428_042:0870c08": "有比丘，自往塚間，取人髮人脂持去。時諸",
    "T22n1428_042:0870c09": "居士，見皆憎惡污賤。諸比丘白佛，佛言：「聽",
    "T22n1428_042:0870c10": "靜無人時取。」爾時有比丘患身熱，醫教用",
    "T22n1428_042:0870c11": "栴檀，為差病故。比丘白佛，佛言：「聽用。」若",
    "T22n1428_042:0870c12": "沈水、若栴檀、畢陵祇伽羅[少/兔]婆羅，佛言：「聽",
    "T22n1428_042:0870c13": "用塗身。」時諸比丘患蛇入屋，未離欲比丘",
    "T22n1428_042:0870c14": "恐怖，佛言：「聽驚。若以筒盛、若以繩繫，棄之。」",
    "T22n1428_042:0870c15": "而彼不解繩便置地，蛇遂死，佛言：「不應不",
    "T22n1428_042:0870c16": "解，應解。」時諸比丘患鼠入屋，未離欲比丘",
    "T22n1428_042:0870c17": "皆驚畏，佛言：「應驚令出。若作鼠檻盛出棄",
    "T22n1428_042:0870c18": "之。」竟不出置檻內即死，佛言：「應出之，不",
    "T22n1428_042:0870c19": "應不出。」爾時諸比丘患蠍、蜈蚣、蚰蜒入",
    "T22n1428_042:0870c20": "屋，未離欲比丘驚畏，佛言：「若以弊物、若泥",
    "T22n1428_042:0870c21": "團、若掃帚盛裹棄之。」而不解放便死，佛言：",
    "T22n1428_042:0870c22": "「不應不解放，應解放。」爾時佛在王舍城。諸",
    "T22n1428_042:0870c23": "比丘破浴室薪，空木中蛇出螫比丘殺。時",
    "T22n1428_042:0870c24": "世尊慈念，告諸比丘：「彼比丘不生慈心於",
    "T22n1428_042:0870c25": "彼八龍王蛇，以是故為蛇所殺。何等八？毘",
    "T22n1428_042:0870c26": "樓勒叉龍王，次名伽寧，次名瞿曇冥，次名",
    "T22n1428_042:0870c27": "施婆彌多羅，次名多奢伊羅婆尼，次名伽毘",
    "T22n1428_042:0870c28": "羅濕波羅，次名提頭賴託龍王。比丘若慈心",
    "T22n1428_042:0870c29": "於彼八龍王蛇者，不為螫殺。若此比丘",
    "T22n1428_042:0871a01": "慈心於一切眾生者，亦不為彼蛇所螫殺。」",
    "T22n1428_042:0871a02": "佛聽作自護慈念呪：「毘樓勒叉慈、伽寧慈、",
    "T22n1428_042:0871a03": "瞿曇冥慈、施婆彌多羅慈、多奢伊羅摩尼",
    "T22n1428_042:0871a04": "慈、伽毘羅濕波羅慈、提頭賴吒慈，慈念諸龍",
    "T22n1428_042:0871a05": "王、乾闥婆、羅剎娑，今我作慈心，除滅諸毒",
    "T22n1428_042:0871a06": "惡，從是得平復，斷毒滅毒除毒，南無婆伽",
    "T22n1428_042:0871a07": "婆。」佛言：「聽刀破出血以藥塗之，亦聽畜",
    "T22n1428_042:0871a08": "鈹刀。」爾時有比丘病毒，醫教服腐爛藥。",
    "T22n1428_042:0871a09": "「若是已腐爛藥墮地者，應以器盛水和之",
    "T22n1428_042:0871a10": "漉受然後服。若未墮地者，以器承之水和",
    "T22n1428_042:0871a11": "漉服之，不須受。」爾時病毒比丘，醫教服",
    "T22n1428_042:0871a12": "田中泥，佛言：「聽以器盛水和之漉然後受",
    "T22n1428_042:0871a13": "飲。」爾時世尊在王舍城。時耆婆童子，刀治",
    "T22n1428_042:0871a14": "比丘大小便處兩腋下病。時世尊慈念告諸",
    "T22n1428_042:0871a15": "比丘：「此耆婆童子，刀治比丘大小便處及兩",
    "T22n1428_042:0871a16": "腋下病。不應以刀治。何以故？刀利破肉深",
    "T22n1428_042:0871a17": "入故。自今已去，聽以筋、若毛繩急結之，",
    "T22n1428_042:0871a18": "若爪取使斷皮然後著藥。」佛言：「聽作灰",
    "T22n1428_042:0871a19": "藥。」手持不堅牢，佛言：「聽作盛灰藥器。」時器",
    "T22n1428_042:0871a20": "若易破。「聽角作。」爾時世尊患風，醫教和三",
    "T22n1428_042:0871a21": "種藥，喚阿難：「取三種和藥來。」時阿難受佛",
    "T22n1428_042:0871a22": "教，自煮三種和藥已授與佛。時世尊知而",
    "T22n1428_042:0871a23": "故問阿難：「誰煮此藥？」答言：「我自煮。」佛告阿",
    "T22n1428_042:0871a24": "難：「不應自煮而服。若自煮，如法治。」爾時世",
    "T22n1428_042:0871a25": "尊在王舍城，與千二百五十比丘僧俱人間",
    "T22n1428_042:0871a26": "遊行。時世穀貴人民飢餓乞求難得，時有",
    "T22n1428_042:0871a27": "六百乘車載滿飲食隨逐世尊。世尊爾時，",
    "T22n1428_042:0871a28": "從婆闍國人間遊行至毘舍離，時諸淨人，",
    "T22n1428_042:0871a29": "辦具淨食高聲大語，或蓋藏器物。時世尊",
    "T22n1428_042:0871b01": "知而故問阿難：「諸比丘何以作此大聲，猶",
    "T22n1428_042:0871b02": "如捕魚人聲耶？」阿難白佛言：「諸淨人辦具",
    "T22n1428_042:0871b03": "淨食，高聲大語，或蓋藏器物，故有如是大",
    "T22n1428_042:0871b04": "聲。」佛告阿難：「不應界內共食宿煮食食，若",
    "T22n1428_042:0871b05": "食如法治。」爾時諸比丘，持食飲著露地不",
    "T22n1428_042:0871b06": "牢藏，牧牛羊人、若賊持去。諸比丘白佛，佛",
    "T22n1428_042:0871b07": "言：「應在邊房靜處結作淨厨屋。」爾時世尊",
    "T22n1428_042:0871b08": "在毘舍離。時有私呵將軍，是尼揵弟子。時",
    "T22n1428_042:0871b09": "斷事堂，有五百諸梨奢共坐食，無數方便",
    "T22n1428_042:0871b10": "讚歎佛法僧。爾時私呵將軍在座中，聞無",
    "T22n1428_042:0871b11": "數方便讚歎佛法僧，心生信樂，欲往見佛，",
    "T22n1428_042:0871b12": "彼作如是念：「我今寧可白師尼揵往瞿",
    "T22n1428_042:0871b13": "曇所。」時私呵即往白尼揵言：「我欲往瞿曇",
    "T22n1428_042:0871b14": "沙門所。」尼揵語言：「汝說有作法，瞿曇說",
    "T22n1428_042:0871b15": "無作法以化弟子，止不須往。」爾時私呵將",
    "T22n1428_042:0871b16": "軍，本有見佛心即退。諸梨奢如是第二、第",
    "T22n1428_042:0871b17": "三讚歎佛法僧。時私呵將軍聞第二、第三",
    "T22n1428_042:0871b18": "讚時作如是念：「我今寧可不辭尼揵師",
    "T22n1428_042:0871b19": "往見瞿曇，師能使我作何等？」時私呵即往",
    "T22n1428_042:0871b20": "佛所，頭面禮足却坐一面。時世尊為無數",
    "T22n1428_042:0871b21": "方便說法開化，令得歡喜。私呵聞佛方便",
    "T22n1428_042:0871b22": "說法，心大歡喜，白佛言：「我聞瞿曇說無作",
    "T22n1428_042:0871b23": "法以化諸弟子，若有人言：『大德說無作法",
    "T22n1428_042:0871b24": "以化諸沙門。』為是實語法語不耶？」佛語私",
    "T22n1428_042:0871b25": "呵：「或有因緣，方便言：『我說無作法以化諸",
    "T22n1428_042:0871b26": "弟子。』者，是實語法語。或有因緣，方便言：『我",
    "T22n1428_042:0871b27": "說有作法以化諸弟子。』者，是實語法語。或",
    "T22n1428_042:0871b28": "有因緣，方便言：『我說斷滅法以化弟子。』是實",
    "T22n1428_042:0871b29": "語法語。或有因緣，方便言：『我說穢惡法以",
    "T22n1428_042:0871c01": "化弟子。』是實語法語。或有因緣，方便言：『我",
    "T22n1428_042:0871c02": "說調伏法以化弟子。』是實語法語。或有因",
    "T22n1428_042:0871c03": "緣，方便言：『我說滅闇法以化弟子。』是實語法",
    "T22n1428_042:0871c04": "語。或有因緣，方便言：『我說我生已盡不受",
    "T22n1428_042:0871c05": "後身以化弟子。』是實語法語。或有因緣，方",
    "T22n1428_042:0871c06": "便言：『我到無畏處說無畏法以化弟子。』是",
    "T22n1428_042:0871c07": "實語法語。」佛語私呵：「何以故言：『我說無作",
    "T22n1428_042:0871c08": "法，乃至到無畏處以化諸弟子。』是實語法",
    "T22n1428_042:0871c09": "語？我說不作，身行惡、口言惡、心念惡，三",
    "T22n1428_042:0871c10": "種惡不善法不應作。我說作法者，三種善",
    "T22n1428_042:0871c11": "法應作。言我說斷滅法者，斷滅貪欲、瞋恚、",
    "T22n1428_042:0871c12": "愚癡。我說穢惡法者，穢惡身口意業不善",
    "T22n1428_042:0871c13": "法。我說調伏法者，調伏貪欲、瞋恚、愚癡。我",
    "T22n1428_042:0871c14": "說滅闇者，滅諸惡不善闇法。我說我生已",
    "T22n1428_042:0871c15": "盡者，我受生已盡不受胞胎，亦復化人斷",
    "T22n1428_042:0871c16": "於生死。我說到無畏處者，自無所畏復安",
    "T22n1428_042:0871c17": "慰眾生。以是故，私呵！有因緣故，言：『我說無",
    "T22n1428_042:0871c18": "作法，乃至到無畏處以化諸弟子。』是實語",
    "T22n1428_042:0871c19": "法語。」私呵白世尊言：「我歸依佛法僧。自今",
    "T22n1428_042:0871c20": "已去，不殺生乃至不飲酒。」佛語私呵：「好自",
    "T22n1428_042:0871c21": "量宜，然後受戒。汝為國之大臣，人所知",
    "T22n1428_042:0871c22": "識，當益眾人，莫輕舉動後有悔也。」私呵",
    "T22n1428_042:0871c23": "答言：「我於外道沙門婆羅門作弟子時，持",
    "T22n1428_042:0871c24": "幡唱令國中言：『私呵為尼揵作弟子。』我今",
    "T22n1428_042:0871c25": "聞世尊重勅我言：『好自量宜，然後受戒。",
    "T22n1428_042:0871c26": "汝為國之大臣，人所知識，當益眾人，莫輕",
    "T22n1428_042:0871c27": "舉動。』益增信樂。」復白佛言：「大德！我今第二",
    "T22n1428_042:0871c28": "盡形壽歸依佛法僧，不殺生乃至不飲酒。",
    "T22n1428_042:0871c29": "自今已去，於我門中不聽尼楗外道來",
    "T22n1428_042:0872a01": "入，佛諸弟子比丘、比丘尼、優婆塞、優婆夷，於",
    "T22n1428_042:0872a02": "我門中無所罣礙。」佛語私呵：「先尼楗外",
    "T22n1428_042:0872a03": "道，於汝家中晝夜受供養，如取泉水，今何",
    "T22n1428_042:0872a04": "得便斷？」復白佛言：「我從外人聞，沙門瞿曇",
    "T22n1428_042:0872a05": "自稱言：『布施應與我，不應與餘人。與我",
    "T22n1428_042:0872a06": "大得果報，與餘人不得果報。應與我弟",
    "T22n1428_042:0872a07": "子，不應與餘人弟子。與我弟子大得果",
    "T22n1428_042:0872a08": "報，與餘弟子不得果報。』」佛語私呵：「我無",
    "T22n1428_042:0872a09": "是語。若人有慈心，以米泔汁、若盪滌汁，",
    "T22n1428_042:0872a10": "棄著不淨水虫中，使彼虫得此食氣。我說",
    "T22n1428_042:0872a11": "彼猶有福，況復與人。我說布施持戒人得",
    "T22n1428_042:0872a12": "大果報，勝於破戒。」私呵白佛言：「如世尊所",
    "T22n1428_042:0872a13": "說！如世尊所說！我曹自知之。」爾時世尊無",
    "T22n1428_042:0872a14": "數方便為說法開化，令得歡喜，即於座上",
    "T22n1428_042:0872a15": "遠塵離垢得法眼淨，見法得法得果證，白",
    "T22n1428_042:0872a16": "佛言：「我今第三盡形壽歸依佛法僧，不殺",
    "T22n1428_042:0872a17": "生乃至不飲酒。唯願世尊，受我明日請食。」",
    "T22n1428_042:0872a18": "時世尊默然受之。時私呵見佛許已，即起",
    "T22n1428_042:0872a19": "禮佛足而去。於其夜辦具種種美食，明日",
    "T22n1428_042:0872a20": "往白時到。世尊著衣持鉢，與千二百五十",
    "T22n1428_042:0872a21": "比丘俱，往其家敷尼師壇就座而坐。爾時",
    "T22n1428_042:0872a22": "尼揵子等，往詣離奢住處，舉手大哭稱",
    "T22n1428_042:0872a23": "怨言：「此私呵將軍自殺大牛，與沙門瞿曇及",
    "T22n1428_042:0872a24": "諸比丘設飯食。為己殺，知而故食之。」爾時",
    "T22n1428_042:0872a25": "有人，即往私呵所語言：「當知有諸尼揵",
    "T22n1428_042:0872a26": "子，往離奢住處，舉手大哭稱怨言：『私呵將",
    "T22n1428_042:0872a27": "軍自殺牛，為沙門瞿曇及比丘僧設飯食。』」",
    "T22n1428_042:0872a28": "私呵言：「此常日夜為佛比丘僧作怨家，我",
    "T22n1428_042:0872a29": "終不為命故斷眾生命。」爾時私呵將軍，以",
    "T22n1428_042:0872b01": "多美飯食，飯佛及比丘僧已，攝鉢，更取",
    "T22n1428_042:0872b02": "一卑床在一面坐。佛為方便說法開化，令",
    "T22n1428_042:0872b03": "得歡喜。為說法已，從坐起而去。還僧伽",
    "T22n1428_042:0872b04": "藍中，以此因緣集比丘僧告言：「自今已去，",
    "T22n1428_042:0872b05": "若故為殺者不應食。是中故為殺者，若故",
    "T22n1428_042:0872b06": "見、故聞、故疑，有如此三事因緣不淨肉，我",
    "T22n1428_042:0872b07": "說不應食。若見為我故殺、若從可信人邊",
    "T22n1428_042:0872b08": "聞為我故殺、若見家中有頭有皮有毛、",
    "T22n1428_042:0872b09": "若見有脚血。又復此人能作十惡業常是",
    "T22n1428_042:0872b10": "殺者，能為我故殺，如是三種因緣不清淨肉",
    "T22n1428_042:0872b11": "不應食。有三種淨肉應食，若不故見、不",
    "T22n1428_042:0872b12": "故聞、不故疑應食。若不見為我故殺、不",
    "T22n1428_042:0872b13": "聞為我故殺、若不見家中有頭脚皮毛血，",
    "T22n1428_042:0872b14": "又彼人非是殺者，乃至持十善，彼終不為",
    "T22n1428_042:0872b15": "我故斷眾生命，如是三種淨肉應食。若作",
    "T22n1428_042:0872b16": "大祀處肉不應食。何以故？彼作如是意辦",
    "T22n1428_042:0872b17": "具來者當與，是故不應食。若食如法治。」",
    "T22n1428_042:0872b18": "爾時世尊從毘舍離人間遊行，與千二百五",
    "T22n1428_042:0872b19": "十比丘僧俱至蘇彌，從蘇彌至跋提城住。",
    "T22n1428_042:0872b20": "時跋提城有大居士字旻茶，是不蘭迦葉",
    "T22n1428_042:0872b21": "弟子，大富多諸珍寶，多有象馬車乘、奴",
    "T22n1428_042:0872b22": "婢僕使食飲，倉庫溢滿有大威力，隨意所",
    "T22n1428_042:0872b23": "欲周給人物。彼居士入倉時，如車軸孔自",
    "T22n1428_042:0872b24": "然穀出不休，乃至居士出去。其婦復有如",
    "T22n1428_042:0872b25": "是福力，以八斗米作食，供四部兵及四",
    "T22n1428_042:0872b26": "方來乞者，皆使飽足，食故不盡，乃至起去。",
    "T22n1428_042:0872b27": "其兒亦有如是福力，囊盛千兩金，與四部",
    "T22n1428_042:0872b28": "兵及四方來乞者，隨意令足，故不盡，乃至",
    "T22n1428_042:0872b29": "起去。其兒婦亦有如是福力，以一裹香，塗",
    "T22n1428_042:0872c01": "四部兵及四方來乞者，隨意令足，香故不",
    "T22n1428_042:0872c02": "盡，乃至起去。其奴有如是福力，以一犁",
    "T22n1428_042:0872c03": "耕七壟出。其婢有如是福力，以八斗穀",
    "T22n1428_042:0872c04": "與四部兵不盡，乃至起去。其家裏各各諍",
    "T22n1428_042:0872c05": "言：「是我福力。」爾時旻茶居士，聞佛從蘇彌",
    "T22n1428_042:0872c06": "人間遊行至跋提城，彼作如是念：「我今寧",
    "T22n1428_042:0872c07": "可辭師不蘭迦葉至沙門瞿曇所。」念已往",
    "T22n1428_042:0872c08": "師所白言：「大師！我聞佛從蘇彌人間遊行",
    "T22n1428_042:0872c09": "至跋提城，我今欲往見沙門瞿曇。」不蘭迦",
    "T22n1428_042:0872c10": "葉語言：「居士！汝有大福力隨意自在，不",
    "T22n1428_042:0872c11": "應往見沙門瞿曇，沙門瞿曇應來見汝。又",
    "T22n1428_042:0872c12": "法應爾，出家人應來問訊白衣。」彼作如是",
    "T22n1428_042:0872c13": "念：「未曾有沙門為沙門作刺，我何須辭",
    "T22n1428_042:0872c14": "不蘭迦葉。不辭而去，能使我作何等也？」即",
    "T22n1428_042:0872c15": "便往見瞿曇。旻茶居士往世尊所，頭面作",
    "T22n1428_042:0872c16": "禮却住一面。世尊為種種方便說法開化，",
    "T22n1428_042:0872c17": "令得歡喜。爾時旻茶聞佛說法，心大歡",
    "T22n1428_042:0872c18": "喜白佛言：「我是跋提城居士，是不蘭迦葉",
    "T22n1428_042:0872c19": "弟子。」具以已家業福力之事白世尊言：「我",
    "T22n1428_042:0872c20": "家中各各諍言：『是我福力。』唯願世尊為",
    "T22n1428_042:0872c21": "說是誰福力？」佛語旻茶居士：「汝往過去世",
    "T22n1428_042:0872c22": "時，於波羅[木*奈]國作居士，大富多諸財寶庫",
    "T22n1428_042:0872c23": "藏溢滿。前世時婦、兒、兒婦及奴、婢，即今者是。",
    "T22n1428_042:0872c24": "居士！爾時時世穀貴人民飢饉乞求難得，時",
    "T22n1428_042:0872c25": "居士家中共食。時有辟支佛，字多呵樓支，",
    "T22n1428_042:0872c26": "來入乞食。居士言：『汝曹但食，持我分與此",
    "T22n1428_042:0872c27": "仙人。』婦作如是言：『居士但食，持我分與此",
    "T22n1428_042:0872c28": "仙人。』其兒復作如是言：『父母但食，持我分",
    "T22n1428_042:0872c29": "與此仙人。』兒婦及奴、婢亦作如是言：『大家",
    "T22n1428_042:0873a01": "但食，持我分與此仙人。』於是各分食分",
    "T22n1428_042:0873a02": "施辟支佛。居士知不？以是因緣果報，今日",
    "T22n1428_042:0873a03": "等共有如是福力。」爾時世尊無數方便為",
    "T22n1428_042:0873a04": "說法開化，令得歡喜，即於座上遠塵離垢",
    "T22n1428_042:0873a05": "得法眼淨，見法得法得果證，白佛言：",
    "T22n1428_042:0873a06": "「聽我自今已去盡形壽歸依佛法僧為優婆",
    "T22n1428_042:0873a07": "塞，不殺生乃至不飲酒。唯願世尊受我",
    "T22n1428_042:0873a08": "跋提城中七日請。」時世尊默然受之。時居士",
    "T22n1428_042:0873a09": "以世尊及比丘僧默然受請已，即於跋提城",
    "T22n1428_042:0873a10": "中，眾味自具，七日供養佛及比丘僧。時世尊",
    "T22n1428_042:0873a11": "七日受請已，欲往曠野。時旻茶居士以千",
    "T22n1428_042:0873a12": "二百五十牸牛遣人，以象載種種飲食之",
    "T22n1428_042:0873a13": "具，於道路供養佛及比丘僧。世尊爾時七",
    "T22n1428_042:0873a14": "日受供養已，即往曠野。諸比丘在道行，見",
    "T22n1428_042:0873a15": "有人[(殼一)/牛]牛令犢子飲已復[(殼一)/牛]，犢子口中",
    "T22n1428_042:0873a16": "涎出似乳。諸比丘後遂不飲乳，白佛，佛",
    "T22n1428_042:0873a17": "言：「聽飲。[(殼一)/牛]乳法應爾。有五種牛汁、乳酪、生",
    "T22n1428_042:0873a18": "酥、熟酥、醍醐。」行過曠野已，故有餘飲食，",
    "T22n1428_042:0873a19": "彼使人作如是念：「居士大富多有財寶故，",
    "T22n1428_042:0873a20": "為比丘故送此飲食。我今寧可都以此飲",
    "T22n1428_042:0873a21": "食與諸比丘。」時即持飲食與諸比丘。諸比",
    "T22n1428_042:0873a22": "丘不受言：「佛未聽我曹受道路糧。」諸比丘",
    "T22n1428_042:0873a23": "白佛，佛言：「自今已去聽作檀越食受，令淨",
    "T22n1428_042:0873a24": "人償舉，不應自受。若有所須，隨意索取。」",
    "T22n1428_042:0873a25": "爾時世尊從阿牟多羅國人間遊行，至阿",
    "T22n1428_042:0873a26": "摩那城，在翅[少/兔]編髮婆羅門園中住。爾時編",
    "T22n1428_042:0873a27": "髮婆羅門，聞沙門釋種出家從阿牟多羅國",
    "T22n1428_042:0873a28": "至阿摩那城在我園中住，彼作如是念：「沙",
    "T22n1428_042:0873a29": "門瞿曇！有大名稱言：『是如來無所著、應供、",
    "T22n1428_042:0873b01": "正遍知、明行足、為善逝、世間解、無上士、調御丈",
    "T22n1428_042:0873b02": "夫、天人師、佛、世尊。』善哉！我今當見如是無",
    "T22n1428_042:0873b03": "著人。」爾時編髮婆羅門往至世尊所，恭敬",
    "T22n1428_042:0873b04": "問訊已，却坐一面。佛為無數方便說法開",
    "T22n1428_042:0873b05": "化，令得歡喜。時婆羅門聞佛說法極大歡",
    "T22n1428_042:0873b06": "喜，白佛言：「願佛及比丘僧，受我明日請食。」",
    "T22n1428_042:0873b07": "佛言：「今比丘僧多，汝信外道。」婆羅門言：「我",
    "T22n1428_042:0873b08": "雖信外道，眾僧雖多，但受我明日請食。」世",
    "T22n1428_042:0873b09": "尊如是再三語之，婆羅門亦如是再三白",
    "T22n1428_042:0873b10": "世尊，世尊爾時默然受請。婆羅門見佛受",
    "T22n1428_042:0873b11": "已，從坐起而去還家，語親屬言：「我明日",
    "T22n1428_042:0873b12": "請佛及比丘僧供養，所應施設願當助",
    "T22n1428_042:0873b13": "我。」其諸親屬聞之皆喜，或有破薪者、或有",
    "T22n1428_042:0873b14": "作飯者、或有取水者。時婆羅門自莊嚴堂",
    "T22n1428_042:0873b15": "舍敷床座：「佛及比丘僧當在此座。」時阿摩",
    "T22n1428_042:0873b16": "那城中有施盧婆羅門，與五百婆羅門共",
    "T22n1428_042:0873b17": "往，翅[少/兔]婆羅門常恭敬宗仰之。時施盧婆",
    "T22n1428_042:0873b18": "羅門與五百婆羅門俱往其家，翅[少/兔]婆",
    "T22n1428_042:0873b19": "羅門常法，見其來起出迎之請人屋坐，其",
    "T22n1428_042:0873b20": "日見來亦不出迎亦不請坐，但見自莊嚴",
    "T22n1428_042:0873b21": "堂舍敷好床座。施盧問言：「為欲娶婦？為",
    "T22n1428_042:0873b22": "欲嫁女？為欲請王？為欲大祠耶？」彼即答",
    "T22n1428_042:0873b23": "言：「我亦不娶婦乃至請王，我欲作大祠，",
    "T22n1428_042:0873b24": "請佛及比丘僧千二百五十人。沙門瞿曇有",
    "T22n1428_042:0873b25": "大名稱，如來無所著、應供、正遍知、明行足、為",
    "T22n1428_042:0873b26": "善逝、世間解、無上士、調御丈夫、天人師、佛、世",
    "T22n1428_042:0873b27": "尊。」施盧問翅[少/兔]言：「實是佛耶？」答言：「實是佛。」",
    "T22n1428_042:0873b28": "再三問言：「實是佛耶？」答言：「實是。」問言：「佛在",
    "T22n1428_042:0873b29": "何處住？我今欲見。」時翅[少/兔]舉右手示言：「乃",
    "T22n1428_042:0873c01": "在彼青林中住。」施盧作如是念：「我不應",
    "T22n1428_042:0873c02": "空往，當持何物往見沙門瞿曇也？」即自念",
    "T22n1428_042:0873c03": "言：「今有八種漿，是古昔無欲仙人所飲：梨",
    "T22n1428_042:0873c04": "漿、閻浮漿、酸棗漿、甘蔗漿、[卄/(麩夫+生)]菓漿、舍樓伽漿、婆",
    "T22n1428_042:0873c05": "樓師漿、蒲桃漿。」爾時施盧婆羅門持此",
    "T22n1428_042:0873c06": "八種漿往詣佛所，恭敬問訊却坐一面。時",
    "T22n1428_042:0873c07": "世尊為方便說法開化，令得歡喜。施盧聞",
    "T22n1428_042:0873c08": "法極大歡喜，即以八種漿施比丘僧。比丘",
    "T22n1428_042:0873c09": "不敢受言：「佛未聽我曹受八種漿。」比丘白",
    "T22n1428_042:0873c10": "佛，佛言：「聽飲八種漿，若不醉人應非時",
    "T22n1428_042:0873c11": "飲；若醉人，不應飲，若飲如法治。亦不應以",
    "T22n1428_042:0873c12": "今日受漿留至明日，若留如法治。」爾時世",
    "T22n1428_042:0873c13": "尊從此住處至摩羅人間遊行，向波婆城。",
    "T22n1428_042:0873c14": "時波婆城諸摩羅，聞世尊與千二百五十",
    "T22n1428_042:0873c15": "比丘俱，從摩羅人間遊行向波婆城，自共",
    "T22n1428_042:0873c16": "作制：「世尊當來皆應共迎，若不迎者罰金",
    "T22n1428_042:0873c17": "百兩。」時有摩羅子，字盧夷，無有信樂於佛",
    "T22n1428_042:0873c18": "法僧，是阿難白衣時親友。時阿難遙見盧夷",
    "T22n1428_042:0873c19": "語言：「甚善盧夷！汝能自出迎佛。」彼答言：「大",
    "T22n1428_042:0873c20": "德！我不以是出迎。波婆城中皆共作制：『若",
    "T22n1428_042:0873c21": "不出迎佛者，罰金百兩。』以是因緣故來，非",
    "T22n1428_042:0873c22": "信敬故來。」時阿難聞之不樂，即往世尊所，",
    "T22n1428_042:0873c23": "白言：「此波婆城中有摩羅子，字盧夷，是我",
    "T22n1428_042:0873c24": "白衣時親友。善哉！世尊！願為佐助，令彼得",
    "T22n1428_042:0873c25": "信樂。」佛語阿難：「此有何難？若復有如是者，",
    "T22n1428_042:0873c26": "猶不為難。」爾時世尊即以慈心感盧夷摩",
    "T22n1428_042:0873c27": "羅令詣世尊，猶如有人引導而往。如是",
    "T22n1428_042:0873c28": "盧夷往佛所，頭面禮足已却住一面。爾時",
    "T22n1428_042:0873c29": "世尊無數方便為其說法開化，令得歡喜，",
    "T22n1428_042:0874a01": "即時得遠塵離垢得法眼淨，見法得法得",
    "T22n1428_042:0874a02": "果證，白佛言：「大德！我自今已去，歸依佛法",
    "T22n1428_042:0874a03": "僧，為優婆塞，不殺生乃至不飲酒。唯願",
    "T22n1428_042:0874a04": "世尊常受我衣服飲食醫藥臥具。」佛告盧夷：",
    "T22n1428_042:0874a05": "「汝今學人，以有明智遠塵離垢得法眼淨。",
    "T22n1428_042:0874a06": "便言：『常受我衣服、飲食、醫藥、臥具。』復更有餘",
    "T22n1428_042:0874a07": "學人，已有明智遠塵離垢得法眼淨，亦當",
    "T22n1428_042:0874a08": "復言：『常受我衣服飲食醫藥臥具。』」爾時世尊",
    "T22n1428_042:0874a09": "波婆城中不偏受一人請，時城內家家各",
    "T22n1428_042:0874a10": "斂飲食聚在一處，飯佛及僧。時盧夷往作",
    "T22n1428_042:0874a11": "食處看，唯無餅，彼即於夜辦具種種餅，明",
    "T22n1428_042:0874a12": "日與諸比丘。諸比丘不受言：「佛未聽我曹",
    "T22n1428_042:0874a13": "前食受餅。」諸比丘白佛，佛言：「聽受。」時世尊",
    "T22n1428_042:0874a14": "從波婆城至阿頭。時阿頭住處有二比丘",
    "T22n1428_042:0874a15": "是常剃髮人，父子出家。時二比丘聞佛從",
    "T22n1428_042:0874a16": "波婆至阿頭，彼作如是念：「我曹當辦具何",
    "T22n1428_042:0874a17": "等供養世尊？」其父語兒言：「我今當求剃髮",
    "T22n1428_042:0874a18": "處，汝可往作錢處求作，若有所得當辦",
    "T22n1428_042:0874a19": "具粥供養世尊。」時父即往為人剃髮，兒即",
    "T22n1428_042:0874a20": "往作錢賃作，有所得物，盡為辦粥，持往",
    "T22n1428_042:0874a21": "供養世尊。世尊知而故問阿難：「何處得此",
    "T22n1428_042:0874a22": "粥？」阿難即以此事具白佛，佛言：「出家人不",
    "T22n1428_042:0874a23": "應為白衣剃髮，除欲出家者。若剃髮人出",
    "T22n1428_042:0874a24": "家，不應畜剃刀，若畜如法治。」時眾僧得",
    "T22n1428_042:0874a25": "剃髮刀，白佛，佛言：「聽畜。」爾時世尊從阿頭",
    "T22n1428_042:0874a26": "至迦摩羅。諸比丘得如是根藥，阿漏彌那、",
    "T22n1428_042:0874a27": "漏比那、漏提婆、檀豆、檀盧乾漏、私羅漏，諸比",
    "T22n1428_042:0874a28": "丘不受言：「佛未聽我曹受如是根藥。」白佛，",
    "T22n1428_042:0874a29": "佛言：「聽受。」是中迦摩羅國諸比丘，得如是盡",
    "T22n1428_042:0874b01": "形壽藥，沙蔓那、摩訶沙蔓那、杏子、人兜兜漏、",
    "T22n1428_042:0874b02": "秦敵梨蓼，諸比丘不受言：「佛未聽我等",
    "T22n1428_042:0874b03": "受如是盡形壽藥。」比丘白佛，佛言：「聽受。」爾",
    "T22n1428_042:0874b04": "時世尊從迦摩羅至迦維羅衛國。畢陵伽婆",
    "T22n1428_042:0874b05": "蹉在彼國住，患脚劈破，醫教塗脚。白佛，",
    "T22n1428_042:0874b06": "佛言：「聽塗。」不知以何藥塗？白佛，佛言：「聽",
    "T22n1428_042:0874b07": "以酥油若脂塗。」手捉酥油臭，佛言：「聽用",
    "T22n1428_042:0874b08": "塗藥篦。」時手塗脚手膩，佛言：「聽脚脚相塗。」",
    "T22n1428_042:0874b09": "塗脚藥著淺器中不堅密，佛言：「聽作瓶。」",
    "T22n1428_042:0874b10": "若患坌塵，佛言：「聽作蓋。」時油瓶舉處不堅",
    "T22n1428_042:0874b11": "牢。佛言：「聽著床下、若懸著壁上、龍牙杙上。」",
    "T22n1428_042:0874b12": "時諸比丘患頭痛，醫教頂上著油，白佛，",
    "T22n1428_042:0874b13": "佛言：「聽著。」彼畏慎不敢用香油著，佛言：「聽",
    "T22n1428_042:0874b14": "著。油法應爾。」時比丘患風，醫教作除風藥，",
    "T22n1428_042:0874b15": "是中除風藥者，烝稻穀、烝酒糟、若大麥，若",
    "T22n1428_042:0874b16": "諸治風草、若麩糠、若煮小便。白佛，佛言：「聽時。」",
    "T22n1428_042:0874b17": "畢陵伽婆蹉須銚煮，佛言：「聽畜。」眾僧得",
    "T22n1428_042:0874b18": "大銚。佛言：「聽畜。」畢陵伽婆蹉得三種釜：銅",
    "T22n1428_042:0874b19": "釜、鐵釜、土釜。佛言：「聽畜。眾僧亦爾，聽畜。」後",
    "T22n1428_042:0874b20": "得瓶、銅瓶、鐵瓶、瓦瓶，佛言：「聽畜。眾僧亦爾，",
    "T22n1428_042:0874b21": "聽畜。」畢陵伽婆蹉得煎餅鏊，佛言：「聽畜。眾",
    "T22n1428_042:0874b22": "僧亦爾，聽畜。」畢陵伽婆蹉得銅杓得樽，",
    "T22n1428_042:0874b23": "佛言：「聽畜。眾僧亦爾，聽畜。」",
    "T22n1428_042:0874b24": "四分律卷第四十二"
}