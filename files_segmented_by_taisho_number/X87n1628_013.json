{
    "X87n1628_013:0426a15": "佛法金湯編卷第十三",
    "X87n1628_013:0426a17": "會稽沙門　心泰　編",
    "X87n1628_013:0426a18": "天台沙門　真清　閱",
    "X87n1628_013:0426a19": "杜衍",
    "X87n1628_013:0426a20": "衍。字世昌。越州山陰人。慶曆中拜相。時號清白宰相。",
    "X87n1628_013:0426a21": "封祁國公。以張方平好佛。常咲恠之。有醫者朱生游",
    "X87n1628_013:0426a22": "二公間。一日公呼生診脉。生謂使者曰。往白公言。看",
    "X87n1628_013:0426a23": "楞嚴經未了。及至。揖坐謂曰。老夫以君踈通不意。近",
    "X87n1628_013:0426a24": "亦闒茸。聖人微言無出孔孟。所謂楞嚴何等語耶。生",
    "X87n1628_013:0426b01": "曰。公未讀此經。何知不及孔孟。因袖中出其卷。公觀",
    "X87n1628_013:0426b02": "之不覺終軸。大驚曰。方平知之不以告我。即命駕見",
    "X87n1628_013:0426b03": "之。方平曰。譬如失物忽已得之。但當喜其得。不必悔",
    "X87n1628_013:0426b04": "其晚也(統紀)。",
    "X87n1628_013:0426b05": "王古",
    "X87n1628_013:0426b06": "古。字敏仲。東都人。三槐祜之曾孫也。古甞游黃龍翠",
    "X87n1628_013:0426b07": "巖。與晦堂楊岐輩同為禪侶。又悟彌陀淨土法門。乃",
    "X87n1628_013:0426b08": "作直指淨土決疑集三卷。又撰法寶錄十卷。以藏經",
    "X87n1628_013:0426b09": "諸函隨其次第為之目錄。而釋其因緣。凡佛會之先",
    "X87n1628_013:0426b10": "後。華譯之異同。皆於是著之(通考)。",
    "X87n1628_013:0426b11": "李遵勗",
    "X87n1628_013:0426b12": "遵勗。字用和。探索宗要有年。聞慈照所舉因緣。頓明",
    "X87n1628_013:0426b13": "大法。述偈曰。參禪須是鐵漢。著手心頭便判。直趣無",
    "X87n1628_013:0426b14": "上菩提。一切是非莫管。照結而印之。仁宗天聖中遵",
    "X87n1628_013:0426b15": "勗廣傳燈錄三十卷。帝賜名天聖廣燈錄。御製序。遵",
    "X87n1628_013:0426b16": "勗讚佛詩云。仲尼推大聖。老氏稱古皇。天上及天下。",
    "X87n1628_013:0426b17": "應更無比量(傳灯)。",
    "X87n1628_013:0426b18": "呂惠卿",
    "X87n1628_013:0426b19": "惠卿。字吉甫。福建人。號鐵船居士。仕至參政。於法界",
    "X87n1628_013:0426b20": "觀研味已久。後看李長者華嚴合論。心地豁然。說偈",
    "X87n1628_013:0426b21": "曰。欲見文殊久。馳心向五臺。誰知黃卷上。指出玅光",
    "X87n1628_013:0426b22": "來(普灯)。惠卿因戍邊暇日遊五臺。至中臺。忽雲霧四合",
    "X87n1628_013:0426b23": "暴風雷雨聲振林壑。斯須有物狀如蒼虬半出雲霧",
    "X87n1628_013:0426b24": "間。惠卿駭甚。及稍霽。見一童子體黑被髮。以蒲自足",
    "X87n1628_013:0426c01": "纏至肩。袒右膊。手執梵。夾問惠卿曰。卿何見而駭如",
    "X87n1628_013:0426c02": "此。曰夙有障緣。遇茲惡境。童子曰。卿何求而至此。曰",
    "X87n1628_013:0426c03": "願見大士。童子曰欲見何為。曰甞覧華嚴。欲望大士",
    "X87n1628_013:0426c04": "發啟解心。庶幾箋釋流行。童子曰。諸佛玅意。簡易明",
    "X87n1628_013:0426c05": "白。先德註意可解。如十地品釋文不過數紙。今時註",
    "X87n1628_013:0426c06": "近百卷。破碎大道。惠卿曰。童子敢呵前輩乎。童子咲",
    "X87n1628_013:0426c07": "曰。卿謬矣。此間一草一木無非文殊。惠卿即頓首。拜",
    "X87n1628_013:0426c08": "起之間。童子現大士形。跨獅子。隱隱雲中不見。惠卿",
    "X87n1628_013:0426c09": "悔過。期再見童子。忽現童子於香几上呵曰。胡為住",
    "X87n1628_013:0426c10": "相貪著之甚耶。惠卿曰。正欲世人咸見大士示化之",
    "X87n1628_013:0426c11": "真容耳。乃命畵工圖之。頃刻不見(華嚴感應傳)。",
    "X87n1628_013:0426c12": "陳師道",
    "X87n1628_013:0426c13": "師道。字無己。號後山居士。彭城人。少刻苦好學。元祐",
    "X87n1628_013:0426c14": "中蘇軾孫覺傳堯俞薦於朝。授徐州教授。元符三年",
    "X87n1628_013:0426c15": "詔治泰陵。登封令婁异請因餘力修少林道場。成曰",
    "X87n1628_013:0426c16": "面壁蘭社。師道為記。略曰。孔氏之門。顏閔冉皆無傳。",
    "X87n1628_013:0426c17": "仲弓之後有荀卿。曾參之後有孟軻。端木賜之後有",
    "X87n1628_013:0426c18": "莊休。而荀孟莊之後無聞焉。李氏之傳關尹。尹之傳",
    "X87n1628_013:0426c19": "復無聞焉。釋自能仁二十八世而為達磨。又六世而",
    "X87n1628_013:0426c20": "為曹谿。至於今又十有五世矣。而儒老子之徒欲校",
    "X87n1628_013:0426c21": "源委。誤矣(后山集)。",
    "X87n1628_013:0426c22": "李覯",
    "X87n1628_013:0426c23": "覯。字泰伯。盱江人。皇祐二年范文正公表薦之。就門",
    "X87n1628_013:0426c24": "除一官。復充太學說書。未幾而卒。甞著潛書。力於排",
    "X87n1628_013:0427a01": "佛。明教嵩公携輔教編謁之。覯方留意讀佛經。乃悵",
    "X87n1628_013:0427a02": "然曰。吾輩議論尚未及一卷心經。佛道豈易知耶。其",
    "X87n1628_013:0427a03": "門下士黃漢傑者。以書詰之。覯答之。略曰。民之欲善。",
    "X87n1628_013:0427a04": "盖其天性。古之儒者用於世。必有以教道之。民之耳",
    "X87n1628_013:0427a05": "目口鼻心智百骸皆有所主。其異端何暇及哉。後之",
    "X87n1628_013:0427a06": "儒者用於世。則無以教道之。民之耳目口鼻心智百",
    "X87n1628_013:0427a07": "骸皆無所主。舍浮屠何適哉(瑩中文集)。",
    "X87n1628_013:0427a08": "陳瓘",
    "X87n1628_013:0427a09": "瓘。字瑩中。號了翁。又號華嚴居士。南劍州沙縣人。甞",
    "X87n1628_013:0427a10": "為司諫。諡忠肅公。立朝骨鯁。有古人風烈。甞謁靈源",
    "X87n1628_013:0427a11": "清禪師。執聞見以求解會。師曰。執解何宗。何日偶諧。",
    "X87n1628_013:0427a12": "離却心意識而參。絕却聖凡路而學。然後可也。公乃",
    "X87n1628_013:0427a13": "開悟。寄師偈曰。書堂兀坐萬機休。日暖風柔草木幽。",
    "X87n1628_013:0427a14": "誰識二千年遠事。如今只在眼睛頭。宣和初奏議曰。",
    "X87n1628_013:0427a15": "儒與釋跡異而道同。不善用者用其跡。如梁之用齋",
    "X87n1628_013:0427a16": "戒。漢之求神仙是也。善用者用其心。如我宋祖宗是",
    "X87n1628_013:0427a17": "也。用其迹則泥。泥則可得而攻。用其心則通。通則無",
    "X87n1628_013:0427a18": "得而議也。用老子之無為而斯民休息。用釋氏之饒",
    "X87n1628_013:0427a19": "益而天下莫與爭。老氏曰智者不言。釋氏曰止止勿",
    "X87n1628_013:0427a20": "說。孔氏曰默而識之。此祖宗之所躬行。而非有言之",
    "X87n1628_013:0427a21": "士所能議哉(資監)。公撰三千有門頌曰。不思議假非偏",
    "X87n1628_013:0427a22": "假。此假本具一切法。真空不空非但空。圓中圓滿非",
    "X87n1628_013:0427a23": "但中。是故四門之初門。即是不可思議假。凡夫心具",
    "X87n1628_013:0427a24": "即佛具。取著不圓則不具。惟一具字顯今宗。入此宗",
    "X87n1628_013:0427b01": "者甚希有(光教志)。公甞曰。佛法之要不在文字。而亦不",
    "X87n1628_013:0427b02": "離於文字。不在多讀。只金剛經一卷足矣。此經要處",
    "X87n1628_013:0427b03": "只九箇字。阿耨多羅三藐三菩提。梵語九字。華言只",
    "X87n1628_013:0427b04": "一覺字耳。中庸誠字即此字也。此經於一切有名有",
    "X87n1628_013:0427b05": "相有覺有見皆掃為虗妄。其所建立者獨此九字。其",
    "X87n1628_013:0427b06": "字一。其物一。是一以貫之之一。非一二三四之一也。",
    "X87n1628_013:0427b07": "是不誠無物之物。非萬物散殊之物也。年過五十宜",
    "X87n1628_013:0427b08": "當留意。勿復因循。此與日用事百不相妨。獨在心不",
    "X87n1628_013:0427b09": "忘耳。但日讀一遍。讀之千遍。其旨自明。早知則早得",
    "X87n1628_013:0427b10": "力也(文憲通考)。",
    "X87n1628_013:0427b11": "劉安世",
    "X87n1628_013:0427b12": "安世。字器之。大名人。號元城。元祐中為中書舍人。甞",
    "X87n1628_013:0427b13": "曰。孔子佛氏之言相為終始。孔子之言毋意毋必毋",
    "X87n1628_013:0427b14": "固無我。佛之言無我無人無眾生無壽者。其言第若",
    "X87n1628_013:0427b15": "出一人。但孔子以三綱五常為道。故色色空空之說",
    "X87n1628_013:0427b16": "微開其端。令人自得耳。孔子之心佛心也。假若天下",
    "X87n1628_013:0427b17": "無三綱五常則禍亂又作。人無噍類矣。豈佛之心乎。",
    "X87n1628_013:0427b18": "故儒釋道其心皆一。門庭施設不同耳。又曰。古今大",
    "X87n1628_013:0427b19": "儒著論毀佛法者。盖有說也。且彼尾重則此首輕。今",
    "X87n1628_013:0427b20": "為儒佛弟子者。各主其教。猶鼎足也。令一足失。可乎。",
    "X87n1628_013:0427b21": "則鼎必覆矣。彼世之小儒不知此理。見前輩或毀佛",
    "X87n1628_013:0427b22": "教。亦從而詆之。以謂佛法皆無足取。非也。士大夫多",
    "X87n1628_013:0427b23": "以禪為戲。此事乃佛究竟之法。豈可戲而為一笑之",
    "X87n1628_013:0427b24": "資乎。此亦宜戒。所謂禪之一字。於六經中亦有此理。",
    "X87n1628_013:0427c01": "佛易其名。達磨西來。此話大行。佛法到今果弊矣。只",
    "X87n1628_013:0427c02": "認色相。若渠不來。佛法之滅久矣。又上根聰悟多喜",
    "X87n1628_013:0427c03": "其說。故其說流通。某之南遷。雖平日於吾儒及老先",
    "X87n1628_013:0427c04": "生得力。然亦不可謂於此事不得力。世事有大於生",
    "X87n1628_013:0427c05": "死者乎。此事獨一味理會生死有箇見處。則貴賤禍",
    "X87n1628_013:0427c06": "福輕矣。老先生極通曉。但不言耳。又曰。溫公著論詆",
    "X87n1628_013:0427c07": "釋氏云。其玅不能出吾書。其誕吾不信也。某問如何",
    "X87n1628_013:0427c08": "是玅。曰無我。千經萬論只辨一箇我字。又問。如何是",
    "X87n1628_013:0427c09": "誕。曰其言天堂地獄不足信。曰佛之設此。俾人易惡",
    "X87n1628_013:0427c10": "向善耳。且鄒衍謂天地之外如神州赤縣者八九。莊",
    "X87n1628_013:0427c11": "子言六合之外聖人存而不論。凡人耳目所不及。安",
    "X87n1628_013:0427c12": "知其無。公曰。吾欲扶教耳(鳴道集)。",
    "X87n1628_013:0427c13": "查道",
    "X87n1628_013:0427c14": "道。字湛然。徙居海陵。性至孝。鑿氷求鯉以養母。以文",
    "X87n1628_013:0427c15": "行稱於時。擢賢良。仕至待制。守襄州日。聰禪師住石",
    "X87n1628_013:0427c16": "門請道為撰僧堂記。略曰。自佛法廣被。達磨西來。具",
    "X87n1628_013:0427c17": "信根者求證本源。衣不禦寒食不充腹。及正法漸漓。",
    "X87n1628_013:0427c18": "人法替怠。百丈禪師乃營棟宇以安老病。邇來禪剎",
    "X87n1628_013:0427c19": "競構宏壯。少年初學恣臥其間。殊不知化緣者勞形",
    "X87n1628_013:0427c20": "苦骨。施財者徼福懺罪。明因果者如臥銕床。若當冤",
    "X87n1628_013:0427c21": "敵。自非朝夕密密增長聖胎。其次親善知識者志求",
    "X87n1628_013:0427c22": "解脫。可以暫容其形。龍神攸護。其或心汩盖纏。身利",
    "X87n1628_013:0427c23": "溫暖。不察無明。不知命縮。惟記語言。自謂究竟。紀盡",
    "X87n1628_013:0427c24": "遷謝。墮彼惡趣。文夫猛利得不動心者哉。",
    "X87n1628_013:0428a01": "黃庭堅",
    "X87n1628_013:0428a02": "庭堅。字魯直。號山谷道人。謫涪州別駕。因號涪翁。後",
    "X87n1628_013:0428a03": "謫黔州。寓開元寺。寺有摩圍泉。又號摩圍老人。元祐",
    "X87n1628_013:0428a04": "中為太史。甞參黃龍心禪師求入道捷徑。師曰。只如",
    "X87n1628_013:0428a05": "仲尼道。二三子以我為隱乎。吾無隱乎爾。太史尋常",
    "X87n1628_013:0428a06": "如何理論。公擬對。師云不是不是。公迷悶不已。一日",
    "X87n1628_013:0428a07": "侍師山行。桂花盛開。師云聞桂花香麼。公曰聞。師曰",
    "X87n1628_013:0428a08": "吾無隱乎爾。公遂有省。因訪黃龍死心新禪師。新問",
    "X87n1628_013:0428a09": "云。死必死。學士死。彼此燒作灰堆。向什麼處相見。公",
    "X87n1628_013:0428a10": "無語。新云。晦堂處參得底用未著在。後謫黔南。忽有",
    "X87n1628_013:0428a11": "省。乃云。尋常被天下老和尚謾却多少。唯有死心道",
    "X87n1628_013:0428a12": "人不肯。可謂真實相為。公在黔。止酒絕慾。讀大藏經",
    "X87n1628_013:0428a13": "三年。常曰。利衰毀譽稱譏苦樂。此之八風於四威儀",
    "X87n1628_013:0428a14": "中未甞相離。雖古之元聖大智。有立於八風之外者",
    "X87n1628_013:0428a15": "乎。非學道不知也。公有發願文。略曰。我從昔來。因癡",
    "X87n1628_013:0428a16": "有愛。飲酒食肉。增長愛渴。入邪見林。不得解脫。今者",
    "X87n1628_013:0428a17": "對佛。發大誓願。願從今日。盡未來世。不復淫欲。願從",
    "X87n1628_013:0428a18": "今日。盡未來世。不復飲酒。願從今日。盡未來世。不復",
    "X87n1628_013:0428a19": "食肉。願我以此。盡未來際。忍事誓願。根塵清淨。具足",
    "X87n1628_013:0428a20": "十忍。不由他教。入一切智。隨順如來。於無盡眾生界",
    "X87n1628_013:0428a21": "中現作佛事。十方洞徹。萬德莊嚴。於剎剎塵塵為我",
    "X87n1628_013:0428a22": "求證。開我迷雲。稽首如空。等一痛切。公與胡少汲書",
    "X87n1628_013:0428a23": "曰。公道學頗得力。治病之方當深求禪悅。照破生死",
    "X87n1628_013:0428a24": "之根。則憂患淫怒無處安脚。疾既無根。枝葉不能為",
    "X87n1628_013:0428b01": "害。投子聰師．海會演師道行高重。不愧古人。皆可親",
    "X87n1628_013:0428b02": "近。若從文章之士。學妄言綺語。只增無明種子也。撰",
    "X87n1628_013:0428b03": "荊南承天院記。略曰。儒者論一佛寺之費。盖中民百",
    "X87n1628_013:0428b04": "家之產。實生民糓帛之蠧。雖予亦謂之然也。然天下",
    "X87n1628_013:0428b05": "之善人少而惡人多。王者之刑賞以治其外。佛者之",
    "X87n1628_013:0428b06": "禍福以治其內。則於世教豈小補哉。而儒者甞欲合",
    "X87n1628_013:0428b07": "而軋之。是何理也。吉州慈恩寺仁壽塔記。略曰。隋文",
    "X87n1628_013:0428b08": "皇帝方隱約時。有異人以舍利一掬遺之曰。以此福",
    "X87n1628_013:0428b09": "蒼生。因忽不見。後周失御。隋文受命。仁壽改元。詔分",
    "X87n1628_013:0428b10": "舍利三十。置浮圖於天下高爽之地。皆發光現瑞。二",
    "X87n1628_013:0428b11": "年又以所餘舍利五十有三。分置五十三州。皆選有",
    "X87n1628_013:0428b12": "德行僧調護。至其州卜吉地為浮圖。吉州發蒙寺其",
    "X87n1628_013:0428b13": "一也(傳灯并本集)。",
    "X87n1628_013:0428b14": "晁說之",
    "X87n1628_013:0428b15": "說之。字以道。濟北人。自號景遷。官至待制。甞撰仁王",
    "X87n1628_013:0428b16": "般若經序。明智法師碑論。監明州鹽場日。常往南湖",
    "X87n1628_013:0428b17": "訪明智。聞三千境觀之說。欣然願學。通其旨。晚年日",
    "X87n1628_013:0428b18": "誦法華。自號天台教僧(統紀)。又從事禪學。故山谷有念",
    "X87n1628_013:0428b19": "公坐癯禪。守心如縛虎之句。說之甞答趙子和書。略",
    "X87n1628_013:0428b20": "曰。我釋迦牟尼佛與阿彌陀佛憫此眾生。乃同一願",
    "X87n1628_013:0428b21": "力。於無量無邊法門之外建立此法門。釋迦賓之也。",
    "X87n1628_013:0428b22": "彌陀主之也。釋迦生之也。彌陀家之也。釋迦於病藥",
    "X87n1628_013:0428b23": "之也。彌陀使之終身不死也。釋迦之土猶逆旅也。彌",
    "X87n1628_013:0428b24": "陀之土猶鄉間也。自西竺以望安樂國。與震旦之望",
    "X87n1628_013:0428c01": "安樂國一也。",
    "X87n1628_013:0428c02": "胡安國",
    "X87n1628_013:0428c03": "安國。字康侯。諡文定。紹聖中對策。詞幾萬言。哲宗親",
    "X87n1628_013:0428c04": "擢為第三。除太學錄。建炎中除徽猷閣待制。後以寶",
    "X87n1628_013:0428c05": "文閣學士致仕。晚號草庵。久依上封才禪師。得言外",
    "X87n1628_013:0428c06": "之旨。禪人舉斬猫兒話問公。公以偈答曰。手握乾坤",
    "X87n1628_013:0428c07": "殺活機。縱橫施設在臨時。滿堂兔馬非龍象。大用堂",
    "X87n1628_013:0428c08": "堂總不知。又寄上封有曰。祝融峰似杜城天。萬古江",
    "X87n1628_013:0428c09": "山在目前。須信死心元不死。夜來秋月又同圓(普灯)。",
    "X87n1628_013:0428c10": "張商英",
    "X87n1628_013:0428c11": "商英。字天覺。號無盡居士。童兒日記萬言。趙抃薦之。",
    "X87n1628_013:0428c12": "召赴闕。袖草茆憂國書以進徽宗。大觀四年六月以",
    "X87n1628_013:0428c13": "公入相。時久旱。是夕大雨。御書商霖二字賜之。初因",
    "X87n1628_013:0428c14": "入僧寺見藏經嚴整。怫然曰。吾孔聖之教不如胡人",
    "X87n1628_013:0428c15": "之書耶。夜坐長思憑紙閣筆。妻向氏曰。何不睡去。公",
    "X87n1628_013:0428c16": "曰。吾正此著無佛論。向氏曰。既言無佛。何論之有。當",
    "X87n1628_013:0428c17": "著有佛論可耳。公默而止。後詣同列。見佛龕前維摩",
    "X87n1628_013:0428c18": "經。信手開視。有云。此病非地大。亦不離地大。倐然會",
    "X87n1628_013:0428c19": "心。因借歸細讀。向氏曰。讀此經始可著無佛論。公由",
    "X87n1628_013:0428c20": "是深信佛道。初謁東林總禪師。遂蒙印可。公漕江西",
    "X87n1628_013:0428c21": "見兜率悅禪師。相與夜談及宗門事。公曰。比看傳燈",
    "X87n1628_013:0428c22": "尊宿機緣。惟疑德山托缽話。悅曰。若疑此話。其餘則",
    "X87n1628_013:0428c23": "是心思意解。何曾至大安樂境界。公憤然。就榻屢起。",
    "X87n1628_013:0428c24": "夜將五皷。不覺踢翻溺器。忽大有省發。即叩悅門謂",
    "X87n1628_013:0429a01": "悅曰。已捉得賊了也。悅曰贓在何處。公擬議。悅曰都",
    "X87n1628_013:0429a02": "運且寢。翼旦。公乃述偈曰。皷寂鐘沉托鉢回。岩頭一",
    "X87n1628_013:0429a03": "拶語如雷。果然只得三年活。莫是遭他授記來。公著",
    "X87n1628_013:0429a04": "護法論。首云。孔子曰朝聞道夕死可矣。以仁義忠信",
    "X87n1628_013:0429a05": "為道耶。則孔子固有仁義忠信矣。以長生久視為道",
    "X87n1628_013:0429a06": "耶。則曰夕死可矣。是果求聞何道哉。豈非大覺慈尊",
    "X87n1628_013:0429a07": "識心見性無上菩提之道也。不然則列子何以謂孔",
    "X87n1628_013:0429a08": "子曰。丘聞西方有大聖人。不治而不亂。不言而自信。",
    "X87n1628_013:0429a09": "不化而自行。蕩蕩乎民無能名焉。列子學孔子者也。",
    "X87n1628_013:0429a10": "而遽述此說。信不誣矣。孔子聖人也。尚尊其道。而今",
    "X87n1628_013:0429a11": "之學孔子者。未讀百千卷之書。先以排佛為急務者。",
    "X87n1628_013:0429a12": "何也。",
    "X87n1628_013:0429a13": "徐俯",
    "X87n1628_013:0429a14": "俯。字師川。懷奇負氣。七歲能詩。為其舅黃山谷所知。",
    "X87n1628_013:0429a15": "甞扣問靈源清禪師禪道。師答以書。略曰。古之達人",
    "X87n1628_013:0429a16": "所以鑒世間如影響。了聖道如蘧廬者。無他。自徹心",
    "X87n1628_013:0429a17": "源而已(云云)。俯靖康初為尚書員外郎。與朝士同志",
    "X87n1628_013:0429a18": "者掛鉢於天寧之擇木堂。力參圓悟。悟亦喜其見地",
    "X87n1628_013:0429a19": "超邁。一日至書記寮指悟頂相曰。這老漢脚根猶未",
    "X87n1628_013:0429a20": "點地在。悟[((白日+田)/廾)*頁]面曰。罋裡何曾走却鱉。俯曰且喜老漢",
    "X87n1628_013:0429a21": "脚根點地。悟曰莫謗他好(普灯)。俯跋護法論曰。無盡居",
    "X87n1628_013:0429a22": "士護法之心可謂至矣。於三教中皆有勸戒。然苦口",
    "X87n1628_013:0429a23": "者是良藥。逆耳者是忠言。其實指敺陽修之過者。余",
    "X87n1628_013:0429a24": "知無他。亦罰一誡百之謂也。覧者宜悉焉。",
    "X87n1628_013:0429b01": "蔣之奇",
    "X87n1628_013:0429b02": "之奇。字頴叔。仁宗朝舉賢良方正科。試六論。官至翰",
    "X87n1628_013:0429b03": "林學士同知樞密院事。甞作楞伽經序。略曰。之奇甞",
    "X87n1628_013:0429b04": "苦楞伽經難讀。又難得善本。太子太保致政張公施",
    "X87n1628_013:0429b05": "此經。而眉山蘇子瞻為書而刻之板。以為金山常住。",
    "X87n1628_013:0429b06": "金山長老佛印大師了元持以見寄。之奇為之言曰。",
    "X87n1628_013:0429b07": "佛之所說經總十二部。而其多至於五千卷。方其正",
    "X87n1628_013:0429b08": "法流通之時。人有聞半偈得一句而悟入者。盖不可",
    "X87n1628_013:0429b09": "為量數。至於像法末法之後。去聖既遠。人始溺於文",
    "X87n1628_013:0429b10": "字。有入海筭沙之困。於一真體乃慢不省解。於是有",
    "X87n1628_013:0429b11": "祖師出焉。直指人心見性成佛。以為教外別傳。於動",
    "X87n1628_013:0429b12": "容發語之頃。而上根利器之人已目擊而得之矣。之",
    "X87n1628_013:0429b13": "奇過南都謁張公。親聞公說自三司使翰林學士出",
    "X87n1628_013:0429b14": "守滁州。一日入瑯玡僧舍見一經函。發而視之。廼楞",
    "X87n1628_013:0429b15": "伽經也。恍然覺其前生之所書。筆畫宛然。自以為宿",
    "X87n1628_013:0429b16": "習之緣矣。人之以是一真不滅之性。而生死去來於",
    "X87n1628_013:0429b17": "天地之間。其為世數。雖折天下之草木以為籌筯不",
    "X87n1628_013:0429b18": "能筭之矣。然以淪於死生。神識疲耗不能復記。惟圓",
    "X87n1628_013:0429b19": "明不昧之人知焉。有如張公以高文大冊再中制舉。",
    "X87n1628_013:0429b20": "登侍從。秉鈞軸。出入朝廷逾四十年。風烈事業。播人",
    "X87n1628_013:0429b21": "耳目。則其前身當為大善知識無足疑者。其能記憶",
    "X87n1628_013:0429b22": "前世之事。豈不謂信然哉。",
    "X87n1628_013:0429b23": "郭祥正",
    "X87n1628_013:0429b24": "祥正。字功甫。官至殿中丞。所居有醉吟庵。功甫自當",
    "X87n1628_013:0429c01": "塗絕江謁舒州白雲端禪師。師問曰牛淳乎。功甫曰",
    "X87n1628_013:0429c02": "淳矣。師叱之。功甫拱手而立。師曰淳乎淳乎。南泉．大",
    "X87n1628_013:0429c03": "溈無異此也。乃贈偈曰。牛來山中。水足草足。牛出山",
    "X87n1628_013:0429c04": "去。東觸西觸。一日到黃梅東山請演禪師說法。乃於",
    "X87n1628_013:0429c05": "法座前拈香云。此一瓣香爇向爐中。為光明雲遍滿",
    "X87n1628_013:0429c06": "法界。供養我堂頭師兄禪師。伏願於此雲中方廣座",
    "X87n1628_013:0429c07": "上。擘開面門放出先師頂相與諸人描貌。何以如此。",
    "X87n1628_013:0429c08": "白雲岩畔舊相逢。昨日今朝事不同。夜靜水寒魚不",
    "X87n1628_013:0429c09": "飡。一爐香散白蓮風(資監并統紀)。",
    "X87n1628_013:0429c10": "秦觀",
    "X87n1628_013:0429c11": "觀。字少游。號太虗公。高郵人。元祐初東坡以賢良方",
    "X87n1628_013:0429c12": "正薦於朝。除太學博士。官至國子編修。東坡又甞薦",
    "X87n1628_013:0429c13": "於安石王公。安石曰。君奇秦君。口之而不置。我得其",
    "X87n1628_013:0429c14": "文。手之而不釋。觀門世事佛。聞端獅子道風。一日端",
    "X87n1628_013:0429c15": "至高郵。觀請就廣慧寺升座。端以手自指云。天上無",
    "X87n1628_013:0429c16": "雙月。人間只一僧。一堂風冷淡。千古意分明。觀肯之",
    "X87n1628_013:0429c17": "(僧傳)。有五百羅漢圖記。寶林．龍井等記(文具淮海集)。",
    "X87n1628_013:0429c18": "林逋",
    "X87n1628_013:0429c19": "逋。字君復。梅聖俞為逋撰詩序。略曰。天聖中。聞寧海",
    "X87n1628_013:0429c20": "西湖之上有林君。嶄嶄有聲。若高峰瀑泉。望之可愛。",
    "X87n1628_013:0429c21": "即之逾清。挹之甘潔而不厭也。君咸平景德間會天",
    "X87n1628_013:0429c22": "子修封禪。未及詔聘。終老不及施用於時。及其歿矣。",
    "X87n1628_013:0429c23": "諡曰和靖先生。甞作詩送慈雲懺主。謁金陵王安石",
    "X87n1628_013:0429c24": "曰。高牙熊軾隱鈴齋。棠樹陰濃長綠苔。丞相望尊賓",
    "X87n1628_013:0430a01": "謁少。清言應待道人來。天竺孱顏暫掩扉。講香浮穗",
    "X87n1628_013:0430a02": "上行衣。白猿聲裡生公石。莫遣移文怨晚歸。酬天竺",
    "X87n1628_013:0430a03": "慈雲大師詩曰。林表飛來色。猶慙久卜隣。沿回一水",
    "X87n1628_013:0430a04": "路。夢想五天人。謝絕空園草。沉冥滿几塵。暮雲如有",
    "X87n1628_013:0430a05": "得。寧謝寄聲頻(本集)。",
    "X87n1628_013:0430a06": "尹洙",
    "X87n1628_013:0430a07": "洙。字師魯。深於春秋。慶曆初遷起居舍人。貶均州監",
    "X87n1628_013:0430a08": "稅而卒。其孫尹和靖也。初師魯疾革。而范資政命朱",
    "X87n1628_013:0430a09": "炎夜往候之。師魯謂炎曰。吾死生如何。炎曰脈不可",
    "X87n1628_013:0430a10": "也。師魯曰。吾亦自知。因說素學佛於法昭禪師。吾今",
    "X87n1628_013:0430a11": "資此也。及其夕三鼓。屏人隱几而終。其神不亂(輔教編)。",
    "X87n1628_013:0430a12": "包拯",
    "X87n1628_013:0430a13": "拯。字希仁。慶曆中為御史中丞。後拜樞密。諡孝肅。天",
    "X87n1628_013:0430a14": "性嚴厲。未甞有笑容。人謂包公笑比黃河清。公為京",
    "X87n1628_013:0430a15": "兆尹。民有自陳以白金百兩寄我者亡矣。今還其家。",
    "X87n1628_013:0430a16": "其子不受。望公召其子還之。公嘆異。即召其子語之。",
    "X87n1628_013:0430a17": "其子辭曰。先父存日無白金私寄他室。二人相讓久",
    "X87n1628_013:0430a18": "之。公乃以金付在城寺院。修冥福以薦幽爽(本傳)。",
    "X87n1628_013:0430a19": "江公望",
    "X87n1628_013:0430a20": "公望。字民表。釣臺人。徽宗朝除左司諫。蔬食清修。述",
    "X87n1628_013:0430a21": "菩提文．念佛方便文以勸道俗。有子早亡。託夢舅氏",
    "X87n1628_013:0430a22": "曰。為稟吾父。乞就天寧寺看寶積經。庶歸生善處。吾",
    "X87n1628_013:0430a23": "父修行功業已成。冥府有金字碑云。嚴州江公望身",
    "X87n1628_013:0430a24": "居言責。志慕苦空。躬事熏修。心無愛染。動靜不忘。於",
    "X87n1628_013:0430b01": "佛法言談罔失於宗風。名預脫於幽關。身必歸於淨",
    "X87n1628_013:0430b02": "土。宣和末知廣德軍。一旦無病面西而化。公望甞曰。",
    "X87n1628_013:0430b03": "利根之人。念念不生。心心無所。六根杳寂。諸識消落。",
    "X87n1628_013:0430b04": "法法全真。門門絕待。瞥爾遂成真如實觀。初機後學",
    "X87n1628_013:0430b05": "唯除賓客寒溫時。大小便利時。可暫停念。如或未免",
    "X87n1628_013:0430b06": "葷茹。睡臥未至昏瞑。乃至營辦家事。種種作務。自不",
    "X87n1628_013:0430b07": "用舍。亦自不相妨礙。心口念念聲聲稱誦聖號。更有",
    "X87n1628_013:0430b08": "甚邪思惡慮敢萌於心。自然純一無雜。若能都攝六",
    "X87n1628_013:0430b09": "根淨念相繼。不過旬月便成三昧。所謂是心作佛。是",
    "X87n1628_013:0430b10": "心是佛。上根大器一念直超。平展之流善觀方便。",
    "X87n1628_013:0430b11": "楊時",
    "X87n1628_013:0430b12": "時。字中立。號龜山先生。明道門人。學有本源。為一世",
    "X87n1628_013:0430b13": "儒宗。徽宗朝為國子祭酒。甞曰。微生高乞醯以與人。",
    "X87n1628_013:0430b14": "孔子不以為直。維摩經云。直心是大道場。儒佛至此",
    "X87n1628_013:0430b15": "實無二理。又曰。圓覺經云。作止任滅是四病。作即助",
    "X87n1628_013:0430b16": "長。止即不芸。任滅即無事(鳴道集)。時與東林總禪師友",
    "X87n1628_013:0430b17": "善。謂師曰。禪學雖高。却於儒學未有所得。師曰。儒學",
    "X87n1628_013:0430b18": "緊要處也記得些子。且道君子無入而不自得。得個",
    "X87n1628_013:0430b19": "甚麼。時默然。師又與時言十識。第八庵摩羅識。此言",
    "X87n1628_013:0430b20": "白淨無垢。第九阿賴耶識。此言善惡種子。白淨無垢",
    "X87n1628_013:0430b21": "即孟子之言性善。性善則可謂探其本也。言善惡混。",
    "X87n1628_013:0430b22": "乃於善惡未萌處(資監)。時又問曰。孟子道性善是否。師",
    "X87n1628_013:0430b23": "曰是。時又問性何以善言。師曰。本然之性不與惡對。",
    "X87n1628_013:0430b24": "後朱子謂總老此語却是(西山讀書記)。",
    "X87n1628_013:0430c01": "游酢",
    "X87n1628_013:0430c02": "酢。字定夫。與楊時同學於伊川之門。徽宗朝除監察",
    "X87n1628_013:0430c03": "御史。甞謁開福寧禪師乞指心要。師曰。道不在說與",
    "X87n1628_013:0430c04": "示也。說示者方便耳。須用就己知歸。外求有相佛。與",
    "X87n1628_013:0430c05": "汝不相似也。酢默然。後致書於師曰。儒者執父子君",
    "X87n1628_013:0430c06": "臣夫婦兄弟朋友各盡其分。罔有不合道者。釋氏謂",
    "X87n1628_013:0430c07": "世間虗幻。要人反常反道。旨殊用異。而聲可入心可",
    "X87n1628_013:0430c08": "通哉。師答曰。人溺情塵愛網。晝思夜度無一息之停。",
    "X87n1628_013:0430c09": "須力與之決。願收其心之放。死生乃可出。若只括其",
    "X87n1628_013:0430c10": "同異。盡分於父子數者之間。我習內熏。愛緣外染。於",
    "X87n1628_013:0430c11": "道何能造合。能反厥常則心自通。道自合。不然。難以",
    "X87n1628_013:0430c12": "口舌爭也(資監)。",
    "X87n1628_013:0430c13": "韓駒",
    "X87n1628_013:0430c14": "駒。字子蒼。政和初除正字終徽猷閣待制。江西詩派",
    "X87n1628_013:0430c15": "之一也。甞問道於草堂清禪師。致書云。近閱傳燈。言",
    "X87n1628_013:0430c16": "通意料。頗合於心。但世緣萬緒。情習千端。未易消釋。",
    "X87n1628_013:0430c17": "須有切要明心處。毋悋指教。清答云。欲究此事。善惡",
    "X87n1628_013:0430c18": "二途皆勿萌於心。能障人智眼。文字亦不必多看。塞",
    "X87n1628_013:0430c19": "自悟之門。子蒼得此指導。乃述意云。鐘鼎山林無二",
    "X87n1628_013:0430c20": "致。閒中意趣靜中身。都將聞見歸虗照。養性存心不",
    "X87n1628_013:0430c21": "問人。",
    "X87n1628_013:0430c22": "呂正己",
    "X87n1628_013:0430c23": "正己。顯謨閣學士。參長蘆且庵仁禪師。甞問師曰。衣",
    "X87n1628_013:0430c24": "裏藏珠是甚麼人。師起抖擻曰一物也無。正己唯唯。",
    "X87n1628_013:0431a01": "師贈偈曰。君今親切到長蘆。抖擻衣衫一物無。此去",
    "X87n1628_013:0431a02": "逢人如有問。但言風急浪花麤。正己投機偈云。針芥",
    "X87n1628_013:0431a03": "相投夙有緣。千年孤立雪庭寒。禪人若問前程事。萬",
    "X87n1628_013:0431a04": "里長安到不難。師可之(資監)。",
    "X87n1628_013:0431a06": "佛法金湯編卷第十三天台如惺重校"
}