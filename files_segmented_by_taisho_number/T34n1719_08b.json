{
    "T34n1719_08b:0302c19": "folio_8b 法華文句記卷第八之二",
    "T34n1719_08b:0302c21": "唐天台沙門湛然述",
    "T34n1719_08b:0302c22": "釋五百弟子受記品釋五百弟子受記品",
    "T34n1719_08b:0302c23": "先標五百，故須作「受」字。「五百是數」等，非要。",
    "T34n1719_08b:0302c24": "「上二周」下問也。次「上為」下答也。亦具四悉，初",
    "T34n1719_08b:0302c25": "文世界三品異故，又「上來」下對治除嫌惡故，",
    "T34n1719_08b:0302c26": "又「默念」下為人生大善故，又「權實」下第一義",
    "T34n1719_08b:0302c27": "理非言念故。「上來何意」下但是釋疑，非四",
    "T34n1719_08b:0302c28": "悉數。「我等於佛」下述領不及，上中根聞譬，",
    "T34n1719_08b:0302c29": "具領五時及法身地，中止方便見勝應身，",
    "T34n1719_08b:0303a01": "如來猶斥領所不及；我今聞此雖欲領會，",
    "T34n1719_08b:0303a02": "豈能逾於四大弟子，當知所領之外不及處",
    "T34n1719_08b:0303a03": "多，是故亦云「所不能宣」。然聞迦葉、身子具",
    "T34n1719_08b:0303a04": "領，如來委述非全昧旨，但仰佛法高深，未",
    "T34n1719_08b:0303a05": "敢逾於先悟耳。「助宣我法」等者，若以本",
    "T34n1719_08b:0303a06": "望迹，豈不曾於過去佛所或助單半單滿",
    "T34n1719_08b:0303a07": "等，而必須滿中相帶及開等耶？對於今佛",
    "T34n1719_08b:0303a08": "出五濁世，宜引開權廢會等化，是故皆從",
    "T34n1719_08b:0303a09": "同類以說，如文殊引往光照東方，豈無餘",
    "T34n1719_08b:0303a10": "途引同例耳。「自捨」至「方便也」者，若據除佛",
    "T34n1719_08b:0303a11": "之言，補處亦應不測，既其不測，本迹難量，",
    "T34n1719_08b:0303a12": "何但曾於過去諸佛，亦可本與過去佛齊，",
    "T34n1719_08b:0303a13": "就過去佛本復難量，或當亦是過去佛師，",
    "T34n1719_08b:0303a14": "何但齊耶？言「七方便」者，且以偏圓相對論",
    "T34n1719_08b:0303a15": "耳。故知遠本冥寞良難，若爾，此是迹中本耳。",
    "T34n1719_08b:0303a16": "六波羅蜜互相收攝，具如《止觀》第二記。《大品．",
    "T34n1719_08b:0303a17": "富樓那品》六度互嚴。「在文可解云云」者，經文",
    "T34n1719_08b:0303a18": "相狀對義分明。又如諸文所列五時，純是",
    "T34n1719_08b:0303a19": "善道者於中亦有差品不同，若無女人必",
    "T34n1719_08b:0303a20": "無惡道，或時有女人亦無惡道，如阿閦佛",
    "T34n1719_08b:0303a21": "國雖有女人而無女事，無量壽國二種俱",
    "T34n1719_08b:0303a22": "無，不同之相不可具列，但以乘戒各有三",
    "T34n1719_08b:0303a23": "品互相交絡，略可準知。「月藏第九法食」等者，",
    "T34n1719_08b:0303a24": "法食，聞法也。如安養界下品生人，在蓮華",
    "T34n1719_08b:0303a25": "中常聞彌陀、觀音說法。法喜食者，聞法歡",
    "T34n1719_08b:0303a26": "喜，正聞屬法食，聞已為喜食。禪食者，謂以",
    "T34n1719_08b:0303a27": "禪法自資，不須段食，或可法即是喜。《月藏》",
    "T34n1719_08b:0303a28": "第五，十善各十功德，亦與《淨名》十善是菩薩",
    "T34n1719_08b:0303a29": "淨土意同，故一一文末皆云後作佛等。彼第",
    "T34n1719_08b:0303b01": "五經〈信敬品〉云：「戒清淨平等，所謂十善業道",
    "T34n1719_08b:0303b02": "休息，休息殺生獲十功德。何等為十：一者",
    "T34n1719_08b:0303b03": "於諸眾生得無所畏，二者於諸眾生得大",
    "T34n1719_08b:0303b04": "慈心，三者斷惡習業，四者少病決斷，五者",
    "T34n1719_08b:0303b05": "長命，六者非人所護，七者無諸惡夢，八者",
    "T34n1719_08b:0303b06": "無怨，九者不畏惡道，十者命終生善道。若",
    "T34n1719_08b:0303b07": "能以此息殺善根，迴向菩提必到菩提，成",
    "T34n1719_08b:0303b08": "無上智，到菩提時彼離諸害仗，長壽眾生",
    "T34n1719_08b:0303b09": "來生其土。」下九並十，從「若能」已下去並同。",
    "T34n1719_08b:0303b10": "故菩薩因時行於不殺為淨土因，而自不殺、",
    "T34n1719_08b:0303b11": "教他不殺等四法具足，後成佛時十類眾生",
    "T34n1719_08b:0303b12": "同生其土。故《淨名》云：「十善是菩薩淨土，菩薩",
    "T34n1719_08b:0303b13": "成佛時命不中夭等眾生來生其土。」故《智論》",
    "T34n1719_08b:0303b14": "中菩薩行於一行，皆具四法方成淨因。「身",
    "T34n1719_08b:0303b15": "子示嗔」等，具如《止觀》第二所引。文中正意語",
    "T34n1719_08b:0303b16": "示為凡夫外道，故云「三毒邪見」，但兼出於",
    "T34n1719_08b:0303b17": "示小乘習、示通二義，故更言之。「云云」者，令",
    "T34n1719_08b:0303b18": "具引事列行，兼諸聖者各有偏示。「陳如」等",
    "T34n1719_08b:0303b19": "者，問：若其居首別記，何不初周記耶？答：大",
    "T34n1719_08b:0303b20": "小緣別兩初不同，引物希向二意各異，垂",
    "T34n1719_08b:0303b21": "迹之法不可一準。「譬說有二」至「顯實」者，皆",
    "T34n1719_08b:0303b22": "云領法譬者，故前開譬本中直作開權顯",
    "T34n1719_08b:0303b23": "實，則應三周及信解五百領解文也，三節開",
    "T34n1719_08b:0303b24": "文意在於此。言「譬如有人即二乘人」者，二",
    "T34n1719_08b:0303b25": "乘機耳。小機當起爾時猶大。醉有二義，與",
    "T34n1719_08b:0303b26": "前墮落中二義意同，初是幼稚譬著五欲，",
    "T34n1719_08b:0303b27": "但如法師常不輕等，或一句結緣，次是善弱",
    "T34n1719_08b:0303b28": "或五品初未入相似，故云弱耳。以由結緣",
    "T34n1719_08b:0303b29": "厚薄不同，遂名無明以為輕重，故云「醉有",
    "T34n1719_08b:0303c01": "二種」，當知貧人本來先醉，如蒙肴膳受已",
    "T34n1719_08b:0303c02": "而臥，三教助道猶如肴膳，更以異方便助",
    "T34n1719_08b:0303c03": "顯第一義也。肴膳食已便消，如方便教非",
    "T34n1719_08b:0303c04": "究竟益，往在大通佛所，未結大緣已前歷",
    "T34n1719_08b:0303c05": "諸味中並聞三教，及至法華雖聞圓頓，",
    "T34n1719_08b:0303c06": "但成結緣如繫珠也。「無價」至「真如智寶也」",
    "T34n1719_08b:0303c07": "者，此是約教，乃以了因而為繫珠。教中詮",
    "T34n1719_08b:0303c08": "理故云「真如」，教是智用故云「智寶」。約受化",
    "T34n1719_08b:0303c09": "者，教能生智亦名為智，寶有二義，俱是智",
    "T34n1719_08b:0303c10": "家之寶。「繫其衣裏」者，初結緣時具足二衣，",
    "T34n1719_08b:0303c11": "具慚愧故、有信樂故，方能結緣；退大墮惡",
    "T34n1719_08b:0303c12": "則無外衣，若約現無信樂乃似內衣亦無，",
    "T34n1719_08b:0303c13": "且據當時所繫內種仍存與本信俱，義如",
    "T34n1719_08b:0303c14": "內衣猶在，但是衣弊非全無衣，故親友示",
    "T34n1719_08b:0303c15": "還示衣裏，即是示本慚信時也。據此而言，",
    "T34n1719_08b:0303c16": "無衣繫身理亦無失。「起已遊行」至「求於小",
    "T34n1719_08b:0303c17": "乘衣食」者，應更求於寶衣天饌，而但求於",
    "T34n1719_08b:0303c18": "纔蔽身之衣、劣充軀之食者，由向他國故",
    "T34n1719_08b:0303c19": "也。文中二釋他義皆成，若論有求今日稍",
    "T34n1719_08b:0303c20": "切，故云「厭苦」等。「若魔佛相望」等者，今日初",
    "T34n1719_08b:0303c21": "得小乘之他，且從大小以說，故知若往他",
    "T34n1719_08b:0303c22": "國求濟，非但衣食不充，亦迷所繫之寶，",
    "T34n1719_08b:0303c23": "示珠之友居本土故。「勸貿譬得記作佛意」",
    "T34n1719_08b:0303c24": "者，珠雖價直無數眾寶，必須貿易方有濟",
    "T34n1719_08b:0303c25": "用，了因內解雖復究竟，必以種易現，以昔",
    "T34n1719_08b:0303c26": "一解一切解而貿一行一切行，珠體不竭貿",
    "T34n1719_08b:0303c27": "亦無窮，故須更聽更修方顯寶之功用。如",
    "T34n1719_08b:0303c28": "《華嚴》中得摩尼珠，十種瑩治方能雨寶，解行",
    "T34n1719_08b:0303c29": "相稱方堪佛記，從是已後則具有寂滅忍",
    "T34n1719_08b:0304a01": "衣，首楞嚴食自行化他無量眾寶，無功用位",
    "T34n1719_08b:0304a02": "彼此不窮。「三周皆有此意」者，若以繫珠望",
    "T34n1719_08b:0304a03": "上二周，法說但在佛樹者，初坐道樹思用",
    "T34n1719_08b:0304a04": "大時，以法說時未論往古；且據現文，若譬",
    "T34n1719_08b:0304a05": "周中在二萬億佛，彼亦未論塵點界故。然",
    "T34n1719_08b:0304a06": "上中二周豈不亦有於大通佛所曾繫珠",
    "T34n1719_08b:0304a07": "耶？如探領中尚領法身，豈止道樹？且約現",
    "T34n1719_08b:0304a08": "文耳。但由根利聞便信解，不假指昔，是",
    "T34n1719_08b:0304a09": "故未論。故前文中以發軫學小為中間，故",
    "T34n1719_08b:0304a10": "不唯在道樹時也。「某年」等言，亦唯在穢不",
    "T34n1719_08b:0304a11": "通二周。「無量佛寶」者，寶由貿得故，亦可",
    "T34n1719_08b:0304a12": "云得佛之寶，即利他也。",
    "T34n1719_08b:0304a13": "釋受學無學人記品釋受學無學人記品",
    "T34n1719_08b:0304a14": "因緣初文應具四悉，學無學別即世界，見道",
    "T34n1719_08b:0304a15": "位即為人，脩道位即對治，無學位即第一義。",
    "T34n1719_08b:0304a16": "又得記即第一義。約教者，三教如文，「研如",
    "T34n1719_08b:0304a17": "來藏」去圓教。又如通序中釋若約觀心者，",
    "T34n1719_08b:0304a18": "六即之中究竟即為無學位，餘四名為學，理",
    "T34n1719_08b:0304a19": "即非學非無學。又六即者，通皆非學非無",
    "T34n1719_08b:0304a20": "學，分真已去而學而無學。「云云」者，如向略舉。",
    "T34n1719_08b:0304a21": "「二人在上數中」者，在多知識中列，今之得記",
    "T34n1719_08b:0304a22": "何為在此？答中總論得記，在千二百中仍",
    "T34n1719_08b:0304a23": "是下根中之上流耳。雖有多人所識，意為",
    "T34n1719_08b:0304a24": "引下根故也。若爾不答上問，問意何不",
    "T34n1719_08b:0304a25": "同上周，今答中但云下中之上，如何稱問？",
    "T34n1719_08b:0304a26": "然非上者，為引實故、四悉檀故。",
    "T34n1719_08b:0304a27": "法華文句記卷第八之二"
}