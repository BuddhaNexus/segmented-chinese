{
    "X55n0903_001:0496a04": "隨自意三昧目次",
    "X55n0903_001:0496a06": "行威儀品第一",
    "X55n0903_001:0496a07": "住威儀品第二",
    "X55n0903_001:0496a08": "坐威儀品第三",
    "X55n0903_001:0496a09": "眠威儀品第四",
    "X55n0903_001:0496a10": "食威儀中具足一切諸上味品第五",
    "X55n0903_001:0496a11": "語威儀品第六",
    "X55n0903_001:0496a13": "隨自意三昧目次(終)",
    "X55n0903_001:0496a19": "隨自意三昧行威儀品第一",
    "X55n0903_001:0496a21": "南岳大師　撰",
    "X55n0903_001:0496a22": "凡是一切新發心菩薩。欲學六波羅蜜。欲修一切禪",
    "X55n0903_001:0496a23": "定。欲行三十七品。若欲說法教化眾生。學大慈悲起",
    "X55n0903_001:0496a24": "六神通。欲得疾入菩薩位得佛智慧。先當具足念佛",
    "X55n0903_001:0496b01": "三昧．般舟三昧及學妙法蓮華三昧。是諸菩薩最初",
    "X55n0903_001:0496b02": "應先學隨自意三昧。此三昧若成就。得首楞嚴定。隨",
    "X55n0903_001:0496b03": "自意三昧者。先以大悲眼觀眾生。舉足下足具六波",
    "X55n0903_001:0496b04": "羅蜜。菩薩行時先觀眾生起一子想。亦如幻化如影",
    "X55n0903_001:0496b05": "如空。不可得想。而自舉身作輕空想。觀地而行如履",
    "X55n0903_001:0496b06": "虗空。自令己身不曲不直。己身直行不遲不疾。亦不",
    "X55n0903_001:0496b07": "左右[(厂@((既旡)日+口))*頁]視。又不轉頭及望。若欲望時舉身皆轉。如象",
    "X55n0903_001:0496b08": "王視。步步進時。觀眾生勿令損傷。是時眾生即大歡",
    "X55n0903_001:0496b09": "喜。心無恐怖無所復畏。是時名為檀波羅蜜。名無畏",
    "X55n0903_001:0496b10": "施。問曰。檀波羅蜜者云何。有三種施。一者飲食。二者",
    "X55n0903_001:0496b11": "財寶。三者說法。飲食布施增長壽命。衣服布施能遮",
    "X55n0903_001:0496b12": "寒熱。醫藥布施能除患苦。說法布施能破邪見。增長",
    "X55n0903_001:0496b13": "慧命得三乘果。施者．受者．飲食財寶三事俱空。無自",
    "X55n0903_001:0496b14": "無他無所得故。名檀波羅蜜。問曰。是菩薩行時舉足",
    "X55n0903_001:0496b15": "下足於諸眾生空無所得。有何利益。而言具足六波",
    "X55n0903_001:0496b16": "羅蜜。答曰。財食等施。增長凡夫生死身命。醫藥等法",
    "X55n0903_001:0496b17": "但除外小病。不能除眾生生死怖畏。聽法之時。或有",
    "X55n0903_001:0496b18": "記心或無記心。或有漏心或無漏心。未必皆善。是時",
    "X55n0903_001:0496b19": "施主或有我所或無我所。或是波羅蜜或非波羅蜜。",
    "X55n0903_001:0496b20": "隨自意三昧中菩薩行時。以輕空身如影夢化。以大",
    "X55n0903_001:0496b21": "悲眼觀眾生。亦不著眾生想。亦不著無眾生想。是時",
    "X55n0903_001:0496b22": "眾生見菩薩威儀容貌端直而作是念。是人慈悲護",
    "X55n0903_001:0496b23": "念我等。即解菩薩意。離一切怖畏。大歡喜故。即發菩",
    "X55n0903_001:0496b24": "提心。眾生是時發菩提心。不名有記不名無記。不名",
    "X55n0903_001:0496c01": "有漏不名無漏。不得我所不得無我所。即得無生智。",
    "X55n0903_001:0496c02": "云何而言非波羅蜜。菩薩行時。眾生歡喜無所畏故。",
    "X55n0903_001:0496c03": "善攝行威儀。無傷損故。此即是施眾生命。不得己身",
    "X55n0903_001:0496c04": "不得眾生。亦不得威儀想。無所得故。此豈非是檀波",
    "X55n0903_001:0496c05": "羅蜜。眾生見菩薩威儀。解菩薩意。離怨結想得無生",
    "X55n0903_001:0496c06": "解。離煩惱結住菩薩心。此豈非是除眾生病。增長慧",
    "X55n0903_001:0496c07": "命智。慧命者即是波羅蜜。菩提心者盡智．無生智。煩",
    "X55n0903_001:0496c08": "惱盡故名為盡智。十二因緣畢竟不生故。是名無生",
    "X55n0903_001:0496c09": "智。此即是般若波羅蜜。汝云何言非波羅蜜。菩薩行",
    "X55n0903_001:0496c10": "時。以無畏施利益眾生。名檀波羅蜜。於諸眾生無所",
    "X55n0903_001:0496c11": "損傷。離罪福想。名尸波羅蜜。菩薩行時。心想不起亦",
    "X55n0903_001:0496c12": "不動搖。無有住處。十八界一切法不動故。名為羼提",
    "X55n0903_001:0496c13": "波羅蜜。具足忍辱故。菩薩行時。不得舉足下足心。無",
    "X55n0903_001:0496c14": "前思後覺。無生滅。一切法中無動無住。是名精進毗",
    "X55n0903_001:0496c15": "梨耶波羅蜜。菩薩行時。不得身心。一切法中無受念",
    "X55n0903_001:0496c16": "著。不得生死。不得涅槃。不得中道故。一切法中不亂",
    "X55n0903_001:0496c17": "不味。離定亂想故。是名禪波羅蜜具足。能起諸神通",
    "X55n0903_001:0496c18": "故。菩薩行時。頭等六分如空如影如夢化炎。無有生",
    "X55n0903_001:0496c19": "滅亦無斷常。無兩中間。三毒．四大．五陰．十二入．十八",
    "X55n0903_001:0496c20": "界．十二因緣畢竟空無所得。既無繫縛亦無解脫。是",
    "X55n0903_001:0496c21": "名般若波羅蜜智慧具足。是故菩薩行威儀。舉足下",
    "X55n0903_001:0496c22": "足。念念具足六波羅蜜。問曰。此義出何經中耶。答曰。",
    "X55n0903_001:0496c23": "出首楞嚴經中。有眾生得聞首楞嚴名。勝得四禪四",
    "X55n0903_001:0496c24": "空定。問曰。汝向說新發意菩薩學隨自意三昧。若得",
    "X55n0903_001:0497a01": "成就。是時名為首楞嚴定。我今不解首楞嚴定。云何",
    "X55n0903_001:0497a02": "菩薩行威儀中舉足動步而常入定。具足一切諸波",
    "X55n0903_001:0497a03": "羅蜜。唯願仁者為我解說。答曰。汝當諦聽。善思念之。",
    "X55n0903_001:0497a04": "吾當為汝略說此義。菩薩行時。未舉足欲舉足。未生",
    "X55n0903_001:0497a05": "念欲生念。先觀未念欲念心未起念時。無有心想。亦",
    "X55n0903_001:0497a06": "無心．心數法。是名心性。是心性無有生滅。無明無闇。",
    "X55n0903_001:0497a07": "無空無假。不斷不常。無相貌。無所得故。是名心性。亦",
    "X55n0903_001:0497a08": "名自性清淨心。是自性清淨心者是涅槃。不能覺了",
    "X55n0903_001:0497a09": "者即是生死。妄念思想未生時。是時畢竟無心者。名",
    "X55n0903_001:0497a10": "為無始。求自性清淨無始心畢竟空寂。名為能破眾",
    "X55n0903_001:0497a11": "生。是故佛言。無始空破眾生。畢竟空破諸法。無始空",
    "X55n0903_001:0497a12": "破未念心。畢竟空破欲念心。是無始空破無始無明。",
    "X55n0903_001:0497a13": "畢竟空破有始無明。問曰。汝向者說無始空破眾生。",
    "X55n0903_001:0497a14": "無始空者既是性空。諸法若性自空即無有和合。云",
    "X55n0903_001:0497a15": "何有眾生可破。答曰。是假名和合。虗妄顛倒非是實",
    "X55n0903_001:0497a16": "眾生。實眾生者名為心性。夫心性者。無有生死亦無",
    "X55n0903_001:0497a17": "解脫。一切眾生無始來受。故倒觀本源。無始亦空。無",
    "X55n0903_001:0497a18": "始空者是名性空。性空者是真實眾生。真實眾生無",
    "X55n0903_001:0497a19": "有生死。眾生若能解。即是無生智。爾時生死即是涅",
    "X55n0903_001:0497a20": "槃。更不別有涅槃之法。是故佛言。眾生涅槃本自有",
    "X55n0903_001:0497a21": "之。非適今也。以是義故。新學菩薩欲行時。觀未念心",
    "X55n0903_001:0497a22": "不可得。問曰。未念心滅。欲念心生。未念心不滅。欲念",
    "X55n0903_001:0497a23": "心生。答曰。未念心滅竟。欲念心生。難曰。汝未念心既",
    "X55n0903_001:0497a24": "滅。欲念心從何生。汝若未念心滅。欲念心生。是事不",
    "X55n0903_001:0497b01": "然。何以故。未念心既滅。名為斷盡者。名為死滅。若未",
    "X55n0903_001:0497b02": "念心盡滅。以欲念心自生者。便是兩心各不相知。心",
    "X55n0903_001:0497b03": "不能自知心。如指不自觸指。心亦如是。汝若一心。即",
    "X55n0903_001:0497b04": "無前後。復墮常中。汝若二心。生滅各異。復墮斷中。未",
    "X55n0903_001:0497b05": "念念心常。亦無此理。斷亦無此理。欲念心亦然。如汝",
    "X55n0903_001:0497b06": "向者答我。未念心滅竟欲念心生者。便是兩心。若有",
    "X55n0903_001:0497b07": "兩心。即有兩神。便是邪見。何以故。若有兩神。唯一有",
    "X55n0903_001:0497b08": "眾生即有兩眾生。即是外道義。兩神若前後亦不可。",
    "X55n0903_001:0497b09": "若一時亦不可。若兩神共合作一亦不可。若一能作",
    "X55n0903_001:0497b10": "兩亦不可。皆是外道義。何以故。般若經中一切眾生",
    "X55n0903_001:0497b11": "畢竟不相續。一切法亦不相續。若心及一切不相續。",
    "X55n0903_001:0497b12": "云何有斷前滅後生。若前滅後生者。即不相知。云何",
    "X55n0903_001:0497b13": "令人憶一生來事念持不忘。汝若一念中知。便應忘",
    "X55n0903_001:0497b14": "一切事各滅壞。若心常住不變易者。亦不能知一切",
    "X55n0903_001:0497b15": "法。何以故。無前因後果故。常亦無因果。斷亦無因果。",
    "X55n0903_001:0497b16": "亦無罪福。復無業報。瓦石無異。皆是外道義也。是故",
    "X55n0903_001:0497b17": "佛法中眾生心性不斷不常。畢竟不相續。無心無無",
    "X55n0903_001:0497b18": "心。汝未念心若不滅。欲念心自生。是亦不然。何以故。",
    "X55n0903_001:0497b19": "無一斷一常故。亦無前常後斷故。若未念心不滅。欲",
    "X55n0903_001:0497b20": "念心不生。無兩常並故。是事不然。若前念非不滅。後",
    "X55n0903_001:0497b21": "念非不生。是事亦不然。何以故。若得非滅。可得非不",
    "X55n0903_001:0497b22": "滅。既無非滅。即無非不滅。若得不生。可得非不生。既",
    "X55n0903_001:0497b23": "無非生。云何見非不生。非不不不滅非不不不生亦",
    "X55n0903_001:0497b24": "如是。皆不可得。亦無是不可得。觀菩薩既不得未念",
    "X55n0903_001:0497c01": "心。生滅斷常即無無明。亦不得欲念心。無諸行。是故",
    "X55n0903_001:0497c02": "明與無明其性無二。智者了達。凡夫謂二。明與無明",
    "X55n0903_001:0497c03": "雖無有二。亦非是一。是故菩薩行時。舉足下足與念",
    "X55n0903_001:0497c04": "念心足不自知。足亦不自知行與不行。亦不自知履",
    "X55n0903_001:0497c05": "地不履地。亦不自知隨道不隨道。地亦復無是念。此",
    "X55n0903_001:0497c06": "菩薩履我上行。不履我上行。虗空亦無是念。是菩薩",
    "X55n0903_001:0497c07": "於我中過不過。亦不自知是虗空非虗空。菩薩心數",
    "X55n0903_001:0497c08": "畢竟不生。亦無不生之想。不在內不在外。亦不在中",
    "X55n0903_001:0497c09": "間亦不在餘處。亦無不在。從旦涉路行至暮。無有動",
    "X55n0903_001:0497c10": "想。復無不動想。亦無所經由。而善了知歷涉之處。雖",
    "X55n0903_001:0497c11": "無去者而有所到。雖無受者而得果報。如虗空中雲。",
    "X55n0903_001:0497c12": "雖無心想而能降雨。雖無主我能遍方所。遠望即見。",
    "X55n0903_001:0497c13": "近觀即無。推尋此雲本無生處。能令眾生虗妄見有",
    "X55n0903_001:0497c14": "往還所起。出無分散。還無積聚。不能自生。亦不從他",
    "X55n0903_001:0497c15": "生。山石無念。我能生雲及以不生。雲亦無念。我從山",
    "X55n0903_001:0497c16": "出。不從山出。各不相知。諸法亦爾。眾生此身猶如浮",
    "X55n0903_001:0497c17": "雲。生時空生。滅時空滅。雖空能見善惡造罪眾生。如",
    "X55n0903_001:0497c18": "雲雨雹傷害五糓及殺人畜眾生亦爾。是身雖空。行",
    "X55n0903_001:0497c19": "十惡者失人天報。墮在三途。如雹傷糓。行有漏善者",
    "X55n0903_001:0497c20": "失三乘道。如殺人畜。人者喻佛。畜獸者喻緣覺．聲聞。",
    "X55n0903_001:0497c21": "眾生亦爾。身心雖空。行有漏業。善惡果報如天雨雹。",
    "X55n0903_001:0497c22": "若有持戒修福禪定道品次第聖行智慧神通及化",
    "X55n0903_001:0497c23": "眾生。如彼好雲。農時要月興致甘雨。五糓豐熟華茂",
    "X55n0903_001:0497c24": "盛。人獸快樂。眾生亦爾。身心雖空。持戒清淨修禪道",
    "X55n0903_001:0498a01": "品次第聖行。三界傍報五戒十善及有漏禪人天快",
    "X55n0903_001:0498a02": "樂。如五糓成熟。無漏禪定聖行道品智慧神通。譬如",
    "X55n0903_001:0498a03": "樹木華菓茂盛。大慈悲雲實相法雨。雨於人華各得",
    "X55n0903_001:0498a04": "成實。人者佛道具足。獸者喻緣覺．聲聞。三乘聖果。上",
    "X55n0903_001:0498a05": "中下別。皆因持戒行善修禪獲得此報。破戒之人終",
    "X55n0903_001:0498a06": "不能得持戒。雖皆是空。業報各別。如涅槃中說有二",
    "X55n0903_001:0498a07": "種果。色味相似。一名迦羅迦果。食者命終。復有一果",
    "X55n0903_001:0498a08": "名鎮頭迦。食者長命。得力得色。增壽益筭。破戒之人",
    "X55n0903_001:0498a09": "如迦羅迦果。持戒之人如鎮頭迦果。身心雖空果報",
    "X55n0903_001:0498a10": "不失。菩薩行時。身心無定無亂。亦能覺了一切眾事。",
    "X55n0903_001:0498a11": "覺及所覺俱不可得。無有諸大陰界入。眾魔群盜不",
    "X55n0903_001:0498a12": "得入。是故名為首楞嚴定。從初發心終至佛果一。切",
    "X55n0903_001:0498a13": "聖行皆如隨自意三昧。無初發心。無果可至。亦不失",
    "X55n0903_001:0498a14": "因果。因果雖在。亦無受者。雖無受者。果不敗亡。雖不",
    "X55n0903_001:0498a15": "敗亡。亦無處所。何以故。因空故無有作。果空故無有",
    "X55n0903_001:0498a16": "想。因之與果正是一空。更無別空。觀此空法。無空可",
    "X55n0903_001:0498a17": "得。是名空空。一切皆空名為大空。不失因果名為中",
    "X55n0903_001:0498a18": "道第一義空。菩薩觀察生死諸行及修道聖行。一切",
    "X55n0903_001:0498a19": "皆是第一義空。是故佛言。眾生性即菩提。菩提性即",
    "X55n0903_001:0498a20": "眾生。菩提眾生無一二。知如此名世尊。菩薩行時。觀",
    "X55n0903_001:0498a21": "此身心一切威儀。無行無住無坐無臥無起無立。亦",
    "X55n0903_001:0498a22": "無去無來無出無沒無生無滅。亦無一切陰界諸入。",
    "X55n0903_001:0498a23": "是故維摩經云。法無去來。常不住故。諸法不有亦不",
    "X55n0903_001:0498a24": "無。以因緣故。諸法生因者即是無明。緣者即是諸行。",
    "X55n0903_001:0498b01": "是故佛言。因眼見色。因心思覺。生貪愛心。愛者即是",
    "X55n0903_001:0498b02": "無明。為愛造業名之為行。若能反流觀無明源及心",
    "X55n0903_001:0498b03": "性空。思愛亦空。無業無行。即無諸法生。無緣和故。一",
    "X55n0903_001:0498b04": "切諸法本因緣空無主。覺此盡本源。故稱真沙門。亦",
    "X55n0903_001:0498b05": "名無生忍。復名無起法忍。菩薩觀色心。無垢無淨不",
    "X55n0903_001:0498b06": "動不變。猶如虗空無想可得。名之為空亦非是空。何",
    "X55n0903_001:0498b07": "以故。眾生此身頭等六分假名色身。本由一念妄念",
    "X55n0903_001:0498b08": "心生。隨業受報天人諸趣。猶如化生夢幻之體亦不",
    "X55n0903_001:0498b09": "可得。菩薩既知妄念心空。即無妄念。非是空假。色身",
    "X55n0903_001:0498b10": "亦爾。如影如空求不可得。是故佛言。眾生色身。此色",
    "X55n0903_001:0498b11": "身生時但空生。滅時亦空滅。頻婆娑羅王聞佛說此。",
    "X55n0903_001:0498b12": "得第三果次第。即得無生法忍智。是故般若經中曇",
    "X55n0903_001:0498b13": "無竭菩薩語薩陀波崙言。法無來無去。空法即是佛。",
    "X55n0903_001:0498b14": "無相法無生。空法無滅。法亦如是無來無去。即佛從",
    "X55n0903_001:0498b15": "無住法亦如是。既無有住亦無來無去。是故菩薩行",
    "X55n0903_001:0498b16": "威儀中。觀此未念及欲念心性自清淨無有動變。故",
    "X55n0903_001:0498b17": "得不動三昧。發一切智慧。解一切佛法。從初發心終",
    "X55n0903_001:0498b18": "至佛果未曾動變。亦不從一地至一地。一念了知三",
    "X55n0903_001:0498b19": "世之事。凡聖心想國土世界劫數遠近眾生煩惱根",
    "X55n0903_001:0498b20": "性差別一念盡知。是名菩薩遍覺三昧。亦得名為照",
    "X55n0903_001:0498b21": "明三昧。以此三昧神通力故。湛然不變色身變現十",
    "X55n0903_001:0498b22": "方國土。隨感不同說音聲亦復如是。則名為首楞嚴",
    "X55n0903_001:0498b23": "定力隨自意三昧具足成就。",
    "X55n0903_001:0498b24": "住威儀品第二",
    "X55n0903_001:0498c01": "菩薩立時。諦觀此身色之空法。頭等六分如空中雲。",
    "X55n0903_001:0498c02": "氣息出入如空中風。身色虗妄如空中華。云何得知",
    "X55n0903_001:0498c03": "息實相。先觀三性。後觀假名。何等三性。一者心性。二",
    "X55n0903_001:0498c04": "者色性。三者息性。復有三性。一者心性。二者眼性。三",
    "X55n0903_001:0498c05": "者意性。先觀前三性。若先觀心性。沉細難知。若先觀",
    "X55n0903_001:0498c06": "色性。麤朴難解。應先觀息。是息由心遍色處中易知。",
    "X55n0903_001:0498c07": "何以故。先觀息實。然後觀息遍身。還歸實相。所以者",
    "X55n0903_001:0498c08": "何。若先觀有。即受念著。顛倒難遣。是故新學菩薩先",
    "X55n0903_001:0498c09": "觀息實相。觀其出入。是息出時從何處生。相貌何似。",
    "X55n0903_001:0498c10": "根源何處。求之不得。無源無生都無處所。復觀入息",
    "X55n0903_001:0498c11": "從何方來。入至何處。諦觀此息來無方所。入無所至。",
    "X55n0903_001:0498c12": "無來即是無生。無至即是無滅。入息既無生滅。中間",
    "X55n0903_001:0498c13": "亦無相貌。無能知者亦無見者。知此入息因如虗空",
    "X55n0903_001:0498c14": "由入有出。入者既無出者亦然。知出入息畢竟空寂。",
    "X55n0903_001:0498c15": "空是息不能自生。心念即息動。無念即息盡。是息由",
    "X55n0903_001:0498c16": "心故有生滅。心即是主。諦觀此心今在何處。身內觀",
    "X55n0903_001:0498c17": "察。從頭至足從皮至髓。一一諦觀都不見心。內若無",
    "X55n0903_001:0498c18": "心。在外有也。復觀身外諸方遠近。四維上下及以中",
    "X55n0903_001:0498c19": "間。一一觀察都不見心。諸方既無。可在中間。搖動出",
    "X55n0903_001:0498c20": "入遍身外中間悉觀亦不見心。誰能觀心復無觀者。",
    "X55n0903_001:0498c21": "是心既無相貌。名字亦無。是名觀心實相。若心與息",
    "X55n0903_001:0498c22": "俱無名相。我今色身從何處生。誰之所作。諦審觀察",
    "X55n0903_001:0498c23": "責身源由。是身無主從妄念心生。因息得立。心息既",
    "X55n0903_001:0498c24": "空身亦寂滅。常修此定。深澄空法。離諸假名。知一切",
    "X55n0903_001:0499a01": "空。具足正見無復妄念。然後觀息遍身出入。先觀鼻",
    "X55n0903_001:0499a02": "中氣息往還入出。次觀遍身。從頭至足從皮至髓。毛",
    "X55n0903_001:0499a03": "孔汗垢氣息一時微細出入。審諦觀察明了見之。觀",
    "X55n0903_001:0499a04": "此色身五相次第歸空寂滅。第一相者。初觀此身皮",
    "X55n0903_001:0499a05": "肉筋骨猶如芭蕉。從皮至髓氣息一時入出無礙。觀",
    "X55n0903_001:0499a06": "此氣息入無積聚。出無分散。一色芭蕉觀。第二相者。",
    "X55n0903_001:0499a07": "次觀身分芭蕉之觀轉虗空明淨。猶如聚沫。名為水",
    "X55n0903_001:0499a08": "沫觀。第三相者。觀此沫觀一切身分轉空明淨。如水",
    "X55n0903_001:0499a09": "上泡。名為泡觀。第四觀相者。觀此泡觀轉空微薄。猶",
    "X55n0903_001:0499a10": "如泡影。名為影觀。第五相者。觀此影觀一切身分不",
    "X55n0903_001:0499a11": "見相貌。猶如虗空名虗空觀。菩薩具足五種明觀。一",
    "X55n0903_001:0499a12": "切身分如空中華。譬如世間於虗空中見有一華。不",
    "X55n0903_001:0499a13": "依壚壁不依林藪。忽爾化生。遠望即見近觀即無。愚",
    "X55n0903_001:0499a14": "人不了謂實有華。智者覺了本來無華。眾生色身如",
    "X55n0903_001:0499a15": "虗空華。畢竟空寂無生無滅。菩薩觀身如空中立亦",
    "X55n0903_001:0499a16": "復如是。菩薩爾時自觀此身如淨瑠璃。空無所有。以",
    "X55n0903_001:0499a17": "此觀法利益眾生增長法身。名為檀波羅蜜。為法施。",
    "X55n0903_001:0499a18": "菩薩立時。以此觀法引導眾生。令諸眾生見菩薩形。",
    "X55n0903_001:0499a19": "發歡喜心。具清淨戒。離罪福相。是名菩薩持戒尸羅",
    "X55n0903_001:0499a20": "波羅蜜。菩薩立時。知此身中六情無主。亦知身外六",
    "X55n0903_001:0499a21": "塵無形。亦知中間六識無相。是身空寂無十八界。一",
    "X55n0903_001:0499a22": "切陰界及心本性。畢竟空寂無有生滅。世間八法不",
    "X55n0903_001:0499a23": "能令動。故名為菩薩忍辱羼提波羅蜜。世八法者。利．",
    "X55n0903_001:0499a24": "衰．毀．譽．苦．樂．稱．譏。菩薩立時。一切心相無生住滅。一",
    "X55n0903_001:0499b01": "切法不住前際不住後際不住中際。無三際故。既無",
    "X55n0903_001:0499b02": "生際即無住際亦無滅際。一切法中雖無去住而大",
    "X55n0903_001:0499b03": "精進。身心無勌自利利他。是名菩薩具足精進毗梨",
    "X55n0903_001:0499b04": "耶。菩薩立時。不見內心立。不見外心立。不見內外心",
    "X55n0903_001:0499b05": "立。色身空寂。亦無立相。諸陰亦然。於一切法中不味",
    "X55n0903_001:0499b06": "著。無定無亂。畢竟空故。入不動三昧。普現法界一切",
    "X55n0903_001:0499b07": "色身饒益眾生。是名菩薩具足禪波羅蜜。菩薩立時。",
    "X55n0903_001:0499b08": "知此色身無自無他。如鏡中像。如炎如化夢如幻。無",
    "X55n0903_001:0499b09": "有壽命亦無我人。無眾生滅。亦無隱顯復無出沒。諸",
    "X55n0903_001:0499b10": "法自爾。無取無捨。覺了一切眾生根性。隨感差別。是",
    "X55n0903_001:0499b11": "名般若波羅蜜。具足智慧神通藏故。",
    "X55n0903_001:0499b12": "坐威儀品第三",
    "X55n0903_001:0499b13": "四種身威儀中。坐最為安隱。菩薩常應跏趺端坐不",
    "X55n0903_001:0499b14": "動。深入一切諸三昧門。觀察一切眾生根性。欲安立",
    "X55n0903_001:0499b15": "之令得解脫。是故菩薩常入禪定。起六神通。能淨五",
    "X55n0903_001:0499b16": "眼。肉眼．清淨天眼．通達慧眼．見真法眼．觀察佛眼。覺",
    "X55n0903_001:0499b17": "了一切。能度十方世界無量眾生。不前不後一時得",
    "X55n0903_001:0499b18": "道。是故菩薩常在禪定。問曰。菩薩何故四種身儀中",
    "X55n0903_001:0499b19": "多在坐威儀。餘法亦應得獨言跏趺坐。答曰。此是坐",
    "X55n0903_001:0499b20": "禪入道之人坐禪之法。餘威儀中取道則難。多有動",
    "X55n0903_001:0499b21": "散。結跏趺坐。心直身正。斂念在前。復欲教諸弟子入",
    "X55n0903_001:0499b22": "禪定。是故菩薩結跏趺坐。餘坐法者是凡夫人坐法。",
    "X55n0903_001:0499b23": "動散心多不得入定。其心難攝。結跏趺坐身心正直",
    "X55n0903_001:0499b24": "心易攝故。欲教弟子學此坐法。捨諸外道邪見威儀。",
    "X55n0903_001:0499c01": "有諸外道顛狂心亂。或常翹脚。或傍身欹足。或一足",
    "X55n0903_001:0499c02": "獨立。或五熱炙身。以是種種邪見身心不安。菩薩坐",
    "X55n0903_001:0499c03": "時。令諸眾生見者歡喜發菩提心。離諸怖畏入菩薩",
    "X55n0903_001:0499c04": "位。是名法施檀波羅蜜。菩薩坐時。身心不動。眾生見",
    "X55n0903_001:0499c05": "者能發淨信。離殺害心捨諸惡業。具足大乘菩薩律",
    "X55n0903_001:0499c06": "行。是名持戒尸波羅蜜。菩薩坐時。知一切法陰界諸",
    "X55n0903_001:0499c07": "入畢竟不動。能令眾生離高下心不起諍論。是名忍",
    "X55n0903_001:0499c08": "辱羼提波羅蜜。菩薩坐時。能令眾生見者歡喜。捨十",
    "X55n0903_001:0499c09": "惡業行。行十善道。修脫勇猛精進身心不懈。具足精",
    "X55n0903_001:0499c10": "進毗利耶波羅蜜。菩薩坐時。能令眾生捨離味著。能",
    "X55n0903_001:0499c11": "斷貪愛。心無定亂畢竟寂滅。亦令眾生起神通力。何",
    "X55n0903_001:0499c12": "以故。是諸眾生見菩薩坐禪。深心愛樂情無捨離。譬",
    "X55n0903_001:0499c13": "如往昔雪山林中有一仙人坐禪入定。是時亦有無",
    "X55n0903_001:0499c14": "量外道在此山中邪見苦行。翹脚散足。或一足獨立。",
    "X55n0903_001:0499c15": "多不安穩。是時復有五百獼猴山中遊行。見此仙人",
    "X55n0903_001:0499c16": "林中禪定結跏趺坐。合眼合口氣不出。獼猴眾中有",
    "X55n0903_001:0499c17": "二老獼猴。愛樂仙人學其坐禪合眼入定。信心重故",
    "X55n0903_001:0499c18": "即得神通。成辟支佛。如是次第五百獼猴皆得成就",
    "X55n0903_001:0499c19": "辟支佛道。是諸獼猴念此山中邪見外道身不安穩。",
    "X55n0903_001:0499c20": "是老獼猴往到其所。於外道前自敷草蓐結跏趺坐",
    "X55n0903_001:0499c21": "合眼入定。是時五百獼猴捉諸外道兩脚結跏趺坐。",
    "X55n0903_001:0499c22": "老獼猴捉諸外道兩脚結跏趺坐。老獼猴示諸外道。",
    "X55n0903_001:0499c23": "各以手指捻外道眼令合。如坐禪法。五百外道各生",
    "X55n0903_001:0499c24": "慚愧。此坐安穩身不欹側。是道無疑。各作是念。此諸",
    "X55n0903_001:0500a01": "獼猴必見聖人。得其道迹復來教我。信心慇重。是老",
    "X55n0903_001:0500a02": "獼猴見諸外道信心決定。即現神通種種變化。五百",
    "X55n0903_001:0500a03": "獼猴各現神變。外道見已心生歡喜。心勇即發神通",
    "X55n0903_001:0500a04": "成辟支佛。坐禪威儀能令畜生及諸外道信心歡喜",
    "X55n0903_001:0500a05": "成辟支佛。天人六趣諸眾生等愛樂菩薩坐禪威儀。",
    "X55n0903_001:0500a06": "發菩提心得三乘道皆亦如是。是名菩薩禪波羅蜜。",
    "X55n0903_001:0500a07": "菩薩坐時。知一切法其性常定。知身無主。無我無人。",
    "X55n0903_001:0500a08": "是身色陰。如空中月影現眾水。色相寂滅。不於三界",
    "X55n0903_001:0500a09": "現身口意。法身普現十方世界。實無色心往還來去",
    "X55n0903_001:0500a10": "示現眾生。能令眾生各各感見。隨應說法稱機得道。",
    "X55n0903_001:0500a11": "如阿修羅琴不以手皷。安置空地無人之處自出種",
    "X55n0903_001:0500a12": "種微妙音聲。能令天人所聞各各別異。稱意歡樂。菩",
    "X55n0903_001:0500a13": "薩禪定亦復如是。實無覺觀係念思惟。亦無色像現",
    "X55n0903_001:0500a14": "身口意。眾生各各感應不同。如空月。是名菩薩禪波",
    "X55n0903_001:0500a15": "羅蜜。菩薩坐時。雖無心陰界入。見於一切法皆如夢",
    "X55n0903_001:0500a16": "想無覺觀心。具足無量一切辨才。一念悉知三世九",
    "X55n0903_001:0500a17": "道凡聖差別。思覺不同優劣差別。不預思惟知過去",
    "X55n0903_001:0500a18": "世無礙。知未來世無礙。知無為無礙。知世諦無礙。知",
    "X55n0903_001:0500a19": "真諦無礙。知第一義諦空無礙。離常定。一念遍在十",
    "X55n0903_001:0500a20": "方佛前。現神通力種種變化供養之具供養諸佛。一",
    "X55n0903_001:0500a21": "時變現入六道中。菩薩色身對眾生機隨應說法。一",
    "X55n0903_001:0500a22": "念受持一切佛法。悉知諸佛弟子種數。一念能轉法",
    "X55n0903_001:0500a23": "諸佛法輪。盡知眾生煩惱利鈍差別。成聞菩薩音聲",
    "X55n0903_001:0500a24": "不同。能斷煩惱。雖無色像陰界入諸見。具足如此無",
    "X55n0903_001:0500b01": "量辨才。是名菩薩般若波羅蜜。問。般若波羅蜜名何",
    "X55n0903_001:0500b02": "等法。答曰。般若波羅蜜名一切種慧。三乘智慧盡到",
    "X55n0903_001:0500b03": "其邊。是名彼岸。名為摩訶般若波羅蜜。問曰。如是智",
    "X55n0903_001:0500b04": "慧從何處生。答曰。無有生處。何以故。如大品經中先",
    "X55n0903_001:0500b05": "尼梵志問佛世尊。如來所得一切智慧從何處得。佛",
    "X55n0903_001:0500b06": "答先尼。無有得處。如是智慧。非內觀中得是智慧。非",
    "X55n0903_001:0500b07": "外觀中得是智慧。非內外觀中得是智慧。亦非不觀",
    "X55n0903_001:0500b08": "得是智慧。是時先尼梵志即於佛一切智中得生信",
    "X55n0903_001:0500b09": "解。深入般若波羅蜜。是故言無有得處。更有人言。問",
    "X55n0903_001:0500b10": "曰。何者為內觀。何者為外觀。何者為內外觀。云何言",
    "X55n0903_001:0500b11": "亦非不觀得是智慧。答曰。內觀者是內六根。眼．耳．鼻．",
    "X55n0903_001:0500b12": "舌．身．意。外觀者是外六塵。色．聲．香．味．觸．法。內外觀者",
    "X55n0903_001:0500b13": "中間六識。眼識觸因緣生諸受。乃至鼻．舌．意識觸因",
    "X55n0903_001:0500b14": "緣生諸受。菩薩觀內六根性空無所得。觀外六塵性",
    "X55n0903_001:0500b15": "空無所得。觀中六識性空無所得。若不觀察亦不能",
    "X55n0903_001:0500b16": "得。是故佛言。亦非不觀得是智慧。無所得即是智即",
    "X55n0903_001:0500b17": "是慧。所以者何。大品經一心具萬行品中。佛告須菩",
    "X55n0903_001:0500b18": "提。諸法無所有性即是道即是果。若於諸法中有見",
    "X55n0903_001:0500b19": "者。此人無果。壞法性故無道果。是故佛言。諸法無所",
    "X55n0903_001:0500b20": "有性。即是道即是果。諸法者即是眾生十八界。內有",
    "X55n0903_001:0500b21": "六根界。外有六塵界。中有六識界。觀內六根能破貪",
    "X55n0903_001:0500b22": "瞋婬恚愚凝無明調慢諸煩惱結。能破自身我見及",
    "X55n0903_001:0500b23": "離我所。無有壽命眾生主者。離受念著。畢竟空故是",
    "X55n0903_001:0500b24": "名智。無所得故名之為慧。觀外六塵。於色塵中青黃",
    "X55n0903_001:0500c01": "赤白女等色是名外身。起貪愛心能生煩惱。菩薩爾",
    "X55n0903_001:0500c02": "時觀此外身。修死尸想。膖脹爛壞九想具足。乃至十",
    "X55n0903_001:0500c03": "想成就。歸空盡滅更不復生。觀察覺了能破煩惱是",
    "X55n0903_001:0500c04": "名為智。無所有性是名為慧。聲．香．味．觸．法亦復如是。",
    "X55n0903_001:0500c05": "觀察中識無分別想。無自生處。假內外因緣和合而",
    "X55n0903_001:0500c06": "生。都無自性。觀內六根空無有主。觀外六塵空無形",
    "X55n0903_001:0500c07": "色。和合想不可分別即無六識。是時智慧無有得處。",
    "X55n0903_001:0500c08": "若不坐禪明了觀察是十八界。亦不能得如是智慧。",
    "X55n0903_001:0500c09": "是故佛言。亦非不觀得是智慧。眾生五識但能當境。",
    "X55n0903_001:0500c10": "能知現在五塵之事。不能究竟囑當受持。然此意根",
    "X55n0903_001:0500c11": "雖無處所。遍能囑當五識之事。然其意識都不曾往",
    "X55n0903_001:0500c12": "與五識合。雖無往還能懸囑當。五塵五識因緣之事",
    "X55n0903_001:0500c13": "雖無住處囑當。五識計校思惟遠近受持皆悉不忘。",
    "X55n0903_001:0500c14": "善惡無記亦復如是。如是意根意識雖無處所亦不",
    "X55n0903_001:0500c15": "動搖。如夢中識六能覺了。總攝六根之事。凡俗愚人",
    "X55n0903_001:0500c16": "是六種識隨緣繫縛。亦不能知五根有處意根無處。",
    "X55n0903_001:0500c17": "謂各各緣。不能了知總別之想。是名凡夫分張識相",
    "X55n0903_001:0500c18": "生死根栽。非是聖慧。新學菩薩用第七識剛利智。觀",
    "X55n0903_001:0500c19": "察五陰十八界等無有集散虗妄不實。無名無字無",
    "X55n0903_001:0500c20": "生無滅。是時意根名為聖慧根者。從得信根乃至慧",
    "X55n0903_001:0500c21": "根。如是五根中說。因此信慧二根。力無所畏。總說有",
    "X55n0903_001:0500c22": "二種用。內能覺了破煩惱結。入無間三昧。得解脫智。",
    "X55n0903_001:0500c23": "能覺一切眾生根性。外能摧伏天魔外道。宿命神通",
    "X55n0903_001:0500c24": "皆得具足。發言可信實不虗謬。名為信慧。善轉眾生",
    "X55n0903_001:0501a01": "住七覺慧。故名聖慧根。聖名無著亦名清淨。能度眾",
    "X55n0903_001:0501a02": "生立照為聖。無著者。以聖慧根。覺知六根空無有主。",
    "X55n0903_001:0501a03": "覺知六塵無色。覺知六識無名無相。如是三六無滅。",
    "X55n0903_001:0501a04": "無取無捨。斷一切受。故名無著。雖知己身及外眾生",
    "X55n0903_001:0501a05": "諸法實相。亦能生知眾生根性。是故名聖。得陰界實",
    "X55n0903_001:0501a06": "相。捨一切著。故名無著。若無愛著即無染累。了知諸",
    "X55n0903_001:0501a07": "法自性清淨畢竟寂然。諸法者是十二入．十八界妄",
    "X55n0903_001:0501a08": "念心。凡夫不了能作生死無。眾宋結集遍行六趣是",
    "X55n0903_001:0501a09": "名眾生。菩薩以此聖慧根力善教道之。令諸眾生同",
    "X55n0903_001:0501a10": "證聖慧。故言清淨能度眾生。為天人作教師。故名阿",
    "X55n0903_001:0501a11": "闍梨。阿者名一。得一切法。從初不生亦無有滅。是名",
    "X55n0903_001:0501a12": "自覺。名之為阿。闍者是眾生。菩薩能以一相聖慧覺",
    "X55n0903_001:0501a13": "說眾生。令得解脫。是故名闍。以此自覺覺他無上慧",
    "X55n0903_001:0501a14": "阿二事留名後代。眾生所歸永劫不絕。是故名梨。是",
    "X55n0903_001:0501a15": "故佛言眾生性即菩提性。菩提性即眾生性。菩提眾",
    "X55n0903_001:0501a16": "生無二。知如此作天人師。凡夫六根聖人六根。是凡",
    "X55n0903_001:0501a17": "聖根無一無二。不覺是凡夫。覺了是聖人。生死煩惱",
    "X55n0903_001:0501a18": "根即是聖慧根。凡夫醜陋不淨身即是相好妙法身。",
    "X55n0903_001:0501a19": "菩薩爾時觀此眼根作是念。何者是眼。云何名根。作",
    "X55n0903_001:0501a20": "是觀時。知此眼根無主若空。無主即無眼根。求根不",
    "X55n0903_001:0501a21": "得亦無有眼。但以虗妄所見青黃赤白種種諸色。貪",
    "X55n0903_001:0501a22": "愛念故名之為眼。無眼故不了。如向諦觀知無根情。",
    "X55n0903_001:0501a23": "若無眼即無情。識既空無主無分別者。亦無虗妄種",
    "X55n0903_001:0501a24": "種諸色。各各不相知故。亦無和合。畢竟寂滅空無所",
    "X55n0903_001:0501b01": "有。如是觀竟。亦無能觀法。無所得故。無眼無眼名字",
    "X55n0903_001:0501b02": "是為眼。無作解脫門亦得名為無縛。何以故。既無繫",
    "X55n0903_001:0501b03": "縛誰解脫者。是時無根無色塵。既無根塵亦無有識。",
    "X55n0903_001:0501b04": "是故名為無眼無分別者。復次耳根聞聲。菩薩爾時",
    "X55n0903_001:0501b05": "諦觀此耳誰能聞。耳根聞耶。耳識聞耶。聲能自聞。為",
    "X55n0903_001:0501b06": "用意識聞。如是觀已。非耳根聞。非耳識聞。亦非聲自",
    "X55n0903_001:0501b07": "聞。意識亦不能自聞。何以故。耳根無覺知故不能聞。",
    "X55n0903_001:0501b08": "若耳根能聞。聾人應能聞聲。聾人不聞故。當知耳根",
    "X55n0903_001:0501b09": "不能聞。耳識一念不能分別一。故亦不能聞。是聲無",
    "X55n0903_001:0501b10": "根故。不能自覺亦不能聞。意識亦不能聞。眾緣和合",
    "X55n0903_001:0501b11": "乃得聞聲。所以者何。先耳聲相對。然後意識生。與耳",
    "X55n0903_001:0501b12": "合故則能分別音聲。一一觀察空無聞者。若無根聞",
    "X55n0903_001:0501b13": "即無有識。根不往受。聲不來入。各不相知亦不相見。",
    "X55n0903_001:0501b14": "聲如空響無生無相。耳無根無識畢竟空故。無耳無",
    "X55n0903_001:0501b15": "耳名字耳。解脫門既無縛者。亦無解脫。凡夫不了。謂",
    "X55n0903_001:0501b16": "我能聞。是故名為聞聞。新學菩薩斷一切受。得薩婆",
    "X55n0903_001:0501b17": "若。證實相慧門。得音聲忍。無取無捨。名為聞亦名不",
    "X55n0903_001:0501b18": "聞聞。得性空智。亦得名為不聞不聞。略說耳根。其義",
    "X55n0903_001:0501b19": "如此。復次鼻聞香者。誰能聞。觀此所臰香從何方來。",
    "X55n0903_001:0501b20": "何處生也。入至何處。受者是誰。相貌何似。如此觀時。",
    "X55n0903_001:0501b21": "知是香觸無所從來。入無所至。亦無受者。復無相貌。",
    "X55n0903_001:0501b22": "不可分別。空無所有。鼻無根無識無臰無香。亦無名",
    "X55n0903_001:0501b23": "字鼻解脫門。既無縛者亦無解脫。亦善通達一切眾",
    "X55n0903_001:0501b24": "香。舌嗜味者。諦觀此味從何所來。何方所生。入至何",
    "X55n0903_001:0501c01": "處。誰受味也。相貌何似。唇受味也。齒受味也。舌受味",
    "X55n0903_001:0501c02": "也。咽受味也。如是觀時。了知此無所從來亦無所至。",
    "X55n0903_001:0501c03": "復無住處。亦無受者。無生無滅。亦無相貌。無舌無味",
    "X55n0903_001:0501c04": "無根無識亦無名字。舌解脫門。既無縛者亦無解脫。",
    "X55n0903_001:0501c05": "亦能善知一切味相。身受觸者。男女眾事細滑痛癢",
    "X55n0903_001:0501c06": "麤澁冷暖輕重堅柔。如是等觸能生貪愛瞋喜等事。",
    "X55n0903_001:0501c07": "眾生為此乃至失命不知慚愧。為此輪轉六道生死。",
    "X55n0903_001:0501c08": "新學菩薩諦觀此觸。從何處生。由愛因緣。我若不拔",
    "X55n0903_001:0501c09": "如是愛根。必當生惱。身心惱故名之為苦。因緣生故",
    "X55n0903_001:0501c10": "無常。不自在故無我。虗妄故無實。無實故空。諦觀此",
    "X55n0903_001:0501c11": "身無常．苦．空．無我．不淨。從頭至足薄皮縛纏褁。內有",
    "X55n0903_001:0501c12": "肌肉筋骨髓[腦月+骨]血脉屎尿肝膽膓胃虫疽膿血。種種",
    "X55n0903_001:0501c13": "不淨充滿身中。凡夫不知謂是好物。忽爾無當命盡",
    "X55n0903_001:0501c14": "死去。膖脹爛壞虫散離散。頭脚異處白骨在地。風吹",
    "X55n0903_001:0501c15": "日炙火燒作炭散滅歸空。無我．無人．無眾生相．無壽",
    "X55n0903_001:0501c16": "命亦無生滅。猶如虗空。是名鈍根壞色歸空。若利根",
    "X55n0903_001:0501c17": "人諦觀此身色性。自性空非色滅空。何以故。我今此",
    "X55n0903_001:0501c18": "身本從一念心生。妄念之心無形無色。無有方所。猶",
    "X55n0903_001:0501c19": "若虗空。心亦如是空無相貌。知心寂滅身亦無主。生",
    "X55n0903_001:0501c20": "如浮雲生。滅如雲散滅。麤觀如此。若細觀者。我今此",
    "X55n0903_001:0501c21": "身猶如雲影。如雲空中行。地上見影。實無能有見。此",
    "X55n0903_001:0501c22": "身亦如是。幻化難了別。空雲是行東。雲影是人身。雲",
    "X55n0903_001:0501c23": "散影即無。東盡人亦然。是身本無體。無色亦無形。行",
    "X55n0903_001:0501c24": "東及身影。本來常寂然。如此觀時。無身無身名字。是",
    "X55n0903_001:0502a01": "名身無作解脫門。既無縛者亦無解脫。知身如此。亦",
    "X55n0903_001:0502a02": "能善解一切諸觸無所得故。言法者。一善。二不善。三",
    "X55n0903_001:0502a03": "者無記。今欲觀察意觸法者。當以非善門．非不善門．",
    "X55n0903_001:0502a04": "非無記門。破前虗妄執著善．不善．無記等無明。新學",
    "X55n0903_001:0502a05": "菩薩應先觀察意觸諸法。問曰。餘五根皆有處所。眼．",
    "X55n0903_001:0502a06": "耳．鼻．舌．身有可見處。今此意識相貌何似。住在何處。",
    "X55n0903_001:0502a07": "為當在內。為當在外。為在中間。為在五藏。為何所似",
    "X55n0903_001:0502a08": "名意識。答曰。非五根。非五識。非內外。非中間。亦不在",
    "X55n0903_001:0502a09": "餘處。何以故。五藏對五根。五根對五塵。根塵合生五",
    "X55n0903_001:0502a10": "識。今此意根都無處所。復無相貌。而能記物。何以故。",
    "X55n0903_001:0502a11": "譬如有人臥眠熟時。無情塵識而能夢見陰界諸入。",
    "X55n0903_001:0502a12": "乃至覺時猶故不忘。觀察此夢都無方所亦無住處。",
    "X55n0903_001:0502a13": "無色無形而能物。如睡眠夢乃至覺時觀。不見夢主",
    "X55n0903_001:0502a14": "及不見所夢陰界數重都不可得。而復不忘。意亦如",
    "X55n0903_001:0502a15": "是。雖復不在五藏．五情．五塵．五識．五觸．五受。雖不在",
    "X55n0903_001:0502a16": "此三十事中。而能鑒照三十數重善．惡．無記。亦不在",
    "X55n0903_001:0502a17": "三十事外。所以者何。五根不相知。意根即不爾。亦在",
    "X55n0903_001:0502a18": "亦不在。云何亦在亦不在。若意識不導。五識不成。不",
    "X55n0903_001:0502a19": "能分別。是故不得言不在五識。如人有病聾盲齆啞",
    "X55n0903_001:0502a20": "及身舌頑疵。意識是時於五識中無用。不得言在。問",
    "X55n0903_001:0502a21": "曰。上耳根義中說意識但能識過去。五塵不得識現",
    "X55n0903_001:0502a22": "在。五塵若如此者。與今義相違。所以者何。若意識導",
    "X55n0903_001:0502a23": "五識能識五塵者。即是現在義。云何而言不識現在",
    "X55n0903_001:0502a24": "五塵。答曰。過去有二種。一者過去過去。二者現在過",
    "X55n0903_001:0502b01": "去。過去過去者是遠過去。現在過去者是近過去。一",
    "X55n0903_001:0502b02": "念心中前思後覺。譬如行者到法師所聽法時。忽爾",
    "X55n0903_001:0502b03": "初聞說法之聲名之為思。憶念分別名之為覺。初聞",
    "X55n0903_001:0502b04": "說法未解語意名現在塵。憶念法師語分別中事名",
    "X55n0903_001:0502b05": "之為覺。名現在義。前思是耳識。後覺是意識。更有一",
    "X55n0903_001:0502b06": "解。義則不然。初聞聲未能思惟是耳識。思惟分別是",
    "X55n0903_001:0502b07": "意識。問曰。耳分別聲。意分別法。云何言耳但能聞不",
    "X55n0903_001:0502b08": "能分別。答曰。此所言者當根說義。耳分別聲者。意識",
    "X55n0903_001:0502b09": "合用非耳獨能。如人思惟觀行之時。傍邊人喚意識",
    "X55n0903_001:0502b10": "不照聲。耳則不能聞。聲云何得。如昔二年少比丘常",
    "X55n0903_001:0502b11": "修禪觀。有一老比丘是二年少比丘初出家時師。喚",
    "X55n0903_001:0502b12": "二弟子在一房中坐床上噉飲食。復有比丘床前坐",
    "X55n0903_001:0502b13": "喻噉飲。住牀上一比丘思惟觀察地上比丘。是時有",
    "X55n0903_001:0502b14": "師隔一人坐。喚觀行比丘。大喚五聲。耳都不聞其師",
    "X55n0903_001:0502b15": "喚聲。是故得知意識不照。耳不聞聲。云何而言耳獨",
    "X55n0903_001:0502b16": "能聞聲。更有一谷。有諸人等在講法眾中坐。意識專",
    "X55n0903_001:0502b17": "觀往昔眾事。亦復覺現在外緣。乃至下講。都不曾聞",
    "X55n0903_001:0502b18": "法師語聲。以是定知。意不屬當。耳不聞聲。問曰。昔有",
    "X55n0903_001:0502b19": "一人禪定寂嘿。耳聞遠近種種音色。一時歷歷不相",
    "X55n0903_001:0502b20": "雜亂。復有一人坐定定寂嘿都不聞聲。此二種人各",
    "X55n0903_001:0502b21": "入何定聞異。答曰。坐禪寂嘿聞一切聲。一時能聞不",
    "X55n0903_001:0502b22": "雜亂者。有二種人。一種人未能甚深禪定。始入初禪",
    "X55n0903_001:0502b23": "住一念前。名為微細寂靜一心。但聞住處城隍內外",
    "X55n0903_001:0502b24": "遠近數里種種音聲。不能遠聞諸方國土。二種人者。",
    "X55n0903_001:0502c01": "是人得入甚深禪定。得天耳通。能聞小千國土一切",
    "X55n0903_001:0502c02": "音聲。乃至二千國土三千大千國土一切音聲。亦聞",
    "X55n0903_001:0502c03": "十方一切音聲。若復有人禪定寂嘿。不能聞一切聲",
    "X55n0903_001:0502c04": "者。亦有二種人。一種人者。未得禪定。初禪前得細住",
    "X55n0903_001:0502c05": "心。名曰住觸。不自覺知猶如眠熟不夢之人。此是魔",
    "X55n0903_001:0502c06": "鬼[門@卞]其心識。狀似禪定都不自知。入時不覺至出乃",
    "X55n0903_001:0502c07": "知心識。問何處去。更有一種人禪定。不聞一切聲者。",
    "X55n0903_001:0502c08": "此人薄禪罪重入死心定。此非好禪。此是障道定。其",
    "X55n0903_001:0502c09": "人頑癡。自謂我今得寂滅涅槃。亦復名為滅盡定。此",
    "X55n0903_001:0502c10": "非涅槃道。設使經劫住是禪中。不盡道法。名障道罪。",
    "X55n0903_001:0502c11": "亦名魔鬼奪其識去。魔力持之狀似禪定。更有一種",
    "X55n0903_001:0502c12": "人。禪定嘿然不聞一切諸道音聲者。此人名為自在",
    "X55n0903_001:0502c13": "禪定。欲聞十方一切音聲即時得聞。意不欲聞即不",
    "X55n0903_001:0502c14": "能聞。是故名為自在禪定。亦得名為日入三昧。何以",
    "X55n0903_001:0502c15": "故。昔日佛在田中阿蘭若處林中禪定。近邊田中耕",
    "X55n0903_001:0502c16": "者二人。持中有四時天風雨靂地動。四牛二人一時",
    "X55n0903_001:0502c17": "怖死。佛不聞也。佛答言。我不聞聲。其人重問。佛入無",
    "X55n0903_001:0502c18": "心定也。答言不入無心定。其人復問。若有心識云何",
    "X55n0903_001:0502c19": "不聞。佛答人言。我有心識。恒無妄念。我時故入日三",
    "X55n0903_001:0502c20": "昧。不取音聲是故不聞。譬如日入一切不照。我亦如",
    "X55n0903_001:0502c21": "是。是名菩薩自在禪定。復如舍利弗山中禪定。值毗",
    "X55n0903_001:0502c22": "舍闍鬼將領諸鬼山中遊行。時舍利弗斷其路坐。礙",
    "X55n0903_001:0502c23": "不得過。毗舍闍鬼即大瞋恚。以金剛杵盡力極打舍",
    "X55n0903_001:0502c24": "利弗頭。振動三千大千世界。時舍利弗不覺不知。從",
    "X55n0903_001:0503a01": "定出時覺頭皮多少異常。起來問佛。世尊我今頭皮",
    "X55n0903_001:0503a02": "多少異常。佛言。毗舍闍鬼以金剛杵極力打汝頭。振",
    "X55n0903_001:0503a03": "動三千大千國土。值汝入定。若不入定碎如微塵。問",
    "X55n0903_001:0503a04": "曰。是舍利弗入何禪定力能如此。答曰。一切禪定力",
    "X55n0903_001:0503a05": "皆能如此。若入金剛壁定三昧。天魔外道毗舍闍鬼",
    "X55n0903_001:0503a06": "所不能近。若欲近時。天魔外道鬼神即自碎滅。況復",
    "X55n0903_001:0503a07": "能打。問曰。一切禪定無受念心。云何舍利弗入大禪",
    "X55n0903_001:0503a08": "定。毗舍闍打頭皮少異。答曰。令後人知禪定力。故作",
    "X55n0903_001:0503a09": "此問。留名後世引導眾生。是名菩薩自在禪定。菩薩",
    "X55n0903_001:0503a10": "復有自在禪定。若入禪定若出禪。定行住坐臥身心",
    "X55n0903_001:0503a11": "無定無亂。常能示現一切佛事。上人能覺下人不如。",
    "X55n0903_001:0503a12": "是名菩薩自在禪定。問曰。眾生六識是生死識。不是",
    "X55n0903_001:0503a13": "智慧。涅槃經云。依智不依識。今此意識是何等識。而",
    "X55n0903_001:0503a14": "能如是種種巧用智慧無差。答曰。一切眾生用智有",
    "X55n0903_001:0503a15": "異不得一等。愚癡凡夫用六情識。初心菩薩用二種",
    "X55n0903_001:0503a16": "識。一者轉識。名為覺慧。覺了諸法慧解無方。二者名",
    "X55n0903_001:0503a17": "為藏識。湛然不變。西國云阿梨耶識。此土名為佛性。",
    "X55n0903_001:0503a18": "亦名自性清淨藏。亦名如來藏。若就隨事。名智慧性。",
    "X55n0903_001:0503a19": "覺了諸法時名為自性清淨心。識之與心二用各別。",
    "X55n0903_001:0503a20": "凡夫六識名為分張識。隨業受報天人諸趣。菩薩轉",
    "X55n0903_001:0503a21": "名第七識。能轉一切生死惡業。即是涅槃。能覺凡夫",
    "X55n0903_001:0503a22": "六分張識令無變易。即是藏識。此第七識名金剛智。",
    "X55n0903_001:0503a23": "能破一切無明煩惱生死結使。即是佛法。譬如健將",
    "X55n0903_001:0503a24": "降伏四方夷狄怨賊。諸國弭伏皆作民子。第七健識",
    "X55n0903_001:0503b01": "勇猛金剛決斷諸法。亦復如是。藏識者名第八識。從",
    "X55n0903_001:0503b02": "生死際乃至佛道。凡聖愚智未曾變易。湛若虗空亦",
    "X55n0903_001:0503b03": "無垢淨。生死涅槃無一無二。雖假名亦不可得。五根",
    "X55n0903_001:0503b04": "不能見。無言能空。何以故。無空無無想。亦無有無作。",
    "X55n0903_001:0503b05": "　不合亦不散　　亦相法亦無　　善惡虗空華",
    "X55n0903_001:0503b06": "　解即會其如　　能了是聖人　　不了是惡夫",
    "X55n0903_001:0503b07": "　法雖無一二　　愚智不共居　　不了是有為",
    "X55n0903_001:0503b08": "　了者即無餘",
    "X55n0903_001:0503b09": "眠威儀臥品第四",
    "X55n0903_001:0503b10": "　昏夜寢息　　當願眾生　　休息諸行",
    "X55n0903_001:0503b11": "　心淨無穢",
    "X55n0903_001:0503b12": "　身四威儀中　　眠臥最安樂　　菩薩涅槃臥",
    "X55n0903_001:0503b13": "　諸行皆寂莫",
    "X55n0903_001:0503b14": "新學菩薩安穩臥時。知一切法皆如臥相。寂不動搖。",
    "X55n0903_001:0503b15": "云何為安。不危者為安。夫安穩者。何者是也。不動不",
    "X55n0903_001:0503b16": "流名為安也。何法不動。何法不流。所謂眼對色生貪",
    "X55n0903_001:0503b17": "愛。必造諸行業。貪愛為動。行業為流。隨業受報天人",
    "X55n0903_001:0503b18": "六趣豈非流也。如大集經中佛告舍利弗。因眼見色",
    "X55n0903_001:0503b19": "生貪愛者。即是無明為愛造業。名之為行。至心專念",
    "X55n0903_001:0503b20": "名之為識。由識造業遍行諸趣。當觀此眼。識在何處。",
    "X55n0903_001:0503b21": "何者是根。誰能見色。色從何生。精非是眼。如清盲人",
    "X55n0903_001:0503b22": "眼精不壞根亦不破。如好眼人不能見色。生盲謝時",
    "X55n0903_001:0503b23": "即能見之。然此盲法初無生處。又無滅處。盲法不自",
    "X55n0903_001:0503b24": "知我是盲能遮於色。亦不作念不能遮色。眼不自知",
    "X55n0903_001:0503c01": "我色法盲來遮我。亦不作是念盲不遮我。各不相知。",
    "X55n0903_001:0503c02": "眼色亦爾。何者是眼。清自非眼。童人亦非眼。色亦非",
    "X55n0903_001:0503c03": "是眼。精及中淚亦非是眼。迬骨亦非是眼。若一一是",
    "X55n0903_001:0503c04": "眼。應有眾多眼。無多眼故。當知非一一是眼。若共成",
    "X55n0903_001:0503c05": "一眼。是義不然。無和合故。盲及眾緣一一皆空。無有",
    "X55n0903_001:0503c06": "集散。各無生滅。空明亦然。畢竟空寂。如是觀時無多",
    "X55n0903_001:0503c07": "無一。即無有眼。亦無名字。不斷不常。無諸陰界。無貪",
    "X55n0903_001:0503c08": "無愛亦無無明。都無相貌。如睡無夢都無所見。明與",
    "X55n0903_001:0503c09": "無明俱不可得。無行亦無識。亦復如是。亦無一切陰",
    "X55n0903_001:0503c10": "界諸入。是故維摩經言。所見色與盲等。一切諸法畢",
    "X55n0903_001:0503c11": "竟不動。不動者即是不流。如人臥時。一切事息都無",
    "X55n0903_001:0503c12": "思覺。諸法亦爾。是名安眠。不動曰安。不現曰隱。寂滅",
    "X55n0903_001:0503c13": "為眼。菩薩自覺。復以此法覺悟眾生增長慧命。是名",
    "X55n0903_001:0503c14": "眼義。法施檀波羅蜜。菩薩臥時。善惡欲界不可得故。",
    "X55n0903_001:0503c15": "亦以此法利益眾生。是名持戒尸波羅蜜。菩薩臥時。",
    "X55n0903_001:0503c16": "一切陰界不動搖故。自利及眾生。是名忍辱羼提波",
    "X55n0903_001:0503c17": "羅蜜。菩薩臥時。一切陰界無生住滅。自利及他。是名",
    "X55n0903_001:0503c18": "精進毗利耶波羅蜜。菩薩臥時。一切陰界無定亂故。",
    "X55n0903_001:0503c19": "能利眾生。是名定智禪波羅蜜。菩薩臥時。一切陰界",
    "X55n0903_001:0503c20": "入如虗空華。無決定相。能利一切法界眾生畢竟解",
    "X55n0903_001:0503c21": "脫。皆得菩提亦悉具足行住坐義。菩薩雖眠。應化普",
    "X55n0903_001:0503c22": "現無量法界。一切威儀。眾生感皆得稱機安穩而臥。",
    "X55n0903_001:0503c23": "同證涅槃。萬行休息。如人睡眠。是名菩薩眠義中般",
    "X55n0903_001:0503c24": "若波羅蜜。耳．鼻．舌．身．意亦復如是。同上三威儀不復",
    "X55n0903_001:0504a01": "更重廣說。",
    "X55n0903_001:0504a02": "食威儀中具足一切諸上味品第五",
    "X55n0903_001:0504a03": "菩薩得飲食時。先應呪願。兩手合掌。心念一切十方",
    "X55n0903_001:0504a04": "凡聖。而作是言。",
    "X55n0903_001:0504a05": "　此食色香味　　上獻十方佛　　中奉諸賢聖",
    "X55n0903_001:0504a06": "　下及六道品　　等施無前後　　隨感皆飽滿",
    "X55n0903_001:0504a07": "　令諸施主得　　無量波羅蜜",
    "X55n0903_001:0504a08": "　若得食時　　當願眾生　　得禪悅食",
    "X55n0903_001:0504a09": "　無餘味想　　若得食時　　當願眾生",
    "X55n0903_001:0504a10": "　得法喜食　　甘露味想　　噉飲食時",
    "X55n0903_001:0504a11": "　當願眾生　　飡涅槃飯　　到彼岸想",
    "X55n0903_001:0504a12": "　飯食已訖　　當願眾生　　種智圓滿",
    "X55n0903_001:0504a13": "　覺眾生想　　澡[口*賴]飲訖　　當願眾生",
    "X55n0903_001:0504a14": "　妙覺常住　　湛然明淨　　新學菩薩",
    "X55n0903_001:0504a15": "　得飲食時　　一心受食　　無雜念想",
    "X55n0903_001:0504a16": "　念時香氣　　如旃檀風　　一時普遍",
    "X55n0903_001:0504a17": "　十方世界　　凡聖隨感　　各得上味",
    "X55n0903_001:0504a18": "　凡夫聞香　　發菩提心　　餓鬼聞香",
    "X55n0903_001:0504a19": "　一時飽滿　　捨餓鬼身　　發菩提心",
    "X55n0903_001:0504a20": "　畜生聞香　　即得飽滿　　捨禽獸形",
    "X55n0903_001:0504a21": "　發菩提心　　地獄聞香　　捨地獄苦",
    "X55n0903_001:0504a22": "　得人天身　　發菩提心　　是名菩薩",
    "X55n0903_001:0504a23": "　受飲食時　　布施一切　　檀波羅蜜",
    "X55n0903_001:0504a24": "　施者受者　　色香味觸　　空無生滅",
    "X55n0903_001:0504b01": "　是名法施　　檀波羅蜜　　新學菩薩",
    "X55n0903_001:0504b02": "　已所受食　　色香美味　　熏諸行人",
    "X55n0903_001:0504b03": "　皆得法喜　　離五怖畏　　是無畏施",
    "X55n0903_001:0504b04": "　檀波羅蜜　　新學菩薩　　已所受食",
    "X55n0903_001:0504b05": "　色香美味　　施飲食時　　不觀眾生",
    "X55n0903_001:0504b06": "　持戒破戒　　但觀法性　　無差別想",
    "X55n0903_001:0504b07": "　能令眾生　　罪福心息　　是名淨戒",
    "X55n0903_001:0504b08": "　畢竟解脫　　平等三昧　　尸波羅蜜",
    "X55n0903_001:0504b09": "　新學菩薩　　已所施食　　色香美味",
    "X55n0903_001:0504b10": "　能令眾生　　聞香心定　　得不動味",
    "X55n0903_001:0504b11": "　深達實相　　離我淨心　　具足忍辱",
    "X55n0903_001:0504b12": "　羼波羅蜜　　新學菩薩　　以食施時",
    "X55n0903_001:0504b13": "　觀此施心　　無生住滅　　所施飲食",
    "X55n0903_001:0504b14": "　及以受者　　無生住滅　　離陰界入",
    "X55n0903_001:0504b15": "　能令眾生　　聞香飽足　　離三想心",
    "X55n0903_001:0504b16": "　得不住法　　亦無去來　　是名精進",
    "X55n0903_001:0504b17": "　具毗梨耶　　諸波羅蜜　　新學菩薩",
    "X55n0903_001:0504b18": "　受飲食時　　觀前施主　　施食之心",
    "X55n0903_001:0504b19": "　無生無滅　　非內非外　　亦非中間",
    "X55n0903_001:0504b20": "　亦無定亂　　畢竟寂滅　　亦無滅想",
    "X55n0903_001:0504b21": "　亦無無滅　　我受食心　　亦如施主",
    "X55n0903_001:0504b22": "　於食食心　　同一無二　　一切眾生",
    "X55n0903_001:0504b23": "　受我施者　　我及眾心　　所施飲食",
    "X55n0903_001:0504b24": "　三事皆空　　與前施主　　等一法性",
    "X55n0903_001:0504c01": "　無施無受　　無飲食想　　能令眾生",
    "X55n0903_001:0504c02": "　善根增長　　菩薩身心　　雖常在定",
    "X55n0903_001:0504c03": "　能令十方　　一時普現　　眾生隨機",
    "X55n0903_001:0504c04": "　隨感即現　　及聞說法　　稱機得道",
    "X55n0903_001:0504c05": "　知煩惱性　　即是菩提　　是名寂定",
    "X55n0903_001:0504c06": "　禪波羅蜜　　新學菩薩　　受飲食時",
    "X55n0903_001:0504c07": "　觀陰界入　　誰見飲食　　誰受此食",
    "X55n0903_001:0504c08": "　食不自知　　我是飲食　　我非飲食",
    "X55n0903_001:0504c09": "　亦不自知　　我無我所　　亦無食言",
    "X55n0903_001:0504c10": "　菩薩受我　　及以不受　　新學菩薩",
    "X55n0903_001:0504c11": "　如是觀時　　無一切受　　亦無不受",
    "X55n0903_001:0504c12": "　知飲食性　　不曾動搖　　得不動智",
    "X55n0903_001:0504c13": "　入如來智　　施者受者　　及見食者",
    "X55n0903_001:0504c14": "　皆如食性　　不曾動搖　　得不動智",
    "X55n0903_001:0504c15": "　亦能如實　　知一切法　　是名如實",
    "X55n0903_001:0504c16": "　如來實智　　所以者何　　如經中說",
    "X55n0903_001:0504c17": "　佛世尊問　　鴦掘魔羅　　云何一學",
    "X55n0903_001:0504c18": "　鴦掘答佛　　夫一學者　　名之曰淨",
    "X55n0903_001:0504c19": "　如來戒也　　非是二乘　　聲聞緣覺",
    "X55n0903_001:0504c20": "　所持戒也　　如偈中說　　鴦掘魔羅",
    "X55n0903_001:0504c21": "　復答佛言　　今當分別　　大小乘意",
    "X55n0903_001:0504c22": "　一切眾生命　　皆依飲食住　　此即聲聞乘",
    "X55n0903_001:0504c23": "　非是摩訶衍　　所謂摩訶衍　　雖食常堅固",
    "X55n0903_001:0504c24": "　云何名為一　　謂一切眾生　　皆以如來藏",
    "X55n0903_001:0505a01": "　畢竟恒安住",
    "X55n0903_001:0505a02": "　新學菩薩　　如此觀時　　凡夫聖人",
    "X55n0903_001:0505a03": "　本末究竟　　平等無二　　亦能善達",
    "X55n0903_001:0505a04": "　凡聖始終　　究竟一乘　　差別之相",
    "X55n0903_001:0505a05": "　亦如色入　　法界海說",
    "X55n0903_001:0505a06": "色入法界海者即是色藏法界海。色藏法界者即是",
    "X55n0903_001:0505a07": "識入法界海。識入法界海者即是識藏法界海。智入",
    "X55n0903_001:0505a08": "法界海者即是智藏法界海。亦得名為色集法界海。",
    "X55n0903_001:0505a09": "識集法界海。智集法界海。佛與凡夫一切具足。名本",
    "X55n0903_001:0505a10": "末究竟平等。此法身藏。唯佛與佛乃能知之。法華經",
    "X55n0903_001:0505a11": "中總說難見。華嚴中分別易解。是名菩薩受食施食。",
    "X55n0903_001:0505a12": "性雖空寂。具足中道智慧藏。亦名色心神通之藏。是",
    "X55n0903_001:0505a13": "名摩訶衍摩訶般若波羅蜜。受食施食具足此義。一",
    "X55n0903_001:0505a14": "念一時色心音聲普遍十方一切世界。能令三乘各",
    "X55n0903_001:0505a15": "獲其道。通達大智到於彼岸。如上所說。",
    "X55n0903_001:0505a16": "語威儀品第六",
    "X55n0903_001:0505a17": "語威儀中具足一切上妙巧音聲普應眾心稱機品。",
    "X55n0903_001:0505a18": "新學菩薩若欲語時。先起慈悲孝順之心。靜心正念。",
    "X55n0903_001:0505a19": "一切音聲。一時普遍。十方凡聖所聞不同。以此音聲",
    "X55n0903_001:0505a20": "普興供養。聖人唯聞歌詠讚嘆。十方菩薩同音讚佛。",
    "X55n0903_001:0505a21": "修羅彈琴。乾闥作樂。天龍雨華。眾妙供具四事具足。",
    "X55n0903_001:0505a22": "供養諸佛及大菩薩．一切眾聖等無差別。天人六道",
    "X55n0903_001:0505a23": "聞三種聲。一者輭美語聲。二者苦切語聲。摧伏剛強",
    "X55n0903_001:0505a24": "眾生。三者雜語。隨時調伏無決定聲。菩薩一語能感",
    "X55n0903_001:0505b01": "眾聲。不先思惟應時自發。對機稱情。無礙辨才力能",
    "X55n0903_001:0505b02": "如此。知人天聞之離欲得道。四趣聞之離苦得樂發",
    "X55n0903_001:0505b03": "菩提心。新學菩薩觀語而有聲出。支原觀之。咽喉舌",
    "X55n0903_001:0505b04": "齒都無聲相。何以故。求和合者不可得故。唇非是聲。",
    "X55n0903_001:0505b05": "齒亦非聲。咽喉及舌亦非是聲。頰骨及愕亦非是聲。",
    "X55n0903_001:0505b06": "一一緣中求聲不得。咽喉舌齒各不相知。性無和合",
    "X55n0903_001:0505b07": "亦無散滅。知此音聲如空中響。非斷非常亦無生滅。",
    "X55n0903_001:0505b08": "都無相貌。復觀念心為在何處。相貌何似。如此觀時。",
    "X55n0903_001:0505b09": "知此念心非外亦非中間。猶如虗空都無相貌。無得",
    "X55n0903_001:0505b10": "故。無語無語名字是名語無作解脫門。雖無語者。能",
    "X55n0903_001:0505b11": "以一語普現眾聲。一語一時現無量語。何故能爾。由",
    "X55n0903_001:0505b12": "本誓願大慈悲心為眾生故。一語能現無量音聲。眾",
    "X55n0903_001:0505b13": "生感聞各各不同。解脫亦然。誓願慈悲力能如此。非",
    "X55n0903_001:0505b14": "但一語一時能現無量音聲。色身普現十方世界。對",
    "X55n0903_001:0505b15": "眾生眼色像不同。隨機感悟一時得道。所以者何。新",
    "X55n0903_001:0505b16": "學菩薩以本誓願。不惜身命護佛正法。大精進力。不",
    "X55n0903_001:0505b17": "退轉力。念眾生身。以大慈悲欲度眾生。凡所言說麤",
    "X55n0903_001:0505b18": "言輭語苦切雜語。皆能利益無量眾生。",
    "X55n0903_001:0505b19": "　如佛仙所說　　麤言及輭語　　眾解音不同",
    "X55n0903_001:0505b20": "　皆歸第一義　　一切國土中　　眾生相殺害",
    "X55n0903_001:0505b21": "　菩薩現於世　　降伏使和安　　或為人天王",
    "X55n0903_001:0505b22": "　或為國大臣　　或現作猛將　　方便摧惡人",
    "X55n0903_001:0505b23": "　四方怨歒息　　國豐使民安　　或現行十善",
    "X55n0903_001:0505b24": "　方便化眾生　　或作邑中主　　造像及造經",
    "X55n0903_001:0505c01": "　開門廣布施　　方便化眾生　　或現作沙門",
    "X55n0903_001:0505c02": "　持戒不惜身　　廣說三乘教　　方便度眾生",
    "X55n0903_001:0505c03": "　或現作童朦　　始學初發心　　或現又修學",
    "X55n0903_001:0505c04": "　朽老過百年　　或現在城邑　　或現入深山",
    "X55n0903_001:0505c05": "　或現行瞋腦　　方便引眾生　　或現作四眾",
    "X55n0903_001:0505c06": "　或稱是聲聞　　或稱辟支佛　　或為無上尊",
    "X55n0903_001:0505c07": "　新學諸菩薩　　一音現眾聲　　一色無量形",
    "X55n0903_001:0505c08": "　方便對眾生　　忍辱慈悲力　　誓願應眾生",
    "X55n0903_001:0505c09": "　禪定神通力　　普現眾色爾",
    "X55n0903_001:0505c10": "新學菩薩以大慈悲誓願力故。方便慈愍諸眾生故。",
    "X55n0903_001:0505c11": "凡所言說。眾生聞之皆得正信發菩提心。是名法施",
    "X55n0903_001:0505c12": "波羅蜜。新學菩薩以隨自意三昧力故。一切語時。能",
    "X55n0903_001:0505c13": "令眾生聞者覺悟。深達法性離空假心。亦無斷常。見",
    "X55n0903_001:0505c14": "諸眾生持戒毀戒。性無垢淨。無罪無福相。亦能持戒",
    "X55n0903_001:0505c15": "不惜身命。新學菩薩誓功德力。利益如是無量眾生。",
    "X55n0903_001:0505c16": "是名持戒尸波羅蜜。新學菩薩欲說法時。以此法性",
    "X55n0903_001:0505c17": "無名三昧。眾生聞者。心想寂滅得不動三昧。是名忍",
    "X55n0903_001:0505c18": "辱羼提波羅蜜。新學菩薩若說法時。麤言輭語性皆",
    "X55n0903_001:0505c19": "平等。無生住滅。眾生聞者得無住三昧。是名精進毗",
    "X55n0903_001:0505c20": "梨耶波羅蜜。新學菩薩說法語言。一語雖現無量音",
    "X55n0903_001:0505c21": "聲。心無定亂。能令眾生聞者解悟。發菩提心。得不動",
    "X55n0903_001:0505c22": "三昧。是名寂定禪波羅蜜。新學菩薩說法語言。眾生",
    "X55n0903_001:0505c23": "聞者離陰入。具足辨才無量智慧。如身如影如夢如",
    "X55n0903_001:0505c24": "化如雲如幻。無所得故。得寶幢三昧。即能具足一切",
    "X55n0903_001:0506a01": "三昧。獲得辨才陀羅尼門。通達一切凡聖彼岸。是名",
    "X55n0903_001:0506a02": "菩薩語威儀具足摩訶般若波羅蜜。",
    "X55n0903_001:0506a04": "大隨自意三昧一卷(畢)"
}