{
    "X04n0223_050:0341a10": "大方廣佛新華嚴經合論卷第五十",
    "X04n0223_050:0341a11": "唐于闐國三藏沙門實叉難陀譯經",
    "X04n0223_050:0341a12": "唐太原方山長者李通玄造論",
    "X04n0223_050:0341a13": "唐福州開元寺沙門志寧釐經合論",
    "X04n0223_050:0341a14": "十迴向品第二十五之九",
    "X04n0223_050:0341a15": "【經】佛子菩薩摩訶薩以此善根如是迴向所謂不著",
    "X04n0223_050:0341a16": "世間不取眾生其心清淨無所依止正念諸法離分",
    "X04n0223_050:0341a17": "別見不捨一切佛自在慧不違三世一切諸佛正迴",
    "X04n0223_050:0341a18": "向門隨順一切平等正法不壞如來真實之相等觀",
    "X04n0223_050:0341a19": "三世無眾生相善順佛道善說於法深了其義入最",
    "X04n0223_050:0341a20": "勝地悟真實法智慧圓滿信樂堅固雖善修正業而",
    "X04n0223_050:0341a21": "知業性空了一切法皆如幻化知一切法無有自性",
    "X04n0223_050:0341a22": "觀一切義及種種行隨世言說而無所著除滅一切",
    "X04n0223_050:0341a23": "執著因緣知如實理觀諸法性皆悉寂滅了一切法",
    "X04n0223_050:0341a24": "同一實相知諸法相不相違背與諸菩薩而共同止",
    "X04n0223_050:0341b01": "修行其道善攝眾生入去來今一切菩薩迴向之門",
    "X04n0223_050:0341b02": "於諸佛法心無驚怖以無量心令諸眾生普得清淨",
    "X04n0223_050:0341b03": "於十方世界不起執取我我所心於諸世間無所分",
    "X04n0223_050:0341b04": "別於一切境界不生染著勤修一切出世間法於諸",
    "X04n0223_050:0341b05": "世間無取無依於深妙道正見牢固離諸妄見了真",
    "X04n0223_050:0341b06": "實法譬如真如徧一切處無有邊際善根迴向亦復",
    "X04n0223_050:0341b07": "如是徧一切處無有邊際譬如真如真實為性善根",
    "X04n0223_050:0341b08": "迴向亦復如是了一切法真實為性譬如真如恒守",
    "X04n0223_050:0341b09": "本性無有改變善根迴向亦復如是守其本性始終",
    "X04n0223_050:0341b10": "不改譬如真如以一切法無性為性善根迴向亦復",
    "X04n0223_050:0341b11": "如是了一切法無性為性譬如真如無相為相善根",
    "X04n0223_050:0341b12": "迴向亦復如是了一切法無相為相譬如真如若有",
    "X04n0223_050:0341b13": "得者終無退轉善根迴向亦復如是若有得者於諸",
    "X04n0223_050:0341b14": "佛法永不退轉譬如真如一切諸佛之所行處善根",
    "X04n0223_050:0341b15": "迴向亦復如是一切如來所行之處譬如真如離境",
    "X04n0223_050:0341b16": "界相而為境界善根迴向亦復如是離境界相而為",
    "X04n0223_050:0341b17": "三世一切諸佛圓滿境界譬如真如能有安立善根",
    "X04n0223_050:0341b18": "迴向亦復如是悉能安立一切眾生譬如真如性常",
    "X04n0223_050:0341b19": "隨順善根迴向亦復如是盡未來劫隨順不斷譬如",
    "X04n0223_050:0341b20": "真如無能測量善根迴向亦復如是等虗空界盡眾",
    "X04n0223_050:0341b21": "生心無能測量譬如真如充滿一切善根迴向亦復",
    "X04n0223_050:0341b22": "如是一剎那中普周法界譬如真如常住無盡善根",
    "X04n0223_050:0341b23": "迴向亦復如是究竟無盡譬如真如無有比對善根",
    "X04n0223_050:0341b24": "迴向亦復如是普能圓滿一切佛法無有比對譬如",
    "X04n0223_050:0341c01": "真如體性堅固善根迴向亦復如是體性堅固非諸",
    "X04n0223_050:0341c02": "惑惱之所能沮譬如真如不可破壞善根迴向亦復",
    "X04n0223_050:0341c03": "如是一切眾生不能損壞譬如真如照明為體善根",
    "X04n0223_050:0341c04": "迴向亦復如是以普照明而為其性譬如真如無所",
    "X04n0223_050:0341c05": "不在善根迴向亦復如是於一切處悉無不在譬如",
    "X04n0223_050:0341c06": "真如徧一切時善根迴向亦復如是徧一切時譬如",
    "X04n0223_050:0341c07": "真如性常清淨善根迴向亦復如是住於世間而體",
    "X04n0223_050:0341c08": "清淨譬如真如於法無礙善根迴向亦復如是周行",
    "X04n0223_050:0341c09": "一切而無所礙譬如真如為眾法眼善根迴向亦復",
    "X04n0223_050:0341c10": "如是能為一切眾生作眼譬如真如性無勞倦善根",
    "X04n0223_050:0341c11": "迴向亦復如是修行一切菩薩諸行恒無勞倦譬如",
    "X04n0223_050:0341c12": "真如體性甚深善根迴向亦復如是其性甚深譬如",
    "X04n0223_050:0341c13": "真如無有一物善根迴向亦復如是了知其性無有",
    "X04n0223_050:0341c14": "一物譬如真如性非出現善根迴向亦復如是其體",
    "X04n0223_050:0341c15": "微妙難可得見譬如真如離眾垢翳善根迴向亦復",
    "X04n0223_050:0341c16": "如是慧眼清淨離諸癡翳譬如真如性無與等善根",
    "X04n0223_050:0341c17": "迴向亦復如是成就一切諸菩薩行最上無等譬如",
    "X04n0223_050:0341c18": "真如體性寂靜善根迴向亦復如是善能隨順寂靜",
    "X04n0223_050:0341c19": "之法譬如真如無有根本善根迴向亦復如是能入",
    "X04n0223_050:0341c20": "一切無根本法譬如真如體性無邊善根迴向亦復",
    "X04n0223_050:0341c21": "如是淨諸眾生其數無邊譬如真如體性無著善根",
    "X04n0223_050:0341c22": "迴向亦復如是畢竟遠離一切諸著譬如真如無有",
    "X04n0223_050:0341c23": "障礙善根迴向亦復如是除滅一切世間障礙譬如",
    "X04n0223_050:0341c24": "真如非世所行善根迴向亦復如是非諸世間之所",
    "X04n0223_050:0342a01": "能行譬如真如體性無住善根迴向亦復如是一切",
    "X04n0223_050:0342a02": "生死皆非所住譬如真如性無所作善根迴向亦復",
    "X04n0223_050:0342a03": "如是一切所作悉皆捨離譬如真如體性安住善根",
    "X04n0223_050:0342a04": "迴向亦復如是安住真實譬如真如與一切法而共",
    "X04n0223_050:0342a05": "相應善根迴向亦復如是與諸菩薩聽聞修習而共",
    "X04n0223_050:0342a06": "相應譬如真如一切法中性常平等善根迴向亦復",
    "X04n0223_050:0342a07": "如是於諸世間修平等行譬如真如不離諸法善根",
    "X04n0223_050:0342a08": "迴向亦復如是盡未來際不捨世間譬如真如一切",
    "X04n0223_050:0342a09": "法中畢竟無盡善根迴向亦復如是於諸眾生迴向",
    "X04n0223_050:0342a10": "無盡譬如真如與一切法無有相違善根迴向亦復",
    "X04n0223_050:0342a11": "如是不違三世一切佛法譬如真如普攝諸法善根",
    "X04n0223_050:0342a12": "迴向亦復如是盡攝一切眾生善根譬如真如與一",
    "X04n0223_050:0342a13": "切法同其體性善根迴向亦復如是與三世佛同一",
    "X04n0223_050:0342a14": "體性譬如真如與一切法不相捨離善根迴向亦復",
    "X04n0223_050:0342a15": "如是攝持一切世出世法譬如真如無能暎蔽善根",
    "X04n0223_050:0342a16": "迴向亦復如是一切世間無能暎蔽譬如真如不可",
    "X04n0223_050:0342a17": "動搖善根迴向亦復如是一切魔業無能動搖譬如",
    "X04n0223_050:0342a18": "真如性無垢濁善根迴向亦復如是修菩薩行無有",
    "X04n0223_050:0342a19": "垢濁譬如真如無有變易善根迴向亦復如是愍念",
    "X04n0223_050:0342a20": "眾生心無變易譬如真如不可窮盡善根迴向亦復",
    "X04n0223_050:0342a21": "如是非諸世法所能窮盡譬如真如性常覺悟善根",
    "X04n0223_050:0342a22": "迴向亦復如是普能覺悟一切諸法譬如真如不可",
    "X04n0223_050:0342a23": "失壞善根迴向亦復如是於諸眾生起勝志願永不",
    "X04n0223_050:0342a24": "失壞譬如真如能大照明善根迴向亦復如是以大",
    "X04n0223_050:0342b01": "智光照諸世間譬如真如不可言說善根迴向亦復",
    "X04n0223_050:0342b02": "如是一切言語所不可說譬如真如持諸世間善根",
    "X04n0223_050:0342b03": "迴向亦復如是能持一切菩薩諸行譬如真如隨世",
    "X04n0223_050:0342b04": "言說善根迴向亦復如是隨順一切智慧言說譬如",
    "X04n0223_050:0342b05": "真如徧一切法善根迴向亦復如是徧於十方一切",
    "X04n0223_050:0342b06": "佛剎現大神通成等正覺譬如真如無有分別善根",
    "X04n0223_050:0342b07": "迴向亦復如是於諸世間無所分別譬如真如徧一",
    "X04n0223_050:0342b08": "切身善根迴向亦復如是徧十方剎無量身中譬如",
    "X04n0223_050:0342b09": "真如體性無生善根迴向亦復如是方便示生而無",
    "X04n0223_050:0342b10": "所生譬如真如無所不在善根迴向亦復如是十方",
    "X04n0223_050:0342b11": "三世諸佛土中普現神通而無不在譬如真如徧在",
    "X04n0223_050:0342b12": "於夜善根迴向亦復如是於一切夜放大光明施作",
    "X04n0223_050:0342b13": "佛事譬如真如徧在於晝善根迴向亦復如是悉令",
    "X04n0223_050:0342b14": "一切在晝眾生見佛神變演不退輪離垢清淨無空",
    "X04n0223_050:0342b15": "過者譬如真如徧在半月及以一月善根迴向亦復",
    "X04n0223_050:0342b16": "如是於諸世間次第時節得善方便於一念中知一",
    "X04n0223_050:0342b17": "切時譬如真如徧在年歲善根迴向亦復如是住無",
    "X04n0223_050:0342b18": "量劫明了成熟一切諸根皆令圓滿譬如真如徧成",
    "X04n0223_050:0342b19": "壞劫善根迴向亦復如是住一切劫清淨無染教化",
    "X04n0223_050:0342b20": "眾生咸令清淨譬如真如盡未來際善根迴向亦復",
    "X04n0223_050:0342b21": "如是盡未來際修諸菩薩清淨妙行成滿大願無有",
    "X04n0223_050:0342b22": "退轉譬如真如徧住三世善根迴向亦復如是令諸",
    "X04n0223_050:0342b23": "眾生於一剎那見三世佛未曾一念而有捨離譬如",
    "X04n0223_050:0342b24": "真如徧一切處善根迴向亦復如是超出三界周徧",
    "X04n0223_050:0342c01": "一切悉得自在譬如真如住有無法善根迴向亦復",
    "X04n0223_050:0342c02": "如是了達一切有無之法畢竟清淨譬如真如體性",
    "X04n0223_050:0342c03": "清淨善根迴向亦復如是能以方便集助道法淨治",
    "X04n0223_050:0342c04": "一切諸菩薩行譬如真如體性明潔善根迴向亦復",
    "X04n0223_050:0342c05": "如是令諸菩薩悉得三昧明潔之心譬如真如體性",
    "X04n0223_050:0342c06": "無垢善根迴向亦復如是遠離諸垢滿足一切諸清",
    "X04n0223_050:0342c07": "淨意譬如真如無我我所善根迴向亦復如是以無",
    "X04n0223_050:0342c08": "我我所清淨之心充滿十方諸佛國土譬如真如體",
    "X04n0223_050:0342c09": "性平等善根迴向亦復如是獲得平等一切智智照",
    "X04n0223_050:0342c10": "了諸法離諸癡翳譬如真如超諸數量善根迴向亦",
    "X04n0223_050:0342c11": "復如是與超數量一切智乘大力法藏而同止住興",
    "X04n0223_050:0342c12": "徧十方一切世界廣大法雲譬如真如平等安住善",
    "X04n0223_050:0342c13": "根迴向亦復如是發生一切諸菩薩行平等住於一",
    "X04n0223_050:0342c14": "切智道譬如真如徧住一切諸眾生界善根迴向亦",
    "X04n0223_050:0342c15": "復如是滿足無礙一切種智於眾生界悉現在前譬",
    "X04n0223_050:0342c16": "如真如無有分別普住一切音聲智中善根迴向亦",
    "X04n0223_050:0342c17": "復如是具足一切諸言音智能普示現種種言音開",
    "X04n0223_050:0342c18": "示眾生譬如真如永離世間善根迴向亦復如是普",
    "X04n0223_050:0342c19": "使眾生永出世間譬如真如體性廣大善根迴向亦",
    "X04n0223_050:0342c20": "復如是悉能受持去來今世廣大佛法恒不忘失勤",
    "X04n0223_050:0342c21": "修一切菩薩諸行譬如真如無有間息善根迴向亦",
    "X04n0223_050:0342c22": "復如是為欲安處一切眾生於大智地於一切劫修",
    "X04n0223_050:0342c23": "菩薩行無有間息譬如真如體性寬廣徧一切法善",
    "X04n0223_050:0342c24": "根迴向亦復如是淨念無礙普攝一切寬廣法門譬",
    "X04n0223_050:0343a01": "如真如徧攝羣品善根迴向亦復如是證得無量品",
    "X04n0223_050:0343a02": "類之智修諸菩薩真實妙行譬如真如無所取著善",
    "X04n0223_050:0343a03": "根迴向亦復如是於一切法皆無所取除滅一切世",
    "X04n0223_050:0343a04": "間取著普令清淨譬如真如體性不動善根迴向亦",
    "X04n0223_050:0343a05": "復如是安住普賢圓滿行願畢竟不動譬如真如是",
    "X04n0223_050:0343a06": "佛境界善根迴向亦復如是令諸眾生滿足一切大",
    "X04n0223_050:0343a07": "智境界滅煩惱境悉令清淨譬如真如無能制伏善",
    "X04n0223_050:0343a08": "根迴向亦復如是不為一切眾魔事業外道邪論之",
    "X04n0223_050:0343a09": "所制伏譬如真如非是可修非不可修善根迴向亦",
    "X04n0223_050:0343a10": "復如是捨離一切妄想取著於修不修無所分別譬",
    "X04n0223_050:0343a11": "如真如無有退捨善根迴向亦復如是常見諸佛發",
    "X04n0223_050:0343a12": "菩提心大誓莊嚴永無退捨譬如真如普攝一切世",
    "X04n0223_050:0343a13": "間言音善根迴向亦復如是能得一切差別言音神",
    "X04n0223_050:0343a14": "通智慧普發一切種種言辭譬如真如於一切法無",
    "X04n0223_050:0343a15": "所希求善根迴向亦復如是令諸眾生乘普賢乘而",
    "X04n0223_050:0343a16": "得出離於一切法無所貪求譬如真如住一切地善",
    "X04n0223_050:0343a17": "根迴向亦復如是令一切眾生捨世間地住智慧地",
    "X04n0223_050:0343a18": "以普賢行而自莊嚴譬如真如無有斷絕善根迴向",
    "X04n0223_050:0343a19": "亦復如是於一切法得無所畏隨其類音處處演說",
    "X04n0223_050:0343a20": "無有斷絕譬如真如捨離諸漏善根迴向亦復如是",
    "X04n0223_050:0343a21": "令一切眾生成就法智了達於法圓滿菩提無漏功",
    "X04n0223_050:0343a22": "德譬如真如無有少法而能壞亂令其少分非是覺",
    "X04n0223_050:0343a23": "悟善根迴向亦復如是普令開悟一切諸法其心無",
    "X04n0223_050:0343a24": "量徧周法界譬如真如過去非始未來非末現在非",
    "X04n0223_050:0343b01": "異善根迴向亦復如是為一切眾生新新恒起菩提",
    "X04n0223_050:0343b02": "心願普使清淨永離生死譬如真如於三世中無所",
    "X04n0223_050:0343b03": "分別善根迴向亦復如是現在念念心常覺悟過去",
    "X04n0223_050:0343b04": "未來皆悉清淨譬如真如成就一切諸佛菩薩善根",
    "X04n0223_050:0343b05": "迴向亦復如是發起一切大願方便成就諸佛廣大",
    "X04n0223_050:0343b06": "智慧譬如真如究竟清淨不與一切諸煩惱俱善根",
    "X04n0223_050:0343b07": "迴向亦復如是能滅一切眾生煩惱圓滿一切清淨",
    "X04n0223_050:0343b08": "智慧。",
    "X04n0223_050:0343b09": "【論】第六佛子已下至圓滿一切清淨智慧有一百",
    "X04n0223_050:0343b10": "八十九行半經明以如上迴向皆以無性無著真",
    "X04n0223_050:0343b11": "如為迴向分已上一百八十九行半經明約以真",
    "X04n0223_050:0343b12": "如為迴向體以真如徧世間出世間一切法迴向",
    "X04n0223_050:0343b13": "還徧世間出世間一切法何以然者為以迴向為",
    "X04n0223_050:0343b14": "方便興起無作真如中大智大悲大陀羅尼門大",
    "X04n0223_050:0343b15": "神通道力令稱真如無作大自在作用恒寂故若",
    "X04n0223_050:0343b16": "不如是以大願大悲大智慧無限迴向但依無作",
    "X04n0223_050:0343b17": "真如用淨煩惱即同二乘樂寂及三乘六通菩薩",
    "X04n0223_050:0343b18": "但生一方淨國不入法界之真門居門外之權乘",
    "X04n0223_050:0343b19": "且止草庵之位當知滿十方之差別種智皆由大",
    "X04n0223_050:0343b20": "願力而發生圓法界之行門藉迴向而興起故立",
    "X04n0223_050:0343b21": "斯教網用接有緣明知軌度而踐其蹤使學者省",
    "X04n0223_050:0343b22": "功而不錯謬者也。",
    "X04n0223_050:0343b23": "【經】佛子菩薩摩訶薩如是迴向時得一切佛剎平等",
    "X04n0223_050:0343b24": "普嚴淨一切世界故得一切眾生平等普為轉無礙",
    "X04n0223_050:0343c01": "法輪故得一切菩薩平等普出生一切智願故得一",
    "X04n0223_050:0343c02": "切諸佛平等觀察諸佛體無二故得一切法平等普",
    "X04n0223_050:0343c03": "知諸法性無易故得一切世間平等以方便智善解",
    "X04n0223_050:0343c04": "一切語言道故得一切菩薩行平等隨種善根盡迴",
    "X04n0223_050:0343c05": "向故得一切時平等勤修佛事於一切時無斷絕故",
    "X04n0223_050:0343c06": "得一切業果平等於世出世所有善根皆無染著咸",
    "X04n0223_050:0343c07": "究竟故得一切佛自在神通平等隨順世間現佛事",
    "X04n0223_050:0343c08": "故佛子是為菩薩摩訶薩第八真如相迴向。",
    "X04n0223_050:0343c09": "【論】第七佛子已下至第八真如相迴向有十一行",
    "X04n0223_050:0343c10": "半經明以如上真如相迴向自獲義利分。",
    "X04n0223_050:0343c11": "【經】菩薩摩訶薩住此迴向證得無量清淨法門能為",
    "X04n0223_050:0343c12": "如來大師子吼自在無畏以善方便教化成就無量",
    "X04n0223_050:0343c13": "菩薩於一切時未曾休息得佛無量圓滿之身一身",
    "X04n0223_050:0343c14": "充徧一切世界得佛無量圓滿音聲一音開悟一切",
    "X04n0223_050:0343c15": "眾生得佛無量圓滿之力一毛孔中普能容納一切",
    "X04n0223_050:0343c16": "國土得佛無量圓滿神通置諸眾生於一塵中得佛",
    "X04n0223_050:0343c17": "無量圓滿解脫於一眾生身示現一切諸佛境界成",
    "X04n0223_050:0343c18": "等正覺得佛無量圓滿三昧一三昧中普能示現一",
    "X04n0223_050:0343c19": "切三昧得佛無量圓滿辯才說一句法窮未來際而",
    "X04n0223_050:0343c20": "不可盡悉除一切眾生疑惑得佛無量圓滿眾生具",
    "X04n0223_050:0343c21": "佛十力盡眾生界示成正覺佛子是為菩薩摩訶薩",
    "X04n0223_050:0343c22": "以一切善根隨順真如相迴向。",
    "X04n0223_050:0343c23": "【論】第八菩薩摩訶薩已下至善根隨順真如相迴",
    "X04n0223_050:0343c24": "向有十三行半經明如上迴向已得同如來成道",
    "X04n0223_050:0344a01": "分。",
    "X04n0223_050:0344a02": "【經】爾時金剛幢菩薩承佛威力普觀十方而說頌言。",
    "X04n0223_050:0344a03": "【論】第九爾時已下一行經明金剛幢菩薩說頌歎",
    "X04n0223_050:0344a04": "法分。",
    "X04n0223_050:0344a05": "【經】　菩薩志樂常安住　　正念堅固離癡惑",
    "X04n0223_050:0344a06": "　其心善耎恒清涼　　積集無邊功德行",
    "X04n0223_050:0344a07": "　菩薩謙順無違逆　　所有志願悉清淨",
    "X04n0223_050:0344a08": "　已得智慧大光明　　善能照了一切業",
    "X04n0223_050:0344a09": "　菩薩思惟業廣大　　種種差別甚希有",
    "X04n0223_050:0344a10": "　決意修行無退轉　　以此饒益諸羣生",
    "X04n0223_050:0344a11": "　諸業差別無量種　　菩薩一切勤修習",
    "X04n0223_050:0344a12": "　隨順眾生不違意　　普令心淨生歡喜",
    "X04n0223_050:0344a13": "　已昇調御人尊地　　離諸熱惱心無礙",
    "X04n0223_050:0344a14": "　於法於義悉善知　　為利羣生轉勤習",
    "X04n0223_050:0344a15": "　菩薩所修眾善行　　無量無數種種別",
    "X04n0223_050:0344a16": "　於彼一切分別知　　為利羣生故迴向",
    "X04n0223_050:0344a17": "　以妙智慧恒觀察　　究竟廣大真實理",
    "X04n0223_050:0344a18": "　斷諸有處悉無餘　　如彼真如善迴向",
    "X04n0223_050:0344a19": "　譬如真如徧一切　　如是普攝諸世間",
    "X04n0223_050:0344a20": "　菩薩以此心迴向　　悉令眾生無所著",
    "X04n0223_050:0344a21": "　菩薩願力徧一切　　譬如真如無不在",
    "X04n0223_050:0344a22": "　若見不見念悉周　　悉以功德而迴向",
    "X04n0223_050:0344a23": "　夜中隨住晝亦住　　半月一月亦隨住",
    "X04n0223_050:0344a24": "　若年若劫悉住中　　真如如是行亦然",
    "X04n0223_050:0344b01": "　所有三世及剎土　　一切眾生與諸法",
    "X04n0223_050:0344b02": "　悉住其中無所住　　以如是行而迴向",
    "X04n0223_050:0344b03": "　譬如真如本自性　　菩薩如是發大心",
    "X04n0223_050:0344b04": "　真如所在無不在　　以如是行而迴向",
    "X04n0223_050:0344b05": "　譬如真如本自性　　其中未曾有一法",
    "X04n0223_050:0344b06": "　不得自性是真性　　以如是業而迴向",
    "X04n0223_050:0344b07": "　如真如相業亦爾　　如真如性業亦爾",
    "X04n0223_050:0344b08": "　如真如性本真實　　業亦如是同真如",
    "X04n0223_050:0344b09": "　譬如真如無邊際　　業亦如是無有邊",
    "X04n0223_050:0344b10": "　而於其中無縛著　　是故此業得清淨",
    "X04n0223_050:0344b11": "　如是聰慧真佛子　　志願堅固不動搖",
    "X04n0223_050:0344b12": "　以其智力善通達　　入於諸佛方便藏",
    "X04n0223_050:0344b13": "　覺悟法王真實法　　於中無著亦無縛",
    "X04n0223_050:0344b14": "　如是自在心無礙　　未曾見有一法起",
    "X04n0223_050:0344b15": "　如來法身所作業　　一切世間如彼相",
    "X04n0223_050:0344b16": "　說諸法相皆無相　　知如是相是知法",
    "X04n0223_050:0344b17": "　菩薩住是不思議　　於中思議不可盡",
    "X04n0223_050:0344b18": "　入此不可思議處　　思與非思皆寂滅",
    "X04n0223_050:0344b19": "　如是思惟諸法性　　了達一切業差別",
    "X04n0223_050:0344b20": "　所有我執皆除滅　　住於功德無能動",
    "X04n0223_050:0344b21": "　菩薩一切業果報　　悉為無盡智所印",
    "X04n0223_050:0344b22": "　如是無盡自性盡　　是故無盡方便滅",
    "X04n0223_050:0344b23": "　菩薩觀心不在外　　亦復不得在於內",
    "X04n0223_050:0344b24": "　知其心性無所有　　我法皆離永寂滅",
    "X04n0223_050:0344c01": "　彼諸佛子如是知　　一切法性常空寂",
    "X04n0223_050:0344c02": "　無有一法能造作　　同於諸佛悟無我",
    "X04n0223_050:0344c03": "　了知一切諸世間　　悉與真如性相等",
    "X04n0223_050:0344c04": "　見是不可思議相　　是則能知無相法",
    "X04n0223_050:0344c05": "　若能住是甚深法　　常樂修行菩薩行",
    "X04n0223_050:0344c06": "　為欲利益諸羣生　　大誓莊嚴無退轉",
    "X04n0223_050:0344c07": "　是則超過於世間　　不起生死妄分別",
    "X04n0223_050:0344c08": "　了達其心如幻化　　勤修眾行度羣生",
    "X04n0223_050:0344c09": "　菩薩正念觀世間　　一切皆從業緣得",
    "X04n0223_050:0344c10": "　為欲救度修諸行　　普攝三世無遺者",
    "X04n0223_050:0344c11": "　了知眾生種種異　　悉是想行所分別",
    "X04n0223_050:0344c12": "　於此觀察悉明了　　而不壞於諸法性",
    "X04n0223_050:0344c13": "　智者了知諸佛法　　以如是行而迴向",
    "X04n0223_050:0344c14": "　哀愍一切諸眾生　　令於實法正思惟",
    "X04n0223_050:0344c15": "【論】十已下有五十八行頌明以頌重頌前法分第",
    "X04n0223_050:0344c16": "二隨文釋義者於自餘文義經文自具如第八段",
    "X04n0223_050:0344c17": "經云一身充徧一切世間得佛無量音聲於一毛",
    "X04n0223_050:0344c18": "孔中普能容納一切國土得佛無量神通置諸眾",
    "X04n0223_050:0344c19": "生於一毛孔此約十住初心見道之後能入如實",
    "X04n0223_050:0344c20": "知見然為凡夫有信之士略釋少分以開心目非",
    "X04n0223_050:0344c21": "入禪定觀智會融方親見爾論主以頌說曰了知",
    "X04n0223_050:0344c22": "毛孔大小性十方國土無表裏智境含容十方剎",
    "X04n0223_050:0344c23": "剎土體相本皆幻智身體淨相無礙毛孔微塵亦",
    "X04n0223_050:0344c24": "復然國土因心虗妄生無妄智境恒相納眾生心",
    "X04n0223_050:0345a01": "淨無表裏乃了自身毛亦然心無分別自他情一",
    "X04n0223_050:0345a02": "切塵毛含佛剎是故如來說迴向廣興願行融自",
    "X04n0223_050:0345a03": "他願他得樂與己同心淨佛國恒相入以廣大願",
    "X04n0223_050:0345a04": "興大智同體智悲充法界無功理智起身雲隨類",
    "X04n0223_050:0345a05": "現形聲亦爾能以自他同體智眾生身中現佛國",
    "X04n0223_050:0345a06": "以眾生智轉法輪眾生心迷不知覺以眾生智是",
    "X04n0223_050:0345a07": "佛智佛智本是眾生智迷者佛智作眾生悟者眾",
    "X04n0223_050:0345a08": "生是佛智如是了達體同別堪與眾生作依止約",
    "X04n0223_050:0345a09": "釋第八真如相迴向竟。",
    "X04n0223_050:0345a10": "第九無著無縛解脫迴向以力波羅蜜為體以善",
    "X04n0223_050:0345a11": "財所見天神為所表此位之行也所居之城名墮",
    "X04n0223_050:0345a12": "羅鉢底神號大天城名墮羅鉢底者此曰有門城",
    "X04n0223_050:0345a13": "此是此界乾坤以乾為天門已後次第見地神以",
    "X04n0223_050:0345a14": "此二位明和會此十迴向位之智極悲終天神表",
    "X04n0223_050:0345a15": "法空妙智之極地神表大慈悲至極厚載萬物育",
    "X04n0223_050:0345a16": "含生故像如父母位也天神現無量種眾寶積聚",
    "X04n0223_050:0345a17": "如山地神放光地震嚴寶種種寶物處處莊嚴地",
    "X04n0223_050:0345a18": "為淨剎眾多寶藏自然踊現明天神地神隨業養",
    "X04n0223_050:0345a19": "育濟物之德廣大至文方明略舉會通表法之意",
    "X04n0223_050:0345a20": "令後學者易見其意不迷教行不迀修行表法中",
    "X04n0223_050:0345a21": "明智淨稱天之性即法財充滿功德寶出現如山",
    "X04n0223_050:0345a22": "若純淨大悲育載萬物如地無勞故地體本唯淨",
    "X04n0223_050:0345a23": "土此唯智悲之淨極故即佛國莊嚴淨也此明神",
    "X04n0223_050:0345a24": "智應真德會天地濟育物也亦是天地之神靈是",
    "X04n0223_050:0345b01": "菩薩約位所堪治真俗之行此位天神表之明昇",
    "X04n0223_050:0345b02": "進理智幽微像天靈而不測神功萬有以不作而",
    "X04n0223_050:0345b03": "為之二義如前第一從佛子至說頌已來長科為",
    "X04n0223_050:0345b04": "七段。",
    "X04n0223_050:0345b05": "【經】佛子云何為菩薩摩訶薩無著無縛解脫迴向佛",
    "X04n0223_050:0345b06": "子是菩薩摩訶薩於一切善根心生尊重所謂於出",
    "X04n0223_050:0345b07": "生死心生尊重於攝取一切善根心生尊重於希求",
    "X04n0223_050:0345b08": "一切善根心生尊重於悔諸過業心生尊重於隨喜",
    "X04n0223_050:0345b09": "善根心生尊重於禮敬諸佛心生尊重於合掌恭敬",
    "X04n0223_050:0345b10": "心生尊重於頂禮塔廟心生尊重於勸佛說法心生",
    "X04n0223_050:0345b11": "尊重於如是等種種善根皆生尊重隨順忍可。",
    "X04n0223_050:0345b12": "【論】第一佛子云何為菩薩摩訶薩無著無縛解脫",
    "X04n0223_050:0345b13": "迴向已下至隨順忍可有八行經明因中種善根",
    "X04n0223_050:0345b14": "生十種尊重分經云菩薩摩訶薩於一切善根心",
    "X04n0223_050:0345b15": "生尊重者舉十種意在無盡所謂者欲論及所陳",
    "X04n0223_050:0345b16": "之法謂於出生死心生尊重者三乘中出分段生",
    "X04n0223_050:0345b17": "死得變易生死為有厭生死欣寂靜故得入變易",
    "X04n0223_050:0345b18": "生死不同一乘以智生身徧周剎海任根應現非",
    "X04n0223_050:0345b19": "生死性乃至同於世法非生死性諸見道者應如",
    "X04n0223_050:0345b20": "是知若論自報智合行同方能覩也如是出生死",
    "X04n0223_050:0345b21": "性心生尊重故經云於攝取一切善根心生尊重",
    "X04n0223_050:0345b22": "者即攝善法戒於希求一切善根心生尊重者十",
    "X04n0223_050:0345b23": "信有漏所求十住已去無漏希求總須心生尊重",
    "X04n0223_050:0345b24": "於悔諸過業心生尊重者是悔往業也已下隨文",
    "X04n0223_050:0345c01": "義可知如是令尊其因故果便不退如十層之閣",
    "X04n0223_050:0345c02": "下固而上存已上一段以尊重因竟。",
    "X04n0223_050:0345c04": "大方廣佛新華嚴經合論卷第五十"
}