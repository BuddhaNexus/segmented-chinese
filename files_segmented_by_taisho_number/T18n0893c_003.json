{
    "T18n0893c_003:0681b03": "八卷下",
    "T18n0893c_003:0681b05": "「我今復說三部悉地成就。乘空自在而進此",
    "T18n0893c_003:0681b06": "為最上；藏形隱跡為中成就；世間諸事為下",
    "T18n0893c_003:0681b07": "悉地。成此三種上中下乘世間事等三種成",
    "T18n0893c_003:0681b08": "就，隨上中下更分別之。「三部上成就法得持",
    "T18n0893c_003:0681b09": "明仙，乘空遊往成就五通，又有多種，或得諸",
    "T18n0893c_003:0681b10": "漏斷盡；或得辟支佛地；或證菩薩位地；或知",
    "T18n0893c_003:0681b11": "解一切事；或辯才多聞；或成吠跢羅尸；或成",
    "T18n0893c_003:0681b12": "藥叉尼；或得真陀摩尼；或得無盡伏藏。具上",
    "T18n0893c_003:0681b13": "等事，名上中上成就之法。「三部中成就法，藏",
    "T18n0893c_003:0681b14": "跡於身得大勢力；先來懈怠而得精勤；入修",
    "T18n0893c_003:0681b15": "羅宮得長壽藥；成鉢𭋺史迦天使。或能使鬼；",
    "T18n0893c_003:0681b16": "或能成就娑羅坌爾迦樹神；或成多聞，未經",
    "T18n0893c_003:0681b17": "所聞悟深義理；或合藥成，纔塗足、頂即遠所",
    "T18n0893c_003:0681b18": "涉無有疲乏。如上所說悉名中上成就之法。",
    "T18n0893c_003:0681b19": "「三部下成就法。令眾憙見，或攝伏眾人；或能",
    "T18n0893c_003:0681b20": "徵罰惡人降諸怨眾及餘下事，名下中下成",
    "T18n0893c_003:0681b21": "就之法。「若欲成就藥物等者，有三種成：光焰",
    "T18n0893c_003:0681b22": "為上；煙氣為中；熅煖為下。「復次聖者真言為",
    "T18n0893c_003:0681b23": "上成就；諸天所說為中成就；世天真言為下",
    "T18n0893c_003:0681b24": "成就。「復次佛部真言為上悉地；蓮花部真言",
    "T18n0893c_003:0681b25": "為中悉地；金剛部真言為下悉地。「若欲以上",
    "T18n0893c_003:0681b26": "真言欲求下成就者得下成就；或以下真言",
    "T18n0893c_003:0681b27": "祈求上者得上成就；或以中真言成上、下者",
    "T18n0893c_003:0681b28": "亦等成就。「真言之中具此四德，當知即悉上",
    "T18n0893c_003:0681b29": "中下分能成大果，謂令成滿辟支佛位；謂令",
    "T18n0893c_003:0681c01": "成滿菩薩十地，乃至成佛，為大果報。復成大",
    "T18n0893c_003:0681c02": "德行，謂多諸眷屬前後圍遶，滿如是願者，為",
    "T18n0893c_003:0681c03": "大德行。復能久住位，謂：得王處、轉輪王處、長",
    "T18n0893c_003:0681c04": "壽仙處，滿如是願者，為久住位。形儀廣大，威",
    "T18n0893c_003:0681c05": "光遠照教修廣大。具此四德者，雖是下品真",
    "T18n0893c_003:0681c06": "言能成上品；若上品中不具此德，雖是上品",
    "T18n0893c_003:0681c07": "真言下品用也。「諸佛菩薩所說真言如是轉",
    "T18n0893c_003:0681c08": "次，多佛菩薩所說之者雖屬下品，亦能成就",
    "T18n0893c_003:0681c09": "上品等事。「或尊等所說真言之中，唯具一事",
    "T18n0893c_003:0681c10": "者。謂：扇底迦法、補瑟徵迦法、阿毘遮嚕迦法。",
    "T18n0893c_003:0681c11": "雖具一事於中各有上中下品，豈有下品真",
    "T18n0893c_003:0681c12": "言能成上事？猶若青泥出妙蓮花固無疑",
    "T18n0893c_003:0681c13": "也。豈有上品慈善真言，能成忿怒下品成就？",
    "T18n0893c_003:0681c14": "如白檀木其性清涼，若風擊相揩自然火起",
    "T18n0893c_003:0681c15": "非無因緣也。如是差互雖非次第，諸餘悉地",
    "T18n0893c_003:0681c16": "皆勿疑慮。身分悉地為上品成；諸藥悉地為",
    "T18n0893c_003:0681c17": "中品成；富饒悉地為下品成。「若復有人久至",
    "T18n0893c_003:0681c18": "持誦下品真言，縱自無力於本尊邊轉求上",
    "T18n0893c_003:0681c19": "品，上品自成；若於上品真言之中心懷猶豫，",
    "T18n0893c_003:0681c20": "念持供養復不精誠，雖於上品真言，由彼念",
    "T18n0893c_003:0681c21": "誦心輕敢招下品成就。故知持誦皆由心意。",
    "T18n0893c_003:0681c22": "且如諸天之中亦有貧者，諸鬼部內亦有富",
    "T18n0893c_003:0681c23": "強，此彼如然真言亦爾。一一真言皆具三悉",
    "T18n0893c_003:0681c24": "地，謂：上、中、下，誠心念誦皆獲悉地。",
    "T18n0893c_003:0681c25": "19 奉請品蘇悉地羯羅經奉請品第十九",
    "T18n0893c_003:0681c26": "「復次若欲入本尊室，先覩尊顏合十指爪當",
    "T18n0893c_003:0681c27": "小低頭。復以器盛淨水隨所作事置本獻花",
    "T18n0893c_003:0681c28": "復置塗香，依於本法而作閼伽燒香薰之，應",
    "T18n0893c_003:0681c29": "誦真言真言閼伽七遍，則當奉請已依法供",
    "T18n0893c_003:0682a01": "養。「盛閼伽器當用金、銀；或用熟銅；或以石",
    "T18n0893c_003:0682a02": "作；或以土木；或取螺作；或用束底；或用荷",
    "T18n0893c_003:0682a03": "葉以綴作器；或乳樹葉。如上所說閼伽器等",
    "T18n0893c_003:0682a04": "當用之時須知次第。若扇底迦當用白器；補",
    "T18n0893c_003:0682a05": "瑟徵迦當用黃器；阿毘遮嚕迦當用黑器。作",
    "T18n0893c_003:0682a06": "上中下悉地成就，類前所說應可用之。「作扇",
    "T18n0893c_003:0682a07": "底迦所用閼伽置少小麥；補瑟徵迦應著胡",
    "T18n0893c_003:0682a08": "麻；阿毘遮嚕迦當置粟米。又扇底迦置乳；補",
    "T18n0893c_003:0682a09": "瑟徵迦置酪；阿毘遮嚕迦應置牛尿或著自",
    "T18n0893c_003:0682a10": "血；遍通用者應著稻花塗香及花、胡麻、茅草",
    "T18n0893c_003:0682a11": "環，用熟銅器盛以閼伽。若無此器隨所得",
    "T18n0893c_003:0682a12": "者亦遍通用。「請召之時應用當部明王真言",
    "T18n0893c_003:0682a13": "及慕捺囉。若有本法已說召請真言，應當取",
    "T18n0893c_003:0682a14": "用無取別者。先請當部尊次請明王妃，三部",
    "T18n0893c_003:0682a15": "之中皆應如是；本法若無請召真言，應用明",
    "T18n0893c_003:0682a16": "王等真言而請召之；本法雖說請召真言，真",
    "T18n0893c_003:0682a17": "言是下豈合請於部主？若以本法真言請召，",
    "T18n0893c_003:0682a18": "當速成就不應生難也。本法若有請召真言",
    "T18n0893c_003:0682a19": "及發遣者，當請之時此真言主至部主所，請",
    "T18n0893c_003:0682a20": "云：『今有某甲為某事奉請……』，若發遣時亦復如",
    "T18n0893c_003:0682a21": "是。『所作事已，願尊證知隨意而去。』「明王妃真",
    "T18n0893c_003:0682a22": "言用請女仙等，明王真言請諸真言主，或有",
    "T18n0893c_003:0682a23": "真言主不受明王真言所請，要以明王及明",
    "T18n0893c_003:0682a24": "王妃真言，然可依請。「如別部說置閼伽時應",
    "T18n0893c_003:0682a25": "誦真言，大者一遍、中者三遍、下者七遍、極小",
    "T18n0893c_003:0682a26": "者二十一遍。如上所說閼伽法則，先兩膝著",
    "T18n0893c_003:0682a27": "地，應須手著淨茅草環，捧持閼伽燒香薰之",
    "T18n0893c_003:0682a28": "作如是請：『仰唯尊者以本願故，降赴道場願",
    "T18n0893c_003:0682a29": "垂哀愍，受此閼伽及微獻供。』「有真言主名",
    "T18n0893c_003:0682b01": "曰獨勝奇加忿怒，不受諸餘真言召請，用彼",
    "T18n0893c_003:0682b02": "所說真言然降所請；彼諸眷屬亦不受於餘",
    "T18n0893c_003:0682b03": "真言請，亦應用彼眷屬真言而請召之。但緣",
    "T18n0893c_003:0682b04": "請召用心真言，或說根本或明王妃所說真",
    "T18n0893c_003:0682b05": "言而用請召。部心真言遍通三部，用彼請",
    "T18n0893c_003:0682b06": "召當應降赴加『翳醯』字，此更祕密速滿其",
    "T18n0893c_003:0682b07": "願。「當請之時誠心作禮再三啟白：『大慈悲者，",
    "T18n0893c_003:0682b08": "請依本願來降道場。』若不誠心徒多念誦。乃",
    "T18n0893c_003:0682b09": "至真言亦皆慇重，以用兩手捧閼伽器，頂戴",
    "T18n0893c_003:0682b10": "供養為上悉地；置於心間為中悉地；置於臍",
    "T18n0893c_003:0682b11": "間為下悉地。「先觀本尊畫像。其像若立持誦",
    "T18n0893c_003:0682b12": "之人亦應立請；畫像若坐亦應坐請；又觀",
    "T18n0893c_003:0682b13": "彼像曲躬立勢，亦應斆之而奉請之。「當請之",
    "T18n0893c_003:0682b14": "時先觀本尊所止之方而面彼請，然便迴",
    "T18n0893c_003:0682b15": "身置閼伽器於尊像前。復有祕觀所作扇底",
    "T18n0893c_003:0682b16": "迦等諸餘方所而請召之，或於餘時得諸花",
    "T18n0893c_003:0682b17": "菓稱本尊意，應須奉請然可獻之。「當請之",
    "T18n0893c_003:0682b18": "時合手爪指隨於本方但至誠心奉請，或以",
    "T18n0893c_003:0682b19": "兩手捧諸閼伽器而請召之，然後敷獻所得",
    "T18n0893c_003:0682b20": "之物。「若欲成就上中下事及扇底迦等，皆須",
    "T18n0893c_003:0682b21": "加以真言及慕捺羅而作請召。作成就諸餘",
    "T18n0893c_003:0682b22": "事等或有障起；或魔興嬈；或病者加苦，當爾",
    "T18n0893c_003:0682b23": "之時事緣既速不可當待，辨閼伽器便即用",
    "T18n0893c_003:0682b24": "心啟請本尊作除遣法。如上所說隨其大",
    "T18n0893c_003:0682b25": "小擬欲成就閼伽請之，急難等事誠心請",
    "T18n0893c_003:0682b26": "之。若復有人欲得歸仰諸部尊者應當常作",
    "T18n0893c_003:0682b27": "召請法則，持誦之人速得成就。",
    "T18n0893c_003:0682b28": "20 供養品蘇悉地羯羅經供養品第二十",
    "T18n0893c_003:0682b29": "「復次奉請尊已次依部類或諸事業。觀其大",
    "T18n0893c_003:0682c01": "小依於法則而供養之，既奉請已作如是言：",
    "T18n0893c_003:0682c02": "『善來尊者！愍我等故降臨道場，復垂哀愍當",
    "T18n0893c_003:0682c03": "就此座坐受微獻供。』復起誠心頻與作禮",
    "T18n0893c_003:0682c04": "而白尊言：『大悲垂愍成本願故而見降臨，",
    "T18n0893c_003:0682c05": "非我所能啟請本尊！』如是三時皆應依此。「如",
    "T18n0893c_003:0682c06": "前已說應須辨供，先獻塗香；次施花等，復獻",
    "T18n0893c_003:0682c07": "燒香；次獻飲食；次乃燃燈。如其次第用忿",
    "T18n0893c_003:0682c08": "怒王真言，此等供物悉令清淨善悅人心，各",
    "T18n0893c_003:0682c09": "用本色真言而真言之。獻塗香已各列其名，",
    "T18n0893c_003:0682c10": "如依前說即奉閼伽，如是花香及飲食等皆",
    "T18n0893c_003:0682c11": "亦准此。若塗香、燒香、花及飲食無可獻者，但",
    "T18n0893c_003:0682c12": "誦本色真言及此手印以此獻之，表云：『供物",
    "T18n0893c_003:0682c13": "無可求得，但納真心。』後作閼伽以真心故速",
    "T18n0893c_003:0682c14": "滿其願。「離此之外有四供養，遍通諸部一切",
    "T18n0893c_003:0682c15": "處用：一、謂合掌；二、以閼伽；三、用真言及慕捺",
    "T18n0893c_003:0682c16": "羅；四、但運心。此善品中隨力應作，或復長時",
    "T18n0893c_003:0682c17": "供養中最無過運心，如世尊說諸法行中心",
    "T18n0893c_003:0682c18": "為其首，若能標心而供養者滿一切願。「若成",
    "T18n0893c_003:0682c19": "就諸餘事者，應當發遣諸為障者；若不遣除",
    "T18n0893c_003:0682c20": "後恐傷及，所以先須作遣除法誦忿怒真言，",
    "T18n0893c_003:0682c21": "或用當部成就諸事真言。遣除障已先次應",
    "T18n0893c_003:0682c22": "誦本部尊真言，而真言水遍請護摩及倫手",
    "T18n0893c_003:0682c23": "印。",
    "T18n0893c_003:0682c24": "「佛部請火天真言：「『唵喉中擡聲呼一句　阿上起娜曳二",
    "T18n0893c_003:0682c25": "句　𣣹呼合反寫弭也反　合寫同上三句　嚩㰤曩輕呼野四句　莎",
    "T18n0893c_003:0682c26": "去二合嚩訶五句』",
    "T18n0893c_003:0682c27": "「誦此真言三遍，請召火天燒食供養。",
    "T18n0893c_003:0682c28": "「護摩真言：",
    "T18n0893c_003:0682c29": "「『唵同上呼一句　阿上起娜曳二句　𣣹同上寫同上合寫同上",
    "T18n0893c_003:0683a01": "三句　嚩㰤曩輕呼野四句　搰奴立反比并已反　搰同上比同上",
    "T18n0893c_003:0683a02": "　儞跛野五句　莎去二合嚩訶六句』",
    "T18n0893c_003:0683a03": "「次持牛蘇，以此真言，一真言一燒，滿於三遍",
    "T18n0893c_003:0683a04": "供養火天。",
    "T18n0893c_003:0683a05": "「金剛部忿怒金剛真言：「『唵同上呼一句　枳里　枳里",
    "T18n0893c_003:0683a06": "二句　跛日羅三句　矩嚕馱四句　𤙖　㧊五句』",
    "T18n0893c_003:0683a07": "「以此真言，一真言食一燒火食。作法除遣",
    "T18n0893c_003:0683a08": "地中作諸障者，又用此真言或用部尊遍灑",
    "T18n0893c_003:0683a09": "花等；復用吉利枳羅忿怒真言并印當誦真",
    "T18n0893c_003:0683a10": "言，左手作印遍印塗香、燒香、飲食、花等作淨",
    "T18n0893c_003:0683a11": "除穢；為自淨身故應以右手掬持香水，目觀",
    "T18n0893c_003:0683a12": "香水誦心真言，灌自身頂作淨除穢；復用一",
    "T18n0893c_003:0683a13": "切事真言并忿怒真言，為淨座故真言香水",
    "T18n0893c_003:0683a14": "灑潔於座，又誦七遍灑地方界，能除諸穢而",
    "T18n0893c_003:0683a15": "得清淨。吉利枳羅真言：",
    "T18n0893c_003:0683a16": "「『唵同上呼一句　枳里　枳里二句　跛日羅三句　跛日里部",
    "T18n0893c_003:0683a17": "訥勒沒反四句　畔馱　畔馱五句　虎二句𤙖　㧊六句』",
    "T18n0893c_003:0683a18": "「此上真言護地方訖，結虛空界，應同次下蘇",
    "T18n0893c_003:0683a19": "悉地真言燒香執持，當誦真言熏馥空中除",
    "T18n0893c_003:0683a20": "諸穢惡便得清淨。",
    "T18n0893c_003:0683a21": "「蘇悉地真言：",
    "T18n0893c_003:0683a22": "「『唵同上呼一句　素蘇古反悉地迦同上履二合　入嚩里嚲三",
    "T18n0893c_003:0683a23": "句　娜娜　慕訥同上嚲曳四句　入嚩囉　入嚩攞五句",
    "T18n0893c_003:0683a24": "畔馱　畔馱六句　歌娜　歌娜七句　虎二合𤙖　㧊八句』",
    "T18n0893c_003:0683a25": "「此金剛部蘇悉地真言，遍通諸事結空界用。",
    "T18n0893c_003:0683a26": "「佛部結空界真言：「『唵同上呼一句　入嚩同上攞二句",
    "T18n0893c_003:0683a27": "　虎二句𤙖三句』",
    "T18n0893c_003:0683a28": "「此佛部結空界真言唯通當部。",
    "T18n0893c_003:0683a29": "「蓮華部結空界真言：",
    "T18n0893c_003:0683b01": "「『唵同上呼一句　鉢頭途邑反弭儞二句　皤伽上嚩底三句",
    "T18n0893c_003:0683b02": "　暮㰤野　暮㰤野四句　惹󰋲　暮㰤𩕳五句　莎去二合嚩",
    "T18n0893c_003:0683b03": "訶』",
    "T18n0893c_003:0683b04": "「此蓮華部結空界真言唯通常部。「次應當用",
    "T18n0893c_003:0683b05": "部心真言，真言香水散灑諸方，復以明王根",
    "T18n0893c_003:0683b06": "本真言或心真言；或真言主使者心真言隨",
    "T18n0893c_003:0683b07": "取其一用結方界；或以此諸心真言而作結",
    "T18n0893c_003:0683b08": "界，所結之處如置垣墻，當部仙天常當護衛",
    "T18n0893c_003:0683b09": "無能作障。若諸部事有為法者應依甘露軍",
    "T18n0893c_003:0683b10": "荼利法而遣除之。「又有五種護衛法則常於",
    "T18n0893c_003:0683b11": "道場室內作之。謂：金剛墻；金剛城；金剛橛；忿",
    "T18n0893c_003:0683b12": "怒吉利枳羅；忿怒甘露軍荼利。「部母金剛墻",
    "T18n0893c_003:0683b13": "真言：",
    "T18n0893c_003:0683b14": "「『唵同上呼一句　縒囉　縒囉二句　跛日囉三句跛北沒反二合囉",
    "T18n0893c_003:0683b15": "迦囉四句　虎二合𤙖　㧊五句』",
    "T18n0893c_003:0683b16": "「金剛城真言：「『唵同上呼一句　弭塞僧乙反普囉二合捺",
    "T18n0893c_003:0683b17": "二合　囉訖灑三句　跋日囉半惹囉四句　虎二合𤙖㧊",
    "T18n0893c_003:0683b18": "五句』",
    "T18n0893c_003:0683b19": "「金剛橛真言：「『唵同上呼一句　跋日囉　枳羅二句　虎二",
    "T18n0893c_003:0683b20": "合𤙖　㧊三句』",
    "T18n0893c_003:0683b21": "「忿怒吉利枳羅真言：「『唵同上呼一句　枳里枳里二句",
    "T18n0893c_003:0683b22": "跋日囉三句　虎二合𤙖　㧊四句』",
    "T18n0893c_003:0683b23": "「忿怒甘露軍荼利真言：「『娜謨　刺怛二句娜怛二",
    "T18n0893c_003:0683b24": "合囉耶野一句　娜謨　跋日羅矩嚕馱野二合　摩訶",
    "T18n0893c_003:0683b25": "嚩攞跛邏訖囉摩野三句薩嚩同上弭起娜毘那",
    "T18n0893c_003:0683b26": "舍曩耶四句　唵同上呼五句　虎嚕　虎嚕六句　底瑟侘同上",
    "T18n0893c_003:0683b27": "底瑟侘七句　畔馱　畔馱八句　歌娜　歌娜九句　阿密",
    "T18n0893c_003:0683b28": "栗羝十句　虎二合𤙖　㧊十一句』",
    "T18n0893c_003:0683b29": "「若本法中有如是等金剛墻真言，應重結之。",
    "T18n0893c_003:0683c01": "諸事既了次應持誦。持誦之時先誦當部母",
    "T18n0893c_003:0683c02": "真言。",
    "T18n0893c_003:0683c03": "「佛部母真言歸命同上：「『唵同上呼一句　嚕　嚕　塞僧乙反普嚕",
    "T18n0893c_003:0683c04": "二句　入嚩同上囉三句　底瑟佗魑賈反四句　悉馱　路者泥",
    "T18n0893c_003:0683c05": "寧計反五句　薩嚩刺詫他可反　娑馱𩕳六句　莎去二合嚩訶七",
    "T18n0893c_003:0683c06": "句』",
    "T18n0893c_003:0683c07": "「蓮華部母真言歸命同觀音真言頭：「『唵同上呼一句　迦居邏反，下音同制",
    "T18n0893c_003:0683c08": "知西反　弭迦同上制同上二句　迦𭟪知降反　迦制同上三句　迦䋾　弭",
    "T18n0893c_003:0683c09": "迦䋾四句　迦𭟪　迦制同上五句　皤伽上嚩底　弭惹曳六",
    "T18n0893c_003:0683c10": "句　莎去二合嚩訶七句』",
    "T18n0893c_003:0683c11": "「金剛部母真言：「『娜謨　露輕呼　迦馱　室二合利曳",
    "T18n0893c_003:0683c12": "一句　那莫　商迦隸　扇底迦隷二句　𦁐九欝反䋾𦁐䋾",
    "T18n0893c_003:0683c13": "三句　𦁐置抳四句迦上嚲野　𦁐置抳五句　莎去二合嚩",
    "T18n0893c_003:0683c14": "訶六句』",
    "T18n0893c_003:0683c15": "「先誦此母真言能衛本尊、能蠲眾罪、除諸災",
    "T18n0893c_003:0683c16": "障，與悉地門而得相應，但誦佛部忙麼鷄真",
    "T18n0893c_003:0683c17": "言亦通二部，初後持誦諸天增衛。「若於本",
    "T18n0893c_003:0683c18": "法而已說者，持誦之時先念此者應隨本法",
    "T18n0893c_003:0683c19": "而念誦之；或於本法有獨勝真言亦應先誦",
    "T18n0893c_003:0683c20": "無繁別者。如上所說供養次第乃至除穢、護",
    "T18n0893c_003:0683c21": "淨、結界一切等事，初持誦時及作法時、扇底",
    "T18n0893c_003:0683c22": "迦等所作事時皆應作之。「若以本部尊主真",
    "T18n0893c_003:0683c23": "言；或以本部心真言；或以一切真言王真",
    "T18n0893c_003:0683c24": "言；或以蘇悉地法王真言；或以一切事真言。",
    "T18n0893c_003:0683c25": "此五種真言三部遍有，隨作諸事各於本",
    "T18n0893c_003:0683c26": "部應取其一而用作之，所謂自護及護同",
    "T18n0893c_003:0683c27": "伴，請召、灑水、潔淨、結界以法相治。真言不",
    "T18n0893c_003:0683c28": "具為增力故；為治罰真言故；為發覺故及餘",
    "T18n0893c_003:0683c29": "諸事所不述者，亦以當部五真言中隨取其",
    "T18n0893c_003:0684a01": "一而以用之當得悉地。「部心真言能護本",
    "T18n0893c_003:0684a02": "尊及護己身，護身之時應誦三遍或復七遍，",
    "T18n0893c_003:0684a03": "結其頂髮而作一髻。若出家人結袈裟角；或",
    "T18n0893c_003:0684a04": "結線索持繫護身；或真言頭指遍點五處亦",
    "T18n0893c_003:0684a05": "成護身，所謂：頂、額、兩膊、咽下、心上。或以牛黃；",
    "T18n0893c_003:0684a06": "或白芥子；或閼伽水，隨取其一而用護身。「若",
    "T18n0893c_003:0684a07": "作阿毘遮嚕迦法，應用部尊主真言而護自",
    "T18n0893c_003:0684a08": "身；若作扇底迦法，應用忿怒金剛真言護之；",
    "T18n0893c_003:0684a09": "若作補瑟徵迦法，應用部尊主真言及忿怒",
    "T18n0893c_003:0684a10": "金剛真言兼而護之。「若真言主現時，持誦人",
    "T18n0893c_003:0684a11": "怖者，應用部尊主真言用護自身；但作諸事",
    "T18n0893c_003:0684a12": "之時常以二真言而護自身，謂：部尊主及忿",
    "T18n0893c_003:0684a13": "怒真言。「念誦了時應當發遣，發遣之時護彼",
    "T18n0893c_003:0684a14": "真言主，或部尊主真言；或用部母；或以部",
    "T18n0893c_003:0684a15": "心亦護自身而作隨意。「若於穢處不淨等處",
    "T18n0893c_003:0684a16": "緣事須往，先誦烏摳澁摩真言作印，印持五",
    "T18n0893c_003:0684a17": "處任意而往，仍須常誦真言不得廢忘。澡浴",
    "T18n0893c_003:0684a18": "之時先誦伏障真言護身，乃至浴了不應廢",
    "T18n0893c_003:0684a19": "忘。伏障真言者，忿怒甘露軍荼利也；喫食之",
    "T18n0893c_003:0684a20": "時用部尊主真言護身念持；欲臥之時用部",
    "T18n0893c_003:0684a21": "母真言護身。「若作諸法遂乃忘作護持法則",
    "T18n0893c_003:0684a22": "令使魔興，欲除魔故速應誦持當部明王真",
    "T18n0893c_003:0684a23": "言將護自身，一切魔障不得其便。「如上備作",
    "T18n0893c_003:0684a24": "護身結界及餘法已，然後攝心安祥念誦。念",
    "T18n0893c_003:0684a25": "誦之人所坐之座，以青茅草而作其座，座高",
    "T18n0893c_003:0684a26": "四指闊二磔手長十六指。如是之座初念誦",
    "T18n0893c_003:0684a27": "時及持誦時皆應受用，或用迦去聲勢草；或",
    "T18n0893c_003:0684a28": "用餘青草等；或隨部法取乳樹木最為要妙。",
    "T18n0893c_003:0684a29": "用作床座量亦如上而淨剗治；或用諸葉或",
    "T18n0893c_003:0684b01": "以枝莖如上而制，隨觀事法取枝葉用為座。",
    "T18n0893c_003:0684b02": "「座上結跏趺坐作扇底迦上成就法；半跏趺",
    "T18n0893c_003:0684b03": "坐作補瑟徵迦中成就法；垂兩足坐作阿毘",
    "T18n0893c_003:0684b04": "遮嚕迦下成就法。「供養既了應起誠心讚歎",
    "T18n0893c_003:0684b05": "於佛、次歎法僧、次歎觀自在、次歎明王大威",
    "T18n0893c_003:0684b06": "金剛！伽他曰：",
    "T18n0893c_003:0684b07": "「『大慈救世尊！　　善導一切眾；",
    "T18n0893c_003:0684b08": "福持功德海，　　我今稽首禮。",
    "T18n0893c_003:0684b09": "真如捨摩法，　　能淨貪瞋毒；",
    "T18n0893c_003:0684b10": "善除諸惡趣，　　我今稽首禮。",
    "T18n0893c_003:0684b11": "得法解脫僧！　　善住諸學地；",
    "T18n0893c_003:0684b12": "勝上福德田，　　我今稽首禮。",
    "T18n0893c_003:0684b13": "大悲觀自在！　　一切佛讚歎；",
    "T18n0893c_003:0684b14": "能生種種福，　　我今稽首禮。",
    "T18n0893c_003:0684b15": "大力忿怒身！　　善哉持明王；",
    "T18n0893c_003:0684b16": "降伏難伏者，　　我今稽首禮。』",
    "T18n0893c_003:0684b17": "「作是虔誠讚佛菩薩，又復合掌起慇重心，讚",
    "T18n0893c_003:0684b18": "餘諸佛菩薩相好功德，其讚歎文應用諸佛",
    "T18n0893c_003:0684b19": "菩薩所說歎偈不應自作。「讚歎既已起自誠",
    "T18n0893c_003:0684b20": "心懺悔諸罪：『我今歸命十方世界諸佛、世尊、",
    "T18n0893c_003:0684b21": "羅漢、聖僧及諸菩薩！證知我等自從過去及",
    "T18n0893c_003:0684b22": "以今生，煩惱覆心久流生死，貪、瞋、癡覆造諸",
    "T18n0893c_003:0684b23": "惡業，或於佛、法、菩薩、聖僧、父母尊處、一切眾",
    "T18n0893c_003:0684b24": "生、有德無德。於如上處所造諸惡一切罪業，",
    "T18n0893c_003:0684b25": "自作、教他、見作隨喜，身口意業廣聚諸罪，今",
    "T18n0893c_003:0684b26": "對諸佛、菩薩誠心懺悔，所造諸罪如諸佛知",
    "T18n0893c_003:0684b27": "並皆懺悔，起至誠心盡形歸命佛、法、僧寶涅",
    "T18n0893c_003:0684b28": "槃正路，為除眾生一切苦，故歸命三寶。』如是",
    "T18n0893c_003:0684b29": "歸依頭頂禮已，歡喜踊躍發菩提心求於勝",
    "T18n0893c_003:0684c01": "上解脫甘露悉地佛果：『世間眾生無量諸苦",
    "T18n0893c_003:0684c02": "我當救度令離惡趣，除諸煩惱令得解脫；所",
    "T18n0893c_003:0684c03": "有眾苦種種翦迫，今起大悲發菩提心為苦",
    "T18n0893c_003:0684c04": "眾生而作歸依；無主眾生為作歸主；失路眾",
    "T18n0893c_003:0684c05": "生為作導師；恐怖眾生為作無畏；苦惱眾生",
    "T18n0893c_003:0684c06": "為得安樂；眾生煩惱我為除滅。我從過、現、未",
    "T18n0893c_003:0684c07": "來所發勝心修諸善業六波羅蜜，一切功德",
    "T18n0893c_003:0684c08": "盡皆迴施一切眾生，歸於正路同昇妙果速",
    "T18n0893c_003:0684c09": "成佛道，乃至菩提不生懈怠，發菩提心悲念",
    "T18n0893c_003:0684c10": "眾生起大慈心。彼有眾苦何時除滅？為淨心",
    "T18n0893c_003:0684c11": "故常持六念，心住一境而不散亂不應我執。",
    "T18n0893c_003:0684c12": "又如過、現諸佛發願，應如發願生諸淨業；願",
    "T18n0893c_003:0684c13": "與眾生成就諸德；復願過現所生功德願與",
    "T18n0893c_003:0684c14": "一切眾生獲無盡財復能捨施，增益智慧成",
    "T18n0893c_003:0684c15": "大忍辱，常修善品識宿命智心懷大悲，願諸",
    "T18n0893c_003:0684c16": "生類所生之處具如上事。』「次應合掌頂禮本",
    "T18n0893c_003:0684c17": "部尊主憶念明王！次依法則作諸事業。先以",
    "T18n0893c_003:0684c18": "右手而取數珠置左手中，合掌捧之思念明",
    "T18n0893c_003:0684c19": "王數珠而誦真言。",
    "T18n0893c_003:0684c20": "「佛部淨珠真言：「『唵同上呼一句　遏部羝弭惹曳　悉",
    "T18n0893c_003:0684c21": "睇二句　悉馱刺挮三句　莎去二合嚩訶四句』",
    "T18n0893c_003:0684c22": "「蓮華部淨珠真言：「『唵同上呼一句　阿上密栗譡都浪反",
    "T18n0893c_003:0684c23": "伽魚迦反又音迦字居邏反米二句　室唎曳三句　室唎摩里抳四",
    "T18n0893c_003:0684c24": "句　莎二合嚩訶五句』",
    "T18n0893c_003:0684c25": "「金剛部淨珠真言：「『唵同上呼一句　枳𭌆枳𭌆二句　澇",
    "T18n0893c_003:0684c26": "彈舌輕呼䁥寧一反𭌆抳三句　莎去二合嚩訶四句』",
    "T18n0893c_003:0684c27": "「以右手大指捻無名指頭，直舒中指，小指微",
    "T18n0893c_003:0684c28": "屈，以頭指押中指上節側左手亦然，",
    "T18n0893c_003:0684c29": "右手掐念珠通一切用。若阿毘遮嚕迦竪其",
    "T18n0893c_003:0685a01": "母指捻數珠印。「菩提子珠佛部用；蓮華子",
    "T18n0893c_003:0685a02": "珠觀音部用；嚕挪囉叉子珠金剛部用。三部",
    "T18n0893c_003:0685a03": "各用此等數珠最為勝上，一切念誦應當執",
    "T18n0893c_003:0685a04": "持。或用木槵子；或多羅樹子；或用土珠；或用",
    "T18n0893c_003:0685a05": "螺珠；或用水精；或用真珠；或用牙珠；或用赤",
    "T18n0893c_003:0685a06": "珠；或諸摩尼珠；或用咽珠；或餘草子各隨於",
    "T18n0893c_003:0685a07": "部觀其色類應取念持。「若作阿毘遮嚕迦法，",
    "T18n0893c_003:0685a08": "應用諸骨而依數珠速得成就，復為護持增",
    "T18n0893c_003:0685a09": "法驗故。",
    "T18n0893c_003:0685a10": "「佛部持珠真言：「『唵同上呼一句　那謨皤伽上嚩底二",
    "T18n0893c_003:0685a11": "句　悉睇睇三句　娑去馱野四句悉馱　刺挮五句　莎去",
    "T18n0893c_003:0685a12": "二合嚩訶六句』",
    "T18n0893c_003:0685a13": "「蓮華部持珠真言：「『唵同上呼一句　素蘇古反麼　底丁以反",
    "T18n0893c_003:0685a14": "室唎曳二句　鉢頭途邑反二合麼摩理抳三句　莎去二合",
    "T18n0893c_003:0685a15": "嚩訶四句』",
    "T18n0893c_003:0685a16": "「金剛部持珠真言：「『唵同上呼一句　跋日囉二合　爾旦",
    "T18n0893c_003:0685a17": "惹曳三句　莎去二合嚩訶四句』",
    "T18n0893c_003:0685a18": "「用前珠印各依部中而念誦之。「念誦之時珠",
    "T18n0893c_003:0685a19": "置當心不得高下；捧數珠時微小低頭以至",
    "T18n0893c_003:0685a20": "誠心頂禮三寶。次禮八大菩薩；次禮明王眷",
    "T18n0893c_003:0685a21": "屬；次應持誦真言，想真言主如對目前，如是",
    "T18n0893c_003:0685a22": "頎誠不應散亂心緣別境。「但諸真言初有『唵』",
    "T18n0893c_003:0685a23": "字及『囊上塞迦去㘕』字者，應靜心中作扇底迦",
    "T18n0893c_003:0685a24": "念誦、補瑟徵迦念誦，皆應緩誦或心念誦；或",
    "T18n0893c_003:0685a25": "有真言後有『𤙖　㧊吒』字者，當知皆應殺作急",
    "T18n0893c_003:0685a26": "聲，作阿毘遮嚕迦念誦及餘忿怒念誦。「三",
    "T18n0893c_003:0685a27": "部真言應看字數多少，字有十五應誦十五",
    "T18n0893c_003:0685a28": "落叉遍，字有三十二者應誦三落叉，過此數",
    "T18n0893c_003:0685a29": "者應誦十千遍。「已上初誦之時滿如上數，觀",
    "T18n0893c_003:0685b01": "其部類或上中下；或三種事；或觀聖者說；為",
    "T18n0893c_003:0685b02": "天所說；為地居天說，細觀部類當誦持之",
    "T18n0893c_003:0685b03": "乃至成就。「如是初誦若不先誦遍滿念持，所",
    "T18n0893c_003:0685b04": "求下法尚不得成，況求上下悉地成就？以是",
    "T18n0893c_003:0685b05": "義故作勝上心而先念誦。但諸真言初誦持",
    "T18n0893c_003:0685b06": "時已如先說，誦持遍數分為十分，然後念誦",
    "T18n0893c_003:0685b07": "既滿，祈請真言主悉地因緣。初無相貌復",
    "T18n0893c_003:0685b08": "從頭作第二第三祈請；若有相貌即當依法",
    "T18n0893c_003:0685b09": "念誦真言；若無警界棄不應誦。「祈請法則",
    "T18n0893c_003:0685b10": "與請召法同，祈請之時於其夢中見真言主",
    "T18n0893c_003:0685b11": "背面而去，或不與語，當應更須起首念誦，如",
    "T18n0893c_003:0685b12": "是再三；若於夢中見真言主與語，當知此人",
    "T18n0893c_003:0685b13": "不久成就；若無警界不應誦持，若強念持恐",
    "T18n0893c_003:0685b14": "與人禍。初持誦時於淨密處起首誦持，從初",
    "T18n0893c_003:0685b15": "日誦持乃至疲極，遍數多少一須依定不應",
    "T18n0893c_003:0685b16": "加減。「先說三時念誦法者。晝日初分、後分於",
    "T18n0893c_003:0685b17": "此二時應當持誦，中分之時加以澡浴造諸",
    "T18n0893c_003:0685b18": "善業；於夜三時亦同於上，中分之間消息之",
    "T18n0893c_003:0685b19": "事於夜中時持誦。作阿毘遮嚕迦法、安怛馱",
    "T18n0893c_003:0685b20": "囊法、起米多羅法，於夜分作說為勝上。「若晝",
    "T18n0893c_003:0685b21": "念誦夜作護摩；若夜持誦晝作護摩多具諸",
    "T18n0893c_003:0685b22": "藥。念誦之前而作護摩，持誦了後復作護摩，",
    "T18n0893c_003:0685b23": "若能如是最為其上。「如前先出所說團食應",
    "T18n0893c_003:0685b24": "作護摩；無問前後恒依此法念誦護摩，或",
    "T18n0893c_003:0685b25": "於法中但作護摩而得成者，當知亦須念誦",
    "T18n0893c_003:0685b26": "真言，若如是者諸明歡喜法驗易成。「持誦之",
    "T18n0893c_003:0685b27": "人不生瞋怒；不求慾樂；不應自下伴；不勤勞",
    "T18n0893c_003:0685b28": "苦；不生恐；不過勤求；不生輕慢。「念誦之時不",
    "T18n0893c_003:0685b29": "作異語，身雖疲極不縱放之，制諸惡氣，世間",
    "T18n0893c_003:0685c01": "談話皆不思念，不捨本尊，縱見奇相不應怪",
    "T18n0893c_003:0685c02": "之，念誦之時亦不分別種種之相。「持誦了時",
    "T18n0893c_003:0685c03": "應誦部尊主真言或誦部母真言，誦此真言",
    "T18n0893c_003:0685c04": "當得衛護無違部法。依於本法念誦了已，或",
    "T18n0893c_003:0685c05": "過本數亦無所畏，應起誠心作祈請云：『我依",
    "T18n0893c_003:0685c06": "本法念誦數滿，唯願尊者領受為證，於其夢",
    "T18n0893c_003:0685c07": "中為授教誨。』「正念誦時若有謦欬、昏沈、吹呿、",
    "T18n0893c_003:0685c08": "忘真言字，即起就水作灑淨法，縱掐數珠",
    "T18n0893c_003:0685c09": "欠一欲匝，有斯病至灑淨訖已還從首念；被",
    "T18n0893c_003:0685c10": "所障隔為須一一皆從始念。心掐數珠將畢",
    "T18n0893c_003:0685c11": "之時申禮一拜，終而復始又申一禮。於畫像",
    "T18n0893c_003:0685c12": "前；或於塔前；或於座所，隨念誦處數珠一",
    "T18n0893c_003:0685c13": "匝一覩尊顏而作一禮。念誦了已安心淨慮",
    "T18n0893c_003:0685c14": "或想真言及其尊主。「三時念誦但初中後誠",
    "T18n0893c_003:0685c15": "心作意，遍數多少皆例一類不增不減；三時",
    "T18n0893c_003:0685c16": "澡浴；三時塗地，獻花香水種種供養除去萎",
    "T18n0893c_003:0685c17": "花。「應具三衣。又內衣一日三時浣澤其衣，乾",
    "T18n0893c_003:0685c18": "燥、香薰、灑淨。一一時中隨聽作一，別置睡衣",
    "T18n0893c_003:0685c19": "及以浴衣，於此二時替換內衣日別一洗，其",
    "T18n0893c_003:0685c20": "衣乾燥，聽以薰灑。「獻尊鉢器三時洗挑，既除",
    "T18n0893c_003:0685c21": "萎花續置新者；三時常讀大乘般若等經及",
    "T18n0893c_003:0685c22": "作制多塗漫荼羅，先誦承事真言，既了請祈",
    "T18n0893c_003:0685c23": "未得，於中不得廢闕，一時二時乃至一嚮應",
    "T18n0893c_003:0685c24": "當念誦不得間斷。「若魔障著病癭身心則不",
    "T18n0893c_003:0685c25": "精誠便常放逸，身心疲勞違於時節不依法",
    "T18n0893c_003:0685c26": "則或時不浴，作持念誦及以護摩不應作數；",
    "T18n0893c_003:0685c27": "攝心用行依法念誦，其此數者應記為數。「作",
    "T18n0893c_003:0685c28": "護摩時、念誦之時、請召之時，此三事中所有",
    "T18n0893c_003:0685c29": "真言遍數一一皆須依法滿數，縱欲數滿欠",
    "T18n0893c_003:0686a01": "一未了而有障起更從頭數，若不依法作皆",
    "T18n0893c_003:0686a02": "不成。「若有依法作漫荼羅時，或日月蝕時於",
    "T18n0893c_003:0686a03": "此二時加法念誦其福增高，不久成就無有",
    "T18n0893c_003:0686a04": "疑也。「若於八大靈塔或於過去諸佛行、菩薩",
    "T18n0893c_003:0686a05": "行處最為勝上；或於正月十五日時亦為勝",
    "T18n0893c_003:0686a06": "時；或於師主處受真言，先經承事便當念持",
    "T18n0893c_003:0686a07": "不久速成；或於夢中見真言主而指授者依",
    "T18n0893c_003:0686a08": "彼法則亦速成就。「彼念誦人供養增加處所",
    "T18n0893c_003:0686a09": "尊勝，或當時分更加精誠，其數未滿唯此勝",
    "T18n0893c_003:0686a10": "故真言主悅而賜成就。當知此法悉地雖速",
    "T18n0893c_003:0686a11": "不久當壞，以是義故先承事了而所得者",
    "T18n0893c_003:0686a12": "說為堅固。先承事時應廣供養，於日月蝕、於",
    "T18n0893c_003:0686a13": "八日、十四日、十五日復加獻供諸神仙眾。「如",
    "T18n0893c_003:0686a14": "餘部說前等日，加諸善事業齋戒等事，是日",
    "T18n0893c_003:0686a15": "復加獻供本明真言主。瓶盛香水插垂花枝，",
    "T18n0893c_003:0686a16": "或取閼伽器用甘露軍荼利真言而真言之，",
    "T18n0893c_003:0686a17": "自灌其頂能除魔障；或於其日獻諸飲食，塗",
    "T18n0893c_003:0686a18": "漫荼羅及以護摩、燃燈等供並須加之；或有",
    "T18n0893c_003:0686a19": "法中但說持誦自然驗見者，前所張像、舍利",
    "T18n0893c_003:0686a20": "塔等忽然搖動或光焰出，當知不久速得成",
    "T18n0893c_003:0686a21": "就。「得成就時有何相貌？所謂：身輕病苦永除；",
    "T18n0893c_003:0686a22": "增益勝慧心無所畏；身威光現勇健增益；夜",
    "T18n0893c_003:0686a23": "夢常見清淨實事心恒安泰；於誦念時及作",
    "T18n0893c_003:0686a24": "事業不生疲倦；身出奇香；或行勇施欽敬尊",
    "T18n0893c_003:0686a25": "德；於真言主深生敬仰。成就之時如現上事，",
    "T18n0893c_003:0686a26": "當知即是成就相貌。「先承事了依於法則供",
    "T18n0893c_003:0686a27": "養本尊，應加獻供及以護摩，先承事法依數",
    "T18n0893c_003:0686a28": "既了，次應須作悉地念誦，復先求願於其夢",
    "T18n0893c_003:0686a29": "中而希警界。「作先承事法時，所念誦處作悉",
    "T18n0893c_003:0686b01": "地念誦不應移處，有諸難事而移去者，至所",
    "T18n0893c_003:0686b02": "住處復須先作承事法則，然後乃作悉地念",
    "T18n0893c_003:0686b03": "誦。若不依前念誦應作治罰，取部尊主真",
    "T18n0893c_003:0686b04": "言誦一千遍，或時念誦本持真言經十萬遍，",
    "T18n0893c_003:0686b05": "若離此者還如前說先作承事。「正念誦時忽",
    "T18n0893c_003:0686b06": "然錯誤誦餘真言，既知錯誤誠心懺過：『由放",
    "T18n0893c_003:0686b07": "逸故致斯錯誤，願尊捨過。』便申頂禮復須",
    "T18n0893c_003:0686b08": "從始而念誦之。「忽於穢處心放逸故誦本真",
    "T18n0893c_003:0686b09": "言，便自覺已應須治罰，至持誦處誦部尊主",
    "T18n0893c_003:0686b10": "真言七遍，半月半月一日不食；次服五淨，誦",
    "T18n0893c_003:0686b11": "五淨真言經百八遍然後服之。服此五淨半",
    "T18n0893c_003:0686b12": "月之中所食穢惡之食，當得清淨真言增力。",
    "T18n0893c_003:0686b13": "「佛部五淨真言曰：",
    "T18n0893c_003:0686b14": "「『娜謨　皤伽上嚩底丁禮反一　烏瑟膩沙上野二　弭󰡊",
    "T18n0893c_003:0686b15": "輸律反睇三　弭囉制而曳反　始米四　扇底迦𭌆五　莎去",
    "T18n0893c_003:0686b16": "二合嚩訶六』",
    "T18n0893c_003:0686b17": "「蓮華部五淨真言：「『娜謨　刺怛二合娜怛二合囉",
    "T18n0893c_003:0686b18": "耶野一　娜莫　阿上利野二　嚩路枳諦濕嚩囉野三",
    "T18n0893c_003:0686b19": "　菩提薩埵野四　摩訶薩埵野五　摩訶迦嚕抳迦",
    "T18n0893c_003:0686b20": "野六　唵同上七　野　輸去制面曳反八　莎去二合嚩訶九』",
    "T18n0893c_003:0686b21": "「金剛部五淨真言：",
    "T18n0893c_003:0686b22": "「『娜謨　剌怛二合娜怛二合囉耶野一　娜謨室　戰拏",
    "T18n0893c_003:0686b23": "跋日囉幡拏曳二　摩訶藥䞘灑拪那幡嚲曳三』",
    "T18n0893c_003:0686b24": "　唵同上四　始棄始棄五　䁥寧一反摩黎　鉢囉䏶六　鉢囉",
    "T18n0893c_003:0686b25": "皤莎去二合嚩梨七　諦制而曳反　諦饒儒照反嚩底八　鉢",
    "T18n0893c_003:0686b26": "囉皤嚩底丁以反九　莎去二合嚩訶十』",
    "T18n0893c_003:0686b27": "「取黃牛乳、酪蘇、糞尿，各別真言經百八遍和",
    "T18n0893c_003:0686b28": "置一處，復百八遍以波羅捨中盛之。或諸乳",
    "T18n0893c_003:0686b29": "樹葉；或閼伽器，復以茅草攬誦真言經一百",
    "T18n0893c_003:0686c01": "八遍後，面向東蹲踞而坐頓服三合，如是三",
    "T18n0893c_003:0686c02": "度如藥升合。當服之時不應致語。「念誦之",
    "T18n0893c_003:0686c03": "時像現聲語，先應簡擇，即誦部尊主真言及",
    "T18n0893c_003:0686c04": "印，若是魔作自然而退；或出語言與本法異，",
    "T18n0893c_003:0686c05": "當知魔作；或出語言勸作惡事，亦是魔作。若",
    "T18n0893c_003:0686c06": "見惡夢即須先誦部母真言經一百八遍；若",
    "T18n0893c_003:0686c07": "不先誦部母真言不可念誦；若念誦時其數",
    "T18n0893c_003:0686c08": "減少不應休止；若增無過。如上所說念誦次",
    "T18n0893c_003:0686c09": "第皆須依之，若異此法欲求悉地不可得",
    "T18n0893c_003:0686c10": "也。",
    "T18n0893c_003:0686c11": "21 增威品蘇悉地羯羅經增威品第二十一",
    "T18n0893c_003:0686c12": "「復次今說增益神威令使歡喜，所持真言而",
    "T18n0893c_003:0686c13": "速成就。先具香水澡浴身首，於上時日加諸",
    "T18n0893c_003:0686c14": "供養，復取蘇摩那花一百八枚，取一一花誦",
    "T18n0893c_003:0686c15": "真言經甘一遍或經七遍或時三遍，先觀真",
    "T18n0893c_003:0686c16": "言字數多少而念誦之奉獻本尊；次獻塗香",
    "T18n0893c_003:0686c17": "及以燒香、奇香氣者；復獻飲食如先陳說加",
    "T18n0893c_003:0686c18": "以沙糖及酪。復作護摩燒，木一百八枚木不",
    "T18n0893c_003:0686c19": "過量；次用乳酪和蜜護摩一百八遍；次用蘇",
    "T18n0893c_003:0686c20": "酪和粳米飯一百八遍而作護摩。此三護摩",
    "T18n0893c_003:0686c21": "經三七日、或一七日、或復五日、或復三晨；此",
    "T18n0893c_003:0686c22": "三既了應取乳粥和以牛蘇一百八遍復作",
    "T18n0893c_003:0686c23": "護摩；此既終了取閼伽器誦以真言經一百",
    "T18n0893c_003:0686c24": "八遍傾致少水而作護摩。「作此等法真言增",
    "T18n0893c_003:0686c25": "威，謂異真言截斷其威自得增益；或真言損",
    "T18n0893c_003:0686c26": "益；或被羅截真言不行；或被繫縛真言；或異",
    "T18n0893c_003:0686c27": "真言遆相交雜；或真言字欠；或真言字增。如",
    "T18n0893c_003:0686c28": "上等患盡皆除去而得增威。諸護摩中所說",
    "T18n0893c_003:0686c29": "藥草隨取其一，經一日夜而作護摩真言，歡",
    "T18n0893c_003:0687a01": "喜而得增威。「復取諸香和作香泥作本尊形，",
    "T18n0893c_003:0687a02": "獻忙攞底花，燒樹膠香或堅木香，一日三時",
    "T18n0893c_003:0687a03": "誦以真言一百八遍，真言主歡喜而得增威。",
    "T18n0893c_003:0687a04": "作尊形置荷葉上、或芭蕉葉、或乳樹葉、或諸",
    "T18n0893c_003:0687a05": "草葉，非直晝日夜亦獻之，法事了時如法發",
    "T18n0893c_003:0687a06": "遣送置大河如上次第。依此法則作者本尊",
    "T18n0893c_003:0687a07": "歡喜速賜悉地。",
    "T18n0893c_003:0687a08": "22 本尊灌頂品蘇悉地羯羅經本尊灌頂品第二十二",
    "T18n0893c_003:0687a09": "「復次先承事了，若欲真言生增加威德故應",
    "T18n0893c_003:0687a10": "灌之。取以金瓶、或銀、銅等、或新瓦瓶盛滿香",
    "T18n0893c_003:0687a11": "水，置於五寶、花葉菓香、五種穀子，種種塗香",
    "T18n0893c_003:0687a12": "或堅香末。以新綵帛繫其瓶頸，插諸嚲樹枝",
    "T18n0893c_003:0687a13": "或乳樹枝，用部尊主真言、或用部母真言真",
    "T18n0893c_003:0687a14": "言百八遍，然後灌其真言主頂。應用金作或",
    "T18n0893c_003:0687a15": "以沈、檀而作其形，置於座上而灌頂之。灌頂",
    "T18n0893c_003:0687a16": "既了復當獻供花香等物，或諸纓絡種種供",
    "T18n0893c_003:0687a17": "具而供養之，及作護摩并加念誦。如是作者",
    "T18n0893c_003:0687a18": "能令本尊增加威力速得悉地。「先承事者作",
    "T18n0893c_003:0687a19": "念誦時應灌本尊，取閼伽器標相本尊而灌",
    "T18n0893c_003:0687a20": "頂之；或自浴了時復應想念本真言主三度、",
    "T18n0893c_003:0687a21": "七度而灌頂之。先承事時不應廢忘，或時用",
    "T18n0893c_003:0687a22": "乳；或時用蘇；或時用蜜盛滿瓶中，內置七寶，",
    "T18n0893c_003:0687a23": "如法執持灌本尊頂，所祈之難速得滿足。",
    "T18n0893c_003:0687a24": "23 祈請品蘇悉地羯羅經祈請品第二十三",
    "T18n0893c_003:0687a25": "「復次廣說祈請法則。於白黑二月八日、十四",
    "T18n0893c_003:0687a26": "日、十五日、或日月蝕時，一日不食或經三",
    "T18n0893c_003:0687a27": "日或經七日，澡浴清淨著新淨衣。離此晨日",
    "T18n0893c_003:0687a28": "而祈請者，應用白月誦扇底迦真言而祈請",
    "T18n0893c_003:0687a29": "之，後於暮間以諸湯水及用真言澡浴清淨",
    "T18n0893c_003:0687b01": "除諸垢穢灑霑五處，如法供養本真言主。復",
    "T18n0893c_003:0687b02": "獻閼伽加誦真言一百八遍，用闍底花未大",
    "T18n0893c_003:0687b03": "開者灑栴檀香水持奉獻之；又廣獻食，名烏",
    "T18n0893c_003:0687b04": "那去梨食，食中加酪以忙攞底花作鬘供養。",
    "T18n0893c_003:0687b05": "先取牛蘇而作護摩一百八遍；次用娑析羅",
    "T18n0893c_003:0687b06": "娑護摩一百八遍，用白㲲縷或布線縷令童",
    "T18n0893c_003:0687b07": "女合索，一真言一結當結七結，復真言七遍",
    "T18n0893c_003:0687b08": "隨繫左肘上右脇而臥思念真言主。得進止",
    "T18n0893c_003:0687b09": "已隨意而住，安置茅座上敷散花想念尊",
    "T18n0893c_003:0687b10": "形。「於其夢中見自部主；或見真言主；或見明",
    "T18n0893c_003:0687b11": "王，當知此相成就之相；或見三寶；或見諸",
    "T18n0893c_003:0687b12": "菩薩；或見四眾；或見供養者悉地之相；或見",
    "T18n0893c_003:0687b13": "自身誦持真言作諸事等；或見身著白淨衣",
    "T18n0893c_003:0687b14": "服；或見他來恭敬供養，當知勝上悉地纔近。",
    "T18n0893c_003:0687b15": "或見登山峯上；或見乘象；或見渡大河海；或",
    "T18n0893c_003:0687b16": "見昇菓樹上；或見乘師子；或乘牛、鹿、馬諸餘",
    "T18n0893c_003:0687b17": "等；或乘飛鵝、孔雀、一切飛禽；或見美女身被",
    "T18n0893c_003:0687b18": "纓絡手持花瓶；或香花蓋圍繞行道；或見受",
    "T18n0893c_003:0687b19": "得象、馬車乘諸寶物等，見是等相悉地之相。",
    "T18n0893c_003:0687b20": "或夢得花菓、根、牛蘇、乳酪、稻花等物，所成就",
    "T18n0893c_003:0687b21": "藥悉地之相。「先承事時夢示成就藥及得數",
    "T18n0893c_003:0687b22": "珠，得是相者當知即須便作持誦法。或見",
    "T18n0893c_003:0687b23": "熏馥自身；或見澡浴清淨；或見身帶瓔珞，見",
    "T18n0893c_003:0687b24": "是相已便作持誦當速悉地。「作持誦法取闍",
    "T18n0893c_003:0687b25": "底花一百八枚，用部母真言兼本真言，和誦",
    "T18n0893c_003:0687b26": "一百八遍而供養之；復取白栴檀香真言百",
    "T18n0893c_003:0687b27": "遍，如是祈請隨意臥夢，本真言主自當現相。",
    "T18n0893c_003:0687b28": "又取烏施囉藥搗和作真言主形像，以烏里",
    "T18n0893c_003:0687b29": "弭迦蟻土和作其器滿盛牛乳置像乳中，或",
    "T18n0893c_003:0687c01": "用蘇乳蜜和置器中，置像於中誦一百八遍",
    "T18n0893c_003:0687c02": "三時供養，如是供養本尊歡喜速得相現。「復",
    "T18n0893c_003:0687c03": "於白黑二月八日、十四日、十五日、或日月蝕",
    "T18n0893c_003:0687c04": "日，不食持齋廣作供養，以七膠香及五堅香",
    "T18n0893c_003:0687c05": "一一香等，一誦真言一作護摩，數滿一千二",
    "T18n0893c_003:0687c06": "百遍已，所祈之願速見前相。祈請範則若",
    "T18n0893c_003:0687c07": "依法作速得成就，見其相貌不有疑也。",
    "T18n0893c_003:0687c08": "24 受真言品蘇悉地羯羅經受真言品第二十四",
    "T18n0893c_003:0687c09": "「復次廣說受真言法。雙膝著地先於尊者阿",
    "T18n0893c_003:0687c10": "闍梨處廣作布施，手捧妙花發慇重心於闍",
    "T18n0893c_003:0687c11": "梨處三遍口受真言，多者受誦不得，應用紙",
    "T18n0893c_003:0687c12": "葉、牛黃寫之，受取隨意誦之。「先入漫荼羅已，",
    "T18n0893c_003:0687c13": "後於餘時受真言者，於良日時於尊者闍梨",
    "T18n0893c_003:0687c14": "處廣作奉施如前受之，如是正受真言速",
    "T18n0893c_003:0687c15": "成，縱不先作承事之法便即持誦亦得成就。",
    "T18n0893c_003:0687c16": "「復以新瓶離諸病者，置諸花葉、七寶、五穀，一",
    "T18n0893c_003:0687c17": "一如法唯不著水，作至誠心廣作供養。阿闍",
    "T18n0893c_003:0687c18": "梨先取紙葉書寫諸真言主名置於瓶中，莊",
    "T18n0893c_003:0687c19": "嚴供養如灌頂法。作此法時或經一日或經",
    "T18n0893c_003:0687c20": "三日不食齋戒。於日暮間則以牛黃抄諸真",
    "T18n0893c_003:0687c21": "言名號置於瓶中，獻以塗香、花香、燈、食并以",
    "T18n0893c_003:0687c22": "本真言作護摩百八遍，廣作勤求聖眾諦聽。",
    "T18n0893c_003:0687c23": "經滿三日令其弟子先淨洗浴身體香馥，手",
    "T18n0893c_003:0687c24": "著吉祥茅草指環，以用真言誦百八遍，真言",
    "T18n0893c_003:0687c25": "其瓶并以香薰傾心作禮，令取一葉已復",
    "T18n0893c_003:0687c26": "重頂禮，如是受者速得悉地；若更別誦諸餘",
    "T18n0893c_003:0687c27": "真言，所受真言退失悉地；若於弟子處心生",
    "T18n0893c_003:0687c28": "歡喜授與自所持悉地真言，應依軌則如法",
    "T18n0893c_003:0687c29": "受之，為先誦持故弟子不久當得悉地。「先",
    "T18n0893c_003:0688a01": "於真言主處啟請陳表授此真言與斯弟子",
    "T18n0893c_003:0688a02": "願作加被速賜悉地。手捧香花誦一百八遍",
    "T18n0893c_003:0688a03": "或一千遍便呼弟子來授與之。復作是言：『我",
    "T18n0893c_003:0688a04": "於今時向本明主授與弟子，唯願照知為作",
    "T18n0893c_003:0688a05": "悉地。』弟子應言：『我於今時己受明主，誓從今",
    "T18n0893c_003:0688a06": "日乃至菩提而不廢忘。』「如上所說師主、弟子",
    "T18n0893c_003:0688a07": "受真言法當得成就，離此受者不得悉地，如",
    "T18n0893c_003:0688a08": "此受得悉地真言於中決定成就無疑。「由先",
    "T18n0893c_003:0688a09": "悉地不先承事，真言既爾悉地藥等受法亦",
    "T18n0893c_003:0688a10": "然。或復有人先承事已次合念持，依於法則",
    "T18n0893c_003:0688a11": "迴授與人，所受得者不先承事但作念持便",
    "T18n0893c_003:0688a12": "得成就。「受真言者為悉地故，先於師主處廣",
    "T18n0893c_003:0688a13": "作奉施花菓、諸根、名衣上服、金、銀、摩尼，諸雜",
    "T18n0893c_003:0688a14": "寶物、種種穀麥、蘇蜜、乳酪、男女童僕、種種臥",
    "T18n0893c_003:0688a15": "具、奇妙革屣、嚴身之具、已成就藥、象馬牛犢",
    "T18n0893c_003:0688a16": "諸餘乘等，乃至自身亦持奉施為僕所使，久",
    "T18n0893c_003:0688a17": "經承事不憚劬勞，合掌虔誠珍重奉施，如是",
    "T18n0893c_003:0688a18": "行施速得悉地。廣說如上種種之物，先須奉",
    "T18n0893c_003:0688a19": "施阿闍梨已然後受於真言妙句。",
    "T18n0893c_003:0688a20": "25 滿足真言品蘇悉地羯羅經滿足真言品第二十五",
    "T18n0893c_003:0688a21": "「復次持誦之人於其夢中見真言主身，諸支",
    "T18n0893c_003:0688a22": "分加者應知真言字加；若支分減少者應知",
    "T18n0893c_003:0688a23": "真言字少，委是相已作滿足法。或見真言與",
    "T18n0893c_003:0688a24": "受持者異；或加或減字數不同心便生疑，應",
    "T18n0893c_003:0688a25": "依法作滿足之法。先以紙葉、牛黃稀寫所錯",
    "T18n0893c_003:0688a26": "真言，如法供養明王真言及衛護已置真言",
    "T18n0893c_003:0688a27": "主座，復取乳木並依本法，但用空蘇為求明",
    "T18n0893c_003:0688a28": "王而加助故應作護摩。布茅草鋪先禮部",
    "T18n0893c_003:0688a29": "尊主；次禮部母；次禮諸佛，作如是啟：『唯願諸",
    "T18n0893c_003:0688b01": "佛及諸聖眾加助衛護。』如是啟已於茅草上",
    "T18n0893c_003:0688b02": "頭面東臥。於其夢中本尊示相牛黃所寫紙",
    "T18n0893c_003:0688b03": "葉之上有加有減，本尊還以牛黃題注字數",
    "T18n0893c_003:0688b04": "滿足，乃至加減點畫亦皆楷定，真言不錯但",
    "T18n0893c_003:0688b05": "云不錯，或於夢中指受滿足。作此法時作法",
    "T18n0893c_003:0688b06": "衛護為除魔故。",
    "T18n0893c_003:0688b07": "26 增力品蘇悉地羯羅經增力品第二十六",
    "T18n0893c_003:0688b08": "「復次謂欲增加威力應作護摩。或用蘇蜜或",
    "T18n0893c_003:0688b09": "時用乳各各別作；或用油麻和蘇護摩；或",
    "T18n0893c_003:0688b10": "用膠香和蘇護摩；或用蓮華和蘇護摩；或時",
    "T18n0893c_003:0688b11": "空用娑闍囉娑；或於山間常服五淨不食餘",
    "T18n0893c_003:0688b12": "飡，取本部花滿十萬枚，一一真言奉獻本尊，",
    "T18n0893c_003:0688b13": "妙好塗香及以香、花、燃燈、食等，各誦真言經",
    "T18n0893c_003:0688b14": "百八遍，一日三時經於三日，如是供養增加",
    "T18n0893c_003:0688b15": "威力；或用堅木燃以為燈，一日三時經於七",
    "T18n0893c_003:0688b16": "日，能令真言增加威力；或時供養迦弭迦食",
    "T18n0893c_003:0688b17": "亦增威力。如上所說念誦護摩供養法則亦",
    "T18n0893c_003:0688b18": "復能令增加威力。",
    "T18n0893c_003:0688b19": "27 護摩品蘇悉地羯羅經護摩品第二十七",
    "T18n0893c_003:0688b20": "「復次廣說護摩法則令持誦者速得悉地。於",
    "T18n0893c_003:0688b21": "尊像前作護摩爐，頓方一肘四面安椽量",
    "T18n0893c_003:0688b22": "深半肘，若作圓爐其量准然。「念誦之處若在",
    "T18n0893c_003:0688b23": "房室應出於外，望見尊形而穿作爐，隨其事",
    "T18n0893c_003:0688b24": "業依法作之。乳木等物及以香花置於右邊，",
    "T18n0893c_003:0688b25": "護摩器四置於左邊，用諸事真言灑諸物",
    "T18n0893c_003:0688b26": "等，坐茅草座攝心靜慮捧持閼伽啟請明王，",
    "T18n0893c_003:0688b27": "傾閼伽水少灑爐中，復以一花一誦真言獻",
    "T18n0893c_003:0688b28": "真言主。為除穢故應誦計利吉里真言并作",
    "T18n0893c_003:0688b29": "手印；為衛護故軍荼利真言水灑作淨燃乳",
    "T18n0893c_003:0688c01": "木火。「既燒火已先請火天：『我今奉請火天之",
    "T18n0893c_003:0688c02": "首、天中之仙梵行宗敬，降臨此處受納護摩。』",
    "T18n0893c_003:0688c03": "次誦請召火天真言同上。「召火天已先以閼伽",
    "T18n0893c_003:0688c04": "水三度灑淨，取淨五穀、蘇酪等物誦以真言，",
    "T18n0893c_003:0688c05": "三遍護摩奉祀火天。真言同上祀火天食，一",
    "T18n0893c_003:0688c06": "心標想迎送火天置於本座；後誦計利吉里",
    "T18n0893c_003:0688c07": "真言并作手印復淨其火。一切護摩皆應如",
    "T18n0893c_003:0688c08": "是。次請本尊先誦本尊真言一遍，安住本座",
    "T18n0893c_003:0688c09": "依法供養，願尊垂受護摩之食。「所護摩木，謂：",
    "T18n0893c_003:0688c10": "鉢邏輸木、烏曇摩囉木、鉢攞訖沙木、尼俱陀",
    "T18n0893c_003:0688c11": "木、佉他囉木、閼伽木、吠宮訖那木、閼沒囉",
    "T18n0893c_003:0688c12": "木、迦濕沒囉也木、閃弭木、阿簸麼㗚伽木、閼",
    "T18n0893c_003:0688c13": "說替那木。「此十二種木，取枝量長兩指一折",
    "T18n0893c_003:0688c14": "皆須濕潤，新採得者通於一切護摩法用；條",
    "T18n0893c_003:0688c15": "端直者觀其上下一向，置之香水淨洗，細",
    "T18n0893c_003:0688c16": "頭向外麁頭向身，蘇搵兩頭擲於爐內。作扇",
    "T18n0893c_003:0688c17": "底迦等一一法時，各依本法先出摶食而作",
    "T18n0893c_003:0688c18": "護摩，如是軌摸遍通一切。「每日作食之時先",
    "T18n0893c_003:0688c19": "出一分之食置在尊前，待護摩時先應取用。",
    "T18n0893c_003:0688c20": "如念誦時置於兩手在雙膝間，護摩之時亦",
    "T18n0893c_003:0688c21": "應如是。以沈香木量長四指麁如頭指搵蘇",
    "T18n0893c_003:0688c22": "合香百八護摩，此法深妙益真言威。「如是",
    "T18n0893c_003:0688c23": "作時遍通諸部，或用安悉和蘇護摩復一百",
    "T18n0893c_003:0688c24": "八遍；或時空用薩闍囉娑而作護摩一百八",
    "T18n0893c_003:0688c25": "遍，皆能增益真言威力。「為欲成就真言法故",
    "T18n0893c_003:0688c26": "作諸護摩，先請部尊主次請本尊，然後依法",
    "T18n0893c_003:0688c27": "作於護摩；為欲成就真言法故作諸護摩，先",
    "T18n0893c_003:0688c28": "用部母真言護衛本尊次護自身，然後依法",
    "T18n0893c_003:0688c29": "乃作護摩；為欲成就真言法故作諸護摩，若",
    "T18n0893c_003:0689a01": "法了時為加增益真言力故，應當念誦部心",
    "T18n0893c_003:0689a02": "真言；為欲成就諸真言法故作諸護摩，初時",
    "T18n0893c_003:0689a03": "皆須大杓酌施，欲了之時亦用大杓，在於中",
    "T18n0893c_003:0689a04": "間應用小杓；為欲成就真言法故作諸護摩，",
    "T18n0893c_003:0689a05": "若法了時用部心真言，真言閼伽而供養之。",
    "T18n0893c_003:0689a06": "「如曼荼羅法中所說，護摩次第法作亦應如",
    "T18n0893c_003:0689a07": "是。先作阿毘遮嚕迦法；次作補瑟徵迦法；次",
    "T18n0893c_003:0689a08": "作扇底迦法。護摩了已用本持真言真言淨",
    "T18n0893c_003:0689a09": "水，以手遠巡散灑爐中，如是三度。「護摩都",
    "T18n0893c_003:0689a10": "了，復啟火天重受餘供，如法供養退還發",
    "T18n0893c_003:0689a11": "遣裂願，如請召法去降臨字置退還字。所殘",
    "T18n0893c_003:0689a12": "餘穀、蘇蜜、酪等並和一處，用祀火天真言三",
    "T18n0893c_003:0689a13": "遍而作護摩；復觀本真言字數多少而念誦",
    "T18n0893c_003:0689a14": "之；復作供養護衛本尊并護己身如法發遣。",
    "T18n0893c_003:0689a15": "28 備物品蘇悉地羯羅經備物品第二十八",
    "T18n0893c_003:0689a16": "「復次廣說諸成就支分。謂欲成就諸真言故，",
    "T18n0893c_003:0689a17": "先當備辨諸雜物分，然後應作先承事法。若",
    "T18n0893c_003:0689a18": "已先承事者次應念誦所謂：諸雜塗香、諸雜",
    "T18n0893c_003:0689a19": "燒香。「五種堅香謂：沈水香、白檀香、紫檀香、",
    "T18n0893c_003:0689a20": "娑羅羅香、天木香。「七膠香者謂：乾陀囉娑香、",
    "T18n0893c_003:0689a21": "薩闍囉娑香、安悉香、蘇合香、薰陸香、設落翅",
    "T18n0893c_003:0689a22": "香、室唎吠瑟吒迦香。白芥子、毒藥、鹽、黑芥子",
    "T18n0893c_003:0689a23": "胡麻、油、牛蘇、銅瓶、銅梡。「五穀謂：大麥、小麥、稻",
    "T18n0893c_003:0689a24": "穀、小豆、胡麻。「五寶謂：金、銀、真珠、螺貝、赤珠。「五",
    "T18n0893c_003:0689a25": "藥謂：乾託迦哩藥、勿哩訶底藥、娑訶藥、娑訶",
    "T18n0893c_003:0689a26": "提婆藥、稅多擬里疙哩迦藥蜜。「五色線謂：青",
    "T18n0893c_003:0689a27": "黃、赤、白、黑。「童子合線，金剛杵燈、炷燈、盞瓦",
    "T18n0893c_003:0689a28": "梡、五種彩色、佉他囉木橛、乳木枝、苦練木",
    "T18n0893c_003:0689a29": "梡、大杓、小杓、牛黃、鑌鐵、紫檀、護淨線淨、浴衣、",
    "T18n0893c_003:0689b01": "黑鹿皮、鉢孕瞿花、稻穀花、木履、昌餌草、大",
    "T18n0893c_003:0689b02": "茅草、設多布澁波逈香是採花筐。緣飲食所須",
    "T18n0893c_003:0689b03": "蘇蜜、沙糖、石蜜等物，數珠，如上所說種種諸",
    "T18n0893c_003:0689b04": "物皆預備之，然後應當作先承事及廣念誦。",
    "T18n0893c_003:0689b05": "29 成諸物相品蘇悉地羯羅經成諸物相品第二十九",
    "T18n0893c_003:0689b06": "「復次我今說成就物，依是三部真言悉地，所",
    "T18n0893c_003:0689b07": "謂：真陀摩尼、賢瓶、雨寶、伏藏、輪、雌黃、刀。此等",
    "T18n0893c_003:0689b08": "七物上中之上，能令種種悉地成就，增益福",
    "T18n0893c_003:0689b09": "德乃至成滿法王之法，況餘世事？佛部、蓮花",
    "T18n0893c_003:0689b10": "部、金剛部三部真言，皆有如是勝上成就。於",
    "T18n0893c_003:0689b11": "三部中隨受持者，具獲五通為上悉地。「言七",
    "T18n0893c_003:0689b12": "物者，若欲成就真陀摩尼者，法驗成已當作",
    "T18n0893c_003:0689b13": "金臺量長一肘，或用銀作莊嚴精細，臺頭置",
    "T18n0893c_003:0689b14": "摩尼珠，其珠用紅頗梨光淨無翳，或好水精",
    "T18n0893c_003:0689b15": "如法圓飾，成此寶者應夜念誦作臺圖樣。「若",
    "T18n0893c_003:0689b16": "欲成就雨寶法者，法驗成已但當誠心，五由",
    "T18n0893c_003:0689b17": "旬內能雨金銀種種雜寶。",
    "T18n0893c_003:0689b18": "「若欲成就伏藏法者，法驗成已但當誠心隨",
    "T18n0893c_003:0689b19": "所念處伏藏發起金銀諸珍濟給貧乏，種種",
    "T18n0893c_003:0689b20": "費用其藏無盡。「若欲成就輪仙法者，鑌鐵作",
    "T18n0893c_003:0689b21": "輪量圓兩指一磔，輪安六輻輞椽銛利，如是",
    "T18n0893c_003:0689b22": "作法速得悉地。「若欲成就雌黃法者，取光雌",
    "T18n0893c_003:0689b23": "黃如日初出色光，亦如融金色光是為上好。",
    "T18n0893c_003:0689b24": "「若欲成就刀法者，取好鑌刀量長兩肘，以",
    "T18n0893c_003:0689b25": "小指齊闊四指無諸瑕病，其色紺青如𭪷施",
    "T18n0893c_003:0689b26": "鳥𣭜。「若欲成就佛頂法者，當以金作佛頂猶",
    "T18n0893c_003:0689b27": "如畫印安置臺上，其臺棖用薩頗胝迦寶。「若",
    "T18n0893c_003:0689b28": "欲成就蓮華法者，以金作八葉蓮華如兩指",
    "T18n0893c_003:0689b29": "一磔手量，或用銀作；或熟銅作；或白栴檀",
    "T18n0893c_003:0689c01": "木作。「若欲成就拔折羅法者，以好鑌鐵作拔",
    "T18n0893c_003:0689c02": "折羅長十六指，兩頭各作三股，或紫檀木作；",
    "T18n0893c_003:0689c03": "或三寶作，所謂：金、銀、熟銅。「若欲成就雄黃法",
    "T18n0893c_003:0689c04": "者，當取雄黃色如融金，塊成分片復上有光，",
    "T18n0893c_003:0689c05": "如是雄黃能成上事。「若欲成就牛黃法者，當",
    "T18n0893c_003:0689c06": "取黃牛牛黃為上。「若欲成就刈哩迦藥者，當",
    "T18n0893c_003:0689c07": "取其藥色如金錢花者上好。「若欲成就素嚕二",
    "T18n0893c_003:0689c08": "合多安膳那藥者，如蚯蟮糞者上好。「若欲成",
    "T18n0893c_003:0689c09": "就白㲲布者、取細軟者，擇去毛髮以欝金香",
    "T18n0893c_003:0689c10": "染之。「若欲成就護身線者，取白㲲縷細細三",
    "T18n0893c_003:0689c11": "合為股，復三股合索童女合撚，皆須右合或",
    "T18n0893c_003:0689c12": "縷全合。「若欲成就華鬘法者，取闍底花作鬘。",
    "T18n0893c_003:0689c13": "「若欲成就牛糞灰法者，取蘭若所乾淨牛糞，",
    "T18n0893c_003:0689c14": "燒作白灰和龍腦香用。「若欲成就木屐法者，",
    "T18n0893c_003:0689c15": "取室唎鉢㗚尼木，作木屐上安其蓋。「若欲成",
    "T18n0893c_003:0689c16": "就傘蓋法者，當以孔雀尾作，以新端竹而作",
    "T18n0893c_003:0689c17": "其莖。「若欲成就弓箭、槍矟、獨股刃棓及諸器",
    "T18n0893c_003:0689c18": "仗，隨世用者隨意而作。「若欲成就世間鞍",
    "T18n0893c_003:0689c19": "馬車乘、牛羊、一切鳥獸諸餘物等，隨世人輩",
    "T18n0893c_003:0689c20": "共將為上隨意樂作，或依本法如是制作。「若",
    "T18n0893c_003:0689c21": "欲成就吠多羅者，應取族姓家生盛年無病",
    "T18n0893c_003:0689c22": "卒死，體無瘢跡由未脹壞諸根具足，取如是",
    "T18n0893c_003:0689c23": "屍而作成就。隨意所作上中下法，所取之物",
    "T18n0893c_003:0689c24": "亦復如是，心無怖畏方作此法。",
    "T18n0893c_003:0689c25": "30 取物品蘇悉地羯羅經取物品第三十",
    "T18n0893c_003:0689c26": "「復次我今說取物法。白黑二月八日、十四日、",
    "T18n0893c_003:0689c27": "十五日，日蝕時、地動時日，於其午前而取其",
    "T18n0893c_003:0689c28": "物；於念誦時得警界已而取諸物；或澡浴清",
    "T18n0893c_003:0689c29": "淨，不食持齋求善警界而取諸物；所說須物",
    "T18n0893c_003:0690a01": "隨方處所，有是物者而就貴貨，不讎價直而",
    "T18n0893c_003:0690a02": "取諸物；或時自覺增加威力，堪忍飢寒種種",
    "T18n0893c_003:0690a03": "異相，當爾之時而取諸物。其所取諸物各依",
    "T18n0893c_003:0690a04": "本性上中下品，皆取好者，如法得已應加精",
    "T18n0893c_003:0690a05": "進作成就法。",
    "T18n0893c_003:0690a06": "31 淨物品蘇悉地羯羅經淨物品第三十一",
    "T18n0893c_003:0690a07": "「復次今說淨諸物法用五淨洗，不應洗者五",
    "T18n0893c_003:0690a08": "淨灑之。觀諸物量五淨和末；雌黃和乳作末；",
    "T18n0893c_003:0690a09": "朱砂和牛尿作末；牛黃和蘇作末，彩色和乳",
    "T18n0893c_003:0690a10": "調之；唯安膳那藥空治作末。「刀、輪等物用牛",
    "T18n0893c_003:0690a11": "糞水洗，餘所說者應洗物等，先牛尿洗；次胡",
    "T18n0893c_003:0690a12": "麻水洗；次香水洗。諸餘物等世所稱用應水",
    "T18n0893c_003:0690a13": "洗之，或香水洗已，次用諸事真言水灑淨；次",
    "T18n0893c_003:0690a14": "用部心真言水灑淨；次用部母真言水灑淨。",
    "T18n0893c_003:0690a15": "但應洗者先五淨洗，次胡麻水洗；次香水洗，",
    "T18n0893c_003:0690a16": "如所應淨皆應如是。",
    "T18n0893c_003:0690a17": "32 物量品蘇悉地羯羅經物量品第三十二",
    "T18n0893c_003:0690a18": "「復次廣說成就物量成就物者，謂身莊嚴具",
    "T18n0893c_003:0690a19": "諸器仗種種衣服如世常法，所用量數治",
    "T18n0893c_003:0690a20": "妍細末作成就法。「若欲成就雌黃法者：五兩",
    "T18n0893c_003:0690a21": "為上法、三兩為中法、一兩為下法。「若欲成就",
    "T18n0893c_003:0690a22": "牛黃法者：一兩為上法、半兩為中法、一分為",
    "T18n0893c_003:0690a23": "下法。「若欲成就雄黃法者：二兩為上法、一兩",
    "T18n0893c_003:0690a24": "為中法、半兩為下法。「若欲成就安膳那法者：",
    "T18n0893c_003:0690a25": "三分為上法、二分為中法、一分為下法。「若欲",
    "T18n0893c_003:0690a26": "成就蘇法者：七兩為上法、五兩為中法、三兩",
    "T18n0893c_003:0690a27": "為下法。「若欲成就灰法者：五兩為上法、三兩",
    "T18n0893c_003:0690a28": "為中法、二兩為下法。「若欲成就欝金香法者：",
    "T18n0893c_003:0690a29": "量比雌黃。「於安怛陀那法說種種丸藥成就",
    "T18n0893c_003:0690b01": "者：其數須作二十一丸為上法、十五丸為中",
    "T18n0893c_003:0690b02": "法、七丸為下法。「於本法中諸物量少應加其",
    "T18n0893c_003:0690b03": "數，或依都量；或如本法；或世所貴，量數多",
    "T18n0893c_003:0690b04": "少亦可依之，應觀念誦功力及觀同伴多少，",
    "T18n0893c_003:0690b05": "應當具備如本尊恩眷境界許多任可成就。",
    "T18n0893c_003:0690b06": "悉地之法有上中下，諸物數量亦復如是。",
    "T18n0893c_003:0690b07": "33 灌頂壇品蘇悉地羯羅經灌頂壇品第三十三",
    "T18n0893c_003:0690b08": "「復次廣說成就諸物祕密妙法令速悉地。若",
    "T18n0893c_003:0690b09": "欲起首成就法者，先應備辨諸悉地具，以護",
    "T18n0893c_003:0690b10": "摩法加威本尊真言及自灌頂，作灌頂漫荼",
    "T18n0893c_003:0690b11": "羅如法供養。作灌頂已然後起首作成就法，",
    "T18n0893c_003:0690b12": "若作大灌頂漫荼羅者，能得成就一切諸事，",
    "T18n0893c_003:0690b13": "如前所說明王、漫荼羅、淨地等法皆應如是。",
    "T18n0893c_003:0690b14": "「其漫荼羅頓方四角安置四門，其量八肘或",
    "T18n0893c_003:0690b15": "七或五，唯開西門界道五色，如法畫飾如其",
    "T18n0893c_003:0690b16": "台量，次外減半次外准然。「於此西面四肘之",
    "T18n0893c_003:0690b17": "外復作一漫荼羅，其量五肘或四或三，唯開",
    "T18n0893c_003:0690b18": "東門，或如根本大漫荼羅灌頂處所減半而",
    "T18n0893c_003:0690b19": "作。凡漫荼羅地勢皆北下卸說為吉祥；但漫",
    "T18n0893c_003:0690b20": "荼羅地勢北下卸者說為最勝。「或用一種彩",
    "T18n0893c_003:0690b21": "色畫之，於四角外作三肘拔折羅；於中台",
    "T18n0893c_003:0690b22": "內如法畫作八葉蓮華，諸漫荼羅亦應如是。",
    "T18n0893c_003:0690b23": "蓮華葉外周匝畫作吉祥妙印；於四門中畫",
    "T18n0893c_003:0690b24": "拔折羅；復於諸角安吉祚瓶，於外灌頂漫荼",
    "T18n0893c_003:0690b25": "羅亦如是作。「凡欲灌頂必須四種，所置瓶處",
    "T18n0893c_003:0690b26": "並衛界角，隨所持誦真言及與明等，於其台",
    "T18n0893c_003:0690b27": "內畫本尊印并置一瓶，所持真言隨其部",
    "T18n0893c_003:0690b28": "類畫本尊主印，所謂：佛頂、蓮華、金剛，應知此",
    "T18n0893c_003:0690b29": "法最為祕密。「所持真言不識名號及部不貫",
    "T18n0893c_003:0690c01": "者應安一瓶，名辨諸事；或安成就義利之瓶；",
    "T18n0893c_003:0690c02": "或安一瓶，名諸真言。「次外東面畫佛頂印。右",
    "T18n0893c_003:0690c03": "邊部母印，左邊部心印；次右鑠底印，次左牙",
    "T18n0893c_003:0690c04": "印；次右阿難，次左須菩提。諸餘真言及明等",
    "T18n0893c_003:0690c05": "印左右安置，乃至兩角。「次於北面畫觀自在",
    "T18n0893c_003:0690c06": "菩薩印。右邊部母印，左邊部心印；次右落澁",
    "T18n0893c_003:0690c07": "彌印，次左多羅印；次右成就義菩薩印，次",
    "T18n0893c_003:0690c08": "左大勢至菩薩印。諸餘真言及明等印左右",
    "T18n0893c_003:0690c09": "安置，乃至兩角。「次於南面畫金剛印，右邊部",
    "T18n0893c_003:0690c10": "母印，左邊部心印；次右金剛拳印，次左食金",
    "T18n0893c_003:0690c11": "剛印；次右拔折羅印，次左金剛棓印。諸餘真",
    "T18n0893c_003:0690c12": "言及明等印左右安置，乃至兩角。「次於西面",
    "T18n0893c_003:0690c13": "門南畫梵王印及梵吉祥明王并諸眷屬，乃",
    "T18n0893c_003:0690c14": "至南角門北畫嚕達羅神印，及妃印并諸眷",
    "T18n0893c_003:0690c15": "屬；乃至北角次第三漫荼羅門畫八方神，各",
    "T18n0893c_003:0690c16": "與眷屬令滿其位。「於第二漫荼羅門外，右邊",
    "T18n0893c_003:0690c17": "畫難陀龍王，左邊跋難陀龍王；於第三漫荼",
    "T18n0893c_003:0690c18": "羅門外，右邊畫孫陀龍王，左邊優婆孫陀龍",
    "T18n0893c_003:0690c19": "王。漫荼羅外畫甘露瓶印。「如是作漫荼羅法",
    "T18n0893c_003:0690c20": "供養者，應如法作三種護摩。為欲遣除毘那",
    "T18n0893c_003:0690c21": "夜迦故應作阿毘遮嚕迦事；為自利益故應",
    "T18n0893c_003:0690c22": "作補瑟徵迦事；為息諸災難故應作扇底迦",
    "T18n0893c_003:0690c23": "事。「應以當部成辨諸事真言作阿毘遮嚕迦",
    "T18n0893c_003:0690c24": "事，或用甘露瓶真言通三部用；應以當部心",
    "T18n0893c_003:0690c25": "明作補瑟徵迦事；應以當部母明作扇底迦",
    "T18n0893c_003:0690c26": "事。「於漫荼羅所集聖者一切諸天，各各以本",
    "T18n0893c_003:0690c27": "真言而作三種護摩；或以成辨一切事真言",
    "T18n0893c_003:0690c28": "而作護摩。「其護摩處漫荼羅南門東作，如護",
    "T18n0893c_003:0690c29": "摩法蘇等諸物，以三事真言各祀百遍或加",
    "T18n0893c_003:0691a01": "其數，為欲加威諸真言故，應作如是三種護",
    "T18n0893c_003:0691a02": "摩；次為三部諸真言等各祀七遍，其三部主",
    "T18n0893c_003:0691a03": "應加數祀，或但三部各祀百遍，如不辨者七",
    "T18n0893c_003:0691a04": "遍三遍亦得滿足。「所持真言主於台漫荼羅",
    "T18n0893c_003:0691a05": "內部尊之下安置，於漫荼羅外東面別安",
    "T18n0893c_003:0691a06": "訶利帝母；南面安置輸利尼；西面安置翳迦",
    "T18n0893c_003:0691a07": "勢吒；北面安置句吒齧利，隨彼所樂而當奉",
    "T18n0893c_003:0691a08": "獻。「如法供養諸真言已及護摩已，前之安瓶",
    "T18n0893c_003:0691a09": "隨所為者，誦彼真言而用加被；於本尊前所",
    "T18n0893c_003:0691a10": "安之瓶還用彼真言而加被之；其台內瓶應",
    "T18n0893c_003:0691a11": "用明王真言而作加被；當門為軍荼利所安",
    "T18n0893c_003:0691a12": "置瓶亦須用彼真言加被。「於台漫荼羅東面",
    "T18n0893c_003:0691a13": "兩角所安置瓶，東北角者以部心真言；東南",
    "T18n0893c_003:0691a14": "角者用部母真言；西北角者用能辨諸真言；",
    "T18n0893c_003:0691a15": "西南角者用一切真言。「如是加被此上瓶已",
    "T18n0893c_003:0691a16": "及供養已次應右遶，如前說灌頂法此亦如",
    "T18n0893c_003:0691a17": "是安置吉祥瓶。所謂：穀實、藥草、花果、香樹枝",
    "T18n0893c_003:0691a18": "葉、花鬘及寶置於瓶內，新帛繒綵用纏其",
    "T18n0893c_003:0691a19": "頸。諸灌頂法皆應如是。即令同伴灌行者頂，",
    "T18n0893c_003:0691a20": "其同伴者皆須持誦如法清淨，或求阿闍梨",
    "T18n0893c_003:0691a21": "配與灌頂。為欲除遣諸作障故先用軍荼利",
    "T18n0893c_003:0691a22": "瓶而用灌頂；第四應用所持真言瓶而用灌",
    "T18n0893c_003:0691a23": "頂，其餘二瓶隨意而用。如是畢已應以牛黃、",
    "T18n0893c_003:0691a24": "塗香、薰香、芥子、線釧、衣服，皆應受用。「作灌頂",
    "T18n0893c_003:0691a25": "已，復為息諸障故應作護摩已便即發遣。",
    "T18n0893c_003:0691a26": "或於淨處但一彩色作小漫荼羅極令方正，",
    "T18n0893c_003:0691a27": "其量二肘安置三部大印，西面槊印如前安",
    "T18n0893c_003:0691a28": "置，淨瓶如法灌頂能離諸障，本尊歡喜不久",
    "T18n0893c_003:0691a29": "速成此祕密最勝悉地。",
    "T18n0893c_003:0691b01": "34 光物品蘇悉地羯羅經光物品第三十四",
    "T18n0893c_003:0691b02": "「復次如法灌頂畢已應作護摩，經三七日或",
    "T18n0893c_003:0691b03": "一七日或經一月，或隨其成就相應；或於本",
    "T18n0893c_003:0691b04": "法所說每日三時用蘇、蜜酪和以胡麻應",
    "T18n0893c_003:0691b05": "作護摩；或依本法祀乳粥或祀酪飯。「所成就",
    "T18n0893c_003:0691b06": "物每日三時以香薰之，以香水灑；以真言加",
    "T18n0893c_003:0691b07": "被觀視其物；以吉祥環貫置指上𪳵按其",
    "T18n0893c_003:0691b08": "物；以牛黃水或白芥子灑散物上，及於節",
    "T18n0893c_003:0691b09": "日加諸供具奉獻彼物。「若白月成者取十五",
    "T18n0893c_003:0691b10": "日，若黑月成者取十四日，如斯作法光顯",
    "T18n0893c_003:0691b11": "其物。皆用部母真言，復重加諸花香、花鬘等",
    "T18n0893c_003:0691b12": "物供養，以香塗手置茅草環，按所成物畢",
    "T18n0893c_003:0691b13": "夜持誦，於夜三時誦百八遍，如斯光顯成",
    "T18n0893c_003:0691b14": "就之物，從始至終皆應如是。若具此法速得",
    "T18n0893c_003:0691b15": "成就。",
    "T18n0893c_003:0691b16": "「佛部光顯真言曰：「『唵同上一　諦惹　塞增乙反尾儞二",
    "T18n0893c_003:0691b17": "　悉睇娑去馱野三　虎二合𤙖　㧊四』",
    "T18n0893c_003:0691b18": "「蓮華部光顯真言曰：「『唵同上一　挹奴立反比并己反　挹",
    "T18n0893c_003:0691b19": "同上比同上　儞跛野二　摩訶室利曳三　莎嚩去二合",
    "T18n0893c_003:0691b20": "訶四』",
    "T18n0893c_003:0691b21": "「金剛部光顯真言曰：「『唵同上一　入嚩攞　入嚩攞",
    "T18n0893c_003:0691b22": "野二　畔度哩三　莎嚩去二合訶四』",
    "T18n0893c_003:0691b23": "「於三部法皆用赤羯囉微囉花，以真言持誦",
    "T18n0893c_003:0691b24": "散灑其物；或用忙落底花或用白芥子，首、末、",
    "T18n0893c_003:0691b25": "中間皆應如是散霑其物；或有驚界及見異",
    "T18n0893c_003:0691b26": "相亦如是散；臨欲成就亦如是散便成光顯。",
    "T18n0893c_003:0691b27": "若欲成就蘇等之物，真言香水用灑其物便",
    "T18n0893c_003:0691b28": "成光顯，以如是法而光顯物，縱不成者不應",
    "T18n0893c_003:0691b29": "間斷，或作漫荼羅以為光顯。「如前淨地用五",
    "T18n0893c_003:0691c01": "種色作漫荼羅，其量四肘而開一門。內院東",
    "T18n0893c_003:0691c02": "面先置輪印；東北角置鉢印；東南角置袈裟",
    "T18n0893c_003:0691c03": "印。「次於北面置蓮華印；於西北角置灘拏棓",
    "T18n0893c_003:0691c04": "印；於東北角置軍持瓶印。「次於南面置拔折",
    "T18n0893c_003:0691c05": "羅印；於東南角置蘗那棓印；於西南角置羯",
    "T18n0893c_003:0691c06": "攞賒瓶印。「於西面置金剛鉤印、金剛拳印；於",
    "T18n0893c_003:0691c07": "西南角置計利吉羅印；於西北角置遜婆印。",
    "T18n0893c_003:0691c08": "「復於東面置輪，右邊置佛眼部母印；又於北",
    "T18n0893c_003:0691c09": "面蓮花印，右邊置半拏囉嚩思寧部母印；次",
    "T18n0893c_003:0691c10": "於南面置拔折羅印，右邊置忙莽計部母印；",
    "T18n0893c_003:0691c11": "次於漫荼羅門外，如前所說置能摧諸難軍",
    "T18n0893c_003:0691c12": "荼利印，依前供養。「復於北面置六臂印、馬頭",
    "T18n0893c_003:0691c13": "印、多羅印、戰捺囉印，及於當部所有眷屬",
    "T18n0893c_003:0691c14": "次第安置其形皆白；復於東面置如來鑠底",
    "T18n0893c_003:0691c15": "印、帝殊囉施印、無能勝明王印、無能勝妃印，",
    "T18n0893c_003:0691c16": "復於南面，於當部內所有眷屬次第安之；然",
    "T18n0893c_003:0691c17": "於西面隨意安置三部諸印。「次於外院置俱",
    "T18n0893c_003:0691c18": "尾羅等八方大神，於其空處任置三部內成",
    "T18n0893c_003:0691c19": "辨諸事真言主等。次於中台置所持部主印，",
    "T18n0893c_003:0691c20": "所成就物隨於本法所說置於其中，安其",
    "T18n0893c_003:0691c21": "部主中台上。其物東邊置真言本所持印；其",
    "T18n0893c_003:0691c22": "物西邊安護摩爐，次於西邊持誦人坐，各各",
    "T18n0893c_003:0691c23": "以本真言依法召請如前所說。次第供養畢，",
    "T18n0893c_003:0691c24": "以三部母明次第護摩光顯其物，然後以本",
    "T18n0893c_003:0691c25": "真言護摩而作光顯。「於諸光顯法中，護摩",
    "T18n0893c_003:0691c26": "為最。凡初護摩先以部母明持誦香水灑淨",
    "T18n0893c_003:0691c27": "其物，護摩既畢亦如是灑。或用忙莽計心明；",
    "T18n0893c_003:0691c28": "或用四字明王真言通三部護摩而作光顯。",
    "T18n0893c_003:0691c29": "「隨其所用真言為護摩者，初且誦其真言，次",
    "T18n0893c_003:0692a01": "誦求請之句；復中間誦其真言，復誦求請之",
    "T18n0893c_003:0692a02": "句；後亦誦其真言，還安求請句。如是真言之",
    "T18n0893c_003:0692a03": "中三處上中下分，安置求請之句。最後安其",
    "T18n0893c_003:0692a04": "『虎𤙖　泮吒　莎去訶去』字，　所謂『闍嚩二合放光　攞闍嚩引二",
    "T18n0893c_003:0692a05": "合攞也合放況　悉地成　娑去馱也合成　儞去𭅤威耀",
    "T18n0893c_003:0692a06": "　儞去跛耶合威耀　儞去跛跢去二合南諸威耀者　帝闍也潤",
    "T18n0893c_003:0692a07": "澤　帝闍也合潤澤　拔馱也合增長　忙尾覽摩莫延遲　阿去",
    "T18n0893c_003:0692a08": "尾賒遍入　囉乞沙二合護持　散儞輕甜合瑞現前　俱上嚕最",
    "T18n0893c_003:0692a09": "　𤙖　泮吒　莎去訶去』。",
    "T18n0893c_003:0692a10": "「以如是等求請之句光顯其物，前後中間種",
    "T18n0893c_003:0692a11": "種重說亦無所妨。護摩畢已，次應持誦白羯",
    "T18n0893c_003:0692a12": "囉尾羅花散其物上而作光顯；或持誦赤羯",
    "T18n0893c_003:0692a13": "囉尾羅花或用白芥子，或用蘇摩那花而作",
    "T18n0893c_003:0692a14": "光顯。「先用塗香塗手以按其物；次以諸花持",
    "T18n0893c_003:0692a15": "誦而散白芥子；次燒香薰之；次後持誦香水",
    "T18n0893c_003:0692a16": "而灑。應知如是次第。初中後夜三時，以本藏",
    "T18n0893c_003:0692a17": "主真言持誦香水真言而灑，次誦本持真言",
    "T18n0893c_003:0692a18": "而灑畢已，如前護摩念誦乃至日出，具此法",
    "T18n0893c_003:0692a19": "者速得成就。「如是光顯諸物及光己身，決定",
    "T18n0893c_003:0692a20": "速得成就於物，其物縱少亦獲大驗，具此法",
    "T18n0893c_003:0692a21": "者其物增多及得清淨，是故應作光顯之法，",
    "T18n0893c_003:0692a22": "此名一切成就祕密之法。「於諸節日應作如",
    "T18n0893c_003:0692a23": "是光顯之法，餘日隨時而作光顯。念誦遍數",
    "T18n0893c_003:0692a24": "滿已欲作成就法時，先應初夜具作光顯之",
    "T18n0893c_003:0692a25": "法，然後成就。」",
    "T18n0893c_003:0692a26": "蘇悉地羯羅經卷下",
    "T18n0893c_003:0692a27": "應永二十五年八月二十三日大傳法院",
    "T18n0893c_003:0692a28": "惠淳"
}