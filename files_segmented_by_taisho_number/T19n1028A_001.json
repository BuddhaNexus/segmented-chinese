{
    "T19n1028A_001:0741b18": "No. 1028A",
    "T19n1028A_001:0741b19": "佛說護諸童子陀羅尼經",
    "T19n1028A_001:0741b21": "元魏天竺三藏菩提流支譯",
    "T19n1028A_001:0741b22": "爾時如來初成正覺。有一大梵天王。來詣佛",
    "T19n1028A_001:0741b23": "所敬禮佛足。而作是言。",
    "T19n1028A_001:0741b24": "南無佛陀耶　　南無達摩耶",
    "T19n1028A_001:0741b25": "南無僧伽耶　　我禮佛世尊",
    "T19n1028A_001:0741b26": "照世大法王　　在於閻浮提",
    "T19n1028A_001:0741b27": "最初說神呪　　甘露淨勝法",
    "T19n1028A_001:0741b28": "及禮無著僧　　已禮牟尼足",
    "T19n1028A_001:0741b29": "即時說偈言　　世尊諸如來",
    "T19n1028A_001:0741c01": "聲聞及辟支　　諸仙護世王",
    "T19n1028A_001:0741c02": "大力龍天神　　如是等諸眾",
    "T19n1028A_001:0741c03": "皆於人中生　　有夜叉羅剎",
    "T19n1028A_001:0741c04": "常憙噉人胎　　非人王境界",
    "T19n1028A_001:0741c05": "強力所不制　　能令人無子",
    "T19n1028A_001:0741c06": "傷害於胞胎　　男女交會時",
    "T19n1028A_001:0741c07": "使其意迷亂　　懷任不成就",
    "T19n1028A_001:0741c08": "或歌羅安浮　　無子以傷胎",
    "T19n1028A_001:0741c09": "及生時奪命　　皆是諸惡鬼",
    "T19n1028A_001:0741c10": "為其作嬈害　　我今說彼名",
    "T19n1028A_001:0741c11": "願佛聽我說",
    "T19n1028A_001:0741c12": "第一名彌酬迦　第二名彌伽王　第三名騫",
    "T19n1028A_001:0741c13": "陀　第四名阿波悉魔羅　第五名牟致迦",
    "T19n1028A_001:0741c14": "　第六名魔致迦　第七名閻彌迦　第八名迦",
    "T19n1028A_001:0741c15": "彌尼　第九名黎婆坻　第十名富多那",
    "T19n1028A_001:0741c16": "　第十一名曼多難提　第十二名舍究尼　第",
    "T19n1028A_001:0741c17": "十三名揵吒波尼尼　第十四名目佉曼荼",
    "T19n1028A_001:0741c18": "　第十五名藍婆",
    "T19n1028A_001:0741c19": "此十五鬼神。常遊行世間。為嬰孩小兒。而作",
    "T19n1028A_001:0741c20": "於恐怖。我今當說此諸鬼神恐怖形相。以此",
    "T19n1028A_001:0741c21": "形相。令諸小兒皆生驚畏。",
    "T19n1028A_001:0741c22": "彌酬迦者其形如牛。",
    "T19n1028A_001:0741c23": "彌迦王者其形如師子。",
    "T19n1028A_001:0741c24": "騫陀者其形如鳩魔羅天。",
    "T19n1028A_001:0741c25": "阿波悉魔羅者其形如野狐。",
    "T19n1028A_001:0741c26": "牟致迦者其形如獼猴。",
    "T19n1028A_001:0741c27": "魔致迦者其形如羅剎女。",
    "T19n1028A_001:0741c28": "閻彌迦者其形如馬。",
    "T19n1028A_001:0741c29": "迦彌尼者其形如婦女。",
    "T19n1028A_001:0742a01": "黎婆坻者其形如狗。",
    "T19n1028A_001:0742a02": "富多那者其形如猪。",
    "T19n1028A_001:0742a03": "曼多難提者其形如猫兒。",
    "T19n1028A_001:0742a04": "舍究尼者其形如鳥。",
    "T19n1028A_001:0742a05": "乾吒婆尼尼者其形如雉。",
    "T19n1028A_001:0742a06": "目佉曼荼者其形如獯狐。",
    "T19n1028A_001:0742a07": "藍婆者其形如蛇。",
    "T19n1028A_001:0742a08": "此十五鬼。神著諸小兒令其驚怖。我今當復",
    "T19n1028A_001:0742a09": "說諸小兒怖畏之相。",
    "T19n1028A_001:0742a10": "彌酬迦鬼者著小兒眼睛迴轉。",
    "T19n1028A_001:0742a11": "彌迦王鬼者著小兒數數嘔吐。",
    "T19n1028A_001:0742a12": "騫陀鬼者著小兒其兩肩動。",
    "T19n1028A_001:0742a13": "阿波悉魔羅鬼者著小兒口中沫出。",
    "T19n1028A_001:0742a14": "牟致迦鬼者著小兒把捲不展。",
    "T19n1028A_001:0742a15": "魔致迦鬼者著小兒自齧其舌。",
    "T19n1028A_001:0742a16": "閻彌迦鬼者著小兒憙啼喜笑。",
    "T19n1028A_001:0742a17": "迦彌尼鬼者著小兒樂著女人。",
    "T19n1028A_001:0742a18": "黎婆坻鬼者著小兒見種種雜相。",
    "T19n1028A_001:0742a19": "富多那鬼者著小兒眠中驚怖啼哭。",
    "T19n1028A_001:0742a20": "曼多難提鬼者著小兒憙啼喜笑。",
    "T19n1028A_001:0742a21": "金究尼鬼者著小兒不肯飲乳。",
    "T19n1028A_001:0742a22": "乾吒波尼尼鬼者著小兒咽喉聲塞。",
    "T19n1028A_001:0742a23": "目佉曼荼鬼者著小兒時氣熱病下痢。",
    "T19n1028A_001:0742a24": "藍婆鬼者著小兒數數噫噦。",
    "T19n1028A_001:0742a25": "此十五鬼神。以如是等形。怖諸小兒。及其小",
    "T19n1028A_001:0742a26": "兒驚怖之相。我皆已說。復有大鬼神王。名栴",
    "T19n1028A_001:0742a27": "檀乾闥婆於諸鬼神最為上首。當以五色綖。",
    "T19n1028A_001:0742a28": "誦此陀羅尼一遍一結。作一百八結。并書其",
    "T19n1028A_001:0742a29": "鬼神名字。使人齎此書綖。語彼使言。汝今疾",
    "T19n1028A_001:0742b01": "去急速如風到於四方。隨彼十五鬼神所住",
    "T19n1028A_001:0742b02": "之處。與栴檀乾闥婆大鬼神王。令以五色線",
    "T19n1028A_001:0742b03": "縛彼鬼神勿嬈眾生。兼以種種美味飲食香",
    "T19n1028A_001:0742b04": "華燈明。及以乳粥供養神王。",
    "T19n1028A_001:0742b05": "爾時。大梵天王。復白佛言。世尊若有女人不",
    "T19n1028A_001:0742b06": "生男女。或在胎中失壞墮落。或生已奪命。此",
    "T19n1028A_001:0742b07": "諸女等欲求子息保命長壽者。常當繫念修",
    "T19n1028A_001:0742b08": "行善法。於月八日十五日受持八戒。清淨洗",
    "T19n1028A_001:0742b09": "浴著新淨衣。禮十方佛至於中夜。取少芥子",
    "T19n1028A_001:0742b10": "置已頂上。誦我所說陀羅尼呪者。令此女人",
    "T19n1028A_001:0742b11": "即得如願。所生童子安隱無患。盡其形壽終",
    "T19n1028A_001:0742b12": "不中夭。若有鬼神不順我呪者。我當令其頭",
    "T19n1028A_001:0742b13": "破作七分如阿梨樹枝。即說護諸童子陀",
    "T19n1028A_001:0742b14": "羅尼呪。",
    "T19n1028A_001:0742b15": "多𭊾他　阿伽羅　伽甯　那伽　伽甯",
    "T19n1028A_001:0742b16": "　婆漏隷　秖隷　伽婆隷　婆隷　不隷　羅",
    "T19n1028A_001:0742b17": "扠禰　修羅俾　遮羅俾　娑尼　波羅呵",
    "T19n1028A_001:0742b18": "　沙尼　那易　彌那易　穌婆呵",
    "T19n1028A_001:0742b19": "世尊我今說此陀羅尼呪護諸童子。令得安",
    "T19n1028A_001:0742b20": "隱獲其長壽故。",
    "T19n1028A_001:0742b21": "爾時世尊一切種智。即說呪曰。",
    "T19n1028A_001:0742b22": "多𭊾他　菩陀菩陀　菩陀㝹摩帝　菩提",
    "T19n1028A_001:0742b23": "菩提　摩隷　式叉夜　婆舍利　婆多禰",
    "T19n1028A_001:0742b24": "　婆羅陀　頭隷　頭隷　婆臘多頭隷　舍摩",
    "T19n1028A_001:0742b25": "膩　收隷　婆呵膩　陀波膩　穌婆呵",
    "T19n1028A_001:0742b26": "　膩婆羅膩　穌婆呵",
    "T19n1028A_001:0742b27": "此十五鬼神常食血肉。以此陀羅尼呪力故。",
    "T19n1028A_001:0742b28": "悉皆遠離不生惡心。令諸童子離於恐怖安",
    "T19n1028A_001:0742b29": "隱無患。處胎初生無諸患難。誦此呪者。或於",
    "T19n1028A_001:0742c01": "城邑聚落隨其住處。亦能令彼嬰孩小兒。長",
    "T19n1028A_001:0742c02": "得安隱終保年壽。南無佛陀成就此呪。護諸",
    "T19n1028A_001:0742c03": "童子不為諸惡鬼神之所嬈害。一切諸難一",
    "T19n1028A_001:0742c04": "切恐怖。悉皆遠離穌婆呵。時此梵天聞說此",
    "T19n1028A_001:0742c05": "經歡欣奉行。",
    "T19n1028A_001:0742c06": "佛說護諸童子陀羅尼經"
}