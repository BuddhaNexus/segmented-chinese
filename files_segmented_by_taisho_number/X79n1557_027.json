{
    "X79n1557_027:0233c09": "聯燈會要卷第二十七",
    "X79n1557_027:0233c11": "住泉州崇福禪寺嗣祖比丘　悟明　集",
    "X79n1557_027:0233c12": "　　　　青原下第九世",
    "X79n1557_027:0233c13": "潭州延壽惠輪禪師法嗣",
    "X79n1557_027:0233c14": "廬山歸宗道詮禪師(凡二)僧問。承聞和尚。親見延壽",
    "X79n1557_027:0233c15": "來。是否。師云。山前麥熟也未。",
    "X79n1557_027:0233c16": "僧問。九峰山中。還有佛法也無。師云有。如何是九峰",
    "X79n1557_027:0233c17": "山中佛法。師云。石頭大底大。小底小。",
    "X79n1557_027:0233c18": "韶州白雲祥禪師法嗣",
    "X79n1557_027:0233c19": "連州保峰和尚(凡四)示眾云。看天看地。新羅國裏。和",
    "X79n1557_027:0233c20": "南不審。日銷萬兩黃金。雖然如是。猶欠少在。",
    "X79n1557_027:0233c21": "示眾云。盡十方世界。是箇木羅漢。幡竿頭上。道將一",
    "X79n1557_027:0233c22": "句來。",
    "X79n1557_027:0233c23": "師問僧。甚處來。僧云。大容來。師云。大容近日作麼生。",
    "X79n1557_027:0233c24": "僧云。合得一甕醬。師喚沙彌。將一盌水來。與這僧照",
    "X79n1557_027:0234a01": "影。",
    "X79n1557_027:0234a02": "師見僧。從法堂階下過。師敲繩床。作聲。僧云。若是這",
    "X79n1557_027:0234a03": "箇。不消拈出。師喜。近前詰之。僧無說。師便打。",
    "X79n1557_027:0234a04": "韶州月華和尚(凡一)有一老宿。上法堂。東西顧視云。",
    "X79n1557_027:0234a05": "好箇法堂。要且無主。師召云。且坐喫茶。老宿問。玄中",
    "X79n1557_027:0234a06": "最的。猶是龜毛兔角。不向二諦中修。如何密用。師云。",
    "X79n1557_027:0234a07": "側。老宿云。與麼則抝折拄杖。割斷草鞋去也。師云。細",
    "X79n1557_027:0234a08": "而詳之。",
    "X79n1557_027:0234a09": "吉州巴陵顥鑒禪師法嗣",
    "X79n1557_027:0234a10": "泐潭靈澄散聖(凡二)知門寬問師。甚處來。師云。水清",
    "X79n1557_027:0234a11": "月現。寬云。好好借問。師云。褊衫不染皂。寬云。喫茶去。",
    "X79n1557_027:0234a12": "寬一日又問。到來數日。且喜安樂。師云。菠菱好煑羮。",
    "X79n1557_027:0234a13": "寬云。儞作這箇去就那。師云。王字不著點。寬拊掌大",
    "X79n1557_027:0234a14": "笑。",
    "X79n1557_027:0234a15": "隋州智門師寬禪師法嗣",
    "X79n1557_027:0234a16": "江陵福昌惟善禪師(凡十一)示眾。拈拄杖一劃云。盡乾",
    "X79n1557_027:0234a17": "坤大地。微塵諸佛。總在福昌這裏。說佛說法。諸禪德。",
    "X79n1557_027:0234a18": "若也會得。出來與汝證據。若也不會。花須連夜發。莫",
    "X79n1557_027:0234a19": "待曉風吹。",
    "X79n1557_027:0234a20": "師問僧。近離甚處。云大別。師云。在彼多少時。云三年。",
    "X79n1557_027:0234a21": "師云。水牯牛便甚麼人作對。云不曾觸他一粒米。師",
    "X79n1557_027:0234a22": "云。二時喫箇甚麼。僧無語。師便打。",
    "X79n1557_027:0234a23": "有僧來。畫一圓相。師便喝云。野狐精。僧作擲勢。以脚",
    "X79n1557_027:0234a24": "拶之者三。師云。蒿箭子。僧作禮。師便打。",
    "X79n1557_027:0234b01": "師問僧。近離甚處。云安州。師云。甚麼物恁麼來。云請",
    "X79n1557_027:0234b02": "師辨看。師云。驢前馬後漢。僧便喝。師云。驢前馬後漢。",
    "X79n1557_027:0234b03": "又惡發作麼。僧又喝。師便打。僧無語。師喝云。這瞎驢。",
    "X79n1557_027:0234b04": "打殺一萬箇。有甚麼罪過。參堂去。",
    "X79n1557_027:0234b05": "有僧。自號映達磨。纔入方丈門。提起坐具云。展則徧",
    "X79n1557_027:0234b06": "周沙界。不展則賓主不分。展即是。不展即是。師云。平",
    "X79n1557_027:0234b07": "地喫交了也。映云。明眼宗師。果然有在。師便打。映云。",
    "X79n1557_027:0234b08": "奪拄杖打和尚去。莫言不道。師云。棺木裏撑眼。且坐",
    "X79n1557_027:0234b09": "喫茶。茶罷。映前白云。適來容易。觸忤和尚。師云。兩重",
    "X79n1557_027:0234b10": "公案。罪不重科。便喝出。",
    "X79n1557_027:0234b11": "師問僧。近離甚處。云承天。師云。不涉程途。道將一句",
    "X79n1557_027:0234b12": "來。僧便喝。師便打。僧拈坐具。作摵勢。師笑云。喪車後",
    "X79n1557_027:0234b13": "拋藥袋。",
    "X79n1557_027:0234b14": "師問僧。近離甚處。云遠離兩浙。近發鼎州。師云。夏在",
    "X79n1557_027:0234b15": "甚處。云德山。師云。武陵溪上。道將一句來。僧無語。師",
    "X79n1557_027:0234b16": "自代云。水到渠成。",
    "X79n1557_027:0234b17": "師問僧。甚處來。云復州。師云。甚麼物恁麼來。云請和",
    "X79n1557_027:0234b18": "尚辨看。師云。禮拜著。僧云諾。師云。自領去。三門外。與",
    "X79n1557_027:0234b19": "儞三十棒。",
    "X79n1557_027:0234b20": "師問超山主。名甚麼。云與和尚同名。師云。回互不回",
    "X79n1557_027:0234b21": "互。云不回互。師便打。",
    "X79n1557_027:0234b22": "師問俗士。年多少。云四十四。師云。減一添一是多少。",
    "X79n1557_027:0234b23": "士無對。師便打。叉自代云。適來猶記得。",
    "X79n1557_027:0234b24": "僧問。祖意教意。是同是別。師云。巢知風穴知雨。問如",
    "X79n1557_027:0234c01": "何是佛法大意。師云。東方甲乙木。",
    "X79n1557_027:0234c02": "蘄州五祖師戒禪師(凡七)智門問師。暑往寒來。即不",
    "X79n1557_027:0234c03": "問。林下相逢事若何。師云。五鳳樓前聽玉漏。云爭柰",
    "X79n1557_027:0234c04": "主山高按山低。師云。須彌頂上擊金鍾。",
    "X79n1557_027:0234c05": "示眾云。大迦葉擊金鍾於須彌頂上。普震大千。阿難",
    "X79n1557_027:0234c06": "陀集總持於畢鉢岩前。曲垂奧旨。今則大教東流。法",
    "X79n1557_027:0234c07": "傳西祖。觀機應響。接物隨緣。有解問者。一任施呈。時",
    "X79n1557_027:0234c08": "有僧出作禮。師云。切忌龍門點破額。",
    "X79n1557_027:0234c09": "示眾云。涅槃含四德。唯我契真常。拈拄杖云。豈不是",
    "X79n1557_027:0234c10": "四德。作麼生是真常。諸人還會麼。儞若不會。祖峰布",
    "X79n1557_027:0234c11": "施儞諸人。乃云。拄杖子穿過真常。真常穿過四德。會",
    "X79n1557_027:0234c12": "麼。祖峰解開布袋。一時傾出了也。儞諸人。有會底也",
    "X79n1557_027:0234c13": "無。出來說看。祖峰與儞證明。若說不得。敲落儞鼻孔。",
    "X79n1557_027:0234c14": "拽脫儞眉毛。以拄杖。擊香臺。下座。",
    "X79n1557_027:0234c15": "示眾。拈拄杖云。彌勒先鋒。釋迦殿後。總在祖峰拄杖",
    "X79n1557_027:0234c16": "頭上。儞諸人。還見麼。又道。我觀法王法。法王法如是。",
    "X79n1557_027:0234c17": "會麼。會即出來道看。若也不會。伏惟尚饗。以拄杖。擊",
    "X79n1557_027:0234c18": "香臺。",
    "X79n1557_027:0234c19": "師問僧。近離甚處。云東京。師云。還見天子也無。云常",
    "X79n1557_027:0234c20": "年一度。出金明池。師云。有禮可恕。無禮難容。出去。",
    "X79n1557_027:0234c21": "僧問。截鐵鏌鎁。猶是鈍。囓鏃當鋒事若何。師云。儞試",
    "X79n1557_027:0234c22": "用看。云恁麼則獻上漢高王也。師云。儞見箇甚麼道",
    "X79n1557_027:0234c23": "理。云苦痛深。師云。頭在我手裏。一任[跳-兆+孛]跳。",
    "X79n1557_027:0234c24": "僧問。如何是佛。師云。鼻孔長三尺。云不會。師云。真不",
    "X79n1557_027:0235a01": "掩偽。曲不藏直。問如何是道。師云。點。云點後如何。師",
    "X79n1557_027:0235a02": "云。荊三卞四。",
    "X79n1557_027:0235a03": "蘄州四祖諲禪師(凡二)示眾云。盡乾坤大地。三世諸",
    "X79n1557_027:0235a04": "佛。天下老和尚。今日被山僧坐斷。無儞出頭處。設有",
    "X79n1557_027:0235a05": "出頭得。也只是箇竹木精靈。雖然如是。未免擔枷判",
    "X79n1557_027:0235a06": "事。",
    "X79n1557_027:0235a07": "僧問。如何是祖師西來意。師云。一人傳虗。萬人傳實。",
    "X79n1557_027:0235a08": "蘄州廣教懷志禪師(凡二)示眾云。舉令提綱。群魔屏",
    "X79n1557_027:0235a09": "跡。全提祖印。坐斷十方。正恁麼時。老胡出來。也須乞",
    "X79n1557_027:0235a10": "命。眾中若是作家。略希英鑒。",
    "X79n1557_027:0235a11": "僧問。如何是佛法大意。師云。儞記來多少時。云學人",
    "X79n1557_027:0235a12": "不會。師云。言猶在耳。",
    "X79n1557_027:0235a13": "舒州龍門永禪師(凡三)示眾云。諸佛言詮。止啼為義。",
    "X79n1557_027:0235a14": "祖師心印。莫可論之。向上一路。誰敢措足。直下會得。",
    "X79n1557_027:0235a15": "已是不著便。",
    "X79n1557_027:0235a16": "僧問。祖祖相傳。未審傳箇甚麼。師云。德山拄杖。僧云。",
    "X79n1557_027:0235a17": "恁麼則師得其妙也。師便打。",
    "X79n1557_027:0235a18": "僧問。如何是龍門路。師云嶮。云為甚麼如此。師云。點",
    "X79n1557_027:0235a19": "額却回來。",
    "X79n1557_027:0235a20": "唐州天目契滿禪師(凡一)示眾云。迦葉親傳如來密",
    "X79n1557_027:0235a21": "印。達磨西來。多虗少實。若論此事。權且認奴作郎。說",
    "X79n1557_027:0235a22": "佛說祖。剜肉作瘡。直下單明。未是衲僧活計。作麼生",
    "X79n1557_027:0235a23": "是衲僧活計。何不出來。對眾證據。時有僧出作禮。師",
    "X79n1557_027:0235a24": "云。若是仙陀客。更不待揚眉。僧應諾。師云。金剛路兩",
    "X79n1557_027:0235b01": "兩三三。",
    "X79n1557_027:0235b02": "鄂州建福智通禪師(凡二)示眾云。直饒一句下。倜儻",
    "X79n1557_027:0235b03": "分明去。早是不著便。遭他點污了也。衲僧家。合作麼",
    "X79n1557_027:0235b04": "生。便下座。",
    "X79n1557_027:0235b05": "僧問。如何是透法身句。師云。鸚鵡戀西秦。",
    "X79n1557_027:0235b06": "襄州洞山守初禪師法嗣",
    "X79n1557_027:0235b07": "岳州乾明睦禪師(凡二)師問洞山。停機罷賞時如何。",
    "X79n1557_027:0235b08": "山云。水底弄傀儡。師云。誰是看翫者。山云。停機罷賞",
    "X79n1557_027:0235b09": "者。師云。恁麼則知音不和也。山云。知音底事。作麼生。",
    "X79n1557_027:0235b10": "師云。大盡三十日。山云。未在更道。師云。某甲合喫和",
    "X79n1557_027:0235b11": "尚手中痛棒。山休去。",
    "X79n1557_027:0235b12": "僧問。昔日靈山記。今朝嗣阿誰。師云。楚山突屼。漢水",
    "X79n1557_027:0235b13": "東流。云恁麼則洞山的嗣也。師云。聽事不真。喚鐘作",
    "X79n1557_027:0235b14": "甕。",
    "X79n1557_027:0235b15": "鄧州廣濟通禪師(凡一)僧問。如何是佛法大意。師云。",
    "X79n1557_027:0235b16": "黑漆崑崙牽白象。云和尚莫謾後學好。師云。好心不",
    "X79n1557_027:0235b17": "得好報。",
    "X79n1557_027:0235b18": "荊南府開福德賢禪師(凡一)示眾云。不用思而知。不",
    "X79n1557_027:0235b19": "用慮而解。知解俱泯。合談何事。良久云。一葉落天下",
    "X79n1557_027:0235b20": "秋。",
    "X79n1557_027:0235b21": "僧問。如何是衲僧活計。師云。耳裏種田。",
    "X79n1557_027:0235b22": "朗州德山密禪師法嗣",
    "X79n1557_027:0235b23": "南岳南臺勤禪師(凡二)示眾云。南岳山裏寒。不似別",
    "X79n1557_027:0235b24": "處寒。寒則樹結銀條。草鋪碎玉。江河凍定。四海成氷。",
    "X79n1557_027:0235c01": "虗空結合。鳥道不通。雲布長郊。龍魚鎻戶。當恁麼時。",
    "X79n1557_027:0235c02": "命若懸絲。作麼生道。若道得。即紅日連天。若道不得。",
    "X79n1557_027:0235c03": "冥冥長夜。",
    "X79n1557_027:0235c04": "僧問。如何是祖師西來意。師云。一寸龜毛重七斤。",
    "X79n1557_027:0235c05": "鼎州文殊應真禪師(凡二)示眾云。直鈎釣驪龍。曲鈎",
    "X79n1557_027:0235c06": "釣蝦蟆蚯蚓。還有龍麼。良久云。勞而無功。",
    "X79n1557_027:0235c07": "僧問。寶劒未出匣時如何。師云。在甚麼處。云出匣後",
    "X79n1557_027:0235c08": "如何。師云。臂長衫袖短。",
    "X79n1557_027:0235c09": "鼎州德山紹晏禪師(凡二)示眾云。一塵纔起。大地全",
    "X79n1557_027:0235c10": "収。一毛頭上。師子全身。一塵纔起。大地全収。須彌山",
    "X79n1557_027:0235c11": "重多少斤兩。一毛頭上。師子全身。大海水有幾許滴",
    "X79n1557_027:0235c12": "瀝。有人道得。與汝拄杖子。天下橫行。若道不得。須彌",
    "X79n1557_027:0235c13": "山。盖却儞頭。大海水。溺却汝身。",
    "X79n1557_027:0235c14": "僧問。如何是祖師西來意。師云。桃源水繞白雲亭。",
    "X79n1557_027:0235c15": "鼎州文殊寬禪師(凡三)示眾云。直教儞聞一句。一時",
    "X79n1557_027:0235c16": "決了。已是不著便。遭他點污。合作麼生。",
    "X79n1557_027:0235c17": "僧問。如何是文殊為人一句。師云。粗識好惡。云古人",
    "X79n1557_027:0235c18": "捲席。意旨如何。師云。汝自不知時。",
    "X79n1557_027:0235c19": "僧問。如何是雲門透法身句。師云。惜取眉毛。云為甚",
    "X79n1557_027:0235c20": "麼如此。師云。非汝境界。",
    "X79n1557_027:0235c21": "隋州雙泉郁禪師法嗣",
    "X79n1557_027:0235c22": "鼎州德山慧遠禪師(凡二)開堂示眾云。無量法門。悉",
    "X79n1557_027:0235c23": "已具足。然雖如此。且須委悉始得。其餘方便。昔時聖",
    "X79n1557_027:0235c24": "人互出。乃曰傳燈。爾後賢者差肩。故云繼祖。是以心",
    "X79n1557_027:0236a01": "心相傳。法法相印。且作麼生傳。作麼生印。舉起拂子",
    "X79n1557_027:0236a02": "云。此乃人天同證。若如是。也遞相證明。其或未曉之",
    "X79n1557_027:0236a03": "徒。請垂下問。僧問。如何是祖師西來意。師云。鐵門路",
    "X79n1557_027:0236a04": "嶮。",
    "X79n1557_027:0236a05": "示眾云。夫出家之人。生死事大。直須究取生滅之法。",
    "X79n1557_027:0236a06": "既於剎那剎那之際。猶如電轉。電轉之法。無有所寄。",
    "X79n1557_027:0236a07": "諸法生滅滅已。會麼。會即便會。不會即生死根本。",
    "X79n1557_027:0236a08": "江陵府奉先深禪師法嗣",
    "X79n1557_027:0236a09": "天台蓮華峰祥公庵主(凡二)師拈拄杖。示眾云。古人",
    "X79n1557_027:0236a10": "到這裏。為甚麼不肯住。眾無對。師自云。為他途路不",
    "X79n1557_027:0236a11": "得力。復云。畢竟如何。又自云。楖[木*栗]橫擔不顧人。直人",
    "X79n1557_027:0236a12": "千峰萬峰去。",
    "X79n1557_027:0236a13": "示眾云。若論此事。最是急切。切須明取始得。若也明",
    "X79n1557_027:0236a14": "得。時中免被拘繫。便能隨處安閑。亦不要將心捺伏。",
    "X79n1557_027:0236a15": "自然合他古轍去。若學處分劑。便須路布箇道理。以",
    "X79n1557_027:0236a16": "為佛法。幾時得休歇去。上座。却請與麼相委好。",
    "X79n1557_027:0236a17": "郢州林溪敬脫禪師法嗣",
    "X79n1557_027:0236a18": "西劒州鳳凰山智廣禪師(凡二)示眾云。朝朝相似日",
    "X79n1557_027:0236a19": "日一般。更有新奇。也拈不出。以至諸聖出來。且不敢",
    "X79n1557_027:0236a20": "誑於上座。因甚如此。盖為上座。是行脚人。如今與上",
    "X79n1557_027:0236a21": "座。在這裏。聚集少時。早是欺屈諸人了也。更若停騰",
    "X79n1557_027:0236a22": "是非鋒起。不如且歇。",
    "X79n1557_027:0236a23": "僧問。如何是和尚此間佛法。師云。東壁打西壁。",
    "X79n1557_027:0236a24": "潞府妙勝臻禪師法嗣",
    "X79n1557_027:0236b01": "潭州大溈承禪師(凡一)僧問。梁皇。為甚麼不識達磨。",
    "X79n1557_027:0236b02": "師云。彼此丈夫。問九年面壁。意旨如何。師云。一人傳",
    "X79n1557_027:0236b03": "虗。萬人傳實。",
    "X79n1557_027:0236b04": "益州香林澄遠禪師法嗣",
    "X79n1557_027:0236b05": "隋州智門光祚禪師(凡十二)示眾云。汝等諸人。橫擔拄",
    "X79n1557_027:0236b06": "杖。出一叢林。入一叢林。儞道。叢林有幾種。或有旃檀",
    "X79n1557_027:0236b07": "叢林。旃檀圍繞。或有荊棘叢林。荊棘圍繞。或有荊棘",
    "X79n1557_027:0236b08": "叢林。旃檀圍繞。或有旃檀叢林。荊棘圍繞。只如四種",
    "X79n1557_027:0236b09": "叢林。是汝諸人。在阿那箇叢林裏。安身立命。若無安",
    "X79n1557_027:0236b10": "身立命處。虗踏破草鞋。閻羅王。徵儞草鞋錢。有日在。",
    "X79n1557_027:0236b11": "示眾云。三兩日來好雨。可謂滂沱。凡夫見水是水。天",
    "X79n1557_027:0236b12": "人見水是瑠璃。龍魚見水是窟宅。餓鬼見水是火。儞",
    "X79n1557_027:0236b13": "衲僧家。喚作甚麼。儞若喚作水。又同凡夫見。若喚作",
    "X79n1557_027:0236b14": "瑠璃。又同諸天見。若喚作窟宅。又同龍魚見。若喚作",
    "X79n1557_027:0236b15": "火。又同餓鬼見。是儞尋常。還作麼生。所以道。若是得",
    "X79n1557_027:0236b16": "底人。道火不燒口。道水不溺身。儞每日喫飯。還少得",
    "X79n1557_027:0236b17": "一粒麼。古人云。終日著衣喫飯。未曾咬著一粒米。未",
    "X79n1557_027:0236b18": "曾挂著一縷絲。雖然如此。又須實到這裏。始得若未",
    "X79n1557_027:0236b19": "到這田地。且莫掠虗。",
    "X79n1557_027:0236b20": "示眾云。雪峰輥毬。羅漢書字。歸安斬虵。大隋燒畬。且",
    "X79n1557_027:0236b21": "道。明甚麼邊事。還有人明得麼。試道看。若明不得。所",
    "X79n1557_027:0236b22": "以道。斬虵須是斬虵手。燒畬須是燒畬人。瞥起情塵",
    "X79n1557_027:0236b23": "生妄見。眼底無筋一世貧。",
    "X79n1557_027:0236b24": "示眾云。數日來好雨。且道。從甚麼處來。若道從天降。",
    "X79n1557_027:0236c01": "且阿那箇是天。若道從地出。喚甚麼作地。若更不會。",
    "X79n1557_027:0236c02": "所以道。天地之前徑。時人莫強移。箇中生解會。眼上",
    "X79n1557_027:0236c03": "更安錐。",
    "X79n1557_027:0236c04": "示眾云。赫日裏我人。雲霧裏慈悲。霜雪裏假褐。雹子",
    "X79n1557_027:0236c05": "裏藏身。還藏身得麼。若藏不得。却被雹子打破髑髏。",
    "X79n1557_027:0236c06": "示眾云。南泉道。自小養一頭水牯牛。擬向溪東放。不",
    "X79n1557_027:0236c07": "免食他國王水草。擬向溪西放。不免食他國王水草。",
    "X79n1557_027:0236c08": "不免隨分納些些。他總不見得。所以雲門大師道。平",
    "X79n1557_027:0236c09": "地上死人無數。過得荊棘林者。是好手。直饒儞截斷",
    "X79n1557_027:0236c10": "凡聖。及盡有無。也只是老鼠入飯甕。未知有向上一",
    "X79n1557_027:0236c11": "竅在。時有僧問。如何是向上一竅。師便打云。我早是",
    "X79n1557_027:0236c12": "將一塊屎。驀口抹了。儞更來。洨我手作麼。",
    "X79n1557_027:0236c13": "僧問。蓮華未出水時如何。師云。蓮華。云出水後如何。",
    "X79n1557_027:0236c14": "師云。荷葉。",
    "X79n1557_027:0236c15": "雪竇頌云。蓮華荷葉報君知。出水何如未出時。",
    "X79n1557_027:0236c16": "江北江南問王老。一狐疑了一狐疑。",
    "X79n1557_027:0236c17": "問如何是般若體。師云。蚌含明月。云如何是般若用。",
    "X79n1557_027:0236c18": "師云。兔子懷胎。",
    "X79n1557_027:0236c19": "雪竇云。非唯把定世界。亦乃安貼邦家。若也善",
    "X79n1557_027:0236c20": "能參詳。便請丹霄獨步。",
    "X79n1557_027:0236c21": "又頌云。一片虗凝絕謂情。人天從此見空生。蚌",
    "X79n1557_027:0236c22": "含玄兔深深意。曾與叢林作戰爭。",
    "X79n1557_027:0236c23": "僧問。如何是佛。師云。踏破草鞋赤脚走。云如何是佛",
    "X79n1557_027:0236c24": "向上事。師云。拄杖頭上挑日月。",
    "X79n1557_027:0237a01": "雪竇云。千兵易得。一將難求。",
    "X79n1557_027:0237a02": "僧問。金剛眼中。著得箇甚麼。師云。一把沙。云為甚麼",
    "X79n1557_027:0237a03": "如此。師云。非公境界。",
    "X79n1557_027:0237a04": "僧問。國師三喚侍者。意旨如何。師云。憐兒不覺醜。云",
    "X79n1557_027:0237a05": "國師辜負侍者。意旨如何。師云。美食不中飽人飡。侍",
    "X79n1557_027:0237a06": "者辜負國師。意旨如何。師云。粉骨碎身未足報。",
    "X79n1557_027:0237a07": "僧問。如何是透法身句。師云。胡猻繫露柱。問曹溪路",
    "X79n1557_027:0237a08": "上。還有俗談也無。師云。六祖是盧行者。問一切智智",
    "X79n1557_027:0237a09": "清淨。還有地獄也無。師云。閻羅王是鬼做。",
    "X79n1557_027:0237a10": "洪州同安志禪師法嗣",
    "X79n1557_027:0237a11": "鼎州梁山緣觀禪師(凡六)示眾云。垂絲千尺。意在深",
    "X79n1557_027:0237a12": "潭。一句橫空。白雲自異。孤舟獨掉。不犯清波。海上橫",
    "X79n1557_027:0237a13": "行。不逢明鑒。",
    "X79n1557_027:0237a14": "示眾云。停機罷賞。匿跡潛蹤。竹戶茆堂。眠雲臥月。青",
    "X79n1557_027:0237a15": "松碧澗。枕石漱流。道不屬修。無心自悟。談玄唱道。莫",
    "X79n1557_027:0237a16": "非雲水高人。鳥道無蹤。乃是道人行履。談玄則不挂",
    "X79n1557_027:0237a17": "脣吻。履踐則鬼神難覔。悟之則剎那成佛。迷之則永",
    "X79n1557_027:0237a18": "劫生死。有疑即決。不可守株待兔。抱拙守愚。潦倒無",
    "X79n1557_027:0237a19": "成。空延歲月。",
    "X79n1557_027:0237a20": "師與端長老坐。話次。有僧問。二尊不並化。因甚麼兩",
    "X79n1557_027:0237a21": "人居方丈。師云。一亦非。",
    "X79n1557_027:0237a22": "僧問。家賊難防時如何。師云。識得後不為冤。云識得",
    "X79n1557_027:0237a23": "後時如何。師云。貶向無生國裏。云莫是他安身立命",
    "X79n1557_027:0237a24": "處也無。師云。死水不藏龍。云如何是活水龍。師云。興",
    "X79n1557_027:0237b01": "雲不吐霧。云忽遇興雲致雨時如何。師下繩床。把住",
    "X79n1557_027:0237b02": "云。莫教濕却老僧袈裟角。",
    "X79n1557_027:0237b03": "僧問。如何是從上來傳底事。師云。渡水胡僧無膝袴。",
    "X79n1557_027:0237b04": "背駞梵夾不持經。問如何是西來意。師云。葱嶺不傳",
    "X79n1557_027:0237b05": "唐土信。胡人謾說太平歌。",
    "X79n1557_027:0237b06": "師示眾。有偈云。赫日猶虧半。烏沉未得圓。若會箇中",
    "X79n1557_027:0237b07": "意。牛頭尾上安。",
    "X79n1557_027:0237b08": "韶州舜峰韶禪師法嗣",
    "X79n1557_027:0237b09": "磁州桃園曦朗禪師(凡一)示眾云。若是唱道門風。權",
    "X79n1557_027:0237b10": "且強名。若論祖宗提綱。難為開口。所以先聖道。向上",
    "X79n1557_027:0237b11": "一路。千聖不傳。學者勞形。如猿捉影。諸禪德。且作麼",
    "X79n1557_027:0237b12": "生商量。得與先聖齊去。眾中莫有作家底麼。便請離",
    "X79n1557_027:0237b13": "却前非。單刀直入。時有僧。出作禮。師云。真師子兒。問",
    "X79n1557_027:0237b14": "靈山一會。何異今日。師云。當時妄想。此日猶存。",
    "X79n1557_027:0237b15": "青原下第十世",
    "X79n1557_027:0237b16": "金陵清涼法眼禪師法嗣",
    "X79n1557_027:0237b17": "天台德韶國師(凡九)師處州龍泉縣陳氐子。問龍牙",
    "X79n1557_027:0237b18": "云。天不能盖。地不能載。時如何。牙云。道者合如是。凡",
    "X79n1557_027:0237b19": "經十七次問。牙云。若為汝說。汝已後罵我去。師後住",
    "X79n1557_027:0237b20": "天台通玄峰。因澡浴。忽省前話。遂具威儀。焚香遙禮",
    "X79n1557_027:0237b21": "龍牙云。當時若為我說。今日決定罵他。",
    "X79n1557_027:0237b22": "妙喜云。只今也不少。",
    "X79n1557_027:0237b23": "師問踈山。百匝千重。是何人境界。山云。左搓芒繩縛",
    "X79n1557_027:0237b24": "鬼子。師云。不落古今。請師說。山云不說。師云。為甚麼",
    "X79n1557_027:0237c01": "不說。山云。箇中不辨有無。師云。師今善說。山駭之。",
    "X79n1557_027:0237c02": "師參五十三員善知識。後謁法眼。但隨眾而已。一日",
    "X79n1557_027:0237c03": "有僧。問法眼。如何是曹源一滴水。眼云。是曹源一滴",
    "X79n1557_027:0237c04": "水。僧罔措。師在座側。豁然開悟。凝滯氷釋。",
    "X79n1557_027:0237c05": "示眾云。真空不二。萬德無言。正當明時。如王寶劒。所",
    "X79n1557_027:0237c06": "以如來。於一切處。成等正覺。於刀山劒樹上。成等正",
    "X79n1557_027:0237c07": "覺。於鑊湯爐炭裏。成等正覺。於棒下。成等正覺。所以",
    "X79n1557_027:0237c08": "一動一靜。一去一來。一生一滅。未曾有纖毫異相。未",
    "X79n1557_027:0237c09": "曾有纖毫別相。更無毫釐絲髮許。作見聞心識解會。",
    "X79n1557_027:0237c10": "何故。儲仁者。誠謂是非路絕。妙性天機。所以道。汝生",
    "X79n1557_027:0237c11": "我亦生。汝殺我亦殺。生殺輪王機。交馳如電掣。",
    "X79n1557_027:0237c12": "示眾云。古聖方便。猶如何沙。祖師道。非風幡動。仁者",
    "X79n1557_027:0237c13": "心動。斯乃無上心印法門。我輩是祖師門下客。合作",
    "X79n1557_027:0237c14": "麼生。莫是風幡不動。汝心妄動麼。莫是不撥風幡。就",
    "X79n1557_027:0237c15": "風幡道取麼。莫是動處是甚麼麼。有云。附物明心。有",
    "X79n1557_027:0237c16": "云。色即是空。有云。非風幡動。應須妙會。如此解會。與",
    "X79n1557_027:0237c17": "祖師。有何交涉。既不許如是會。諸上座。便合知悉。這",
    "X79n1557_027:0237c18": "裏悟去。何法而不明。百千諸佛方便。一時洞了。若不",
    "X79n1557_027:0237c19": "如此。設經塵劫。只自勞神。無有是處。",
    "X79n1557_027:0237c20": "示眾云。佛法現成。一切具足。圓同太虗。無欠無餘。若",
    "X79n1557_027:0237c21": "能如是。且誰欠誰剩。誰是誰非。誰會誰不會。所以道。",
    "X79n1557_027:0237c22": "東去也是上座。西去也是上座。南去也是上座。北去",
    "X79n1557_027:0237c23": "也是上座。上座因甚麼。得成東西南北去。若會得。自",
    "X79n1557_027:0237c24": "然見聞覺知路絕。一切諸法現前。何故如此。為法身",
    "X79n1557_027:0238a01": "無相。觸物皆形。般若無知。對緣而照。一時徹底會去",
    "X79n1557_027:0238a02": "好。",
    "X79n1557_027:0238a03": "師住通玄峰。有偈云。通玄峰頂。不是人間。心外無法。",
    "X79n1557_027:0238a04": "滿目青山。",
    "X79n1557_027:0238a05": "法眼聞得。乃云。只此一偈。可以起吾宗。",
    "X79n1557_027:0238a06": "妙喜云。滅却法眼一宗。只緣此一偈。",
    "X79n1557_027:0238a07": "僧問名假法假。人空法空。向去諸緣。請師直指。師云。",
    "X79n1557_027:0238a08": "謝此一問。云不覩王居壯。焉知天子尊。師云。貪觀天",
    "X79n1557_027:0238a09": "上月。失却手中橈。",
    "X79n1557_027:0238a10": "僧問。敲打虗空鳴觳觳。石人木人齊應諾。六月降雪",
    "X79n1557_027:0238a11": "落紛紛。此是如來大圓覺。如何是敲打虗空底。師云。",
    "X79n1557_027:0238a12": "崑崙兒著鐵袴。打一棒行一步。僧云。恁麼則石人木",
    "X79n1557_027:0238a13": "人齊應諾也。師云。儞還聞麼。",
    "X79n1557_027:0238a14": "僧問。諸法寂滅相。不可以言宣。和尚如何為人。師云。",
    "X79n1557_027:0238a15": "若到諸方。更舉一徧。云恁麼則絕於言句去也。師云。",
    "X79n1557_027:0238a16": "夢裏惺惺。",
    "X79n1557_027:0238a17": "問如何是古佛心。師云。此問不弱。云如何是絕滲漏",
    "X79n1557_027:0238a18": "底句。師云。口似鼻孔。",
    "X79n1557_027:0238a19": "問三世諸佛。為甚麼不知有。師云。却是儞知有。云狸",
    "X79n1557_027:0238a20": "奴白牯。為甚麼却知有。師云。儞甚麼處。見三世諸佛。",
    "X79n1557_027:0238a21": "問淨慧寶印。和尚親傳。未審今日一會。分付何人。師",
    "X79n1557_027:0238a22": "云。鼕鼕鼓。一頭打兩頭鳴。",
    "X79n1557_027:0238a23": "金陵清涼泰欽禪師(凡四)開堂日。示眾云。某甲本欲",
    "X79n1557_027:0238a24": "居山藏拙。養病過時。柰緣先師有未了底公案。出來",
    "X79n1557_027:0238b01": "與他了却。時有僧出問。如何是先師未了底公案。師",
    "X79n1557_027:0238b02": "便打云。祖禰不了。殃及兒孫。僧云。過在甚麼處。師云。",
    "X79n1557_027:0238b03": "過在我。殃及儞。",
    "X79n1557_027:0238b04": "翠巖芝云。為眾竭力。禍出私門。",
    "X79n1557_027:0238b05": "雲峰悅云。這老漢。一斯與奪。也似絕後光前。及",
    "X79n1557_027:0238b06": "乎拶著。又却龍頭虵尾。如今莫有為清涼作主",
    "X79n1557_027:0238b07": "底麼。",
    "X79n1557_027:0238b08": "李國主問。先師有甚未了底公案。師云。見分析次。",
    "X79n1557_027:0238b09": "師問僧。近離甚處。云廬山。師拈起香匝云。廬山還有",
    "X79n1557_027:0238b10": "這箇麼。僧無對。",
    "X79n1557_027:0238b11": "僧問。百骸俱潰散。一物鎮長靈。未審百骸一物。相去",
    "X79n1557_027:0238b12": "多少。師云。百骸一物。一物百骸。",
    "X79n1557_027:0238b13": "雪竇別云。吾不如汝。",
    "X79n1557_027:0238b14": "金陵報恩玄則禪師(凡四)法眼問師。曾見甚麼人來。",
    "X79n1557_027:0238b15": "師云。曾見青峰和尚來。眼云。有何言句。師云。某甲曾",
    "X79n1557_027:0238b16": "問。如何是學人自己。峯云。丙丁童子來求火。眼云。好",
    "X79n1557_027:0238b17": "語。只恐儞錯會。儞試說來看。師云。丙丁屬火。將火求",
    "X79n1557_027:0238b18": "火。如將自己。而求自己。眼云。與麼會。又爭得。師云。某",
    "X79n1557_027:0238b19": "甲只恁麼。和尚尊意如何。眼云。儞問來。待我與儞道。",
    "X79n1557_027:0238b20": "師理前問。眼云。丙子童子來求火。師言下大悟。",
    "X79n1557_027:0238b21": "師開堂日。李王與法眼在會。有僧問。龍吟霧起。虎嘯",
    "X79n1557_027:0238b22": "風生。學人知是出世邊事。到這裏。為甚麼不會。師云。",
    "X79n1557_027:0238b23": "會取好。僧舉頭看師。又看法眼。便抽身入眾。眼與李",
    "X79n1557_027:0238b24": "王失色。眼歸方丈。令侍者喚其僧至。眼問。上座適來",
    "X79n1557_027:0238c01": "問底語。許儞具眼。人天眾前。何不禮拜。盖覆却。便摵",
    "X79n1557_027:0238c02": "一坐具。其僧三日後。吐光而終。",
    "X79n1557_027:0238c03": "僧問。宗門中玄要。乞師一言。師云。汝行脚來。多少時",
    "X79n1557_027:0238c04": "也。僧云。不曾逢伴侶。師云。少瞌睡。",
    "X79n1557_027:0238c05": "問如何是不遷義。師云。江河競注。日月旋流。",
    "X79n1557_027:0238c06": "金陵報恩玄覺禪師(凡一)聞鳩子鳴。問僧。是甚麼聲。",
    "X79n1557_027:0238c07": "云鵓鳩聲。師云。欲得不招無間業。莫謗如來正法輪。",
    "X79n1557_027:0238c08": "杭州報恩慧明禪師(凡二)問僧。近離甚處。云都城。師",
    "X79n1557_027:0238c09": "云。上座離却都城。到此山。都城少上座。此山剩上座。",
    "X79n1557_027:0238c10": "剩則心外有法。少則心法不周。說得道理則住。不會",
    "X79n1557_027:0238c11": "則去。僧無對。",
    "X79n1557_027:0238c12": "師舉雪峰塔銘。問僧。從緣有者。始終而成壞。非從緣",
    "X79n1557_027:0238c13": "有者。歷劫而長堅。堅之與壞。即且置。雪峰只今在甚",
    "X79n1557_027:0238c14": "麼處。僧無對。",
    "X79n1557_027:0238c15": "法眼代云。只今是成是壞。",
    "X79n1557_027:0238c16": "漳州羅漢守仁禪師(凡四)示眾云。報恩這裏。不曾與",
    "X79n1557_027:0238c17": "人揀話。今日與上座。揀一兩則。還願樂麼。諸上座。鶴",
    "X79n1557_027:0238c18": "脛自長。鳧脛自短。甘草甜。黃連苦。恁麼揀辨。還愜雅",
    "X79n1557_027:0238c19": "意麼。諸上座。莫道血脉不通。泥水有隔好。且莫錯會。",
    "X79n1557_027:0238c20": "珍重。",
    "X79n1557_027:0238c21": "師問僧。甚處來。云福州。師云。跋涉如許多山嶺。那箇",
    "X79n1557_027:0238c22": "是上座自己。云某甲親離福州。師云。只恁麼。別更有",
    "X79n1557_027:0238c23": "商量。云更作麼生商量。師云。汝話墮也。",
    "X79n1557_027:0238c24": "僧問。如何是祖師西來意。師云。喚甚麼作祖師西來",
    "X79n1557_027:0239a01": "意。云恁麼則無西來意也。師云。由儞口頭道。",
    "X79n1557_027:0239a02": "金陵鍾山義章禪師(凡二)示眾云。道遠乎哉。觸事而",
    "X79n1557_027:0239a03": "真。聖遠乎哉。體之則神。我尋常示汝。何不向衣鉢下",
    "X79n1557_027:0239a04": "坐地。直下參取。須要上來。討箇甚麼。欲得省要麼。但",
    "X79n1557_027:0239a05": "向僧堂裏。三門下。察舍裏。參取好。還有會處也未。若",
    "X79n1557_027:0239a06": "有會處。試說看。",
    "X79n1557_027:0239a07": "僧問。如何是祖師西來意。師云。不東不西。",
    "X79n1557_027:0239a08": "金陵報恩文遂禪師(凡一)師問僧。甚處來。云曹山。師",
    "X79n1557_027:0239a09": "云。幾程到此。云七程到。師云。行許多山林溪澗。何者",
    "X79n1557_027:0239a10": "是汝自己。云總是。師云。眾生顛倒。認物為己。云如何",
    "X79n1557_027:0239a11": "是學人自己。師云。總是。",
    "X79n1557_027:0239a12": "杭州永明道潛禪師(凡五)法眼問。律中道。隔壁聞釵",
    "X79n1557_027:0239a13": "釧聲。即名破戒。見觀金銀合雜。朱紫駢闐。是破戒。是",
    "X79n1557_027:0239a14": "不破戒。師云。好箇入路。",
    "X79n1557_027:0239a15": "示眾云。佛法顯然。因甚麼不會去。欲會佛法。問取張",
    "X79n1557_027:0239a16": "三李四。欲會世法。參取古佛叢林。珍重。",
    "X79n1557_027:0239a17": "僧問。牛頭未見四祖時如何。師云。看東看西。云見後",
    "X79n1557_027:0239a18": "如何。師云。南看看北。",
    "X79n1557_027:0239a19": "問如何是慧日祥光。師云。此去報恩不遠。云恁麼則",
    "X79n1557_027:0239a20": "親蒙照燭去也。師云。且喜沒交涉。",
    "X79n1557_027:0239a21": "僧問。至理無言。假言詮而顯道。如何是顯道底言。師",
    "X79n1557_027:0239a22": "云。切忌揀擇。云如何是不揀擇。師云。元帥大王。太保",
    "X79n1557_027:0239a23": "令公。",
    "X79n1557_027:0239a24": "佛鑑勤云。大好不揀擇。",
    "X79n1557_027:0239b01": "僧問。祖師西來。未審傳箇甚麼。師云。傳箇策子。云恁",
    "X79n1557_027:0239b02": "麼則心外有法去也。師云。心內無法。",
    "X79n1557_027:0239b03": "廬山歸宗慧超禪師(凡二)師問法眼。如何是佛眼。云",
    "X79n1557_027:0239b04": "汝是慧超。師於言下大悟。",
    "X79n1557_027:0239b05": "雪竇頌云。江國春風吹不起。鷓鴣啼在深花裏。",
    "X79n1557_027:0239b06": "三級浪高魚化龍。癡人猶戽夜塘水。",
    "X79n1557_027:0239b07": "僧問。如何是佛。師云。我向汝道。即別有也。",
    "X79n1557_027:0239b08": "廬山捿賢慧圓禪師(凡一)示眾云。出得僧堂門。見五",
    "X79n1557_027:0239b09": "老峰。一生參學事畢。何用更到這裏。雖然如此。也勞",
    "X79n1557_027:0239b10": "上座一轉。",
    "X79n1557_027:0239b11": "洪州百丈恒禪師(凡六)師問法眼。外道問佛。不問有",
    "X79n1557_027:0239b12": "言。不問無言。敘語未終。眼云。住住。儞擬向世尊良久",
    "X79n1557_027:0239b13": "處會那。師於此大悟。",
    "X79n1557_027:0239b14": "示眾云。諸上座。適來從僧堂裏出來。脚未跨門限。便",
    "X79n1557_027:0239b15": "回去。已是重說偈言了也。更來這裏。不可重重下切",
    "X79n1557_027:0239b16": "脚也。古人云。參他。不如自參。所以道。森羅萬象。是善",
    "X79n1557_027:0239b17": "財之宗師。業惑塵勞。乃普賢之境界。若恁麼參得。即",
    "X79n1557_027:0239b18": "與善財同參。若不肯與麼參。却歸堂向火。參勝熱婆",
    "X79n1557_027:0239b19": "羅門。珍重。",
    "X79n1557_027:0239b20": "師或時上堂。眾纔集。師便云。喫茶去。或時眾纔集。便",
    "X79n1557_027:0239b21": "云珍重。或時眾纔集。便云歇。後有頌云。百丈有三訣。",
    "X79n1557_027:0239b22": "喫茶珍重歇。直下便承當。敢保君未徹。",
    "X79n1557_027:0239b23": "僧問。承古有言。於無異法中。而說諸法。如何是無異",
    "X79n1557_027:0239b24": "底法。師云。鶴脛長鳧脛短。云如何體會。師云。有甚麼",
    "X79n1557_027:0239c01": "可體會。",
    "X79n1557_027:0239c02": "僧問。祖師西來。直指人心。見性成佛。未審此理如何。",
    "X79n1557_027:0239c03": "師云。不用更如何。云學人不會。乞師慈悲。師云。靈利",
    "X79n1557_027:0239c04": "人難得。",
    "X79n1557_027:0239c05": "僧問。學人乍入叢林。諸事不會。時如何。師云。吾助汝",
    "X79n1557_027:0239c06": "喜。問一物不將來時如何。師云。却請將取去。問學人",
    "X79n1557_027:0239c07": "欲作佛時如何。師云。汝許多時。作甚麼來。",
    "X79n1557_027:0239c08": "杭州靈隱清聳禪師(凡一)示眾云。十方諸佛。常在汝",
    "X79n1557_027:0239c09": "前。還見麼。若言見。將心見。將眼見。所以道。一切法不",
    "X79n1557_027:0239c10": "生。一切法不滅。若能如是解。諸佛常現前。又曰。見色",
    "X79n1557_027:0239c11": "便見心。且喚甚麼作心。山河大地。萬象森羅。青黃亦",
    "X79n1557_027:0239c12": "白。男女等相。是心。不是心。若是心。為甚麼却成物象",
    "X79n1557_027:0239c13": "去。若不是心。又道。見色便見心。還會麼。只為迷此。而",
    "X79n1557_027:0239c14": "成顛倒。種種不同。於無同異中。強生同異。若能直下",
    "X79n1557_027:0239c15": "承當。頓豁本心。皎然。無一物。可作見聞。若離心。別求",
    "X79n1557_027:0239c16": "解脫者。古人喚作迷波討源。卒難曉悟。",
    "X79n1557_027:0239c17": "襄州清溪洪璡禪師法嗣",
    "X79n1557_027:0239c18": "襄州天平從漪禪師(凡一)師到西院。居常自言。莫道",
    "X79n1557_027:0239c19": "會佛法。今時覔箇舉話人。也無。西院聞之。一日遙見",
    "X79n1557_027:0239c20": "師。遂召云。從漪。師舉頭。院云錯。師行三兩步。院又云",
    "X79n1557_027:0239c21": "錯。師近前。院云。適來這兩錯。是西院錯。上座錯師云。",
    "X79n1557_027:0239c22": "是從漪錯。院又云錯錯。師無語。院云。且在這裏。過夏。",
    "X79n1557_027:0239c23": "待共上座。商量這兩錯。師當下便行。住後告眾云。我",
    "X79n1557_027:0239c24": "當初行脚時。被業風吹。到汝州思明長老處。被他連",
    "X79n1557_027:0240a01": "下兩錯。更留我過夏。待共我。商量這兩錯。我不道那",
    "X79n1557_027:0240a02": "時錯。發足南方去時。早知道錯了也。",
    "X79n1557_027:0240a03": "首山云。據天平作與麼解會。也未夢見西院在。",
    "X79n1557_027:0240a04": "何故。話在。",
    "X79n1557_027:0240a05": "蘄州五祖師戒禪師法嗣",
    "X79n1557_027:0240a06": "洪州泐潭懷澄禪師(凡一)僧問。如何是佛。師云。文不",
    "X79n1557_027:0240a07": "加點。問不與萬法為侶者。是甚麼人。師云。觀世音菩",
    "X79n1557_027:0240a08": "薩。問如何是佛法大意。師云。文殊自文殊。解脫自解",
    "X79n1557_027:0240a09": "脫。",
    "X79n1557_027:0240a10": "筠州洞山自寶禪師(凡二)示眾云。總恁麼。風恬浪靜。",
    "X79n1557_027:0240a11": "那裏得來。忽遇洪波浩渺。白浪滔天。當恁麼時。覔箇",
    "X79n1557_027:0240a12": "水手也難得。眾中莫有把柂者也無。眾無對。師云。賺",
    "X79n1557_027:0240a13": "殺一舡人。",
    "X79n1557_027:0240a14": "問如何是佛。師云。腰長脚短。",
    "X79n1557_027:0240a15": "復州北塔思廣禪師(凡二)問如何是衲僧變通事。師",
    "X79n1557_027:0240a16": "云。東涌西沒。云通變後如何。師云。地肥茄子嫰。",
    "X79n1557_027:0240a17": "問如何是和尚家風。師云。左手書右字。云學人不會。",
    "X79n1557_027:0240a18": "師云。歐頭柳脚。",
    "X79n1557_027:0240a19": "潭州福嚴良雅禪師法嗣",
    "X79n1557_027:0240a20": "潭州北禪智賢禪師(凡二)歲夜小參。示眾云。年窮歲",
    "X79n1557_027:0240a21": "盡。無可與諸人分歲。且烹箇露地白牛。炊黍米飯。向",
    "X79n1557_027:0240a22": "骨拙火。唱村田樂。何故。免見倚他門戶。傍他墻。剛被",
    "X79n1557_027:0240a23": "時人喚作郎。便下座。至深夜。維那來問訊云。縣裏有",
    "X79n1557_027:0240a24": "公人。到勾和尚。師云。作甚麼。那云。道。和尚宰牛。不納",
    "X79n1557_027:0240b01": "皮角。師捋頭帽。擲地云。這箇不是。那就地拾得便行。",
    "X79n1557_027:0240b02": "師跳下繩床。攔胷搊住。叫云。賊賊。那將帽子。覆師頂",
    "X79n1557_027:0240b03": "云。天寒。且還和尚帽子。時法昌為侍者。師顧法昌云。",
    "X79n1557_027:0240b04": "這箇公案。作麼生。昌云。潭州紙貴。一狀領過。",
    "X79n1557_027:0240b05": "僧問。如何是佛。師云。匙挑不上。",
    "X79n1557_027:0240b06": "鼎州文殊應真禪師法嗣",
    "X79n1557_027:0240b07": "筠州洞山曉聰禪師(凡六)韶州曲江林氏子。示眾云",
    "X79n1557_027:0240b08": "相見不揚眉。君東我亦西。紅霞穿碧落。白日繞須彌。",
    "X79n1557_027:0240b09": "示眾云。井底生紅塵。高峰起白浪。石女生石兒。龜毛",
    "X79n1557_027:0240b10": "寸寸長。若欲學菩提。但看此模樣。",
    "X79n1557_027:0240b11": "送化主。示眾云。住持之事。勞他十方高人。且實際理",
    "X79n1557_027:0240b12": "地。不受一塵。佛事門中。不捨一法。盖為清眾之故。所",
    "X79n1557_027:0240b13": "以忘勞。盡大地。作箇胡餅。天下人盡得喫。唯有深沙",
    "X79n1557_027:0240b14": "神不得喫。怒發將蒺[卄/梨]棒打一棒。瓦解氷消。",
    "X79n1557_027:0240b15": "僧問。德山入門便棒。猶是起模畫樣。臨濟入門便喝。",
    "X79n1557_027:0240b16": "未免揑目生花。離此二途。未審洞山如何為人。師云。",
    "X79n1557_027:0240b17": "天晴久無雨。近日有雲騰。云他日若有人。問洞山宗",
    "X79n1557_027:0240b18": "旨。教學人如何舉似。師云。園蔬枯槁甚。擔水潑菠菱。",
    "X79n1557_027:0240b19": "云師唱誰家曲。宗風嗣阿誰。師云。竹錫挑擎千界月。",
    "X79n1557_027:0240b20": "鉢盂盛貯五天雲。云古聖說不到處。請師舉。師云。寒",
    "X79n1557_027:0240b21": "星明月夜。寂寂萬家門。",
    "X79n1557_027:0240b22": "僧問。無根樹子。向甚麼處[栽-木+土]。師云。千年常住一朝僧。",
    "X79n1557_027:0240b23": "云如何是離聲色句。師云。南瞻部洲。北鬱單越。云恁",
    "X79n1557_027:0240b24": "麼則學人知恩不昧去也。師云。四海水深多少。",
    "X79n1557_027:0240c01": "僧問。如何是佛。師云。理長即就。問祖師西來。當為何",
    "X79n1557_027:0240c02": "事。師云。幾人被渠謾。問國師三喚侍者。意旨如何。師",
    "X79n1557_027:0240c03": "云。年老心孤。云既是泗洲大聖。為甚麼在揚州出現。",
    "X79n1557_027:0240c04": "師云。君子愛財。取之有道。",
    "X79n1557_027:0240c05": "朗州德山慧遠師云法嗣",
    "X79n1557_027:0240c06": "廬山歸宗善暹禪師(凡二)臨江軍人也。示眾云。一若",
    "X79n1557_027:0240c07": "是二即非。東西南北少人知。休話指天并指地。青天",
    "X79n1557_027:0240c08": "白雲徒爾為。以拄杖。繫繩床。下座。",
    "X79n1557_027:0240c09": "僧問。達磨未來時如何。師云。清貧長樂。云來後如何。",
    "X79n1557_027:0240c10": "師云。濁富多憂。問年窮歲盡時如何。師云。依舊孟春",
    "X79n1557_027:0240c11": "猶寒。云更深夜靜時如何。師云。老鼠入燈籠。",
    "X79n1557_027:0240c12": "隋州智門光祚禪師法嗣",
    "X79n1557_027:0240c13": "明州雪竇重顯禪師(凡二十四)遂州李氏子。問智門。不起",
    "X79n1557_027:0240c14": "一念。云何有過。門召師近前。師纔近前。門以拂子驀",
    "X79n1557_027:0240c15": "口打。師擬開口。門又打。師豁然開悟。",
    "X79n1557_027:0240c16": "師開堂日。普觀大眾云。人天普集。合發明箇甚麼事。",
    "X79n1557_027:0240c17": "焉可互分賓主。馳騁問答。便當宗乘去。廣大門風。威",
    "X79n1557_027:0240c18": "德自在。輝騰今古。杷定乾坤。千聖只言自知。五乘莫",
    "X79n1557_027:0240c19": "能建立。所以聲前悟旨。猶迷顧鑒之端。言下知宗。尚",
    "X79n1557_027:0240c20": "昧識情之表。諸人要知真實相為。但以上無攀仰。下",
    "X79n1557_027:0240c21": "絕己躬。自然常光現前。箇箇壁立千仞。還辨明得也",
    "X79n1557_027:0240c22": "無。未辨辨取。未明明取。既辨明得。能截生死流。同居",
    "X79n1557_027:0240c23": "佛祖位。妙圓超悟。正在此時。堪報不報之恩。以助無",
    "X79n1557_027:0240c24": "為之化。",
    "X79n1557_027:0241a01": "示眾云。形興未質。名起未名。形名既兆。游氣亂清。拈",
    "X79n1557_027:0241a02": "起拄杖云。大眾。拄杖子。是形名雙舉。還有過也無。有",
    "X79n1557_027:0241a03": "即水底月。無即形名兆。若也究得。實謂恩大難酬。",
    "X79n1557_027:0241a04": "示眾云。一問一答。總未有事在。直饒乾坤大地。草木",
    "X79n1557_027:0241a05": "叢林。盡為衲僧。異口同音。各置百千問難。不消長老",
    "X79n1557_027:0241a06": "彈指一下。並乃高低普應。前後無差。曠佛祖之妙靈。",
    "X79n1557_027:0241a07": "廓人天之幽跡。如是則何假覺城東際。五眾咸居。古",
    "X79n1557_027:0241a08": "佛廟前。此時參畢。",
    "X79n1557_027:0241a09": "示眾云。田地穩密底。佛祖不敢近。為甚麼擡脚不起。",
    "X79n1557_027:0241a10": "神通游戲底。鬼神不能測。為甚麼下脚不得。直饒十",
    "X79n1557_027:0241a11": "字縱橫。朝打三千。暮打八百。",
    "X79n1557_027:0241a12": "示眾云。春山疊亂青。春水漾虗碧。寥寥天地間。獨立",
    "X79n1557_027:0241a13": "望何極。便下座。却顧侍者云。適來有人。看方丈麼。者",
    "X79n1557_027:0241a14": "云有。師云。作賊人心虗。",
    "X79n1557_027:0241a15": "示眾云。國無定亂之劒。四海晏清。也不是分外。還有",
    "X79n1557_027:0241a16": "梯山入貢者麼。",
    "X79n1557_027:0241a17": "示眾云。十方無碧落。四面亦無門。古人向甚麼處見",
    "X79n1557_027:0241a18": "客。或若道得接手句。許儞天上天下。",
    "X79n1557_027:0241a19": "示眾云。上士相見。一言半句。如擊石火。瞥爾便過。應",
    "X79n1557_027:0241a20": "非即言定旨。滯句迷源。從上宗乘。合作麼生議論。直",
    "X79n1557_027:0241a21": "得三世諸佛。不能自宣。六代祖師。全提不起。一大藏",
    "X79n1557_027:0241a22": "教。詮註不及。所以棒頭取證。喝下承當。意句交馳。還",
    "X79n1557_027:0241a23": "同流浪。其有通方作者。共相證明。",
    "X79n1557_027:0241a24": "示眾云。立賓立主。剜肉作瘡。舉古舉今。拋沙撤土。直",
    "X79n1557_027:0241b01": "下無事。正是無孔鐵鎚。別有機關。合入無間地獄。明",
    "X79n1557_027:0241b02": "眼衲子。應須自看。",
    "X79n1557_027:0241b03": "師問大龍。語底默底不是。非語非默底更非。總是總",
    "X79n1557_027:0241b04": "不是拈却。大用現前。時人知有。大龍如何。龍云。子有",
    "X79n1557_027:0241b05": "如是見解那。師云。這老漢。今日瓦解氷消。至晚。龍問",
    "X79n1557_027:0241b06": "師。那裏是老僧瓦解氷消處。師云。轉見不堪。拂袖便",
    "X79n1557_027:0241b07": "出。龍云。尀耐尀耐。師不顧。後舉似福嚴雅雅云。何不",
    "X79n1557_027:0241b08": "與他本分草料。師云。和尚更買草鞋行脚。始得。",
    "X79n1557_027:0241b09": "一日五人新到相看。師云。洞庭絕頂無行路。不假梯",
    "X79n1557_027:0241b10": "航試道看。云特來禮拜和尚。師云。湛水停舟。徒勞運",
    "X79n1557_027:0241b11": "濟。僧無語。師云。過這邊來。其僧齊過。師云。將頭不猛。",
    "X79n1557_027:0241b12": "帶累三軍。參堂去。",
    "X79n1557_027:0241b13": "師問僧名甚麼。云宗雅。師云。雅即不問。如何是宗。僧",
    "X79n1557_027:0241b14": "無對。師云。且限三日。其僧頻來下語。師不諾。僧云。和",
    "X79n1557_027:0241b15": "尚作麼生。師云。儞何不問。僧擬問。師連打數棒。",
    "X79n1557_027:0241b16": "一日六人新到相看。師問參頭。夫為上將。須是七事",
    "X79n1557_027:0241b17": "隨身。兩刃交鋒。作麼生。云久響和尚。有此一著。師云。",
    "X79n1557_027:0241b18": "一著放過。還我草鞋錢來。僧便喝。師便打。僧約住棒。",
    "X79n1557_027:0241b19": "與師一掌。師云。未到翠峰時。與儞三十棒了也。僧無",
    "X79n1557_027:0241b20": "語。師云。且過一邊著。却問第二僧。副將作麼生。僧茫",
    "X79n1557_027:0241b21": "然。師云。一狀領過。喫茶了。師把住參頭云。適來公案。",
    "X79n1557_027:0241b22": "這裏只恁麼。堂中作麼生舉。僧擬議。師打一坐具。便",
    "X79n1557_027:0241b23": "推出。",
    "X79n1557_027:0241b24": "一日六人新到相見。師問。還有作家禪客麼。參頭云。",
    "X79n1557_027:0241c01": "和尚道甚麼。師云。點即不到。僧擬議。師便喝。僧無語。",
    "X79n1557_027:0241c02": "師云。龍頭虵尾漢。復問第二僧。僧指參頭云。和尚問",
    "X79n1557_027:0241c03": "儞。何不祇對。師與一掌。僧無語。復指第三僧。其僧茫",
    "X79n1557_027:0241c04": "然。師云。一狀領過。",
    "X79n1557_027:0241c05": "師問僧。甚處人。僧提起坐具。師云。蝦跳不出斗。僧云。",
    "X79n1557_027:0241c06": "[跳-兆+孛]跳。師便打。僧云。更[跳-兆+孛]跳。師又打。僧便走。師喚回。僧",
    "X79n1557_027:0241c07": "作禮云。觸忤和尚。師云。我要這話行。儞又走作麼。僧",
    "X79n1557_027:0241c08": "云。已徧天下了也。師又打五棒。僧云。有諸方在。師云。",
    "X79n1557_027:0241c09": "儞只管喫棒。師又喚第二人近前。僧近前。師云。儞是",
    "X79n1557_027:0241c10": "甚處人。云鼎州。師云。敗也。云青天白日。師云。兩重公",
    "X79n1557_027:0241c11": "案。云恰是。師以拄杖指云。儞擬[跳-兆+孛]跳那。僧議擬。師亦",
    "X79n1557_027:0241c12": "打五棒。參頭云。這僧。與某甲喫棒不同。師云。一時近",
    "X79n1557_027:0241c13": "前來。僧珍重便走。師隨後與一拄杖。",
    "X79n1557_027:0241c14": "師問僧。近離甚處。云和尚道甚麼。師云。我問儞。近離",
    "X79n1557_027:0241c15": "甚處。僧退身而立。師云。克由尀耐。不言來處。將拄杖",
    "X79n1557_027:0241c16": "來。僧云。某甲近離奉川。師云。打野榸漢。何不早恁麼",
    "X79n1557_027:0241c17": "道。復問第二人云。儞也一處來。云某甲近離大梅。師",
    "X79n1557_027:0241c18": "云。兩段不同。好與三十棒。且放過。",
    "X79n1557_027:0241c19": "師問聰道者云。久參事作麼生。聰云。青天白日。師云。",
    "X79n1557_027:0241c20": "亂走作甚麼。聰便喝。師云。喫棒得也。聦擬舉手。師打",
    "X79n1557_027:0241c21": "一坐具云。儞看。這瞎漢亂做。",
    "X79n1557_027:0241c22": "師問僧。近離甚處。云天台。師云。還見智者麼。云見。師",
    "X79n1557_027:0241c23": "云。為甚麼在我脚底。僧無語。師云。脫空妄語漢。",
    "X79n1557_027:0241c24": "師問僧。近離甚處。云溫州。師云。還識永嘉大師麼。云",
    "X79n1557_027:0242a01": "是鄉人。師云。與儞隔海在。云酌然。師云。面赤不如語",
    "X79n1557_027:0242a02": "直。僧無語。師噓一聲。",
    "X79n1557_027:0242a03": "師在大溈。為知客李殿院來。問云。知客是長老鄉人",
    "X79n1557_027:0242a04": "那。師云不敢。李云。且在這裏。不得亂走。師云。本為行",
    "X79n1557_027:0242a05": "脚。李云。行脚當為何事。師云。看亂走底。李大笑。",
    "X79n1557_027:0242a06": "僧問。只在目前。為甚麼再三不覩。師云。截耳臥街。云",
    "X79n1557_027:0242a07": "黑豆未生芽時如何。師云。餧驢餧馬。云生芽後如何。",
    "X79n1557_027:0242a08": "師云。透水透沙。",
    "X79n1557_027:0242a09": "僧問。牛頭未見四祖時如何。師云。恰恁麼。云見後如",
    "X79n1557_027:0242a10": "何。師云。三生六十劫。",
    "X79n1557_027:0242a11": "僧問。如何是雪竇境。師云。天無四壁。云如何是境中",
    "X79n1557_027:0242a12": "人。師云。月在中峰。",
    "X79n1557_027:0242a13": "鼎州彰法燈泗禪師(凡一)僧問。如何是佛法大意。師",
    "X79n1557_027:0242a14": "云。多少人摸索不著。云忽然摸著時如何。師云。堪作",
    "X79n1557_027:0242a15": "甚麼。",
    "X79n1557_027:0242a16": "潭州雲盖繼鵬禪師(凡三)初謁雙泉雅禪師。雅令充",
    "X79n1557_027:0242a17": "侍者。示以芭蕉拄杖話。經久無省發。一日雅向火次。",
    "X79n1557_027:0242a18": "師侍立。雅忽問。拄杖子話。試舉來。與子商量。師擬舉。",
    "X79n1557_027:0242a19": "雅拈火筯便摵。師豁然大悟。",
    "X79n1557_027:0242a20": "白雲端頌云。與奪雙行驗正邪。纔爭拄杖便亡",
    "X79n1557_027:0242a21": "家。驀然鐵棒如風至。失却從前眼裏花。",
    "X79n1557_027:0242a22": "示眾云。高不在絕頂。富不在福嚴。樂不在天宮。苦不",
    "X79n1557_027:0242a23": "在地獄。良久云。相識滿天下。知心能幾人。",
    "X79n1557_027:0242a24": "僧問。如何是佛法大意。師云。舌頭無骨。",
    "X79n1557_027:0242b01": "鼎州梁山緣觀禪師法嗣",
    "X79n1557_027:0242b02": "郢州太陽明安警延禪師(凡十一)師問梁山。如何是無",
    "X79n1557_027:0242b03": "相道場。梁指觀音云。此是吳處士畫。師擬進語。梁急",
    "X79n1557_027:0242b04": "索云。這箇是有相底。那箇是無相底。師於言下大悟。",
    "X79n1557_027:0242b05": "作禮。叉手而立。梁云。何不道取一句。師云。道即不辭。",
    "X79n1557_027:0242b06": "恐上紙墨。梁山呵呵大笑云。此語已後。上碑去在。",
    "X79n1557_027:0242b07": "示眾云。諸禪德。須明平常無生句。妙玄無私句。體明",
    "X79n1557_027:0242b08": "無盡句。第一句。通一路。第二句。無賓主。第三句。兼帶",
    "X79n1557_027:0242b09": "去。一句道得。師子嚬呻。二句道得。師子返擲。三句道",
    "X79n1557_027:0242b10": "得。師子踞地。縱也周徧十方。擒也一時坐斷。正恁麼",
    "X79n1557_027:0242b11": "時。作麼生通得箇消息。大眾證明。若通不得來朝更",
    "X79n1557_027:0242b12": "献楚王看。時有僧出問。如何是平常無生句。師云白",
    "X79n1557_027:0242b13": "雲覆青山。青山頂不露。云如何是妙玄無私句。師云。",
    "X79n1557_027:0242b14": "寶殿無人不侍立。不種梧桐免鳳來。云如何是體明",
    "X79n1557_027:0242b15": "無盡句。師云。手指空時天地轉。回途石馬出紗籠。問",
    "X79n1557_027:0242b16": "如何是師子嚬呻。師云。終無回顧意。爭肯落平常。云",
    "X79n1557_027:0242b17": "如何是師子返擲。師云。周旋往返全歸父。繁興大用",
    "X79n1557_027:0242b18": "體無虧。云如何是師子踞地。師云。逈絕去來機。古今",
    "X79n1557_027:0242b19": "無變異。",
    "X79n1557_027:0242b20": "示眾云。莫行心處路。莫坐無處功。有無二俱離。廓然",
    "X79n1557_027:0242b21": "天地空。所以南泉道。大家在這裏。喫莖菜。若更覔一",
    "X79n1557_027:0242b22": "莖菜。入地獄如箭射。且道。是甚麼語話。",
    "X79n1557_027:0242b23": "示眾云。文殊隱顯於人間。普賢出沒於眾中。儞若一",
    "X79n1557_027:0242b24": "念通明。向文殊門裏發機。儞若通前叶後。超方不弱。",
    "X79n1557_027:0242c01": "向普賢門裏出身。如今上來下去。頭上脚下。是箇甚",
    "X79n1557_027:0242c02": "麼。上來也我辨儞。下去也儞辨我。句裏明宗即易。宗",
    "X79n1557_027:0242c03": "中辨的則難。句裏明宗。為儞恁麼來。宗中辨的。儞諸",
    "X79n1557_027:0242c04": "人試通箇消息看。大家證明。有麼。乃云。老僧今日。一",
    "X79n1557_027:0242c05": "場醉酒。",
    "X79n1557_027:0242c06": "示眾云。一句子。拈起也。滿目生光。放下也。寒雲收谷。",
    "X79n1557_027:0242c07": "且道。不拈不放。喚作甚麼。洪波浩渺。白浪滔天。杲日",
    "X79n1557_027:0242c08": "當空。森羅俱顯。若向言中取則。句裏明機。也似迷頭",
    "X79n1557_027:0242c09": "認影。若也宗乘舉唱。石人拊掌。且道。石人明甚麼邊",
    "X79n1557_027:0242c10": "事。乃云。露柱懷胎猶未可。鐵牛生處不難通。",
    "X79n1557_027:0242c11": "示眾云。放一線道。縱橫可否。不放一線道。大難大難。",
    "X79n1557_027:0242c12": "所以睦州和尚道。放一線道。也由睦州。不放一線道。",
    "X79n1557_027:0242c13": "也由睦州。僧問。如何是放一線道。州云。量才補職。如",
    "X79n1557_027:0242c14": "何是不放一線道。州云。萬里崖州。雖然如是。各在門",
    "X79n1557_027:0242c15": "底施設。建立宗乘。大開徑路。大陽尋常道。握拳展手。",
    "X79n1557_027:0242c16": "為訪知音。展則當處出生。握則隨處滅盡。恁麼告報。",
    "X79n1557_027:0242c17": "猶尚不會。豈況言中宛轉。句裏藏鋒。覿面無私。徒伸",
    "X79n1557_027:0242c18": "意欵。一句當軒。三門頭合掌。兩廊下行道。中庭裏作",
    "X79n1557_027:0242c19": "舞。後門底搖頭。更有針鋒上師子。作麼生道。儞若委",
    "X79n1557_027:0242c20": "悉去。放一線道。若也宗乘舉唱。老僧口門窄。",
    "X79n1557_027:0242c21": "示眾云。廓然去。肯重去。無所得心去。平等心去。離彼",
    "X79n1557_027:0242c22": "我心去。然後方可穩坐。所以古德道。牽牛向水東去。",
    "X79n1557_027:0242c23": "也不免官家傜稅。牽牛向水西去。也不免官家傜稅。",
    "X79n1557_027:0242c24": "不如隨分納些些。免被他家撈擾。作麼生是隨分納",
    "X79n1557_027:0243a01": "些些底道理。但截斷兩頭。聖凡情盡。體露真常。事理",
    "X79n1557_027:0243a02": "不二。即如如佛。若能如是。法法無依。平等大道。萬有",
    "X79n1557_027:0243a03": "不繫。隨處碌碌地。更有何事。",
    "X79n1557_027:0243a04": "師問聰上座。(即石門慈照也。)近離甚處。聰云。襄州。師云。作麼",
    "X79n1557_027:0243a05": "生是不隔底句。聦云。和尚住持不易。師云。且坐喫茶。",
    "X79n1557_027:0243a06": "聰便參堂去。侍者遂問。暫到祇對。住持不易。和尚為",
    "X79n1557_027:0243a07": "甚麼。教且坐喫茶。師云。我献他新羅附子。他酬我舶",
    "X79n1557_027:0243a08": "上茴香。儞去問。他有語在。侍者問聰。適來祇對和尚。",
    "X79n1557_027:0243a09": "住持不易。意旨如何。聰云。真鍮不博金。",
    "X79n1557_027:0243a10": "師問僧。甚處來。云洪山。師云。先師在麼。云在。師云。在",
    "X79n1557_027:0243a11": "即不無。請渠出來。我要相見。僧云聻。師云。這箇猶是",
    "X79n1557_027:0243a12": "侍者。僧無對。師云。喫茶去。",
    "X79n1557_027:0243a13": "師問侍者。有一人。徧身紅爛。在荊棘林中。周匝火圍。",
    "X79n1557_027:0243a14": "如何近附。救得此人。者云。六根不具。七識不全。師云。",
    "X79n1557_027:0243a15": "教伊出來。我要與伊相見。者云。只今別無左右祇對。",
    "X79n1557_027:0243a16": "師云。官不容針。",
    "X79n1557_027:0243a17": "僧問。雲門透法身句。意旨如何。師云。儞記來多少時。",
    "X79n1557_027:0243a18": "云深承和尚指示。師云。更不再撥。",
    "X79n1557_027:0243a20": "聯燈會要卷第二十七"
}