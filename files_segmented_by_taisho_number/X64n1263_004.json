{
    "X64n1263_004:0513a05": "禪林寶訓合註卷第四",
    "X64n1263_004:0513a07": "虎林澄遠居士張文憲程叔甫參閱",
    "X64n1263_004:0513a08": "佛智&#;和尚曰。駿馬之奔逸。而不敢肆足者。衘轡之",
    "X64n1263_004:0513a09": "禦也。小人之強橫。不敢縱情者。刑法之制也。意識之",
    "X64n1263_004:0513a10": "流浪。不敢攀緣者。覺照之力也。烏乎。學者無覺照。猶",
    "X64n1263_004:0513a11": "駿馬無衘轡。小人無刑法。將何以絕貪慾。治妄想乎",
    "X64n1263_004:0513a12": "(與鄭居士法語)。",
    "X64n1263_004:0513a13": "禦制也。",
    "X64n1263_004:0513a14": "佛智謂水菴曰。住持之體有四焉。一道德。二言行。三",
    "X64n1263_004:0513a15": "仁義。四禮法。道德言行。乃教之本也。仁義禮法。乃教",
    "X64n1263_004:0513a16": "之末也。無本不能立。無末不能成。先聖見學者。不能",
    "X64n1263_004:0513a17": "自治。故建叢林以安之。立住持以統之。然則叢林之",
    "X64n1263_004:0513a18": "尊。非為住持。四事豐美。非為學者。皆以佛祖之道故。",
    "X64n1263_004:0513a19": "是以善為住持者。必先尊道德。守言行。能為學者。必",
    "X64n1263_004:0513a20": "先存仁義。遵禮法。故住持非學者不立。學者非住持",
    "X64n1263_004:0513a21": "不成。住持與學者。猶身之與臂。頭之與足。大小適稱",
    "X64n1263_004:0513a22": "而不悖。乃相須而行也。故曰。學者保於叢林。叢林保",
    "X64n1263_004:0513a23": "於道德。住持人無道德。則叢林將見其廢矣(實錄)。",
    "X64n1263_004:0513a24": "水菴一和尚曰。易言。君子思患而預防之。是故古之",
    "X64n1263_004:0513b01": "人。思生死大患。防之以道。遂能經大傳遠。今之人謂",
    "X64n1263_004:0513b02": "求道迂濶。不若求利之切當。由是競習浮華。計較毫",
    "X64n1263_004:0513b03": "末。希目前之事。懷苟且之計。所以莫肯為周歲之規",
    "X64n1263_004:0513b04": "者。況生死之慮乎。所以學者日鄙。叢林日廢。紀綱日",
    "X64n1263_004:0513b05": "墜。以至陵夷顛沛。殆不可救。嗟乎可不鑑哉(雙林實錄)。",
    "X64n1263_004:0513b06": "迂遠也。",
    "X64n1263_004:0513b07": "陵夷上。小山也。下。平也。言丘陵潰墮。漸至於地。",
    "X64n1263_004:0513b08": "教化漸廢。以類此也。",
    "X64n1263_004:0513b09": "水菴曰。昔遊雲居見高菴夜參。謂至道徑挺。不近人",
    "X64n1263_004:0513b10": "情。要須誠心正意。勿事矯飾偏邪。矯飾則近詐佞。偏",
    "X64n1263_004:0513b11": "邪則不中正。與至道皆不合矣。竊思其言近理。乃刻",
    "X64n1263_004:0513b12": "意踐之。逮見佛智先師。始浩然大徹。方得不負平生",
    "X64n1263_004:0513b13": "行脚之志(與月堂書)。",
    "X64n1263_004:0513b14": "徑挺當機直指。絕無迴避。擬議之間。白雲千里。",
    "X64n1263_004:0513b15": "水菴曰。月堂住持。所至以行道為己任。不發化主。不",
    "X64n1263_004:0513b16": "事登謁。每歲食指。隨常住所得用之。衲子有志充化",
    "X64n1263_004:0513b17": "導者多却之。或曰。佛戒比丘。持鉢以資身命。師何拒",
    "X64n1263_004:0513b18": "之弗容。月堂曰。我佛在日則可。恐今日為之。必有好",
    "X64n1263_004:0513b19": "利者。而至於自鬻矣。因思月堂防微杜漸。深切著明。",
    "X64n1263_004:0513b20": "稱實之言。今猶在耳。以今日觀之。又豈止自鬻而已",
    "X64n1263_004:0513b21": "矣(法語)。",
    "X64n1263_004:0513b22": "月堂臨安府淨慈月堂道昌禪師。潮州寶谿吳",
    "X64n1263_004:0513b23": "氏子。嗣妙湛惠禪師。",
    "X64n1263_004:0513b24": "風山漸卦漸。漸進之義。象曰。山上有木。漸。君子",
    "X64n1263_004:0513c01": "以居賢德善俗。註云。二者皆當以漸而進。賢字衍",
    "X64n1263_004:0513c02": "唐丘志曰。居安慮危。防微杜漸。此古人憂之深。慮",
    "X64n1263_004:0513c03": "之遠。而防其未然也。",
    "X64n1263_004:0513c04": "鬻賣也。",
    "X64n1263_004:0513c05": "水菴謂侍郎尤延之曰。昔大愚慈明。谷泉琅琊。結伴",
    "X64n1263_004:0513c06": "參汾陽。河東苦寒。眾人憚之。惟慈明志在於道。曉夕",
    "X64n1263_004:0513c07": "不殆。夜坐欲睡。引錐自刺。歎曰。古人為生死事大。不",
    "X64n1263_004:0513c08": "食不寢。我何人哉。而縱荒逸。生無益於時。死無聞於",
    "X64n1263_004:0513c09": "後。是自棄也。一旦辭歸。汾陽歎曰。楚圓今去。吾道東",
    "X64n1263_004:0513c10": "矣(西湖記聞)。",
    "X64n1263_004:0513c11": "尤延之姓尤。名袤。字延之。號遂初居士。問道於",
    "X64n1263_004:0513c12": "水菴一禪師。",
    "X64n1263_004:0513c13": "荒逸恣情放意。怠惰荒淫。流蕩無返也。",
    "X64n1263_004:0513c14": "水菴曰。古德住持。率己行道。未甞苟簡自恣。昔汾陽",
    "X64n1263_004:0513c15": "每歎像季澆漓學者難化。慈明曰。甚易。所患主法者",
    "X64n1263_004:0513c16": "不能善導耳。汾陽曰。古人淳誠。尚且三二十年。方得",
    "X64n1263_004:0513c17": "成辦。慈明曰。此非聖哲之論。善造道者。千日之功。或",
    "X64n1263_004:0513c18": "謂慈明妄誕。不聽而汾地多冷因罷夜參。有異比丘",
    "X64n1263_004:0513c19": "謂汾陽曰。會中有大士六人。奈何不說法。不三年果",
    "X64n1263_004:0513c20": "有六人成道者。汾陽甞有頌曰。胡僧金錫光。請法到",
    "X64n1263_004:0513c21": "汾陽。六人成大器。勸請為敷揚(西湖記聞及僧傳)。",
    "X64n1263_004:0513c22": "苟簡苟求聲利。簡去仁義。",
    "X64n1263_004:0513c23": "六人慈明圓。大愚芝。琅琊覺。谷泉道。法華舉。天",
    "X64n1263_004:0513c24": "勝泰。",
    "X64n1263_004:0514a01": "投子清和尚。畫水菴像求贊曰。嗣清禪人。孤硬無敵。",
    "X64n1263_004:0514a02": "晨昏一齋。脇不至席。深入禪定。離出入息。名達九重。",
    "X64n1263_004:0514a03": "談禪選德。龍顏大悅。賜以金帛。力辭者三。上乃嘉歎。",
    "X64n1263_004:0514a04": "真道人也。草木騰煥。傳予陋質。炷香請贊。是所謂青",
    "X64n1263_004:0514a05": "出於藍。而青於藍者也(見畵像)。",
    "X64n1263_004:0514a06": "投子舒州投子山義清禪師。嗣水菴一禪師。南",
    "X64n1263_004:0514a07": "嶽下十七世也。",
    "X64n1263_004:0514a08": "九重天子之門有九重也。",
    "X64n1263_004:0514a09": "選德乃內宮殿名也。",
    "X64n1263_004:0514a10": "上人君即位後皆稱上。此乃指宋孝宗也。",
    "X64n1263_004:0514a11": "青出於藍出荀子勸學篇。青色乃由藍中之靛",
    "X64n1263_004:0514a12": "而染之。其色返深於藍。弟子學不止而勝於師。乃",
    "X64n1263_004:0514a13": "末勝本也。",
    "X64n1263_004:0514a14": "水菴曰。佛智先師言。東山演祖。甞謂耿龍學曰。山僧",
    "X64n1263_004:0514a15": "有圓悟。如魚之有水。鳥之有翼。故丞相紫巖居士贊",
    "X64n1263_004:0514a16": "曰。師資相可。希遇一時。始終之分。誰能間之。紫巖居",
    "X64n1263_004:0514a17": "士可謂知言矣。比見諸方尊宿。懷心術以御衲子。衲",
    "X64n1263_004:0514a18": "子挾勢利以事尊宿。主賓交利。上下欺侮。安得法門",
    "X64n1263_004:0514a19": "之興。叢林之盛乎(與梅山潤書)。",
    "X64n1263_004:0514a20": "如魚有水劉玄德。得武侯。雲長翼德。皆不悅。玄",
    "X64n1263_004:0514a21": "德乃云。孤之有孔明。猶魚之有水也。願君請無復",
    "X64n1263_004:0514a22": "言。重孔明以曉二人也。",
    "X64n1263_004:0514a23": "紫巖居士張浚。字德遠。號紫巖居士。紹興初拜",
    "X64n1263_004:0514a24": "封為和國公。問道於圓悟勤禪師。",
    "X64n1263_004:0514b01": "師資師者。人之模範。為人之長。訓物之規。資者。",
    "X64n1263_004:0514b02": "助也。助發己身之行業。又師以道傳於弟子。弟子",
    "X64n1263_004:0514b03": "資學於師也。",
    "X64n1263_004:0514b04": "水菴曰。動人以言。惟要真切。言不真切。所感必淺。人",
    "X64n1263_004:0514b05": "誰肯懷。昔白雲師祖送師翁。住四面。叮嚀曰。祖道凌",
    "X64n1263_004:0514b06": "遲。危如累卵。毋恣荒逸。虗喪光陰。復敗至德。當寬容",
    "X64n1263_004:0514b07": "量度。利物存眾。提持此事。報佛祖恩。當時聞者。孰不",
    "X64n1263_004:0514b08": "感慟。爾昨來召對宸庭。誠為法門之幸。切宜下身尊",
    "X64n1263_004:0514b09": "道。以利濟為心。不可矜己自伐。從上先哲。謙柔敬畏。",
    "X64n1263_004:0514b10": "保身全德。不以勢位為榮。遂能清振一時。美流萬世。",
    "X64n1263_004:0514b11": "予慮光景不長。無復面會。故此切囑(見投子書)。",
    "X64n1263_004:0514b12": "累卵晉靈公建九層之臺。三年不起。有臣荀息",
    "X64n1263_004:0514b13": "諫曰。臣能累十二棊子。又加九卵在其上。公曰。危",
    "X64n1263_004:0514b14": "哉。息曰。不危。公造九層之臺。三年不成。男不耕。女",
    "X64n1263_004:0514b15": "不織。其危甚矣。公聞之遂止也。",
    "X64n1263_004:0514b16": "毋音無。禁止之辭。",
    "X64n1263_004:0514b17": "宸庭即遷德殿。乃天子北辰之宮也。",
    "X64n1263_004:0514b18": "伐誇也。",
    "X64n1263_004:0514b19": "水菴少倜儻。有大志。尚氣節。不事浮靡。不循細檢。胸",
    "X64n1263_004:0514b20": "次岸谷。狥身以義。雖禍害交前。不見有殞穫之色。住",
    "X64n1263_004:0514b21": "持八院。經歷四郡。所至兢兢業業。以行道建立為心。",
    "X64n1263_004:0514b22": "淳熈五年。退西湖淨慈。有偈曰。六年灑掃皇都寺。瓦",
    "X64n1263_004:0514b23": "礫翻成釋梵宮。今日宮成歸去也。杖頭八面起清風。",
    "X64n1263_004:0514b24": "士庶遮留不止。小舟至秀之天寧。未幾示疾。別眾告",
    "X64n1263_004:0514c01": "終(行實)。",
    "X64n1263_004:0514c02": "倜儻上音剔。窮而不變也。下音倘。卓異貌。謂雅",
    "X64n1263_004:0514c03": "致慷慨。瀟灑無覊也。",
    "X64n1263_004:0514c04": "岸谷岸。露額也。谷。兩山間流道。葢胸次冲虗。如",
    "X64n1263_004:0514c05": "高岸空谷。有容川之量。",
    "X64n1263_004:0514c06": "徇以身逐物曰徇。",
    "X64n1263_004:0514c07": "殞穫儒行篇云。不殞穫於貧賤。註云。如蘀殞而",
    "X64n1263_004:0514c08": "飄零。似禾穫而枯稿也。又殞者。如有所墜。穫者。如",
    "X64n1263_004:0514c09": "有所割刈也。乃困迫失志之貌。",
    "X64n1263_004:0514c10": "秀之天寧嘉興府秀水縣。天寧寺也。",
    "X64n1263_004:0514c11": "月堂昌和尚曰。昔大智禪師。慮末世比丘驕惰。特製",
    "X64n1263_004:0514c12": "規矩以防之。隨其器能。各設攸司。主居丈室。眾居通",
    "X64n1263_004:0514c13": "堂。列十局頭首之嚴肅如官府。居上者。提其大綱。在",
    "X64n1263_004:0514c14": "下者。理其眾目。使上下相承。如身之使臂。臂之使指。",
    "X64n1263_004:0514c15": "莫不率從。是以前輩遵承翼戴。拳拳奉行者。以先聖",
    "X64n1263_004:0514c16": "之遺風未泯故也。比見叢林衰替。學者貴通才。賤守",
    "X64n1263_004:0514c17": "節。尚浮華。薄真素。日滋月浸。漸入澆漓。始則偷安一",
    "X64n1263_004:0514c18": "時。及玩習既久。謂其理之當然。不謂之非義。不謂之",
    "X64n1263_004:0514c19": "非理。在上者惴惴焉畏其下。在下者睽睽焉伺其上。",
    "X64n1263_004:0514c20": "平居則甘言屈體以相媚悅。得間則狠心詭計以相",
    "X64n1263_004:0514c21": "屠獪。成者為賢。敗者為愚。不復問尊卑之序。是非之",
    "X64n1263_004:0514c22": "理。彼既為之。此則傚之。下既言之。上則從之。前既行",
    "X64n1263_004:0514c23": "之。後則襲之。烏乎。非彥聖之師。乘願力。積百年之功。",
    "X64n1263_004:0514c24": "其弊固則莫能革矣(與舜和尚書)。",
    "X64n1263_004:0515a01": "攸司所主掌也。",
    "X64n1263_004:0515a02": "十局頭今十局。即百丈清規中兩序要也。餘不",
    "X64n1263_004:0515a03": "預焉。謂而堂首座。書記。藏主。知客。都管。監寺。副寺。",
    "X64n1263_004:0515a04": "維那。典座也。",
    "X64n1263_004:0515a05": "翼戴上恭敬也。下頂戴也。",
    "X64n1263_004:0515a06": "拳拳勤而奉持。惴惴之瑞切。憂也。",
    "X64n1263_004:0515a07": "睽音奎。斜視也。",
    "X64n1263_004:0515a08": "屠獪宰殺曰屠。殺戮曰獪。又害也。",
    "X64n1263_004:0515a09": "襲合也。",
    "X64n1263_004:0515a10": "月堂住淨慈最久。或謂和尚行道經年。門下未聞有",
    "X64n1263_004:0515a11": "弟子。得不辜妙湛乎。月堂不對。他日再言之。月堂曰。",
    "X64n1263_004:0515a12": "子不聞昔人種瓜而愛甚者。盛夏之日。方中而灌之。",
    "X64n1263_004:0515a13": "瓜不旋踵。而淤敗何也。其愛之非不勤。然灌之不以",
    "X64n1263_004:0515a14": "時。適所以敗之也。諸方老宿。提挈衲子。不觀其道業",
    "X64n1263_004:0515a15": "內充。才器宏遠。止欲速其為人。逮審其道德則淫汙。",
    "X64n1263_004:0515a16": "察其言行則乖戾。謂其公正則邪佞。得非愛之過其",
    "X64n1263_004:0515a17": "分乎。是正猶日中之灌瓜也。予深恐識者笑。故不為",
    "X64n1263_004:0515a18": "也(北山記聞)。",
    "X64n1263_004:0515a19": "妙湛福州雪峰妙湛思惠禪師。錢塘俞氏子。嗣",
    "X64n1263_004:0515a20": "法雲善本禪師。",
    "X64n1263_004:0515a21": "月堂曰。黃龍居積翠。因病三月不出。真淨宵夜懇禱。",
    "X64n1263_004:0515a22": "以至然頂煉臂。仰祈陰相。黃龍聞之責曰。生死固吾",
    "X64n1263_004:0515a23": "分也。爾參禪不達理若是。真淨從容對曰。叢林可無",
    "X64n1263_004:0515a24": "克文。不可無和尚。識者謂真淨敬師重法。其誠至此。",
    "X64n1263_004:0515b01": "他日必成大器(北山記聞)。",
    "X64n1263_004:0515b02": "月堂曰。黃太史魯直甞言。黃龍南禪師。器量深厚。不",
    "X64n1263_004:0515b03": "為事物所遷。平生無矯飾。門弟子有終身不見其喜",
    "X64n1263_004:0515b04": "怒者。雖走使致力之輩。一以誠待之。故能不動聲氣。",
    "X64n1263_004:0515b05": "而起慈明之道。非苟然也(一本見黃龍石刻)。",
    "X64n1263_004:0515b06": "月堂曰。建炎己酉上巳日。鍾相叛於澧陽。文殊導禪",
    "X64n1263_004:0515b07": "師厄於難。賊勢既盛。其徒逸去。師曰。禍可避乎。即毅",
    "X64n1263_004:0515b08": "然處於丈室。竟為賊所害。無垢居士。拔其法語曰。夫",
    "X64n1263_004:0515b09": "愛生惡死。人之常情。惟至人悟其本不生。雖生而無",
    "X64n1263_004:0515b10": "所愛。達其未甞滅。雖死而無所畏。故能臨死生禍患",
    "X64n1263_004:0515b11": "之際。而不移其所守。師其人乎。以師道德節義。足以",
    "X64n1263_004:0515b12": "教化叢林。垂範後世。師名正導。眉州丹稜人。佛鑒之",
    "X64n1263_004:0515b13": "嗣也(一本見廬山岳府惠大師記聞)。",
    "X64n1263_004:0515b14": "建炎宋高宗年號。",
    "X64n1263_004:0515b15": "上巳日即三月三日也。",
    "X64n1263_004:0515b16": "鍾相紹興五年。洞庭湖賊。鍾相作亂。傷殘人民。",
    "X64n1263_004:0515b17": "得張俊官兵。鍾相敗死。不數日客商來往。居民耕",
    "X64n1263_004:0515b18": "植。鍾相號天皇大王。",
    "X64n1263_004:0515b19": "澧陽湖廣常德府。澧陽州是也。",
    "X64n1263_004:0515b20": "文殊導常德府。文殊心導禪師。眉州徐氏子。嗣",
    "X64n1263_004:0515b21": "佛鑑勤禪師。十三得度。詣都習唯識論。自以為至",
    "X64n1263_004:0515b22": "得。同學詰曰。三界唯心。萬法唯識。今目前萬象摐",
    "X64n1263_004:0515b23": "然。心識安在。師無對。由是周游江淮。得法後應世。",
    "X64n1263_004:0515b24": "住文殊寺。宋高宗建炎三年春。示眾。舉臨濟臨滅。",
    "X64n1263_004:0515c01": "囑三聖因緣曰。正法眼藏瞎驢滅。臨濟何曾有此",
    "X64n1263_004:0515c02": "說。古今時人皆妄傳。不信但看後三月。果至後三",
    "X64n1263_004:0515c03": "月。鍾相叛於澧陽。其徒欲與師南奔。師曰。學道所",
    "X64n1263_004:0515c04": "以了生死。何得避之。俄然賊至。師曰。速然見殺。快",
    "X64n1263_004:0515c05": "汝心意。賊舉槊殘之。血皆白乳。賊驚駭。引席覆而",
    "X64n1263_004:0515c06": "去。",
    "X64n1263_004:0515c07": "毅音義。果敢也。端也。",
    "X64n1263_004:0515c08": "至人行到之人。又聖人也。",
    "X64n1263_004:0515c09": "丹稜即四川眉州丹稜縣。",
    "X64n1263_004:0515c10": "心聞賁和尚曰。衲子因禪致病者多。有病在耳目者。",
    "X64n1263_004:0515c11": "以瞠眉努目。側耳點頭為禪。有病在口舌者。以顛言",
    "X64n1263_004:0515c12": "倒語。胡喝亂喝為禪。有病在手足者。以進前退後。指",
    "X64n1263_004:0515c13": "東劃西為禪。有病在心腹者。以窮玄究妙。超情離見",
    "X64n1263_004:0515c14": "為禪。據實而論。無非是病。惟本色宗師。明察幾微。目",
    "X64n1263_004:0515c15": "擊而知其會不會。入門而辨其到不到。然後用一錐",
    "X64n1263_004:0515c16": "一劄。脫其廉纖。攻其搭滯。驗其真假。定其虗實。而不",
    "X64n1263_004:0515c17": "守一方便。昧乎變通。俾終踏於安樂無事之境。而後",
    "X64n1263_004:0515c18": "已矣(實錄)。",
    "X64n1263_004:0515c19": "心聞台州萬年寺。心聞雲賁禪師。永嘉人。嗣育",
    "X64n1263_004:0515c20": "王介諶禪師。南嶽下十六世也。",
    "X64n1263_004:0515c21": "瞠音撑。直視也。",
    "X64n1263_004:0515c22": "劃音獲。以刀破物也。劄竹洽切。刺也。",
    "X64n1263_004:0515c23": "搭滯凝止不脫也。言未得徹證。猶有疑礙。今用",
    "X64n1263_004:0515c24": "一錐一劄。使其超然。默契本心。不存凡聖。廓落無",
    "X64n1263_004:0516a01": "依。縱橫自在而已。",
    "X64n1263_004:0516a02": "心聞曰。古云。千人之秀曰英。萬人之英曰傑。衲子有",
    "X64n1263_004:0516a03": "智行。聞於叢林者。豈非近英傑之士邪。但能勤而參",
    "X64n1263_004:0516a04": "究。去虗取實。各得其用。則院無大小。眾無多寡。皆從",
    "X64n1263_004:0516a05": "其化矣。昔風穴之白丁。藥山之牛欄。常公之大梅。慈",
    "X64n1263_004:0516a06": "明之荊楚。當此之時。悠悠之徒。若以位貌相求。必見",
    "X64n1263_004:0516a07": "而詒之。一旦據師席。登華座。萬指圍繞。發明佛祖。叔",
    "X64n1263_004:0516a08": "世之光明。叢林孰不望風而靡。矧前輩皆負瓌偉之",
    "X64n1263_004:0516a09": "材。英傑之氣。尚能區區於未遇之際。含耻忍垢。混世",
    "X64n1263_004:0516a10": "同波而若是。況降茲者歟。烏乎。古猶今也。此猶彼也。",
    "X64n1263_004:0516a11": "若必待藥山風穴而師之。千載一遇也。若必待大梅",
    "X64n1263_004:0516a12": "慈明而友之。百世一出也。葢事有從微而至著。功有",
    "X64n1263_004:0516a13": "積小而成大。未見不學而有成。不修而先達者。若悟",
    "X64n1263_004:0516a14": "此理。師可求。友可擇。道可學。德可修。則天下之事何",
    "X64n1263_004:0516a15": "施而不可。古云。知人誠難。聖人所病。況其他乎(與竹菴書)。",
    "X64n1263_004:0516a16": "風穴汝州風穴延沼禪師。錢唐餘杭劉氏子。嗣",
    "X64n1263_004:0516a17": "南院惠顒禪師。南嶽下七世也。",
    "X64n1263_004:0516a18": "白丁地名。地多小人。風穴隱匿數年。未知孰是。",
    "X64n1263_004:0516a19": "大梅明州大梅山法常禪師。襄陽鄭氏子。嗣馬",
    "X64n1263_004:0516a20": "祖。後隱居於大梅。",
    "X64n1263_004:0516a21": "悠悠優也。尋常遊行之人。",
    "X64n1263_004:0516a22": "詒音移。慢也。欺也。叔季也。末法之時也。",
    "X64n1263_004:0516a23": "靡偃也歸也。矧音審。況也。",
    "X64n1263_004:0516a24": "瓌偉上公回切。玉美也。下音葦。乃奇大也。",
    "X64n1263_004:0516b01": "心聞曰。教外別傳之道。至簡至要。初無它說。前輩行",
    "X64n1263_004:0516b02": "之不疑。守之不易。天禧間。雪竇以辯博之才。美意變",
    "X64n1263_004:0516b03": "弄。求新琢巧。繼汾陽為頌古。籠絡當世學者。宗風由",
    "X64n1263_004:0516b04": "此一變矣。逮宣政間。圓悟又出己意。離之為碧巖集。",
    "X64n1263_004:0516b05": "彼時邁古淳全之士。如寧道者。死心靈源佛鑒諸老。",
    "X64n1263_004:0516b06": "皆莫能迴其說。於是新進後生。珍重其語。朝誦暮習。",
    "X64n1263_004:0516b07": "謂之至學。莫有悟其非者。痛哉。學者之心術壞矣。紹",
    "X64n1263_004:0516b08": "興初。佛日入閩。見學者牽之不返。日馳月騖。浸漬成",
    "X64n1263_004:0516b09": "弊。即碎其板。闢其說。以至祛迷援溺。剔繁撥劇。摧邪",
    "X64n1263_004:0516b10": "顯正。特然而振之。衲子稍知其非。而不復慕。然非佛",
    "X64n1263_004:0516b11": "日高明遠見。乘悲願力。救末法之弊。則叢林大有可",
    "X64n1263_004:0516b12": "畏者矣(與張子韶書。下出廣錄)。",
    "X64n1263_004:0516b13": "天禧宋真宗年號。",
    "X64n1263_004:0516b14": "籠絡如鳥之在籠。馬著覊絡。不能脫去。學者溺",
    "X64n1263_004:0516b15": "之。亦猶是也。",
    "X64n1263_004:0516b16": "宣政宋徽宗年號。",
    "X64n1263_004:0516b17": "碧巖集山名。圓悟禪師在此作評唱。釋雪竇頌",
    "X64n1263_004:0516b18": "古。為碧巖集也。",
    "X64n1263_004:0516b19": "寧道者潭州開福道寧禪師。歙溪汪氏子。嗣五",
    "X64n1263_004:0516b20": "祖演禪師。南嶽下十四世也。",
    "X64n1263_004:0516b21": "紹興宋高宗年號。佛日即妙喜也。",
    "X64n1263_004:0516b22": "騖音務。奔也。漬音自。浸潤也。",
    "X64n1263_004:0516b23": "祛除却也。劇增也。尤甚也。",
    "X64n1263_004:0516b24": "拙菴佛照光和尚。初參雪堂於薦福。有相者。一見而",
    "X64n1263_004:0516c01": "器之。謂雪堂曰。眾中光上座。頭顱方正。廣顙豐頥。七",
    "X64n1263_004:0516c02": "處平滿。他日必為帝王師。孝宗皇帝淳熈初。召對稱",
    "X64n1263_004:0516c03": "旨。留內觀堂七宿。待遇優異。度越前來。賜佛照之名。",
    "X64n1263_004:0516c04": "聞于天下(記聞)。",
    "X64n1263_004:0516c05": "拙菴慶元府。育王山佛照德光禪師。臨江軍彭",
    "X64n1263_004:0516c06": "氏子。嗣大慧杲禪師。南嶽下十六世。",
    "X64n1263_004:0516c07": "顱頂骨。顙額也。",
    "X64n1263_004:0516c08": "頥頷也。",
    "X64n1263_004:0516c09": "七處兩手兩足兩眉及頂。",
    "X64n1263_004:0516c10": "拙菴謂虞允文丞相曰。大道洞然。本無愚智。譬如伊",
    "X64n1263_004:0516c11": "呂起於耕漁。為帝王師。詎可以智愚階級而能擬哉。",
    "X64n1263_004:0516c12": "雜然。非大丈夫。其孰能與焉。",
    "X64n1263_004:0516c13": "虞允文姓虞。名(允文)字彬甫。幼十歲時。善賦詩詞。",
    "X64n1263_004:0516c14": "有驚人之語。後孝宗為相。置翹材舘舍。以筵四方",
    "X64n1263_004:0516c15": "賢士。",
    "X64n1263_004:0516c16": "伊尹姓伊。名尹。傷中國無賢君。歎斯道不行。隱",
    "X64n1263_004:0516c17": "耕於有莘之野。湯三往聘之。拜為相。",
    "X64n1263_004:0516c18": "呂望東海人。姓姜。名尚。字子牙。釣魚磻溪之寶",
    "X64n1263_004:0516c19": "雞縣。西伯將出獵。卜之曰。所獲者非熊非羆。非虎",
    "X64n1263_004:0516c20": "非彪。霸王之輔。果獲姜尚於渭水之陽。與語大悅",
    "X64n1263_004:0516c21": "曰。自吾先君太公。甞云。當有聖人適周。太公望子",
    "X64n1263_004:0516c22": "久矣。故號太公望。立為師。封為呂。後佐武王伐紂。",
    "X64n1263_004:0516c23": "階級上階梯也。下次第也。",
    "X64n1263_004:0516c24": "拙菴曰。璇野菴常言。黃龍南禪師。寬厚忠信。恭而慈",
    "X64n1263_004:0517a01": "愛。量度凝遠。博學洽聞。常同雲峰悅遊湖湘。避雨樹",
    "X64n1263_004:0517a02": "下。悅箕踞相對。南獨危坐。悅瞋目視之曰。佛祖妙道。",
    "X64n1263_004:0517a03": "不是三家村古廟裏土地。作死模樣。南稽首謝之。危",
    "X64n1263_004:0517a04": "坐愈甚。故黃太史魯直稱之曰。南公動靜不忘恭敬。",
    "X64n1263_004:0517a05": "真叢林主也(幻菴集)。",
    "X64n1263_004:0517a06": "箕踞長伸兩足。以兩手按兩膝上。其形似箕。唐",
    "X64n1263_004:0517a07": "詩云。綠樹陰濃足四隣。青苔日厚自無塵。科頭箕",
    "X64n1263_004:0517a08": "踞長松下。白眼看他世上人。",
    "X64n1263_004:0517a09": "拙菴曰。率身臨眾要以智。遣妄除情須先覺。背覺合",
    "X64n1263_004:0517a10": "塵則心蒙蔽矣。智愚不分。則事紊亂矣(晝監寺書)。",
    "X64n1263_004:0517a11": "拙菴曰。佛鑑住太平。高菴充維那。高菴齒少氣豪。下",
    "X64n1263_004:0517a12": "視諸方。少有可其意者。一日齋時鳴楗。見行者別器",
    "X64n1263_004:0517a13": "置食于佛鑑前。高菴出堂勵聲曰。五百僧善知識。作",
    "X64n1263_004:0517a14": "遮般去就。何以範模後學。佛鑑如不聞見。逮下堂詢",
    "X64n1263_004:0517a15": "之。乃水齎菜。葢佛鑑素有脾疾。不食油故。高菴有愧。",
    "X64n1263_004:0517a16": "詣方丈告退。佛鑑曰。維那所言甚當。緣惠懃病乃爾。",
    "X64n1263_004:0517a17": "甞聞聖人言。以理通諸礙。所食既不優。於眾遂不疑",
    "X64n1263_004:0517a18": "也。維那志氣明遠。他日當柱石宗門。幸勿以此芥蔕。",
    "X64n1263_004:0517a19": "逮佛鑑遷智海。高菴過龍門。後為佛眼之嗣。",
    "X64n1263_004:0517a20": "楗所擊之物也。鐘磬板木魚等物。凡擊之有聲",
    "X64n1263_004:0517a21": "者。皆名為楗。",
    "X64n1263_004:0517a22": "柱石漢田延年。謂霍光曰。將軍為國柱石。今謂",
    "X64n1263_004:0517a23": "柱石者。欲撑拄宗門。令法久住也。",
    "X64n1263_004:0517a24": "芥蔕上音介。下音瘥。望人豁略曰。幸勿芥蔕。又",
    "X64n1263_004:0517b01": "刺鯁也。鯁者骨不下咽也。古謂蹇諤直言。為骨鯁",
    "X64n1263_004:0517b02": "也。直言難受。如鯁骨留咽也。",
    "X64n1263_004:0517b03": "拙菴曰。大凡與官員論道酬酢。須是剗去知解。勿令",
    "X64n1263_004:0517b04": "他坐在窠窟裏。直要單明向上一著子。妙喜先師甞",
    "X64n1263_004:0517b05": "言。士大夫相見。有問即對。無問即不可。又須是個中",
    "X64n1263_004:0517b06": "人始得。此語有補於時。不傷住持之體。切宜思之(與",
    "X64n1263_004:0517b07": "興化普菴書)。",
    "X64n1263_004:0517b08": "剗削也。謂去其疑執。斷其情思也。",
    "X64n1263_004:0517b09": "拙菴曰。地之美者善養物。主之仁者善養士。今稱住",
    "X64n1263_004:0517b10": "持者。多不以眾人為心。急己所欲。惡聞善言。好蔽過",
    "X64n1263_004:0517b11": "惡。恣行邪行。從快一時之意。返被小人就其好惡取",
    "X64n1263_004:0517b12": "之。則住持之道。安得不危乎(與洪老書)。",
    "X64n1263_004:0517b13": "拙菴謂野菴曰。丞相紫巖居士。言妙喜先師。平生以",
    "X64n1263_004:0517b14": "道德節義勇敢為先。可親不可疎。可近不可迫。可殺",
    "X64n1263_004:0517b15": "不可辱。居處不淫。飲食不溽。臨生死禍患。視之如無。",
    "X64n1263_004:0517b16": "正所謂干將鏌鎁。難與爭鋒。但虞傷闕耳。後如紫巖",
    "X64n1263_004:0517b17": "之言(幻菴記聞)。",
    "X64n1263_004:0517b18": "可親下三句出孔子家語儒行篇。",
    "X64n1263_004:0517b19": "淫溽禮記云。居家不淫。飲食不溽。註。淫。流蕩也。",
    "X64n1263_004:0517b20": "恣縱貪味。曰溽也。",
    "X64n1263_004:0517b21": "干將鏌鎁二良劍名。按孝子傳云。楚王夫人。夏",
    "X64n1263_004:0517b22": "乘凉抱鐵柱感孕。產生一鐵塊。楚王令干將造劍。",
    "X64n1263_004:0517b23": "三年乃成雙劍。一雌一雄。干將密將雄劍以匿。進",
    "X64n1263_004:0517b24": "雌劍。王秘匣中。甞聞悲鳴。王問羣臣。臣曰。劍有雌",
    "X64n1263_004:0517c01": "雄。鳴者憶雄耳。王大怒。干將知罪必死。將劍藏於",
    "X64n1263_004:0517c02": "屋柱中。囑妻鏌鎁曰。日出北戶。南山有松。松生於",
    "X64n1263_004:0517c03": "石。劍在其中。妻後生男。名眉間赤。年十五歲。問母",
    "X64n1263_004:0517c04": "曰。吾父何在。母述前事。思惟剖柱。果得其劍。欲為",
    "X64n1263_004:0517c05": "父報讐。楚王知之。勑令覓得其人。當厚賞之。眉間",
    "X64n1263_004:0517c06": "赤遂逃。俄有客曰。子莫非眉間赤否。曰然。客曰。吾",
    "X64n1263_004:0517c07": "甑山人。能為子報父讐。赤曰。父昔無辜。枉被荼毒。",
    "X64n1263_004:0517c08": "君今見惠。當何所須。客曰。當得子頭并劍。赤乃自",
    "X64n1263_004:0517c09": "刎其頭。客得其頭并劍。進與楚王。王曰大幸。客曰。",
    "X64n1263_004:0517c10": "願將此頭。以油烹之。王遂與頭投鼎。烹至三日不",
    "X64n1263_004:0517c11": "爛。客請王視。客以劍揮王頭。落於鼎中。二頭相齧。",
    "X64n1263_004:0517c12": "客恐眉間赤頭不勝。乃自刎頭助之。三頭相齧。俄",
    "X64n1263_004:0517c13": "頃俱爛。",
    "X64n1263_004:0517c14": "虞憂慮也。闕損失也。",
    "X64n1263_004:0517c15": "拙菴曰。野菴住持。通人情之始終。明叢林之大體。甞",
    "X64n1263_004:0517c16": "謂予言。為一方主者。須擇有志行衲子。相與毗贊。猶",
    "X64n1263_004:0517c17": "髮之有梳。面之有鑑。則利病好醜不可得而隱矣。如",
    "X64n1263_004:0517c18": "慈明得楊岐。馬祖得百丈。以水投水。莫之逆也(幻菴集)。",
    "X64n1263_004:0517c19": "拙菴曰。末學膚受。徒貴耳賤目。終莫能究其奧妙。故",
    "X64n1263_004:0517c20": "曰山不厭高。中有重巖積翠。海不厭深。內有四溟九",
    "X64n1263_004:0517c21": "淵。欲究大道。要在窮其高深。然後可以照燭幽微。應",
    "X64n1263_004:0517c22": "變不窮矣(與覲老書)。",
    "X64n1263_004:0517c23": "末學膚受東京賦云。末學膚受。貴耳賤目。註。膚。",
    "X64n1263_004:0517c24": "皮膚也。皮膚之受。故云膚受也。此外受淺薄。非內",
    "X64n1263_004:0518a01": "實所受。貴於耳。賤於目也。",
    "X64n1263_004:0518a02": "溟淵上。水之黑色也。以東西南北四海為四溟。",
    "X64n1263_004:0518a03": "下深也。海有九轉。回水漩澓。其水至深。故為九淵。",
    "X64n1263_004:0518a04": "拙菴謂尤侍郎曰。聖賢之意。含緩而理明。優游而事",
    "X64n1263_004:0518a05": "顯。所用之事。不期以速成。而許以持久。不許以必進。",
    "X64n1263_004:0518a06": "而許以庶幾。用是推聖賢之意。故能亘萬世而持之。",
    "X64n1263_004:0518a07": "無過失者乃爾(幻菴集)。",
    "X64n1263_004:0518a08": "庶幾從容審察也。亘通也。",
    "X64n1263_004:0518a09": "侍郎尤公曰。祖師已前。無住持事。其後應世行道。迫",
    "X64n1263_004:0518a10": "不得已。然居則蓬蓽。取蔽風雨。食則麤糲。取充饑餒。",
    "X64n1263_004:0518a11": "辛苦憔悴。有不堪其憂。而王公大人。至有願見而不",
    "X64n1263_004:0518a12": "可得者。故其所建立。皆磊磊落落。驚天動地。後世不",
    "X64n1263_004:0518a13": "然。高堂廣廈。美衣豐食。頥指如意。於是波旬之徒。始",
    "X64n1263_004:0518a14": "洋洋然動其心。趦趄權門。搖尾乞憐。甚者巧取豪奪。",
    "X64n1263_004:0518a15": "如正晝攫金。不復知世間有因果事。妙喜此書。豈特",
    "X64n1263_004:0518a16": "為博山設。其拈盡諸方自來習氣。不遺毫髮。如飲倉",
    "X64n1263_004:0518a17": "公上池之水。洞見肝腑。若能信受奉行。安用別求佛",
    "X64n1263_004:0518a18": "法(見靈隱石刻)。",
    "X64n1263_004:0518a19": "蓬蓽織荊為門也。禮記儒行篇曰。儒有一畒之",
    "X64n1263_004:0518a20": "官。環堵之室。蓽門圭竇。蓬戶甕牗。",
    "X64n1263_004:0518a21": "憔悴枯瘦也。憂勞也。",
    "X64n1263_004:0518a22": "磊落如眾石之崩落。而無阻滯。皆大人之相。無",
    "X64n1263_004:0518a23": "物滯於胸中。如干戈叢裏。橫身直過。荊棘林中。撬",
    "X64n1263_004:0518a24": "手便行。脚跟下無五色線。舌頭上無十字關。鼻端",
    "X64n1263_004:0518b01": "無泥痕。眼中無金屑故也。",
    "X64n1263_004:0518b02": "頥指但動頥而指麾。不勞用力。皆如意也。",
    "X64n1263_004:0518b03": "洋洋流蕩之貌。",
    "X64n1263_004:0518b04": "趦趄上音咨。下音菹。欲趣而不行也。",
    "X64n1263_004:0518b05": "攫金上。爪持也。列子云。昔齊人有欲金者。清旦",
    "X64n1263_004:0518b06": "衣冠之市。適鬻金之所。竊金而去。金主捕之曰。人",
    "X64n1263_004:0518b07": "皆在焉。子何攫人之金。答曰。取金之時不見其人。",
    "X64n1263_004:0518b08": "而獨見其金。言人貪其利而忘其耻。見其利而忘",
    "X64n1263_004:0518b09": "其害也。",
    "X64n1263_004:0518b10": "上池之水古史云。蘆越之東有扁鵲。姓秦。名緩。",
    "X64n1263_004:0518b11": "渤海郡人。少時為舍長。客長桑君。見扁鵲獨奇。常",
    "X64n1263_004:0518b12": "勤遇之。出入十餘年。一日呼扁鵲私坐。間語之曰。",
    "X64n1263_004:0518b13": "我有藥方。年將老矣。欲傳與公。公無泄漏。鵲敬諾。",
    "X64n1263_004:0518b14": "遂出懷中藥方與之。示以上池水服之。三七日當",
    "X64n1263_004:0518b15": "見物矣。盡取方以授之。忽不見其人也。鵲如其言。",
    "X64n1263_004:0518b16": "以藥水服之。三七日視垣外一方人。後視病。盡見",
    "X64n1263_004:0518b17": "五臟癥結。持以胗脈名耳。註。水未至於地。承取竹",
    "X64n1263_004:0518b18": "木上露水。故名上池之水。",
    "X64n1263_004:0518b19": "侍郎尤公謂拙菴曰。昔妙喜中興臨濟之道。於凋零",
    "X64n1263_004:0518b20": "之秋。而性尚謙虗。未甞馳騁見理。平生不趨權勢。不",
    "X64n1263_004:0518b21": "苟利養。甞曰。萬事不可佚豫為。不可奢態持。葢有利",
    "X64n1263_004:0518b22": "於時而便於物者。有其過而無其功者。若縱之奢佚",
    "X64n1263_004:0518b23": "則不濟矣。不肖佩服斯言。遂為終身之戒。老師昨者。",
    "X64n1263_004:0518b24": "遭遇主上留宿觀堂。實為佛法之幸。切冀不倦悲願。",
    "X64n1263_004:0518c01": "使進善之途開明。任眾之道益大。庶幾後生晚輩。不",
    "X64n1263_004:0518c02": "謀近習。各懷遠圖。豈不為叢林之利濟乎(然侍者記聞)。",
    "X64n1263_004:0518c03": "中興廢而復興。曰中興。如周宣王漢光武。中興",
    "X64n1263_004:0518c04": "帝王之業也。",
    "X64n1263_004:0518c05": "佚豫縱意悅情而為。態美意也。",
    "X64n1263_004:0518c06": "便利也。圖謀也。",
    "X64n1263_004:0518c07": "密菴傑和尚曰。叢林興衰。在於禮法。學者美惡。在乎",
    "X64n1263_004:0518c08": "俗習。使古之人巢居穴處。澗飲木食。行之於今時。則",
    "X64n1263_004:0518c09": "不可也。使今之人。豐衣文采。飯梁囓肥。行之於古時。",
    "X64n1263_004:0518c10": "亦不可也。安有他哉。習不習故。夫人朝夕見者為常。",
    "X64n1263_004:0518c11": "必謂天下事正宜如此。一旦驅之就彼去此。非獨生",
    "X64n1263_004:0518c12": "疑而不信。將恐亦不從矣。用是觀之。人情安於所習。",
    "X64n1263_004:0518c13": "駭其未見。是其常情。又何足怪(與施司諫書)。",
    "X64n1263_004:0518c14": "密菴慶元府天童密菴咸傑禪師。福州鄭氏子。",
    "X64n1263_004:0518c15": "嗣應菴華禪師。南嶽下十七世。",
    "X64n1263_004:0518c16": "密菴謂悟首座曰。叢林中惟浙人輕懦少立。子之才",
    "X64n1263_004:0518c17": "器宏大。量度淵容。志尚端確。加以見地穩密。他日未",
    "X64n1263_004:0518c18": "易言。但自韜晦。無露圭角。毀方瓦合。持以中道。勿為",
    "X64n1263_004:0518c19": "勢利少枉。即是不出塵勞而作佛事也(與笑菴書)。",
    "X64n1263_004:0518c20": "懦弱也。",
    "X64n1263_004:0518c21": "韜晦韜藏虗名而棄華務實。晦隱其迹而和光",
    "X64n1263_004:0518c22": "同塵也。",
    "X64n1263_004:0518c23": "毀方瓦合禮記儒行篇曰。儒有博學而不窮。篤",
    "X64n1263_004:0518c24": "行而不惓。乃慕賢而容眾。毀方而瓦合。寬&#;有如",
    "X64n1263_004:0519a01": "此者。略註云。毀方瓦合者。陶瓦之事。其初則圓。剖",
    "X64n1263_004:0519a02": "而為四。其形則方。毀其圓以為方。合其方而為圓。",
    "X64n1263_004:0519a03": "葢於涵容之中。未甞無分辨。故曰。寬&#;有如此者",
    "X64n1263_004:0519a04": "也。",
    "X64n1263_004:0519a05": "密菴曰。應菴先師甞言。賢不肖相反。不得不擇。賢者",
    "X64n1263_004:0519a06": "持道德仁義以立身。不肖者專勢利詐佞以用事。賢",
    "X64n1263_004:0519a07": "者得志必行其所學。不肖者處位多擅私心。妬賢嫉",
    "X64n1263_004:0519a08": "能。嗜慾苟財。靡所不至。是故得賢則叢林興。用不肖",
    "X64n1263_004:0519a09": "則廢。有一于斯。必不能安靜(見岳和尚書)。",
    "X64n1263_004:0519a10": "嫉妬殉自名利。不耐他榮曰嫉妬。又害賢曰嫉。",
    "X64n1263_004:0519a11": "忌色曰妬。",
    "X64n1263_004:0519a12": "密菴曰。住持有三莫。事繁莫懼。無事莫尋。是非莫辨。",
    "X64n1263_004:0519a13": "住持人達此三事。則不被外物所惑矣(慧侍者記聞)。",
    "X64n1263_004:0519a14": "密菴曰。衲子履行傾邪。素有不善之迹者。叢林互知。",
    "X64n1263_004:0519a15": "此不足疾。惟眾人謂之賢。而內實不肖者。誠可疾也",
    "X64n1263_004:0519a16": "(與普慈書)。",
    "X64n1263_004:0519a17": "密菴謂水菴曰。人有毀辱。當順受之。詎可輕聽聲言。",
    "X64n1263_004:0519a18": "妄陳管見。大率便佞有類。邪巧多方。懷險詖者。好逞",
    "X64n1263_004:0519a19": "私心。起猜忌者。偏廢公議。葢此輩趨尚狹促。所見暗",
    "X64n1263_004:0519a20": "短。固以自異為不羣。以沮議為出眾。然既知我所用。",
    "X64n1263_004:0519a21": "終是而毀謗固自在彼。久而自明。不須別白。亦不必",
    "X64n1263_004:0519a22": "主我之是而訐觸於人。則庶可以為林下人也(與水菴書)。",
    "X64n1263_004:0519a23": "管見小見也。如管窺天。能見多許。此言識見暗",
    "X64n1263_004:0519a24": "短。而無高明遠大之見者。",
    "X64n1263_004:0519b01": "險詖不平謟詐之言。",
    "X64n1263_004:0519b02": "猜忌心多疑曰猜。意多憎曰忌。",
    "X64n1263_004:0519b03": "沮壞也。止遏也。",
    "X64n1263_004:0519b04": "訐攻發人之陰私曰訐。",
    "X64n1263_004:0519b05": "自得輝和尚曰。大凡衲子。誠而向正。雖愚亦可用。佞",
    "X64n1263_004:0519b06": "而懷邪。雖智終為害。大率林下人操心不正。雖有才",
    "X64n1263_004:0519b07": "能而終不可立矣(見簡堂書)。",
    "X64n1263_004:0519b08": "自得輝杭州淨慈自得慧輝禪師。會稽張氏子。",
    "X64n1263_004:0519b09": "嗣天童正覺禪師。",
    "X64n1263_004:0519b10": "自得曰。大智禪師特剏清規。扶救末法比丘不正之",
    "X64n1263_004:0519b11": "弊。由是前賢遵承。拳拳奉行。有教化。有條理。有始終。",
    "X64n1263_004:0519b12": "紹興之末。叢林尚有老成者。能守典刑。不敢斯須而",
    "X64n1263_004:0519b13": "去左右。近年以來。失其宗緒。綱不綱。紀不紀。雖有綱",
    "X64n1263_004:0519b14": "紀。安得而正諸。故曰舉一綱則眾目張。弛一機則萬",
    "X64n1263_004:0519b15": "事隳。殆乎綱紀不振。叢林不興。惟古人體本以正末。",
    "X64n1263_004:0519b16": "但憂法度之不嚴不。憂學者之失所。其所正在於公。",
    "X64n1263_004:0519b17": "今諸方主者。以私混公。以末正本。上者苟利不以道。",
    "X64n1263_004:0519b18": "下者賊利不以義。上下謬亂。賓主混淆。安得衲子向",
    "X64n1263_004:0519b19": "正。而叢林之興乎(與尤侍郎書)。",
    "X64n1263_004:0519b20": "弛音豸。壞也。隳毀壞也。",
    "X64n1263_004:0519b21": "賊私取也。",
    "X64n1263_004:0519b22": "自得曰。良玉未剖。瓦石無異。名驥未馳。駑駘相雜。逮",
    "X64n1263_004:0519b23": "其剖而瑩之。馳而試之。則玉石駑驥分矣。夫衲子之",
    "X64n1263_004:0519b24": "賢德而未用也。混於稠人之中。竟何辨別。要在高明",
    "X64n1263_004:0519c01": "之士。以公論舉之。任以職事。騐以才能。責以成務。則",
    "X64n1263_004:0519c02": "與庸流迥然不同矣(與或菴書)。",
    "X64n1263_004:0519c03": "駑駘鈍馬也。瑩玉之光也。",
    "X64n1263_004:0519c04": "或菴體和尚。初參此菴元布袋於天台護國。因上堂。",
    "X64n1263_004:0519c05": "舉龐馬選佛頌。至此是選佛場之句。此菴喝之。或菴",
    "X64n1263_004:0519c06": "大悟。有投機頌曰。商量極處見題目。途路窮邊入試",
    "X64n1263_004:0519c07": "場。拈起毫端風雨快。遮回不作探花郎。自此匿迹天",
    "X64n1263_004:0519c08": "台。丞相錢公。慕其為人。乃以天封招提。勉令應世。或",
    "X64n1263_004:0519c09": "菴聞之曰。我不解懸羊頭賣狗肉也。即宵遁去。",
    "X64n1263_004:0519c10": "或菴鎮江府焦山或菴禪師。台州羅氏子。嗣護",
    "X64n1263_004:0519c11": "國景元禪師。南嶽下十六世也。",
    "X64n1263_004:0519c12": "選佛頌龐居士問馬祖。不與萬法為侶者是甚",
    "X64n1263_004:0519c13": "麼人。祖云。待汝一口吸盡西江水。即向汝道。居士",
    "X64n1263_004:0519c14": "豁然大悟。呈偈曰。十方同聚會。個個學無為。此是",
    "X64n1263_004:0519c15": "選佛場。心空及第歸。",
    "X64n1263_004:0519c16": "錢公宋丞相。姓錢。名相祖。字象先。問道於或菴",
    "X64n1263_004:0519c17": "體禪師。",
    "X64n1263_004:0519c18": "解會也。遁隱藏也。",
    "X64n1263_004:0519c19": "乾道初。瞎堂住國清。因見或菴讚圓通像曰。不依本",
    "X64n1263_004:0519c20": "分。惱亂眾生。瞻之仰之。有眼如盲。長安風月貫今昔。",
    "X64n1263_004:0519c21": "那個男兒摸壁行。瞎堂驚喜曰。不謂此菴有此兒。即",
    "X64n1263_004:0519c22": "遍索之。遂得於江心。固於稠人中。請充第一座(天台野錄)。",
    "X64n1263_004:0519c23": "乾道宋孝宗年號。",
    "X64n1263_004:0519c24": "瞎堂臨安府。靈隱寺瞎堂慧遠禪師。眉山彭氏",
    "X64n1263_004:0520a01": "子。嗣圓悟勤禪師。",
    "X64n1263_004:0520a02": "或菴乾道初。翩然訪瞎堂於虎丘。姑蘇道俗聞其高",
    "X64n1263_004:0520a03": "風。即詣郡舉請住城中覺報。或菴聞之曰。此菴先師",
    "X64n1263_004:0520a04": "囑我。他日逢老壽止。今若合符契矣。遂欣然應命。葢",
    "X64n1263_004:0520a05": "覺報舊名老壽菴也(虎丘記聞)。",
    "X64n1263_004:0520a06": "翩孤鳥疾飛之貌。又自如也。",
    "X64n1263_004:0520a07": "或菴入院後施主請。小參曰。道常然而不渝。事有弊",
    "X64n1263_004:0520a08": "而必變。昔江西南嶽諸祖。若稽古為訓。考其當否。持",
    "X64n1263_004:0520a09": "以中道。務合人心。以悟為則。所以素風凌然。逮今未",
    "X64n1263_004:0520a10": "泯。若約衲僧門下。言前薦得。屈我宗風。句下分明。沈",
    "X64n1263_004:0520a11": "埋佛祖。雖然如是。行到水窮處。坐看雲起時。由是緇",
    "X64n1263_004:0520a12": "素喜所未聞。歸者如市(語錄異此)。",
    "X64n1263_004:0520a13": "凌然超越也。",
    "X64n1263_004:0520a14": "或菴既領住持。士庶翕然來歸。衲子傳至虎丘。瞎堂",
    "X64n1263_004:0520a15": "曰。遮個山蠻杜抝子。放拍盲禪。治你那一隊野狐精。",
    "X64n1263_004:0520a16": "或菴聞之。以偈答曰。山蠻杜抝得能憎。領眾匡徒似",
    "X64n1263_004:0520a17": "不曾。越格倒拈苕菷柄。拍盲禪治野狐僧。瞠堂笑而",
    "X64n1263_004:0520a18": "已(記聞)。",
    "X64n1263_004:0520a19": "翕如鳥之聚也。",
    "X64n1263_004:0520a20": "杜抝不依軌轍曰杜。不順人情曰抝。",
    "X64n1263_004:0520a21": "拍拊也。自不能行。拍人肩而行之。",
    "X64n1263_004:0520a22": "隊羣也。匡正也。",
    "X64n1263_004:0520a23": "或菴謂侍郎曾公逮曰。學道之要。如衡石之定物。持",
    "X64n1263_004:0520a24": "其平而已。偏重可乎。推前近後。其偏一也。明此可學",
    "X64n1263_004:0520b01": "道矣(見曾公書)。",
    "X64n1263_004:0520b02": "或菴曰。道德乃叢林之本。衲子乃道德之本。住持人",
    "X64n1263_004:0520b03": "棄厭衲子。是忘道德也。道德既忘。將何以修教化。整",
    "X64n1263_004:0520b04": "叢林誘來學。古人體本以正末。憂道德之不行。不憂",
    "X64n1263_004:0520b05": "叢林之失所。故曰。叢林保於衲子。衲子保於道德。住",
    "X64n1263_004:0520b06": "持無道德。則叢林廢矣(見簡堂書)。",
    "X64n1263_004:0520b07": "或菴曰。夫為善知識。要在知賢。不在自賢。故傷賢者",
    "X64n1263_004:0520b08": "愚。蔽賢者暗。嫉賢者短。得一身之榮。不如得一世之",
    "X64n1263_004:0520b09": "名。得一世之名。不如得一賢衲子。使後學有師。叢林",
    "X64n1263_004:0520b10": "有主也(與圖極書)。",
    "X64n1263_004:0520b11": "一賢衲子如國得一賢臣。則興國治邦。法門得",
    "X64n1263_004:0520b12": "一賢衲子。則叢林永賴。",
    "X64n1263_004:0520b13": "或菴遷焦山之三載。寔淳熈六年八月四日也。先示",
    "X64n1263_004:0520b14": "微恙。即手書并硯一隻。別郡守侍郎曾公。逮至中夜",
    "X64n1263_004:0520b15": "化去。公以偈悼之曰。翩翩隻履逐西風。一物渾無布",
    "X64n1263_004:0520b16": "袋中。留下陶泓將底用。老夫無筆判虗空(行狀)。",
    "X64n1263_004:0520b17": "悼挽也。哀而至痛。",
    "X64n1263_004:0520b18": "陶泓泓。寶泓。石泓。涵星泓。皆硯之別名也。",
    "X64n1263_004:0520b19": "底何也。",
    "X64n1263_004:0520b20": "無筆老師一段光明。猶若虗空。無筆可判也。",
    "X64n1263_004:0520b21": "瞎堂遠和尚謂或菴曰。人之才器。自有大小。誠不可",
    "X64n1263_004:0520b22": "教。故楮小者不可懷大。綆短者不可汲深。鴟鵂夜撮",
    "X64n1263_004:0520b23": "蚤。察秋毫。晝出瞋目之不見丘山。葢分定也。昔靜南",
    "X64n1263_004:0520b24": "堂傳東山之道。頴悟幽奧。深切著明。逮應世住持。所",
    "X64n1263_004:0520c01": "至不振。圓悟先師歸蜀。同範和尚訪之大隨。見靜率",
    "X64n1263_004:0520c02": "略。凡百弛廢。先師終不問。回至中路。範曰。靜與公為",
    "X64n1263_004:0520c03": "同參道友。無一言啟迪之。何也。先師曰。應世臨眾。要",
    "X64n1263_004:0520c04": "在法令為先。法令之行。在其智能。能與不能。以其素",
    "X64n1263_004:0520c05": "分。豈可教也。範頷之(虎丘記聞)。",
    "X64n1263_004:0520c06": "楮楮皮。蔡倫將此而作紙也。",
    "X64n1263_004:0520c07": "綆音梗。取水之繩。訓言。楮小不可懷大。綆短不",
    "X64n1263_004:0520c08": "可汲深。此二句出莊子至樂篇。言其才小不堪大",
    "X64n1263_004:0520c09": "用也。",
    "X64n1263_004:0520c10": "鴟鵂亦名鵂鶹。怪鳥也。鳴之則雨。晝則無所見",
    "X64n1263_004:0520c11": "夜則目明也。此出莊子秋水篇。言人見小而不能",
    "X64n1263_004:0520c12": "見大也。",
    "X64n1263_004:0520c13": "靜南堂彭州大隨南堂元靜禪師。閬州玉山。大",
    "X64n1263_004:0520c14": "儒趙約仲之子。嗣五祖演禪師。",
    "X64n1263_004:0520c15": "頴鋒利也。",
    "X64n1263_004:0520c16": "瞎堂曰。學道之士。要先正其心。然後可以正己正物",
    "X64n1263_004:0520c17": "其心既正。則萬物定矣。未聞心治而身亂者。佛祖之",
    "X64n1263_004:0520c18": "教。由內及外。自近至遠。聲色惑於外。四肢之疾也。妄",
    "X64n1263_004:0520c19": "情發於內。心腹之疾也。夫見心正而不能治物。身正",
    "X64n1263_004:0520c20": "而不能化人。葢一心為根本。萬物為枝葉。根本壯實。",
    "X64n1263_004:0520c21": "枝葉榮茂。根本枯悴。枝葉夭折。善學道者。先治內以",
    "X64n1263_004:0520c22": "敵外。不貪外以害內。故導物要在清心。正人固先正",
    "X64n1263_004:0520c23": "己。心正己立。而萬物不從化者。未之有也(與顏侍郎書)。",
    "X64n1263_004:0520c24": "簡堂機和尚住番陽筦山。僅二十載。羮藜飯黍。若絕",
    "X64n1263_004:0521a01": "意於榮達。甞下山聞路旁哀泣聲。簡堂惻然。逮詢之。",
    "X64n1263_004:0521a02": "一家寒疾。僅亡兩口。貧無斂具。特就市貸棺塟之。鄉",
    "X64n1263_004:0521a03": "人感歎不已。侍郎李公(椿年)謂士大夫曰。吾鄉機老。有",
    "X64n1263_004:0521a04": "道衲子也。加以慈惠及物。筦山安能久處乎。會樞密",
    "X64n1263_004:0521a05": "汪(明遠)宣撫諸路。達於九江郡守林公。(叔達)虗圓通法席",
    "X64n1263_004:0521a06": "迎之。簡堂聞命乃曰。吾道之行矣。即欣然曳杖而來。",
    "X64n1263_004:0521a07": "登座說法曰。圓通不開生藥鋪。單單只賣死貓頭。不",
    "X64n1263_004:0521a08": "知那個無思算。喫著通身冷汗流。緇素驚異。法席因",
    "X64n1263_004:0521a09": "茲大振(懶菴集)。",
    "X64n1263_004:0521a10": "番音婆。即饒州鄱陽縣也。番。與鄱同。",
    "X64n1263_004:0521a11": "筦音管。樂器。藜藜藿。似蒿而可食。",
    "X64n1263_004:0521a12": "斂具即棺槨也。貸音代。賖借也。",
    "X64n1263_004:0521a13": "樞密即今都察院官之稱。",
    "X64n1263_004:0521a14": "宣撫即巡按也。",
    "X64n1263_004:0521a15": "路昔謂之路。今名之府。",
    "X64n1263_004:0521a16": "死貓頭明向上事也。此物本是腥臭之物。若有",
    "X64n1263_004:0521a17": "具眼衲僧。直下承當。一口吞之。則佛祖之病悉除。",
    "X64n1263_004:0521a18": "通身輕快。舉僧問曹山。世間何物最貴。山云。死貓",
    "X64n1263_004:0521a19": "頭為貴。丹霞頌云。腥臊紅爛不堪聞。動處輕輕血",
    "X64n1263_004:0521a20": "汙身。何事杳無人著價。為伊不是。世間珍。喻向上",
    "X64n1263_004:0521a21": "事。",
    "X64n1263_004:0521a22": "簡堂曰。古者修身治心。則與人共其道。興事立業。則",
    "X64n1263_004:0521a23": "與人共其功。道成功著。則與人共其名。所以道無不",
    "X64n1263_004:0521a24": "明。功無不成。名無不榮。今人則不然。專己之道。惟恐",
    "X64n1263_004:0521b01": "人之勝於己。又不能從善務義以自廣也。專己之功。",
    "X64n1263_004:0521b02": "不欲他人有之。又不能任賢與能以自大也。是故道",
    "X64n1263_004:0521b03": "不免於蔽。功不免於損。名不免於辱。此古今學者之",
    "X64n1263_004:0521b04": "大分也。",
    "X64n1263_004:0521b05": "簡堂曰。學道猶如種樹。方榮而伐之。可以給樵薪。將",
    "X64n1263_004:0521b06": "盛而伐之。可以作榱桷。稍壯而伐之。可以充楹枋。老",
    "X64n1263_004:0521b07": "大而伐之。可以為梁棟。得非取功遠而其利大乎。所",
    "X64n1263_004:0521b08": "以古之人。惟其道固大而不狹。其志遠奧而不近。其",
    "X64n1263_004:0521b09": "言崇高而不卑。雖適時齟齬。窮於饑寒。殆亡丘壑。以",
    "X64n1263_004:0521b10": "其遺風餘烈。亘百千年。後人猶以為法而傳之。鄉使",
    "X64n1263_004:0521b11": "狹道苟容。邇志求合。卑言事勢。其利止榮於一身。安",
    "X64n1263_004:0521b12": "有餘澤溥及於後世哉(與李侍郎二書)。",
    "X64n1263_004:0521b13": "榱桷即椽也。楹枋上柱。下丕木也。",
    "X64n1263_004:0521b14": "梁棟脊木曰棟。負棟曰梁。",
    "X64n1263_004:0521b15": "齟齬上咀。下語。不相當也。又坎坷也。",
    "X64n1263_004:0521b16": "溥音普。廣也。",
    "X64n1263_004:0521b17": "簡堂。淳熈五年四月。自天台景星巖。再赴隱靜。給事",
    "X64n1263_004:0521b18": "吳公(芾)佚老于休休堂。和淵明詩十三篇送行。其一",
    "X64n1263_004:0521b19": "曰。我自歸林下。已與世相疎。賴有善知識。時能過我",
    "X64n1263_004:0521b20": "廬。伴我說道話。愛我讀佛書。既為巖上去。我亦為膏",
    "X64n1263_004:0521b21": "車。便欲展我鉢。隨師同飯蔬。脫此塵俗累。長與巖石",
    "X64n1263_004:0521b22": "居。此巖固高矣。卓出山海圖。若比吾師高。此巖還不",
    "X64n1263_004:0521b23": "如。(二)我生山窟裏。四面是孱顏。有巖號景星。欲到知",
    "X64n1263_004:0521b24": "幾年。今始信奇絕。一覽小眾山。更得師為主。二妙未",
    "X64n1263_004:0521c01": "易言。(三)我家湖山上。觸目是林丘。若比茲山秀。培塿",
    "X64n1263_004:0521c02": "固難儔。雲山千里見。泉石四時流。我今纔一到。已勝",
    "X64n1263_004:0521c03": "五湖遊。(四)我年七十五。木末挂殘陽。縱使身未逝。亦",
    "X64n1263_004:0521c04": "能豈久長。尚冀林間住。與師共末光。孤雲俄暫出。遠",
    "X64n1263_004:0521c05": "近駭蒼黃。(五)愛山端有素。拘俗亦可憐。昨守當塗郡。",
    "X64n1263_004:0521c06": "不識隱靜山。羨師來又去。媿我復何言。尚期無久住。",
    "X64n1263_004:0521c07": "歸送我殘年。(六)師心如死灰。形亦如槁木。胡為衲子",
    "X64n1263_004:0521c08": "歸。似響答空谷。顧我塵垢身。正待醍醐浴。更願張佛",
    "X64n1263_004:0521c09": "燈。為我代明燭。(七)扶疎巖上樹。入夏總成陰。幾年荊",
    "X64n1263_004:0521c10": "棘地。一旦成叢林。我方與衲子。共聽海潮音。人生多",
    "X64n1263_004:0521c11": "聚散。離別忽驚心。(八)我與師來往。歲月雖未長。相看",
    "X64n1263_004:0521c12": "成二老。風流亦異常。師宴坐巖上。我方為聚糧。倘師",
    "X64n1263_004:0521c13": "能早歸。此樂猶未央。(九)紛紛學禪者。腰包競奔走。纔",
    "X64n1263_004:0521c14": "能說葛藤。癡意便自負。求其道德尊。如師葢希有。願",
    "X64n1263_004:0521c15": "傳上乘人。永光臨濟後。(十)吾邑多緇徒。浩浩若雲海。",
    "X64n1263_004:0521c16": "大機久已亡。賴有小機在。仍更與一岑。純全兩無悔。",
    "X64n1263_004:0521c17": "堂堂二老禪。海內共期待。(十一)古無住持事。但只傳法",
    "X64n1263_004:0521c18": "旨。有能悟色空。便可超生死。庸僧昧本來。豈識西歸",
    "X64n1263_004:0521c19": "履。買帖坐禪床。佛法將何恃。(十二)僧中有高僧。士亦有",
    "X64n1263_004:0521c20": "高士。我雖不為高。心麤能知止。師是個中人。特患不",
    "X64n1263_004:0521c21": "為爾。何幸我與師。俱是鄰家子。(十三)師本窮和尚。我亦",
    "X64n1263_004:0521c22": "窮秀才。忍窮心已徹。老肯不歸來。今師雖暫別。泉石",
    "X64n1263_004:0521c23": "莫相猜。應緣聊復我。師豈有心哉(景星石刻)。",
    "X64n1263_004:0521c24": "芾音肺。",
    "X64n1263_004:0522a01": "膏潤也。以脂膏運車也。",
    "X64n1263_004:0522a02": "孱音巉。重巖孤峻之貌。",
    "X64n1263_004:0522a03": "培塿土阜之山。",
    "X64n1263_004:0522a04": "木末日在木之稍。不久而沒。如人老年。不久而",
    "X64n1263_004:0522a05": "亡也。",
    "X64n1263_004:0522a06": "蒼黃驚見失措之貌。蜀南常雨。日出則犬吠。南",
    "X64n1263_004:0522a07": "越數州犬皆蒼黃。下雪則犬噬狂走。至無雪方至。",
    "X64n1263_004:0522a08": "空谷師以無心而應物也。",
    "X64n1263_004:0522a09": "央盡也。負恃也。",
    "X64n1263_004:0522a10": "大機杭州天寧寺。重機明真禪師。台州人。嗣玄",
    "X64n1263_004:0522a11": "沙師備禪師。",
    "X64n1263_004:0522a12": "小機即簡堂行機禪師。",
    "X64n1263_004:0522a13": "一岑即圓極岑禪師。",
    "X64n1263_004:0522a14": "庸僧戚戚於衣食。念念於名利。生不知來。死不",
    "X64n1263_004:0522a15": "知去。尋常粥飯之流也。",
    "X64n1263_004:0522a16": "西歸履達磨御塟熊耳。魏武帝使宋雲使西域",
    "X64n1263_004:0522a17": "而回。至葱嶺遇師手携隻履。雲乃問何往。師曰。西",
    "X64n1263_004:0522a18": "天去也。雲歸告帝。帝令起壙。唯空龕隻履在耳。",
    "X64n1263_004:0522a19": "買帖將書買院。作住持之說也。又買求權貴。討",
    "X64n1263_004:0522a20": "帖坐禪也。",
    "X64n1263_004:0522a21": "恃賴也。言既無好僧。佛法恃賴何人而興也。",
    "X64n1263_004:0522a22": "高僧行解雙應。不入世流。",
    "X64n1263_004:0522a23": "給事吳公謂簡堂曰。古人灰心泯智。于千巖萬壑之",
    "X64n1263_004:0522a24": "間。澗飲木食。若絕意於功名。而一旦奉紫泥之詔。韜",
    "X64n1263_004:0522b01": "光匿迹於負舂賤役之下。初無念於榮達。而卒當傳",
    "X64n1263_004:0522b02": "燈之列。故得之於無心。則其道大。其德宏。計之於有",
    "X64n1263_004:0522b03": "求。則其名卑。其志狹。惟師度量凝遠。繼踵古人。乃能",
    "X64n1263_004:0522b04": "棲遲於筦山一十七年。遂成叢林良器。今之衲子。內",
    "X64n1263_004:0522b05": "無所守。外逐紛華。少遠謀。無大體。故不能扶助宗教。",
    "X64n1263_004:0522b06": "所以以不逮師遠矣(高侍者記聞)。",
    "X64n1263_004:0522b07": "紫泥天子六璽。皆以武都紫泥。以封函匣。使鬼",
    "X64n1263_004:0522b08": "神不敢視也。武都。即今階州。其山水皆亦泥。為印",
    "X64n1263_004:0522b09": "色至赤也。",
    "X64n1263_004:0522b10": "卒終也。",
    "X64n1263_004:0522b11": "簡堂曰。夫人常情。罕能無惑。大抵蔽於所信。阻於所",
    "X64n1263_004:0522b12": "疑。忽於所輕。溺於所愛。信既偏。則聽言不考其實。遂",
    "X64n1263_004:0522b13": "有過當之言。疑既甚。則雖實而不聽其言。遂有失實",
    "X64n1263_004:0522b14": "之聽。輕其人。則遺其可重之事。愛其事。則存其可棄",
    "X64n1263_004:0522b15": "之人。斯皆苟縱私懷。不稽道理。遂忘佛祖之道。失叢",
    "X64n1263_004:0522b16": "林之心。故常情之所輕。乃聖賢之所重。古德云。謀遠",
    "X64n1263_004:0522b17": "者先驗其近。務大者必謹於微。將在博采而審用其",
    "X64n1263_004:0522b18": "中。固不在慕高而好異也(與吳給事書)。",
    "X64n1263_004:0522b19": "信疑輕愛遮蔽不明。在所信之偏。阻隔不通。在",
    "X64n1263_004:0522b20": "所疑之甚。忽亡其事。在所輕之過。溺任其人。在所",
    "X64n1263_004:0522b21": "愛其事也。",
    "X64n1263_004:0522b22": "博採廣覽兼聽之謂。",
    "X64n1263_004:0522b23": "高異捨近趣遠曰慕高。厭常悅怪曰好異也。",
    "X64n1263_004:0522b24": "簡堂清明坦夷。慈惠及物。衲子稍有詿誤。蔽護保惜。",
    "X64n1263_004:0522c01": "以成其德。甞言人誰無過。在改之為美。住鄱陽筦山",
    "X64n1263_004:0522c02": "日。適值隆冬。雨雪連作。饘粥不繼。師如不聞見。故有",
    "X64n1263_004:0522c03": "頌曰。地爐無火客囊空。雪似楊花落歲窮。衲被蒙頭",
    "X64n1263_004:0522c04": "燒榾柮。不知身在寂寥中。平生以道自適。不急于榮",
    "X64n1263_004:0522c05": "名。赴廬山圓通請日。拄杖草屨而已。見者色莊意解。",
    "X64n1263_004:0522c06": "九江郡守林公叔達目之曰。此佛法中津梁也。由是",
    "X64n1263_004:0522c07": "名重四方。其去就真得前輩體格。歿之日。雖走使致",
    "X64n1263_004:0522c08": "力。為之涕下。",
    "X64n1263_004:0522c09": "清明廉而不淈曰清。善知賢否曰明。",
    "X64n1263_004:0522c10": "詿怪卦二音。過差。",
    "X64n1263_004:0522c11": "饘音占。厚曰饘。薄曰粥。",
    "X64n1263_004:0522c12": "榾拙樹無枝葉。又短木也。",
    "X64n1263_004:0522c13": "自適下音失。自樂也。",
    "X64n1263_004:0522c14": "侍郎張公孝祥。致書謂楓橋演長老曰。從上諸祖無",
    "X64n1263_004:0522c15": "住持事。開門受徒。迫不得已。像法衰替。乃至有實封",
    "X64n1263_004:0522c16": "投狀買院之說。如鄉來楓橋紛紛皆是物也。公之出",
    "X64n1263_004:0522c17": "處。人具知之。啐啄同時。元不著力。有緣即住。緣盡便",
    "X64n1263_004:0522c18": "行。若稗販之輩。欲要此地造地獄業。不若兩手分付",
    "X64n1263_004:0522c19": "為佳耳(寒山寺石刻)。",
    "X64n1263_004:0522c20": "楓橋蘇州寒山寺前楓橋也。",
    "X64n1263_004:0522c21": "紛紛多亂而無取之貌。皆商賈之事。",
    "X64n1263_004:0522c22": "啐啄如雞抱卵。小雞欲出。以嘴吮聲曰啐。母雞",
    "X64n1263_004:0522c23": "憶出以嘴嚙之曰啄。作家機緣相投。見機而解。亦",
    "X64n1263_004:0522c24": "猶是矣。",
    "X64n1263_004:0523a01": "稗販上音敗。草也。似稻而非稻。俗謂良田中",
    "X64n1263_004:0523a02": "稗。松林中荊棘也。販者賤買貴賣也。稗。或作禆。附",
    "X64n1263_004:0523a03": "也。楞嚴經云。禆販如來也。雖禆附我教之中。以佛",
    "X64n1263_004:0523a04": "法貪販利養也。",
    "X64n1263_004:0523a05": "慈受深和尚謂徑山訥和尚曰。二三十年來。禪門蕭",
    "X64n1263_004:0523a06": "索。殆不堪看。諸方長老奔南走北。不知其數。分煙散",
    "X64n1263_004:0523a07": "眾。滿目皆是。惟師兄神情不動。坐享安逸。豈可與碌",
    "X64n1263_004:0523a08": "碌者同日而語也。欽歎欽歎。此段因緣。自非道充德",
    "X64n1263_004:0523a09": "實。行解相應。豈多得也。更冀勉力誘引後昆。使曹源",
    "X64n1263_004:0523a10": "涸而復漲。覺樹凋而再春。實區區下懷之望也(筆帖)。",
    "X64n1263_004:0523a11": "慈受深東京慧林慈受懷深禪師。夏氏子。嗣長",
    "X64n1263_004:0523a12": "蘆崇信禪師。",
    "X64n1263_004:0523a13": "徑山訥臨安府徑山妙空智訥禪師。嗣長蘆信",
    "X64n1263_004:0523a14": "禪師。",
    "X64n1263_004:0523a15": "殆甚也。碌碌庸常。多石之貌。",
    "X64n1263_004:0523a16": "行解泯解而修曰行。心明朗徹曰解。",
    "X64n1263_004:0523a17": "涸水乾也。區區卑屈也。自謙也。",
    "X64n1263_004:0523a18": "靈芝照和尚曰。讒與謗。同邪異邪。曰。讒必假謗而成。",
    "X64n1263_004:0523a19": "葢有謗而不讒者。未見讒而不謗者也。夫讒之生也。",
    "X64n1263_004:0523a20": "其始因於憎嫉。而終成於輕信。為之者。謟佞小人也。",
    "X64n1263_004:0523a21": "古之人有輸忠以輔君者。盡孝以事親者。抱義以結",
    "X64n1263_004:0523a22": "友者。雖君臣之相得。父子之相愛。明友之相親。一日",
    "X64n1263_004:0523a23": "為人所讒。則反目攘臂。擯逐離間。至於相視如宼讐。",
    "X64n1263_004:0523a24": "雖在古聖賢。所不能免也。然有初不能辯。久而後明",
    "X64n1263_004:0523b01": "者。有生而不能辯。死而後明者。有至死不能辯。終古",
    "X64n1263_004:0523b02": "不能明者。不可勝數矣。子游曰。事君數斯辱矣。明友",
    "X64n1263_004:0523b03": "數斯疏矣。此所以戒人遠讒也。嗚呼讒與謗不可不",
    "X64n1263_004:0523b04": "察也。且經史載之不為不明。學者覧之。莫不知其非。",
    "X64n1263_004:0523b05": "往往自身陷於讒口。噎鬱至死不能自明者。是必怒",
    "X64n1263_004:0523b06": "受讒者之不察。為讒者之謟佞也。至有羣小至其前。",
    "X64n1263_004:0523b07": "復讒於它人。則又聽之以為然。是可謂聰明乎。葢善",
    "X64n1263_004:0523b08": "為讒者。巧便鬬構。迎合蒙蔽。使其瞢然。如為鬼所魅",
    "X64n1263_004:0523b09": "至有終身不能察者。孔子曰。浸潤之譖。膚受之愬。言",
    "X64n1263_004:0523b10": "其浸潤之來不使人預覺。雖曾參至孝。母必疑其殺",
    "X64n1263_004:0523b11": "人。市非林藪。人必疑其有虎。間有不行焉者。則謂之",
    "X64n1263_004:0523b12": "明遠君子矣。予以愚拙疎懶。不喜謟附妄悅於人。遂",
    "X64n1263_004:0523b13": "多為人所讒謗。予聞之竊自省曰。彼言果是歟。吾當",
    "X64n1263_004:0523b14": "改過。彼則我師也。彼言果非歟。彼亦徒為耳。焉能凂",
    "X64n1263_004:0523b15": "我哉。於是耳雖聞之。而口未甞辯。士君子察不察。在",
    "X64n1263_004:0523b16": "彼才識明不明耳。吾孰能申其枉直。求知於人哉。然",
    "X64n1263_004:0523b17": "且不知久而後明邪。後世而後明邪。終古不明邪。文",
    "X64n1263_004:0523b18": "中子曰。何以息謗。曰無辯。吾當事斯語矣(芝園集)。",
    "X64n1263_004:0523b19": "靈芝照杭州靈芝寺元照禪師。字湛然。餘姚唐",
    "X64n1263_004:0523b20": "氏子。嗣未詳。",
    "X64n1263_004:0523b21": "讒謗佞言深切。譖害賢良曰讒。未至深切。但言",
    "X64n1263_004:0523b22": "人惡曰謗。",
    "X64n1263_004:0523b23": "反目怒目相視也。易云夫妻反目。",
    "X64n1263_004:0523b24": "攘臂宣袂出臂也。孟子云。馮婦攘臂下車。",
    "X64n1263_004:0523c01": "宼讐上敵暴也。下冤仇也。孟子云。君之視臣如",
    "X64n1263_004:0523c02": "草芥。則臣視君如宼讐。",
    "X64n1263_004:0523c03": "子游下子游。孔子弟子。姓言。名偃。字子游。註云。",
    "X64n1263_004:0523c04": "數。頻凟也。事君苟諫之。不行則去之可也。若諫之",
    "X64n1263_004:0523c05": "頻凟。則聽者厭。輕者去其爵。重則傷其身。是求榮",
    "X64n1263_004:0523c06": "於君。而反取其辱也。導友不納。則止之可也。若導",
    "X64n1263_004:0523c07": "之頻凟。令聽者厭。乃至口然而心不然。言和而意",
    "X64n1263_004:0523c08": "不和。一言不和。怒氣相加。是則求親而反疎也。",
    "X64n1263_004:0523c09": "噎鬱上。氣不通也。下。氣變色也。",
    "X64n1263_004:0523c10": "鬬搆權巧方便。令人暗結冤讐。如兩將相敵。兵",
    "X64n1263_004:0523c11": "仗在後。相鬪之形。故曰鬪搆也。",
    "X64n1263_004:0523c12": "孔子姓孔。名丘。字仲尼。周靈王庚戌二十一年。",
    "X64n1263_004:0523c13": "十一月初四日。生於魯國兖州鄒邑。平鄉晉昌里。",
    "X64n1263_004:0523c14": "父叔梁紇。母顏氏。至唐玄宗。諡號曰文宣。",
    "X64n1263_004:0523c15": "譖愬子張問明。子曰。浸潤之譖。膚受之愬。不行",
    "X64n1263_004:0523c16": "焉。可謂明矣。註曰。浸潤者。如水浸灌。滋潤漸漬而",
    "X64n1263_004:0523c17": "不驟也。譖者。毀人之行也。言毀人之行。漸漬而不",
    "X64n1263_004:0523c18": "驟。則聽者不覺其入。而信之深矣。膚受。謂肌膚所",
    "X64n1263_004:0523c19": "受。利害切身。愬。與訴同。愬者。愬己之冤也。言愬冤",
    "X64n1263_004:0523c20": "急迫而切。則聽者不及致詳而發之暴矣。二者難",
    "X64n1263_004:0523c21": "察。能察之。則可見其心之明。照之遠。不蔽於近也。",
    "X64n1263_004:0523c22": "曾參姓曾。名參。字子輿。孔子弟子。武城人。至孝",
    "X64n1263_004:0523c23": "孔子因之作孝經。秦之甘茂曰。魯人與曾參同名",
    "X64n1263_004:0523c24": "者殺人。人告其母。母曰。吾子不殺人。織機自若。少",
    "X64n1263_004:0524a01": "頃人又告曾參殺人。母又自若。又一人告之。其母",
    "X64n1263_004:0524a02": "投杼下機。踰墻而走。臣賢不及曾參。王信臣又不",
    "X64n1263_004:0524a03": "及其母。疑臣者不特三人。臣恐大王投杼矣。秦武",
    "X64n1263_004:0524a04": "王任使甘茂伐韓。韓侵宜陽之言。",
    "X64n1263_004:0524a05": "市有虎韓子曰。龐共太子。質於邯鄲。謂魏王曰。",
    "X64n1263_004:0524a06": "今有一人。言市中有虎。大王曰否。又一人言信乎。",
    "X64n1263_004:0524a07": "王曰否。三人言有虎。王信乎。王曰。寡人信之矣。龐",
    "X64n1263_004:0524a08": "共曰。市無虎明矣。三人言。城市有虎。王既信矣。而",
    "X64n1263_004:0524a09": "說佞之言。慎勿輕信。願王察之。王大悅。",
    "X64n1263_004:0524a10": "凂音每。染汙也。申呈也。明也。",
    "X64n1263_004:0524a11": "文中子姓王。名通。字仲淹。洛陽龍門人。沒後。門",
    "X64n1263_004:0524a12": "人諡為文中子。隋煬帝時人。西遊長安。見帝於太",
    "X64n1263_004:0524a13": "極殿。奏太平十二策。遵王道。推霸略。稽古驗今。帝",
    "X64n1263_004:0524a14": "大悅曰。得生幾晚。下其議於公卿。不允。文中子知",
    "X64n1263_004:0524a15": "謀之不用。作東征歌而歸。讀詩書。正禮樂。修六經。",
    "X64n1263_004:0524a16": "贊易道。九年六經大備。門人自遠而至者。河南董",
    "X64n1263_004:0524a17": "常。太山姚義。京兆杜如晦。趙郡李靖。南陽陳元。河",
    "X64n1263_004:0524a18": "東薛守。中山賈瓊。太原王珪。清河房玄齡。鉅鹿魏",
    "X64n1263_004:0524a19": "徵。頴川陳叔達。咸稱為師。面南而受王佐之道。及",
    "X64n1263_004:0524a20": "餘往來。受道千餘人。賈瓊問曰。何以息謗。文中子",
    "X64n1263_004:0524a21": "曰。無辯。問如何止怨。曰無爭。乃云。聞謗而怒者。讒",
    "X64n1263_004:0524a22": "之囮。見譽而喜者。佞之媒。絕囮去媒。讒佞遠矣。囮。",
    "X64n1263_004:0524a23": "音由。鳥之媒也。",
    "X64n1263_004:0524a24": "事承也。習也。",
    "X64n1263_004:0524b01": "懶菴樞和尚曰。學道人當以悟為期。求真善知識決",
    "X64n1263_004:0524b02": "擇之。絲頭情見不盡。即是生死根本。情見盡處。須究",
    "X64n1263_004:0524b03": "其盡之所以。如人常在家。愁什麼家中事不辦。溈山",
    "X64n1263_004:0524b04": "云。今時人雖從緣得一念頓悟自理。猶有無始習氣",
    "X64n1263_004:0524b05": "未能頓盡。須教渠淨除現業流識。即是修也。不是別",
    "X64n1263_004:0524b06": "有行門。令渠趣向。溈山古佛。故能發此語。如或不然。",
    "X64n1263_004:0524b07": "眼光落地時。未免手脚忙亂。依舊如落湯螃蠏也。",
    "X64n1263_004:0524b08": "懶菴樞臨安府靈隱寺。懶菴道樞禪師。嗣道場",
    "X64n1263_004:0524b09": "居惠禪師。",
    "X64n1263_004:0524b10": "渠他也。",
    "X64n1263_004:0524b11": "懶菴曰。律中云。僧物有四種。一者常住常住。二者十",
    "X64n1263_004:0524b12": "方常住。三者現前常住。四者十方現前常住。且常住",
    "X64n1263_004:0524b13": "之物。不可絲毫有犯。其罪非輕。先聖後聖。非不丁寧。",
    "X64n1263_004:0524b14": "往往聞者。未必能信。信者未必能行。山僧或出或處。",
    "X64n1263_004:0524b15": "未甞不以此切切介意。猶恐有所未至。因述偈以自",
    "X64n1263_004:0524b16": "警云。十方僧物重如山。萬劫千生豈易還。金口共譚",
    "X64n1263_004:0524b17": "曾未信。他年爭免鐵城關。人身難得好思量。頭角生",
    "X64n1263_004:0524b18": "時歲月長。堪笑貪他一粒米。等閒失却半年糧。",
    "X64n1263_004:0524b19": "四種常住鈔云。僧物有四種。一者常住常住。謂",
    "X64n1263_004:0524b20": "眾僧舍宅什物。樹木田園僕畜。米麥等物。以體局",
    "X64n1263_004:0524b21": "當處。不通餘界。但得受用。不許分賣。故重云常住",
    "X64n1263_004:0524b22": "常住。二者十方常住。謂寺中供僧成熟之飲食等",
    "X64n1263_004:0524b23": "物。體具十方。非局本處。善現律云。不打鐘食。犯偷",
    "X64n1263_004:0524b24": "盜罪。今諸寺居同食。食既成熟。乃打鐘皷。葢明十",
    "X64n1263_004:0524c01": "方僧俱有分故也。三者現前常住者。此有二種。謂",
    "X64n1263_004:0524c02": "一物現前。二僧眾現前。但此物。惟施此處現前僧",
    "X64n1263_004:0524c03": "眾故也。四者十方現前常住。謂亡僧之物。施輕體",
    "X64n1263_004:0524c04": "同十方。唯本處現在僧得分故。毗婆沙論云。盜亡",
    "X64n1263_004:0524c05": "僧物。則於誰處得根本罪。答。已作羯磨者。於羯磨",
    "X64n1263_004:0524c06": "眾處得。若未作羯磨者。普於一切善諸說法眾得。",
    "X64n1263_004:0524c07": "今詳分亡僧物。十方來僧在羯磨數前即得。羯磨",
    "X64n1263_004:0524c08": "後來不得也。",
    "X64n1263_004:0524c09": "懶菴曰。涅槃經云。若人聞說大涅槃。一句一字。不作",
    "X64n1263_004:0524c10": "字。相不作句相。不作聞相。不作佛相。不作說相。如是",
    "X64n1263_004:0524c11": "義者。名無相相。達磨大師航海而來。不立文字者。葢",
    "X64n1263_004:0524c12": "明無相之旨。非達磨自出新意。別立門戶。近世學者。",
    "X64n1263_004:0524c13": "不悟斯旨。意謂禪宗別是一種法門。以禪為宗者非",
    "X64n1263_004:0524c14": "其教。以教為宗者非其禪。遂成兩家之說。互相詆呰。",
    "X64n1263_004:0524c15": "譊譊不能自已。噫所聞淺陋。一至於此非。愚即狂。甚",
    "X64n1263_004:0524c16": "可歎息也(心地法門)。",
    "X64n1263_004:0524c17": "涅槃梵語涅槃。此云滅度。謂除煩惱。度過生死",
    "X64n1263_004:0524c18": "故也。又涅而不生。槃而不滅。不生不滅。故名涅槃。",
    "X64n1263_004:0524c19": "不作下字相。文字空也。句相。語言性空也。聞相。",
    "X64n1263_004:0524c20": "能聞性空也。佛相。能說法人空也。說相。所說之法",
    "X64n1263_004:0524c21": "空也。",
    "X64n1263_004:0524c22": "航渡人之舟也。譊音嬈。喧爭也。",
    "X64n1263_004:0524c23": "噫恨嘆之辭。",
    "X64n1263_004:0524c24": "按此書有三百篇。所載者皆諸老嘉言善行。使後",
    "X64n1263_004:0525a01": "學者依而行之。泯利慾之心。去人我之見。而造乎",
    "X64n1263_004:0525a02": "道德之域矣。猶恐溺跡名言。故取涅槃置於卷終。",
    "X64n1263_004:0525a03": "欲使拂拭名言。而明無相之旨也。",
    "X64n1263_004:0525a05": "禪林寶訓合註卷第四(終)",
    "X64n1263_004:0525a12": "音切",
    "X64n1263_004:0525a13": "穫胡郭切　惴之睡切　睽苦圭切",
    "X64n1263_004:0525a14": "　獪古邁切　澧力邸切　瞠丑庚切",
    "X64n1263_004:0525a15": "　鏌靡各切　鎁以遮切　磊力罪切",
    "X64n1263_004:0525a16": "　頥以之切　攫居縛切　趦七私切",
    "X64n1263_004:0525a17": "　趄七余切　囓五狡魚結二切　詖彼寄切",
    "X64n1263_004:0525a18": "　筦古短切　榱所龜切　桷古學切",
    "X64n1263_004:0525a19": "　齟才與切　齬牛莒切　塿力狗切",
    "X64n1263_004:0525a20": "　饘之延切　榾古忽切　拙當骨切",
    "X64n1263_004:0525a21": "　譖莊禁切　愬蘇故切　譊女交切"
}