{
    "T40n1813_006:0645b23": "梵網經菩薩戒本疏第六",
    "T40n1813_006:0645b25": "魏國西寺沙門法藏撰",
    "T40n1813_006:0645b26": "24 背正向邪戒背正向邪戒第二十四",
    "T40n1813_006:0645b27": "初制意者。本為受行大乘名為菩薩。今若捨",
    "T40n1813_006:0645b28": "此。何大士之有。別說亦三。一乖大行。二習異",
    "T40n1813_006:0645b29": "熏心。三障得菩提。為失既深。故須制也。",
    "T40n1813_006:0645c01": "次第者。前恃慢陵人。今背真向偽。又前即",
    "T40n1813_006:0645c02": "輕人。今則捨法故也。三釋名者。任己無知",
    "T40n1813_006:0645c03": "隨諸惡友捨大乘之珍寶。習邪小之瓦礫。戒",
    "T40n1813_006:0645c04": "防此失。故以為名。四具緣者三緣。一發背",
    "T40n1813_006:0645c05": "心。二捨大法。三習邪小。故犯也。五闕緣者。",
    "T40n1813_006:0645c06": "於三中隨闕一種悉重方便。又雙闕後二或",
    "T40n1813_006:0645c07": "雙闕初後皆輕方便。或雙闕初二或甚輕或無",
    "T40n1813_006:0645c08": "罪。並可知。六輕重者。三中各有暫有永。俱",
    "T40n1813_006:0645c09": "暫俱永。或綺互多少悉有輕重。並準釋可知。",
    "T40n1813_006:0645c10": "七通塞者。若為眾生暫學。若為成自廣智。",
    "T40n1813_006:0645c11": "若同事調彼皆不捨自行。悉應不犯。反上為",
    "T40n1813_006:0645c12": "犯。釋文者。文中有五。一學真正。二明背捨。",
    "T40n1813_006:0645c13": "三習邪小。四辨過失。五結成犯。初中言佛經",
    "T40n1813_006:0645c14": "等。有總舉應學之法。次別顯四種。一正法者",
    "T40n1813_006:0645c15": "是大乘教法。二正見者行法。三正性者理法。",
    "T40n1813_006:0645c16": "四正法身者果法。謂依教起行。行能證理。理",
    "T40n1813_006:0645c17": "圓果滿。又信果受教修行入理。又釋。初二是",
    "T40n1813_006:0645c18": "修生法。謂依止聞熏習法生無分別智正見。",
    "T40n1813_006:0645c19": "後二是本有法。謂正纏名正性。出纏名法身。",
    "T40n1813_006:0645c20": "此等並是菩薩所應修學也。二而不能下明",
    "T40n1813_006:0645c21": "背捨。以大乘法可珍從喻名寶。如捨七寶反",
    "T40n1813_006:0645c22": "取瓦礫也。三反學下明習邪小。中言反學者",
    "T40n1813_006:0645c23": "是倒學也。此倒學有八種。一邪見者。見是總",
    "T40n1813_006:0645c24": "句。謂惡見乖理故云邪也。二二乘者。十地論",
    "T40n1813_006:0645c25": "七種邪見中名異乘邪見。楞伽二十種外道中",
    "T40n1813_006:0645c26": "名小乘外道。此等並就執著乖大故立斯名。",
    "T40n1813_006:0645c27": "又十地論名正梵行求眾生。又法華云。汝等",
    "T40n1813_006:0645c28": "處行是菩薩道。此等就順趣大乘故非邪",
    "T40n1813_006:0645c29": "等。今據前義故呵不令學。三僧伽等論異說",
    "T40n1813_006:0646a01": "乖真故云外道。四世俗詩書習彼妨道。五阿",
    "T40n1813_006:0646a02": "毘曇此云對法。即小乘諸部諍論相違損害",
    "T40n1813_006:0646a03": "大乘。六小乘外道及以世典雜糅成論故云",
    "T40n1813_006:0646a04": "雜論。又如世中四違陀等論皆名雜論。七書",
    "T40n1813_006:0646a05": "者。謂耽學書點以失光儀。八記者。謂學算數",
    "T40n1813_006:0646a06": "記穀聚之多少等。此上類中若精神有餘隨",
    "T40n1813_006:0646a07": "分薄知。故理應無失。若性非聰悟而捨真習",
    "T40n1813_006:0646a08": "偽。理宜正犯。維摩云新學菩薩別。四是斷下",
    "T40n1813_006:0646a09": "顯三失。一斷佛性者此有二義。一由習邪法。",
    "T40n1813_006:0646a10": "令身中佛性闕緣故不得生於智等萬行。此則",
    "T40n1813_006:0646a11": "遮其功能故云斷也。二習此邪法。令於世間",
    "T40n1813_006:0646a12": "大乘不行。名斷佛種姓。經云。此大乘法流行",
    "T40n1813_006:0646a13": "名佛種不斷。二障道因緣者亦有二義。一於",
    "T40n1813_006:0646a14": "菩提道作障礙因緣。二障菩提道因。亦障彼",
    "T40n1813_006:0646a15": "緣令因緣俱闕。道無由生。三非行菩薩道者",
    "T40n1813_006:0646a16": "亦二義。一乖於菩薩所行之道。二結止所",
    "T40n1813_006:0646a17": "作。非是菩薩故云者也。五故作等結犯可知。",
    "T40n1813_006:0646a18": "25 為主失儀戒為主失儀戒第二十五",
    "T40n1813_006:0646a19": "初制意者。菩薩眾主理宜慈心攝撫眾善守",
    "T40n1813_006:0646a20": "德財。而為主乖儀。業道斯起。故須制也。別示",
    "T40n1813_006:0646a21": "違壞三聚。準釋可知。二次第者。前背正法。",
    "T40n1813_006:0646a22": "今損德財故也。三釋名者。從所防為因可",
    "T40n1813_006:0646a23": "知。四具緣者三緣。一身為眾生。二無慈護",
    "T40n1813_006:0646a24": "心。三令眾起諍及損三寶物。故成犯也。五闕",
    "T40n1813_006:0646a25": "緣者。闕初緣重方便。闕後二皆輕方便。此中",
    "T40n1813_006:0646a26": "據為主不護邊得輕垢罪。約處損財物皆犯",
    "T40n1813_006:0646a27": "夷罪。是故綱維知事非分費用三寶財物犯",
    "T40n1813_006:0646a28": "二戒也。六輕重者。主勢有強弱。慈護有堅",
    "T40n1813_006:0646a29": "軟。眾諍費財有多少。俱及綺互悉有輕重。準",
    "T40n1813_006:0646b01": "釋可知。七通塞者。若王等取。若強賊。若自",
    "T40n1813_006:0646b02": "重病。若眾極惡未能和得。並應不犯。反上皆",
    "T40n1813_006:0646b03": "犯。八釋文者。文中有三。一明為主。制其所",
    "T40n1813_006:0646b04": "作。三違制結犯。初中佛滅後者。以遺法住持",
    "T40n1813_006:0646b05": "要藉眾主故簡定時也。主義雖多略舉五種。",
    "T40n1813_006:0646b06": "一說法主者。謂慈悲撫眾。傳授無遺令法久",
    "T40n1813_006:0646b07": "住。二僧房主者。謂身住綱維。為眾當苦堅守",
    "T40n1813_006:0646b08": "護財物。三教化主者。謂導引檀越修治塔寺。",
    "T40n1813_006:0646b09": "善守彼財復不惱眾。四坐禪主者。謂善授止",
    "T40n1813_006:0646b10": "觀令伏煩惱。五行來主者。領眾遊方。令善攝",
    "T40n1813_006:0646b11": "諸根不毀禁戒。二應生下明制其所作。於中",
    "T40n1813_006:0646b12": "先制令和眾。謂制上五主。眾有違諍。應以慈",
    "T40n1813_006:0646b13": "心要令和穆。後制上五主守三寶物過於眼",
    "T40n1813_006:0646b14": "目。寧捨身命終不非理。謂將三寶物不依聖",
    "T40n1813_006:0646b15": "教任自意用。故云如自己有。又惡人為主。慳",
    "T40n1813_006:0646b16": "悋自財不惜此物不如己有。深除可悲矣。三",
    "T40n1813_006:0646b17": "而反下違制結犯。謂靜眾令亂和眾令諍。不",
    "T40n1813_006:0646b18": "思業道。恣情損費。故結斯愆。餘義如前盜戒",
    "T40n1813_006:0646b19": "中說。",
    "T40n1813_006:0646b20": "26 待賓乖式戒待賓乖式戒第二十六",
    "T40n1813_006:0646b21": "初制意者。菩薩見客比丘。尚應賣身供養。況",
    "T40n1813_006:0646b22": "故違聖教輕蔑良賓。為失既深。故須制也。別",
    "T40n1813_006:0646b23": "辨有三。一違法律。二乖自利。三令客行人",
    "T40n1813_006:0646b24": "無依失業。亦有乖三聚。準釋可知。二次第",
    "T40n1813_006:0646b25": "者。前則為主失儀。今則待賓乖禮故也。三釋",
    "T40n1813_006:0646b26": "名者。故違其法不待良賓。戒防此失。故以為",
    "T40n1813_006:0646b27": "名。四具緣者。四緣成犯。一先住僧坊等處。",
    "T40n1813_006:0646b28": "二後有客菩薩僧來。三不供資具。四不同利",
    "T40n1813_006:0646b29": "養故犯也。五闕緣者。闕初緣有二義。一雖",
    "T40n1813_006:0646c01": "非舊住見此非法而不制之犯重方便。二制御",
    "T40n1813_006:0646c02": "不從宜速捨去。而經宿不去應輕方便。次闕",
    "T40n1813_006:0646c03": "第二緣亦二義。一聲聞僧來重方便。二在家",
    "T40n1813_006:0646c04": "菩薩來輕方便。次闕後二緣各得重方便。可",
    "T40n1813_006:0646c05": "知。六輕重者。住處有貧富。客僧有多少。求",
    "T40n1813_006:0646c06": "資有艱易。利養有厚薄。有俱及互輕重準前。",
    "T40n1813_006:0646c07": "七通塞者。若重病不自由。若王力自在。若",
    "T40n1813_006:0646c08": "初發心未能賣身。理應不犯。反上皆犯。八",
    "T40n1813_006:0646c09": "釋文者。文中有六。一先住見客。二制令供",
    "T40n1813_006:0646c10": "得。三令辨難辨。四利養齊均。五違教得罪。",
    "T40n1813_006:0646c11": "六呵嘖結犯。初中略舉五處。一僧房者。是伽",
    "T40n1813_006:0646c12": "藍中出家菩薩所住處也。二舍宅者。是在家",
    "T40n1813_006:0646c13": "菩薩所住處。亦是檀越家安置僧處。三國王",
    "T40n1813_006:0646c14": "宅舍者。是王宮內等其城邑字通前二位所",
    "T40n1813_006:0646c15": "在之處。四乃至夏坐安居處者。更有多處。不",
    "T40n1813_006:0646c16": "能具說故云乃至也。謂下至暫於一夏權暫",
    "T40n1813_006:0646c17": "住之處。五大會中者。謂在檀越設會眾中見",
    "T40n1813_006:0646c18": "後來者。皆須讓坐以表相敬。此復二處舉劣",
    "T40n1813_006:0646c19": "況勝也。二先住僧下制令供待。於中略制六",
    "T40n1813_006:0646c20": "事。一自須迎送。二供給飲食。三房舍止處。四",
    "T40n1813_006:0646c21": "房內臥具床氈褥等。五或常坐不臥之者須",
    "T40n1813_006:0646c22": "給繩床。六或燈火水等別說難盡。故總結云",
    "T40n1813_006:0646c23": "事事給與。令無乏短。三若無有下明令辨難",
    "T40n1813_006:0646c24": "辨。若無物可供則賣己衣資。若迫無衣物下",
    "T40n1813_006:0646c25": "至賣身給無空過。如來制意重至於此。然賣",
    "T40n1813_006:0646c26": "身通二位。男女唯在家。此中賣身及男女有",
    "T40n1813_006:0646c27": "異釋。如別說。四有檀越下明利養齊均。謂信",
    "T40n1813_006:0646c28": "施既說於十方。眾僧亦水乳一味。是故佛令",
    "T40n1813_006:0646c29": "僧次受。如法得而無罪。施僧次如法施而福",
    "T40n1813_006:0647a01": "廣。故云有利養分等。並可知。五而先住僧下",
    "T40n1813_006:0647a02": "明違教得罪。謂違如來僧次之教。盜十方現",
    "T40n1813_006:0647a03": "前僧利。利縱微小望僧利無邊。故云得無量",
    "T40n1813_006:0647a04": "罪。六畜生下呵嘖結犯。先以三事呵。一愚癡",
    "T40n1813_006:0647a05": "甚故同畜生。二無聖果故非沙門。三無彼因",
    "T40n1813_006:0647a06": "故非釋種。後若故作下結犯可知。",
    "T40n1813_006:0647a07": "27 受別請戒受別請戒第二十七",
    "T40n1813_006:0647a08": "初制意者。菩薩理應捨所重財物助成施會。",
    "T40n1813_006:0647a09": "何容曲受別請取彼普施之物。別說有三。一",
    "T40n1813_006:0647a10": "壞如來僧次之法。二損施主無限之福。三累",
    "T40n1813_006:0647a11": "自身取此不應受物。比丘應供法行經云。若",
    "T40n1813_006:0647a12": "我弟子有受別請者。是人定失一果二果三果",
    "T40n1813_006:0647a13": "四果。不名比丘。是人不得國王地上行。不得",
    "T40n1813_006:0647a14": "飲國王水。有五百大鬼常遮其前。是比丘七",
    "T40n1813_006:0647a15": "劫不見佛。佛不授手。不得受檀越物。五千大",
    "T40n1813_006:0647a16": "鬼常隨其後後言佛法中大賊。諸比丘不應",
    "T40n1813_006:0647a17": "作。次第僧中佛化僧四道果僧菩薩僧七賢",
    "T40n1813_006:0647a18": "僧凡夫僧。欲使四方檀越得如是僧。故莫受",
    "T40n1813_006:0647a19": "別請。又居士請僧福田經意亦同此。故深制",
    "T40n1813_006:0647a20": "也。二次第者。前則為主乖儀。今則受請失",
    "T40n1813_006:0647a21": "則故也。三釋名者。乖次受請。為害至深。戒",
    "T40n1813_006:0647a22": "防此失。故以為名。四具緣者。四緣成犯。一",
    "T40n1813_006:0647a23": "身在眾中。二私獨受於別請。三進趣方便。四",
    "T40n1813_006:0647a24": "取物便犯。五闕緣者。闕初二緣各總無犯。",
    "T40n1813_006:0647a25": "闕後二緣各重方便。可知。六輕重者。得物",
    "T40n1813_006:0647a26": "有多少。受心愧無愧等。亦有俱互輕重準之。",
    "T40n1813_006:0647a27": "七通塞者。具論有四句。一僧次請僧次受。",
    "T40n1813_006:0647a28": "二別請僧次受。此二不犯。三僧次請私別受。",
    "T40n1813_006:0647a29": "此最重。四別請別受。此亦有二種。一如施主",
    "T40n1813_006:0647b01": "設七僧供。僧次請六人。別請此一人帖僧次",
    "T40n1813_006:0647b02": "數。此犯輕於前。二僧次請七人。數外別請此",
    "T40n1813_006:0647b03": "有緣僧。或最輕或亦不犯。又若重病。若至彼",
    "T40n1813_006:0647b04": "不受物。若將護施主令彼發菩提心。若令多",
    "T40n1813_006:0647b05": "人發菩提心。並應不犯。八釋文者有四。一",
    "T40n1813_006:0647b06": "總制。二定物。三顯失。四結犯。初中總制。不",
    "T40n1813_006:0647b07": "得受一切別請利養入己。二而此下辨定其",
    "T40n1813_006:0647b08": "物。謂何以不得別受此利。以此利屬十方現",
    "T40n1813_006:0647b09": "前僧。若非僧次定不合受。問如亡比丘輕物",
    "T40n1813_006:0647b10": "亦屬十方現前僧。豈得僧次受耶。答雖同屬",
    "T40n1813_006:0647b11": "十方。然制法有異。彼以羯磨為約。此以僧次",
    "T40n1813_006:0647b12": "為限。各依本法受已無互。三而別受下顯失",
    "T40n1813_006:0647b13": "中略顯七種過失。一取十方現前僧物。以是",
    "T40n1813_006:0647b14": "彼所應得故。二八福田物。三佛物。四聖人物。",
    "T40n1813_006:0647b15": "五師僧物。六父母物。七病人物。以此物通彼",
    "T40n1813_006:0647b16": "所得故也。四故結犯可知。",
    "T40n1813_006:0647b17": "28 故別請僧戒故別請僧戒第二十八",
    "T40n1813_006:0647b18": "初制意者。菩薩理宜殞命護法。何容故違聖",
    "T40n1813_006:0647b19": "教別請所親。乃是俗中曲席。豈成福會。別顯",
    "T40n1813_006:0647b20": "亦三。一害佛僧次之教。二失自無限善根。三",
    "T40n1813_006:0647b21": "誤常受學眾生。故須制也。二次第者。前為",
    "T40n1813_006:0647b22": "福田不受別請。今為施主不請別僧故也。",
    "T40n1813_006:0647b23": "三釋名者。隨情別曲喚。違平等施。戒防此失。",
    "T40n1813_006:0647b24": "故以為名。四具緣者。亦四緣成犯。一設施",
    "T40n1813_006:0647b25": "會。二有僧眾。三故別請。四施已便犯。五闕",
    "T40n1813_006:0647b26": "緣。闕初二緣不犯。闕後二緣結方便。六輕",
    "T40n1813_006:0647b27": "重者。於上四緣各有多少。俱多俱少及互有",
    "T40n1813_006:0647b28": "等輕重準之。七通塞者。若僧次已具。不為",
    "T40n1813_006:0647b29": "別施尊重高德。別有生善滅惡。理應無犯。及",
    "T40n1813_006:0647c01": "僧次外王力通請亦應無犯。餘有句數。同前",
    "T40n1813_006:0647c02": "翻取。準之。八釋文者。文中有五。一明設供",
    "T40n1813_006:0647c03": "時。二制僧次請。三挍量顯勝。四違制辨失。五",
    "T40n1813_006:0647c04": "結示罪名。初中在家出家正是所制。及一切",
    "T40n1813_006:0647c05": "檀越者。兼教世人令得無限之福。謂將請僧",
    "T40n1813_006:0647c06": "田欲設施會求所欲時故云也。二應入下明制",
    "T40n1813_006:0647c07": "僧次請。謂教此施主往於僧中問知事人僧",
    "T40n1813_006:0647c08": "次分齊也。言今欲次第請者。陳己請意簡非",
    "T40n1813_006:0647c09": "別請故云也。言得十方賢聖僧者。顯其勝",
    "T40n1813_006:0647c10": "德。謂十方僧通凡及聖和同一味。若無所簡",
    "T40n1813_006:0647c11": "別依教僧次請得一人。以是十方中一故連",
    "T40n1813_006:0647c12": "於十方。故得十方僧福也。如於大海飲一掬",
    "T40n1813_006:0647c13": "水。即為已飲閻浮提中一切河水。若別飲一",
    "T40n1813_006:0647c14": "大江盡。猶未得名飲於河。況飲小水。僧次別",
    "T40n1813_006:0647c15": "請當知亦爾。三而世人下挍量顯勝。謂別請",
    "T40n1813_006:0647c16": "五百羅漢僧或五百菩薩僧等者。如別飲江",
    "T40n1813_006:0647c17": "水等也。不如僧次一凡夫僧者。如飲大海一",
    "T40n1813_006:0647c18": "掬之水。問彼所別請僧豈非十方僧中之人。",
    "T40n1813_006:0647c19": "何得非十方攝。答別請注心在所欲之人。非",
    "T40n1813_006:0647c20": "是普統十方僧也。僧次不爾。請無別注心",
    "T40n1813_006:0647c21": "統一切。是故廣也。四若別請下明違制辨失。",
    "T40n1813_006:0647c22": "略顯三失。一是僧法外故名外道法。二七代",
    "T40n1813_006:0647c23": "佛戒總無此法。是則正內所無也。三違逆佛",
    "T40n1813_006:0647c24": "心故云不順孝道。五若故下結示罪名可知。",
    "T40n1813_006:0647c25": "29 惡伎損生戒惡伎損生戒第二十九",
    "T40n1813_006:0647c26": "初制意者。菩薩應大慈救物不惜身命。何容",
    "T40n1813_006:0647c27": "為利以惡法損人。別害三聚。故須制也。二",
    "T40n1813_006:0647c28": "次第者。前背勝田。今習劣伎。又前為失善。今",
    "T40n1813_006:0647c29": "此增惡。故次制也。三釋名者。習惡伎術。違",
    "T40n1813_006:0648a01": "理損害。戒防此失。故以為名。四具緣者。亦",
    "T40n1813_006:0648a02": "四緣成犯。一起惡心。二為利養。三習惡術。四",
    "T40n1813_006:0648a03": "現行用故犯也。五闕緣者。次第闕四緣皆",
    "T40n1813_006:0648a04": "得重方便。可知。六輕重者。於此四中既各",
    "T40n1813_006:0648a05": "有多少俱等。輕重準前知之。又此所制十三",
    "T40n1813_006:0648a06": "失中自手作食自磨自舂此二稍輕。餘皆重",
    "T40n1813_006:0648a07": "也。七通塞者。謂從自手作食至工巧等七",
    "T40n1813_006:0648a08": "種有時或通。餘六必無開法。除聖位菩薩權",
    "T40n1813_006:0648a09": "形同事。是則難知也。八釋文者。文中有二。",
    "T40n1813_006:0648a10": "初舉世惡事。二作便結犯。前中惡心者是造",
    "T40n1813_006:0648a11": "惡因也。為利者造惡緣也。販賣等明所作惡",
    "T40n1813_006:0648a12": "事也。惡事雖眾略舉十三。一賣色者。謂居",
    "T40n1813_006:0648a13": "婬肆賣女色與男。或賣男色與女。據教他",
    "T40n1813_006:0648a14": "婬邊理實犯重。今約衒賣邊更結輕垢。是故",
    "T40n1813_006:0648a15": "得二罪也。二自手作食者。是惡觸非法也。三",
    "T40n1813_006:0648a16": "自磨舂者。是壞生及惡觸。此二亦是世所譏",
    "T40n1813_006:0648a17": "嫌也。四占相男女者。占男女婚嫁相宜。又相",
    "T40n1813_006:0648a18": "其身中黑子文等。又解其夢有善凶等。五",
    "T40n1813_006:0648a19": "是男是女者。占胎辨於男女等也。六呪者。為",
    "T40n1813_006:0648a20": "呪咀等。又以惡呪呪龍等。七術者。𭼩禱等符",
    "T40n1813_006:0648a21": "書等。又幻術眩惑等。八工巧者。為匠傭作以",
    "T40n1813_006:0648a22": "求利等。九調鷹法者。縫眼等既調熟已令殺",
    "T40n1813_006:0648a23": "眾生。十和百種毒藥者。以百種毒合成此藥。",
    "T40n1813_006:0648a24": "千毒亦爾。既數有多少。理應功能急緩。十一",
    "T40n1813_006:0648a25": "蛇毒者。以五月五日蛇合和毒藥。又以毒藥",
    "T40n1813_006:0648a26": "飼蛇等。十二金銀者。合假金銀以誑惑人。",
    "T40n1813_006:0648a27": "十三蠱毒者。亦蛇及猫鬼等損害眾生。言都",
    "T40n1813_006:0648a28": "無慈心者。結彼惡作。為無慈心故也。二若故",
    "T40n1813_006:0648a29": "作成犯可知。",
    "T40n1813_006:0648b01": "30 違禁行非戒違禁行非戒第三十",
    "T40n1813_006:0648b02": "初制意者。菩薩理宜心如金剛護持禁戒。令",
    "T40n1813_006:0648b03": "眾中油鉢一渧無遺。海內浮囊纖塵不毀。何",
    "T40n1813_006:0648b04": "容惡心婬盜殺謗。為護本戒制茲末禁。通結",
    "T40n1813_006:0648b05": "二罪。故須制也。二次第者。前作惡損生。今",
    "T40n1813_006:0648b06": "公行毀禁戒故也。三釋名者。惡心熾盛不",
    "T40n1813_006:0648b07": "避嚴科。戒防此失。故以為名。四具緣者。亦",
    "T40n1813_006:0648b08": "四緣成犯。一起惡心。二對惡境。三造方便。四",
    "T40n1813_006:0648b09": "作便犯。五闕緣者。隨闕一緣皆重方便。亦",
    "T40n1813_006:0648b10": "本末二方便罪也。並準思可見。六輕重者。",
    "T40n1813_006:0648b11": "於上四緣皆各有多少俱不俱等。輕重準前",
    "T40n1813_006:0648b12": "思之。又於所作中謗三寶為最重。殺盜應次。",
    "T40n1813_006:0648b13": "餘戒少輕可知。七通塞者。除癡狂等聖示",
    "T40n1813_006:0648b14": "同事等。餘皆悉犯。更有開閉。如前十重處說",
    "T40n1813_006:0648b15": "應知。八釋文中三。初以惡心者明造惡因。",
    "T40n1813_006:0648b16": "謂不信有業果等而造諸罪。二明所作罪業",
    "T40n1813_006:0648b17": "略舉三種。一如怨詐親。謂詐現親附依三寶",
    "T40n1813_006:0648b18": "蔭以自活命。而實誹謗三寶未嘗信受。此亦",
    "T40n1813_006:0648b19": "犯第十重也。口便說空等者。釋顯詐親實謗",
    "T40n1813_006:0648b20": "之相。謂口詐說空似順佛語。行中執有謗佛",
    "T40n1813_006:0648b21": "所說。二為白衣下明媒嫁婬穢。謂或為私通。",
    "T40n1813_006:0648b22": "或為成妻為其通傳巧令和合傳著堅密。送",
    "T40n1813_006:0648b23": "諸眾生致此罪處。亦犯初篇第三重戒。以犯",
    "T40n1813_006:0648b24": "教人婬故。今就媒邊犯此篇也。具如前說。三",
    "T40n1813_006:0648b25": "齋日毀禁。謂年三月六皆外道作罪祠祀求恩",
    "T40n1813_006:0648b26": "福時。今惡見不捨同彼而作故成深。三長月",
    "T40n1813_006:0648b27": "六等。撿智論云云。此明作罪時。所作罪中略",
    "T40n1813_006:0648b28": "辨四種。初二是犯重戒。以於此時作故。亦兼",
    "T40n1813_006:0648b29": "犯此篇。後二是輕。謂非時飲散及毀威儀等",
    "T40n1813_006:0648c01": "戒三結示罪名可知。上來別釋十戒訖。自下",
    "T40n1813_006:0648c02": "結勸指廣。謂此十戒彼大本經制戒品一一",
    "T40n1813_006:0648c03": "廣解。今但略舉名相耳。",
    "T40n1813_006:0648c04": "31 見厄不救戒見厄不救戒第三十一",
    "T40n1813_006:0648c05": "初制意者。菩薩見眾生在厄。理應殞命救濟。",
    "T40n1813_006:0648c06": "何容見自所尊三寶二親惡人所賣而不救",
    "T40n1813_006:0648c07": "贖。故須制也。別辨亦有違三聚。義可知。二",
    "T40n1813_006:0648c08": "次第者。前故犯重禁。今不濟尊厄故也。三",
    "T40n1813_006:0648c09": "釋名者。從所防為目可知。四具緣者。亦四",
    "T40n1813_006:0648c10": "緣成犯。一是所尊。二實在厄。三親見知。四捨",
    "T40n1813_006:0648c11": "不救故成犯也。五闕緣者。闕初緣得方便",
    "T40n1813_006:0648c12": "罪。闕後三緣俱無罪。可知。六輕重者。尊境",
    "T40n1813_006:0648c13": "有多少。苦厄有輕重。親見遠聞。救拔有難易。",
    "T40n1813_006:0648c14": "或俱或互輕重同前準思可知。七通塞者。",
    "T40n1813_006:0648c15": "若癡狂。若彼索多物此迫無求處。設自賣身",
    "T40n1813_006:0648c16": "亦不宛數。若彼為菩薩行故捨身命與之志",
    "T40n1813_006:0648c17": "不願贖。並應無罪。反上應結。八釋文者。文",
    "T40n1813_006:0648c18": "中有四。一舉厄事。二明所尊在中。三制令救",
    "T40n1813_006:0648c19": "贖。四故違結犯。初中佛言者。以是別品之首",
    "T40n1813_006:0648c20": "故標斯語。於中先明厄時。謂以佛在世時無",
    "T40n1813_006:0648c21": "此事故云佛滅後也。雖佛滅後。然信心性厚",
    "T40n1813_006:0648c22": "之世無此事。故云惡世中。次明作禮人有",
    "T40n1813_006:0648c23": "三。一外道以邪信故。二惡人以不信故。三劫",
    "T40n1813_006:0648c24": "賊以求物故。二賣佛下明尊在厄。略舉三位。",
    "T40n1813_006:0648c25": "一佛等形像。謂或但將賣或欲融毀。皆須救",
    "T40n1813_006:0648c26": "贖。言父母像者。己父母形像為他所賣。又釋",
    "T40n1813_006:0648c27": "謂。佛菩薩尊重如父母。非謂二親形像。二賣",
    "T40n1813_006:0648c28": "經律。三賣僧等。有四人。一僧。二尼。三在家",
    "T40n1813_006:0648c29": "菩薩。四出家菩薩。故云道人也。言或官等。明",
    "T40n1813_006:0649a01": "所賣二處。謂或入官。或一切人作奴婢也。",
    "T40n1813_006:0649a02": "三而菩薩下明制令救贖。謂見已生慈為救",
    "T40n1813_006:0649a03": "因。方便等救緣。若彼須物。應處處乞索教以",
    "T40n1813_006:0649a04": "贖之。四若不贖下明故違結犯可知。",
    "T40n1813_006:0649a05": "32 畜作非法戒畜作非法戒第三十二",
    "T40n1813_006:0649a06": "初制意者。善薩理應慈救益生。何容畜殺害",
    "T40n1813_006:0649a07": "具損財命。亦違三聚。故須制也。二次第者。",
    "T40n1813_006:0649a08": "前尊厄不救。今損害眾生故也。三釋名者。",
    "T40n1813_006:0649a09": "故畜害具侵他財命。戒防此失。故以為名。",
    "T40n1813_006:0649a10": "四具緣者五緣。一非法物。二以惡心。三故畜",
    "T40n1813_006:0649a11": "積。四恃官勢。五損眾生。五闕緣者。隨所闕",
    "T40n1813_006:0649a12": "一皆得重方便。準釋可知。",
    "T40n1813_006:0649a13": "六輕重者。各有多少俱等。準前可知。七通",
    "T40n1813_006:0649a14": "塞者。若癡狂。若為護法。若以調眾生令離惡",
    "T40n1813_006:0649a15": "住善。理應不犯。反上皆結。並準可知。八釋",
    "T40n1813_006:0649a16": "文中二。先舉過正制。二故違結犯。前中有六。",
    "T40n1813_006:0649a17": "一不得畜刀等四物。此是大刀。其月刃小刀",
    "T40n1813_006:0649a18": "非所犯故。杖是以器杖非局一色。二販賣等",
    "T40n1813_006:0649a19": "既是在家許販賣。但不得以輕秤等侵他計",
    "T40n1813_006:0649a20": "其所得。既是犯重。約用小升等以犯此戒。三",
    "T40n1813_006:0649a21": "因官等在俗任官以勢取物。或別恃餘官以",
    "T40n1813_006:0649a22": "取物等。四恃官勢以害心繫縛打罵眾生。五",
    "T40n1813_006:0649a23": "恃官勢破壞他成功奪他所有。六長養猫兒",
    "T40n1813_006:0649a24": "等諸惡律儀略顯四種。猪是所殺。餘三是能",
    "T40n1813_006:0649a25": "殺。二若故下明故違結犯可知。",
    "T40n1813_006:0649a26": "33 觀聽作惡戒觀聽作惡戒第三十三",
    "T40n1813_006:0649a27": "初制意者。菩薩理宜處靜思道。何容隨流蕩",
    "T40n1813_006:0649a28": "志失於道意。別顯有八。一失禪定。二增放",
    "T40n1813_006:0649a29": "逸。三壞善品。四滅法行。五招大譏。六誤所",
    "T40n1813_006:0649b01": "化。七毀禁戒。八成苦因。壞道之甚。故須制",
    "T40n1813_006:0649b02": "也。二次第者。前貯畜非宜。今觀聽作惡也。",
    "T40n1813_006:0649b03": "三釋名者。觀聽非宜。作不應作。戒防此失。故",
    "T40n1813_006:0649b04": "以為名。四具緣者。此中有五種戒。一觀鬪",
    "T40n1813_006:0649b05": "戒。二聽樂戒。三博戲戒。四妓術戒。五賊使",
    "T40n1813_006:0649b06": "戒。然此五戒各具四緣犯。一有所對用。二有",
    "T40n1813_006:0649b07": "心趣向。三造趣方便。四事成結犯。皆準可",
    "T40n1813_006:0649b08": "知。五闕緣。初二戒中闕初二緣各不犯。闕",
    "T40n1813_006:0649b09": "後二緣得方便罪。於後三戒中。四緣內隨闕",
    "T40n1813_006:0649b10": "一緣皆得方便罪。準釋可知。六輕重者。於",
    "T40n1813_006:0649b11": "前四緣各有多少俱不俱等。準前應知。又此",
    "T40n1813_006:0649b12": "五中前二稍輕。後三應重。三中如次下中上",
    "T40n1813_006:0649b13": "差別可知。七通塞者。於前二戒中。若病若",
    "T40n1813_006:0649b14": "解鬪。若以音樂供養三寶。理宜不犯。於後三",
    "T40n1813_006:0649b15": "中。除癡狂餘一切皆犯。八釋文者。文中三。",
    "T40n1813_006:0649b16": "初別制五非。二初結同制。三故違結犯。前",
    "T40n1813_006:0649b17": "中五非即為五段。初觀鬪戒中準後應有不",
    "T40n1813_006:0649b18": "得二字。為後有總結。是故五中有有者無",
    "T40n1813_006:0649b19": "者。以惡心故者明犯因。此有三類。一觀相鬪",
    "T40n1813_006:0649b20": "用此快彼無揮解意。二將此為戲悅己狂心。",
    "T40n1813_006:0649b21": "三暢發害心。次明所觀鬪亦有三類。一男等",
    "T40n1813_006:0649b22": "相鬪。謂相罵打等。二軍兵列陣。三劫相",
    "T40n1813_006:0649b23": "鬪更或可軍兵與賊相鬪。更無第三也。等者",
    "T40n1813_006:0649b24": "等餘一切所不說者。二亦不得下明聽音樂",
    "T40n1813_006:0649b25": "戒。於中略明十種。前九別辨九種音樂聲。後",
    "T40n1813_006:0649b26": "一通結伎樂。並可知。三不得下博戲戒。於中",
    "T40n1813_006:0649b27": "有九種戲。第三波羅塞戲者。是西國兵戲法。",
    "T40n1813_006:0649b28": "謂二人各執二十餘小玉。乘象或馬。於局道",
    "T40n1813_006:0649b29": "所爭得要路以為勝也。四彈碁者。謂以指彈",
    "T40n1813_006:0649c01": "碁子。得遠為勝。五言六博者有二種釋。一云",
    "T40n1813_006:0649c02": "即雙六是也。一云別數六種博戲。前釋為定。",
    "T40n1813_006:0649c03": "六七可知。八捉壺者。謂捉杖於壺中如嵇",
    "T40n1813_006:0649c04": "康等。九八道行城可知。四狐鏡下明妖術",
    "T40n1813_006:0649c05": "戒於中略辨五種一狐鏡者。承聞西國術師",
    "T40n1813_006:0649c06": "以藥塗狐甲。呪之即於中見吉凶等事。故名",
    "T40n1813_006:0649c07": "狐鏡。二用芝草作術。三呪楊枝。四呪鉢。五",
    "T40n1813_006:0649c08": "以人髑髏並用作筮占知吉凶。皆是凡愚所",
    "T40n1813_006:0649c09": "作。豈修行所宜。故嚴制一切斷。五不得下明",
    "T40n1813_006:0649c10": "賊使戒。謂與賊為使助成盜業。若據成他盜",
    "T40n1813_006:0649c11": "邊。犯前初篇。約作不應作。犯此罪耳。二一",
    "T40n1813_006:0649c12": "一下總制。三若故下結犯。可知。",
    "T40n1813_006:0649c13": "34 堅持守心戒堅持守心戒第三十四",
    "T40n1813_006:0649c14": "初制意者。謂大菩提心是眾行之本成佛之",
    "T40n1813_006:0649c15": "因。若忘此心則匿其萬德。既壞三聚失於五",
    "T40n1813_006:0649c16": "位。何菩薩之有。故須制也。二次第者。前制",
    "T40n1813_006:0649c17": "令斷惡。今策令修善故。又前斷身語麁惡。今",
    "T40n1813_006:0649c18": "斷意中細念。三釋名者。謂一念異心尚立",
    "T40n1813_006:0649c19": "嚴制。況餘麁失。故從所防立名。又制令堅持",
    "T40n1813_006:0649c20": "戒。勸令守心。從所制為名。四具緣者。有",
    "T40n1813_006:0649c21": "三緣犯。一厭自大行。二緣彼果宗。三捨此",
    "T40n1813_006:0649c22": "求彼。一念便犯。五闕緣者。各闕皆重方便。",
    "T40n1813_006:0649c23": "可知。六輕重者。厭有深淺。緣有多少。求有",
    "T40n1813_006:0649c24": "暫永。故有輕重。準前知。七通塞者。若宿習",
    "T40n1813_006:0649c25": "力暫起現行。若新發心暫失念。若示同彼。若",
    "T40n1813_006:0649c26": "調眾生。皆應無犯。餘皆犯也。八釋文者。文",
    "T40n1813_006:0649c27": "中有四。一制堅持戒。二制守大信。三制護大",
    "T40n1813_006:0649c28": "心。四故違結犯。初中二。先法說。謂制於四威",
    "T40n1813_006:0649c29": "儀六時誦持戒品。自撿三業無毀纖塵。二舉",
    "T40n1813_006:0650a01": "喻中。一如金剛者。明持心堅固無有能壞。二",
    "T40n1813_006:0650a02": "持浮囊者。明用堅心正持戒品。若輕若重無",
    "T40n1813_006:0650a03": "犯纖毫。如浮囊塵許漏則溺。撿涅槃經云云。",
    "T40n1813_006:0650a04": "三如草繫比丘者。依莊嚴論。有諸比丘為賊",
    "T40n1813_006:0650a05": "所剝。裸形伏地。以草連根縛之。經宿不轉。國",
    "T40n1813_006:0650a06": "王因獵見草中裸形。謂是外道。傍人答云。是",
    "T40n1813_006:0650a07": "佛弟子。何以得知。以其右膊全黑是褊袒之",
    "T40n1813_006:0650a08": "相。王即以偈問云。看時似無病。肥壯有多力。",
    "T40n1813_006:0650a09": "如何為草繫。日夜不轉側。比丘偈答。此草甚",
    "T40n1813_006:0650a10": "危脆。斷時豈有難。但為佛世尊金剛戒所制。",
    "T40n1813_006:0650a11": "王發信心解放與衣。將至宮中為造新衣。種",
    "T40n1813_006:0650a12": "種供養。是故知為持小戒不惜身命。小乘尚",
    "T40n1813_006:0650a13": "爾。況大乘乎。二常生下明制守大信。謂信",
    "T40n1813_006:0650a14": "知自是未成之佛者。信佛性定有故。行必可",
    "T40n1813_006:0650a15": "成故。此信因決定也。佛是已成者。信佛亦曾",
    "T40n1813_006:0650a16": "如我今修成。此信果也。由此信故行無退轉。",
    "T40n1813_006:0650a17": "三發菩提心下明制護大心。謂由前信故令",
    "T40n1813_006:0650a18": "菩提心念念相續無暫離心故云也。四若起",
    "T40n1813_006:0650a19": "下明故違結犯。大般若淨戒品中。菩薩設起",
    "T40n1813_006:0650a20": "無量世間心不名犯戒。起一念二乘心則名",
    "T40n1813_006:0650a21": "毀犯菩薩淨戒。廣有狹量。具如彼說。可知。",
    "T40n1813_006:0650a22": "35 不發大願戒不發大願戒第三十五",
    "T40n1813_006:0650a23": "初制意者。大願熏修令萬行增長。不立弘誓",
    "T40n1813_006:0650a24": "行起無由。故須制也。華嚴云。不發大願為魔",
    "T40n1813_006:0650a25": "業。二次第者。前防心不向二乘。今誓願趣",
    "T40n1813_006:0650a26": "求大行故也。三釋名者。從所防所制以立",
    "T40n1813_006:0650a27": "其名。四具緣者亦三緣。一無心起願。二不",
    "T40n1813_006:0650a28": "願所願。三設願速忘故成犯也。五闕緣者。",
    "T40n1813_006:0650a29": "皆得方便罪可知。六輕重者。由不發願廢所",
    "T40n1813_006:0650b01": "修行有多有少。故有輕有重。又忘本誓有多",
    "T40n1813_006:0650b02": "時少時。故有重輕。可知。七通塞者。初心菩",
    "T40n1813_006:0650b03": "薩要藉大願資成大行。不發便犯。若得位已",
    "T40n1813_006:0650b04": "去宿願久成。設不新發理亦無犯。八釋文",
    "T40n1813_006:0650b05": "者。文中有二。初制發大願。二違制結犯。前中",
    "T40n1813_006:0650b06": "有五。一制願孝行。二願勝師友。三願聞大法。",
    "T40n1813_006:0650b07": "四願如說修行。五願行堅持。初中應常發孝",
    "T40n1813_006:0650b08": "順於三處孝順。一父母是生育恩。二師僧訓",
    "T40n1813_006:0650b09": "導恩。三三寶是福田恩。皆是重恩故成孝順",
    "T40n1813_006:0650b10": "之境也。二常願下明制願好師友。於中亦有",
    "T40n1813_006:0650b11": "三類。一好師者。教以菩薩所修正行。二好同",
    "T40n1813_006:0650b12": "學者。同師同行。三善友知識者。未必同師。但",
    "T40n1813_006:0650b13": "同行相資。此並是成行勝緣。故願得之。三常",
    "T40n1813_006:0650b14": "教下願聞大法。謂所以願上勝人。希望教我",
    "T40n1813_006:0650b15": "大乘經律。此總句。十發趣等是別句。謂是菩",
    "T40n1813_006:0650b16": "薩趣佛果之路。即三賢十聖之位。是所行之",
    "T40n1813_006:0650b17": "要。故願聞解。四使我下願依解起行。謂即得",
    "T40n1813_006:0650b18": "解已願一一如說修行。華嚴中菩薩求法已",
    "T40n1813_006:0650b19": "即作是念。如說行者乃得聖法。不可但以口",
    "T40n1813_006:0650b20": "言而得清淨。涅槃經四親近中亦如說行為",
    "T40n1813_006:0650b21": "終也。五堅持下明願行堅持。謂堅持戒願念",
    "T40n1813_006:0650b22": "念相續故也。二若一切下不願結犯可知。",
    "T40n1813_006:0650b23": "36 不起十願戒不起十願戒第三十六",
    "T40n1813_006:0650b24": "初制意者。謂不立大誓自要戒行或虧損。故",
    "T40n1813_006:0650b25": "制立誓願防心策志。令戒行先潔。故須制也。",
    "T40n1813_006:0650b26": "二次第者。前對順起願。今則對非立誓故",
    "T40n1813_006:0650b27": "也。三釋名者。同前可知。四具緣者三緣",
    "T40n1813_006:0650b28": "同前。五闕緣。六輕重並同前可知。七通",
    "T40n1813_006:0650b29": "塞者若狂若病若暫忘若得位。理應不犯。反",
    "T40n1813_006:0650c01": "上犯之。八釋文者。文中亦二。先制立十誓。",
    "T40n1813_006:0650c02": "後故違結犯。前中亦二。先總標顯意。謂先",
    "T40n1813_006:0650c03": "發十願已方能解堅持佛戒。二作是願下別。",
    "T40n1813_006:0650c04": "於中有十三種。前十二大誓自護戒。後一大",
    "T40n1813_006:0650c05": "願他成佛。前中於婬戒立十二大誓。餘戒皆",
    "T40n1813_006:0650c06": "準之。於中初一對所犯戒立火坑刀山誓言。",
    "T40n1813_006:0650c07": "寧以此身等者。挍量表志立誓言。謂火坑刀",
    "T40n1813_006:0650c08": "山但害一身。女色不爾害多少身。又人中刀",
    "T40n1813_006:0650c09": "火苦害非重。惡道火等苦實難量。又此苦一",
    "T40n1813_006:0650c10": "時。彼苦多劫。又世火燒後或生天上。破戒火",
    "T40n1813_006:0650c11": "燒命終入惡道。以此挍量。是故寧入火等而",
    "T40n1813_006:0650c12": "不犯戒下十一望破前婬戒受信施等立大誓",
    "T40n1813_006:0650c13": "願。謂初六信施四事等。後五上妙五塵等。二",
    "T40n1813_006:0650c14": "對信施衣立熱鐵纏身誓。為三義故立此諸",
    "T40n1813_006:0650c15": "誓。一如此信施是淨戒人受。今若犯戒則為",
    "T40n1813_006:0650c16": "盜受。二諸施主等信佛語故捨妻子糧為福",
    "T40n1813_006:0650c17": "施之。今毀禁受之則欺誑。既誤施主蕩累如",
    "T40n1813_006:0650c18": "來。三如來大慈分毫相功德與遺法弟子得",
    "T40n1813_006:0650c19": "四事。何容飡佛福而毀佛戒。經云。破戒之人",
    "T40n1813_006:0650c20": "無一渧水分。鬼罵言大賊。是故寧受熱鐵等",
    "T40n1813_006:0650c21": "不破戒受施也。三對信施食立鐵丸猛火誓。",
    "T40n1813_006:0650c22": "四對信施床立臥熱鐵地誓。五對信施藥立",
    "T40n1813_006:0650c23": "三百鉾刺誓。六對信施房舍立投熱鐵地誓。",
    "T40n1813_006:0650c24": "七對信施恭敬立鐵鎚碎身誓。八對視好色",
    "T40n1813_006:0650c25": "立熱鐵挑目誓。九對聽好聲立千錐劖耳誓。",
    "T40n1813_006:0650c26": "謂劖於遍身鋒皆至耳故云遍身刺耳也。十",
    "T40n1813_006:0650c27": "對嗅諸香立千刃割鼻誓。十一對食味立千",
    "T40n1813_006:0650c28": "刃斷舌誓。十二對好軍立利斧斬身誓。此上",
    "T40n1813_006:0650c29": "五塵皆非犯戒應。故對立誓。十三常願眾",
    "T40n1813_006:0651a01": "生在己先成佛。二若不發下明故違結犯可知。",
    "T40n1813_006:0651a02": "37 故入難處戒故入難處戒第三十七",
    "T40n1813_006:0651a03": "初制意者。菩薩修行要資緣具。難處闕緣違",
    "T40n1813_006:0651a04": "教妨道。故須制也。二次第者。前明護戒心",
    "T40n1813_006:0651a05": "堅不避炎灰。今則存身長道微難皆離。三",
    "T40n1813_006:0651a06": "釋名者。亦所防所制以立其名。四具緣者。",
    "T40n1813_006:0651a07": "此中制五種行。一頭陀。二遊方。三坐禪。四安",
    "T40n1813_006:0651a08": "居。五布薩。皆具四緣。一為修行。二知是難。",
    "T40n1813_006:0651a09": "三不遠避。四故入中便犯也。五闕緣者。皆",
    "T40n1813_006:0651a10": "得方便。並準知之。六輕重者。難處有深淺。",
    "T40n1813_006:0651a11": "廢行有多少。譏過有厚薄。致有輕重。並準思",
    "T40n1813_006:0651a12": "可知。七通塞者。若自調心。若調眾生。若更",
    "T40n1813_006:0651a13": "無處暫時在中。若更無好路。理應不犯。反上",
    "T40n1813_006:0651a14": "犯之。八釋文者。文中有四。一制所修行。二",
    "T40n1813_006:0651a15": "舉諸難處。三制不令入。四違制結犯。初中於",
    "T40n1813_006:0651a16": "五行內。一總舉三門。二別釋四事。前中二。",
    "T40n1813_006:0651a17": "先標所作。二時頭陀者。謂春秋二時。頭陀者",
    "T40n1813_006:0651a18": "此翻名枓櫢謂枓櫢煩惱也。二冬夏坐禪者。",
    "T40n1813_006:0651a19": "此二時極寒極熱既不出遊。是以攝跡修禪",
    "T40n1813_006:0651a20": "也。三結夏安居者。謂依教坐夏修行長道。準",
    "T40n1813_006:0651a21": "釋中應有四遊方五布薩。文略故也。常用下",
    "T40n1813_006:0651a22": "明所用道具。於中三衣為三。佛菩薩像為一",
    "T40n1813_006:0651a23": "故有十八也。並是隨身所須資道有要。故制",
    "T40n1813_006:0651a24": "令畜也。二而菩薩下別釋中。一先頭陀及遊",
    "T40n1813_006:0651a25": "方時制畜十八事物。二別顯頭陀時節。謂此",
    "T40n1813_006:0651a26": "二時非寒非熱得入山林增修道業。三若布",
    "T40n1813_006:0651a27": "薩下別釋布薩。布薩者。此翻名淨住。以半月",
    "T40n1813_006:0651a28": "半月誦戒文。檢三業若有犯則令悔。無犯",
    "T40n1813_006:0651a29": "默然使戒淨。同住故名也。於中新學者制誦",
    "T40n1813_006:0651b01": "戒人。言半月等布薩時也。誦十重等制所誦",
    "T40n1813_006:0651b02": "戒也。於諸佛等明誦處也。一人等明布薩儀",
    "T40n1813_006:0651b03": "也。各各等制著持受三衣也。四結夏等別釋",
    "T40n1813_006:0651b04": "夏安居。並令一一如法應於聖教。冬夏坐禪",
    "T40n1813_006:0651b05": "略不釋也。三若頭陀時下舉諸難處。略舉十",
    "T40n1813_006:0651b06": "二難處。一國難惡王者。彼國王不信三寶。頭",
    "T40n1813_006:0651b07": "陀不得入彼界中。二地有高下。三草深林密。",
    "T40n1813_006:0651b08": "四黑師子噉人。五虎。六狠。七水。八火。九風。",
    "T40n1813_006:0651b09": "十賊。十一毒蛇所行之路。十二總結一切難",
    "T40n1813_006:0651b10": "處。三不得下制不應往。四若故下違結犯可",
    "T40n1813_006:0651b11": "知。",
    "T40n1813_006:0651b12": "38 眾坐乖儀戒眾坐乖儀戒第三十八",
    "T40n1813_006:0651b13": "初制意者。以背俗故不以老少為尊卑。以順",
    "T40n1813_006:0651b14": "道故但以戒德為長幼。顯出世之勝範。摧我",
    "T40n1813_006:0651b15": "慢於世間。順成三聚之行。故須制也。二次",
    "T40n1813_006:0651b16": "第者。前令外避厄難。今使內順眾儀故也。",
    "T40n1813_006:0651b17": "三釋名者。亦所防所制以立其名。四具緣",
    "T40n1813_006:0651b18": "者。四緣成犯。一在眾中。二知歲數。三造趣方",
    "T40n1813_006:0651b19": "便。四坐已便犯也。五闕緣者。闕初二緣不",
    "T40n1813_006:0651b20": "犯。闕後二緣得方便。或但行立皆亦同犯。",
    "T40n1813_006:0651b21": "六輕重者。眾有大小。坐有上下。時有多少俱",
    "T40n1813_006:0651b22": "等。輕重準前知之。七通塞者癡狂身當",
    "T40n1813_006:0651b23": "說法。若疑他大已便居下坐。若大眾坐定自",
    "T40n1813_006:0651b24": "後到來校三五歲十四坐。並應無犯反上皆",
    "T40n1813_006:0651b25": "結。八釋文者。文中有四。一舉法總制。二就",
    "T40n1813_006:0651b26": "人辨定。三呵違讚順。四故違結犯。前中用受",
    "T40n1813_006:0651b27": "戒前後以明長幼故如坐。餘一切皆爾。律云。",
    "T40n1813_006:0651b28": "見上座應起不應安坐。見下座不應起等。二",
    "T40n1813_006:0651b29": "不問下約人辨定中。有人釋云。令四眾等雜",
    "T40n1813_006:0651c01": "合通坐以明長幼。今解不爾。比丘眾中自辨",
    "T40n1813_006:0651c02": "尊卑。餘眾皆爾。是則大小宛然。男女道俗不",
    "T40n1813_006:0651c03": "相和雜。三莫如下簡非顯是。謂莫如等簡非",
    "T40n1813_006:0651c04": "令離。我佛法等顯是令修。四而菩薩下而違",
    "T40n1813_006:0651c05": "制結犯可知。",
    "T40n1813_006:0651c06": "39 應講不講戒應講不講戒第三十九",
    "T40n1813_006:0651c07": "初制意者。制諸菩提以法救生。令免現未所",
    "T40n1813_006:0651c08": "有災苦故。別辨四。一令明增福故。二授法行",
    "T40n1813_006:0651c09": "故。三除災難故。四救先亡故。是故制也。二",
    "T40n1813_006:0651c10": "次第者。前制坐儀。今制引導故也。三釋名",
    "T40n1813_006:0651c11": "者。從所制為名可知。四具緣者亦四。一見",
    "T40n1813_006:0651c12": "眾生。二知厄難。三無慈心。四不引導故成犯。",
    "T40n1813_006:0651c13": "五闕緣者。闕初後無犯。中二犯方便可知。",
    "T40n1813_006:0651c14": "六輕重者。見厄有多少。引導有難易。自身",
    "T40n1813_006:0651c15": "有愚慧。皆俱不俱等輕重可知。七通塞者。",
    "T40n1813_006:0651c16": "若自愚不解。若彼不受化。若無講人可請。應",
    "T40n1813_006:0651c17": "一切無犯。反上皆犯。八釋文者。文中四。一",
    "T40n1813_006:0651c18": "化令修福。二制為講法。三救其所厄。四為",
    "T40n1813_006:0651c19": "制結犯。初中教化眾生令作六事。一建立僧",
    "T40n1813_006:0651c20": "房。二於山林中作禪屋等。三為三寶立田園",
    "T40n1813_006:0651c21": "等。四令作佛塔等。五令作冬夏坐禪之處等。",
    "T40n1813_006:0651c22": "六俱一切行導處所皆勸營立。令諸行人得",
    "T40n1813_006:0651c23": "依此修道。二而菩薩下制為講法。受與大乘",
    "T40n1813_006:0651c24": "令修大行。三若疾病下救其所厄。於中有五。",
    "T40n1813_006:0651c25": "一救苦難中有四。一若病時。二若國有厄難",
    "T40n1813_006:0651c26": "時。三若諸方賊起時。四先亡追福時。皆應說",
    "T40n1813_006:0651c27": "此經等設齋求福。二行來下救災厄中有五",
    "T40n1813_006:0651c28": "種。一治生不利時。二火災。三水災。四風災。",
    "T40n1813_006:0651c29": "五海羅剎。謂怖彼諸災皆應講此大乘。三乃",
    "T40n1813_006:0652a01": "至下救罪報中。一切罪報唯大乘能救。三報",
    "T40n1813_006:0652a02": "者。一現報。二生報。三後報。滅此三報之罪",
    "T40n1813_006:0652a03": "也。七逆八難可知。四杻械下救牢獄難可知。",
    "T40n1813_006:0652a04": "五多婬等救三毒等難。皆應說等通結上厄。",
    "T40n1813_006:0652a05": "皆同以說大乘而作救拔。四而新學下違制",
    "T40n1813_006:0652a06": "結犯。上來別釋九戒下明結勸指廣可知。梵",
    "T40n1813_006:0652a07": "壇者此翻為默擯。良以非理違犯不受調伏。",
    "T40n1813_006:0652a08": "故以此治之。彼之中明此義。故以為名可",
    "T40n1813_006:0652a09": "知。",
    "T40n1813_006:0652a10": "40 受戒非儀戒受戒非儀戒第四十",
    "T40n1813_006:0652a11": "初制意者。眾生設不發心。菩薩理應化令受",
    "T40n1813_006:0652a12": "戒。何容千里來求而以惡心不與授戒。別乖",
    "T40n1813_006:0652a13": "攝生通違三聚。故須制也。二次第者。前講",
    "T40n1813_006:0652a14": "法引生。今受戒攝物故也。三釋名者。就所",
    "T40n1813_006:0652a15": "制為名可知。四具緣者五緣。一自解經律。",
    "T40n1813_006:0652a16": "二彼無遮難。三彼來求戒。四此以惡心。五不",
    "T40n1813_006:0652a17": "受便犯也。五闕緣者。次第闕得方便罪可",
    "T40n1813_006:0652a18": "知。六輕重者。謂解明昧。求有勤惰。惡心有",
    "T40n1813_006:0652a19": "多少。不受有暫永。俱不俱等輕重準之。七",
    "T40n1813_006:0652a20": "通塞者。病若新差無力。若自闇鈍。若彼非",
    "T40n1813_006:0652a21": "實求。若外道詐來。若具遮難。一切不犯。反上",
    "T40n1813_006:0652a22": "皆犯。八釋文者。文中有五。一總攝戒器。二",
    "T40n1813_006:0652a23": "教其衣色。三問遮簡器。四制不拜俗。五違求",
    "T40n1813_006:0652a24": "結犯。初中有十八眾。廣如前十重初釋可知。",
    "T40n1813_006:0652a25": "二應教其衣色。於中有三。初制袈裟色。袈裟",
    "T40n1813_006:0652a26": "此云不正色。謂青等五色互相和染成不正色",
    "T40n1813_006:0652a27": "名為壞色。二一切染衣下制餘衣色。三若一",
    "T40n1813_006:0652a28": "切國下明制與俗異。並可知。三若欲下制問",
    "T40n1813_006:0652a29": "遮簡器。於中亦三。一問數簡器。言現身者有",
    "T40n1813_006:0652b01": "二義。一簡於過未故云現也。二此七逆罪未",
    "T40n1813_006:0652b02": "輕懺悔。罪猶現在。故云不得與七逆人現身",
    "T40n1813_006:0652b03": "受戒。若依教相應懺悔應得。二七逆者下列",
    "T40n1813_006:0652b04": "名簡器。此七逆義具如別章。三餘一切下無",
    "T40n1813_006:0652b05": "逆皆得可知。四出家人下制身不拜俗。謂心",
    "T40n1813_006:0652b06": "敬理無所犯。五但解下明違求犯。謂既非七",
    "T40n1813_006:0652b07": "逆但解師語之類。有從百里等來求。而瞋不",
    "T40n1813_006:0652b08": "與戒。理宜結犯。言惡心者。為名利等嫉妬等",
    "T40n1813_006:0652b09": "瞋嫌等計怨等。言一切眾生戒者有二義。一",
    "T40n1813_006:0652b10": "不與彼一切求戒眾生之戒也。二此是戒名。",
    "T40n1813_006:0652b11": "謂名菩薩戒為一切眾生戒。以此是一切眾",
    "T40n1813_006:0652b12": "生所應得戒故云也。餘並可知。",
    "T40n1813_006:0652b13": "41 無德詐師戒無德詐師戒第四十一",
    "T40n1813_006:0652b14": "初制意者。若不解大乘經律持犯輕重而為人",
    "T40n1813_006:0652b15": "作師者有四。一令真法滅。以闕傳故。二令非",
    "T40n1813_006:0652b16": "法行。以錯傳故。三誤所化。令他不至解脫處",
    "T40n1813_006:0652b17": "故。四增自惡業。以貪名利故。是故須制也。",
    "T40n1813_006:0652b18": "二次第者。前實有解來求不與。今實無德強",
    "T40n1813_006:0652b19": "為他作師。皆所不應故也。三釋名者。防彼",
    "T40n1813_006:0652b20": "詐失制令實學。故以為名。四具緣者。具四",
    "T40n1813_006:0652b21": "緣成。一實自無知。二對彼所化。三貪名利等。",
    "T40n1813_006:0652b22": "四授戒便犯。五闕緣者。隨闕皆有方便罪。",
    "T40n1813_006:0652b23": "可知。六輕重者。無知有多少。所化有利鈍。",
    "T40n1813_006:0652b24": "貪心有輕重。授戒有具闕。亦俱不俱等輕重",
    "T40n1813_006:0652b25": "可知。七通塞者。若學猶未成。他來逼請。不",
    "T40n1813_006:0652b26": "為利等授。應不犯反上皆結。八釋文者。文",
    "T40n1813_006:0652b27": "中五。一辨在師德位。二制教弟子。三實無所",
    "T40n1813_006:0652b28": "知。四為利詐解。五授戒結犯。初中既教他起",
    "T40n1813_006:0652b29": "信便與授戒。故云作教戒法師者也。二見欲",
    "T40n1813_006:0652c01": "受下明制教弟子。於中有四。一教請二師。此",
    "T40n1813_006:0652c02": "有二義。一謂於人中請此二師受菩薩戒。如",
    "T40n1813_006:0652c03": "受沙彌十戒法。二遙請本師釋迦佛等為和",
    "T40n1813_006:0652c04": "上。親請傳戒師為闍梨善戒經云。師有二種。",
    "T40n1813_006:0652c05": "一是不可見。謂佛菩薩僧是。二可見。謂戒師",
    "T40n1813_006:0652c06": "是。從是二師得菩薩戒。又普賢觀經請五師",
    "T40n1813_006:0652c07": "者。於不可見師中請也。瑜伽等中請一師者。",
    "T40n1813_006:0652c08": "唯望可見師說也。二二師應問下明應問七",
    "T40n1813_006:0652c09": "遮。七遮即是七逆。以障受戒故名遮也。此經",
    "T40n1813_006:0652c10": "約遮故別問七。若據大小二義。善戒經約德",
    "T40n1813_006:0652c11": "通問十種事。具者方得受戒。一具三戒不。謂",
    "T40n1813_006:0652c12": "五戒十戒及具戒。彼經約出家菩薩。要具此",
    "T40n1813_006:0652c13": "三戒方得受菩薩戒。二發菩提心不。三是真",
    "T40n1813_006:0652c14": "實菩薩不。四能捨一切內外所有物不。五能",
    "T40n1813_006:0652c15": "不惜身命不。六能於貪處不貪不。七能於嗔",
    "T40n1813_006:0652c16": "處不瞋不。八能於癡處不癡不。九於畏處不",
    "T40n1813_006:0652c17": "畏不。十能隨我所受一切菩薩戒不。皆應答",
    "T40n1813_006:0652c18": "能爾。若具足言。應先問七遮。後問上十德",
    "T40n1813_006:0652c19": "方可得受。若在家菩薩十中除初餘皆同問。",
    "T40n1813_006:0652c20": "善生經中更有餘問。如彼辨也三若有下教",
    "T40n1813_006:0652c21": "懺犯十重罪。謂若有犯十重者教懺悔方法。",
    "T40n1813_006:0652c22": "言三世千佛者。謂過去莊嚴劫中華光如來",
    "T40n1813_006:0652c23": "為首。下至毘舍浮如來。如是等一千諸佛。",
    "T40n1813_006:0652c24": "今賢劫中俱留孫如來為首。下至樓至如來",
    "T40n1813_006:0652c25": "一千佛。未來星宿劫中日光如來為首。下至",
    "T40n1813_006:0652c26": "須彌相如來為一千。又見好相中。既不言夢",
    "T40n1813_006:0652c27": "見。覺見甚難。若得此相。舊戒還全。更不須",
    "T40n1813_006:0652c28": "受。若不得此相。舊戒已失。故云現身不得戒。",
    "T40n1813_006:0652c29": "此是上品纏犯故失戒也。而得更受故云而",
    "T40n1813_006:0653a01": "得增長戒。增受是重受也。四懺輕垢罪。謂",
    "T40n1813_006:0653a02": "教對首懺。如比丘懺提罪通。法論犯此二篇",
    "T40n1813_006:0653a03": "懺有四種。一上纏犯十重對十方佛方等懺。",
    "T40n1813_006:0653a04": "二中下犯十重對四菩薩僧懺。三犯十重下重",
    "T40n1813_006:0653a05": "方便對首懺。四輕方便責心懺。二輕垢中。本",
    "T40n1813_006:0653a06": "罪對首。方便責心。並如別集中說。五而教戒",
    "T40n1813_006:0653a07": "師下明於上所說制令委解。故云一一好解",
    "T40n1813_006:0653a08": "也。三若不解下明實無所知。於中有五。一不",
    "T40n1813_006:0653a09": "解戒法。謂若輕若重是犯非犯是持非持。二",
    "T40n1813_006:0653a10": "不解理法。謂真諦平等不違俗等。三不解位",
    "T40n1813_006:0653a11": "法。謂習種是十住。長養是十行。不壞是十",
    "T40n1813_006:0653a12": "迴向金剛幢位。道種是十地。謂聖道治惑故",
    "T40n1813_006:0653a13": "云也。正性是佛位。正果顯故。四不解行法。謂",
    "T40n1813_006:0653a14": "於上諸位多少觀行及入定出定等分齊。言",
    "T40n1813_006:0653a15": "十禪支者。謂初定五支。二定一支。三定四支。",
    "T40n1813_006:0653a16": "四定一支。此經非本未故須入行。五一一不",
    "T40n1813_006:0653a17": "得意者。總結無知也。四而菩薩下明為利詐",
    "T40n1813_006:0653a18": "解。於中初為四事詐現解法。謂一利。二名。三",
    "T40n1813_006:0653a19": "門徒。四供養。後自欺欺他是出過呵嘖。五與",
    "T40n1813_006:0653a20": "人下明作已結犯可知。",
    "T40n1813_006:0653a21": "42 非處說戒戒非處說戒戒第四十二",
    "T40n1813_006:0653a22": "初制意者。戒律制於內眾。為祕密之教法。外",
    "T40n1813_006:0653a23": "道惡人理非所聞。故須制也。別顯有三。一輕",
    "T40n1813_006:0653a24": "自戒品。二增彼惡見。三令他毀謗。是故制也。",
    "T40n1813_006:0653a25": "二次第者。前則為利詐解。今則為利妄傳",
    "T40n1813_006:0653a26": "故也。三釋名者。不應說而說。戒防此失。",
    "T40n1813_006:0653a27": "故為名。四具緣者亦四緣。一為利。二對外",
    "T40n1813_006:0653a28": "人。三心不迷。四說戒了便犯。五闕緣者。隨",
    "T40n1813_006:0653a29": "闕皆得方便罪可知。六輕重者。為利有多",
    "T40n1813_006:0653b01": "少。外人有善惡。心中有想疑。說戒有具闕。皆",
    "T40n1813_006:0653b02": "有俱不俱等。輕重可知。七通塞者。若對國",
    "T40n1813_006:0653b03": "王。若純信行人。若將為進戒先說示問能不。",
    "T40n1813_006:0653b04": "皆不犯。反上失。八釋文者。文中有四。一",
    "T40n1813_006:0653b05": "總制。二通塞。三擇惡人。四違制結犯。初中",
    "T40n1813_006:0653b06": "言未受菩薩戒者。此有三種。一純不信菩薩",
    "T40n1813_006:0653b07": "道故不受。二雖不謗亦不能受。三信擬受未",
    "T40n1813_006:0653b08": "受。二結犯。二外道者執著異道求佛法過。",
    "T40n1813_006:0653b09": "聞佛所說雜碎戒相戒當輕毀。三惡人聞說",
    "T40n1813_006:0653b10": "戒律輕毀法眾故不應說。言千佛者多也。謂",
    "T40n1813_006:0653b11": "一切諸佛皆同說此戒故云千佛大戒。非但",
    "T40n1813_006:0653b12": "賢劫千佛也。二邪見下明通塞中。以此戒制",
    "T40n1813_006:0653b13": "自內眾。理非彼聞。如人寶藏不示賊處。言除",
    "T40n1813_006:0653b14": "國王者。佛法付屬二人。一佛弟子為內護。二",
    "T40n1813_006:0653b15": "國王為外護。是佛付囑之人故對說無犯。又",
    "T40n1813_006:0653b16": "以國王有力。當依戒律策勵行人。故須知也。",
    "T40n1813_006:0653b17": "餘非此用一切皆斷。三是惡人下釋惡人。惡",
    "T40n1813_006:0653b18": "人有二種。一頑愚。謂此身無戒雖人名畜。以",
    "T40n1813_006:0653b19": "無人因故。後身永不見三寶。如木石無心。豈",
    "T40n1813_006:0653b20": "有能見。二惡見。謂邪見乖理如木非情。四而",
    "T40n1813_006:0653b21": "菩薩下違制結犯可知。",
    "T40n1813_006:0653b22": "43 故毀禁戒戒故毀禁戒戒第四十三",
    "T40n1813_006:0653b23": "初制意者。菩薩理宜不惜身命護持淨戒。何",
    "T40n1813_006:0653b24": "容壞自本誓而無懼毀禁戒。故須嚴制。又為",
    "T40n1813_006:0653b25": "護一切戒品令堅固故制此戒也。二次第",
    "T40n1813_006:0653b26": "者。前不應說而說。今則不應犯而犯故也。",
    "T40n1813_006:0653b27": "三釋名者。從所防為目。四具緣者亦四緣。",
    "T40n1813_006:0653b28": "一身有戒。二對犯境。三故起心。四作便犯。",
    "T40n1813_006:0653b29": "五闕緣者。謂一三無犯。二四得方便可知。",
    "T40n1813_006:0653c01": "六輕重者。謂境有強弱。心有剋謾犯有輕",
    "T40n1813_006:0653c02": "重。亦有俱等。准前。七通塞者。此戒無別制",
    "T40n1813_006:0653c03": "但起心犯餘戒即亦犯此戒。是故通塞皆如",
    "T40n1813_006:0653c04": "諸戒處說應知。八釋文者。文中有三。初汎",
    "T40n1813_006:0653c05": "舉毀禁。二顯過呵嘖。三制毀結犯。前中言信",
    "T40n1813_006:0653c06": "心出家等者舉其本誓也。故起心等者明違",
    "T40n1813_006:0653c07": "誓結犯。二不得下明顯過呵嘖。於中有八。一",
    "T40n1813_006:0653c08": "供施無一毫分。二大地無一足分。三飲水無",
    "T40n1813_006:0653c09": "一渧分。問供施破戒無分可爾。王之水土眾",
    "T40n1813_006:0653c10": "生同感。何故亦無分。答白衣無戒食王水土",
    "T40n1813_006:0653c11": "皆有輸稅。出家不稅。良為戒行。今既二種俱",
    "T40n1813_006:0653c12": "無。豈有其分。無分而用。豈非是賊。四鬼遮罵",
    "T40n1813_006:0653c13": "賊是此義也。謂戒行若金剛有戒神讚護。今",
    "T40n1813_006:0653c14": "既戒破神去。則有五千大鬼遮其前而罵賊。",
    "T40n1813_006:0653c15": "掃其後而滅路。五世人亦罵之。謂於佛法中",
    "T40n1813_006:0653c16": "作偷形相賊偷利養等賊故也。六一切眾生",
    "T40n1813_006:0653c17": "不欲見者。以如怨詐親故。七犯戒同畜生者。",
    "T40n1813_006:0653c18": "以是罪身同故。八同木頭者。無所知故。三故",
    "T40n1813_006:0653c19": "毀下制毀結犯可知。",
    "T40n1813_006:0653c20": "44 不敬經律戒不敬經律戒第四十四",
    "T40n1813_006:0653c21": "初制意者。以戒是成佛膳因。彼教理宜尊重。",
    "T40n1813_006:0653c22": "況是諸佛之母如來所師崇重之極。豈先於",
    "T40n1813_006:0653c23": "此。故須制也。二次第者。前令不毀禁戒今",
    "T40n1813_006:0653c24": "制令敬法故也。三釋名者。防彼不敬制令",
    "T40n1813_006:0653c25": "重法。故以為名。四具緣者亦四緣。一對勝",
    "T40n1813_006:0653c26": "法。二無敬心。三不求供。四不作便犯。五闕",
    "T40n1813_006:0653c27": "緣者。各闕皆方便可知。六輕重者。輕有多",
    "T40n1813_006:0653c28": "少。心有輕重。身有富貧。作有好惡。俱等准之。",
    "T40n1813_006:0653c29": "七通塞者。若病若貧無得處。若常入深定。",
    "T40n1813_006:0654a01": "若貪救眾生。若恒說法。理應無犯。反上皆結。",
    "T40n1813_006:0654a02": "八釋文者。文中有五。一制受持。二制讀誦。",
    "T40n1813_006:0654a03": "三制書寫。於中先舉難。謂剝皮等。後況易。謂",
    "T40n1813_006:0654a04": "木皮等。謂貝多葉皮為木皮也。餘可知。四常",
    "T40n1813_006:0654a05": "以下制令供養書寫等。十種法行此中具說。",
    "T40n1813_006:0654a06": "五若不下違制結犯可知。",
    "T40n1813_006:0654a07": "45 不化眾生戒不化眾生戒第四十五",
    "T40n1813_006:0654a08": "初制意者。為菩提心是成佛因故。制諸菩薩",
    "T40n1813_006:0654a09": "故化眾生。皆應令彼發此大心。經云。若以",
    "T40n1813_006:0654a10": "小乘化。我則墮慳貪。此事為不可。故須制也。",
    "T40n1813_006:0654a11": "二次第者。前則於法不敬。今則於生不化。",
    "T40n1813_006:0654a12": "是故俱制也。三釋名者。捨化眾生違害大",
    "T40n1813_006:0654a13": "悲。戒防此失。故以為名。四具緣者亦四緣。",
    "T40n1813_006:0654a14": "一對眾生。二不起悲。三不起方便。四捨不勸",
    "T40n1813_006:0654a15": "導故成犯也。五闕緣者。各闕皆方便可知。",
    "T40n1813_006:0654a16": "六輕重者。眾生有難易。悲心有厚薄。方便有",
    "T40n1813_006:0654a17": "多少。不勸有暫永。亦有俱等准前。七通塞",
    "T40n1813_006:0654a18": "者。若病若無力。若未解若彼難化。並理應無",
    "T40n1813_006:0654a19": "犯。反上皆犯。八釋文者有四。一制化人類。",
    "T40n1813_006:0654a20": "於中大悲是能化之心也。城邑等是化處。一",
    "T40n1813_006:0654a21": "切眾生是所化。唱言等是化方便。受三歸等",
    "T40n1813_006:0654a22": "化所得益。此有二義。一受戒先受三歸後說",
    "T40n1813_006:0654a23": "十戒相。二有二種受戒。一受菩薩三歸戒。二",
    "T40n1813_006:0654a24": "受十戒。二若見下明化畜生類。謂彼無領解",
    "T40n1813_006:0654a25": "故以此言警覺成自熏修。則與彼遠作勝因。",
    "T40n1813_006:0654a26": "如昔有牛塔前食草舉頭見塔後便得度等。",
    "T40n1813_006:0654a27": "三而菩薩下立制定位。謂要化眾生令發大",
    "T40n1813_006:0654a28": "心方是菩薩故云也。四若不下違制結犯可",
    "T40n1813_006:0654a29": "知。",
    "T40n1813_006:0654b01": "46 說法乖儀戒說法乖儀戒第四十六",
    "T40n1813_006:0654b02": "初制意者。令彼重法增善根故。自亦重法順",
    "T40n1813_006:0654b03": "教命故。為成二利順彼三聚故制斯戒。二",
    "T40n1813_006:0654b04": "次第者。前教人發心。今則教令敬法故也。",
    "T40n1813_006:0654b05": "三釋名者。所防所制以立斯名。四具緣者",
    "T40n1813_006:0654b06": "四緣。一對他人。二住非儀。三不起悲。四發言",
    "T40n1813_006:0654b07": "說故成犯也。五闕緣者。各闕皆方便可知。",
    "T40n1813_006:0654b08": "六輕重者。可語不可語。住非儀有深淺。無",
    "T40n1813_006:0654b09": "悲有暫永。發言有具闕。俱等准前可知。",
    "T40n1813_006:0654b10": "七通塞者。若他病重。若王力自在。並無犯。反",
    "T40n1813_006:0654b11": "上皆犯。八釋文者。文中有三。一制非儀。二",
    "T40n1813_006:0654b12": "教正則。三違結犯。前中悲心是化眾生因故",
    "T40n1813_006:0654b13": "教常起也。貴人多慢故偏舉之。三非儀有",
    "T40n1813_006:0654b14": "三。坐己立。二人高己下。三人在座己在非。",
    "T40n1813_006:0654b15": "座。此中高座具後二也。並可知。二若說法下",
    "T40n1813_006:0654b16": "明教正則。於中五事。一置法師於高座。二供",
    "T40n1813_006:0654b17": "之以香花。三聽者居下坐。尊敬如父母。五",
    "T40n1813_006:0654b18": "領受其教如事火梵志。攝論云。若人戒足雖",
    "T40n1813_006:0654b19": "羸劣。而能說法利多入。如佛世尊應供養受",
    "T40n1813_006:0654b20": "彼所說。故相似。又經云。有知法者。若老若",
    "T40n1813_006:0654b21": "少皆應供養如事火婆羅門。三其說法者下",
    "T40n1813_006:0654b22": "明違制結犯。不如有三種。一身儀謂立等。",
    "T40n1813_006:0654b23": "二念謂求名利等。三語業謂非法說法法說",
    "T40n1813_006:0654b24": "非法及世俗言詞等。又智論中唯說諸行法",
    "T40n1813_006:0654b25": "及實相法方為法施。餘皆非也。",
    "T40n1813_006:0654b26": "47 非法立制戒非法立制戒第四十七",
    "T40n1813_006:0654b27": "初制意者。菩薩理應不惜身命護三寶。而反",
    "T40n1813_006:0654b28": "恃威損壞正法。故須制也。二次第者。前說",
    "T40n1813_006:0654b29": "法非儀。今持威滅法。為失既重。故次制之。",
    "T40n1813_006:0654c01": "三釋名者。從所防為目。四具緣者亦四",
    "T40n1813_006:0654c02": "緣。一信心受戒。二恃自高威。三非法立制。四",
    "T40n1813_006:0654c03": "損壞佛法故成犯也。五闕緣者。闕初緣結",
    "T40n1813_006:0654c04": "重罪非犯戒。闕次緣結重方便。闕後二緣皆",
    "T40n1813_006:0654c05": "方便可知。六輕重者。恃威立制壞法各有",
    "T40n1813_006:0654c06": "多少俱等准之。七通塞者。若制惡人不令",
    "T40n1813_006:0654c07": "出家不聽造像將賣。理應不犯。餘皆犯。八",
    "T40n1813_006:0654c08": "釋文者。文中有三。一總明滅法。二別顯滅相。",
    "T40n1813_006:0654c09": "三故作成犯。前中亦三。一本以信心受戒。二",
    "T40n1813_006:0654c10": "恃自高威。三破滅佛法。二明作下別顯中。",
    "T40n1813_006:0654c11": "一障其出家修道。二障造形像造經。此破住",
    "T40n1813_006:0654c12": "持三寶。遺法眾生賴藉此住持。今既損減。",
    "T40n1813_006:0654c13": "其罪重故。總結云破三寶罪也。三而故作下",
    "T40n1813_006:0654c14": "違教結犯可知。",
    "T40n1813_006:0654c15": "48 自壞內法戒自壞內法戒第四十八",
    "T40n1813_006:0654c16": "一制意者。菩薩理應護持正法先揚顯發令",
    "T40n1813_006:0654c17": "法久住報佛恩。何容為利自毀內眾損己正",
    "T40n1813_006:0654c18": "法。為失既大。故須制也。二次第者。前恃自",
    "T40n1813_006:0654c19": "威。今恃他勢。各皆損法。故同制也。三釋名",
    "T40n1813_006:0654c20": "者。所防為目。四具緣者亦四緣。一為名利。",
    "T40n1813_006:0654c21": "二王前說戒。三橫作留難。四繫縛內眾。故成",
    "T40n1813_006:0654c22": "犯也。五闕緣者。四緣各闕皆四方便可知。",
    "T40n1813_006:0654c23": "六輕重者。四緣各有多少並有俱不俱等",
    "T40n1813_006:0654c24": "准之。七通塞者。若制惡比丘等不損法。理",
    "T40n1813_006:0654c25": "應不犯。餘皆犯耳。八釋文者中有五。一舉",
    "T40n1813_006:0654c26": "過令離。二舉德制修。三聞非勸傷。四況自親",
    "T40n1813_006:0654c27": "作。五故作結犯。前中先舉本好心出家。次為",
    "T40n1813_006:0654c28": "名利於王等前說戒繫縛。自食下喻顯。蓮華",
    "T40n1813_006:0654c29": "面經云。佛告阿難。譬如師子命終若空地若",
    "T40n1813_006:0655a01": "水若陸所有眾生不噉食彼師子身肉。唯師",
    "T40n1813_006:0655a02": "子身自生諸虫自食師子之肉。阿難我之佛",
    "T40n1813_006:0655a03": "法非餘能壞。是我法中諸惡比丘破我三大",
    "T40n1813_006:0655a04": "阿僧祇劫積行勤苦所集佛法。解云。佛法外",
    "T40n1813_006:0655a05": "人所不能壞故云非外道等。二若受佛戒下",
    "T40n1813_006:0655a06": "舉德制修中。制令護戒至誠。如慈母念於一",
    "T40n1813_006:0655a07": "子。如孝子事於父母。皆無時暫忘也。三而聞",
    "T40n1813_006:0655a08": "下明聞非勸傷。於中先傷同現在苦。後寧自",
    "T40n1813_006:0655a09": "下通入惡趣。並可知。四況自親作中。正作及",
    "T40n1813_006:0655a10": "與破滅作因緣。無孝順心者是破法因也。五",
    "T40n1813_006:0655a11": "若故下明故作結犯可知。上來別辨九戒竟。",
    "T40n1813_006:0655a12": "二是九戒下總結勸學可知。上來別顯輕戒",
    "T40n1813_006:0655a13": "竟。二諸佛子下總結。此是三世同誦。上來別",
    "T40n1813_006:0655a14": "明輕重二篇戒竟。三諸佛子諦聽下總結勸",
    "T40n1813_006:0655a15": "學。於中有四。一舉佛同誦。謂三世佛菩薩及",
    "T40n1813_006:0655a16": "我釋迦在因在果皆同誦。故知是要勝。二汝",
    "T40n1813_006:0655a17": "等下勸眾令持。謂舉彼諸眾略勸作五事。一",
    "T40n1813_006:0655a18": "受持。謂領納名受不忘名持。二讀。三誦。四解",
    "T40n1813_006:0655a19": "釋。五書寫。三佛性下明流通不絕。謂佛性常",
    "T40n1813_006:0655a20": "住明理法湛然也。戒卷流等明教法傳通。又",
    "T40n1813_006:0655a21": "釋。佛性為成佛本有之因。戒卷為外緣。傳受。",
    "T40n1813_006:0655a22": "謂從過去傳至現在。現在向未來。展轉相受",
    "T40n1813_006:0655a23": "故云不絕也。四得見下明傳授利益。謂於中",
    "T40n1813_006:0655a24": "有三。一見佛益。謂得見此賢劫中千佛相授。",
    "T40n1813_006:0655a25": "二永離惡處益。三得生善處益。謂生人中等",
    "T40n1813_006:0655a26": "為道器身。攝眾生處也。上來總是正宗竟。",
    "T40n1813_006:0655a27": "第三我今下結勸流通分。於中四一。結已略",
    "T40n1813_006:0655a28": "說。二汝等下勸學令修。三如無相下指彼廣",
    "T40n1813_006:0655a29": "文。四三千下明眾聞奉持。謂彼品中一一廣",
    "T40n1813_006:0655b01": "說。令彼三千徒眾聞生歡喜。又釋。彼三千眾",
    "T40n1813_006:0655b02": "聞佛誦此略本。生喜受持。釋文既了。述懷頌",
    "T40n1813_006:0655b03": "曰。廣本毘尼藏。薄祐莫能見。戀彼菩薩戒。竭",
    "T40n1813_006:0655b04": "愚而解釋。願此摩尼燈。恒耀十方界。示導諸",
    "T40n1813_006:0655b05": "群生。至大菩提所。",
    "T40n1813_006:0655b06": "梵網經菩薩戒本疏卷第六終"
}