{
    "X79n1559_010:0348a06": "嘉泰普燈錄卷第十",
    "X79n1559_010:0348a08": "平江府報恩光孝禪寺(臣)僧　(正受)　編",
    "X79n1559_010:0348a09": "南嶽第十四世(臨濟十世黃龍三世)",
    "X79n1559_010:0348a10": "泐潭應乾禪師法嗣",
    "X79n1559_010:0348a11": "楚州勝因咸靜禪師郡之山陽人。族高氏。甫冠。落髮",
    "X79n1559_010:0348a12": "受具。游講肆。慨然曰。義學豈吾事哉。乃去。謁名宿。晚",
    "X79n1559_010:0348a13": "契悟於泐潭。望重江湖。凡三董名剎。住勝因日。甞臨",
    "X79n1559_010:0348a14": "池為堂以燕息。名曰戲魚。故叢林雅以稱焉。　上堂",
    "X79n1559_010:0348a15": "曰。游徧天下。當知寸步不曾移。歷盡門庭。家家竈底",
    "X79n1559_010:0348a16": "少煙不得。所以肩笻帩履。乘興而行。掣鈎沉絲。任性",
    "X79n1559_010:0348a17": "而住。不為故鄉田地好。因緣熟處便為家。今日信手",
    "X79n1559_010:0348a18": "拈來。從前幾曾計較。不離舊時科段。一回舉著一回",
    "X79n1559_010:0348a19": "新。明眼底。瞥地便回。未悟者。識取面目。且道如何是",
    "X79n1559_010:0348a20": "本來面目。良久。曰。前臺華發後臺見。上界鐘聲下界",
    "X79n1559_010:0348a21": "聞。以拂子擊禪床。下座。　上堂。氣候欲流金。炎威將",
    "X79n1559_010:0348a22": "鑠石。扇子搖明月。雲片聳奇峰。蠶成繭而麥漸收。笋",
    "X79n1559_010:0348a23": "抽簪而梅已熟。薰風習習。逝水滔滔。鵲噪森松。鶯啼",
    "X79n1559_010:0348a24": "脩竹。觀音勢至。文殊普賢。有願必從。無剎不現。正當",
    "X79n1559_010:0348b01": "今日人天會上。還有得見底麼。如無。聽取崇寧老。從",
    "X79n1559_010:0348b02": "頭說向公。　上堂。匣中寶劒。袖裏金鎚。時節既彰。莫",
    "X79n1559_010:0348b03": "辭拈出。擊開關鏁。斬斷葛藤。令他跳出生死門。驀過",
    "X79n1559_010:0348b04": "荊棘路。人人似生師子。箇箇如活大虫。休教著布過",
    "X79n1559_010:0348b05": "他州。直待還鄉衣晝錦。　上堂。舉。世尊在摩竭陀國",
    "X79n1559_010:0348b06": "為眾說法。是時將欲白夏。乃謂阿難曰。諸大弟子。人",
    "X79n1559_010:0348b07": "天四眾。我常說法。不生敬仰。我今入因沙臼室中。坐",
    "X79n1559_010:0348b08": "夏九旬。忽有人來問法之時。汝代為我說。一切法不",
    "X79n1559_010:0348b09": "生。一切法不滅。言訖。掩室而坐。師召眾曰。釋迦老子",
    "X79n1559_010:0348b10": "初成佛道之時。大都事不獲已。纔方成箇保社。便生",
    "X79n1559_010:0348b11": "退倦之心。勝因當時若見。將釘釘却室門。教伊一生",
    "X79n1559_010:0348b12": "無出身之路。免得後代兒孫遞相倣斆。不見道。若不",
    "X79n1559_010:0348b13": "傳法度眾生。是不名為報恩者。擊拂子。下座。後晦處",
    "X79n1559_010:0348b14": "漣漪之天寧。云微疾。書偈曰。弄罷影戲。七十一載。更",
    "X79n1559_010:0348b15": "問如何。回來別賽。置筆。儼然而逝。茶毗。收設利靈骨。",
    "X79n1559_010:0348b16": "建塔奉藏。臘五十二。",
    "X79n1559_010:0348b17": "潭州龍牙宗密禪師豫章人。虎丘隆禪師游方。尚及",
    "X79n1559_010:0348b18": "親見。　上堂曰。休把庭華類此身。庭華落後更逢春。",
    "X79n1559_010:0348b19": "此身一往知何處。三界茫茫愁殺人。",
    "X79n1559_010:0348b20": "福州雪峰有需禪師興化甫田洪氏子。　上堂曰。山",
    "X79n1559_010:0348b21": "僧尋常不欲潑水向諸人耳裏。撒砂向諸人眼裏。何",
    "X79n1559_010:0348b22": "故。水若入耳。終壞耳根。砂若入眼。必為眼翳。若是皮",
    "X79n1559_010:0348b23": "下有血漢。聞恁麼道。便好瞥地去。若能如是。三世諸",
    "X79n1559_010:0348b24": "佛覔他蹤跡不得。十聖三賢階級他不得。一大藏教",
    "X79n1559_010:0348c01": "說他不著。為甚麼如此。只為他聖凡情盡。數量管他",
    "X79n1559_010:0348c02": "不得。於衲僧分上早不著便了也。那堪向老胡口頭",
    "X79n1559_010:0348c03": "盛將涕唾。向口中咂啗。如人患瘧喫鹽梅相似。雖則",
    "X79n1559_010:0348c04": "一期引發津液。豈知他日抵債去在。",
    "X79n1559_010:0348c05": "福州東禪祖鑑從密禪師汀州人也。　上堂曰。開口",
    "X79n1559_010:0348c06": "不是禪。合口不是道。踏步擬進前。全身落荒草。",
    "X79n1559_010:0348c07": "慶元府天童普文禪師郡之萬齡人。族畢氏。幼穎悟。",
    "X79n1559_010:0348c08": "未冠得度。往南屏聽台教。因為檀越修懺摩。有問曰。",
    "X79n1559_010:0348c09": "公之所懺罪。為自懺耶。為他懺耶。若自懺罪。罪性何",
    "X79n1559_010:0348c10": "來。若懺他罪。他罪非汝。烏能懺之。師不能對。遂改服",
    "X79n1559_010:0348c11": "游方。造泐潭。足纔踵門。潭即呵之。擬問。即曳杖逐之。",
    "X79n1559_010:0348c12": "一日。忽呼師至丈室曰。我有古人公案要與你商量。",
    "X79n1559_010:0348c13": "師擬進語。潭遂喝。師豁然領悟。乃大笑。潭下繩床執",
    "X79n1559_010:0348c14": "師手曰。汝會佛法耶。師便喝。復托開。潭大笑。於是名",
    "X79n1559_010:0348c15": "聞四馳。學者宗仰。後歸桑梓。留天童。掩關却掃者八",
    "X79n1559_010:0348c16": "年。寺偶虗席。群僚命師開法。恐其遁。預遣吏候于道。",
    "X79n1559_010:0348c17": "故不得辭。受請日。　上堂曰。咄哉黃面老。佛法付王",
    "X79n1559_010:0348c18": "臣。林下無情客。官差逼殺人。莫有知心底。為我免得",
    "X79n1559_010:0348c19": "麼。若無。不免將錯就錯。便下座。師凡見僧來。必叱曰。",
    "X79n1559_010:0348c20": "楖栗未擔時。為汝說了也。且道說箇甚麼。招手洗鉢。",
    "X79n1559_010:0348c21": "拈扇張弓。趙州栢樹子。靈雲見桃華。且擲放一邊。山",
    "X79n1559_010:0348c22": "僧無恁麼閑唇吻與汝打葛藤。何不休歇去。拈拄杖",
    "X79n1559_010:0348c23": "逐之。宣和六年三月二十。沐浴陞堂。說偈遺眾。脫然",
    "X79n1559_010:0348c24": "示寂。偈曰。寶杖敲空觸處春。箇中消息特彌綸。昨宵",
    "X79n1559_010:0349a01": "風動寒巖冷。驚起泥牛耕白雲。壽七十七。臘五十八。",
    "X79n1559_010:0349a02": "江州圓通圓機道旻禪師世稱古佛。興化仙遊人。族",
    "X79n1559_010:0349a03": "蔡氏。母夢吞摩尼寶珠有孕。生五歲。足不履。口不言。",
    "X79n1559_010:0349a04": "母抱遊西明寺。見佛像。遽履地合爪。稱南無佛。仍作",
    "X79n1559_010:0349a05": "禮。人大異之。及宦學大梁。依景德寺德祥出家。熙寧",
    "X79n1559_010:0349a06": "二年。以試經得度。徧往參激皆染指。親溈山喆禪師",
    "X79n1559_010:0349a07": "最久。晚慕泐潭。往謁。潭見。默器之。師陳歷參所得。不",
    "X79n1559_010:0349a08": "蒙印可。潭舉世尊拈華。迦葉微笑語以問。復不契。後",
    "X79n1559_010:0349a09": "侍潭行次。潭以拄杖架肩。長噓曰。會麼。師擬對。潭便",
    "X79n1559_010:0349a10": "打。有頃。復拈草示之曰。是甚麼。亦擬對。潭遂喝。於是",
    "X79n1559_010:0349a11": "頓明大法。作拈華勢曰。這回瞞旻上座不得也。潭挽",
    "X79n1559_010:0349a12": "曰。更道。更道。師曰。南山起雲。北山下雨。即禮拜。潭首",
    "X79n1559_010:0349a13": "肯。建中靖國出住灌溪。三年謝去。未幾。居圓通。以符",
    "X79n1559_010:0349a14": "道濟禪師之記。學者嚮臻。　朝廷聞其道。會宰臣復",
    "X79n1559_010:0349a15": "為之請。　錫以命服與圓機號。　上堂曰。諸佛出世。",
    "X79n1559_010:0349a16": "無法與人。只是抽釘拔楔。除癡斷惑。學道之士不可",
    "X79n1559_010:0349a17": "自謾。若有一疑如芥子許。是汝真善知識。喝一喝。曰。",
    "X79n1559_010:0349a18": "是甚麼。切莫刺腦入膠盆。　上堂。拈拄杖示眾曰。看",
    "X79n1559_010:0349a19": "看。這箇變作執金剛神。被金甲。持叉當門而立。佛來",
    "X79n1559_010:0349a20": "魔來。天來人來。被喝云。道得也叉下死。道不得也叉",
    "X79n1559_010:0349a21": "下死。直得釋迦[絕/刀]耳。彌勒攢眉。自餘依草附木。無主",
    "X79n1559_010:0349a22": "孤魂。孰敢正眼覷著。咄。饒他氣宇如王。也是冬行夏",
    "X79n1559_010:0349a23": "令。　上堂。把定乾坤。照破髑髏即且從。你如何道得",
    "X79n1559_010:0349a24": "雲龍亨會句。良久。曰。袖頭打領。腋下剜襟。　福嚴專",
    "X79n1559_010:0349b01": "使至。僧問。如何是把得住底句。曰。巍巍石耳峰。云。如",
    "X79n1559_010:0349b02": "何是把不住底句。曰。渺渺[仁二+(亡/大)]溪水。云。去則不去時如",
    "X79n1559_010:0349b03": "何。曰。三峰指天。云。去則便去時如何。曰。一驢兩觜。云。",
    "X79n1559_010:0349b04": "恁麼則小出大遇也。曰。舌拄上齶。　問。如何是佛。曰。",
    "X79n1559_010:0349b05": "狗銜赦書。云。如何是祖師西來意。曰。黃鶴樓前鸚鵡",
    "X79n1559_010:0349b06": "洲。政和二年。建窣堵波于西峰之麓。庵其傍。明年十",
    "X79n1559_010:0349b07": "月九日。乞　旨以嫡子守慧繼席。　朝廷從之。退藏",
    "X79n1559_010:0349b08": "西庵。緇白愈敬。四年十月九日粥罷。忽集眾。書偈已。",
    "X79n1559_010:0349b09": "趺坐垂誡二百餘言。其略曰。至道虗寂。逈脫根塵。光",
    "X79n1559_010:0349b10": "境俱忘。靈機絕待。真常任運。寧屬去來。應用無方。不",
    "X79n1559_010:0349b11": "存格則。牢關敲磕。電激難通。直須鐵眼頓開。可以死",
    "X79n1559_010:0349b12": "生無間。自茲訣別。可葬全身。三百年後。當興佛事。臨",
    "X79n1559_010:0349b13": "行一著。不落見知。折半破三。好好薦取。隨聲拊膝一",
    "X79n1559_010:0349b14": "下。端然而逝。世壽六十有八。僧臘五十。門人如其誡。",
    "X79n1559_010:0349b15": "奉全身入窣堵波。有聚師平日所遺鬚髮者火之。收",
    "X79n1559_010:0349b16": "設利甚富。郡守上其事。　諡妙空之塔。",
    "X79n1559_010:0349b17": "慶元府二靈知和庵主蘇臺玉峰人。族張氏。兒時甞",
    "X79n1559_010:0349b18": "習坐垂堂。堂傾。父母意其必死。師瞑目自若。因使出",
    "X79n1559_010:0349b19": "家。年滿得度。趨謁泐潭。潭見。乃問。作甚麼。師擬對。潭",
    "X79n1559_010:0349b20": "便打。復喝曰。你喚甚麼作禪。師驀領旨。即曰。禪無後",
    "X79n1559_010:0349b21": "無先。波澄大海。月印青天。又問。如何是道。曰。道。紅塵",
    "X79n1559_010:0349b22": "浩浩。不用安排。本無欠少。潭深然之。次謁衡嶽辯禪",
    "X79n1559_010:0349b23": "師。辯尤器重。元符間。抵四明。遂留中峰。有僧來禮拜。",
    "X79n1559_010:0349b24": "師曰。近離甚處。云。天童。曰。太白峰高多少。僧以手斫",
    "X79n1559_010:0349c01": "額作望勢。師曰。猶有這箇在。云。却請庵主道。師却作",
    "X79n1559_010:0349c02": "斫額勢。僧擬議。便打。師剛毅志高。少偕天童交禪師",
    "X79n1559_010:0349c03": "問道。盟曰。他日吾二人宜踞孤峰絕頂。目眎霄漢。為",
    "X79n1559_010:0349c04": "世外之人。不可作今時籍名官府。屈節下氣於俗子",
    "X79n1559_010:0349c05": "者。交爽盟。交至。師竟不出。正言陳公闢書堂為庵。延",
    "X79n1559_010:0349c06": "師咨參。居三十年。殊無長物。唯二虎侍其右。一日。威",
    "X79n1559_010:0349c07": "於人。以偈遣之。宣和七年四月十二。趺坐終于此山。",
    "X79n1559_010:0349c08": "陳公甞狀師行實及示寂異跡甚詳。仍塑其像。二虎",
    "X79n1559_010:0349c09": "侍之。至今存焉。",
    "X79n1559_010:0349c10": "投子廣鑑行瑛禪師法嗣",
    "X79n1559_010:0349c11": "紹興府慈氏瑞仙禪師郡之餘姚人。年二十去家。以",
    "X79n1559_010:0349c12": "試經披削。習毗尼。因覩戒性如虗空。持者為迷倒。師",
    "X79n1559_010:0349c13": "謂。戒者。束身之法也。何自縛乎。遂探台教。又閱諸法",
    "X79n1559_010:0349c14": "不自生。亦不從他生。不共不無因。是故說無生。疑曰。",
    "X79n1559_010:0349c15": "又不自他。不共不無因生。畢竟從何而生。即省曰。因",
    "X79n1559_010:0349c16": "緣所生。空假三觀。抑揚性海。心佛眾生。名異體同。十",
    "X79n1559_010:0349c17": "境十乘。轉識成智。不思議境。智照方明。非言詮所及。",
    "X79n1559_010:0349c18": "棄謁承天英．天童交．白牛鄉．保寧璣．佛鑑懃．龍門遠．",
    "X79n1559_010:0349c19": "死心新．三祖宗．洞山微。皆有機語。始至投子。鑑問。鄉",
    "X79n1559_010:0349c20": "里甚處。云。兩浙東越。曰。東越事作麼生。云。秦望峰高。",
    "X79n1559_010:0349c21": "鑑湖水闊。曰。秦望峰與你自己。是同是別。云。西天梵",
    "X79n1559_010:0349c22": "語。此土唐言。曰。此猶是叢林祗對。畢竟是同是別。師",
    "X79n1559_010:0349c23": "便喝。鑑便打。師曰。恩大難酬。便禮拜。後歸里。開法慈",
    "X79n1559_010:0349c24": "氏。　上堂曰。吾心似秋月。碧潭清皎潔。無物堪比倫。",
    "X79n1559_010:0350a01": "教我如何說。堪嗟古人心。難與今人說。語與時人同。",
    "X79n1559_010:0350a02": "意與時人別。語同人盡知。意別少人別。今人不會古",
    "X79n1559_010:0350a03": "人意。今日教我如何說。直饒會得寒山意。秋月碧潭",
    "X79n1559_010:0350a04": "猶未徹。如何得徹去。此夜一輪明皎潔。縱目觀瞻不",
    "X79n1559_010:0350a05": "是月。是箇甚麼。咄。　上堂。舉德山托鉢話。乃曰。棚頭",
    "X79n1559_010:0350a06": "鼓未鳴。部樂未抹搶。竿木逞伎倆。著忙出定場。懡[怡台+羅]",
    "X79n1559_010:0350a07": "便回去。一段最光揚。室中甞問僧。三箇橐馳兩隻脚。",
    "X79n1559_010:0350a08": "日行萬里趂不著。而今收在玉泉山。不許時人亂斟",
    "X79n1559_010:0350a09": "酌。諸人向甚麼處與仙上座相見。",
    "X79n1559_010:0350a10": "潭州大溈海評禪師上堂曰。燈籠上作舞。露柱裏",
    "X79n1559_010:0350a11": "藏身。森沙神惡發。崑崙奴生嗔。喝一喝。曰。一句合頭",
    "X79n1559_010:0350a12": "語。萬劫墮迷津。",
    "X79n1559_010:0350a13": "象田梵鄉禪師法嗣",
    "X79n1559_010:0350a14": "慶元府雪竇持禪師郡之盧氏子。壯棄俗為僧。徧造",
    "X79n1559_010:0350a15": "禪關。晚謁象田。始悟心要。　上堂曰。休將碧落中秋",
    "X79n1559_010:0350a16": "節。來並曹溪無相月。冷淡非關玉兔光。虗明直透銀",
    "X79n1559_010:0350a17": "蟾冗。圓不圓。缺不缺。一道靈光無間歇。照人何處不",
    "X79n1559_010:0350a18": "分明。直下承當眼添屑。本無生。亦無滅。只有休心最",
    "X79n1559_010:0350a19": "親切。採石江頭弄影時。謫仙到此空顛蹶。咄。　上堂。",
    "X79n1559_010:0350a20": "悟心容易息心難。息得心源到處閑。斗轉星移天欲",
    "X79n1559_010:0350a21": "曉。白雲依舊覆青山。　僧問。中秋不見月時如何。曰。",
    "X79n1559_010:0350a22": "更待夜深看。云。忽若黑雲未散。又且如何。曰。爭怪得",
    "X79n1559_010:0350a23": "老僧。",
    "X79n1559_010:0350a24": "紹興府石佛益禪師上堂曰。一葉落。天下秋。一塵",
    "X79n1559_010:0350b01": "起。大地收。一法透。萬法周。且道透那一法。遂喝曰。切",
    "X79n1559_010:0350b02": "忌錯認驢鞍橋作阿爺下頷。便下座。",
    "X79n1559_010:0350b03": "黃龍死心悟禪師法嗣",
    "X79n1559_010:0350b04": "吉州禾山超宗慧方禪師臨江人。族龔氏。少依禪居",
    "X79n1559_010:0350b05": "寺。十七試經得度。歷參名宿。後契機於死心。執侍十",
    "X79n1559_010:0350b06": "有四年。以大法託之。心去世。師跡晦而價愈崇。宣和",
    "X79n1559_010:0350b07": "中。開法隆慶。次補禾山。　上堂。舉拂子曰。看看。只這",
    "X79n1559_010:0350b08": "箇。在臨濟則照用齊行。在雲門則理事俱備。在曹洞",
    "X79n1559_010:0350b09": "則偏正叶通。在溈山則暗機圓合。在法眼則何止唯",
    "X79n1559_010:0350b10": "心。然五家宗派。門庭施設則不無。直饒辨得倜儻分",
    "X79n1559_010:0350b11": "明去。猶是光影邊事。若要抵敵生死。則霄壤有隔。且",
    "X79n1559_010:0350b12": "超越生死一句又作麼生道。良久。曰。洎合錯下注脚。",
    "X79n1559_010:0350b13": "　上堂。死心先師每舉隻履西歸話以問衲子。而實",
    "X79n1559_010:0350b14": "難明諸方。或謂之隱顯。或謂不可有兩箇。或謂唯此",
    "X79n1559_010:0350b15": "一事實。若也恁麼。殊未識祖師意旨。諸人要見麼。濁",
    "X79n1559_010:0350b16": "中清。清中濁。勿謂麒麟生隻角。西行東向路不差。大",
    "X79n1559_010:0350b17": "用頭頭如啐啄。莫。莫。玄要靈機休卜度。",
    "X79n1559_010:0350b18": "臨安府崇覺空禪師姑孰人也。　上堂曰。十方無壁",
    "X79n1559_010:0350b19": "落。四面亦無門。淨躶躶。赤灑灑。沒可把。遂舉拂子曰。",
    "X79n1559_010:0350b20": "灌溪老漢向十字街頭逞風流。賣惺惺。道我解穿真",
    "X79n1559_010:0350b21": "珠。解玉版。濄亂絲。卷箇絹。婬坊酒肆。瓦合輿臺。虎冗",
    "X79n1559_010:0350b22": "魔宮。那吒忿怒。遇文王。興禮樂。逢桀紂。逞干戈。今日",
    "X79n1559_010:0350b23": "被崇覺觀見。一場懡[怡台+羅]。　上堂。崇覺門下莫有體悟",
    "X79n1559_010:0350b24": "三空。心明八解底衲僧麼。若無。則辜負己靈。若有。喚",
    "X79n1559_010:0350c01": "來與崇覺提鞋挈杖。便下座。",
    "X79n1559_010:0350c02": "潭州上封祖秀禪師常德興陽何氏子。　上堂曰。枯",
    "X79n1559_010:0350c03": "木巖前夜放華。鐵牛依舊臥煙沙。儂家鞭影重拈出。",
    "X79n1559_010:0350c04": "擊拂子曰。一念回心便到家。遂喝一喝。下座。",
    "X79n1559_010:0350c05": "嘉州九頂寂惺慧泉禪師成都靈泉人。族張氏。自幼",
    "X79n1559_010:0350c06": "業儒。甞從真覺勝禪師游。有省。即辭親。師中江資教",
    "X79n1559_010:0350c07": "希則。崇寧改元。得度。學楞嚴。踰三祀。既極其要。南下",
    "X79n1559_010:0350c08": "謁玉泉勤．大洪恩．谷隱顯。未能深到。聞死心受晦堂",
    "X79n1559_010:0350c09": "囑付。其門庭壁立。多詬罵諸方。即往謁。踰數年。未能",
    "X79n1559_010:0350c10": "徹證。令親慧宣首座。一日。與宜食餈次。偶舉公．安二",
    "X79n1559_010:0350c11": "聖甞遺履長數尺於富室倉廩間事。及干祿射利網",
    "X79n1559_010:0350c12": "捕偷兒等輩禱之。皆遂其志。豈正直所用心哉。宣不",
    "X79n1559_010:0350c13": "答。師辯不已。宣以筋揖之。即領悟曰。今日食餈。方得",
    "X79n1559_010:0350c14": "其味。心聞然之。後笑謂師曰。吾老矣。欲得一孝順子",
    "X79n1559_010:0350c15": "分付活計。奈汝兄弟頻來反倒何。云。不彎射羿弓。何",
    "X79n1559_010:0350c16": "以報深德。心復笑曰。賊。賊。巾侍六載。以母老西歸。初",
    "X79n1559_010:0350c17": "受香於廣漢之龜山．成都之保福。繼四董名剎。　上",
    "X79n1559_010:0350c18": "堂曰。若論此事。譬夫望中秋月色。十分圓滿。正當滿",
    "X79n1559_010:0350c19": "時。缺向甚麼處去。洎乎十六十七。漸漸復缺。圓滿之",
    "X79n1559_010:0350c20": "相又却向甚麼處去。若云月體本無圓缺。我信是人",
    "X79n1559_010:0350c21": "未識其月。學道之人亦復如是。正當迷時。悟向甚麼",
    "X79n1559_010:0350c22": "處去。及乎悟後。迷却向甚麼處去。若云本無迷悟。我",
    "X79n1559_010:0350c23": "信是人未達其道。還委悉麼。百尺竿頭天欲暮。急須",
    "X79n1559_010:0350c24": "進步問曹溪。　上堂。昔日雲門有三句。謂函蓋乾坤",
    "X79n1559_010:0351a01": "句．截斷眾流句．隨波逐浪句。九頂今日亦有三句。所",
    "X79n1559_010:0351a02": "謂飢來喫飯句．寒即向火句．困來打睡句。若以佛法",
    "X79n1559_010:0351a03": "而論。則九頂望雲門。直立下風。若以世諦而論。則雲",
    "X79n1559_010:0351a04": "門望九頂。直立下風。二語相違。且如何是九頂為人",
    "X79n1559_010:0351a05": "處。　僧問。心迷法華轉。心悟轉法華。未審意旨如何。",
    "X79n1559_010:0351a06": "曰。風暖鳥聲碎。日高華影重。　問。如何是無生路。曰。",
    "X79n1559_010:0351a07": "五里復五里。云。向上還有事也無。曰。一步一徘徊。紹",
    "X79n1559_010:0351a08": "興乙丑九月十六。沐浴淨髮。書偈囑累已。復曰。叢林",
    "X79n1559_010:0351a09": "事例。今則為昔。趙州道底。好屈。好屈。侍僧曰。和尚五",
    "X79n1559_010:0351a10": "十年手段。至此當如何。師曰。明破即不中。擲筆叉手",
    "X79n1559_010:0351a11": "而逝。茶毗。設利五色。門人合靈骨塔于寺之西原。壽",
    "X79n1559_010:0351a12": "六十有七。臘四十有三。",
    "X79n1559_010:0351a13": "嘉興府華亭性空妙普庵主漢州人。遺其氏。久依死",
    "X79n1559_010:0351a14": "心獲證。乃抵秀水。追船子遺風。結茆青龍之野。吹鐵",
    "X79n1559_010:0351a15": "笛以自娛。多賦詠。士夫俊衲得其言。必珍藏。建炎初。",
    "X79n1559_010:0351a16": "徐明叛道。經烏鎮。肆殺戮。民多逃亡。師獨荷策而往。",
    "X79n1559_010:0351a17": "賊見其偉異。疑必詭伏者。問其來。師曰。吾禪者。欲抵",
    "X79n1559_010:0351a18": "密印寺。賊怒欲斬之。師曰。大丈夫要頭便斫取。奚以",
    "X79n1559_010:0351a19": "怒為。吾死必矣。願得一飯以為送終。賊奉肉食。師如",
    "X79n1559_010:0351a20": "常齊。出生畢。乃曰。孰當為我文之以祭。賊笑而不答。",
    "X79n1559_010:0351a21": "師索筆大書曰。嗚呼惟靈。勞我以生。則大塊之過。役",
    "X79n1559_010:0351a22": "我以壽。則陰陽之失。乏我以貧。則五行不正。困我以",
    "X79n1559_010:0351a23": "命。則時日不吉。吁哉。至哉。賴有出塵之道。悟我之性",
    "X79n1559_010:0351a24": "與其妙心。則其妙心孰與為隣。上同諸佛之真化。下",
    "X79n1559_010:0351b01": "合凡夫之無明。纖塵不動。本自圓成。妙矣哉。妙矣哉。",
    "X79n1559_010:0351b02": "日月未足以為明。乾坤未足以為大。磊磊落落。無量",
    "X79n1559_010:0351b03": "無礙。六十餘年。和光混俗。四十二臘。逍遙自在。逢人",
    "X79n1559_010:0351b04": "則喜。見佛不拜。笑矣乎。笑矣乎。可惜少年即風流太",
    "X79n1559_010:0351b05": "光彩。坦然歸去付春風。體似虗空終不壞。尚享。遂舉",
    "X79n1559_010:0351b06": "筋飫飡。賊徒大笑。食罷。復曰。劫數既遭離亂。我是快",
    "X79n1559_010:0351b07": "活烈漢。如今正好乘時。便請一刀兩段。乃大呼。斬。斬。",
    "X79n1559_010:0351b08": "賊方駭異。稽首謝過。令衛而出。烏鎮之廬舍免焚。實",
    "X79n1559_010:0351b09": "師之慧也。道俗聞之愈敬。有僧覩師見佛不拜歌。逆",
    "X79n1559_010:0351b10": "問曰。既見佛。為甚麼不拜。師掌之曰。會麼。云。不會。師",
    "X79n1559_010:0351b11": "又掌曰。家無二主。紹興庚申冬。造大盆。冗而塞之。修",
    "X79n1559_010:0351b12": "書寄雪竇持禪師曰。吾將水葬矣。壬戌歲。持至。見其",
    "X79n1559_010:0351b13": "尚存。作偈嘲之曰。咄哉老性空。剛要餧魚鼈。去不索",
    "X79n1559_010:0351b14": "性去。只管向人說。師閱偈笑曰。待兄來證明耳。令徧",
    "X79n1559_010:0351b15": "告四眾。眾集。師為說法要。仍說偈曰。坐脫立亡。不若",
    "X79n1559_010:0351b16": "水葬。一省柴燒。二免開壙。撒手便行。不妨快暢。誰是",
    "X79n1559_010:0351b17": "知音。船子和尚。高風難繼百千年。一曲漁歌少人唱。",
    "X79n1559_010:0351b18": "遂盤坐盆中順潮而下。眾皆隨至海濵。望欲斷目。師",
    "X79n1559_010:0351b19": "取塞。戽水而回。眾擁觀。水無所入。復乘流而往。唱曰。",
    "X79n1559_010:0351b20": "船子當年返故鄉。沒蹤跡處妙難量。真風徧寄知音",
    "X79n1559_010:0351b21": "者。鐵笛橫吹作散場。其笛聲嗚咽。頃於蒼茫間。見以",
    "X79n1559_010:0351b22": "笛擲空而沒。眾號。慕圖像事之。後三日。於沙上趺坐",
    "X79n1559_010:0351b23": "如生。道俗爭往迎歸。留五日。闍維。設利大如菽者莫",
    "X79n1559_010:0351b24": "計。二鶴徘徊空中。火盡始去。眾奉設利靈骨建塔于",
    "X79n1559_010:0351c01": "青龍。壽七十二。臘五十三。",
    "X79n1559_010:0351c02": "嚴州鐘山道隆首座桐廬董氏子。於鐘山寺得度。自",
    "X79n1559_010:0351c03": "游方。所至耆衲皆推重。晚抵黃龍。死心延為座元。心",
    "X79n1559_010:0351c04": "順世。遂歸隱鐘山。慕陳尊宿高世之風。掩關不事事。",
    "X79n1559_010:0351c05": "日鬻數籰自適。人無識者。手常穿一襪。凡有禪者至。",
    "X79n1559_010:0351c06": "提以示之曰。老僧這襪著三十年了也。有寺僧戲問",
    "X79n1559_010:0351c07": "云。如何是無諍三昧。師便掌。",
    "X79n1559_010:0351c08": "揚州齊謐首座本郡人也。死心稱為飽參。諸儒屢以",
    "X79n1559_010:0351c09": "名山致之。不可。後示化於潭之谷山。異跡頗眾。門人",
    "X79n1559_010:0351c10": "甞繪其像。請贊。為書曰。箇漢灰頭土面。尋常不欲露",
    "X79n1559_010:0351c11": "現。而今寫出人前。大似虗空著箭。怨。怨。可惜人間三",
    "X79n1559_010:0351c12": "尺絹。",
    "X79n1559_010:0351c13": "空室道人智通者龍圖范峋女也。幼聰慧。長歸丞相",
    "X79n1559_010:0351c14": "蘇頌之孫悌。未幾。厭世相。還家求祝髮。父難之。遂清",
    "X79n1559_010:0351c15": "修。因看法界觀。頓有省。連作二偈見意。一曰。浩浩塵",
    "X79n1559_010:0351c16": "中體一如。縱橫交互印毗盧。全波是水波非水。全水",
    "X79n1559_010:0351c17": "成波水自殊。次曰。物我元無異。森羅鏡像同。明明超",
    "X79n1559_010:0351c18": "主伴。了了徹真宗。一體含多法。交參帝網中。重重無",
    "X79n1559_010:0351c19": "盡處。動靜悉圓通。後父母俱亡。兄涓領分寧尉。通偕",
    "X79n1559_010:0351c20": "行。聞死心名重。往謁之。心見知其所得。便問。常啼菩",
    "X79n1559_010:0351c21": "薩賣却心肝。教誰學般若。曰。你若無心我也休。又問。",
    "X79n1559_010:0351c22": "一雨所滋。根苗有異。無陰陽地上生箇甚麼。曰。一華",
    "X79n1559_010:0351c23": "五葉。後問。十二時中向甚麼處安身立命。曰。和尚惜",
    "X79n1559_010:0351c24": "取眉毛好。心打曰。這婦女亂作次第。通禮拜。心然之。",
    "X79n1559_010:0352a01": "於是道聲籍甚。後為尼。名永久。挂錫姑蘇之西竺。緇",
    "X79n1559_010:0352a02": "白日夕師問。得其道者頗眾。俄不疾。書偈跌坐而終。",
    "X79n1559_010:0352a03": "有明心錄行於世。佛果禪師為之序。靈源．佛眼皆有",
    "X79n1559_010:0352a04": "偈贊之。",
    "X79n1559_010:0352a05": "黃龍靈源惟清禪師法嗣",
    "X79n1559_010:0352a06": "舒州真乘靈峰慧古禪師郡之宿松人。族項氏。早年",
    "X79n1559_010:0352a07": "試經得度。首謁靈源。源令看踈山造塔話。倐然領契。",
    "X79n1559_010:0352a08": "源難之無爽。由是知名。出住真乘。遷光孝．淨光二剎。",
    "X79n1559_010:0352a09": "上堂。送諸路化主次。乃曰。梵語比丘。此云乞士。何謂",
    "X79n1559_010:0352a10": "乞士。上從諸佛乞法。以資慧命。下從檀越乞食。以資",
    "X79n1559_010:0352a11": "色身。乞食資色身也。則千門萬戶貴賤隨緣。折我幔",
    "X79n1559_010:0352a12": "之幢。益他人之善。乞法資慧命也。則三椽位坐。寂照",
    "X79n1559_010:0352a13": "凝神。內忘智照之勤。外息大患之本。倐然與群有永",
    "X79n1559_010:0352a14": "分。混爾與太虗同體。更有一人。亦不大智上來。亦不",
    "X79n1559_010:0352a15": "大悲下化。當堂不正坐。不赴兩頭機。在凡凡莫能測。",
    "X79n1559_010:0352a16": "在聖聖莫能知。十方收不得。三世莫能該。且道喚渠",
    "X79n1559_010:0352a17": "作甚麼即得。龍向洞中啣雨出。蝶從華裏採香歸。",
    "X79n1559_010:0352a18": "　上堂。瞻仰尊顏巾子峰。寂然不動證圓通。善財別後",
    "X79n1559_010:0352a19": "無消息。落日樓臺一笛風。紹興丙辰八月十九示寂。",
    "X79n1559_010:0352a20": "塔于黃巖之方山。",
    "X79n1559_010:0352a21": "潭州上封佛心才禪師七閩長溪人。族姚氏。幼得度",
    "X79n1559_010:0352a22": "受具。游方至大中。依海印隆禪師。有老宿居几右。閱",
    "X79n1559_010:0352a23": "華嚴金師子章。師旁眎。至一毛頭師子。百億毛頭一",
    "X79n1559_010:0352a24": "時現。因疑之。會海印為參徒請益罷。擲拄杖曰。了即",
    "X79n1559_010:0352b01": "毛端吞巨海。始知沙界一微塵。師猛省。通夕不寐。迨",
    "X79n1559_010:0352b02": "曉語老宿。宿曰。吾不如汝。然可謁東林總。必了于大",
    "X79n1559_010:0352b03": "事。師至東林。總已歸寂。乃依死心。久之。往參靈源於",
    "X79n1559_010:0352b04": "黃龍。留三年。源每以向上事激之。無所湊泊。偶讀古",
    "X79n1559_010:0352b05": "洞山錄。豁如也。作偈曰。徹。徹。大海乾枯。虗空迸裂。四",
    "X79n1559_010:0352b06": "方八面絕遮攔。萬像森羅齊漏泄。後分座真乘。應上",
    "X79n1559_010:0352b07": "封之命。遷道林。退歸閩中。居大乘．乾元．靈石．鼓山。",
    "X79n1559_010:0352b08": "　上堂曰。達磨未來。懷藏至寶。頂髻有珠。達磨既來。卞",
    "X79n1559_010:0352b09": "和刖足。楊朱途窮。來與未來。何處得這箇消息。還知",
    "X79n1559_010:0352b10": "麼。擬議之間。知君罔措。　上堂。一法有形該動植。百",
    "X79n1559_010:0352b11": "川湍激競朝宗。昭琴不鼓雲天淡。想像毗耶老病翁。",
    "X79n1559_010:0352b12": "維摩病則上封病。上封病則拄杖子病。拄杖子病則",
    "X79n1559_010:0352b13": "森羅萬像病。森羅萬像病則凡之與聖病。諸人還覺",
    "X79n1559_010:0352b14": "病本起處麼。若也覺去。情與無情同一體。處處皆同",
    "X79n1559_010:0352b15": "真法界。其或未然。甜瓜徹蔕甜。苦瓠連根苦。紹興間。",
    "X79n1559_010:0352b16": "說偈遺眾。泊然示寂。",
    "X79n1559_010:0352b17": "隆興府黃龍通照德逢禪師郡之靖安人。族胡氏。師",
    "X79n1559_010:0352b18": "生有龐眉。年十七。從上藍晉禪師下髮。往依靈源。即",
    "X79n1559_010:0352b19": "明深旨。宣和初。江守徐公任道。請居天寧。三年。遷黃",
    "X79n1559_010:0352b20": "龍。六年。詔住京師天寧。　皇叔祖仲恭表　賜命服．",
    "X79n1559_010:0352b21": "師名。　上堂。舉夾山境話。師曰。法眼徒有此語。殊不",
    "X79n1559_010:0352b22": "知夾山老漢被這僧輕輕拶著。直得脚前脚後。設使",
    "X79n1559_010:0352b23": "不作境話會。未免猶在半途。　僧問。人天普集。龍象",
    "X79n1559_010:0352b24": "交參。學人上來。請師說法。曰。枯木無橫枝。鳥來難措",
    "X79n1559_010:0352c01": "足。",
    "X79n1559_010:0352c02": "潭州法輪應端禪師南昌人。族徐氏。少依化度善月",
    "X79n1559_010:0352c03": "圓顱登具。謁真淨文禪師。機不諧。至雲居。會靈源分",
    "X79n1559_010:0352c04": "座。為眾激昂。師扣其旨。然以妙入諸經自負。源甞痛",
    "X79n1559_010:0352c05": "劄之。師乃援馬祖．百丈機語及華嚴宗旨為表。源笑",
    "X79n1559_010:0352c06": "曰。馬祖．百丈固錯矣。而華嚴宗旨與箇事喜沒交涉。",
    "X79n1559_010:0352c07": "師憤然欲他往。因請辭。及揭簾。忽大悟。汗流浹背。源",
    "X79n1559_010:0352c08": "見。乃曰。是子識好惡矣。馬祖．百丈．文殊．普賢。幾被汝",
    "X79n1559_010:0352c09": "帶累。由此譽望四馳。名士夫爭挽應世。皆不就。政和",
    "X79n1559_010:0352c10": "末。大師張公司成以百丈堅命開法。師不得已。始從。",
    "X79n1559_010:0352c11": "　上堂。舉大隨劫火洞然話。遂曰。六合傾翻劈面來。",
    "X79n1559_010:0352c12": "暫披麻縷混塵埃。因風吹火渾閑事。引得游人不肯",
    "X79n1559_010:0352c13": "回。壞不壞。隨不隨。徒將聞見強針錐。太湖三萬六千",
    "X79n1559_010:0352c14": "頃。月在波心說向誰。　僧問。如何是賓中賓。曰。芒鞋",
    "X79n1559_010:0352c15": "竹杖走紅塵。云。如何是賓中主。曰。十字街頭逢上祖。",
    "X79n1559_010:0352c16": "云。如何是主中賓。曰。御馬金鞭混四民。云。如何是主",
    "X79n1559_010:0352c17": "中主。曰。金門誰敢擡眸覷。云。賓主已蒙師指示。向上",
    "X79n1559_010:0352c18": "宗乘又若何。曰。昨夜霜風刮地寒。老猿嶺上啼殘月。",
    "X79n1559_010:0352c19": "東京天寧長靈守卓禪師泉南人。族莊氏。冠游京師。",
    "X79n1559_010:0352c20": "於天清寺試經得度。至三衢謁南禪雅禪師。次依東",
    "X79n1559_010:0352c21": "吳定慧式禪師。通華嚴奧妙。聞靈源開法太平。道鳴",
    "X79n1559_010:0352c22": "四方。即往造。值夜參。適中其病。遂猛省。投誠入室。源",
    "X79n1559_010:0352c23": "鍛以差別機智。且戒其緘默。餘十年。辭謁佛鑑。命分",
    "X79n1559_010:0352c24": "座。舒守孫公傑以甘露請開法。後徙天寧。　上堂曰。",
    "X79n1559_010:0353a01": "三千劒客。獨許莊周。為甚麼跳不出。良毉之門多病",
    "X79n1559_010:0353a02": "人。因甚麼不消一劄。已透關者。更請辨看。　上堂。譬",
    "X79n1559_010:0353a03": "如眼根不自見。眼性自平等。無平等者。便恁麼去。無",
    "X79n1559_010:0353a04": "孔鐵鎚。聊且安置。直得入林不動草。入水不動波。也",
    "X79n1559_010:0353a05": "是一期方便。若也籬內竹抽籬外笋。澗東華發澗西",
    "X79n1559_010:0353a06": "紅。更待勘過了打。　僧問。丹霞燒木佛。院主為甚麼",
    "X79n1559_010:0353a07": "眉鬚墮落。曰。猫兒會上樹。云。早知如是。終不如是。曰。",
    "X79n1559_010:0353a08": "惜取眉毛。　問。如何是衲衣下事。曰。天旱為民愁。",
    "X79n1559_010:0353a09": "　問。佛未出世時如何。曰。絕毫絕釐。云。出世後如何。曰。",
    "X79n1559_010:0353a10": "填溝塞壑。云。出與未出相去幾何。曰。人平不語。水平",
    "X79n1559_010:0353a11": "不流。宣和五年十二月二十七。奄然示寂。闍維日。",
    "X79n1559_010:0353a12": "　皇帝遣中使　賜香。持金盤求設利。爇香罷。盤中鏗",
    "X79n1559_010:0353a13": "然。視之。五色者數顆大如豆。使者馳還。　上見大悅。",
    "X79n1559_010:0353a14": "而京城傳為盛事。",
    "X79n1559_010:0353a15": "信州博山無隱子經禪師歲旦上堂曰。和氣生枯",
    "X79n1559_010:0353a16": "枿。寒雲散遠郊。木人占吉兆。夜半露龜爻。諸禪德。龜",
    "X79n1559_010:0353a17": "爻露處。文彩已彰。便見一年十二月。月月如然。一日",
    "X79n1559_010:0353a18": "十二時。時時相似。到這裏。直似黃金之黃。白玉之白。",
    "X79n1559_010:0353a19": "自從[跳兆+廣]大劫來。未甞異色。還見麼。其或未然。且徇張",
    "X79n1559_010:0353a20": "三通節序。從教李四鬢蒼浪。",
    "X79n1559_010:0353a21": "隆興府百丈以栖禪師興化人也。　上堂曰。摩騰入",
    "X79n1559_010:0353a22": "漢。達磨來梁。途轍既成。後代兒孫開眼迷路。若是箇",
    "X79n1559_010:0353a23": "惺惺底。終不向空裏採華。波中捉月。謾勞心力。畢竟",
    "X79n1559_010:0353a24": "何為。山僧今日已是平地起骨堆。諸人行時。各自著",
    "X79n1559_010:0353b01": "精彩看。",
    "X79n1559_010:0353b02": "邵州光孝曇清禪師上堂曰。殺父殺母。佛前懺悔。",
    "X79n1559_010:0353b03": "殺佛殺祖。不消懺悔。為甚不消懺悔。且得冤家解脫。",
    "X79n1559_010:0353b04": "溫州光孝德週禪師信之上饒人。族璩氏。於景德尊",
    "X79n1559_010:0353b05": "聖院染削。問道有年。後至靈源。聞舉少林面壁。頓悟。",
    "X79n1559_010:0353b06": "述二偈以呈。源許之。自爾名流江浙。　上堂曰。舉體",
    "X79n1559_010:0353b07": "露堂堂。十方無罣礙。千聖不能傳。萬靈咸頂戴。擬欲",
    "X79n1559_010:0353b08": "共商量。開口百雜碎。只如未開口已前作麼生。咄。",
    "X79n1559_010:0353b09": "　上堂。回互不回互。覷見沒可覩。透出祖師關。踏斷人",
    "X79n1559_010:0353b10": "天路。阿呵呵。悟不悟。落華流水知何處。紹興甲戌九",
    "X79n1559_010:0353b11": "月十三。集眾說偈而逝。",
    "X79n1559_010:0353b12": "黃龍草堂善清禪師法嗣",
    "X79n1559_010:0353b13": "隆興府黃龍上堂道震禪師金陵人。族趙氏。少依覺",
    "X79n1559_010:0353b14": "印英禪師為童子。英移居泗之普照。適淑妃擇度童",
    "X79n1559_010:0353b15": "行。師得圓具。久之。辭謁丹霞淳禪師。一日。與論洞上",
    "X79n1559_010:0353b16": "宗旨。師呈偈曰。白雲深覆古寒巖。異草靈華彩鳳啣。",
    "X79n1559_010:0353b17": "夜半天明日當午。騎牛背面著靴衫。淳器之。師自以",
    "X79n1559_010:0353b18": "為礙。棄依草堂。一見契合。日取藏經讀之。一夕。聞晚",
    "X79n1559_010:0353b19": "參鼓。步出經堂。舉頭見月。遂大悟。亟趨方丈。堂望見。",
    "X79n1559_010:0353b20": "即為印可。初住曹山。次遷廣壽．黃龍。　上堂曰。舉箇",
    "X79n1559_010:0353b21": "古人因緣問闍棃。闍棃不得作古會。若作古會。失却",
    "X79n1559_010:0353b22": "當面眼。舉箇即今因緣問闍棃。闍棃不得作今會。若",
    "X79n1559_010:0353b23": "作今會。障却闍棃本來眼。假饒不失不障。非古非今。",
    "X79n1559_010:0353b24": "猶是藥病相治止啼之說。只如透脫一句。闍棃還道",
    "X79n1559_010:0353c01": "得也無。若道不得。直待羅漢峰深談實相即向汝道。",
    "X79n1559_010:0353c02": "　上堂。眼見色時耳便聾。耳聞聲處眼無功。朝來不",
    "X79n1559_010:0353c03": "耐靈禽報。樹上楊梅似火紅。　上堂。雷聲震地。室內",
    "X79n1559_010:0353c04": "不聞。天鼓游光。攬不盈手。靈利漢直下便了。何須撞",
    "X79n1559_010:0353c05": "入膠盆。若更問龜毛有幾莖。兔角長多少。直饒你一",
    "X79n1559_010:0353c06": "钁钁斷雲山。我亦不向汝道。　上堂。黑漢賣炭。不識",
    "X79n1559_010:0353c07": "秤上星。狂子疑頭。將謂頭在鏡。忽然省悟。非邪非正。",
    "X79n1559_010:0353c08": "山河大地。久成正覺。釋迦老子。未有佛性。　上堂。少",
    "X79n1559_010:0353c09": "林冷坐。門人各說異端。大似眾盲摸象。神光禮三拜。",
    "X79n1559_010:0353c10": "依位而立。達磨云。汝得吾髓。這黑面婆羅門。脚跟也",
    "X79n1559_010:0353c11": "未點地在。　上堂。石人問枯椿。何時汝發華。枯椿怒",
    "X79n1559_010:0353c12": "石人。何得口吧吧。石人呵呵笑。枯椿吐異葩。紅霞輝",
    "X79n1559_010:0353c13": "玉象。白玉碾金沙。借問通玄士。何人不到家。",
    "X79n1559_010:0353c14": "台州萬年雪巢法一禪師大師襄陽郡王李公遵勉",
    "X79n1559_010:0353c15": "之玄孫也。世居開封祥符縣。母夢一老僧至而產。師",
    "X79n1559_010:0353c16": "年十七。試上庠。從祖仕淮南。欲官之。不就。將棄家。事",
    "X79n1559_010:0353c17": "長蘆慈覺賾禪師。翁弗許。母曰。此必宿世沙門。願勿",
    "X79n1559_010:0353c18": "奪其志。未幾。慈覺沒。大觀改元。禮靈巖通照愿禪師",
    "X79n1559_010:0353c19": "祝髮登具。依愿十年。迷悶不能入。圓悟禪師住蔣山。",
    "X79n1559_010:0353c20": "見曰。此法器也。悟奉　詔徙京師天寧。師侍行。靖康",
    "X79n1559_010:0353c21": "末。自天寧至踈山。一語之及。大法頓明。紹興七年。泉",
    "X79n1559_010:0353c22": "守寶文劉公彥脩請居延福。後四遷巨剎。　上堂曰。",
    "X79n1559_010:0353c23": "衲僧正法眼。照破鐵圍山。四方并八面。尖角更團圝。",
    "X79n1559_010:0353c24": "雙椎轟法鼓。一擊透玄關。乾坤收不得。留與後人看。",
    "X79n1559_010:0354a01": "既是乾坤收不得。後人作麼生看。要會麼。門庭開處",
    "X79n1559_010:0354a02": "無施設。松檜風生助寂寥。　上堂。拈拄杖曰。拄杖子",
    "X79n1559_010:0354a03": "有時作出水蛟龍。萬里雲煙不斷。有時作踞地師子。",
    "X79n1559_010:0354a04": "百年妖怪潛蹤。有時心法兩忘。照體獨立。有時照用",
    "X79n1559_010:0354a05": "同時。主賓互用。以拄杖畫曰。延福門下總用不著。且",
    "X79n1559_010:0354a06": "道延福尋常用箇甚麼。卓拄杖。喝一喝。下座。　上堂。",
    "X79n1559_010:0354a07": "仰面不見天。低頭不見地。古劒髑髏前。大海波濤沸。",
    "X79n1559_010:0354a08": "二十八年春。退席長蘆。歸天台萬年之觀音院。纔浹",
    "X79n1559_010:0354a09": "日。忽示微疾。囑門人具龕釘內。至三月四日。書偈曰。",
    "X79n1559_010:0354a10": "今年七十五。歸作庵中主。珍重觀世音。泥虵吞石虎。",
    "X79n1559_010:0354a11": "入龕趺坐。別眾曰。吾不能聽諸方來此寐語。即自扄",
    "X79n1559_010:0354a12": "鑰。有頃。主事令匠者啟龕。捫之。肉猶未冷。八日塔於",
    "X79n1559_010:0354a13": "觀音院之後。臘五十二。",
    "X79n1559_010:0354a14": "福州雪峰東山慧空禪師本郡人。族陳氏。十四圓頂。",
    "X79n1559_010:0354a15": "即游方。徧謁諸老。晚契悟於草堂。紹興癸酉。開法雪",
    "X79n1559_010:0354a16": "峰。受請日。　上堂曰。俊快底。點著便行。癡鈍底。推挽",
    "X79n1559_010:0354a17": "不動。便行。則人人歡喜。不動。則箇箇生嫌。山僧而今",
    "X79n1559_010:0354a18": "轉此癡鈍為俊快去也。彈指一下。曰。從前推挽不出",
    "X79n1559_010:0354a19": "而今出。從前有院不肯住而今住。從前嫌佛不做而",
    "X79n1559_010:0354a20": "今做。從前嫌法不肯說而今說。出不出。住不住即且",
    "X79n1559_010:0354a21": "置。敢問諸人。做底是甚麼佛。空王佛耶。然燈佛耶。釋",
    "X79n1559_010:0354a22": "迦佛耶。彌勒佛耶。說底又是甚麼法。根本法耶。無生",
    "X79n1559_010:0354a23": "法耶。世間法耶。出世間法耶。眾中莫有道得底麼。若",
    "X79n1559_010:0354a24": "道得。山僧出世事畢。如或未然。逢人不得錯舉。喝一",
    "X79n1559_010:0354b01": "喝。下座。　上堂。舉。雲門示眾云。只這箇帶累殺人。師",
    "X79n1559_010:0354b02": "曰。雲門尋常氣宇如王。作恁麼說話。大似貧恨一身",
    "X79n1559_010:0354b03": "多。山僧即不然。只這箇快活殺人。何故。大雨方歸屋",
    "X79n1559_010:0354b04": "裏坐。業風吹又遶山行。然雖如是。也是乞兒見小利。",
    "X79n1559_010:0354b05": "且不傷物義一句作麼生道。　上堂。一拳拳倒黃鶴",
    "X79n1559_010:0354b06": "樓。一趯趯翻鸚鵡洲。有意氣時添意氣。不風流處也",
    "X79n1559_010:0354b07": "風流。俊哉。俊哉。快活。快活。一似十七八歲狀元相似。",
    "X79n1559_010:0354b08": "誰管你天。誰管你地。心王不妄動。六國一時通。罷拈",
    "X79n1559_010:0354b09": "三尺劒。休弄一張弓。自在。自在。快活。快活。恰似七八",
    "X79n1559_010:0354b10": "十老人作宰相相似。風以時。雨以時。五穀植。萬民安。",
    "X79n1559_010:0354b11": "竪起拄杖曰。大眾。這兩箇并山僧拄杖子。共作得一",
    "X79n1559_010:0354b12": "箇。衲僧到雪峰門下。但知隨例餐鎚子。也得三文買",
    "X79n1559_010:0354b13": "草鞋。喝一喝。卓拄杖。下座。　僧問。和尚未見草堂時",
    "X79n1559_010:0354b14": "如何。曰。江南有。云。見後如何。曰。江北無。戊寅三月十",
    "X79n1559_010:0354b15": "三。示寂於東庵。壽六十三。臘四十八。",
    "X79n1559_010:0354b16": "慶元府育王野堂普崇禪師本郡人也。　示眾。舉。巴",
    "X79n1559_010:0354b17": "陵和尚道。不是風動。不是幡動。不是風幡。又向甚麼",
    "X79n1559_010:0354b18": "處著。有人為祖師出氣。出來與巴陵相見。雪竇和尚",
    "X79n1559_010:0354b19": "道。風動幡動。既是風幡。又向甚麼處著。有人為巴陵",
    "X79n1559_010:0354b20": "出氣。出來與雪竇相見。師曰。非風非幡無處著。是風",
    "X79n1559_010:0354b21": "是幡無著處。遼天俊鶻悉迷蹤。踞地金毛還失措。阿",
    "X79n1559_010:0354b22": "呵呵。悟不悟。令人轉憶謝三郎。一[糸*系]獨鈎寒江雨。",
    "X79n1559_010:0354b23": "青原惟信禪師法嗣",
    "X79n1559_010:0354b24": "潭州梁山懽禪師僧問。大眾雲臻。請師開示。曰。天",
    "X79n1559_010:0354c01": "靜不知雲去處。地寒留得雪多時。云。學人未曉玄言。",
    "X79n1559_010:0354c02": "乞師再垂方便。曰。一重山後一重人。",
    "X79n1559_010:0354c03": "成都府正法希明禪師漢之綿竹人。弱冠從馬谿廣",
    "X79n1559_010:0354c04": "禪師下髮登具。南游至夾山。依曉純禪師。咨參有省。",
    "X79n1559_010:0354c05": "棄謁芙蓉楷．梁山歡。歡指見青原。師抵青原。一日。原",
    "X79n1559_010:0354c06": "入室。舉拳以示。師契悟。原拊而印之。踰年歸隱故居。",
    "X79n1559_010:0354c07": "郡守以延祚補處。次遷彭之曲尺。　解制上堂曰。林",
    "X79n1559_010:0354c08": "葉紛紛落。乾坤報早秋。分明西祖意。何用更馳求。若",
    "X79n1559_010:0354c09": "恁麼會得。始信佛祖之道。本自平夷。大解脫門。元無",
    "X79n1559_010:0354c10": "關鑰。彌綸宇宙。偪塞虗空。量不可窮。智莫能測。若也",
    "X79n1559_010:0354c11": "未明此旨。不達其源。任是百劫薰功。千生煉行。徒自",
    "X79n1559_010:0354c12": "疲苦。了無交涉。若深明此旨。洞達其源。乃知動靜施",
    "X79n1559_010:0354c13": "為。經行坐臥。頭頭合道。念念朝宗。祖不云乎。迷生寂",
    "X79n1559_010:0354c14": "亂。悟無好惡。得失是非。一時放却。如是則誰迷誰悟。",
    "X79n1559_010:0354c15": "誰是誰非。自是諸人獨生異見。觀大觀小。執有執無。",
    "X79n1559_010:0354c16": "己靈獨耀。不肯承當。心月孤圓。自生違背。何異家中",
    "X79n1559_010:0354c17": "捨父。衣內忘珠。致使菩提路上。荊棘成林。解脫空中。",
    "X79n1559_010:0354c18": "迷雲蔽日。山僧今日幸值眾僧自恣。化主還山。諸上",
    "X79n1559_010:0354c19": "善人得得光訪。不可緘默。隨分葛藤。曲為今時。少開",
    "X79n1559_010:0354c20": "方便。也須是諸人著眼。各自諦觀。若更擬議尋思。白",
    "X79n1559_010:0354c21": "雲萬里。遂拈拄杖曰。於斯明得。靈山一會。儼在目前。",
    "X79n1559_010:0354c22": "其或未然。更待來晨分付。",
    "X79n1559_010:0354c23": "祖庵主者。不知何許人也。見青原之後。縛屋衡嶽間。",
    "X79n1559_010:0354c24": "餘三十年。人無知者。偶遣興作偈曰。小鍋煑菜上蒸",
    "X79n1559_010:0355a01": "飯。菜熟飯香人已饑。一補飢瘡了無事。明朝依樣畫",
    "X79n1559_010:0355a02": "猫兒。由是衲子披榛扣之。無盡居士張公力挽其開",
    "X79n1559_010:0355a03": "法。不從。竟終于此山。",
    "X79n1559_010:0355a04": "昭覺紹覺純白禪師法嗣",
    "X79n1559_010:0355a05": "成都府信相正覺宗顯禪師潼川飛烏人。族王氏。少",
    "X79n1559_010:0355a06": "為進士。有聲。甞晝掬溪水為戲。至夜思之。遂見水冷",
    "X79n1559_010:0355a07": "然盈室。欲汲之不可。而塵境自空。曰。吾世網裂矣。往",
    "X79n1559_010:0355a08": "依昭覺得度。具滿分戒。後隨眾咨參。覺一日問師。高",
    "X79n1559_010:0355a09": "高峰頂立。深深海底行。汝作麼生會。師於言下頓悟",
    "X79n1559_010:0355a10": "曰。釘殺脚跟也。覺拈起拂子云。這箇又作麼生。師一",
    "X79n1559_010:0355a11": "笑而出。服勤七祀。南游至京師。歷淮淅。晚見五祖演",
    "X79n1559_010:0355a12": "和尚於海會。出問。未知關棙子。難過趙州橋。趙州橋",
    "X79n1559_010:0355a13": "即不問。如何是關棙子。祖曰。汝且在門外立。師進步",
    "X79n1559_010:0355a14": "一踏而退。祖曰。許多時茶飯。元來也有人知滋味。明",
    "X79n1559_010:0355a15": "日入室。祖云。你便是昨日問話底僧否。我固知你見",
    "X79n1559_010:0355a16": "處。只是未過得白雲關在。師珍重便出。時圓悟為侍",
    "X79n1559_010:0355a17": "者。師以白雲關意扣之。悟云。你但直下會取。師笑曰。",
    "X79n1559_010:0355a18": "我不是不會。只是未諳。待見這老漢。共伊理會一上。",
    "X79n1559_010:0355a19": "明日。祖往舒城。師與悟繼往。適會於興化。祖問師。記",
    "X79n1559_010:0355a20": "得曾在那裏相見來。師曰。全火祗候。祖顧悟曰。這漢",
    "X79n1559_010:0355a21": "饒舌。自是機緣相契。遊廬阜回。師以高高峰頂立。深",
    "X79n1559_010:0355a22": "深海底行向所得之語告之。祖曰。吾甞以此事詰先",
    "X79n1559_010:0355a23": "師。先師云。我曾問遠和尚。遠云。猫有歃血之功。虎有",
    "X79n1559_010:0355a24": "起尸之德。非素達本源。不能到也。師給侍之久。祖鍾",
    "X79n1559_010:0355b01": "愛之。後辭西歸。為小參。復以頌送云。離鄉四十餘年。",
    "X79n1559_010:0355b02": "一時忘却蜀語。禪人回到成都。切須記取魯語。時覺",
    "X79n1559_010:0355b03": "尚無恙。師再侍之。名聲藹著。遂出住長松。遷保福．信",
    "X79n1559_010:0355b04": "相。　上堂。舉。仰山問中邑。如何是佛性義。曰。我與你",
    "X79n1559_010:0355b05": "說箇譬喻。汝便會也。譬如一室。有其六窻。中有一箇",
    "X79n1559_010:0355b06": "獼猴。外有人喚云狌狌。獼猴即應。如是六窻俱喚俱",
    "X79n1559_010:0355b07": "應。仰乃禮拜。却云。適來蒙和尚指示。某有箇疑處。曰。",
    "X79n1559_010:0355b08": "你有甚麼疑。云。只如獼猴睡時又作麼生。邑下禪床",
    "X79n1559_010:0355b09": "把住曰狌狌。我與你相見。師曰。諸人要見二老麼。我",
    "X79n1559_010:0355b10": "也與你說箇譬喻。中邑大似箇金師。仰山將一塊金",
    "X79n1559_010:0355b11": "來。使金師酬價。金師亦盡價相酬。臨成交易。賣金底",
    "X79n1559_010:0355b12": "更與貼秤。金師雖然闇喜。心中未免偷疑。何故。若非",
    "X79n1559_010:0355b13": "細作。定是賊贓。便下座。　僧問。三世諸佛．六代祖師。",
    "X79n1559_010:0355b14": "總出這圈[袖由+貴]不得。如何是這圈[袖由+貴]。曰。井欄脣。",
    "X79n1559_010:0355b15": "大溈祖瑃禪師法嗣",
    "X79n1559_010:0355b16": "眉州中巖慧日雲能禪師本郡人。族呂氏。年二十二。",
    "X79n1559_010:0355b17": "於村落一富室為校書。偶游山寺。見禪冊。閱之似有",
    "X79n1559_010:0355b18": "得。即裂冠圓具。一鉢游方。首參寶勝澄甫禪師。所趣",
    "X79n1559_010:0355b19": "頗異。至荊湖謁永安喜．真如喆．德山繪。造詣益高。迨",
    "X79n1559_010:0355b20": "抵大溈。溈問。上座桑梓何處。曰。西川。云。我聞西川有",
    "X79n1559_010:0355b21": "普賢菩薩示現。是否。師曰。今日得瞻慈相。云。白象何",
    "X79n1559_010:0355b22": "在。曰。爪牙已具。云。還會轉身麼。師提坐具繞禪床一",
    "X79n1559_010:0355b23": "匝。溈云。不是這箇道理。師趨出。一日。溈為眾入室。問",
    "X79n1559_010:0355b24": "僧。黃巢過後。還有人收得劒麼。僧竪起拳。溈云。菜刀",
    "X79n1559_010:0355c01": "子。僧云。爭奈受用不盡。溈喝出。次問師。黃巢過後。還",
    "X79n1559_010:0355c02": "有人收得劒麼。師亦竪起拳。溈云。也只是菜刀子。師",
    "X79n1559_010:0355c03": "曰。殺得人即休。遂近前攔胸築之。溈云。三十年弄馬",
    "X79n1559_010:0355c04": "騎。今日被驢子撲。後還蜀。庵於舊址。應四眾之請。出",
    "X79n1559_010:0355c05": "住報恩等剎。厭於世務。結茆賴姥。曰。慧目竟終老焉。",
    "X79n1559_010:0355c06": "師道望顯著。行解相應。又以慈忍接人。為士大夫．耆",
    "X79n1559_010:0355c07": "衲宗仰。　上堂曰。龍濟道。萬法是心光。諸緣唯性曉。",
    "X79n1559_010:0355c08": "木無迷悟人。只要今日了。師曰。既無迷悟。了箇甚麼。",
    "X79n1559_010:0355c09": "咄。　上堂。舉。雪峰一日普請般柴。中路見一僧。遂擲",
    "X79n1559_010:0355c10": "下一塊柴云。一大藏教只說這箇。後來真如喆道。一",
    "X79n1559_010:0355c11": "大藏教不說這箇。據此二尊宿說話。是同是別。山僧",
    "X79n1559_010:0355c12": "即不然。竪起拂子曰。提起。則如是我聞。放下。則信受",
    "X79n1559_010:0355c13": "奉行。　室中問崇真氈頭。如何是你空劫已前父母。",
    "X79n1559_010:0355c14": "真領悟云。和尚且低聲。遂獻投機頌云。萬年倉裏曾",
    "X79n1559_010:0355c15": "飢饉。大海中住儘長渴。當初尋時尋不見。如今避時",
    "X79n1559_010:0355c16": "避不得。師為印可。一日。與黃提刑奕碁次。黃問。數局",
    "X79n1559_010:0355c17": "之中。無一局同。千著萬著則故是。如何是那一著。師",
    "X79n1559_010:0355c18": "提起碁子示之。黃佇思。師曰。不見道。從前十九路。迷",
    "X79n1559_010:0355c19": "殺幾多人。師住持三十餘載。凡說法。不許錄其語。臨",
    "X79n1559_010:0355c20": "終書偈。趺坐而化。闍維時。暴風忽起。煙所至處。皆雨",
    "X79n1559_010:0355c21": "設利。道俗斸其地。皆得之。心舌不壞。塔于慧目。",
    "X79n1559_010:0355c22": "懷安軍雲頂寶覺宗印禪師上堂曰。古者道。識得",
    "X79n1559_010:0355c23": "凳子。周匝有餘。又道。識得凳子。天地懸殊。山僧總不",
    "X79n1559_010:0355c24": "恁麼。識得凳子。是甚麼閑家具。　一日。普說罷。師曰。",
    "X79n1559_010:0356a01": "諸子未要散去。更聽一頌。乃曰。四十九年。一場熱閧。",
    "X79n1559_010:0356a02": "八十七春。老漢獨弄。誰少誰多。一般作夢。歸去來兮。",
    "X79n1559_010:0356a03": "梅梢雪重。言訖下座。扶策行數步。屹然而化。",
    "X79n1559_010:0356a04": "兜率真寂從悅禪師法嗣",
    "X79n1559_010:0356a05": "撫州疎山了常禪師上堂曰。等閑放去。佛手掩不",
    "X79n1559_010:0356a06": "住。特地收來。大地絕纖埃。向君道。莫疑猜。處處頭頭",
    "X79n1559_010:0356a07": "見善財。槌下分明如得旨。無限勞生眼自開。　僧問。",
    "X79n1559_010:0356a08": "如何是疎山為人底句。曰。懷中玉尺未輕擲。袖裏金",
    "X79n1559_010:0356a09": "鎚劈面來。",
    "X79n1559_010:0356a10": "隆興府兜率慧照禪師南安郭氏子。　上堂曰。龍安",
    "X79n1559_010:0356a11": "山下。道路縱橫。兜率宮中。樓閣重疊。雖非天上。不是",
    "X79n1559_010:0356a12": "人分。到者心安。全忘諸念。善行者不移雙足。善入者",
    "X79n1559_010:0356a13": "不動雙扉。自能笑傲煙蘿。誰管坐消歲月。既然如是。",
    "X79n1559_010:0356a14": "且道向上還有事也無。良久。曰。莫教推落巖前石。打",
    "X79n1559_010:0356a15": "破下方遮日雲。　開堂日。僧問。如何是第一義諦。曰。",
    "X79n1559_010:0356a16": "槌下分付。云。第二義門又作麼生。曰。千家簾幕春光",
    "X79n1559_010:0356a17": "在。幾處園林秀色新。",
    "X79n1559_010:0356a18": "法雲佛照果禪師法嗣",
    "X79n1559_010:0356a19": "筠州洞山辯禪師上堂曰。不是心。不是佛。不是物。",
    "X79n1559_010:0356a20": "鑽天鷂子遼天鶻。不度火。不度水。不度爐。離弦箭發",
    "X79n1559_010:0356a21": "沒迴途。直饒會得十分去。笑倒西來碧眼胡。",
    "X79n1559_010:0356a22": "東京慧海儀禪師上堂曰。無相如來示現身。破魔",
    "X79n1559_010:0356a23": "兵眾絕纖塵。七星斜映風生處。四海還歸舊主人。諸",
    "X79n1559_010:0356a24": "仁者。大迦葉靈山會上見佛拈華。投機微笑。須菩提",
    "X79n1559_010:0356b01": "聞佛說法。深解義趣。涕淚悲泣。且道笑者是。笑者是。",
    "X79n1559_010:0356b02": "不見道。萬派橫流總向東。超然八面自玲瓏。萬人膽",
    "X79n1559_010:0356b03": "破沙場上。一箭雙雕落碧空。　上堂。舉。溈山坐次。仰",
    "X79n1559_010:0356b04": "山問。和尚百年後。有人問先師法道。如何祗對。溈曰。",
    "X79n1559_010:0356b05": "一粥一飯。仰曰。前面有人不肯。又作麼生。溈曰。作家",
    "X79n1559_010:0356b06": "師僧。仰便禮拜。溈曰。逢人不得錯舉。師曰。自古及今。",
    "X79n1559_010:0356b07": "多少人下語道。嚴而不威。恭而無禮。橫按拄杖。竪起",
    "X79n1559_010:0356b08": "拳頭。若只恁麼。却如何知得他父子相契處。山僧今",
    "X79n1559_010:0356b09": "日也要諸人共知。莫分彼我。彼我無殊。困魚止濼。病",
    "X79n1559_010:0356b10": "鳥棲蘆。逡巡不進泥中履。爭得先生一卷書。",
    "X79n1559_010:0356b11": "西蜀變法師者遺其氏里。幼為苾蒭。通大小乘。佛照",
    "X79n1559_010:0356b12": "謝事。居景德。師適至。問照曰。禪家言多不根。何也。照",
    "X79n1559_010:0356b13": "曰。汝習何經論。曰。諸經粗知。頗通百法。照曰。只如昨",
    "X79n1559_010:0356b14": "日雨。今日晴。是甚麼法中収。師懜然。照舉癢和子擊",
    "X79n1559_010:0356b15": "曰。莫道禪家所言不根好。師憤曰。昨日雨。今日晴。畢",
    "X79n1559_010:0356b16": "竟是甚麼法收中。照曰。第二十四時分不相應法中",
    "X79n1559_010:0356b17": "収。師恍寤。即禮謝。後歸蜀。居講會。以直道示徒。不泥",
    "X79n1559_010:0356b18": "名相。而眾多引去。遂說偈罷講。曰。眾賣華兮獨賣松。",
    "X79n1559_010:0356b19": "青青顏色不如紅。筭來終不與時合。歸去來兮翠靄",
    "X79n1559_010:0356b20": "中。由是隱居二十年。道俗追慕。青命演法。笑答偈曰。",
    "X79n1559_010:0356b21": "遁迹隱高峰。高峰又不容。不如歸錦里。依舊賣青松。",
    "X79n1559_010:0356b22": "眾列拜悔過。兩川講者爭依之。",
    "X79n1559_010:0356b23": "泐潭湛堂文準禪師法嗣",
    "X79n1559_010:0356b24": "隆興府雲巖典牛天游禪師成都人。族鄭氏。世為鴻",
    "X79n1559_010:0356c01": "儒。甞兩與貢籍。不第。慨然慕丹霞。祝髮受具。浮峽而",
    "X79n1559_010:0356c02": "下。謁名宿於諸席。後至泐潭。潭方自吳中回首眾。一",
    "X79n1559_010:0356c03": "日。普說眾集。潭曰。諸人苦苦就準上座覓佛法。遂拊",
    "X79n1559_010:0356c04": "膝曰。會麼。雪上加霜。又拊膝曰。若也不會。豈不見乾",
    "X79n1559_010:0356c05": "峰示眾云。舉一不得舉二。放過一著。落在第二。師聞。",
    "X79n1559_010:0356c06": "脫然穎悟。潭對眾為印可。於是道聲四播。去游淮浙。",
    "X79n1559_010:0356c07": "未幾。旋豫章。廬於泐潭之前障。目曰典牛庵。出住雲",
    "X79n1559_010:0356c08": "蓋。徙雲巖。　上堂。卓拄杖曰。久雨不晴。劄。金烏飛在",
    "X79n1559_010:0356c09": "鐘樓角。又卓一下。曰。猶在殻。得卓曰。一任衲僧名邈。",
    "X79n1559_010:0356c10": "　上堂。馬祖一喝。百丈蹉過。臨濟小廝兒。向糞掃堆",
    "X79n1559_010:0356c11": "頭拾得一雙破草鞋。胡喝亂喝。師震聲喝曰。喚作胡",
    "X79n1559_010:0356c12": "喝亂喝得麼。　上堂。象骨輥毬能已盡。玄沙斫牌伎",
    "X79n1559_010:0356c13": "亦窮。還知麼。火星入袴口。事出急家門。　上堂。三百",
    "X79n1559_010:0356c14": "五百。銅頭鐵額。木笛橫吹。誰來接拍。時有僧出。師曰。",
    "X79n1559_010:0356c15": "也是賊過後張弓。",
    "X79n1559_010:0356c16": "潭州三角智堯禪師上堂曰。揑土定千鈞。秤頭不",
    "X79n1559_010:0356c17": "立蠅。箇中些子事。走殺嶺南能。還有薦得底麼。直饒",
    "X79n1559_010:0356c18": "薦得。也第二月。",
    "X79n1559_010:0356c19": "文殊宣能禪師法嗣",
    "X79n1559_010:0356c20": "常德府德山瓊禪師受請日。　上堂曰。作家撈籠不",
    "X79n1559_010:0356c21": "肯住。呼喚不回頭。為甚麼從東過西。自代曰。後五日",
    "X79n1559_010:0356c22": "看。",
    "X79n1559_010:0356c23": "慧日文雅禪師法嗣",
    "X79n1559_010:0356c24": "隆興府九仙祖鑑法清禪師嚴陵人也。　上堂曰。萬",
    "X79n1559_010:0357a01": "柳千華暖日開。一華端有一如來。妙談不二虗空藏。",
    "X79n1559_010:0357a02": "動著微言徧九垓。笑咍咍。且道笑箇甚麼。笑覺苑脚",
    "X79n1559_010:0357a03": "跟不點地。　上堂。自古至今。叢林道。丹霞燒木佛。院",
    "X79n1559_010:0357a04": "主眉鬚墮落。大眾會麼。萬仞崖頭曾借路。百千禪侶",
    "X79n1559_010:0357a05": "盡生疑。只因滿眼多巇嶮。不識天然却問誰。參。　上",
    "X79n1559_010:0357a06": "堂。舉。睦州示眾云。汝等諸人未得箇入頭處。須得箇",
    "X79n1559_010:0357a07": "入頭處。既得箇入頭處。不得忘却。老僧明明向汝道。",
    "X79n1559_010:0357a08": "尚自不會。何況蓋覆將來。師曰。睦州恁麼道。意在甚",
    "X79n1559_010:0357a09": "麼處。其或未然。覺苑下筒注脚。張僧見王伴。王伴叫",
    "X79n1559_010:0357a10": "張僧。昨夜放牛處。嶺上及前村。溪西水不飲。溪東草",
    "X79n1559_010:0357a11": "不吞。教覺苑如何即得。會麼。不免與麼去。遂以兩手",
    "X79n1559_010:0357a12": "按空。下座。　僧問。如何是奪人不奪境。曰。惺惺寂寂。",
    "X79n1559_010:0357a13": "云。如何是奪境不奪人。曰。寂寂惺惺。云。如何是人境",
    "X79n1559_010:0357a14": "兩俱奪。曰。惺惺惺惺。云。如何是人境俱不奪。曰。寂寂",
    "X79n1559_010:0357a15": "寂寂。云。學人今日買鐵得金去也。曰。甚麼處得這話",
    "X79n1559_010:0357a16": "頭來。　師度夏池之天寧。以伽梨覆頂而坐。侍郎曾",
    "X79n1559_010:0357a17": "公開問曰。上座仙鄉甚處。曰。嚴州。云。與此間是同是",
    "X79n1559_010:0357a18": "別。師拽伽梨下地。揖曰。官人曾到嚴州否。曾罔措。師",
    "X79n1559_010:0357a19": "曰。待官人到嚴州時。却向官人道。",
    "X79n1559_010:0357a20": "平江府覺海法因庵主郡之嵎山人。族朱氏。年二十",
    "X79n1559_010:0357a21": "四。被緇服進具。游方至東林。謁慧日。日舉靈雲悟道",
    "X79n1559_010:0357a22": "機語問之。擬對。日曰。不是。不是。豁有所契。占偈曰。巖",
    "X79n1559_010:0357a23": "上桃華開。華從何處來。靈雲纔一見。回首舞三臺。日",
    "X79n1559_010:0357a24": "曰。子所見雖已入微。然更著鞭。當明大法。師承教。居",
    "X79n1559_010:0357b01": "廬阜三十年。不與世接。叢林尊之。建炎中。盜起江左。",
    "X79n1559_010:0357b02": "順流東歸。邑人結庵命居。緇白繼踵問道。嘗謂眾曰。",
    "X79n1559_010:0357b03": "汝等飽持定力。無憂晨炊而事于求也。晚年放浪自",
    "X79n1559_010:0357b04": "若。稱五松散人。",
    "X79n1559_010:0357b05": "龍牙梵言禪師法嗣",
    "X79n1559_010:0357b06": "筠州洞山擇言禪師僧問。如何是十身調御。投子",
    "X79n1559_010:0357b07": "下禪床立。未審意旨如何。曰。脚跟下七穿八穴。",
    "X79n1559_010:0357b08": "道林一禪師法嗣",
    "X79n1559_010:0357b09": "潭州大溈大圓智禪師四明人也。　上堂。舉。南泉道。",
    "X79n1559_010:0357b10": "三世諸佛不知有。狸奴白牯却知有。師曰。三世諸沸",
    "X79n1559_010:0357b11": "既不知有。狸奴白牯又何曾夢見。灼然須知向上有",
    "X79n1559_010:0357b12": "知有底人始得。且作麼生是知有底人。喫官酒。臥官",
    "X79n1559_010:0357b13": "街。當處死。當處埋。沙場無限英靈漢。堆山積岳露屍",
    "X79n1559_010:0357b14": "骸。",
    "X79n1559_010:0357b16": "嘉泰普燈錄卷"
}