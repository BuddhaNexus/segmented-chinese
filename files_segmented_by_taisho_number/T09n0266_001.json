{
    "T09n0266_001:0198b13": "No. 266 [Nos. 267, 268]",
    "T09n0266_001:0198b14": "佛說阿惟越致遮經卷上",
    "T09n0266_001:0198b16": "西晉月氏三藏竺法護譯",
    "T09n0266_001:0198b17": "1 不退轉法輪品不退轉法輪品第一",
    "T09n0266_001:0198b18": "聞如是：一時佛遊舍衛祇樹給孤獨園，與大",
    "T09n0266_001:0198b19": "比丘眾千二百五十人俱。彼時世尊於後夜",
    "T09n0266_001:0198b20": "起，三昧正受，號離垢光。文殊師利童子菩薩",
    "T09n0266_001:0198b21": "亦以普明三昧，彌勒菩薩導眾大士普顯三",
    "T09n0266_001:0198b22": "昧。於是賢者舍利弗後夜寤起，自出其室，發",
    "T09n0266_001:0198b23": "心往詣文殊師利。欲入其室，未入之頃，見佛",
    "T09n0266_001:0198b24": "神室則前進矣。覩十万蓮華不可稱計圍繞",
    "T09n0266_001:0198b25": "佛屋，又復遙聞大音樂聲若干種響。其大蓮",
    "T09n0266_001:0198b26": "華自然衍光，遍照祇樹，悉周舍衛靡不見",
    "T09n0266_001:0198b27": "焉，三千大千佛之境界光耀巍巍。時舍利",
    "T09n0266_001:0198b28": "弗即立不行，抑而不候文殊師利，不自覺",
    "T09n0266_001:0198b29": "耳處于其室。住文殊師利前，覩加趺坐淡",
    "T09n0266_001:0198c01": "然而定。時舍利弗即為彈指永不寤矣，聲發",
    "T09n0266_001:0198c02": "洪音亦不興也，又一心觀文殊師利現大變",
    "T09n0266_001:0198c03": "化，感動如此。自察其身在於大海，愕然欲出",
    "T09n0266_001:0198c04": "文殊師利三昧之室了不能退；將以神足起",
    "T09n0266_001:0198c05": "踊於空亦復礙矣，盡現神力不得遊騰。又見",
    "T09n0266_001:0198c06": "己身與文殊師利及其室宇自然東行。時舍",
    "T09n0266_001:0198c07": "利弗立文殊師利前，結加趺坐，視之無厭。",
    "T09n0266_001:0198c08": "爾時，東方度是佛土恒沙等剎，其世界名不",
    "T09n0266_001:0198c09": "退轉音，佛號最選光明蓮華開剖。賢者舍利",
    "T09n0266_001:0198c10": "弗從文殊師利見彼聖尊，一切毛孔悉出蓮",
    "T09n0266_001:0198c11": "華，又其蓮華各周四十萬里皆照三千大千",
    "T09n0266_001:0198c12": "佛土。彼諸蓮華有十萬數妙寶為莖，及以金",
    "T09n0266_001:0198c13": "剛紫磨黃金師子之座，一切菩薩皆坐其上。",
    "T09n0266_001:0198c14": "於無上正真之道不退轉，以得總持五通自",
    "T09n0266_001:0198c15": "樂成就法忍，三十二相莊嚴其身。最選光明",
    "T09n0266_001:0198c16": "蓮華開剖如來、至真、等正覺齊生蓮華清淨",
    "T09n0266_001:0198c17": "無瑕，其色百千不可稱數，青琉璃莖姝妙交",
    "T09n0266_001:0198c18": "絡，上好栴檀珍寶為座，殊異珠鈴垂布四",
    "T09n0266_001:0198c19": "面。彼座獨空，文殊師利即處於上，與其蓮華",
    "T09n0266_001:0198c20": "師子之座踊變上至三十三天尋還詣佛。稽",
    "T09n0266_001:0198c21": "首作禮，繞佛三匝，還坐蓮華，彼世尊前叉手",
    "T09n0266_001:0198c22": "自歸。於是最選光明蓮華開剖如來、等正覺",
    "T09n0266_001:0198c23": "問文殊師利：「仁者！何來枉至此土？」文殊師利",
    "T09n0266_001:0198c24": "答曰：「唯然，世尊！從忍界來。」爾時，彼佛侍者——號",
    "T09n0266_001:0198c25": "柔音軟響菩薩大士，志于無上正真之道逮",
    "T09n0266_001:0198c26": "不退轉——則蓮華上更整衣服，長跪叉手問彼",
    "T09n0266_001:0198c27": "佛曰：「其斯忍土離是幾何？」其佛告曰：「西方去",
    "T09n0266_001:0198c28": "此恒沙等剎有忍世界，是文殊師利從彼土",
    "T09n0266_001:0198c29": "來。」柔音軟響菩薩又問佛言：「其忍世界佛號",
    "T09n0266_001:0199a01": "云何？今現在乎？」世尊告言：「字曰能仁如來、至",
    "T09n0266_001:0199a02": "真、等正覺，現在講法。」又問佛言：「其佛大聖云",
    "T09n0266_001:0199a03": "何現法？」佛言：「開三道教。」侍者又問：「何謂為",
    "T09n0266_001:0199a04": "三？」「聲聞、緣覺及弘佛道，釋迦文佛說法如此，",
    "T09n0266_001:0199a05": "是三道教。」侍者又問：「諸佛世尊說經、開化不",
    "T09n0266_001:0199a06": "普等乎？」佛言：「悉等。」柔音軟響又問佛言：「何謂",
    "T09n0266_001:0199a07": "為等？」世尊告曰：「講不退轉，此謂平等。」又問：「何",
    "T09n0266_001:0199a08": "故能仁如來、至真、等正覺宣三道教？」其佛告",
    "T09n0266_001:0199a09": "言：「彼土人民剛強難化，心劣意弱，難以一乘",
    "T09n0266_001:0199a10": "救化度矣。以是之故，諸佛世尊善權方便而",
    "T09n0266_001:0199a11": "為說法。能仁如來興五濁世，以斯善權隨時",
    "T09n0266_001:0199a12": "之義而濟度之。」又復問曰：「唯然，世尊！彼忍世",
    "T09n0266_001:0199a13": "界講法所化勤勞之難，乃如是乎？」佛言：「實",
    "T09n0266_001:0199a14": "然，有勤危患。」侍者復問：「我等世尊快哉善",
    "T09n0266_001:0199a15": "利，不生彼土。」佛言：「且止，無得說此。宜當捨",
    "T09n0266_001:0199a16": "之，自改悔過。」又問：「何故改往修來？而忍世界",
    "T09n0266_001:0199a17": "講法甚難，以故吾等不願彼土。」世尊答曰：「諸",
    "T09n0266_001:0199a18": "賢莫念，重說此辭，當自改過。所以者何？於是",
    "T09n0266_001:0199a19": "佛土修二十億那術百千劫殖眾德本，不如",
    "T09n0266_001:0199a20": "忍界從明至食為人講說度無極法，開化愚",
    "T09n0266_001:0199a21": "冥歸命三寶、令受五戒。釋于聲聞、緣覺之",
    "T09n0266_001:0199a22": "道，是菩薩大士甚難於彼，何況誨之使為沙",
    "T09n0266_001:0199a23": "門，捐俗近道以法將護，勸助導示善法之義，",
    "T09n0266_001:0199a24": "或復昌顯立之大道，此為菩薩大士難及之",
    "T09n0266_001:0199a25": "教。所以者何？其忍世界多有患難。」又問：「何患？」",
    "T09n0266_001:0199a26": "世尊答曰：「柔音軟響！使賢者身壽於那術億",
    "T09n0266_001:0199a27": "百千劫聞受無數諸佛國土本命極長，不可",
    "T09n0266_001:0199a28": "窮究，共計忍界懷婬、怒、癡無量惡法而不可",
    "T09n0266_001:0199a29": "盡。今吾口說彼人罪福因緣所著，又以佛慧",
    "T09n0266_001:0199b01": "了了分別，其忍世界瑕穢之垢，未央可竟。」爾",
    "T09n0266_001:0199b02": "時，柔音軟響菩薩大士三反揚聲而歎頌曰：",
    "T09n0266_001:0199b03": "「妙哉能仁如來！最慈師子人中之王！道德巍",
    "T09n0266_001:0199b04": "巍無所罣礙，念世尊明肅然恭敬。因本功德",
    "T09n0266_001:0199b05": "其意之願，而為眾生乃忍勞謙講說道義，除",
    "T09n0266_001:0199b06": "婬、怒、癡無量蹇法，教發聲聞、緣覺之心，開化",
    "T09n0266_001:0199b07": "以漸使逮佛聖。顯道深慧用一切故，遊眾德",
    "T09n0266_001:0199b08": "本，志無榮冀。」諸菩薩等取七寶華——其色光",
    "T09n0266_001:0199b09": "耀，無數百千，清淨無埃；又無量葉生金剛",
    "T09n0266_001:0199b10": "莖，其華之藕上猶交露，微妙栴檀眾寶合",
    "T09n0266_001:0199b11": "成，瓔珞分布而為莊嚴——心達眼明宿之本",
    "T09n0266_001:0199b12": "德，所發興化現雅聖行，猶如幻化，欣悅盛意，",
    "T09n0266_001:0199b13": "踊在虛空，手執此華，遙向釋迦文如來、至真、",
    "T09n0266_001:0199b14": "等正覺顧彼忍界一心散華，如雨寶蓋、繒綵、",
    "T09n0266_001:0199b15": "幢幡，秉志供養能仁如來。已散眾香，而燒",
    "T09n0266_001:0199b16": "栴檀、雜香、擣香，自於彼土五心投地，西向",
    "T09n0266_001:0199b17": "稽首應時讚曰：「南無能仁佛、等正覺及彼忍",
    "T09n0266_001:0199b18": "界菩薩大士！無極德鎧志於精進，意無慢恣",
    "T09n0266_001:0199b19": "德備巍巍。其心究竟極尊聖妙，奉於正法。以",
    "T09n0266_001:0199b20": "法為力慈愍眾生，而奮大光等習一乘。」異口",
    "T09n0266_001:0199b21": "同音俱共歎曰：「願欲奉覲能仁如來、至真、等",
    "T09n0266_001:0199b22": "正覺及諸菩薩，佛之教訓令不斷絕。」於是最",
    "T09n0266_001:0199b23": "選光明蓮華開剖如來聞諸菩薩歌頌之聲，",
    "T09n0266_001:0199b24": "察其心源為諸菩薩大士衍以佛法，分別",
    "T09n0266_001:0199b25": "要義令心悅豫。告菩薩言：「諸族姓子！汝等寧",
    "T09n0266_001:0199b26": "覩能仁無著正覺及忍世界諸菩薩學人民",
    "T09n0266_001:0199b27": "之處，修彼佛教順化眾生，欲度危厄，志懷慈",
    "T09n0266_001:0199b28": "愍。於深妙法未嘗恐懼，不以為難；未嘗謗訕，",
    "T09n0266_001:0199b29": "殖眾德本。心無所著不望想報，奉於六度無",
    "T09n0266_001:0199c01": "極之行。菩薩大士生忍世界，即崇能仁如來",
    "T09n0266_001:0199c02": "宿之本願，遵奉正法，以道為力，覺諸佛行。」",
    "T09n0266_001:0199c03": "菩薩答曰：「唯然，世尊！承佛聖旨普悉見矣。",
    "T09n0266_001:0199c04": "又去來現在諸佛之慈恩也，永無疑網。」最",
    "T09n0266_001:0199c05": "選光明蓮華開剖如來、等正覺告柔音軟響",
    "T09n0266_001:0199c06": "菩薩：「汝等當與文殊師利俱至忍界，奉修訓",
    "T09n0266_001:0199c07": "誨使心㸌然。」柔音軟響菩薩白文殊師利：「吾",
    "T09n0266_001:0199c08": "等欲詣能仁如來觀忍世界，承仁聖慧令願",
    "T09n0266_001:0199c09": "得果。」文殊答曰：「快哉行矣。眾族姓子！諸佛世",
    "T09n0266_001:0199c10": "尊難見、難遇。所以者何？億世時有。當共僉然",
    "T09n0266_001:0199c11": "供養奉事。所以出世於十方界，矜愍眾生，化",
    "T09n0266_001:0199c12": "入大道，令逮覺慧，當為一切蚑行喘息人物",
    "T09n0266_001:0199c13": "之類供順、修禮諸佛世尊，諮問經典，令十方",
    "T09n0266_001:0199c14": "人獲致上慶。」菩薩答曰：「令吾等身與尊者俱，",
    "T09n0266_001:0199c15": "奉見諸佛歸命啟受，習學聖智慈化群黎。」",
    "T09n0266_001:0199c16": "於是，文殊師利稽首禮彼最選光明蓮華開剖",
    "T09n0266_001:0199c17": "如來、至真、等正覺，繞其三匝。與諸菩薩恭肅",
    "T09n0266_001:0199c18": "敬意，及舍利弗——聞佛說法、受其教，命視佛無",
    "T09n0266_001:0199c19": "厭，觀身五事若如幻——各以華香、栴檀、雜香、擣",
    "T09n0266_001:0199c20": "香、繒綵、幢幡以供養佛，蒙佛本德心堅意固，遵",
    "T09n0266_001:0199c21": "奉三寶，欲度眾生奉侍佛焉。說此適竟，如",
    "T09n0266_001:0199c22": "申臂頃忽然不現，則至東方恒沙等剎佛世",
    "T09n0266_001:0199c23": "尊前。皆聽諸佛等衍是經，講不退轉方等無",
    "T09n0266_001:0199c24": "垢清淨之明。彼諸佛土悉無女人，亦無聲聞、",
    "T09n0266_001:0199c25": "緣覺佛教，一切佛土德義悉等鮮潔之命，猶",
    "T09n0266_001:0199c26": "如最選光明蓮華開剖如來佛土等無差特。菩",
    "T09n0266_001:0199c27": "薩道場充滿佛國，彼諸世尊蓮花皆同出其",
    "T09n0266_001:0199c28": "臍中。文殊師利普如座上感動變化，威儀如",
    "T09n0266_001:0199c29": "一，供養諸佛——東方、南方、西方、北方、東南、西南、西",
    "T09n0266_001:0200a01": "北、東北、上方、下方——時於十方各如恒沙諸佛",
    "T09n0266_001:0200a02": "之土，文殊師利悉現其前，無不周遍。彼諸如",
    "T09n0266_001:0200a03": "來盡悉講是不退轉輪方等無瑕。一切侍者",
    "T09n0266_001:0200a04": "恭敬肅肅，志存大道，在蓮華上長跪叉手，",
    "T09n0266_001:0200a05": "自問其佛：「能仁如來何故興此三道之教？」悉",
    "T09n0266_001:0200a06": "欲往詣能仁如來，諮啟法化，從文殊師利求",
    "T09n0266_001:0200a07": "恩見濟。十方亦告諸菩薩曰：「汝等侍衛文",
    "T09n0266_001:0200a08": "殊師利，俱至能仁如來佛土。」於是，忍界閻浮",
    "T09n0266_001:0200a09": "提處——夜尚未明——賢者阿難時見光明從軒窓",
    "T09n0266_001:0200a10": "入，即從臥起欲出精舍。覩其祇洹光耀如",
    "T09n0266_001:0200a11": "晝，仰觀虛空亦不見月。察其祇樹但覩其",
    "T09n0266_001:0200a12": "水，青青如璧柔軟且清，了不復見樹木房室。",
    "T09n0266_001:0200a13": "心自念言：「今日旦當講大深法，以故先現此",
    "T09n0266_001:0200a14": "之瑞應。」於時阿難舉足入水，水不著足，無所",
    "T09n0266_001:0200a15": "濕溺，欣然大悅。往詣神室欲見世尊，見千萬",
    "T09n0266_001:0200a16": "蓮華繞佛神室，又聞洪音作若干伎。蓮華出",
    "T09n0266_001:0200a17": "光照於祇洹及舍衛城，三千大千世界靡不",
    "T09n0266_001:0200a18": "明達。志懷欣豫，偏袒右肩，長跪叉手，稽首作",
    "T09n0266_001:0200a19": "禮，自歸於佛。明星出時，夜以向曉，諸大蓮華",
    "T09n0266_001:0200a20": "繞佛室者，大蓮華入於祇洹正住於中。阿難",
    "T09n0266_001:0200a21": "心念：「今吾宜往為佛施座，此則說法本之瑞",
    "T09n0266_001:0200a22": "應。」適布座竟，尋時三千大千世界六反震動，",
    "T09n0266_001:0200a23": "十方佛土各十恒沙亦復如是，大意咸達莫",
    "T09n0266_001:0200a24": "不驚欣。青蓮華、紅蓮華、黃蓮華、白蓮華普",
    "T09n0266_001:0200a25": "遍佛國，自然生樹，枝葉華實亦以茂盛。諸",
    "T09n0266_001:0200a26": "比丘眾各欲出屋不能自致，見祇樹園為水",
    "T09n0266_001:0200a27": "所溺，水軟且清，住精舍戶惟見大光。各心念",
    "T09n0266_001:0200a28": "言：「今日當說大微妙法，以故先現此之變應。」",
    "T09n0266_001:0200a29": "彼時世尊能仁大聖從三昧興，出其神室，就",
    "T09n0266_001:0200b01": "師子座。佛身適坐，應時十方一切世界諸佛",
    "T09n0266_001:0200b02": "世尊身奮大光，色色各異不可稱計，於彼黎",
    "T09n0266_001:0200b03": "民莫不覩焉。於是，文殊師利周於十方，與眾",
    "T09n0266_001:0200b04": "菩薩遊諸佛土普供養遍。是大菩薩導眾大",
    "T09n0266_001:0200b05": "士，神足示現，不可思議救利萌類，持順佛法",
    "T09n0266_001:0200b06": "教化度脫，隨眾所樂而以開導，為十方人各",
    "T09n0266_001:0200b07": "說法竟。文殊師利見能仁如來坐師子床，諸",
    "T09n0266_001:0200b08": "菩薩俱於祇樹園從地踊出，與無央數億",
    "T09n0266_001:0200b09": "億百千那術兆姟一切菩薩，繞佛世尊無量",
    "T09n0266_001:0200b10": "之匝。各化蓮華不可稱計，有十萬葉，其色各",
    "T09n0266_001:0200b11": "異，以供養佛，是諸蓮華布佛境界無空缺處。",
    "T09n0266_001:0200b12": "又此菩薩散栴檀香、雜香、擣香、妙香，其香悉",
    "T09n0266_001:0200b13": "熏三千大千之國土，皆興美香。布施、遵戒、忍",
    "T09n0266_001:0200b14": "辱、精進、一心、智慧、善權方便神通之香，分流",
    "T09n0266_001:0200b15": "法香、六度無極菩薩微妙道慧之香、具足經",
    "T09n0266_001:0200b16": "義修行之香，是輩眾香盡衍大光。其明周遍",
    "T09n0266_001:0200b17": "十方佛前，勇猛意強承佛威化，供養能仁如",
    "T09n0266_001:0200b18": "來、至真、等正覺。過大精進勤修正道，其心堅",
    "T09n0266_001:0200b19": "固莫能踰者，歸命如來。時文殊師利與諸菩",
    "T09n0266_001:0200b20": "薩一切眾生莊嚴如意摩尼，現眾寶樹八品",
    "T09n0266_001:0200b21": "行行。有名寶樹邊竪幡，交露珠帳紫磨黃",
    "T09n0266_001:0200b22": "金，而以校成明月珠地，化造屋室講堂樓閣，",
    "T09n0266_001:0200b23": "天窓軒牖刻鏤籠䟽。泉源、陂池、江河之流、苑",
    "T09n0266_001:0200b24": "囿泉水中生蓮華，青、紅、黃、白葉皆明珠，無不",
    "T09n0266_001:0200b25": "周遍。地出甘露，有八味水。欲悅眾生示現大",
    "T09n0266_001:0200b26": "道，發菩薩意之所當行，故為一切垂哀變化。",
    "T09n0266_001:0200b27": "文殊師利承佛聖旨，順己道力，能仁如來本",
    "T09n0266_001:0200b28": "之所願，故以此變開化眾生。柔音軟響菩薩",
    "T09n0266_001:0200b29": "等俱多所勸助，不可思議無心不心，善心思",
    "T09n0266_001:0200c01": "唱導被大德鎧，順其精進身行高德，昔心所",
    "T09n0266_001:0200c02": "志莊嚴虛空，一切畢竟皆住佛前。於是，世尊",
    "T09n0266_001:0200c03": "遊以道教，放法光明照文殊師利及諸菩薩",
    "T09n0266_001:0200c04": "大士之等，使有床座。應時自然十萬蓮華從",
    "T09n0266_001:0200c05": "佛身出，光色無數不可稱限，百千顯耀而獨",
    "T09n0266_001:0200c06": "照明。以寶為莖，珍寶之珠遍垂周匝，摩尼",
    "T09n0266_001:0200c07": "交露栴檀雜香師子之座。是諸菩薩大士之",
    "T09n0266_001:0200c08": "眾皆坐其上，處于虛空。時能仁佛臍中有",
    "T09n0266_001:0200c09": "光——號曰金剛，又名救濟眾生之類——而放此明，",
    "T09n0266_001:0200c10": "億百千蓮華光曜各異，無能計量。蓮華光明，",
    "T09n0266_001:0200c11": "清淨微妙，紫磨金色。交露之帳甚香鮮潔，",
    "T09n0266_001:0200c12": "顯照十方無所罣礙。此蓮華中自然化出億",
    "T09n0266_001:0200c13": "千蓮華。一切諸佛皆受法界平等一類，訓誨",
    "T09n0266_001:0200c14": "眾生起度脫門，及言教聲空無思想，不願之",
    "T09n0266_001:0200c15": "法無有邪行，不起不滅三世等空。其目清淨",
    "T09n0266_001:0200c16": "自然軌迹，化出億千名寶蓮華。文殊師利",
    "T09n0266_001:0200c17": "安詳雅步，其心寂然則坐其上，不著佛身、佛",
    "T09n0266_001:0200c18": "體無想。心念：「世尊覺了一切，所志三昧號踰",
    "T09n0266_001:0200c19": "金剛。而學能仁如來、至真、等正覺之法，則行",
    "T09n0266_001:0200c20": "越空無不慕三昧。」",
    "T09n0266_001:0200c21": "於是，世尊見文殊師利及十方佛國菩薩大",
    "T09n0266_001:0200c22": "士坐訖悉定，修諸佛法，供養過去無數大聖。",
    "T09n0266_001:0200c23": "文殊師利所見攝持心不怯弱，順佛道行處",
    "T09n0266_001:0200c24": "師子座。時佛則告賢者阿難：「汝去遍令舍衛",
    "T09n0266_001:0200c25": "祇樹園中內外比丘、比丘尼、清信士、清信女——",
    "T09n0266_001:0200c26": "信樂三寶佛眾僧，殖諸德本——行欲向城，悉",
    "T09n0266_001:0200c27": "使來集，今當說法。」阿難受教，遍行宣命。比",
    "T09n0266_001:0200c28": "丘對曰：「吾等今夜見大瑞應，即時察知當講",
    "T09n0266_001:0200c29": "大法衍深要事，欲得往會不能自致。」時阿難",
    "T09n0266_001:0201a01": "問：「何所妨礙？」答曰：「皆見祇樹為水所溺，水青",
    "T09n0266_001:0201a02": "如璧，柔軟且清。不見樹木、屋室悉沒，惟見",
    "T09n0266_001:0201a03": "大光。以此之故不能自致。」於是阿難具以啟",
    "T09n0266_001:0201a04": "佛。佛告阿難：「此比丘等閉隔不解，都無有",
    "T09n0266_001:0201a05": "水橫造水想。如此比丘無水謂有，不但齊是",
    "T09n0266_001:0201a06": "心意不開，無色痛痒思想生死之識，反謂有",
    "T09n0266_001:0201a07": "矣。不持信謂持、不奉法想奉、未致八等心",
    "T09n0266_001:0201a08": "想獲矣，道迹、往來、不還、無著之道亦復然矣，",
    "T09n0266_001:0201a09": "不成聲聞心念辦矣，不了緣覺心想致矣。汝",
    "T09n0266_001:0201a10": "復更往，重告來會。」阿難受勅，一一令語如世",
    "T09n0266_001:0201a11": "尊教。還白佛言：「今四部眾皆來集會。」",
    "T09n0266_001:0201a12": "於是，世尊告賢者目連：「汝至三千大千世界",
    "T09n0266_001:0201a13": "悉呼深學菩薩大士——被無極鎧，志求大乘——比",
    "T09n0266_001:0201a14": "丘、比丘尼、清信士、清信女、天、龍、鬼神、犍沓惒、",
    "T09n0266_001:0201a15": "阿須倫、迦留羅、真陀羅、摩睺勒、人與非人，使",
    "T09n0266_001:0201a16": "知今日有大法會，未聞之要。四部弟子、人與",
    "T09n0266_001:0201a17": "非人——或在天上、或處世間，皆以奉敬過去諸",
    "T09n0266_001:0201a18": "佛，志於大乘學住一道，心慕大慧妙尊最上",
    "T09n0266_001:0201a19": "巍巍無極——菩薩大士被巨德鎧，求利法義，精",
    "T09n0266_001:0201a20": "進不廢，悉使來會聽深妙法。」目連受教承佛",
    "T09n0266_001:0201a21": "聖旨，自以道力如申臂頃，遍三千大千世界",
    "T09n0266_001:0201a22": "宣告：「如是有未甞法，當共普聽。」尋以神足還",
    "T09n0266_001:0201a23": "住佛前，白世尊曰：「宣告已周。」爾時，四輩圍繞",
    "T09n0266_001:0201a24": "充滿四十萬里；諸天龍神住於虛空，五十萬",
    "T09n0266_001:0201a25": "里無空缺處。",
    "T09n0266_001:0201a26": "爾時，文殊師利白世尊曰：「今四輩人悉來聚",
    "T09n0266_001:0201a27": "會，諸天龍神填於虛空，悉共一心叉手禮佛。",
    "T09n0266_001:0201a28": "皆觀如來威神之變，光耀暐曄靡不通達。眾",
    "T09n0266_001:0201a29": "會坐定，恭敬恭肅，願佛說法。」於時世尊即尋",
    "T09n0266_001:0201b01": "欣笑，七寶蓮華從地踊出。蓮華之葉有無央",
    "T09n0266_001:0201b02": "數百千交露之帳，如大高車超天帝座，垂明",
    "T09n0266_001:0201b03": "月珠、赤珠、瓔珞、眾珍為幢，向於八方欲濟八",
    "T09n0266_001:0201b04": "難。一切眾會四輩弟子——比丘、比丘尼、清信士、",
    "T09n0266_001:0201b05": "清信女——諸天龍神、犍沓惒等，人與非人悉",
    "T09n0266_001:0201b06": "坐其上，普察尊顏。文殊師利所從菩薩大士",
    "T09n0266_001:0201b07": "之等，相好具足，威神巍巍，志同一類，在蓮華",
    "T09n0266_001:0201b08": "上一心叉手，恭敬元元察佛聖德，及文殊",
    "T09n0266_001:0201b09": "師利志求大道。於是，文殊師利前白佛言：「今",
    "T09n0266_001:0201b10": "四輩眾、諸天龍神咸皆渴仰，願佛讚說不退",
    "T09n0266_001:0201b11": "轉輪離垢之法。此比丘、比丘尼、清信士、清信",
    "T09n0266_001:0201b12": "女、諸天龍神無央數千，懷篤信想、奉法之想、",
    "T09n0266_001:0201b13": "志八等想，道迹、往來、不還、無著，聲聞、緣覺各",
    "T09n0266_001:0201b14": "興此想，是故世尊蠲除此念。何故如來光于",
    "T09n0266_001:0201b15": "持信至於奉法顯緣覺行？」於是，世尊默然不",
    "T09n0266_001:0201b16": "應。舍利弗白佛言：「唯然，大聖！吾於後夜寤起",
    "T09n0266_001:0201b17": "出屋，詣文殊師利。覩世尊室則欲進前，見十",
    "T09n0266_001:0201b18": "萬蓮華繞如來室，出大光明照于祇樹舍衛",
    "T09n0266_001:0201b19": "國城及三千大千剎土，聞洪法音伎樂之聲。",
    "T09n0266_001:0201b20": "惟佛解說此何感應？」佛言：「今當講此不退轉",
    "T09n0266_001:0201b21": "輪，文殊師利俱共分別是之本瑞。」阿難白",
    "T09n0266_001:0201b22": "佛：「今於後夜見大光明從軒牕入寤，從坐起",
    "T09n0266_001:0201b23": "出見祇洹為水所溺。水軟且清，不見樹木及",
    "T09n0266_001:0201b24": "與精舍，但見大光。此何感應？」佛言：「今文殊師",
    "T09n0266_001:0201b25": "利當說深法不退轉輪是之本瑞。」於是，世尊",
    "T09n0266_001:0201b26": "為賢者阿難說頌曰：",
    "T09n0266_001:0201b27": "「此諸佛不我，　　一乘而無上，",
    "T09n0266_001:0201b28": "其軟音勇猛，　　因緣興問斯。",
    "T09n0266_001:0201b29": "是乘則清淨，　　佛道無有上，",
    "T09n0266_001:0201c01": "普柔音勇猛，　　今所興問斯；",
    "T09n0266_001:0201c02": "此乘無想念，　　清淨離調戲，",
    "T09n0266_001:0201c03": "普軟音勇猛，　　今所興問斯。",
    "T09n0266_001:0201c04": "普軟音所問，　　救濟一切乘，",
    "T09n0266_001:0201c05": "非處無所成，　　不起亦不滅。",
    "T09n0266_001:0201c06": "一切所諮嗟，　　此不成道果，",
    "T09n0266_001:0201c07": "世尊為本無，　　此教則成實。",
    "T09n0266_001:0201c08": "普軟音勇猛，　　今所興問此，",
    "T09n0266_001:0201c09": "於此離響者，　　一切聲平等。",
    "T09n0266_001:0201c10": "普軟音所問，　　因動而有聲，",
    "T09n0266_001:0201c11": "其聲不可獲，　　法無響無字；",
    "T09n0266_001:0201c12": "普軟音所問，　　法聲等如風，",
    "T09n0266_001:0201c13": "離形無所立，　　欲令度響著。",
    "T09n0266_001:0201c14": "阿難且聽是，　　普音之所問，",
    "T09n0266_001:0201c15": "道正法時身，　　塗想亦復空。",
    "T09n0266_001:0201c16": "諸佛等正覺，　　空寂無有相，",
    "T09n0266_001:0201c17": "說設若不說，　　一切法無住。",
    "T09n0266_001:0201c18": "平等覺無色，　　道迹之所趣，",
    "T09n0266_001:0201c19": "獲來不還反，　　此佛所說法。",
    "T09n0266_001:0201c20": "離形遠眾相，　　如虛空無數，",
    "T09n0266_001:0201c21": "佛道如不著，　　此為普音聞。",
    "T09n0266_001:0201c22": "過去當來佛，　　于今亦復然，",
    "T09n0266_001:0201c23": "為現道慧意，　　未甞見有塗。",
    "T09n0266_001:0201c24": "不可覩法界，　　但以音聲耳，",
    "T09n0266_001:0201c25": "分別經本無，　　此法乃為道。",
    "T09n0266_001:0201c26": "布施度無極，　　淨戒亦復然，",
    "T09n0266_001:0201c27": "忍辱度無極，　　此說現佛道；",
    "T09n0266_001:0201c28": "精進度無極，　　一心亦俱然，",
    "T09n0266_001:0201c29": "智慧度無極，　　現道之慧明。",
    "T09n0266_001:0202a01": "佛善權方便，　　神通度彼岸，",
    "T09n0266_001:0202a02": "假聲講佛道，　　於俗無所著。",
    "T09n0266_001:0202a03": "為現三乘教，　　宣揚說果聲，",
    "T09n0266_001:0202a04": "導師之所講，　　隨順察本性。",
    "T09n0266_001:0202a05": "吾興五濁世，　　知劣懈廢人，",
    "T09n0266_001:0202a06": "故為佛乘者，　　使人成大聖。",
    "T09n0266_001:0202a07": "吾現四果音，　　已成無著道，",
    "T09n0266_001:0202a08": "因音謂聲聞，　　諸法無緣會。",
    "T09n0266_001:0202a09": "所謂眾合會，　　教皆有所立，",
    "T09n0266_001:0202a10": "現在獲因緣，　　故說目前法。",
    "T09n0266_001:0202a11": "羅漢謂聲聞，　　因觀成緣覺，",
    "T09n0266_001:0202a12": "永不起法忍，　　菩薩之所覩。",
    "T09n0266_001:0202a13": "其空無有想，　　平等禪不願，",
    "T09n0266_001:0202a14": "三脫之門音，　　以故說泥洹。",
    "T09n0266_001:0202a15": "不著於往古，　　來現在亦然，",
    "T09n0266_001:0202a16": "十方之所興，　　不起無所有。",
    "T09n0266_001:0202a17": "普音今所問，　　法深妙無量，",
    "T09n0266_001:0202a18": "逮力之至誠，　　不廢致果想。",
    "T09n0266_001:0202a19": "以專於一乘，　　不想一切法，",
    "T09n0266_001:0202a20": "故啟問於佛，　　德果之緣念。",
    "T09n0266_001:0202a21": "此三世平等，　　空寂而無想，",
    "T09n0266_001:0202a22": "已度一切音，　　不猗著佛道。",
    "T09n0266_001:0202a23": "猶如有二十，　　江水之流沙，",
    "T09n0266_001:0202a24": "菩薩數如此，　　普音之所化。",
    "T09n0266_001:0202a25": "從諸佛聽採，　　菩薩所修行，",
    "T09n0266_001:0202a26": "三塗適平等，　　讚揚入大乘。",
    "T09n0266_001:0202a27": "普音志勇猛，　　為決除眾網，",
    "T09n0266_001:0202a28": "興著生德果，　　故問吾道惠。",
    "T09n0266_001:0202a29": "此佛所建立，　　修願亦如是，",
    "T09n0266_001:0202b01": "遊演三乘等，　　以濟勤苦患。",
    "T09n0266_001:0202b02": "普音志勇猛，　　因為此等造，",
    "T09n0266_001:0202b03": "啟道師講法，　　示菩薩道行。",
    "T09n0266_001:0202b04": "諸天億百千，　　處空供養佛，",
    "T09n0266_001:0202b05": "志好於德果，　　欲決此猶豫。",
    "T09n0266_001:0202b06": "其四輩比丘、　　比丘尼居士，",
    "T09n0266_001:0202b07": "想著於德果，　　故分別令解。",
    "T09n0266_001:0202b08": "普柔是以問，　　拔除諸疑網，",
    "T09n0266_001:0202b09": "此諸菩薩會，　　猶欲採此法。」",
    "T09n0266_001:0202b10": "2 持信品阿惟越致遮經持信品第二",
    "T09n0266_001:0202b11": "於是，世尊說此偈已，賢者阿難前問佛言：「唯",
    "T09n0266_001:0202b12": "然，大聖！文殊師利今問如來不退轉輪乎？」告",
    "T09n0266_001:0202b13": "曰：「如是。乃當講說不退轉輪耶。」佛言：「阿難！諸",
    "T09n0266_001:0202b14": "佛世尊因不退轉為應說法。」阿難又問：「最勝",
    "T09n0266_001:0202b15": "何緣轉持篤信至於緣覺？如來惟顯菩薩法",
    "T09n0266_001:0202b16": "乎？」答曰：「如此。阿難當知，惟暢菩薩經典為",
    "T09n0266_001:0202b17": "上。所以者何？吾身故興五濁世，用懈廢者",
    "T09n0266_001:0202b18": "志懷羸劣。諸佛當以善權方便、隨時之宜講",
    "T09n0266_001:0202b19": "說經道，少有志樂微妙之訓，多慕卑劣。是以",
    "T09n0266_001:0202b20": "如來善權方便而為現法，開演大乘乃應本",
    "T09n0266_001:0202b21": "要；是以觀心順所發意而救度之。志若得入",
    "T09n0266_001:0202b22": "調柔安隱，無所造立苦樂得除。誘無從生，不",
    "T09n0266_001:0202b23": "起不滅，無為之安，漸向大慧一切之智。」於是",
    "T09n0266_001:0202b24": "世尊默而不語也。",
    "T09n0266_001:0202b25": "爾時，阿難問文殊師利：「如來何故默而不言？」",
    "T09n0266_001:0202b26": "答曰：「俗人少有信此法說。此諸羅漢無數百",
    "T09n0266_001:0202b27": "千心中愕然不解：『如來何故說此殊異經教？",
    "T09n0266_001:0202b28": "吾今目覩此四輩人心鬲狐疑，曷因如來",
    "T09n0266_001:0202b29": "演處，持信至于奉法緣覺有礙欲令進達",
    "T09n0266_001:0202c01": "此？』無數億諸天龍神咸共猶豫：『何因如來顯",
    "T09n0266_001:0202c02": "敘菩薩，道迹、往來、不還、無著緣覺之道？』無量",
    "T09n0266_001:0202c03": "菩薩億百千姟，不了世尊以菩薩道歎詠",
    "T09n0266_001:0202c04": "執信至于奉法四果緣覺。一切江河、川流、泉",
    "T09n0266_001:0202c05": "源窒不通行，飛鳥在空不能進退，日月不",
    "T09n0266_001:0202c06": "前翳無光耀黯黮晝昏。所以者何？此法微妙",
    "T09n0266_001:0202c07": "難解如此，是故如來默然不言。」彼時十萬蓮",
    "T09n0266_001:0202c08": "華繞佛室者，一切同聲咸共勸助：「唯然，世尊！",
    "T09n0266_001:0202c09": "講不退輪清淨方等經典之要，吾等常從九",
    "T09n0266_001:0202c10": "十二億百千姟佛聞此經慧，於斯佛土弘修",
    "T09n0266_001:0202c11": "是法。」時舍利弗復前求哀：「惟願大聖演不退",
    "T09n0266_001:0202c12": "輪。吾今後夜與文殊師利俱遊，等至十方無",
    "T09n0266_001:0202c13": "數佛土，聞諸佛世尊說是妙法。」於時虛空中",
    "T09n0266_001:0202c14": "八十五億百千姟天自歸請求：「欲令如來說不",
    "T09n0266_001:0202c15": "退輪，吾等此土從九十二億百千姟佛諮受",
    "T09n0266_001:0202c16": "此法。」賢者阿難復白佛言：「惟願加哀說不退",
    "T09n0266_001:0202c17": "輪。何因世尊諮嗟篤信奉法之義至于緣覺？",
    "T09n0266_001:0202c18": "此四輩人靜然無聲，欲聽世尊分別說之。今",
    "T09n0266_001:0202c19": "無央數百千之眾閉結不解何故？世尊光顯",
    "T09n0266_001:0202c20": "菩薩持信奉法至於緣覺，當決大疑。惟願如",
    "T09n0266_001:0202c21": "來興隆大哀，蠲除所滯，普共證明信此聖道。」",
    "T09n0266_001:0202c22": "佛告阿難：「如是，如來、至真、等正覺不釋明證",
    "T09n0266_001:0202c23": "而說經道。」阿難白佛：「何謂明證？」眾祐答曰：「明",
    "T09n0266_001:0202c24": "證經籍及諸聽者然後說法。如來法力最明等",
    "T09n0266_001:0202c25": "覺，因其明證而為分別。阿難諦聽，善思念之。",
    "T09n0266_001:0202c26": "今為汝了如來所因，光美菩薩持信奉法至",
    "T09n0266_001:0202c27": "于緣覺。」於是阿難與諸大眾受教而聽。佛言：",
    "T09n0266_001:0202c28": "「阿難！何因如來讚揚菩薩篤持信乎？於是菩",
    "T09n0266_001:0202c29": "薩開化無量不可計人，使立篤信得覩諸佛。",
    "T09n0266_001:0203a01": "「已見大聖，不著佛身、色痛痒思想生死識，亦",
    "T09n0266_001:0203a02": "無所慕，五陰如空，是謂菩薩執持篤信。「又，阿",
    "T09n0266_001:0203a03": "難！菩薩信諸法空、如來所說，等無有異。「又，",
    "T09n0266_001:0203a04": "阿難！菩薩信成佛慧，心自念言：『何因致其平",
    "T09n0266_001:0203a05": "夷之智？了不見慧之所歸趣？』如是等觀，謂",
    "T09n0266_001:0203a06": "持篤信。「又，菩薩不信五欲，獲致道力，是謂篤",
    "T09n0266_001:0203a07": "信。「又，菩薩何緣調心分流法施，獨逮如來、至",
    "T09n0266_001:0203a08": "真、等正覺？其心澹然篤于法施，心懷此念是",
    "T09n0266_001:0203a09": "謂持信。「又，菩薩一切所有皆能惠施，不惜身",
    "T09n0266_001:0203a10": "命勸助於道，不擇布恩無所矜悋。一切是福",
    "T09n0266_001:0203a11": "勸助於道，等造空觀不見菩薩，如是察正則",
    "T09n0266_001:0203a12": "謂為信。「又，菩薩篤于佛道而心不荒，好寂寞",
    "T09n0266_001:0203a13": "法攘捨六情，不慕諸種志於聖軌。其不篤道",
    "T09n0266_001:0203a14": "開化立之，令順佛經勸使興樂、發大道意，",
    "T09n0266_001:0203a15": "不得彼心而無所著，等於法界。「何謂知等",
    "T09n0266_001:0203a16": "惟言聲矣？等諸四大諸種叵獲，有信所作，",
    "T09n0266_001:0203a17": "萬物無常，苦空非身。則致此力信聖戒義，而",
    "T09n0266_001:0203a18": "無放逸清淨之禁。「定意正受寂滅無為，信一",
    "T09n0266_001:0203a19": "切界悉歸空盡，身等無異，是則信根。「如此等",
    "T09n0266_001:0203a20": "觀，不捨眾生，覩一切人法界同等，則不復見",
    "T09n0266_001:0203a21": "法界所在。所以者何？一切群黎究歸法界，",
    "T09n0266_001:0203a22": "假使篤信諸法如此，是謂持信。「又，菩薩皆信",
    "T09n0266_001:0203a23": "眾生諸有欲貪亦不有受，猶空自然。不見眾",
    "T09n0266_001:0203a24": "生之所立居，省視一切蚑行喘息人物之類",
    "T09n0266_001:0203a25": "悉是泥洹。所以者何？眾生空故審實本無，故",
    "T09n0266_001:0203a26": "見眾生悉為泥洹。令無數人奉信如此，以是",
    "T09n0266_001:0203a27": "菩薩則謂持信。」於是，佛頌曰：",
    "T09n0266_001:0203a28": "「開化無數人，　　令見無量佛，",
    "T09n0266_001:0203a29": "於彼無所著，　　是則謂持信。",
    "T09n0266_001:0203b01": "信解一切法，　　分別皆為空，",
    "T09n0266_001:0203b02": "篤樂如此教，　　是則謂持信。",
    "T09n0266_001:0203b03": "志慕於道慧，　　心常思於彼，",
    "T09n0266_001:0203b04": "吾已當因緣，　　逮心所志明。",
    "T09n0266_001:0203b05": "於五樂之欲，　　未甞信樂之，",
    "T09n0266_001:0203b06": "以得此信力，　　是則謂持信。",
    "T09n0266_001:0203b07": "信於奉禁戒，　　吾何因逮成，",
    "T09n0266_001:0203b08": "興行於法施，　　猶如佛大聖。",
    "T09n0266_001:0203b09": "彼勇猛之士，　　心信行布施，",
    "T09n0266_001:0203b10": "志無所想報，　　是則謂持信。",
    "T09n0266_001:0203b11": "敢有乞求者，　　一切等心施，",
    "T09n0266_001:0203b12": "既興無施想，　　是則謂持信。",
    "T09n0266_001:0203b13": "好樂於惠與，　　一切無貪垢，",
    "T09n0266_001:0203b14": "皆已向聖道，　　是則謂持信。",
    "T09n0266_001:0203b15": "蠲除於六情，　　覩了無所求，",
    "T09n0266_001:0203b16": "以獲得法力，　　是則謂持信。",
    "T09n0266_001:0203b17": "恭肅向於佛，　　究竟心鮮潔，",
    "T09n0266_001:0203b18": "常篤於道法，　　是則謂持信。",
    "T09n0266_001:0203b19": "遠捨於六病，　　其心無所求，",
    "T09n0266_001:0203b20": "五陰以永除，　　是則謂持信。",
    "T09n0266_001:0203b21": "若人不如道，　　勸化令欣樂，",
    "T09n0266_001:0203b22": "不疑於佛法，　　是則謂持信。",
    "T09n0266_001:0203b23": "若見歡喜者，　　勸導其道意，",
    "T09n0266_001:0203b24": "自察心不得，　　是則謂持信。",
    "T09n0266_001:0203b25": "慧平等六衰，　　法界不差特，",
    "T09n0266_001:0203b26": "於土無所獲，　　土界言聲耳。",
    "T09n0266_001:0203b27": "心常思終始，　　若空無吾我，",
    "T09n0266_001:0203b28": "於慧有大力，　　是則謂持信。",
    "T09n0266_001:0203b29": "好修聖禁戒，　　清淨無放逸，",
    "T09n0266_001:0203c01": "戒定具足成，　　是則謂持信。",
    "T09n0266_001:0203c02": "好樂寂然界，　　眾生亦復然，",
    "T09n0266_001:0203c03": "彼為有至相，　　是則謂持信。",
    "T09n0266_001:0203c04": "不捨一切人，　　法界亦如是，",
    "T09n0266_001:0203c05": "計彼眾生種，　　經界無思議。",
    "T09n0266_001:0203c06": "如法界無異，　　是信乃為了，",
    "T09n0266_001:0203c07": "以故歎篤信，　　菩薩無所畏。",
    "T09n0266_001:0203c08": "眾生皆自然，　　計了無住處，",
    "T09n0266_001:0203c09": "普了明法空，　　彼處不可得。",
    "T09n0266_001:0203c10": "一切人無為，　　其群黎亦空，",
    "T09n0266_001:0203c11": "此為寂泥洹，　　故為一切顯。",
    "T09n0266_001:0203c12": "菩薩若勇猛，　　解眾生如此，",
    "T09n0266_001:0203c13": "以故得名號，　　稱揚於持信。",
    "T09n0266_001:0203c14": "行篤法如是，　　歎之為持信。",
    "T09n0266_001:0203c15": "阿難！當持是，　　分別說亦然。",
    "T09n0266_001:0203c16": "阿難！吾因此，　　遵行道無餘，",
    "T09n0266_001:0203c17": "是法成等覺，　　菩薩演光明。",
    "T09n0266_001:0203c18": "「如是，阿難！如來、至真、等正覺以此之故，歎立",
    "T09n0266_001:0203c19": "菩薩，則為持信。計視此義，善權方便而開",
    "T09n0266_001:0203c20": "導之。」",
    "T09n0266_001:0203c21": "3 奉法品阿惟越致遮經奉法品第三",
    "T09n0266_001:0203c22": "佛告阿難：「如來、至真、等正覺何因讚揚菩薩",
    "T09n0266_001:0203c23": "奉持法乎？菩薩於此存於佛道而不退轉。執",
    "T09n0266_001:0203c24": "持覺軌了了分別，不越法界。不可思議逮得",
    "T09n0266_001:0203c25": "經籍，所可總持常處不動，志順法句質一切",
    "T09n0266_001:0203c26": "疑；諸法自然無所猗著，所可總持不有依立，",
    "T09n0266_001:0203c27": "順於總持不專經本。志常樂聖欽敬道者，於",
    "T09n0266_001:0203c28": "一切法而無所受，以不受行乃為演說法。",
    "T09n0266_001:0203c29": "「志性仁調，進止安隱，講寂然經，於此持法不",
    "T09n0266_001:0204a01": "猗不捨。一切自然則聖道相，以獲此義未嘗",
    "T09n0266_001:0204a02": "越失其身所行，體常堅住世非有處。「何謂菩",
    "T09n0266_001:0204a03": "薩常覩察之？未嘗見此身安諦住，自順正法",
    "T09n0266_001:0204a04": "等于境界不去不來。作是解知，諸佛菩薩所",
    "T09n0266_001:0204a05": "可說法，逮得此籍清淨無垢，見一切法無合",
    "T09n0266_001:0204a06": "無散。「覩諸經典忽然不現，所以不見諸法無",
    "T09n0266_001:0204a07": "為。以故不見，以不見法則無所持。知界虛空",
    "T09n0266_001:0204a08": "則演經籍，諸想自然不有調戲，無形清涼。「離",
    "T09n0266_001:0204a09": "心無心，心不可得，設不可得，則為道心。而無",
    "T09n0266_001:0204a10": "去來講寂然行，不有言說無所慕求。於法如",
    "T09n0266_001:0204a11": "此無依因者，所以不猗不興法貌。常順經典",
    "T09n0266_001:0204a12": "是菩薩法，而無所著不生泥洹。「彼說此義猶",
    "T09n0266_001:0204a13": "如顯致，不慕種姓以獲如此，捨諸種姓逮",
    "T09n0266_001:0204a14": "菩薩行無所得法。「於諸往返不去、不來，一切",
    "T09n0266_001:0204a15": "諸慧無去來今，執信如是不動、不搖，不退、不",
    "T09n0266_001:0204a16": "捨，奉持諸法不急、不緩，是謂持法得菩薩道。",
    "T09n0266_001:0204a17": "既得聖行則無所得，以成如是菩薩大士，名",
    "T09n0266_001:0204a18": "曰奉法。」佛於是頌曰：",
    "T09n0266_001:0204a19": "「一切諸佛法，　　未嘗有退轉，",
    "T09n0266_001:0204a20": "奉持經如此，　　是則為持法。",
    "T09n0266_001:0204a21": "講諸佛佛法，　　無想不自然，",
    "T09n0266_001:0204a22": "甚深不可得，　　是則為持法。",
    "T09n0266_001:0204a23": "未嘗毀諸界，　　法界無思議，",
    "T09n0266_001:0204a24": "以得致彼義，　　則謂為持法。",
    "T09n0266_001:0204a25": "奉法慇懃慤，　　諸佛之所行，",
    "T09n0266_001:0204a26": "其心無所著，　　則謂為持法。",
    "T09n0266_001:0204a27": "所執無進退，　　一切法自然，",
    "T09n0266_001:0204a28": "眾經無所著，　　則謂為持法。",
    "T09n0266_001:0204a29": "不立於寂滅，　　奉持履大迹，",
    "T09n0266_001:0204b01": "以隨順彼典，　　則謂為持法。",
    "T09n0266_001:0204b02": "道常為法身，　　慕求微妙說，",
    "T09n0266_001:0204b03": "棄捐於懈怠，　　是則為持法。",
    "T09n0266_001:0204b04": "聽經則採受，　　學思而翫習，",
    "T09n0266_001:0204b05": "性仁遊居安，　　是則為持法。",
    "T09n0266_001:0204b06": "常講澹然義，　　執經而不著，",
    "T09n0266_001:0204b07": "得致無想行，　　是則為持法。",
    "T09n0266_001:0204b08": "堅心立於道，　　明智行無住，",
    "T09n0266_001:0204b09": "於身常無身，　　彼解深如是。",
    "T09n0266_001:0204b10": "以致於空身，　　法界則平等，",
    "T09n0266_001:0204b11": "無往亦無來，　　分別身諸想。",
    "T09n0266_001:0204b12": "諸佛及菩薩，　　所可講說法，",
    "T09n0266_001:0204b13": "普逮此經典，　　是則為持法。",
    "T09n0266_001:0204b14": "一切法無為，　　彼界甚清淨，",
    "T09n0266_001:0204b15": "以奉此經者，　　是則為持法。",
    "T09n0266_001:0204b16": "廣察一切經，　　適見便不見，",
    "T09n0266_001:0204b17": "若不見諸法，　　彼則無所持。",
    "T09n0266_001:0204b18": "是諸界皆空，　　則為講法界，",
    "T09n0266_001:0204b19": "自然離眾想，　　無形不調戲。",
    "T09n0266_001:0204b20": "其心捨諸有，　　志亦不可得，",
    "T09n0266_001:0204b21": "設不能逮心，　　此念為最上。",
    "T09n0266_001:0204b22": "所志無有意，　　講法寂然義，",
    "T09n0266_001:0204b23": "無言無所著，　　是心乃為尊。",
    "T09n0266_001:0204b24": "以能奉此法，　　所興不有著，",
    "T09n0266_001:0204b25": "不猗於諸界，　　是則為持法。",
    "T09n0266_001:0204b26": "菩薩所奉法，　　如是應經籍，",
    "T09n0266_001:0204b27": "不依無所舉，　　示現無有造。",
    "T09n0266_001:0204b28": "如是行善訓，　　順彼諸種姓；",
    "T09n0266_001:0204b29": "以得是義者，　　故讚揚種姓。",
    "T09n0266_001:0204c01": "以殖於此姓，　　謂為菩薩義，",
    "T09n0266_001:0204c02": "能順此總持，　　是則為持法。",
    "T09n0266_001:0204c03": "了不見諸法，　　一切無所趣，",
    "T09n0266_001:0204c04": "其若咸馳至，　　亦不是彼法。",
    "T09n0266_001:0204c05": "當來亦無趣，　　其解一切法，",
    "T09n0266_001:0204c06": "分別了總持，　　不制不動搖。",
    "T09n0266_001:0204c07": "非捨無所追，　　彼則興造法，",
    "T09n0266_001:0204c08": "不舉無所下，　　總持樂於法。",
    "T09n0266_001:0204c09": "於諸法無法，　　講說不有著，",
    "T09n0266_001:0204c10": "不得於諸經，　　是則為持法。",
    "T09n0266_001:0204c11": "阿難！吾以故，　　開演菩薩行，",
    "T09n0266_001:0204c12": "逮致微妙道，　　是則讚諸法。",
    "T09n0266_001:0204c13": "阿難！吾以故，　　歌頌奉法者，",
    "T09n0266_001:0204c14": "用人想道玄，　　開導此等類。",
    "T09n0266_001:0204c15": "降此無數法，　　菩薩之所讚，",
    "T09n0266_001:0204c16": "善權永安隱，　　故歎於此經。」",
    "T09n0266_001:0204c17": "佛告阿難：「是故如來、至真、等正覺讚揚菩薩",
    "T09n0266_001:0204c18": "總持之法，此所現義亦善權方便。」",
    "T09n0266_001:0204c19": "4 八等品阿惟越致遮經八等品第四",
    "T09n0266_001:0204c20": "佛告阿難：「如來、至真、等正覺何故讚揚菩薩",
    "T09n0266_001:0204c21": "八等之義？於此菩薩遠于八邪，獲致脫門而",
    "T09n0266_001:0204c22": "無所著。「不猗八正，度凡夫法，立於道義，獲致",
    "T09n0266_001:0204c23": "中正，超于凡俗，願立道慧，不見得塗，出於邪",
    "T09n0266_001:0204c24": "逕，常住正觀，獲平等跡。離於貪身，願住道義，",
    "T09n0266_001:0204c25": "逮致佛身。除超人想，常思佛教，等心一切。",
    "T09n0266_001:0204c26": "「遠眾生著，常處無猗，諸法悉斷。所以者何？法",
    "T09n0266_001:0204c27": "不可獲，身所崇力；離世俗籍，慕度世典；獲定",
    "T09n0266_001:0204c28": "法界。不逮道法、亦不離俗，釋有無義，遵修平",
    "T09n0266_001:0204c29": "夷。捨斷著想，去來現在心念無殊，不得道",
    "T09n0266_001:0205a01": "意。所以者何？等志一切遵修普慧，毒火、刀杖",
    "T09n0266_001:0205a02": "不能危身。「悉捨諸界致于佛土，不離諸道立",
    "T09n0266_001:0205a03": "無去來，道所往來輒弘大安，故曰菩薩塗不",
    "T09n0266_001:0205a04": "有住。所以者何？佛道則空，是故無處。以無所",
    "T09n0266_001:0205a05": "住，刀不向身，無能害者，斯謂獲安。適逮此行，",
    "T09n0266_001:0205a06": "無學不學，亦非所求。不得聖賢，志未甞慕。以",
    "T09n0266_001:0205a07": "是之故，刀不能害，身無能動搖。一切道遵",
    "T09n0266_001:0205a08": "空，分別空慧，刀不能害。「用弘大慈愍，於眾生",
    "T09n0266_001:0205a09": "得寂定界，逮澹然界。弘施非哀，棄捐瞋",
    "T09n0266_001:0205a10": "恚。其行慈者，則發明慧，以慈化世，成就大哀。",
    "T09n0266_001:0205a11": "不得人處，厥慈具足，刀不能傷。「等於欲界、色",
    "T09n0266_001:0205a12": "界、無色界，等于法界、平均之界，道無若干。不",
    "T09n0266_001:0205a13": "興識念，無有瞋恚，離於調戲，寂然無音。法",
    "T09n0266_001:0205a14": "界如此，度諸所有，菩薩造行，諸可專心。一切",
    "T09n0266_001:0205a15": "音聲所至到處，法莫有所奉，不住終始。「群黎",
    "T09n0266_001:0205a16": "所趣但音聲耳，所為了了講法化者，有無說",
    "T09n0266_001:0205a17": "想與其言也。以捨我想度諸音聲，越于等",
    "T09n0266_001:0205a18": "邪，逮得是教。解一切法，言音聲耳，亦不獲法，",
    "T09n0266_001:0205a19": "莫有度者。是謂八等。未甞慕著一切音聲。」佛",
    "T09n0266_001:0205a20": "於是頌曰：",
    "T09n0266_001:0205a21": "「以住於八等，　　逮致八解門，",
    "T09n0266_001:0205a22": "於八無所著，　　是謂為八等。",
    "T09n0266_001:0205a23": "越八凡夫行，　　得住於正議，",
    "T09n0266_001:0205a24": "不覩中間慧，　　是謂為八等。",
    "T09n0266_001:0205a25": "超度俗夫行，　　得住于佛道，",
    "T09n0266_001:0205a26": "於是無所獲，　　是謂為八等。",
    "T09n0266_001:0205a27": "遠離眾邪見，　　遵修於正見，",
    "T09n0266_001:0205a28": "獲致平等道，　　是謂為八等。",
    "T09n0266_001:0205a29": "以除於貪己，　　而立正聖道，",
    "T09n0266_001:0205b01": "逮致得佛身，　　是謂為八等。",
    "T09n0266_001:0205b02": "棄捐眾生想，　　常志修佛行，",
    "T09n0266_001:0205b03": "平均吾我人，　　是謂為八等。",
    "T09n0266_001:0205b04": "得越眾生想，　　住於無所處，",
    "T09n0266_001:0205b05": "諸法盡逝過，　　是謂為八等。",
    "T09n0266_001:0205b06": "捐離於俗法，　　奉修聖正教，",
    "T09n0266_001:0205b07": "而致寂然義，　　是謂為八等。",
    "T09n0266_001:0205b08": "所去為俗法，　　佛道亦如是，",
    "T09n0266_001:0205b09": "於此法無得，　　是謂為八等。",
    "T09n0266_001:0205b10": "言有一本耳，　　無有二元際，",
    "T09n0266_001:0205b11": "蠲除如此念，　　是謂為八等。",
    "T09n0266_001:0205b12": "不處於中間，　　無志斷著行，",
    "T09n0266_001:0205b13": "道慧如平一，　　是謂為八等。",
    "T09n0266_001:0205b14": "不得過去心，　　當來亦如是，",
    "T09n0266_001:0205b15": "平夷於現在，　　是謂為八等。",
    "T09n0266_001:0205b16": "始無心所由，　　其發道意者，",
    "T09n0266_001:0205b17": "此心不可獲，　　何緣如致道？",
    "T09n0266_001:0205b18": "以入無所著，　　如聖無可獲，",
    "T09n0266_001:0205b19": "以故刀與毒，　　莫能危之者。",
    "T09n0266_001:0205b20": "脫離於五道，　　眾相之所由，",
    "T09n0266_001:0205b21": "具足於往返，　　是故謂無欺。",
    "T09n0266_001:0205b22": "道捨不周旋，　　所言音聲耳，",
    "T09n0266_001:0205b23": "棄除諸響著，　　是故不自欺。",
    "T09n0266_001:0205b24": "不得其所由，　　從來亦如斯，",
    "T09n0266_001:0205b25": "去來惟音身，　　但勸於學者。",
    "T09n0266_001:0205b26": "安化故有言，　　其安亦復空，",
    "T09n0266_001:0205b27": "以應如此學，　　故能不自欺。",
    "T09n0266_001:0205b28": "菩薩所翫習，　　了學如此慧，",
    "T09n0266_001:0205b29": "一切無所斷，　　是謂不自欺。",
    "T09n0266_001:0205c01": "彼不自貪己，　　設有利刀刃，",
    "T09n0266_001:0205c02": "不能加害身，　　莫有動搖者。",
    "T09n0266_001:0205c03": "普慈於一切，　　樂道之大哀，",
    "T09n0266_001:0205c04": "捐除恚害心，　　利刀莫能加。",
    "T09n0266_001:0205c05": "設有欲害者，　　自計身空無，",
    "T09n0266_001:0205c06": "而致獲佛道，　　刀則何緣傷？",
    "T09n0266_001:0205c07": "逮得澹然句，　　棄除諸惡道，",
    "T09n0266_001:0205c08": "一切殃盡滅，　　刀刃不能害。",
    "T09n0266_001:0205c09": "成就於明慧，　　聖達無所乏，",
    "T09n0266_001:0205c10": "顯耀逮佛道，　　以故刀不害。",
    "T09n0266_001:0205c11": "欲界及色界、　　無色為三界，",
    "T09n0266_001:0205c12": "等同斯三界，　　是故不自欺。",
    "T09n0266_001:0205c13": "等種成正覺，　　不見名別異，",
    "T09n0266_001:0205c14": "無陰豈所淨，　　清淨遠調戲。",
    "T09n0266_001:0205c15": "入斯平等跡，　　故曰為菩薩，",
    "T09n0266_001:0205c16": "若著音聲者，　　無離於五道。",
    "T09n0266_001:0205c17": "雖言至法界，　　講其無所去，",
    "T09n0266_001:0205c18": "以逮不住忍，　　謂之為八等。",
    "T09n0266_001:0205c19": "分別諸響應，　　講說寂然法，",
    "T09n0266_001:0205c20": "無念非有名，　　故謂為八等。",
    "T09n0266_001:0205c21": "除釋一切音，　　而得無聲界，",
    "T09n0266_001:0205c22": "不著一切響，　　是謂為八等。",
    "T09n0266_001:0205c23": "因聲解諸法，　　一切法自然，",
    "T09n0266_001:0205c24": "諸法無有名，　　不見有度者。",
    "T09n0266_001:0205c25": "阿難！我是故，　　讚揚正八等，",
    "T09n0266_001:0205c26": "義響而趣斯，　　是亦無所獲。」",
    "T09n0266_001:0205c27": "佛告阿難：「如來、至真、等正覺歎美菩薩演八",
    "T09n0266_001:0205c28": "等聲，斯議所趣權慧方便也。」",
    "T09n0266_001:0205c29": "5 道跡品阿惟越致遮經道跡品第五",
    "T09n0266_001:0206a01": "佛復告阿難：「如來何故諮嗟菩薩為道跡乎？",
    "T09n0266_001:0206a02": "軌能通流至於佛心，菩薩住此，諸所興造永",
    "T09n0266_001:0206a03": "無所立。不進、不懈，度一切法，逮于佛流。不著",
    "T09n0266_001:0206a04": "仁慧，非猗於法，無所著行，而弗有處。「具足妙",
    "T09n0266_001:0206a05": "行得獲聖跡，精進菩薩其力堅強，心慈忍辱",
    "T09n0266_001:0206a06": "未甞懈怠，捐除慢惰慕求妙道。世遵最上，不",
    "T09n0266_001:0206a07": "著聖行，亦無所住。「存在斯道而求諸法，其所",
    "T09n0266_001:0206a08": "索者永無可獲，未甞動搖。雖住於道，計聖生",
    "T09n0266_001:0206a09": "死，佛慧平等，棄離眾樂。而等陰蓋，滅除一切",
    "T09n0266_001:0206a10": "貪身邪見，勤修觀佛。「察彼精進以覩聖軌，悉",
    "T09n0266_001:0206a11": "除諸想超度吾我，是謂道跡。不著佛路，得無",
    "T09n0266_001:0206a12": "為覺；不疑聖慧、佛之戒禁。不猗於世、不覩其",
    "T09n0266_001:0206a13": "戒，以無所見，則不有求。戒莫而慕除釋三",
    "T09n0266_001:0206a14": "結，正住三界乃獲大安。「護眾生想，不猗不",
    "T09n0266_001:0206a15": "塗，捨一切著，乃得佛道，致寂然跡。不計身命，",
    "T09n0266_001:0206a16": "一切所有，施而無惜。諸根常悅，捐除恚色。遵",
    "T09n0266_001:0206a17": "修聖行，雖以惠與，無所放施，救群生隘。既有",
    "T09n0266_001:0206a18": "所度，不住無為。越一切想，興無念法，棄捐人",
    "T09n0266_001:0206a19": "想，而逮斯慧。「不懼眾會，論于寂滅。用淨佛道，",
    "T09n0266_001:0206a20": "超度諸難，不畏生死。所以者何？逮澹然法而",
    "T09n0266_001:0206a21": "無瑕穢，聖化妙安。知無往來，鋤眾類想，但正",
    "T09n0266_001:0206a22": "道明志清淨行。」時佛而頌曰：",
    "T09n0266_001:0206a23": "「講論彼道跡，　　佛聖無思議，",
    "T09n0266_001:0206a24": "計眾有住者，　　則為道所持。",
    "T09n0266_001:0206a25": "聖慧最上安，　　不猗眾想網，",
    "T09n0266_001:0206a26": "空寂不有住，　　於彼無所得。",
    "T09n0266_001:0206a27": "以獲斯道者，　　菩薩志堅強，",
    "T09n0266_001:0206a28": "惟趣是聖教，　　世尊無有上。",
    "T09n0266_001:0206a29": "志道不有貪，　　心常採大慧，",
    "T09n0266_001:0206b01": "以是為道跡，　　不猗無所著。",
    "T09n0266_001:0206b02": "所謂生死想，　　佛念亦如是，",
    "T09n0266_001:0206b03": "具足正平等，　　是謂解道跡。",
    "T09n0266_001:0206b04": "無有眾陰蓋，　　演析於道法，",
    "T09n0266_001:0206b05": "是故除一切，　　了斯為道跡。",
    "T09n0266_001:0206b06": "眾生皆猗身，　　興心觀佛道，",
    "T09n0266_001:0206b07": "其意志所察，　　常覩于聖路。",
    "T09n0266_001:0206b08": "身本時興結，　　凶危想有我，",
    "T09n0266_001:0206b09": "以故無塵埃，　　不著于佛道。",
    "T09n0266_001:0206b10": "初志懷狐疑，　　將無不得佛，",
    "T09n0266_001:0206b11": "以釋斯猶豫，　　正立于佛道。",
    "T09n0266_001:0206b12": "假使識於戒，　　及佛所演禁，",
    "T09n0266_001:0206b13": "蠲除諸戒想，　　無應不應禁。",
    "T09n0266_001:0206b14": "超度於三結，　　等住于三界，",
    "T09n0266_001:0206b15": "則獲致佛道，　　分別眾生想。",
    "T09n0266_001:0206b16": "習空明軌迹，　　而願求大慧，",
    "T09n0266_001:0206b17": "逮志聖寂然，　　不著于佛道。",
    "T09n0266_001:0206b18": "常捨心布施，　　棄捐瞋恚色，",
    "T09n0266_001:0206b19": "以故無有命，　　存道無放逸。",
    "T09n0266_001:0206b20": "一切不矜悁，　　救濟眾惱患，",
    "T09n0266_001:0206b21": "是故謂道跡，　　住處于上路。",
    "T09n0266_001:0206b22": "未甞興諸想，　　當習無所著，",
    "T09n0266_001:0206b23": "斯已而不懼，　　不遊無禁戒。",
    "T09n0266_001:0206b24": "若習諸經籍，　　善權捨諸求，",
    "T09n0266_001:0206b25": "覺了眾音響，　　處世無所畏。",
    "T09n0266_001:0206b26": "設至於眾會，　　則不有諸難，",
    "T09n0266_001:0206b27": "便唱澹然法，　　淨治于聖道。",
    "T09n0266_001:0206b28": "造時興人想，　　以解自然行，",
    "T09n0266_001:0206b29": "用無強著故，　　則捨眾畏難。",
    "T09n0266_001:0206c01": "若捨眾患害，　　便不畏終始，",
    "T09n0266_001:0206c02": "逮得淨然道，　　離垢安最上。",
    "T09n0266_001:0206c03": "等了惡道休，　　斯以無所懼，",
    "T09n0266_001:0206c04": "平等上聖軌，　　道恩則不離。",
    "T09n0266_001:0206c05": "斯即菩薩法，　　為現道跡事，",
    "T09n0266_001:0206c06": "用懈廢劣人，　　導利彼故說。",
    "T09n0266_001:0206c07": "以微妙善權，　　講論佛聖道，",
    "T09n0266_001:0206c08": "若入菩薩者，　　是已為唱導。",
    "T09n0266_001:0206c09": "導師所演法，　　常合善方便，",
    "T09n0266_001:0206c10": "本行亦若茲，　　志慕于佛道。",
    "T09n0266_001:0206c11": "我是故，阿難！　　分別說道跡，",
    "T09n0266_001:0206c12": "矇冥如意塞，　　多想求如此。",
    "T09n0266_001:0206c13": "為說不能解，　　愚騃心冥冥，",
    "T09n0266_001:0206c14": "謗訕慧精進，　　聽諸志深要。",
    "T09n0266_001:0206c15": "阿難！吾是故，　　歎美於道跡，",
    "T09n0266_001:0206c16": "設了菩薩無，　　是輩能解耳。",
    "T09n0266_001:0206c17": "無數百千籍，　　訓化於道跡，",
    "T09n0266_001:0206c18": "履軌之音聲，　　為現佛道明。」",
    "T09n0266_001:0206c19": "佛告阿難：「如來、至真、等正覺光耀菩薩謂為",
    "T09n0266_001:0206c20": "道跡，當知是義善權方便也。」",
    "T09n0266_001:0206c21": "6 往來品阿惟越致遮經往來品第六",
    "T09n0266_001:0206c22": "佛復告阿難：「如來何故暢說菩薩為往來乎？",
    "T09n0266_001:0206c23": "於是菩薩入於佛道不可思慧，志求聖覺無",
    "T09n0266_001:0206c24": "量因緣。於諸憒閙無所興造，設致大道，慧",
    "T09n0266_001:0206c25": "斷諸緣，慕索佛明。求不亂禪，越一切定，釋諸塵",
    "T09n0266_001:0206c26": "埃，乃逮致法。等佛典籍，了一切經，惟求此",
    "T09n0266_001:0206c27": "義——如來所護道德之明。人未嘗動，無所轉移，",
    "T09n0266_001:0206c28": "則為法界。「憂念眾生心閉意塞、遭眾苦患、不",
    "T09n0266_001:0206c29": "了經典，慕求佛道，立之此慧。而志大明根力、",
    "T09n0266_001:0207a01": "覺意，脫門正受，分別是義。『吾身如何開化眾",
    "T09n0266_001:0207a02": "人，令慕佛道？』常以此明勸化道場，而求佛眼",
    "T09n0266_001:0207a03": "心無陰蓋。若入正觀導利世間，所志慧因",
    "T09n0266_001:0207a04": "諸聖之上。其不了慧，一切諸法之所歸趣明",
    "T09n0266_001:0207a05": "不可獲，以是之聖，不求眾生便當立之。「於此",
    "T09n0266_001:0207a06": "諸慧了法無處，以故當來覩群萌界，求無上",
    "T09n0266_001:0207a07": "處，慕於不念，非得彼界。不來不往，成就眾生，",
    "T09n0266_001:0207a08": "往亦不往。開化人民了黎民處，分別此義隨",
    "T09n0266_001:0207a09": "其開化，覩是諸法，一切眾生皆存法界。察以",
    "T09n0266_001:0207a10": "不見，等御法界，則省一切。經典平夷觀于大",
    "T09n0266_001:0207a11": "道，以佛聖慧不得人無了人道等，求如是像。",
    "T09n0266_001:0207a12": "「無持之慧，離垢塵埃，故慧無非處。其以無慧",
    "T09n0266_001:0207a13": "求大明軌不可望聖，是慧慧中之大明慧。不",
    "T09n0266_001:0207a14": "有諸求，求亦無所慕，是謂聖明之智。菩薩",
    "T09n0266_001:0207a15": "所行能得是者，以故求來此謂往來。」於是頌",
    "T09n0266_001:0207a16": "曰：",
    "T09n0266_001:0207a17": "「此智有往返，　　佛慧難思議，",
    "T09n0266_001:0207a18": "是故謂往來，　　志求於佛道。",
    "T09n0266_001:0207a19": "開化多因緣，　　乃成於佛路，",
    "T09n0266_001:0207a20": "是事順慧均，　　慕求不復還。",
    "T09n0266_001:0207a21": "不猗一切禪，　　勸化諸塵埃，",
    "T09n0266_001:0207a22": "欲救濟斯等，　　具足於往來。",
    "T09n0266_001:0207a23": "佛經平等法，　　分別人無相，",
    "T09n0266_001:0207a24": "曉了如本無，　　已故謂往返。",
    "T09n0266_001:0207a25": "所可獲法者，　　達了一切慧，",
    "T09n0266_001:0207a26": "吾亦當獲是，　　欲求所住處。",
    "T09n0266_001:0207a27": "未嘗動眾生，　　及計諸法界，",
    "T09n0266_001:0207a28": "故謂於往來，　　不近所歸處。",
    "T09n0266_001:0207a29": "憂念無數人，　　少智既遭患，",
    "T09n0266_001:0207b01": "欲立於斯慧，　　則求佛大道。",
    "T09n0266_001:0207b02": "根力及覺意，　　講詠三脫禪，",
    "T09n0266_001:0207b03": "分別斯義已，　　故求佛聖道。",
    "T09n0266_001:0207b04": "志慕於道場，　　過去佛所猗，",
    "T09n0266_001:0207b05": "故謂為往來，　　則立存大聖。",
    "T09n0266_001:0207b06": "慕樂慈愍眼，　　佛眼無思議，",
    "T09n0266_001:0207b07": "是故為往來，　　慕于佛大道。",
    "T09n0266_001:0207b08": "諸佛之聖求，　　世尊微妙義，",
    "T09n0266_001:0207b09": "自志斯深慧，　　一切智最上。",
    "T09n0266_001:0207b10": "明智之所了，　　一切法之歸，",
    "T09n0266_001:0207b11": "其慧不可得，　　及以求道者。",
    "T09n0266_001:0207b12": "濟之無數人，　　立之於上慧，",
    "T09n0266_001:0207b13": "以故為往來，　　來者有所求。",
    "T09n0266_001:0207b14": "懷來覩佛界，　　人界不思議，",
    "T09n0266_001:0207b15": "故以為往來，　　於彼救眾生；",
    "T09n0266_001:0207b16": "省察眾生界，　　求之不可得，",
    "T09n0266_001:0207b17": "故以為往來，　　慕心於法界。",
    "T09n0266_001:0207b18": "群黎無所趣，　　及一切人界，",
    "T09n0266_001:0207b19": "若曉了彼處，　　順所遊分別。",
    "T09n0266_001:0207b20": "覩一切諸法，　　見以則不現，",
    "T09n0266_001:0207b21": "常一心定意，　　求佛大聖道。",
    "T09n0266_001:0207b22": "如是微妙慧，　　無垢而清淨，",
    "T09n0266_001:0207b23": "而明所分別，　　其智不可獲。",
    "T09n0266_001:0207b24": "菩薩所欣樂，　　開化於眾生，",
    "T09n0266_001:0207b25": "則獲彼明智，　　何緣來至此？",
    "T09n0266_001:0207b26": "吾是故，阿難！　　論講于往來，",
    "T09n0266_001:0207b27": "為少智之人，　　覩示所興念。",
    "T09n0266_001:0207b28": "吾是故，阿難！　　論說於往來，",
    "T09n0266_001:0207b29": "人懷精進者，　　爾乃曉了此。",
    "T09n0266_001:0207c01": "有德者分別，　　解深妙之義，",
    "T09n0266_001:0207c02": "能獲於斯德，　　速得成大道。」",
    "T09n0266_001:0207c03": "佛告阿難：「如來、至真、等正覺頒宣菩薩為往",
    "T09n0266_001:0207c04": "來，當知是義亦是善權方便也。」",
    "T09n0266_001:0207c05": "佛說阿惟越致遮經卷上"
}