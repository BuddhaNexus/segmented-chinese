{
    "T27n1545_116:0601c02": "阿毘達磨大毘婆沙論卷第一百",
    "T27n1545_116:0601c03": "一十六",
    "T27n1545_116:0601c05": "五百大阿羅漢等造",
    "T27n1545_116:0601c06": "三藏法師玄奘奉　詔譯",
    "T27n1545_116:0601c07": "5業蘊第四中惡行納息第一之五",
    "T27n1545_116:0601c08": "問此業能取一劫壽果為是何劫。或有說",
    "T27n1545_116:0601c09": "者。是成劫。復有說者。是壞劫。復有說者。是",
    "T27n1545_116:0601c10": "大劫。如是說者此是中劫。由彼亦有不盡",
    "T27n1545_116:0601c11": "中劫而得脫故。如毘奈耶說。提婆達多。當",
    "T27n1545_116:0601c12": "於人壽四萬歲時來生人中。必定當證獨",
    "T27n1545_116:0601c13": "覺菩提。舍利子等所不能及。問如是伽他",
    "T27n1545_116:0601c14": "當云何通。",
    "T27n1545_116:0601c15": "諸有破僧人　　破壞和合僧",
    "T27n1545_116:0601c16": "生無間地獄　　壽量經劫住",
    "T27n1545_116:0601c17": "尊者世友作如是說。減一劫住亦名一劫。",
    "T27n1545_116:0601c18": "如世間人於減一日。住持所作亦名直日。",
    "T27n1545_116:0601c19": "此亦如是。",
    "T27n1545_116:0601c20": "問此破僧罪亦能取地獄五蘊異熟。何故但",
    "T27n1545_116:0601c21": "言取一劫壽。或有說者。以壽為先。世尊",
    "T27n1545_116:0601c22": "總說取五蘊果。復有說者。此中世尊說最",
    "T27n1545_116:0601c23": "勝法。謂五蘊中壽命最勝是故偏說。復有說",
    "T27n1545_116:0601c24": "者。壽命能持一切五蘊。令不散壞是故偏",
    "T27n1545_116:0601c25": "說。復有說者。壽從初生盡眾同分無有",
    "T27n1545_116:0601c26": "間斷。令眾同分亦無間斷。餘法不爾是故",
    "T27n1545_116:0601c27": "不說。復有說者。由壽量故表知世間。或",
    "T27n1545_116:0601c28": "增或減。或進或退。或興或衰。是故偏說",
    "T27n1545_116:0601c29": "問何故破僧得劫住罪。非起惡心出佛身",
    "T27n1545_116:0602a01": "血耶。答若起惡心出佛身血壞佛生身。若",
    "T27n1545_116:0602a02": "破壞僧壞佛法身。一切如來應正等覺。敬",
    "T27n1545_116:0602a03": "重法身不重生身。復有說者。若起惡心",
    "T27n1545_116:0602a04": "出佛身血但毀尊重。若破壞僧即名毀壞",
    "T27n1545_116:0602a05": "尊重所重。若起惡心出佛身血但傷大師。",
    "T27n1545_116:0602a06": "若破壞僧即名傷損大師所師。如大師。",
    "T27n1545_116:0602a07": "如是法王歸依依趣亦爾。有說。彼起殺心",
    "T27n1545_116:0602a08": "出佛身血。但是加行罪。以佛法爾不可害",
    "T27n1545_116:0602a09": "故。破僧不爾是根本罪。如加行根本。如是",
    "T27n1545_116:0602a10": "加行究竟亦爾。復有說者。若起惡心出佛",
    "T27n1545_116:0602a11": "身血。不多發起廣大加行。但由率爾卒暴",
    "T27n1545_116:0602a12": "而傷。破僧不爾。要由發起廣大加行。或經",
    "T27n1545_116:0602a13": "一月乃至四月。方便誘誑諸新學苾芻令",
    "T27n1545_116:0602a14": "彼順已。然後能破是以罪重。復有說者。若",
    "T27n1545_116:0602a15": "起惡心出佛身血不惱亂大眾。雖傷佛",
    "T27n1545_116:0602a16": "身不能令佛生惱亂心。亦不諠擾。以作",
    "T27n1545_116:0602a17": "此事世間眾生。或有聞者或不聞故。若破",
    "T27n1545_116:0602a18": "壞僧極大諠擾惱亂大眾。以破僧時應得",
    "T27n1545_116:0602a19": "入正性離生者。不得入正性離生。應得",
    "T27n1545_116:0602a20": "果證者不得果證。應離欲者不得離欲。",
    "T27n1545_116:0602a21": "應盡漏者不得盡漏。不得誦持思惟三",
    "T27n1545_116:0602a22": "藏。不得靜處思惟諸法。修習靜慮無色等",
    "T27n1545_116:0602a23": "至。不得種殖三乘種子。三千大千世界",
    "T27n1545_116:0602a24": "法輪不轉。展轉聲至淨居諸天。令其覺慧",
    "T27n1545_116:0602a25": "不得安靜明了現行。若所破僧還和合時。應",
    "T27n1545_116:0602a26": "入正性離生者。即入正性離生。應得果",
    "T27n1545_116:0602a27": "證者即得果證。應離欲者得離欲。應盡漏",
    "T27n1545_116:0602a28": "者得盡漏。便有誦持思惟三藏。在空閑處",
    "T27n1545_116:0602a29": "思惟諸法。修習靜慮無色等至。亦能種殖",
    "T27n1545_116:0602b01": "三乘種子。三千大千世界法輪復轉。展轉聲",
    "T27n1545_116:0602b02": "至淨居諸天。令其覺慧復得安靜明了現",
    "T27n1545_116:0602b03": "行。由是因緣。若起惡心出佛身血。不能",
    "T27n1545_116:0602b04": "生起經劫住罪。若破壞僧便能生起經劫",
    "T27n1545_116:0602b05": "住罪。",
    "T27n1545_116:0602b06": "問僧破以何為自性。答以不和合無覆無記",
    "T27n1545_116:0602b07": "不相應行為自性。是不相應行蘊所攝。即",
    "T27n1545_116:0602b08": "餘處說復有所餘如是種類不相應行。是",
    "T27n1545_116:0602b09": "故僧破異破僧罪異。僧破是不和合性無覆",
    "T27n1545_116:0602b10": "無記。是不相應行蘊所攝。破僧罪是虛誑語。",
    "T27n1545_116:0602b11": "不善語業色蘊所攝如退體異退法亦異。退",
    "T27n1545_116:0602b12": "體是不成就性無覆無記。不相應行蘊所攝。",
    "T27n1545_116:0602b13": "退法是不善。有覆無記五蘊所攝。此亦如是",
    "T27n1545_116:0602b14": "僧破異破僧罪異。由此僧破僧所成就。破僧",
    "T27n1545_116:0602b15": "罪破僧人成就。",
    "T27n1545_116:0602b16": "問何處破僧。答在欲界人趣。若破羯磨僧",
    "T27n1545_116:0602b17": "通在三洲。若破法輪僧唯贍部洲。所以者",
    "T27n1545_116:0602b18": "何。若處有大師可得及道可得。即於是處",
    "T27n1545_116:0602b19": "有破法輪。餘洲無有大師及道。是故亦無",
    "T27n1545_116:0602b20": "破法輪者。譬如世間若處有王是處有偽王",
    "T27n1545_116:0602b21": "起。若處有力士是處有捔力者起。此亦如",
    "T27n1545_116:0602b22": "是。若於是處有大師。是處有邪師起。若處",
    "T27n1545_116:0602b23": "有道是處有邪道起。法爾邪正同處相違",
    "T27n1545_116:0602b24": "問破羯磨僧破法輪僧有何差別。答破羯磨",
    "T27n1545_116:0602b25": "者。謂一界內有二部僧各各別住。作布灑",
    "T27n1545_116:0602b26": "陀羯磨說戒。破法輪者。謂立異師異道。如",
    "T27n1545_116:0602b27": "提婆達多。言我是大師。非沙門喬答磨。五",
    "T27n1545_116:0602b28": "法是道。非喬答磨所說八支聖道。所以者",
    "T27n1545_116:0602b29": "何。若能修習是五法者。速證涅槃非八",
    "T27n1545_116:0602c01": "支道。云何五法。一者盡壽著糞掃衣。二者",
    "T27n1545_116:0602c02": "盡壽常乞食食。三者盡壽唯一坐食。四者盡",
    "T27n1545_116:0602c03": "壽常居逈露。五者盡壽不食一切魚肉血味",
    "T27n1545_116:0602c04": "鹽酥乳等。是謂破羯磨僧破法輪僧差別",
    "T27n1545_116:0602c05": "問於破僧時極少幾人成破僧事。答破羯磨",
    "T27n1545_116:0602c06": "僧極少八人。四人已上方名為僧三人不爾。",
    "T27n1545_116:0602c07": "於一界內有二部僧各各別住。作布灑陀",
    "T27n1545_116:0602c08": "羯磨說戒。乃得名為羯磨壞故。破法輪僧",
    "T27n1545_116:0602c09": "極少九人。以一界內有二部僧各各別住。",
    "T27n1545_116:0602c10": "於無慚愧部中。定別有一眾所尊重能教誨",
    "T27n1545_116:0602c11": "者。當知則是提婆達多。於正眾中極少四",
    "T27n1545_116:0602c12": "人。於邪眾中極少五人。如是極少下至九",
    "T27n1545_116:0602c13": "人則法輪僧壞。問齊何當言法輪僧壞。答",
    "T27n1545_116:0602c14": "施設論說。提婆達多自為第五皆共受籌。",
    "T27n1545_116:0602c15": "齊此當言法輪僧壞。復有說者。作表白",
    "T27n1545_116:0602c16": "已。復有說者。離所聞處。復有說者。離所",
    "T27n1545_116:0602c17": "見處。復有說者離見聞處。如是說者。若由",
    "T27n1545_116:0602c18": "意樂誓受餘師。謂彼愚癡諸苾芻眾。由定",
    "T27n1545_116:0602c19": "意樂發如是心作如是語。提婆達多是我",
    "T27n1545_116:0602c20": "大師非佛世尊。齊此當言法輪僧壞。問何",
    "T27n1545_116:0602c21": "等種類補特伽羅破法輪僧。答補特伽羅有",
    "T27n1545_116:0602c22": "二種。一者愛行。二者見行。諸見行者破法輪",
    "T27n1545_116:0602c23": "僧非愛行者。以見行者所有意樂堅固猛利。",
    "T27n1545_116:0602c24": "於雜染清淨品所作決定無有退轉。諸愛",
    "T27n1545_116:0602c25": "行者無如是事故不能破。又唯男子破法",
    "T27n1545_116:0602c26": "輪僧。非諸女人亦非扇搋半擇迦等。所以",
    "T27n1545_116:0602c27": "者何。破法輪時法爾自安立為大師。而諸",
    "T27n1545_116:0602c28": "女人非增上器。於大師非分故不能破。然",
    "T27n1545_116:0602c29": "能廣作破僧方便。猶如麁喜苾芻尼等。諸",
    "T27n1545_116:0603a01": "扇搋半擇迦無形二形皆是愛行。諸愛行者",
    "T27n1545_116:0603a02": "所有意樂不堅不猛。於染淨品皆不決定。",
    "T27n1545_116:0603a03": "是故彼類不能破僧。",
    "T27n1545_116:0603a04": "問於何時分破法輪僧。答於六時中不能",
    "T27n1545_116:0603a05": "破僧餘時則能。謂非初時亦非後時。非於",
    "T27n1545_116:0603a06": "二皰未出現時。非未和合共結界時。非未",
    "T27n1545_116:0603a07": "建立第一雙時。非於大師涅槃後時。非初",
    "T27n1545_116:0603a08": "後者。由此二時諸苾芻眾。於聖教中和合",
    "T27n1545_116:0603a09": "一味不可破壞。非於二皰未出時者。謂聖",
    "T27n1545_116:0603a10": "教中未生戒見二種皰時。非未和合共結",
    "T27n1545_116:0603a11": "界時者。要一界內有二部僧。別住異忍方",
    "T27n1545_116:0603a12": "名破僧故。非未建立第一雙者。謂未建立",
    "T27n1545_116:0603a13": "第一雙時定無能破法輪僧者。諸佛法爾",
    "T27n1545_116:0603a14": "皆有第一雙賢聖弟子。若有破壞法輪僧",
    "T27n1545_116:0603a15": "已不經日夜。此第一雙還令和合。非於大",
    "T27n1545_116:0603a16": "師涅槃後者。若於大師般涅槃後。作如是",
    "T27n1545_116:0603a17": "言我是大師非如來者。咸共責言。大師在",
    "T27n1545_116:0603a18": "世汝何不言我是大師。今涅槃後乃作是",
    "T27n1545_116:0603a19": "語。是故決定於此六時法輪不壞。於所餘",
    "T27n1545_116:0603a20": "時法輪可壞。",
    "T27n1545_116:0603a21": "問住何等心僧破。或有說者。住於眼識。復",
    "T27n1545_116:0603a22": "有說者。住於耳識。復有說者。住於意識。如",
    "T27n1545_116:0603a23": "是說者。六識身中隨住一識皆容僧破。問",
    "T27n1545_116:0603a24": "住何等受僧破。或有說者。住於樂根。復有",
    "T27n1545_116:0603a25": "說者。住於苦根。復有說者。住於喜根。復有",
    "T27n1545_116:0603a26": "說者。住於憂根。復有說者。住於捨根。如是",
    "T27n1545_116:0603a27": "說者。於五受中隨住一受皆容僧破。",
    "T27n1545_116:0603a28": "問僧破是何心果。或有說者。是出家心果。所",
    "T27n1545_116:0603a29": "以者何。在家無有僧破壞故。復有說者。受",
    "T27n1545_116:0603b01": "具心果。所以者何。勤策無有僧破壞故。復",
    "T27n1545_116:0603b02": "有說者。若取隣近受具心果。若取懸遠出",
    "T27n1545_116:0603b03": "家心果。如是說者。若住此心僧破壞者即",
    "T27n1545_116:0603b04": "此心果。問何等種類補特伽羅可破壞耶。答",
    "T27n1545_116:0603b05": "唯是異生非諸聖者。所以者何。世尊記說",
    "T27n1545_116:0603b06": "無處無容一切聖者可破壞故。問諸有已得",
    "T27n1545_116:0603b07": "順決擇分為可破不。或有說者。除此所餘",
    "T27n1545_116:0603b08": "是可破壞。復有說者。此亦可破。所以者何。",
    "T27n1545_116:0603b09": "世尊唯記無處無容一切聖者是可破壞不",
    "T27n1545_116:0603b10": "記餘故。",
    "T27n1545_116:0603b11": "問如提婆達多能破壞僧。何故說言世尊",
    "T27n1545_116:0603b12": "眷屬不可破壞。尊者世友說曰。此中說四",
    "T27n1545_116:0603b13": "向四果名世尊眷屬。是真弟子。是真實",
    "T27n1545_116:0603b14": "僧。不可破壞。復次佛眷屬有二。一是異",
    "T27n1545_116:0603b15": "生。二是聖者。提婆達多唯破異生。由此",
    "T27n1545_116:0603b16": "故說彼能破僧。一切聖者皆不可破。由此",
    "T27n1545_116:0603b17": "故說世尊眷屬不可破壞。大德說曰。佛眷",
    "T27n1545_116:0603b18": "屬有二。一內二外。內謂聖者無動無壞。外",
    "T27n1545_116:0603b19": "謂異生可動可壞。此中異生可動壞故。提",
    "T27n1545_116:0603b20": "婆達多能破壞僧。聖無動壞故說世尊眷",
    "T27n1545_116:0603b21": "屬不壞。",
    "T27n1545_116:0603b22": "問破僧時佛在眾不。答佛時住彼界內而不",
    "T27n1545_116:0603b23": "在眾。云何知耶。曾聞提婆達多欲破僧時。",
    "T27n1545_116:0603b24": "佛以慈愍故呵制之言。提婆達多汝勿破",
    "T27n1545_116:0603b25": "僧。勿起極重惡不善業。勿趣非愛大苦果",
    "T27n1545_116:0603b26": "處。佛雖如是慇懃呵制。而彼都無止息之",
    "T27n1545_116:0603b27": "心。爾時世尊起正智見審觀前際。勿我昔",
    "T27n1545_116:0603b28": "時破他眷屬。即自觀見昔我無量無數劫前。",
    "T27n1545_116:0603b29": "曾破壞他仙人眷屬。彼業異熟今現在前。觀",
    "T27n1545_116:0603c01": "見是已知此僧眾定當破壞。便入靜室默",
    "T27n1545_116:0603c02": "然宴坐。提婆達多便破壞僧。故知世尊在於",
    "T27n1545_116:0603c03": "界內而不在眾。",
    "T27n1545_116:0603c04": "問為一切佛皆有如是破僧事耶。有說。不",
    "T27n1545_116:0603c05": "爾。所以者何。若有如是破壞他業。造作增",
    "T27n1545_116:0603c06": "長便有破僧。若無是業則無破僧唯世尊",
    "T27n1545_116:0603c07": "釋迦牟尼。曾有此業造作增長。故今僧破",
    "T27n1545_116:0603c08": "餘佛不爾。有說。餘佛亦有破僧。曾聞迦葉",
    "T27n1545_116:0603c09": "波佛時。有苾芻名曰花上是譽上子。造五",
    "T27n1545_116:0603c10": "無間斷滅善根。",
    "T27n1545_116:0603c11": "問提婆達多為先破僧後斷善根。先斷善根",
    "T27n1545_116:0603c12": "後破僧耶。或有說者。彼先破僧後斷善根。",
    "T27n1545_116:0603c13": "所以者何。要具尸羅多聞端正。貴族威肅言",
    "T27n1545_116:0603c14": "詞善巧。乃能破僧。若斷善根便失淨戒。非",
    "T27n1545_116:0603c15": "增上故不能破僧。尊者世友亦作是說。提",
    "T27n1545_116:0603c16": "婆達多先破壞僧後斷善根。若先斷善根",
    "T27n1545_116:0603c17": "後破僧者。於破僧時應不能生一劫住罪。",
    "T27n1545_116:0603c18": "所以者何。非斷善根補特伽羅。於非法中",
    "T27n1545_116:0603c19": "起非法想。於破僧中起有罪想。若於非",
    "T27n1545_116:0603c20": "法起於法想。於破僧中起無罪想。而破",
    "T27n1545_116:0603c21": "僧者終不能生一劫住罪。要於非法起非",
    "T27n1545_116:0603c22": "法想。於破僧中起有罪想。如是破僧方能",
    "T27n1545_116:0603c23": "生起一劫住罪。由此道理諸破壞僧一切皆",
    "T27n1545_116:0603c24": "生劫住罪耶。設有能生劫住罪者。一切皆",
    "T27n1545_116:0603c25": "能破僧耶。應作四句或有破僧非能生起",
    "T27n1545_116:0603c26": "一劫住罪。謂於非法起於法想。及於破僧",
    "T27n1545_116:0603c27": "起非罪想。而破壞僧。或有能生一劫住罪",
    "T27n1545_116:0603c28": "而非破僧。謂斷善根。或有破僧亦能生起",
    "T27n1545_116:0603c29": "一劫住罪。謂於非法起非法想。於破僧中",
    "T27n1545_116:0604a01": "起有罪想。而破壞僧。或有不能破壞於僧。",
    "T27n1545_116:0604a02": "亦不能生一劫住罪。謂除前想。大德說曰。",
    "T27n1545_116:0604a03": "彼起破僧加行時。亦起斷善加行。起斷善",
    "T27n1545_116:0604a04": "加行時。亦起破僧加行。是故彼破僧時則斷",
    "T27n1545_116:0604a05": "善。斷善時則破僧。彼由俱時造二罪故。成",
    "T27n1545_116:0604a06": "就極重惡不善業。而無一念悔愧之心。",
    "T27n1545_116:0604a07": "問諸造無間業彼斷善耶。設斷善彼造無",
    "T27n1545_116:0604a08": "間業耶。答應作四句。或有造無間業非",
    "T27n1545_116:0604a09": "斷善。如未生怨王等。或有斷善非造無間",
    "T27n1545_116:0604a10": "業。如六師等。或有造無間業亦斷善。如提",
    "T27n1545_116:0604a11": "婆達多始褰持等。或有不造無間業亦不",
    "T27n1545_116:0604a12": "斷善。謂除前想。三妙行中何者最大果。謂",
    "T27n1545_116:0604a13": "第一有等至中思。此業能取非想非非想處",
    "T27n1545_116:0604a14": "八萬劫壽果。當知此中依異熟果為問故",
    "T27n1545_116:0604a15": "作此答。若依五果。或唯依離繫果為問應",
    "T27n1545_116:0604a16": "作是答。謂金剛喻定相應思。此思能證一",
    "T27n1545_116:0604a17": "切結盡斷遍知果。由此中意問異熟果故",
    "T27n1545_116:0604a18": "作是答。",
    "T27n1545_116:0604a19": "問為一思能感八萬劫壽。為多思耶。若一",
    "T27n1545_116:0604a20": "思者。云何少業能感多果。若多思者。云何",
    "T27n1545_116:0604a21": "不名一眾同分果分分別感。或有說者。一",
    "T27n1545_116:0604a22": "思能感。問云何少業能感多果。答先以一",
    "T27n1545_116:0604a23": "思總感後以多思成滿。譬如畫者先以一",
    "T27n1545_116:0604a24": "色作模。後填眾彩。此亦如是。復有說者。",
    "T27n1545_116:0604a25": "多思能感。問云何不名一眾同分果分分別",
    "T27n1545_116:0604a26": "感。答於彼定中。緣一境界一類行相。有眾",
    "T27n1545_116:0604a27": "多思相續而起。或有能感十千劫壽。或有",
    "T27n1545_116:0604a28": "能感二十千劫。或有能感三十千劫。或有",
    "T27n1545_116:0604a29": "能感四十千劫等壽。如是多思分分別感。然",
    "T27n1545_116:0604b01": "依一種定前加行起一類定。緣一境界一類",
    "T27n1545_116:0604b02": "行相。多思相續現前而感故名一身。如是說",
    "T27n1545_116:0604b03": "者。一思總感。多思成滿。",
    "T27n1545_116:0604b04": "問此思為是近分地攝。為根本地攝耶。或",
    "T27n1545_116:0604b05": "有說者。是近分地。復有說者。是根本地。如",
    "T27n1545_116:0604b06": "是說者此則不定。或近分地。或根本地。所以",
    "T27n1545_116:0604b07": "者何。以一切思同一地故。問八萬劫者是",
    "T27n1545_116:0604b08": "何劫耶。或有說者。此是中劫。復有說者。此是",
    "T27n1545_116:0604b09": "成劫。復有說者。此是壞劫。如是說者此是",
    "T27n1545_116:0604b10": "大劫。",
    "T27n1545_116:0604b11": "問此業能取四蘊異熟。何故唯說取壽果",
    "T27n1545_116:0604b12": "耶。或有說者。以壽為先。世尊總說取四蘊",
    "T27n1545_116:0604b13": "果。復有說者。此中世尊說最勝法。謂四蘊",
    "T27n1545_116:0604b14": "中壽為最勝是故偏說。有說。唯壽能持四",
    "T27n1545_116:0604b15": "蘊令不散壞是故偏說。有說。壽於一期無",
    "T27n1545_116:0604b16": "斷。令眾同分亦無間斷。餘法不爾是故偏",
    "T27n1545_116:0604b17": "說。復有說者。由壽量故表知世間。或增",
    "T27n1545_116:0604b18": "或減。或進或退。或興或衰。由此因緣故偏",
    "T27n1545_116:0604b19": "說壽。",
    "T27n1545_116:0604b20": "如說惡行妙行感愛非愛最大果。如是善",
    "T27n1545_116:0604b21": "不善根并十業道亦應廣說。謂三不善根中。",
    "T27n1545_116:0604b22": "何者最大罪。謂能起破僧虛誑語。此不善根",
    "T27n1545_116:0604b23": "能取無間地獄一劫壽果。十不善業道中。何",
    "T27n1545_116:0604b24": "者最大罪。謂破僧虛誑語。此業能取無間地",
    "T27n1545_116:0604b25": "獄一劫壽果。三善根中。何者最大果。謂能起",
    "T27n1545_116:0604b26": "第一有等至中思。此善根能取非想非非想",
    "T27n1545_116:0604b27": "處八萬劫壽果。十善業道中。何者最大果。謂",
    "T27n1545_116:0604b28": "與第一有等至中思俱者。此業道能感非想",
    "T27n1545_116:0604b29": "非非想處八萬劫壽果。應知此中以略說",
    "T27n1545_116:0604c01": "故。但說惡行妙行最大果非餘。",
    "T27n1545_116:0604c02": "2 邪語納息1業蘊第四中邪語納息第二之一",
    "T27n1545_116:0604c03": "諸邪語彼邪命耶。設邪命彼邪語耶。如是等",
    "T27n1545_116:0604c04": "章及解章義既領會已。次應廣釋。問何故作",
    "T27n1545_116:0604c05": "此論。答為止他宗顯己義。故。謂譬喻",
    "T27n1545_116:0604c06": "者說離語及業。別有正命邪命體性。彼何故",
    "T27n1545_116:0604c07": "作是說。由契經故。如契經說八支聖道。彼",
    "T27n1545_116:0604c08": "作是說。佛說八支者。各有體性不相雜亂。",
    "T27n1545_116:0604c09": "由此便說正命邪命。離語業外有體可得。",
    "T27n1545_116:0604c10": "為遮彼意顯正命等皆即語業故作斯論。",
    "T27n1545_116:0604c11": "如於不善語業道中。若貪所起名為邪語。",
    "T27n1545_116:0604c12": "亦名邪命。為命起故。瞋癡所起但名邪語。",
    "T27n1545_116:0604c13": "不名邪命。不為命而起故。於不善身業",
    "T27n1545_116:0604c14": "道中。若貪所起名為邪業。亦名邪命。瞋癡",
    "T27n1545_116:0604c15": "所起但名邪業。不名邪命。所以如前。於善",
    "T27n1545_116:0604c16": "語業道中。無貪所起名為正語。亦名正命。",
    "T27n1545_116:0604c17": "邪命對治故。無瞋癡所起名為正語。不名",
    "T27n1545_116:0604c18": "正命。所以如前。於善身業道中。無貪所起",
    "T27n1545_116:0604c19": "名為正業。亦名正命。無瞋癡所起名為正",
    "T27n1545_116:0604c20": "業。不名正命。所以如前。由此即顯正命邪",
    "T27n1545_116:0604c21": "命。皆攝語業而為體性。是謂此處略毘婆",
    "T27n1545_116:0604c22": "沙。諸邪語彼邪命耶。設邪命彼邪語耶。答應",
    "T27n1545_116:0604c23": "作四句。有邪語非邪命。謂除趣邪命語四",
    "T27n1545_116:0604c24": "惡行。諸餘語惡行。即瞋癡所起語業。是語業",
    "T27n1545_116:0604c25": "性故非為命起故。有邪命非邪語。謂起",
    "T27n1545_116:0604c26": "邪命身三惡行。即貪所起身業為命起故。非",
    "T27n1545_116:0604c27": "語業性故。後語句中應准此釋。有邪語",
    "T27n1545_116:0604c28": "亦邪命。謂起邪命語四惡行。有非邪語",
    "T27n1545_116:0604c29": "非邪命。謂除趣邪命身三惡行。諸餘身惡行。",
    "T27n1545_116:0605a01": "諸邪業彼邪命耶。設邪命彼邪業耶。答應作",
    "T27n1545_116:0605a02": "四句。有邪業非邪命。謂除趣邪命身三惡",
    "T27n1545_116:0605a03": "行。諸餘身惡行即瞋癡所起身業。是身業性",
    "T27n1545_116:0605a04": "故。非為命起故。有邪命非邪業。謂趣邪",
    "T27n1545_116:0605a05": "命語四惡行。即貪所起語業為命起故。非身",
    "T27n1545_116:0605a06": "業性故。後二句准此釋。有邪業亦邪命。謂",
    "T27n1545_116:0605a07": "趣邪命身三惡行。有非邪業非邪命。謂除",
    "T27n1545_116:0605a08": "趣邪命語四惡行。諸餘語惡行。此中諸貪所",
    "T27n1545_116:0605a09": "起皆以趣向邪命故名邪命。諸正語彼正命",
    "T27n1545_116:0605a10": "耶。設正命彼正語耶。答應作四句。有正語",
    "T27n1545_116:0605a11": "非正命。謂除趣正命語四妙行。諸餘語妙",
    "T27n1545_116:0605a12": "行。即無瞋無癡所起語業。是語業性故。非邪",
    "T27n1545_116:0605a13": "命對治故。有正命非正語。謂趣正命身三",
    "T27n1545_116:0605a14": "妙行。即無貪所起身業。是邪命對治故。非",
    "T27n1545_116:0605a15": "語業性故。後二句准此釋有正語亦正命。",
    "T27n1545_116:0605a16": "謂趣正命語四妙行。有非正語非正命。謂",
    "T27n1545_116:0605a17": "除趣正命身三妙行。諸餘身妙行。諸正業彼",
    "T27n1545_116:0605a18": "正命耶。設正命彼正業耶。答應作四句。有",
    "T27n1545_116:0605a19": "正業非正命。謂除趣正命身三妙行。諸餘",
    "T27n1545_116:0605a20": "身妙行。即無瞋無癡所起身業。是身業性故。",
    "T27n1545_116:0605a21": "非邪命對治故。有正命非正業。謂趣正命",
    "T27n1545_116:0605a22": "語四妙行。即無貪所起語業。邪命對治故。非",
    "T27n1545_116:0605a23": "身業性故。後二句准此釋。有正業亦正命。",
    "T27n1545_116:0605a24": "謂趣正命身三妙行。有非正業非正命。謂",
    "T27n1545_116:0605a25": "除趣正命語四妙行。諸餘語妙行。此中諸無",
    "T27n1545_116:0605a26": "貪所起。皆以趣向正命故名正命。已略顯",
    "T27n1545_116:0605a27": "示雜無雜相。今當廣說彼差別相。謂若有",
    "T27n1545_116:0605a28": "為利活命因緣起諸惡行。此名邪語邪業。",
    "T27n1545_116:0605a29": "亦名邪命。是語業性故。為命所起故。若",
    "T27n1545_116:0605b01": "有為餘種種因緣。起諸惡行名邪語邪業。",
    "T27n1545_116:0605b02": "不名邪命。是語業性故。非為命起故。餘門",
    "T27n1545_116:0605b03": "准此釋。復次若有隨其種種傍生明呪。邪",
    "T27n1545_116:0605b04": "活命緣。起諸惡行名邪語業。亦名邪命。若",
    "T27n1545_116:0605b05": "有為餘種種因緣。起諸惡行名邪語業。不",
    "T27n1545_116:0605b06": "名邪命。復次若以四愛因緣。起諸惡行名",
    "T27n1545_116:0605b07": "邪語業。亦名邪命。若以餘緣起諸惡行名",
    "T27n1545_116:0605b08": "邪語業。不名邪命。復次若有矯詐現相以",
    "T27n1545_116:0605b09": "利求利五邪命緣。起諸惡行。名邪語業。",
    "T27n1545_116:0605b10": "亦名邪命。若為餘緣起諸惡行名邪語業。",
    "T27n1545_116:0605b11": "不名邪命。復次若起惡行加行。名邪語",
    "T27n1545_116:0605b12": "業。亦名邪命。若起惡行根本業道名邪語",
    "T27n1545_116:0605b13": "業。不名邪命。所以者何。加行難除非根本",
    "T27n1545_116:0605b14": "故。復次若起種種遮罪。名邪語業。亦名",
    "T27n1545_116:0605b15": "邪命。若起性罪。名邪語業。不名邪命。所",
    "T27n1545_116:0605b16": "以者何。遮罪難防非性罪故。由如是等",
    "T27n1545_116:0605b17": "六門七門所說道理。決定無能離語業外別",
    "T27n1545_116:0605b18": "立邪命。問若爾何故說邪語等三種。及於",
    "T27n1545_116:0605b19": "經中說八支聖道。正語業外別說正命耶。",
    "T27n1545_116:0605b20": "答佛以邪命誑惑於人。微細難覺故與語",
    "T27n1545_116:0605b21": "業俱時示現復別示現。如賊軍將同眾誅戮",
    "T27n1545_116:0605b22": "復別梟首。復有說者。以諸邪命難可淨除。",
    "T27n1545_116:0605b23": "故與語業俱時呵責。復別呵責猶如女人",
    "T27n1545_116:0605b24": "與諸事欲及煩惱欲。俱時說過復別呵責。",
    "T27n1545_116:0605b25": "云何邪命難可淨除。謂有二法難除難捨。",
    "T27n1545_116:0605b26": "即在家者邪見。及出家者邪命。諸在家人雖",
    "T27n1545_116:0605b27": "極聰慧受持五戒。若苦所逼則以種種香花",
    "T27n1545_116:0605b28": "飲食祠禱天神。諸出家人雖極聰慧受持",
    "T27n1545_116:0605b29": "具戒。資身命緣繫屬他故。見施主時便整",
    "T27n1545_116:0605c01": "威儀現親善相。是故別說邪命正命。契經",
    "T27n1545_116:0605c02": "及施設論皆作是說。斷生命乃至邪見皆有",
    "T27n1545_116:0605c03": "三種。一從貪生。二從瞋生。三從癡生。云何",
    "T27n1545_116:0605c04": "斷生命從貪生。謂如有一以貪皮肉筋骨",
    "T27n1545_116:0605c05": "等故。害他有情。或為所愛悅意。親友曾當",
    "T27n1545_116:0605c06": "於己作饒益者。而行殺事。或他以財及諸",
    "T27n1545_116:0605c07": "饒益求己行殺。如國王等以諸財位。招募",
    "T27n1545_116:0605c08": "驍勇令討未伏。如是等殺名從貪生。云",
    "T27n1545_116:0605c09": "何從瞋生。謂如有一於他有情。有損惱心。",
    "T27n1545_116:0605c10": "怨嫌之心。惡意樂心。而斷彼命。或復害彼",
    "T27n1545_116:0605c11": "親屬朋友以絕怨路。如是等殺名從瞋生。",
    "T27n1545_116:0605c12": "云何從癡生如有一類起如是見。立如",
    "T27n1545_116:0605c13": "是論。駝馬牛羊鷄猪鹿等。皆為祠祀人所",
    "T27n1545_116:0605c14": "食用。是以殺之無罪。復有一類起如是",
    "T27n1545_116:0605c15": "見。立如是論。虎豹豺狼蜈蚣蛇等傷害於",
    "T27n1545_116:0605c16": "人。為人除患殺亦無罪。又此西方有蔑戾",
    "T27n1545_116:0605c17": "車名曰目迦起如是見。立如是論。父母",
    "T27n1545_116:0605c18": "衰老。及遭痼疾。若能殺者得福無罪。所以",
    "T27n1545_116:0605c19": "者何。夫衰老者諸根朽敗不能飲食。若死",
    "T27n1545_116:0605c20": "更得新勝諸根。飲新煖乳。若遭痼疾多受",
    "T27n1545_116:0605c21": "苦惱。死便解脫故殺無罪。如是等殺名從",
    "T27n1545_116:0605c22": "癡生。以迷業果起邪謗故。",
    "T27n1545_116:0605c23": "云何不與取從貪生。謂如有一欲他財物",
    "T27n1545_116:0605c24": "不與而取。或為所愛悅意。親友曾當於己",
    "T27n1545_116:0605c25": "作饒益者。而行盜竊。或他以財及諸饒益",
    "T27n1545_116:0605c26": "求己行盜。如募將士掠他財寶。如是等盜",
    "T27n1545_116:0605c27": "名從貪生。云何從瞋生。謂如有一於諸有",
    "T27n1545_116:0605c28": "情。有損惱怨嫌惡意樂心。而盜彼物令其",
    "T27n1545_116:0605c29": "困惱。或復盜彼親友財物以憎彼故。如是",
    "T27n1545_116:0606a01": "等盜名從瞋生。云何從癡生。如有一類",
    "T27n1545_116:0606a02": "諸婆羅門。起如是見。立如是論。大地所有",
    "T27n1545_116:0606a03": "本是梵王神力化作。施諸婆羅門。今婆羅門",
    "T27n1545_116:0606a04": "勢力羸弱。剎帝利等侵奪受用。故婆羅門取",
    "T27n1545_116:0606a05": "受用時是取己物皆無盜罪。然彼取時作",
    "T27n1545_116:0606a06": "他物想。如是等盜名從癡生。迷於業果起",
    "T27n1545_116:0606a07": "邪謗故。",
    "T27n1545_116:0606a08": "云何欲邪行從貪生。謂此多分以耽染心。或",
    "T27n1545_116:0606a09": "以財利諸饒益事。於彼彼所行欲邪行。是",
    "T27n1545_116:0606a10": "名從貪生。云何從瞋生。謂如有一於他有",
    "T27n1545_116:0606a11": "情。有損惱怨嫌惡意樂心。欲令污辱受諸",
    "T27n1545_116:0606a12": "衰損。便於彼所行欲邪行。是名從瞋生。云",
    "T27n1545_116:0606a13": "何從癡生。謂婆羅門起如是見。立如是",
    "T27n1545_116:0606a14": "論。諸婆羅門應畜四婦。剎帝利三。吠舍應",
    "T27n1545_116:0606a15": "二。戍達羅一。婆羅門等數若未滿。婬他妻",
    "T27n1545_116:0606a16": "室亦無有罪。然彼婬時起屬他想。又此西",
    "T27n1545_116:0606a17": "方有蔑戾車名曰目迦。起如是見。立如",
    "T27n1545_116:0606a18": "是論。母女姊妹及兒妻等。於彼行欲悉無",
    "T27n1545_116:0606a19": "有罪。所以者何。一切母邑。皆如熟果已",
    "T27n1545_116:0606a20": "辦飲食道路橋船階梯臼等。法爾有情共所",
    "T27n1545_116:0606a21": "受用。是故於彼行欲無罪。此等邪行名從",
    "T27n1545_116:0606a22": "癡生。所以如前。",
    "T27n1545_116:0606a23": "云何虛誑語從貪生。謂如有一為名利故。",
    "T27n1545_116:0606a24": "於他有情覆想而說。若為己若為他。如國",
    "T27n1545_116:0606a25": "王等招募辯士。令行遊說為誘未伏。彼人",
    "T27n1545_116:0606a26": "爾時以財位故。或依內誑外。或依外誑",
    "T27n1545_116:0606a27": "內。或依二誑二。此等虛誑語名從貪生。云",
    "T27n1545_116:0606a28": "何從瞋生。謂如於他有損惱心。怨嫌惡意",
    "T27n1545_116:0606a29": "樂心。欲陷彼故行虛誑語。或復於彼所愛",
    "T27n1545_116:0606b01": "親友。作虛誑語以憎彼故。此等虛誑語名",
    "T27n1545_116:0606b02": "從瞋生。云何從癡生。謂如有一起如是",
    "T27n1545_116:0606b03": "見。立如是論。諸為自他身難命難。而妄語",
    "T27n1545_116:0606b04": "者不得妄語罪。如獵師問鹿所在。及賊軍",
    "T27n1545_116:0606b05": "問王軍所在。雖實見實知恐害彼故。雖",
    "T27n1545_116:0606b06": "不實答而無有罪。當知彼類非不有罪。",
    "T27n1545_116:0606b07": "彼謂都無便數數作。此等虛誑語名從癡",
    "T27n1545_116:0606b08": "生。所以如前。",
    "T27n1545_116:0606b09": "云何離間語從貪生。謂如有一為名利故。",
    "T27n1545_116:0606b10": "於彼有情或彼親友作離間語。若為己若",
    "T27n1545_116:0606b11": "為他。如國王等招募辯士。令行離間規",
    "T27n1545_116:0606b12": "令他伏。彼人爾時以財位故。或依內離外。",
    "T27n1545_116:0606b13": "或依外離內。或依二離二。又婆羅門有二",
    "T27n1545_116:0606b14": "施主。一施衣。二施食。婆羅門念言。若二施",
    "T27n1545_116:0606b15": "主共和好者。我於二所各得一事。若彼乖",
    "T27n1545_116:0606b16": "違則一一處皆得二事。由是因緣行離間",
    "T27n1545_116:0606b17": "語。是名從貪生。云何從瞋生。如有於他",
    "T27n1545_116:0606b18": "有損惱心怨嫌惡意樂心。而離間彼或彼",
    "T27n1545_116:0606b19": "親友壞彼故。是名從瞋生。云何從癡生。",
    "T27n1545_116:0606b20": "如有一類婆羅門等。起如是見。立如是",
    "T27n1545_116:0606b21": "論。諸不律儀家。若和好者為惡滋多。若乖離",
    "T27n1545_116:0606b22": "者作惡便少。是故若有於彼類中。作離間",
    "T27n1545_116:0606b23": "語終無有罪。是名從癡生。所以如前。云何",
    "T27n1545_116:0606b24": "麁惡語從貪生。如以名利於他有情罵詈",
    "T27n1545_116:0606b25": "毀辱。若為己若為他。如國王等委酷法人",
    "T27n1545_116:0606b26": "令主辭獄。及令軍佐制造書檄。由此等緣",
    "T27n1545_116:0606b27": "作麁惡語。是名從貪生。云何從瞋生。謂如",
    "T27n1545_116:0606b28": "於他有損惱心怨嫌惡意樂心。便罵辱彼或",
    "T27n1545_116:0606b29": "彼親友若為己若為他。是名從瞋生。云何",
    "T27n1545_116:0606c01": "從癡生。謂如丈髻外道名事火。天性甚",
    "T27n1545_116:0606c02": "卒暴多麁惡語。彼諸弟子以為善妙皆習麁",
    "T27n1545_116:0606c03": "語。是名從癡生。所以如前。",
    "T27n1545_116:0606c04": "云何雜穢語從貪生。謂如有一為己及他",
    "T27n1545_116:0606c05": "名利等故作雜穢語。如俳優者為財利故。",
    "T27n1545_116:0606c06": "於大集處種種詞詠戲調雜說。又諸男女以",
    "T27n1545_116:0606c07": "愛染心作雜穢語。復有制造世俗文章。受",
    "T27n1545_116:0606c08": "持諷誦是名從貪生。云何從瞋生。謂如於",
    "T27n1545_116:0606c09": "他有損惱心。怨嫌惡意樂心。輕調彼故作",
    "T27n1545_116:0606c10": "雜穢語。或輕調彼所愛親友以憎彼故。是",
    "T27n1545_116:0606c11": "名從瞋生。云何從癡生。如有一類婆羅門。",
    "T27n1545_116:0606c12": "起如是見。立如是論。諸有𣏌火。或祀餘",
    "T27n1545_116:0606c13": "神。或誦吠陀諸呪術等。一切皆得清淨解",
    "T27n1545_116:0606c14": "脫。是名從癡生。所以如前。云何貪從貪",
    "T27n1545_116:0606c15": "生。謂貪纏無間貪纏現前。是名貪從貪生。",
    "T27n1545_116:0606c16": "云何從瞋生。謂瞋纏無間貪纏現前。是名",
    "T27n1545_116:0606c17": "貪從瞋生。云何從癡生。謂癡纏無間貪纏現",
    "T27n1545_116:0606c18": "前。是名貪從癡生。云何瞋從貪生。謂貪纏",
    "T27n1545_116:0606c19": "無間瞋纏現前。是名瞋從貪生。云何從瞋",
    "T27n1545_116:0606c20": "生。謂瞋纏無間瞋纏現前。是名瞋從瞋生。",
    "T27n1545_116:0606c21": "云何從癡生。謂癡纏無間瞋纏現前。是名瞋",
    "T27n1545_116:0606c22": "從癡生。",
    "T27n1545_116:0606c23": "云何邪見從貪生。謂貪纏無間邪見纏現前。",
    "T27n1545_116:0606c24": "是名邪見從貪生。云何從瞋生。謂瞋纏無",
    "T27n1545_116:0606c25": "間邪見纏現前。是名邪見從瞋生。云何從",
    "T27n1545_116:0606c26": "癡生。謂癡纏無間邪見纏現前。是名邪見",
    "T27n1545_116:0606c27": "從癡生。問已知十不善業道。一切皆從貪",
    "T27n1545_116:0606c28": "瞋癡起。於中一一幾為加行。幾為究竟。而",
    "T27n1545_116:0606c29": "能起耶。或有說者。斷生命麁惡語及瞋恚三。",
    "T27n1545_116:0607a01": "為加行由瞋究竟。不與取欲邪行。及貪欲",
    "T27n1545_116:0607a02": "三。為加行由貪究竟。餘語業道三。為加行",
    "T27n1545_116:0607a03": "由三究竟。邪見一種三。為加行由癡究竟。",
    "T27n1545_116:0607a04": "復有說者。欲邪行不定。謂若欲令要出",
    "T27n1545_116:0607a05": "不淨方成業道者。則三為加行由貪究竟。",
    "T27n1545_116:0607a06": "若有欲令纔入穢門便成業道者。則三為",
    "T27n1545_116:0607a07": "加行由三究竟。所餘業道一切皆以三。為",
    "T27n1545_116:0607a08": "加行由三究竟。",
    "T27n1545_116:0607a09": "說一切有部發智大毘婆沙論卷第一百一",
    "T27n1545_116:0607a10": "十六"
}