{
    "X69n1356_003:0424c17": "普菴錄卷之三",
    "X69n1356_003:0424c19": "紙被歌。訓行童",
    "X69n1356_003:0424c20": "佛以大慈悲。示諸含識方便門。盖緣蠢動含靈。皆一",
    "X69n1356_003:0424c21": "佛性耳。只為情生智隔。想變體殊。流浪四生。輪迴六",
    "X69n1356_003:0424c22": "趣。五百生死。遇一聖人。若契無生。永超苦海。遇之不",
    "X69n1356_003:0424c23": "識。迷妄轉乖。只欲惡死好生。不覺披毛帶角。纔離人",
    "X69n1356_003:0424c24": "相。念水艸以逃生。一失人身。萬劫難復。大若垂天之",
    "X69n1356_003:0425a01": "雲。細若微塵螻蟻。念念煩興。剎那生滅。是知佛說三",
    "X69n1356_003:0425a02": "界唯心。萬法唯識。識如夢幻。夢覺真存。今嗟汝等。性",
    "X69n1356_003:0425a03": "本天真。迷斯流趣。今遇普菴出家。求最上法。乃是宿",
    "X69n1356_003:0425a04": "因。亦非偶然。便能割斷愛緣。來親至理。圓覺經云。若",
    "X69n1356_003:0425a05": "諸眾生。雖求善友。遇邪見者。不得正悟。是則名為外",
    "X69n1356_003:0425a06": "道種性。邪師過謬。非眾生咎。若見色聞聲。而求我者。",
    "X69n1356_003:0425a07": "汝自邪行。豈干我過。大抵只要超脫世人。所欲之物。",
    "X69n1356_003:0425a08": "指瓦礫墻壁為真。斬釘截鐵。猛烈漢。出家那有不成",
    "X69n1356_003:0425a09": "時。箇箇灰心。人人寂照。若得箇中。與太虗而合一體。",
    "X69n1356_003:0425a10": "且喚什麼作法身。便能全己無私。解百億化身為我",
    "X69n1356_003:0425a11": "體。任佗東家作驢。西家作馬。大笑高歌。誰明雪曲。死",
    "X69n1356_003:0425a12": "生不變。越古超今。為了事人。出家功德非微。直是這",
    "X69n1356_003:0425a13": "一般人。與普菴少分。明契作我弟子。許他千劫萬劫。",
    "X69n1356_003:0425a14": "說法不斷。度無量眾。永為天上歸依。人間瞻仰。苟或",
    "X69n1356_003:0425a15": "未然。且與普菴沒交涉。如今各人。受三歸五戒了。却",
    "X69n1356_003:0425a16": "與你覆盖一鋪。可與對人天大眾。分明承當。取早朝",
    "X69n1356_003:0425a17": "晚夕。東盖西包。行住坐臥。子細看是箇什麼物。若有",
    "X69n1356_003:0425a18": "鼻孔之子。不在言詮。若遇盲眼之人。死屍熏壞我被",
    "X69n1356_003:0425a19": "了也。說亦不知。舉亦不解。攝自乖離父母。相背六親。",
    "X69n1356_003:0425a20": "入我精藍。屎牀尿壁。十二時中。喫了十方檀信飯。著",
    "X69n1356_003:0425a21": "十方父母衣。道又不修。業如海水。無明種性。發渴何",
    "X69n1356_003:0425a22": "休。智慧慈悲。且無毫髮。如今且為行童。向後復作村",
    "X69n1356_003:0425a23": "人。念念自業纏身。死沉無間。苦哉痛哉。復歎堪悲。諸",
    "X69n1356_003:0425a24": "佛出頭來。也無計度你處。好好去佗家。受飽糠食。斤",
    "X69n1356_003:0425b01": "兩不少。一一還足。又復細酬。且無閑人相待。千萬各",
    "X69n1356_003:0425b02": "自努力。若老和尚。亂道承當。不久入地獄。永墮阿鼻。",
    "X69n1356_003:0425b03": "若在這裏。莫空度時日。珍重。歌曰。",
    "X69n1356_003:0425b04": "一片白雲掛在身。披時不許染紅塵。輕羅細想應難",
    "X69n1356_003:0425b05": "比。重錦尋思未可親。豈非顏色白如玉。成現都盧只",
    "X69n1356_003:0425b06": "一幅。紅窓妖艶見低頭。六賊三尸盡降伏。日充衣夜",
    "X69n1356_003:0425b07": "得盖。不長不短也不大。世人問我何處尋。蔡倫弟子",
    "X69n1356_003:0425b08": "將來賣。買得將來披。不許邪魔罔兩知。解向市[廓享+墨]遮",
    "X69n1356_003:0425b09": "雲雨。要與閑人隔是非。縱顛狂任落魄。披入村中人",
    "X69n1356_003:0425b10": "惡惡。直饒紫綬與金章。我也未肯輕輕博。",
    "X69n1356_003:0425b11": "又曰。",
    "X69n1356_003:0425b12": "皂袖寒袍入體儀。霞光閃爍遶身飛。或行或坐頻頻",
    "X69n1356_003:0425b13": "看。或臥或眠每每披。幾度入山游勝境。數迴海上覓",
    "X69n1356_003:0425b14": "龍騎。假饒千兩黃金貴。難買山僧這箇衣。",
    "X69n1356_003:0425b15": "大圓智鏡",
    "X69n1356_003:0425b16": "普菴非相亦非名。達本忘情不見人。孤月全收無意",
    "X69n1356_003:0425b17": "識。桂輪獨耀絕纖塵。三祗一念湯消雪。萬行須臾火",
    "X69n1356_003:0425b18": "爍氷。到此何勞聲色問。共君本自鏡圓明。若將銅器",
    "X69n1356_003:0425b19": "作天真。背黑面青賺學人。本性如空含萬物。妙明寂",
    "X69n1356_003:0425b20": "照豈容塵。山河石壁三春霧。空色全彰六月氷。智自",
    "X69n1356_003:0425b21": "圓明非我所。不拘日月定光明。",
    "X69n1356_003:0425b22": "與參徒辨事",
    "X69n1356_003:0425b23": "仲元亨老。慇懃圓淨。此中大事。雪曲高歌。騎白牛兒。",
    "X69n1356_003:0425b24": "漫空唱唱囉。這家也舂米。那畔爭打禾。且道乘誰力。",
    "X69n1356_003:0425c01": "天真大老婆。近日南方諸道友。斬釘截鐵自降魔。運",
    "X69n1356_003:0425c02": "水搬柴無不是。神通妙用顯摩訶。一人辦力諸天供。",
    "X69n1356_003:0425c03": "一會修來爭奈何。移根拔樹非邪作。翻有為無萬事",
    "X69n1356_003:0425c04": "和。樓閣忽然橫碧漢。人人功德無空過。香積味憑知",
    "X69n1356_003:0425c05": "道者。須教不少亦非多。箇裏不消重委囑。分明只是",
    "X69n1356_003:0425c06": "這彌陀(普菴)。",
    "X69n1356_003:0425c07": "因道友說陳摶打睡。師警之",
    "X69n1356_003:0425c08": "日當午有巴鼻。莫似這漢打瞌睡。精魄沉滯識神牽。",
    "X69n1356_003:0425c09": "墮入三途難出離。我這裏不如是。眼若不睡諸夢除。",
    "X69n1356_003:0425c10": "端然靜坐沒牽纏。縱橫自在無縈繫。學道人生慚愧。",
    "X69n1356_003:0425c11": "普菴萬劫眼不閉。鼻孔連天叫大哥。海納細流通大",
    "X69n1356_003:0425c12": "意。勸君修休退志。坐斷乾坤無別義。一條脊骨鍊純",
    "X69n1356_003:0425c13": "剛。撐天拄地更無二。這光明全體是。充滿山河崇富",
    "X69n1356_003:0425c14": "貴。明月堂堂皎碧天。絕待靈明撒手去。一事無心了",
    "X69n1356_003:0425c15": "便休。祖門一句普天収。離相非空無別是。無聲之樂",
    "X69n1356_003:0425c16": "響啾啾。",
    "X69n1356_003:0425c17": "李光遠宅糴米",
    "X69n1356_003:0425c18": "堪笑南泉老古錐。住山情況了無依。解使木人來買",
    "X69n1356_003:0425c19": "米。和光風月正先知。奇奇。柳眼桃腮總是機。寸草不",
    "X69n1356_003:0425c20": "生千萬里。出門春色共依依。癡癡。三千不惜換驪珠。",
    "X69n1356_003:0425c21": "若問普菴來意處。光明遍匝體如如。",
    "X69n1356_003:0425c22": "與湯亨老居士",
    "X69n1356_003:0425c23": "香積厨中烹五味。脚踏天兮頭頂地。雖然頭角各分",
    "X69n1356_003:0425c24": "張。未得箇人都了利。不然亨老大慈悲。一日無私和",
    "X69n1356_003:0426a01": "眾議。南方道友不偏枯。到裏許人皆具備。直教塞口",
    "X69n1356_003:0426a02": "併咽喉。消息出門無不是。",
    "X69n1356_003:0426a03": "與李光遠化粮",
    "X69n1356_003:0426a04": "達空為實。解境即心。方能箇裏接群迷。始堪表作如",
    "X69n1356_003:0426a05": "來用。古寺香花。住持無數。只欠一箇眼睛。所以荒蕪",
    "X69n1356_003:0426a06": "日久。今日道場瞬目。法指燈籠。風幡不動。仁者之心。",
    "X69n1356_003:0426a07": "了針鋒而法身具足。乃得高檀光遠。儒風滿腹。語默",
    "X69n1356_003:0426a08": "全通。肯信無言。如空入理。覩山菴四來風合。魚鼓難",
    "X69n1356_003:0426a09": "鳴。欲得一飽忘千飢。須會廬陵真米價。求字與目。共",
    "X69n1356_003:0426a10": "作緣馳。莫令相遇本色人。一檐須彌檐下動。切希珍",
    "X69n1356_003:0426a11": "重。",
    "X69n1356_003:0426a12": "小師圓通頌兩首",
    "X69n1356_003:0426a13": "此信寥寥誰得知。風舞巖松千萬枝。杜宇連聲聲不",
    "X69n1356_003:0426a14": "絕。鷓鴣啼處綠楊垂。閙市藂中全體露。資深深入老",
    "X69n1356_003:0426a15": "婆機。",
    "X69n1356_003:0426a16": "無心應物物非物。如幻摩尼一顆珠。通濟妙圓圓種",
    "X69n1356_003:0426a17": "智。塵塵剎剎顯光輝。方便一申非語句。殊祥萬載不",
    "X69n1356_003:0426a18": "思議。",
    "X69n1356_003:0426a19": "圓通又示行童",
    "X69n1356_003:0426a20": "眾行童諸佛子。親近智人無彼此。努力今生須了却。",
    "X69n1356_003:0426a21": "萬劫千生從此止。寧受山門一切苦。得聞諸佛金剛",
    "X69n1356_003:0426a22": "髓。金剛髓時時舉。直教血脉通無底。用無窮盡意周",
    "X69n1356_003:0426a23": "圓。百萬陀羅皆出此。布曼曼無住處。隨時密用無佗",
    "X69n1356_003:0426a24": "計。入泥入水也無私。轉不退輪三摩地　[○@通]寄諸萬",
    "X69n1356_003:0426b01": "行圓明。精進奉持。自心佛事。",
    "X69n1356_003:0426b02": "諸頌贊",
    "X69n1356_003:0426b03": "贊三寶",
    "X69n1356_003:0426b04": "圓光應現無心物。大地山河恰似無。驪珠一顆非非",
    "X69n1356_003:0426b05": "相。信者權將作畫圖。",
    "X69n1356_003:0426b06": "直指人心親見佛。何勞打瓦作龜爻。一片白雲橫谷",
    "X69n1356_003:0426b07": "口。幾多歸鳥盡迷巢。",
    "X69n1356_003:0426b08": "迷悟本同光。信時無隱藏。幻空如夢體。三昧覺華王。",
    "X69n1356_003:0426b09": "贊達磨",
    "X69n1356_003:0426b10": "妙契觸目菩提。誰觀達磨西歸。只是老胡揑怪。好與",
    "X69n1356_003:0426b11": "三十竹篦。試問參方知不知。狂書早自落便宜　[○@噓]。",
    "X69n1356_003:0426b12": "也好與三十拄杖。還有人敢下手麼。試斷看。",
    "X69n1356_003:0426b13": "贊須菩提",
    "X69n1356_003:0426b14": "伎倆全無始解空。雨花動地泄機鋒。欲求靜坐無方",
    "X69n1356_003:0426b15": "所。獨步寥寥宇宙中。咄。",
    "X69n1356_003:0426b16": "信士畫師真。請贊",
    "X69n1356_003:0426b17": "非迷非悟。誰強名模。無相三昧。不受塗糊。越色超聲",
    "X69n1356_003:0426b18": "無箇事。連聲不斷念蘇盧。眉芒動處千光含。自肯除",
    "X69n1356_003:0426b19": "非大丈夫。持心應不失。謀事便忘真。誰識元明寶。虗",
    "X69n1356_003:0426b20": "勞幾度春。因見普菴老。示我體皆純。但依無著性。性",
    "X69n1356_003:0426b21": "幻在逡巡。○咦。",
    "X69n1356_003:0426b22": "普因乾坤非外物。周聞法界祇圓音。含靈入我身毛",
    "X69n1356_003:0426b23": "孔。非相非名何處尋。寶陀觸目無人見。妙體端嚴不",
    "X69n1356_003:0426b24": "壞金。如鐘含響隨緣應。見我方知識自心。釋迦佛普",
    "X69n1356_003:0426c01": "菴光。不二如來體不藏。香花供養誰知有。只在眾生",
    "X69n1356_003:0426c02": "心印堂。",
    "X69n1356_003:0426c03": "此法身無變壞。鼻孔裏許藏三界。水月空花點不成。",
    "X69n1356_003:0426c04": "非相光中常自在。[○@咦]。",
    "X69n1356_003:0426c05": "法空為座。金剛為體。板如癡脫空無底。信心無二。吞",
    "X69n1356_003:0426c06": "山。",
    "X69n1356_003:0426c07": "蒼天蒼天。悟無生法。談不說禪。開兩片皮。括地該天。",
    "X69n1356_003:0426c08": "如何是佛。十萬八千。",
    "X69n1356_003:0426c09": "易盡世間顏色。普菴頂相奚為。等大虗空一體。霧露",
    "X69n1356_003:0426c10": "雲霞表衣。眼觀不見。耳聽不知。惺惺不昧。了了何虧。",
    "X69n1356_003:0426c11": "自解拈花知起處。冷笑達磨更西歸。用晦隱顯無勞",
    "X69n1356_003:0426c12": "失。亘古亘今也大奇。",
    "X69n1356_003:0426c13": "示眾法語",
    "X69n1356_003:0426c14": "鑛去金存百鍊周。自從索價沒人酬。騰今耀古非聲",
    "X69n1356_003:0426c15": "色。曾共溈山作牯牛。身若浮雲心若風。居常不定在",
    "X69n1356_003:0426c16": "虗空。忽然風捲雲無跡。誰人解識主人公。",
    "X69n1356_003:0426c17": "大隱居廛小隱山。了心無事沒多般。休緣到此磨塵",
    "X69n1356_003:0426c18": "垢。絕愛終須耐歲寒。百艸上參多寶佛。鑊頭邊勘趙",
    "X69n1356_003:0426c19": "州關。莫教一擊連天地。震動坤維頃刻間。",
    "X69n1356_003:0426c20": "示楊仲質",
    "X69n1356_003:0426c21": "誰識一微塵。於中藏本佛。時時常放光。照燭一切物。",
    "X69n1356_003:0426c22": "只許信心人。在處無輕忽。這回如未應。不離金剛骨。",
    "X69n1356_003:0426c23": "逢本分鉗鎚。煆成非外物。[○@、]。",
    "X69n1356_003:0426c24": "和光讀金剛經。師以頌示之",
    "X69n1356_003:0427a01": "道人看經不識字。剎那須轉千億部。恒沙諸佛入微",
    "X69n1356_003:0427a02": "塵。達本契經無作做。",
    "X69n1356_003:0427a03": "何叔宜求頌",
    "X69n1356_003:0427a04": "十力功高誰履踐。叔宜重叩普菴門。玄玄眾妙靈知",
    "X69n1356_003:0427a05": "有。自肯唯心聞不聞。時信金剛通佛慧。情忘想盡合",
    "X69n1356_003:0427a06": "乾坤。夜月曉風消息滿。希夷獨步道常存。",
    "X69n1356_003:0427a07": "破屋頌。示眾",
    "X69n1356_003:0427a08": "一箇閑身穿破屋。風吹雨滴轉光明。燈籠露柱時時",
    "X69n1356_003:0427a09": "舉。只道以平報不平。瑠璃殿上鞭金馬。追風不及三",
    "X69n1356_003:0427a10": "脚驢。咄。氣急殺人。(良久云)放過一著。會麼。平地起土",
    "X69n1356_003:0427a11": "堆。大有人未許你在。[○@、]咦。是什麼。",
    "X69n1356_003:0427a12": "衲衣示眾",
    "X69n1356_003:0427a13": "一箇閑身包萬有。不能自把著針縫。眾緣聚衲須微",
    "X69n1356_003:0427a14": "細。妙相莊嚴一大通。下下針鋒無不實。條條線貫不",
    "X69n1356_003:0427a15": "空空。連天鋪地山和水。一合圓成始脫籠。更有一般",
    "X69n1356_003:0427a16": "奇特處。巖前枯木笑春風。",
    "X69n1356_003:0427a17": "布衣示眾",
    "X69n1356_003:0427a18": "老僧一領布衫。勝過趙州七斤大秤。四天門王扛不",
    "X69n1356_003:0427a19": "動。汝等謾下手看。只是直下要成就。不許麤疎。須是",
    "X69n1356_003:0427a20": "出入處。一切人見不得。方是好手脚。未審末後句。作",
    "X69n1356_003:0427a21": "麼生道。咦。快劄。",
    "X69n1356_003:0427a22": "示徒",
    "X69n1356_003:0427a23": "我有陀羅名解脫。在在處處和塵撥。莫令撥著箇凡",
    "X69n1356_003:0427a24": "夫。何用剃頭并展鉢。咦。連妻帶子龐居士。一時成佛",
    "X69n1356_003:0427b01": "都包括　妄心不滅禍難除。任向祈求卜大虗。了道",
    "X69n1356_003:0427b02": "不消多語話。當軒自有顆明珠。半夜三更莫費油。澄",
    "X69n1356_003:0427b03": "潭捉月幾時休。冬年莫惹紅塵客。家道安然體自周。",
    "X69n1356_003:0427b04": "寄語門徒諸弟子。得心安樂外何求。",
    "X69n1356_003:0427b05": "未得塵勞息。須依善知識。若肯慈悲學。發願施心力。",
    "X69n1356_003:0427b06": "入泥并入水。莫作閑戲劇。揚眉動目處。法身無窮極。",
    "X69n1356_003:0427b07": "於中習懶者。管取沒飯喫。趂隊只口飽。披毛無了日。",
    "X69n1356_003:0427b08": "不信佛乘經。逐末本却失。咄哉大丈夫。你乘誰氣力。",
    "X69n1356_003:0427b09": "當本無我人。貪忙有何益。何似歇無明。聽吹無孔笛。",
    "X69n1356_003:0427b10": "五音六律全。皓月悲風寂。一聲宇宙寬。箇中聞的實。",
    "X69n1356_003:0427b11": "和同為智身。無物堪遮窒。奉勸艸木影。閑時急收拾。",
    "X69n1356_003:0427b12": "與夏國舅",
    "X69n1356_003:0427b13": "白日上昇非偶爾。剎那成佛亦如然。箇中逈超聲色",
    "X69n1356_003:0427b14": "外。恩光滿目意連天。好明廓徹非思量。一受皇書遍",
    "X69n1356_003:0427b15": "普賢。江西風月光無盡。帝里真如萬法圓。當處飲吞",
    "X69n1356_003:0427b16": "無不足。護持祕密不休年。",
    "X69n1356_003:0427b17": "與王巡撿(號懶翁)",
    "X69n1356_003:0427b18": "佛法從來付宰臣。今朝已遇大心人。透明幻住超生",
    "X69n1356_003:0427b19": "滅。鑒物無私佑聖庭。(良久云)會麼。達磨非為後。瞿曇",
    "X69n1356_003:0427b20": "未是先。當來無量劫。懶翁得自然。",
    "X69n1356_003:0427b21": "與廖維高",
    "X69n1356_003:0427b22": "精通三教越禪機。語默同風和者希。匝地周天居士",
    "X69n1356_003:0427b23": "眼。元來只在一毫釐。(又云)且道毫釐有什麼交涉。向",
    "X69n1356_003:0427b24": "道故非外物。",
    "X69n1356_003:0427c01": "資深和光初參師。求頌",
    "X69n1356_003:0427c02": "同心實步叩南泉。雲飾空巖廓杳然。一室清風千古",
    "X69n1356_003:0427c03": "意。自非聲色問玄玄。",
    "X69n1356_003:0427c04": "示行者",
    "X69n1356_003:0427c05": "絕頂無人處。融會亦非難。獨步依無住。圓心豈往還。",
    "X69n1356_003:0427c06": "深深妙在無言說。莫教閑指動風幡。大事徹頭須進",
    "X69n1356_003:0427c07": "步。白雲千里故鄉關。",
    "X69n1356_003:0427c08": "師覩弟子。作頌題窓。乃續韻。警之",
    "X69n1356_003:0427c09": "饒舌刀刀不透。臨牕一語更離披。儂家自有同風事",
    "X69n1356_003:0427c10": "千里無來却肯伊。(自云)通身是眼。見得一橛。通身是",
    "X69n1356_003:0427c11": "口。說得一半。要會南泉親切意。無過頂後著一鑽。",
    "X69n1356_003:0427c12": "石人擊皷木人吹。露柱親聞腦搭披。如是圓音無用",
    "X69n1356_003:0427c13": "處。閻公未肯便饒伊。(自云)蒼天蒼天。敗缺不少。時來",
    "X69n1356_003:0427c14": "節到。自解了了。切莫妄想。不許夜行。投明須到。不妨",
    "X69n1356_003:0427c15": "試道著。還知有麼。不道不道。死也不道。",
    "X69n1356_003:0427c16": "鼻孔遼天是阿誰。權將雲霧作衣披。迷悟本無唯一",
    "X69n1356_003:0427c17": "性。你全是我我無伊。(自云)應如是還有過也無。與你",
    "X69n1356_003:0427c18": "三十拄杖。(噓)普菴三頌自連拈。寄與提網本手鉗。爐",
    "X69n1356_003:0427c19": "鞴穩時無鈍鐵。何妨矢上更加尖。(拈云)寐語一場老",
    "X69n1356_003:0427c20": "倒。慚愧恰好。",
    "X69n1356_003:0427c21": "師四字書窓。以印實相",
    "X69n1356_003:0427c22": "[○@止]。得正無非離一安　印空圓足寶瀰漫　天魔外",
    "X69n1356_003:0427c23": "道從何有。體若虗空世豈干。",
    "X69n1356_003:0427c24": "[○@觀]。佳乘兩口艸標頭　共見同看水牯牛　昨夜牧",
    "X69n1356_003:0428a01": "人無被盖。今朝猶笑道無求。",
    "X69n1356_003:0428a02": "[○@定]。實離貫穿理不俱　一人直下體同渠　久停頑",
    "X69n1356_003:0428a03": "坐邪思起。返謗如來正覺虗。",
    "X69n1356_003:0428a04": "[○@惠]。田頭十字路堂堂　鉗口收心便廝當　領得摩",
    "X69n1356_003:0428a05": "尼真寶藏。却來警夢表提綱。",
    "X69n1356_003:0428a06": "普菴老人。於一微塵中。出此止觀定慧。若人會得。於",
    "X69n1356_003:0428a07": "此寐語。有什麼交涉。許佗一隻眼。若人不會。亦許佗",
    "X69n1356_003:0428a08": "一隻眼。吽吽。且顧污邊獨脚橋子。好好好去。蒼天蒼",
    "X69n1356_003:0428a09": "天。",
    "X69n1356_003:0428a10": "又頌",
    "X69n1356_003:0428a11": "一輪心月耀昏衢。夢幻吞侵誰得知。幸遇知音重為",
    "X69n1356_003:0428a12": "舉。息心回念理元輝。一句當天正信希。欲談詞喪懶",
    "X69n1356_003:0428a13": "投機。高峰既遠休尋訪。不惜眉毛為發揮。一身清淨",
    "X69n1356_003:0428a14": "本無瑕。了了歸家勝出家。紅葉舞風須早覺。莫將有",
    "X69n1356_003:0428a15": "限逐虗華。一心圓持種種心。信心諸境絕追尋。此中",
    "X69n1356_003:0428a16": "無分應難到。便好回光免陸沉。",
    "X69n1356_003:0428a17": "頌斷觜缾",
    "X69n1356_003:0428a18": "心法無斷滅。踢倒一淨缾。華林不奈何。不脫聲色名。",
    "X69n1356_003:0428a19": "真如俱是戲。心境一等平。不落有無用。三昧本空清。",
    "X69n1356_003:0428a20": "咄。",
    "X69n1356_003:0428a21": "重陽日頌",
    "X69n1356_003:0428a22": "去歲逢重九。風流主得賓。黃花談般若。白法樂天真。",
    "X69n1356_003:0428a23": "今夕當良會。高峰沒四隣。孤笻挑日月。何道不通津。",
    "X69n1356_003:0428a24": "百丈先令慶上座禮拜。求頌",
    "X69n1356_003:0428b01": "西川慶上人。本來沒弟兄。須知自性如空體。水月之",
    "X69n1356_003:0428b02": "中未解真。箇事不傳聲色句。元來心法獨靈明。",
    "X69n1356_003:0428b03": "送米與百丈頌",
    "X69n1356_003:0428b04": "百丈孤雲入道林。真如不動意難尋。道人相見非來",
    "X69n1356_003:0428b05": "往。語默全彰亘古今。近日廬陵親得價。一時分付老",
    "X69n1356_003:0428b06": "婆心。",
    "X69n1356_003:0428b07": "百丈回頌",
    "X69n1356_003:0428b08": "普菴標格出稠林。千里披雲得得尋。一見機鋒雲橫",
    "X69n1356_003:0428b09": "影。再窮玄辯古無今。更將玉粒米相惠。正是當人鐵",
    "X69n1356_003:0428b10": "石心。",
    "X69n1356_003:0428b11": "行者妙曉求頌",
    "X69n1356_003:0428b12": "頭頭相應人希會。物物皆真體不殊。但辦肯心終不",
    "X69n1356_003:0428b13": "賺。情忘想盡入無餘。自是出家無眼目。只言苦行落",
    "X69n1356_003:0428b14": "空虗。甘贄在俗猶通理。妙曉無求自得珠。",
    "X69n1356_003:0428b15": "紹椿行者求頌",
    "X69n1356_003:0428b16": "假使八千五百歲。紹椿松鶴未為奇。不若紹明光不",
    "X69n1356_003:0428b17": "變。此中實應出家時。念道何憂衣食事。千光影裏聽",
    "X69n1356_003:0428b18": "鶯啼。聞聲一囀渾消息。滿目蓮花不見枝。",
    "X69n1356_003:0428b19": "陳達献菊花。求頌",
    "X69n1356_003:0428b20": "滿地風光未足奇。霜前秋後吐金枝。靈山親舉唯迦",
    "X69n1356_003:0428b21": "葉。今日陳來眾共知。不獨陶生時節用。轉為華藏供",
    "X69n1356_003:0428b22": "阿彌。聞見定歸依彼岸。方知此日献花時。",
    "X69n1356_003:0428b23": "行住坐臥。三十二頌",
    "X69n1356_003:0428b24": "卯粥　普目不拘開合眼。意光何必待天明。眾人未",
    "X69n1356_003:0428c01": "起我周布。行益資佗腹自膨。",
    "X69n1356_003:0428c02": "辰齋　瀾渾湯水熟淘沙。不著油鹽醬醋茶。飢渴隨",
    "X69n1356_003:0428c03": "時飡少許。只思因甚悟桃花。",
    "X69n1356_003:0428c04": "行住　割愛辭親如是行。豈求衣食及為僧。步步澄",
    "X69n1356_003:0428c05": "輝無別想。卓然獨立妙明生。",
    "X69n1356_003:0428c06": "坐禪　夜靜風悲人悄悄。眾緣事辦寂寥寥。趺坐結",
    "X69n1356_003:0428c07": "跏雲漢定。誰知臥月忽明朝。",
    "X69n1356_003:0428c08": "習聽　生老病死苦相煎。唯我能知速棄捐。十二時",
    "X69n1356_003:0428c09": "中常念佛。聞師一舉耳無邊。",
    "X69n1356_003:0428c10": "受持　聞道真空不著言。信心清淨在拳拳。只將此",
    "X69n1356_003:0428c11": "性光明遍。語默行藏豈離禪。",
    "X69n1356_003:0428c12": "澡浴　了身如幻向誰言。運水搬柴化有緣。忽遇浴",
    "X69n1356_003:0428c13": "堂人指水。輕清妙觸轉光鮮。",
    "X69n1356_003:0428c14": "向火　雲凍風彌鳥絕蹤。洞山只道沒西東。等閑目",
    "X69n1356_003:0428c15": "擊誰相委。賴遇丹霞作炭紅。",
    "X69n1356_003:0428c16": "飯頭　將勤補拙入廚中。不問青泥事事充。拾得寒",
    "X69n1356_003:0428c17": "山明此意。如今成佛滿虗空。",
    "X69n1356_003:0428c18": "香燈　恒河沙劫奉如來。功未全時眼不開。自知本",
    "X69n1356_003:0428c19": "有靈光物。香燈不絕警癡獃。",
    "X69n1356_003:0428c20": "知客　不虧掃地與煎茶。門戶開關用法華。雲跡雨",
    "X69n1356_003:0428c21": "蹤來不住。箇中誰肯速還家。",
    "X69n1356_003:0428c22": "掃地　心地光明淨土圓。一切人見我無言。只拈掃",
    "X69n1356_003:0428c23": "帚東西撥。震動三千及大千。",
    "X69n1356_003:0428c24": "侍師　百里千鄉信未圓。到來空爇一尋烟。我今朝",
    "X69n1356_003:0429a01": "夕時聞見。粉骨碎身報未全。",
    "X69n1356_003:0429a02": "茶湯　主賓交接未開言。便過茶湯應口邊。察理聆",
    "X69n1356_003:0429a03": "音非外物。結他歡喜萬千年。",
    "X69n1356_003:0429a04": "淨頭　護淨燒湯不離坑。慈和三昧益群盲。十方諸",
    "X69n1356_003:0429a05": "佛皆如是。豈效披毛業報生。",
    "X69n1356_003:0429a06": "浴頭　眾生垢重汩塵緣。豈自収心向覺源。挈水拾",
    "X69n1356_003:0429a07": "薪時節至。三通鼓罷物皆鮮。",
    "X69n1356_003:0429a08": "柴頭　千年枯木老縱橫。鬼怕神疑夜叉燈。不是道",
    "X69n1356_003:0429a09": "人誰敢動。如斯應不是眾生。",
    "X69n1356_003:0429a10": "炭頭　火出木燼灰烟滅。黑白無纖可作師。喻若春",
    "X69n1356_003:0429a11": "風融臘雪。普令冷暖　偏枯。",
    "X69n1356_003:0429a12": "席頭　幾番舒卷濟羣迷。馬祖陞堂百丈知。由是那",
    "X69n1356_003:0429a13": "時通一線。而今収放莫令遲。",
    "X69n1356_003:0429a14": "幹木　引領搬徒訪萬山。深明下手處艱難。圓成滿",
    "X69n1356_003:0429a15": "目蓮宮現。風鐸聲清意自閑。",
    "X69n1356_003:0429a16": "幹竹　綠節閑雲間古風。茂林濃處沒西東。子猷消",
    "X69n1356_003:0429a17": "息無人問。鸞鳳飛來足印空。",
    "X69n1356_003:0429a18": "幹瓦　和泥合水實辛勤。不遇明師事不成。今已連",
    "X69n1356_003:0429a19": "天鋪滿地。順緣無漏必通津。",
    "X69n1356_003:0429a20": "幹磚　密跡彌綸不露塵。天龍八部喜還驚。劫火洞",
    "X69n1356_003:0429a21": "然無變朽。此中人轉普門經。",
    "X69n1356_003:0429a22": "幹石　歷劫塵沙積竇巖。十方諸佛共同參。多寶聞",
    "X69n1356_003:0429a23": "經親涌現。故非柏梓與松杉。",
    "X69n1356_003:0429a24": "合藥　扁鵲盧醫速退邊。大家飽喫普菴圓。解冤釋",
    "X69n1356_003:0429b01": "結消諸病。感應無方不用錢。",
    "X69n1356_003:0429b02": "塔頭　如今無縫古稜層。透石穿雲度有生。普納眾",
    "X69n1356_003:0429b03": "緣無住著。狀如一室百千燈。",
    "X69n1356_003:0429b04": "幹街　黃金布地非為富。白玉橫街惹宼徒。心地平",
    "X69n1356_003:0429b05": "堅塵不入。修羅萬億手難摸。",
    "X69n1356_003:0429b06": "幹橋　直截無根樹子鋪。超凡越聖大心麤。忘軀為",
    "X69n1356_003:0429b07": "法方如此。擔板真如大丈夫。",
    "X69n1356_003:0429b08": "填路　轟雷吼電警昏蒙。雨歇風清似脫空。佛教眾",
    "X69n1356_003:0429b09": "生弘大道。資家報國續宗風。",
    "X69n1356_003:0429b10": "園頭　千百年前老古錐。鋤山钁圃示箴規。蛇兒挑",
    "X69n1356_003:0429b11": "起無人會。直截橫拋更勿疑。",
    "X69n1356_003:0429b12": "米頭　靈源車轍顯來由。一粒穿時快疾収。莫待廬",
    "X69n1356_003:0429b13": "陵高索價。臨機下口卒難酬。",
    "X69n1356_003:0429b14": "庫司　摩尼無價汝當収。金玉浮財誓莫求。戴角披",
    "X69n1356_003:0429b15": "毛從此入。百千萬劫作驢牛。",
    "X69n1356_003:0429b16": "右具足三十二頌。以法報化。普資眾行。勤誠奉佛。而",
    "X69n1356_003:0429b17": "求最上乘。因成正因。果必正果。永劫不墮其宗。過現",
    "X69n1356_003:0429b18": "未來普應。普菴老人。如是書示。爾時百花萬柳。蝶拍",
    "X69n1356_003:0429b19": "鶯歌。共證此事。無漏無餘。直得三門佛殿。一切相許。",
    "X69n1356_003:0429b20": "露柱燈籠。和南稽首。末後一句。作麼生道。[○@、]。珍重。",
    "X69n1356_003:0429b21": "造塔示眾",
    "X69n1356_003:0429b22": "求人不如求自己。自己肯時無不成。如今寶塔所將",
    "X69n1356_003:0429b23": "圓。諸人盡發一輪心。氣急殺人因悟道。靈山會上沒",
    "X69n1356_003:0429b24": "閑人。大小不拘皆拽石。高低齊轉普菴經。山林巖谷",
    "X69n1356_003:0429c01": "皆微笑。此是如來最上因。若有癡頑撥不轉。猪樓羊",
    "X69n1356_003:0429c02": "棬好安身。老僧拄杖頭有眼。不打披毛戴角倫。如是",
    "X69n1356_003:0429c03": "斬釘并截鐵。一人了事萬緣新。",
    "X69n1356_003:0429c04": "回彭居士書",
    "X69n1356_003:0429c05": "某啟應求(座右。)應目未甞離左右。扣宗差別風馬牛。",
    "X69n1356_003:0429c06": "遲速不停俱滯學。箇裏還須自肯休。某土木恠形。受",
    "X69n1356_003:0429c07": "恩非淺。無心應物。每悉意勤。來書得味。審惟。尊性法",
    "X69n1356_003:0429c08": "我。圓同太虗。佗家罕有得用。迷因惑相。乃屬識神。妄",
    "X69n1356_003:0429c09": "認變為生死根元之幻本。妙得一智。不以色相音聲。",
    "X69n1356_003:0429c10": "為窒礙。乃識破了也。不被世間幻事所惑。權喚作超",
    "X69n1356_003:0429c11": "凡之士。直須一性圓通一切性。一法遍含一切法。不",
    "X69n1356_003:0429c12": "動道場。以自法身。遍滿十方。無盡虗空。無針鋒許空",
    "X69n1356_003:0429c13": "缺處。方契本佛。與今應求始覺同源。便解二□空門",
    "X69n1356_003:0429c14": "元不著。一性如來體自同。却好於十二時中。行住坐",
    "X69n1356_003:0429c15": "臥。一文一字。皆歸實相門中。語默歌吟。盡屬無性之",
    "X69n1356_003:0429c16": "用。不見馬大師。與大梅和尚云。但識取汝心。無法不",
    "X69n1356_003:0429c17": "備。且如心又作麼生識。古者云。不可以智知。不可以",
    "X69n1356_003:0429c18": "識識。○咦。這裏著得一隻眼睛。可謂識得無心達有",
    "X69n1356_003:0429c19": "心。識心三界自平沉。可憐迷望無心者。只道無心境",
    "X69n1356_003:0429c20": "不侵。故經云。菩提心生。生滅心滅。若得菩提心生。則",
    "X69n1356_003:0429c21": "都是你家中活計。道有亦得。道無亦得。不被佗瞞。有",
    "X69n1356_003:0429c22": "無俱不到。生滅豈相干。得者隨機應。未達莫瞞頇。言",
    "X69n1356_003:0429c23": "語煩多。去道轉遠。且道有心及第。與空心及第。是義",
    "X69n1356_003:0429c24": "同別。不然。但得無心之用。更說什麼及與不及。觸目",
    "X69n1356_003:0430a01": "相應。無有不是。應求底。忽然覰破。當下瓦解氷消。甚",
    "X69n1356_003:0430a02": "生暢快。今日來書沒一字。兩承光訪。理非緣玉麈。惠",
    "X69n1356_003:0430a03": "我耳中収。光伴應求。學秀圓語錄。(并)風水禪。來晚令",
    "X69n1356_003:0430a04": "送。時中非間。千里同風。萬億珍重。",
    "X69n1356_003:0430a05": "答彭資深",
    "X69n1356_003:0430a06": "體得寰中物。忘機自葆光。老莊言不及。佛祖句難藏。",
    "X69n1356_003:0430a07": "槁木非成道。灰心豈離忙。資深無欠少。本有不須忘。",
    "X69n1356_003:0430a08": "某以此訥言。表繼嚴韻。切冀。仁才勿以作詩解。山僧",
    "X69n1356_003:0430a09": "某。自媿宿習頑癡。乏智慧種。謬處此方。披衣月頂。表",
    "X69n1356_003:0430a10": "如來事。幸於狂風之內。針芥相投。忽覺勞生。俱為幻",
    "X69n1356_003:0430a11": "夢。念念入華嚴境界。步步登實相門中。攝境歸心。更",
    "X69n1356_003:0430a12": "無佗物。即心即物。寂照忘知。大用現前。隨機應物。別",
    "X69n1356_003:0430a13": "無奇特。只自承當。今究資深所為。晦光詩。乃超然見",
    "X69n1356_003:0430a14": "性。悟彼塵勞。且有漸覺輝華□□□似乎於真空中。",
    "X69n1356_003:0430a15": "所有妙蘊。此念若口懃懃。離物觸事。圓通一體。全収",
    "X69n1356_003:0430a16": "眾成虗幻。所謂通於一。而萬事畢。去住自然。生死輪",
    "X69n1356_003:0430a17": "轉。延壽禪師云。此理不可剎那忘照。卒爾相違。肇法",
    "X69n1356_003:0430a18": "師云。至人空洞無像。而物無非我。會萬物以成己者。",
    "X69n1356_003:0430a19": "其惟聖人乎。石頭和尚。一見便悟。却乃云。聖人無己。",
    "X69n1356_003:0430a20": "而靡所不己。所以訥句和呈云。本有不須忘。不見老",
    "X69n1356_003:0430a21": "子道。上士聞道。勤而行之。中士聞道。或存或亡。下士",
    "X69n1356_003:0430a22": "聞道。大笑之。故有相告。一味直言。道無形。視者莫能",
    "X69n1356_003:0430a23": "覩。道無方。行者莫能到。在性之而已矣。豈區區數萬",
    "X69n1356_003:0430a24": "言。而可詮之哉。此是圭峰艸堂所示之言。小僧了本",
    "X69n1356_003:0430b01": "之後。常常味之。不獨斯也。自頂門一開。應觀吾教佛",
    "X69n1356_003:0430b02": "祖。所說經論禪句。及先王之典。今古聖賢。一言半字。",
    "X69n1356_003:0430b03": "無非是道。何也。金剛經云。凡所有相。皆是虗妄。若見",
    "X69n1356_003:0430b04": "諸相非相。即見如來。如來者。佛也。佛者覺也。覺者道",
    "X69n1356_003:0430b05": "也。夫道通者一也。然後通於一。而萬事畢。無心得而",
    "X69n1356_003:0430b06": "鬼神伏。伏者休也。休者不動也。不動即是道。有應即",
    "X69n1356_003:0430b07": "是定慧圓明。悲智雙運。故稱為佛性。若人究得。乃作",
    "X69n1356_003:0430b08": "含靈之主。肇法師云。天地與我同根。萬物與我同體。",
    "X69n1356_003:0430b09": "莫恠老倒。語言三昧。實謂無盡。千億珍重此道。",
    "X69n1356_003:0430b10": "又答前人",
    "X69n1356_003:0430b11": "南山北嶺如父母。張三李四皆佛祖。隨時只箇無著",
    "X69n1356_003:0430b12": "相。許儞住山一鈯斧。心齋與麼會。更教老僧。說箇什",
    "X69n1356_003:0430b13": "麼方便。及乎到這裏。恰如迷路之人。欲問懶去。欲去",
    "X69n1356_003:0430b14": "懶問。問去不無。通身全露。畢竟見解人。以這箇為體。",
    "X69n1356_003:0430b15": "以萬法為用。又不急又不慢。時節到來。非難非易。大",
    "X69n1356_003:0430b16": "無妨小無礙。只是於中。有真實者。可以本末究竟。若",
    "X69n1356_003:0430b17": "於中無真的。可信之物。故不可亂道也。具來毫楮。無",
    "X69n1356_003:0430b18": "不備悉。應有應無。即事即理。所抄隨未然之病患。心",
    "X69n1356_003:0430b19": "齋所願。我願亦如。道化非凡。豈偶然如是。古德云。此",
    "X69n1356_003:0430b20": "經不入餘眾生手。唯大心凡夫。可以流通。為一切眾",
    "X69n1356_003:0430b21": "生作方便。起信功德因。了知釋老。為一切眾生。發忻",
    "X69n1356_003:0430b22": "樂。而現世為一切眾生。發戀慕。故入滅。一切佛法且",
    "X69n1356_003:0430b23": "莫說。一面做橋。要得寬打了官。恐更彼中缺欠娘爺",
    "X69n1356_003:0430b24": "眼睛。時一面多方打會[此/且]小老者。只管還更教化。彭",
    "X69n1356_003:0430c01": "仁仲圓契圓信圓定普印萬道友。及諸來道友。韋道",
    "X69n1356_003:0430c02": "友。朝夕一等。與佗雪山肥膩。艸飽料。莫令佗飢。恐橋",
    "X69n1356_003:0430c03": "了。又失却你眼睛。也是一場敗缺。令人取笑。周念一",
    "X69n1356_003:0430c04": "道友。不可得。極荷佗此信。此中萊與我鄉亦如是。且",
    "X69n1356_003:0430c05": "說及晏公。諸友且慈悲耐煩。別當面謝。一切中只如",
    "X69n1356_003:0430c06": "是。老僧和南。",
    "X69n1356_003:0430c07": "與應求書",
    "X69n1356_003:0430c08": "某啟。瞻應求眉宇。昨來過辱。寵惠厚勤。言不可及。假",
    "X69n1356_003:0430c09": "使百千劫。贊歎莫窮盡。實知應求昆仲所樂者。皆可",
    "X69n1356_003:0430c10": "謂上士也。凡俗安知之否。老拙託熟。敢以不避罪責。",
    "X69n1356_003:0430c11": "而告於君。幸以道義空心。所交往來無所得。念此一",
    "X69n1356_003:0430c12": "大事因緣。出生入死。汩沒塵勞。無有覺者。賴我佛釋",
    "X69n1356_003:0430c13": "迦。以付迦葉。轉轉相傳至今。信入者。一悟永悟。更不",
    "X69n1356_003:0430c14": "復迷。喚作無價珍。用無盡。利物應機。終不吝。此理非",
    "X69n1356_003:0430c15": "男女。非老少。究得者。乃超凡越聖。為世之尊。永不避",
    "X69n1356_003:0430c16": "生死輪轉。經云。在家菩薩者。是也。永嘉云。在欲行禪",
    "X69n1356_003:0430c17": "知見力。火中生蓮終不壞。只要識破世間幻境。認取",
    "X69n1356_003:0430c18": "本來元性。甚不廢力。昨日令兄恰來。所亂道拙墨。往",
    "X69n1356_003:0430c19": "往忘前失後。莫為恠笑。甚不專切文字。又在憲兄寮",
    "X69n1356_003:0430c20": "中。他夜來方回。今特遣人賷去。幸見收。若無事可以",
    "X69n1356_003:0430c21": "簡錄。早晚專附書問訊。昨聞有往聽讀。老拙將謂復",
    "X69n1356_003:0430c22": "往秀州恨恨而已。復聞令兄云。只在近處。忻然忻然。",
    "X69n1356_003:0430c23": "旬休不然。得暇日。千萬惠然。再來可美。雪堂信至。其",
    "X69n1356_003:0430c24": "文未到。往往遣下。今文字你封角。道體無間。幸君不",
    "X69n1356_003:0431a01": "昧。紙宀道廣。勿可言之。普菴云云。",
    "X69n1356_003:0431a02": "金剛隨機無盡頌(并序)",
    "X69n1356_003:0431a03": "夫道用隨機。機等虗空於縫罅。言談無盡。吞萬有於",
    "X69n1356_003:0431a04": "毫端。除非到裏許人。方信得及。我佛以金剛。喻眾生",
    "X69n1356_003:0431a05": "之性。無可變壞。一體圓明。凝然湛寂。解空請問。誘進",
    "X69n1356_003:0431a06": "未聞。而凡夫迷悶。背覺合塵。習氣冞深。不能自悟。若",
    "X69n1356_003:0431a07": "□而契證者。鮮矣。偶睹賢士訪次。出示前住木平亮",
    "X69n1356_003:0431a08": "禪師為頌。卅四首。標云金剛隨分頌。五言四韻八句。",
    "X69n1356_003:0431a09": "或以古詩。貫玄機而非異。或彰事理。總法界以圓融。",
    "X69n1356_003:0431a10": "字字歸宗。言言見諦。且道梁昭明太子。具什麼眼。便",
    "X69n1356_003:0431a11": "解如是分開歷落。耀古騰今。若還不得木平老。也是",
    "X69n1356_003:0431a12": "一場虗設。於中不見有卅一分。卅二分。兩頌。往往寫",
    "X69n1356_003:0431a13": "傳遺落。無因尋究。印肅不昧管見。無離實相。隨經補",
    "X69n1356_003:0431a14": "之。圓成卅二頌。仍於一句之下。不違其韻。加以三句。",
    "X69n1356_003:0431a15": "聯成一頌。總成二百八十八頌。題曰隨機無盡頌。本",
    "X69n1356_003:0431a16": "無言說。所以隨機。法身非相。故稱無盡。是故。此經離",
    "X69n1356_003:0431a17": "一切相。則名為佛。若人離文字語言。及思量馳求而",
    "X69n1356_003:0431a18": "得者。便解於中一為無量。無量為一。色空不異。真俗",
    "X69n1356_003:0431a19": "一如。萬法千門。同歸方寸。喚有作無。將虗為實。動靜",
    "X69n1356_003:0431a20": "語笑。隨處明了。更無少欠。用處不換機。心外無別法。",
    "X69n1356_003:0431a21": "盡顯諸佛之妙道。皆談不二之圓音。唯信及者同途。",
    "X69n1356_003:0431a22": "豈非心者。能會成現。而須圓。至道弘闡。而全在當人",
    "X69n1356_003:0431a23": "矣。旹隆興癸未。十月望日。慈化普菴印肅。稽首謹",
    "X69n1356_003:0431a24": "述。",
    "X69n1356_003:0431b01": "啟唱真乘",
    "X69n1356_003:0431b02": "稽首一切智。圓通十方慧。無上兩足尊。法體含三世。",
    "X69n1356_003:0431b03": "歸命萬德師。與慈啟大悲。溥度恒沙眾。願力難思。解",
    "X69n1356_003:0431b04": "空無比量。世出世間上。了義修多羅。圓明真實相。慧",
    "X69n1356_003:0431b05": "命久住持。阿僧歷劫祇。如今言下會。碎體報難齊。我",
    "X69n1356_003:0431b06": "欲窮真法。法則非非法。雖法非正固。要會無法法。隨",
    "X69n1356_003:0431b07": "文偈贊之。標宗立妙機。通方聞便喜。聲聞應皺眉。紅",
    "X69n1356_003:0431b08": "露穿碧海。是汝心非綵。不是風幡動。如如無變改。白",
    "X69n1356_003:0431b09": "日繞須彌。只今是阿誰。共君一夜話。勝讀十年書。",
    "X69n1356_003:0431b10": "標經題目",
    "X69n1356_003:0431b11": "般若真微妙。無相為宗要。無住元為體。十方皆昭耀。",
    "X69n1356_003:0431b12": "研窮理趣長。堆卷積山岡。言言不及。一口吸西江。方",
    "X69n1356_003:0431b13": "言稱智慧。真人本無位。出入面門間。參方還了利。喻",
    "X69n1356_003:0431b14": "法比金剛。萬邪豈可當。不壞超今古。日久共行藏。彼",
    "X69n1356_003:0431b15": "岸波羅蜜。清光穿白日。鏡中不亂光。虗空無鳥迹。經",
    "X69n1356_003:0431b16": "文華貫行。破有作法王。連年心苦念。不悟枉時光。誰",
    "X69n1356_003:0431b17": "知遠煙浪。孤帆一片張。穿却虗空鼻。不著更參詳。別",
    "X69n1356_003:0431b18": "有好思量。滿目足風光。釣船依舊放。不見謝三郎。",
    "X69n1356_003:0431b19": "法會因由分第一",
    "X69n1356_003:0431b20": "舍衛多精舍。常光非晝夜。波斯擁出世。摩尼不知價。",
    "X69n1356_003:0431b21": "祇園境[宋木+取]幽。太子施功周。本心無住著。顯法有來由。",
    "X69n1356_003:0431b22": "聖凡同遣日。盡講波羅蜜。唯解空知。更不勞心力。",
    "X69n1356_003:0431b23": "法會起因由。平地起波流。含靈同佛性。忙忙不肯休。",
    "X69n1356_003:0431b24": "食乞王城罷。說箇無生話。是法皆平□。本自無高下。",
    "X69n1356_003:0431c01": "齋餘衣鉢収。心外更無求。法王灌頂子。離相性優游。",
    "X69n1356_003:0431c02": "欲窮千里目。野岸渾狐族。大家歸去來。莫道盆光覆。",
    "X69n1356_003:0431c03": "更上一層樓。清風似餌鈎。纖鱗吞不得。莫怪釣竿頭。",
    "X69n1356_003:0431c04": "善現起請分第二",
    "X69n1356_003:0431c05": "善吉言初有。樂欲聞初首。不墮往來機。中間無所有。",
    "X69n1356_003:0431c06": "慈尊護念因。曠大劫相親。眾生皆我子。豈獨出家人。",
    "X69n1356_003:0431c07": "菩提無相貌。凡夫多變豹。不落墮野狐。不昧猶成罩。",
    "X69n1356_003:0431c08": "降伏在何人。能言不能聲。解語非關舌。廓然風月清。",
    "X69n1356_003:0431c09": "如是真如是。無□不心地。觸目應菩提。名標法身義。",
    "X69n1356_003:0431c10": "諦聽須諦聽。要靈山令。迦葉以心聞。達士宗禪定。",
    "X69n1356_003:0431c11": "一堂風冷澹。翠竹籠軒檻。夜靜松聲清。蟾光凝湛湛。",
    "X69n1356_003:0431c12": "千古意分明。萬國賀昇平。昨夜泥牛吼。今早木鷄鳴。",
    "X69n1356_003:0431c13": "大乘正宗分第三",
    "X69n1356_003:0431c14": "欲說宗乘正。不落凡兼聖。有無俱不到。截斷邪師柄。",
    "X69n1356_003:0431c15": "宗乘正若何。未了說誵訛。要知三十棒。趙州勘老婆。",
    "X69n1356_003:0431c16": "四生空鳥迹。六道無見覓。十二假因緣。了幻元無識。",
    "X69n1356_003:0431c17": "三界蜃樓歌。龍女念摩訶。驪珠將献佛。無垢越娑婆。",
    "X69n1356_003:0431c18": "諸法元非相。示法明心量。於一微塵中。森羅及萬象。",
    "X69n1356_003:0431c19": "無餘任滅磨。應不唱巴歌。真如法界內。無自也無佗。",
    "X69n1356_003:0431c20": "富嫌千口少。煩惱何時了。地獄與天堂。歷歷無人曉。",
    "X69n1356_003:0431c21": "貧恨一心多。此心却老婆。打破關南皷。和起德山歌。",
    "X69n1356_003:0431c22": "妙行無住分第四",
    "X69n1356_003:0431c23": "妙行無抅執。三界非出入。相對且無言。巍巍獨足立。",
    "X69n1356_003:0431c24": "諸塵勿易難。那箇別歸關。可憐迷妄者。橫錫步雲山。",
    "X69n1356_003:0432a01": "虗空無限量。普光明殿量。百千三昧門。在一毛頭上。",
    "X69n1356_003:0432a02": "福德絕遮欄。生死不相關。不住心布施。越彼煉凡丹。",
    "X69n1356_003:0432a03": "月浸巖松冷。唯此身心肯。眾生即佛性。佛與眾生等。",
    "X69n1356_003:0432a04": "霜凌溪竹寒。雲外疊峰巒。誰人知此意。獨坐且深觀。",
    "X69n1356_003:0432a05": "只聞風擊響。圓通銷妄想。旋汝倒聞機。直下分斤兩。",
    "X69n1356_003:0432a06": "知是幾年竿。細察早顢頇。一聲無孔笛。寥寥天地寬。",
    "X69n1356_003:0432a07": "如理實見分第五",
    "X69n1356_003:0432a08": "達得真如理。三界唯心起。如今心地也無。六道憑誰",
    "X69n1356_003:0432a09": "擬。",
    "X69n1356_003:0432a10": "方明實見身。見身非是身。法身無所得。非相本來人。",
    "X69n1356_003:0432a11": "如來非所說。要解無說說。將無聞為聞。方達西來訣。",
    "X69n1356_003:0432a12": "凡有即虗名。恰似曉天雲。日高風一掃。萬里廓然明。",
    "X69n1356_003:0432a13": "赤水珠難隱。無限人撈捃。罔象性無求。得了何憑准。",
    "X69n1356_003:0432a14": "華胥夢易惺。盡屬髑髏精。却將夢說夢。何日得超升。",
    "X69n1356_003:0432a15": "誰知席帽下。今日猶疑怕。獨有裴相知。鼻孔遼天跨。",
    "X69n1356_003:0432a16": "元是昔愁人。昔愁元本真。迷己為物者。淪却受辛懃。",
    "X69n1356_003:0432a17": "正信希有分第六",
    "X69n1356_003:0432a18": "戒福修持眾。罕得無心用。眾生肉為菜。講論喧天閧。",
    "X69n1356_003:0432a19": "於中正信希。悟了始方知。見聞如幻翳。拈來總是機。",
    "X69n1356_003:0432a20": "善根經遠劫。一念還迦葉。微笑領玄宗。了本無交涉。",
    "X69n1356_003:0432a21": "取相便成非。窮子不曾歸。寧自拋家業。甘受野狐欺。",
    "X69n1356_003:0432a22": "綉谷花爭發。黃鳥聲清滑。傷嗟今古人。錯七更錯八。",
    "X69n1356_003:0432a23": "椶林鳥共飛。一道轉光煇。癡人隨物轉。悟者發真機。",
    "X69n1356_003:0432a24": "青山無限好。自是人顛倒。四時勿變遷。不著從人討。",
    "X69n1356_003:0432b01": "猶道不如歸。歸道不如如。道本無象法。無念契無為。",
    "X69n1356_003:0432b02": "無得無說分第七",
    "X69n1356_003:0432b03": "菩提無定法。一體常周匝。箇裏了無言。圓成無縫塔。",
    "X69n1356_003:0432b04": "如來有說耶。聲聞未辨邪。返成非謗罪。却業雲遮□。",
    "X69n1356_003:0432b05": "聖賢皆一道。十方常浩浩。當體即如來。何須苦脩造。",
    "X69n1356_003:0432b06": "優劣見千差。迷繩謂是蛇。一輪明皎潔。光分幾萬家。",
    "X69n1356_003:0432b07": "朝菌榮非速。一念無延促。超過數量心。智寶非荊玉。",
    "X69n1356_003:0432b08": "溟鯤運不賒。大地一微沙。更有九萬里。依舊入蘆花。",
    "X69n1356_003:0432b09": "南泉中水艸。古錐更老倒。放却鼻頭繩。四天無處討。",
    "X69n1356_003:0432b10": "隨處納些些。騎牛已到家。堂前無影木。雪夜忽開花。",
    "X69n1356_003:0432b11": "依法出生分第八",
    "X69n1356_003:0432b12": "寶施三千界。住相終成壞。離相達無餘。此是空知解。",
    "X69n1356_003:0432b13": "難齊四句功。五蘊未曾空。半夜作天曉。不識日頭紅。",
    "X69n1356_003:0432b14": "徧觀諸佛法。不與群情雜。聲色外威儀。透過魔軍甲。",
    "X69n1356_003:0432b15": "皆出此經中。無法不通同。夜來得一夢。今日又相逢。",
    "X69n1356_003:0432b16": "柳眼窺波綠。豈是人彰目。思量也大奇。響應如虗空。",
    "X69n1356_003:0432b17": "桃腮笑日紅。蝴蝶趂遊蜂。好箇歸期意。爭似竺文公。",
    "X69n1356_003:0432b18": "不能延數日。盡屬天功力。時節自推遷。此性無拘執。",
    "X69n1356_003:0432b19": "開亦是春風。未免一場空。明明分五葉。結果自然同。",
    "X69n1356_003:0432b20": "一相無相分第九",
    "X69n1356_003:0432b21": "不與諸塵入。雨洒何曾濕。八風吹不動。卓然獨存立。",
    "X69n1356_003:0432b22": "方能預聖流。常在更何求。逈然超彼岸。莫戀涯頭舟。",
    "X69n1356_003:0432b23": "一來兼不返。我道也擔板。超凡越聖時。腦後方開眼。",
    "X69n1356_003:0432b24": "三昧共優游。何處不風流。見色心無二。無二也休留。",
    "X69n1356_003:0432c01": "離欲心無若。藥病皆拈却。眼耳有觀音。豈用安手脚。",
    "X69n1356_003:0432c02": "蘭那行自周。空手把鉏頭。人從橋上過。橋流水不流。",
    "X69n1356_003:0432c03": "牧童真可樂。摘草吹畫角。撒手撫牛身。鼻孔難摸索。",
    "X69n1356_003:0432c04": "歸去倒騎牛。乾坤得自由。知道江山濶。圓成六不収。",
    "X69n1356_003:0432c05": "莊嚴淨土分第十",
    "X69n1356_003:0432c06": "昔日然燈所。見聞非我語。方成授記因。達道超今古。",
    "X69n1356_003:0432c07": "曾無一法侵。心外更無心。月冷空當午。松寒露滿[示*禁]。",
    "X69n1356_003:0432c08": "莊嚴諸佛土。我道無門戶。清淨表莊嚴。未達人多悞。",
    "X69n1356_003:0432c09": "清淨自生心。心生三界沈。若心生住相。依舊入稠林。",
    "X69n1356_003:0432c10": "無住真難見。見見非是見。見不能及時。頭頭隨物現。",
    "X69n1356_003:0432c11": "非身大莫尋。日落隔天陰。露柱侵雲漢。井是丈三深。",
    "X69n1356_003:0432c12": "山雲昨夜雨。簷頭滴滴舉。寒山拾得知。雙雙為伴侶。",
    "X69n1356_003:0432c13": "溪水曉來深。片光萬物新。相識滿天下。知心能幾人。",
    "X69n1356_003:0432c14": "無為福勝分第十一",
    "X69n1356_003:0432c15": "四句難談說。修多羅指月。若復見時。珍重了真歇。",
    "X69n1356_003:0432c16": "持經不自誇。白玉本無瑕。若還更道會。碓觜却生花。",
    "X69n1356_003:0432c17": "施心超剎寶。晴空日杲杲。幽獨逈無私。至今漫百草。",
    "X69n1356_003:0432c18": "得福勝河沙。這裏又勾加。亦無所得故。菩提薩埵耶。",
    "X69n1356_003:0432c19": "萬物陣芻狗。靈鑑無能守。我尚不可得。非我何可有。",
    "X69n1356_003:0432c20": "諸緣眼病花。長安幾萬家。露地白牛穩。休誇鹿牛車。",
    "X69n1356_003:0432c21": "因游樵子徑。底事因緣定。不唱葛藤歌。打箇直截令。",
    "X69n1356_003:0432c22": "誤入葛洪家。說盡天涯話。爾我無自性。常光徧天下。",
    "X69n1356_003:0432c23": "尊重正教分第十二",
    "X69n1356_003:0432c24": "正教堪尊重。一法共不共。十八不共時。滅却南柯夢。",
    "X69n1356_003:0433a01": "人天幸指迷。初機但受持。菴園無滴漏。天曉始方知。",
    "X69n1356_003:0433a02": "脩羅皆供養。天人咸戴仰。不離此經中。念念來還往。",
    "X69n1356_003:0433a03": "塔廟比摩尼。覺了不修持。身中真舍利。只恐自狐疑。",
    "X69n1356_003:0433a04": "隨說功尤博。何況精心覺。□□無學人。即是大圓覺。",
    "X69n1356_003:0433a05": "能持行不低。天龍守護伊。中塗生告別。拔苦與耕犁。",
    "X69n1356_003:0433a06": "龍宮盈海藏。金口親宣唱。字字不違賢。箇中絕名相。",
    "X69n1356_003:0433a07": "但是此筌[(ㄇ@(企止))/弟]。少室老狐癡。九年面壁守。梁王不透機。",
    "X69n1356_003:0433a08": "如法受持分第十三",
    "X69n1356_003:0433a09": "善現重伸請。妙悟心清醒。實扣此經名。豈欲談虗境。",
    "X69n1356_003:0433a10": "當何奉此經。直千金□□。諸佛從此出。十地尚魂驚。",
    "X69n1356_003:0433a11": "金剛真般若。默契非談寫。教外別傳人。世間希得者。",
    "X69n1356_003:0433a12": "名字假宗乘。宗乘豈立名。得兔忘[(ㄇ@(企止))/弟]去。通方萬里平。",
    "X69n1356_003:0433a13": "既剖塵中卷。三千及大千。□□□□□。鼓眾看喧天。",
    "X69n1356_003:0433a14": "休擎日下燈。髑髏照路行。一日皮相離。零落撒荒坑。",
    "X69n1356_003:0433a15": "欲知親切處。必定無本據。忽然言不會。勘破面壁覰。",
    "X69n1356_003:0433a16": "庾嶺問南能。踏碓到三更。誰知憨俗漢。紹祖列傳燈。",
    "X69n1356_003:0433a17": "離相寂滅分第十四",
    "X69n1356_003:0433a18": "慧命聞深義。五體如山禮。學海一時乾。心空方及第。",
    "X69n1356_003:0433a19": "忻悲淚濕巾。憶昔枉精神。今朝聞道矣。夕死也甘心。",
    "X69n1356_003:0433a20": "金佛曾忍辱。樂處巖菴宿。忽覩歌利王。將直拗作曲。",
    "X69n1356_003:0433a21": "支解不生嗔。語默自忻忻。深知無相貌。木石表虗形。",
    "X69n1356_003:0433a22": "道大言無妄。佛誠說非誑。如是接群生。生滅心說謗。",
    "X69n1356_003:0433a23": "心空行亦純。轉不退機輪。鄉關無異路。花發洞中春。",
    "X69n1356_003:0433a24": "千峰消積雪。巖溜聲清切。回首覩梅開。疑是梅花裂。",
    "X69n1356_003:0433b01": "萬木自回春。向道無故新。勸君休取相。拈起轉光鱗。",
    "X69n1356_003:0433b02": "持經功德分第十五",
    "X69n1356_003:0433b03": "功德無邊量。不及如回向。回向理不如。妄想顛倒誑。",
    "X69n1356_003:0433b04": "持經力荷擔。忘機越聖凡。深心奉塵剎。古佛共同參。",
    "X69n1356_003:0433b05": "施身空造作。欲求無上覺。勤苦歷僧祇。對面還失却。",
    "X69n1356_003:0433b06": "小法勿貪婪。無二亦無三。唯此一事實。何用廣言談。",
    "X69n1356_003:0433b07": "室內交珍寶。方悔初顛倒。白日上雲霄。帝里風光好。",
    "X69n1356_003:0433b08": "門前廢草菴。平常不離方。失却菴中主。猶是雅郎當。",
    "X69n1356_003:0433b09": "信心纔不逆。心外非佗覓。一體更無餘。無餘也不識。",
    "X69n1356_003:0433b10": "當處即瞿曇。骨董兩頭擔。頭長三尺二。身著七斤衫。",
    "X69n1356_003:0433b11": "能淨業障分第十六",
    "X69n1356_003:0433b12": "持誦心無輟。不事閑言說。夜夜禮觀音。水裡撈明月。",
    "X69n1356_003:0433b13": "為人受困窮。真金喚作銅。弃之尋鈍鐵。攬外钁頭空。",
    "X69n1356_003:0433b14": "信知先世業。淪苦於塵劫。今日受持經。我相漸休歇。",
    "X69n1356_003:0433b15": "惡道自銷鎔。因明智慧通。久客還元舍。不離舊家風。",
    "X69n1356_003:0433b16": "氷泮春池日。野岸花狼藉。傷嗟今古人。幾箇知恩力。",
    "X69n1356_003:0433b17": "花殘晚壑風。烟寺一聲鐘。若能從此人。直下悟心宗。",
    "X69n1356_003:0433b18": "君看連出水。萬物安堪比。居塵不染塵。欲界行禪理。",
    "X69n1356_003:0433b19": "根在淤泥中。花開麗日紅。潔精無玷汙。明月却相融。",
    "X69n1356_003:0433b20": "究竟無我分第十七",
    "X69n1356_003:0433b21": "菩提真無我。圓知見可可。若言更不會。丙丁來求火。",
    "X69n1356_003:0433b22": "當生如是心。絕待本靈明。迦葉門庭廣。直是不容針。",
    "X69n1356_003:0433b23": "眾生非滅度。說滅度成誤。真如法界中。你我何門戶。",
    "X69n1356_003:0433b24": "承佛記堪任。情忘境自沉。解吹無吼笛。彈得沒絃琴。",
    "X69n1356_003:0433c01": "溈山牛加字。鼻孔皆相似。牧人執杖看。免惹閑公事。",
    "X69n1356_003:0433c02": "雙林髻插簪。實志共同參。梁王宣命處。一拍令通三。",
    "X69n1356_003:0433c03": "經行誰得見。假相天真現。不得誌公時。也是深秋扇。",
    "X69n1356_003:0433c04": "半夜老猿吟。驚起木觀音。拶著虗空背。相打到天明。",
    "X69n1356_003:0433c05": "一體同觀分第十八",
    "X69n1356_003:0433c06": "國土河沙數。廣論無遮護。窮閑一箇人。無裩又沒袴。",
    "X69n1356_003:0433c07": "眾生種性深。安可類圓心。妄迷塵數業。三界自漂沉。",
    "X69n1356_003:0433c08": "直須全五眼。私業無家產。天地也不知。莫恠渠儂懶。",
    "X69n1356_003:0433c09": "不可得三心。圓光得一尋。成就一切義。無古亦無今。",
    "X69n1356_003:0433c10": "室內千燈晃。佛有何形狀。如淨瑠璃中。內現真金相。",
    "X69n1356_003:0433c11": "潭容萬像沉。識水悟心深。堂堂空界月。癡猿徹夜尋。",
    "X69n1356_003:0433c12": "落花隨流水。劉阮曾拈起。喫了入桃源。未是真如理。",
    "X69n1356_003:0433c13": "明月尚孤吟。松風似海音。海枯終見底。人死不知心。",
    "X69n1356_003:0433c14": "法界通化分第十九",
    "X69n1356_003:0433c15": "福德元無實。本光常湛寂。圓明法界內。杳廓無窮極。",
    "X69n1356_003:0433c16": "方云福德多。多數尚誵訛。法身超數量。菩提薩婆訶。",
    "X69n1356_003:0433c17": "大千堆七寶。不及黃頭老。剎剎等微塵。當日杲杲。",
    "X69n1356_003:0433c18": "法界是檀那。人天福德魔。力盡箭還墜。依前入愛河。",
    "X69n1356_003:0433c19": "樵唱牽漁唱。川陸無間障。兩箇且無聲。佛在舌頭上。",
    "X69n1356_003:0433c20": "田歌答郢歌。露柱中心和。田郢本自無。露柱是什麼。",
    "X69n1356_003:0433c21": "不辭山路遠。要見唐朝面。對面也不識。誰知者方便。",
    "X69n1356_003:0433c22": "蹈雪也須過。不是聽巴歌。見本來人。雪曲應難和。",
    "X69n1356_003:0433c23": "離色離相分第二十",
    "X69n1356_003:0433c24": "色相因緣離。須明真智慧。古鏡復重磨。照天更照地。",
    "X69n1356_003:0434a01": "頭頭見佛身。元是本來人。棒打不回頭。照靈非故新。",
    "X69n1356_003:0434a02": "如來言具足。切莫外馳逐。當體即無餘。曹溪留一宿。",
    "X69n1356_003:0434a03": "非相即能仁。莫錯認金輪。行圓三十二。慈悲普濟人。",
    "X69n1356_003:0434a04": "榮辱空中響。迷真逐妄想。觀其所由來。盡屬虗撈攘。",
    "X69n1356_003:0434a05": "山河鏡上塵。獼猴背苦辛。參玄識得鏡。了了見方親。",
    "X69n1356_003:0434a06": "烟村三月雨。物物皆相許。只欠自承當。顯露堂堂底。",
    "X69n1356_003:0434a07": "別是一家春。豈俱日月輪。諸法不相到。閑身混白雲。",
    "X69n1356_003:0434a08": "非說所說分第二十一",
    "X69n1356_003:0434a09": "無說名真說。唯有迦葉。無聞而聞聞。四七當頭別。",
    "X69n1356_003:0434a10": "真聞信不猜。無去亦無來。聲聞無見解。人天幾萬回。",
    "X69n1356_003:0434a11": "若言佛有說。執指為真月。月指兩俱迷。昧修多羅□。",
    "X69n1356_003:0434a12": "即自謗如來。何因得辯才。和風三二月。花發為誰開。",
    "X69n1356_003:0434a13": "貝葉非文字。決擇世間事。義理妙難通。假立多門路。",
    "X69n1356_003:0434a14": "琅函訓小孩。得了笑咍咍。欲求天外事。須弃世間財。",
    "X69n1356_003:0434a15": "一條楖[木*栗]杖。兩頭光晃晃。打破須彌山。掛在眉頭上。",
    "X69n1356_003:0434a16": "南嶽與天台。皆入鼻孔內。試問野狐精。你作麼生會。",
    "X69n1356_003:0434a17": "無法可得分第二十二",
    "X69n1356_003:0434a18": "佛得菩提法。然燈默不答。無法可得耶。妙理還周匝。",
    "X69n1356_003:0434a19": "為無所得耶。窮理絕纖瑕。不可得中得。無碍亦無遮。",
    "X69n1356_003:0434a20": "信知如是是。如是是非是。真如無是非。咄哉休瞌睡。",
    "X69n1356_003:0434a21": "如是些些。翠竹與黃花。打鼓弄琵琶。還我一會家。",
    "X69n1356_003:0434a22": "迦葉金襴外。多少人不會。應以色求我。不妨淪劫背。",
    "X69n1356_003:0434a23": "相如玉片瑕。翳眼有空花。投機不施笏。定動豈能差。",
    "X69n1356_003:0434a24": "只知聞信馬。髑髏徧天下。是佗無不知。忙忙渾晝夜。",
    "X69n1356_003:0434b01": "不覺誤隨車。迷己為佗家。指南却作北。妄意繞天涯。",
    "X69n1356_003:0434b02": "淨心行善分第二十三",
    "X69n1356_003:0434b03": "是法無高下。純一非晝夜。無故亦無新。非真亦非假。",
    "X69n1356_003:0434b04": "菩提元等平。摩尼一顆明。非色非非色。了自本無名。",
    "X69n1356_003:0434b05": "我人消息盡。忘軀失却命。參方不遇人。却乃成心病。",
    "X69n1356_003:0434b06": "善道自然生。萬里體中行。慈悲兼惠施。念念我無能。",
    "X69n1356_003:0434b07": "暖律潛消凍。萬國春風動。柳上一聲鶯。喚醒輪迴夢。",
    "X69n1356_003:0434b08": "春池夜長萍。浮生豈暫停。解說千古事。到老也無成。",
    "X69n1356_003:0434b09": "但知行好事。好事不如無。金剛元是鐵。秋至鴈銜蘆。",
    "X69n1356_003:0434b10": "莫要問前程。何方不現成。動用語默處。不欠一微針。",
    "X69n1356_003:0434b11": "福智無比分第二十四",
    "X69n1356_003:0434b12": "世界須彌主。法身徧寰宇。拄地復撐天。切忌知人舉。",
    "X69n1356_003:0434b13": "三千等大千。佛化進程言。恒河沙眾義。會底豈勞詮。",
    "X69n1356_003:0434b14": "皆為七寶聚。布施心所住。人天小果因。爭得入佛位。",
    "X69n1356_003:0434b15": "廣施布無邊。終不了心源。於性無利益。福盡果還偏。",
    "X69n1356_003:0434b16": "未抵如來智。通明成大慧。用處不換機。隱顯頭頭是。",
    "X69n1356_003:0434b17": "無為福勝田。頓覺如來禪。阿鼻剎那滅。八萬及四千。",
    "X69n1356_003:0434b18": "海門風靜夜。滿月遼天掛。除非知不知。實相憑誰話。",
    "X69n1356_003:0434b19": "天際月輪圓。澄澄湛覺源。無風休覓浪。說甚老婆禪。",
    "X69n1356_003:0434b20": "化無所化分第二十五",
    "X69n1356_003:0434b21": "調御無佗念。萬行俱無欠。只是老婆心。三乘分頓漸。",
    "X69n1356_003:0434b22": "凡夫有我儂。貪嗔百種凶。佛說多方便。令歸此法中。",
    "X69n1356_003:0434b23": "群情非外物。萬莫生輕忽。皆是自家心。外心無餘佛。",
    "X69n1356_003:0434b24": "不宰是真功。色不異於空。起時唯法起。眼瞎耳兼聾。",
    "X69n1356_003:0434c01": "飯湧維摩鉢。聞香即解脫。後來香積人。到被佗輪撥。",
    "X69n1356_003:0434c02": "盃涵落廣弓。疑蛇病腹中。一切著眼壞。誰肯學真空。",
    "X69n1356_003:0434c03": "世間多少事。千門并萬戶。乞晴便得晴。祈雨便應副。",
    "X69n1356_003:0434c04": "總在不言中。一默絕狐蹤。若不是文殊。維摩枉費工。",
    "X69n1356_003:0434c05": "法身非相分第二十六",
    "X69n1356_003:0434c06": "法界全身量。在一毫頭上。西天牛喫禾。東土馬腹脹。",
    "X69n1356_003:0434c07": "如來一念周。無盡意風流。豐干騎老虎。溈山跨水牛。",
    "X69n1356_003:0434c08": "欲觀調御體。窮源須到底。不墮有無空。何處不是你。",
    "X69n1356_003:0434c09": "莫作轉輪儔。用識不勞脩。眼前鑑覺破。華亭覆釣舟。",
    "X69n1356_003:0434c10": "色見終難見。就裡明須現。迴頭徹見時。不離娘生面。",
    "X69n1356_003:0434c11": "聲求不可求。見迹不尋牛。迹在牛還在。不求何自休。",
    "X69n1356_003:0434c12": "臨崖看滸眼。滸即是你眼。眼裏有真心。真心非滸眼。",
    "X69n1356_003:0434c13": "特地一場愁。角聲吹畫樓。不因勉道者。洎合一生休。",
    "X69n1356_003:0434c14": "無斷無滅分第二十七",
    "X69n1356_003:0434c15": "趣向菩提道。可道非常道。無名天地先。十方源浩浩。",
    "X69n1356_003:0434c16": "當無斷滅心。休將聞見尋。一念無思體。圓通妙智音。",
    "X69n1356_003:0434c17": "法身元具足。東君無私曲。有木便開花。有笋便抽竹。",
    "X69n1356_003:0434c18": "境上絕追尋。見境便生心。踢倒淨瓶了。溈山剏佛林。",
    "X69n1356_003:0434c19": "芥納須彌內。萬卷詩書在。須彌納芥子。一字也不會。",
    "X69n1356_003:0434c20": "毛吞巨海深。一頓飽忻忻。曹溪一滴水。猶尚帶辛勤。",
    "X69n1356_003:0434c21": "驢鳴并犬吠。皆標第一義。幪頭都不知。一體包天地。",
    "X69n1356_003:0434c22": "何日不觀音。六窓一晃明。十方俱擊鼓。一處一時鳴。",
    "X69n1356_003:0434c23": "不受不貪分第二十八",
    "X69n1356_003:0434c24": "法法知無我。坐却聖凡箇。德山拄杖親。要打劉鐵磨。",
    "X69n1356_003:0435a01": "心心忍[宋木+取]玄。無中絕二邊。南山燒起火。北山得翠烟。",
    "X69n1356_003:0435a02": "不應貪福德。強接無生客。聞聲恰似聾。見聲非外色。",
    "X69n1356_003:0435a03": "隨處示威權。[木*栗]棘金剛圈。世人吞得者。萬古入燈傳。",
    "X69n1356_003:0435a04": "緣岸嚴陵釣。半夜守天曉。及至日頭紅。未免隨佗照。",
    "X69n1356_003:0435a05": "平湖范蠡舡。空恨萬波前。不觀天上月。徒撈水間天。",
    "X69n1356_003:0435a06": "古今人易老。無異霜凋艸。本根依舊青。不解尋元討。",
    "X69n1356_003:0435a07": "片月下伊川。豈是別人源。若還識得水。性海量無邊。",
    "X69n1356_003:0435a08": "威儀寂靜分第二十九",
    "X69n1356_003:0435a09": "無所從來去。法身非住處。充滿十方空。言說非本據。",
    "X69n1356_003:0435a10": "方稱調御師。大願力弘慈。含靈皆一體。滅度行無私。",
    "X69n1356_003:0435a11": "欲明三界主。莫信邪師語。說有有無時。道在未相許。",
    "X69n1356_003:0435a12": "莫認四威儀。行住坐臥知。念念皆相應。珍重任時宜。",
    "X69n1356_003:0435a13": "伯雪徒擊目。失錢遭罪辱。安心畢竟空。一念無延促。",
    "X69n1356_003:0435a14": "陶潛謾皺眉。猶道得歸遲。爭似龐居士。心空及第歸。",
    "X69n1356_003:0435a15": "一株庭際栢。青青無變色。不逐四時凋。權指南標格。",
    "X69n1356_003:0435a16": "千古任風吹。明月[宋木+取]相宜。寒鴻雲外呌。此意有誰知。",
    "X69n1356_003:0435a17": "一合相理分第三十",
    "X69n1356_003:0435a18": "世界元無實。空劫那安石。空由迷妄生。大智安無識。",
    "X69n1356_003:0435a19": "因緣本自虗。六道渾如醉。一翳滿空花。便落思量句。",
    "X69n1356_003:0435a20": "有為皆幻夢。無為常不動。可惜這圓光。把與髑髏弄。",
    "X69n1356_003:0435a21": "貪著是凡夫。不著是老盧。老盧今古在。迷背自塗糊。",
    "X69n1356_003:0435a22": "剎剎波搖影。那箇明心鏡。大海一浮漚。漚破方消醒。",
    "X69n1356_003:0435a23": "塵塵井覰驢。莫恠目區區。妄迷爭瓦礫。不識夜明珠。",
    "X69n1356_003:0435a24": "若能與麼解。無買亦無賣。問著不做聲。咄佗云作怪。",
    "X69n1356_003:0435b01": "方得契如如。倒騎三脚驢。踏翻毗盧頂。露出一文殊。",
    "X69n1356_003:0435b02": "知見不生分第三十一",
    "X69n1356_003:0435b03": "真見實不見。當臺鏡中面。元是本來人。不著求方便。",
    "X69n1356_003:0435b04": "真如實不如。萬法了無依。鐘中無鼓響。不墮往來機。",
    "X69n1356_003:0435b05": "如來重舉問。不是等閑論。眾生習氣深。免墮三乘分。",
    "X69n1356_003:0435b06": "慮恐後來迷。黃葉止孩啼。依前不是息。閑且伸眉□。",
    "X69n1356_003:0435b07": "法應如是解。其餘休揑怪。六臂任三頭。一心無變壞。",
    "X69n1356_003:0435b08": "有解却成非。猶未盡離微。一體含法界。無知無不知。",
    "X69n1356_003:0435b09": "洪鐘渾鐵鑄。懸樓插雲勢。搖杵一擊時。此聲振天地。",
    "X69n1356_003:0435b10": "鼓是兩頭皮。禾山打不迷。道吾聞舉笏。能有幾人知。",
    "X69n1356_003:0435b11": "應化非真分第三十二",
    "X69n1356_003:0435b12": "應化即非真。高山水底行。有情皆是妄。無妄勝南能。",
    "X69n1356_003:0435b13": "有為皆夢形。顛倒執三生。善財不費力。百城一念登。",
    "X69n1356_003:0435b14": "如如皆合道。休向外邊討。大地作纖塵。萬里無莖艸。",
    "X69n1356_003:0435b15": "七寶豈齊經。福多不離心。心心心是佛。何處更堪尋。",
    "X69n1356_003:0435b16": "說時不取相。相說却成誑。不誑不謗時。如如真金像。",
    "X69n1356_003:0435b17": "無相中為人。天鼓發音聲。汝等諸天人。昔為地獄身。",
    "X69n1356_003:0435b18": "易開終始口。會理休分剖。照鏡失却頭。引惹波波走。",
    "X69n1356_003:0435b19": "難保歲寒心。至道只如今。知命愁難入。無私禍不侵。",
    "X69n1356_003:0435b20": "歎仰流通",
    "X69n1356_003:0435b21": "釋梵龍天眾。憍尸加敬重。悟佛了無生。悟與含靈共。",
    "X69n1356_003:0435b22": "欽聞如是經。徧吉示知音。天上及地下。盡屬法王心。",
    "X69n1356_003:0435b23": "同心咸信受。萬行俱圓就。一道灌眾生。誓願弘慈救。",
    "X69n1356_003:0435b24": "共喜免竛竮。超越生死名。將虗却作實。以平報不平。",
    "X69n1356_003:0435c01": "綠綺霜前奏。妙音無不透。凡夫入耳通。禪家為有漏。",
    "X69n1356_003:0435c02": "焦琴月下聽。露柱却知音。世人應不會。側耳立松陰。",
    "X69n1356_003:0435c03": "曲終人不見。惟日面月面。盡是龜毛布。漫却琉璃殿。",
    "X69n1356_003:0435c04": "江上數峯青。露出卷心經。明明沒箇字。向道祗如今。",
    "X69n1356_003:0435c05": "結實分主",
    "X69n1356_003:0435c06": "建業蕭梁子。歷劫宗心祖。誌公一會人。顯道騰今古。",
    "X69n1356_003:0435c07": "能執般若鋒。發信力難窮。豈羨金輪位。只樂佛心通。",
    "X69n1356_003:0435c08": "劈開三十二。金點琉璃器。燦爛爍光煇。誰解分明契。",
    "X69n1356_003:0435c09": "削去百千重。字字括歸宗。達佛真知見。不離此心中。",
    "X69n1356_003:0435c10": "義寫非臺鏡。廓照圓融淨。當頭底是誰。不識方稱定。",
    "X69n1356_003:0435c11": "心傳靜夜鐘。意在九霄中。佇聽鐘聲響。為人萬劫窮。",
    "X69n1356_003:0435c12": "青山藏不得。走殺參禪客。拶破洛浦珠。面前光烜赫。",
    "X69n1356_003:0435c13": "明月却相容。獨坐大雄峰。三身與四智。妙在一塵中。",
    "X69n1356_003:0435c14": "統宗判元錄(并序)",
    "X69n1356_003:0435c15": "解空全體得無相。而普能入一切諸相者。可以統宗。",
    "X69n1356_003:0435c16": "了心如實證不二。而普能入一切諸心者。是謂判元。",
    "X69n1356_003:0435c17": "苟或未然。皆成妄想。噫。佛意玄妙。非世間能。直是六",
    "X69n1356_003:0435c18": "通正徧。神用不空。以無作智。而十波羅蜜現前。不妨",
    "X69n1356_003:0435c19": "下箇注脚。以無量慧。而百千三昧全彰。一任舉古拈",
    "X69n1356_003:0435c20": "今。既到這裏。師子子須師子吼。狐狸兒定野干鳴。巴",
    "X69n1356_003:0435c21": "歌纔舉世皆唱。雪曲高揚和勿人。莫怪佛法無多子。",
    "X69n1356_003:0435c22": "大死中難得活身。不因如是。爭分別百則。汪洋寫未",
    "X69n1356_003:0435c23": "真爾。時大歲乾道五年。解夏日序。",
    "X69n1356_003:0435c24": "舉菩提達磨大師。梁武帝問。如何是聖諦第一義。師",
    "X69n1356_003:0436a01": "曰。廓然無聖。帝曰。對朕者誰。師曰不識。",
    "X69n1356_003:0436a02": "拈云。世王共法王相見。雪上加霜。龜毛與兔角交加。",
    "X69n1356_003:0436a03": "是誰親睹。普菴則不然。好問梁武帝。陛下見箇什麼。",
    "X69n1356_003:0436a04": "良久云。只消一箇達磨不識。",
    "X69n1356_003:0436a05": "周匝無餘不著言。未離竺國意光圓。廓然無聖誰饒",
    "X69n1356_003:0436a06": "舌。萬古騰輝世莫傳。",
    "X69n1356_003:0436a07": "舉菩提達磨大師。神光斷臂。立雪而問。諸佛法印。可",
    "X69n1356_003:0436a08": "得聞乎。師曰。諸佛法印。匪從人得。光曰。我心未寧。乞",
    "X69n1356_003:0436a09": "師與安。師曰。將心來。與汝安。光曰。覓心了不可得。師",
    "X69n1356_003:0436a10": "曰。與汝安心竟。",
    "X69n1356_003:0436a11": "拈云。諸人道。達磨面壁九年。普菴道。達磨一時無識",
    "X69n1356_003:0436a12": "是人道。神光失錢遭罪。唯我道。二祖為人著力。且道",
    "X69n1356_003:0436a13": "將心。請師安者。是什麼心。與汝安心竟者。是何物。若",
    "X69n1356_003:0436a14": "道有。二祖尋不得。若道無。達磨安心竟。[○@咦]大陽正照。",
    "X69n1356_003:0436a15": "凍釋氷消。",
    "X69n1356_003:0436a16": "迷悟是誰先起立。忘軀失命老婆心。東西豈離摩耶",
    "X69n1356_003:0436a17": "腹。南北彌綸針不任。",
    "X69n1356_003:0436a18": "舉三祖僧璨大師。四祖道信。禮師曰。願和尚慈悲。乞",
    "X69n1356_003:0436a19": "與解脫法門。師曰。誰縛汝。信曰。無人縛。師曰。何更求",
    "X69n1356_003:0436a20": "解脫乎。信乃言下大悟。",
    "X69n1356_003:0436a21": "拈云。者箇公桉。檢點將來。正是三祖不解脫。我若當",
    "X69n1356_003:0436a22": "時見恁麼問。便擗脊與一棒。令使百雜碎。成箇沒量",
    "X69n1356_003:0436a23": "漢。賴得言下有省。若不如是。只就者裏。縛殺諸人。且",
    "X69n1356_003:0436a24": "道四祖得見箇什麼。便於三祖言下大悟。良久云。不",
    "X69n1356_003:0436b01": "妨速道速道。",
    "X69n1356_003:0436b02": "一念心開解脫門。倒騎鐵馬遶昆侖。一條脊骨純金",
    "X69n1356_003:0436b03": "打。傳與人間蔭子孫。",
    "X69n1356_003:0436b04": "舉江西馬祖道一大師。有僧。於師前。作四畫。上一長。",
    "X69n1356_003:0436b05": "下三短。問云。不得道一長三短。離此四字外。請和尚",
    "X69n1356_003:0436b06": "答。師乃畫地一畫云。不得道長短。答汝了也。忠國師",
    "X69n1356_003:0436b07": "別云。何不問老僧。",
    "X69n1356_003:0436b08": "拈云。馬師當時只具一隻眼。所以費力。於地上饒一",
    "X69n1356_003:0436b09": "畫。更不得道長短。子細思量來。馬師亦不曾離此四",
    "X69n1356_003:0436b10": "字外。答著這僧。若教普菴。見有此等精靈。畫長畫短。",
    "X69n1356_003:0436b11": "便向渠頂門。直下一穿。永劫教這僧動不得。國師著",
    "X69n1356_003:0436b12": "語曰。何不問老僧。此義則不然。設若問國師。我也知",
    "X69n1356_003:0436b13": "你不奈何。",
    "X69n1356_003:0436b14": "不奈何不奈何。一長三短大誵訛。當時不是江西老。",
    "X69n1356_003:0436b15": "一口橫吞起碧波。",
    "X69n1356_003:0436b16": "舉杉山智堅禪師。一日普請擇蕨菜。南泉拈起一莖",
    "X69n1356_003:0436b17": "云。這箇大好供養。師云。非但這箇。百味珍羞。佗亦不",
    "X69n1356_003:0436b18": "顧。泉云。雖然如此。箇箇須甞佗始得。玄覺云。是相是",
    "X69n1356_003:0436b19": "語。不是相是語。",
    "X69n1356_003:0436b20": "拈云。杉山普請。大眾擇蕨。只得一覺。活玄覺要相見",
    "X69n1356_003:0436b21": "也。也大難也大難。",
    "X69n1356_003:0436b22": "徹見無私欲度人。如張羅網罩飛禽。千萬之中不得",
    "X69n1356_003:0436b23": "一。好申供養老婆心。",
    "X69n1356_003:0436b24": "舉百丈惟政禪師。有老宿。見日影透牕。問師曰。惟復",
    "X69n1356_003:0436c01": "牕就日。日就牕。師曰。長老房內有客。歸去好。師問南",
    "X69n1356_003:0436c02": "泉曰。諸方善知識。還有不說似人底法也無。泉云。有。",
    "X69n1356_003:0436c03": "師云。作麼生是不說似人底法。泉云。不是心。不是佛。",
    "X69n1356_003:0436c04": "不是物。師云。恁麼則說似人了也。泉云。某甲只恁麼",
    "X69n1356_003:0436c05": "說。師伯作麼生說。師云。我又不是善知識。爭知有說",
    "X69n1356_003:0436c06": "不說底法。泉云。某甲不會。請師伯說。師云。我大殺為",
    "X69n1356_003:0436c07": "汝說了也。",
    "X69n1356_003:0436c08": "拈云。百丈却知老宿房內有客。老宿且不知房內有",
    "X69n1356_003:0436c09": "百丈。試斷看。百丈問南泉。五千四十八卷之外一句。",
    "X69n1356_003:0436c10": "南泉又道。不是心。不是佛。不是物。據令而行。依欵而",
    "X69n1356_003:0436c11": "結。百丈甚深。南泉大淺。淵澄不二。無物不現。",
    "X69n1356_003:0436c12": "未解空時決定疑。速教歸去莫令遲。諸方罕辯無聲",
    "X69n1356_003:0436c13": "句。師子還生師子兒。",
    "X69n1356_003:0436c14": "舉江西馬大師。有講師來。問云。莫是師子兒不。僧云。",
    "X69n1356_003:0436c15": "不敢。師作噓噓聲。僧云。此是法。師云。是什麼法。僧云。",
    "X69n1356_003:0436c16": "師子出窟法。師乃默然。僧云。此亦是法。師云。是什麼",
    "X69n1356_003:0436c17": "法。僧云。師子在窟法。師云。不出不入。是什麼法。僧無",
    "X69n1356_003:0436c18": "對。百丈代云。見麼。",
    "X69n1356_003:0436c19": "拈云。是人傳馬大師即心即佛。我見馬大師。非心非",
    "X69n1356_003:0436c20": "佛。學徒皆看馬祖弄師子。唯我道。馬大師弄豹兒。不",
    "X69n1356_003:0436c21": "免弄到不出不入處。直得這僧。亡鋒結舌。更和大地",
    "X69n1356_003:0436c22": "人。失却性命。○噫。慙愧一切在這裏。又云。百丈猶在。",
    "X69n1356_003:0436c23": "潦倒禪和足指天。被玄懸得到連顛。隨聲逐色非明",
    "X69n1356_003:0436c24": "眼。覿面全包更沒言。",
    "X69n1356_003:0437a01": "舉石鞏惠藏禪師。師問西堂。還解捉得虗空麼。西堂",
    "X69n1356_003:0437a02": "云捉得。師云。作麼生捉。堂以手撮虗空。師云。作麼生",
    "X69n1356_003:0437a03": "恁麼捉虗空。堂却問。師兄作麼生捉。師把住西堂鼻",
    "X69n1356_003:0437a04": "孔拽。西堂作忍痛聲云。大殺拽人鼻孔。直得脫去。師",
    "X69n1356_003:0437a05": "云。直須恁麼捉虗空。始得。",
    "X69n1356_003:0437a06": "拈云。石鞏十二時中。幸然無事。敗弄死屍。當什麼奇",
    "X69n1356_003:0437a07": "特處。雖然如是。爭奈西堂不信有鼻孔。我道石鞏。一",
    "X69n1356_003:0437a08": "場敗闕。非細。",
    "X69n1356_003:0437a09": "教人夢裏撮虗空。要顯盲參離相通。色即是空空是",
    "X69n1356_003:0437a10": "色。色空不異體還同。",
    "X69n1356_003:0437a11": "舉紫玉山道通禪師。于頔相公問。如何是黑風吹其",
    "X69n1356_003:0437a12": "船舫。漂墮羅剎鬼國。師云。于頔客作漢。問與麼事作",
    "X69n1356_003:0437a13": "麼。于公失色。師指云。這箇便是漂墮羅剎鬼國。于公",
    "X69n1356_003:0437a14": "又問。如何是佛。師喚于頔。頔應喏。師云。更莫別求。有",
    "X69n1356_003:0437a15": "僧舉似藥山。山云。縛殺這漢也。僧云。和尚如何。藥山",
    "X69n1356_003:0437a16": "亦喚云某甲。僧應喏。藥山云。是作麼。",
    "X69n1356_003:0437a17": "拈云。紫玉喚于頔時。清風匝地。于頔應喏處。體露金",
    "X69n1356_003:0437a18": "波。莫道于頔未得。千聖亦不奈佗何。藥山雖然如是。",
    "X69n1356_003:0437a19": "爭奈這僧。未辯吉凶。",
    "X69n1356_003:0437a20": "自昧靈光怕黑風。向佗直道轉盲聾。聲中露體希人",
    "X69n1356_003:0437a21": "會。藥山紫玉意和同。",
    "X69n1356_003:0437a22": "舉百丈惟政禪師。師因入京。路逢官人。命喫飯。忽見",
    "X69n1356_003:0437a23": "驢鳴。官人召云。頭陀。師舉頭。官人却指驢。師却指官",
    "X69n1356_003:0437a24": "人。法眼別云。但作驢鳴。",
    "X69n1356_003:0437b01": "拈云。為口□上身惹起埃塵。若不到裏。爭解驢鳴。且",
    "X69n1356_003:0437b02": "道。官人指。與百丈指。是同是別。不妨法眼全収。",
    "X69n1356_003:0437b03": "驢嘶馬喚不回頭。古佛光中未肯休。解道探機無別",
    "X69n1356_003:0437b04": "物。相逢聊示指端頭。",
    "X69n1356_003:0437b05": "舉朗州中邑洪恩禪師。仰山問。如何得見性。師云。譬",
    "X69n1356_003:0437b06": "如有屋。屋有六牕。外有一獼猴。東邊喚山山。山山應。",
    "X69n1356_003:0437b07": "如是六牕。俱喚俱應。仰山禮謝。起云。所蒙和尚譬喻。",
    "X69n1356_003:0437b08": "無不了知。更有一事。只如內獼猴。困睡時。外獼猴。欲",
    "X69n1356_003:0437b09": "與相見時如何。師下繩牀。執仰山手。作舞云。山山與",
    "X69n1356_003:0437b10": "汝相見了。譬如蟭螟。在蚊子眼睫上作窠。向十字街",
    "X69n1356_003:0437b11": "頭。叫喚云。土曠人希。相逢者少。",
    "X69n1356_003:0437b12": "拈云。兩箇髑髏。識破獼猴。喚山山應。作舞搖頭。土曠",
    "X69n1356_003:0437b13": "人希。雨泣風愁。為甚如此。併却咽喉。",
    "X69n1356_003:0437b14": "舉得分明和得親。通方豈欲自瞞人。只要真底無絲",
    "X69n1356_003:0437b15": "隔。狀若千燈一室明。",
    "X69n1356_003:0437b16": "舉百丈懷海禪師。上堂云。併却咽喉唇吻。速道將來。",
    "X69n1356_003:0437b17": "溈山云。某甲不道。請和尚道。師云。不辭與汝道。久後",
    "X69n1356_003:0437b18": "喪我兒孫。五峰云。和尚亦須併却。師云。無人處。斫額",
    "X69n1356_003:0437b19": "望汝。雲巖云。某甲有道處。和尚舉。師云。併咽喉唇吻。",
    "X69n1356_003:0437b20": "速道將來。雲巖云。和尚有也未。師云。喪我兒孫。",
    "X69n1356_003:0437b21": "拈云。懷海清淨。只不合許道將來。與佗兔角拄杖三",
    "X69n1356_003:0437b22": "十。不圖打艸。且欲蛇驚。五峰溈山。脚跟不點地。賴遇",
    "X69n1356_003:0437b23": "徹骨相救之人。雲巖脫空。用本道。有則喪我兒孫。",
    "X69n1356_003:0437b24": "語默難申意。菩提本自圓。若還更不會。",
    "X69n1356_003:0437c01": "舉馬大師翫月次。師云。正恁麼時如何。西堂藏云。正",
    "X69n1356_003:0437c02": "好供養。百丈云。正好修行。南泉拂袖便去。師云。經入",
    "X69n1356_003:0437c03": "藏禪歸海。唯有普願。獨超物外。",
    "X69n1356_003:0437c04": "拈云。馬大師無可做作。遇便臨時斟酌。西堂老也隨",
    "X69n1356_003:0437c05": "盤。百丈故意顢頇。唯有南泉大麤生。受人澆潑未曾",
    "X69n1356_003:0437c06": "乾。",
    "X69n1356_003:0437c07": "經入藏禪歸海。普願靈正常在。除非道滿月圓人。共",
    "X69n1356_003:0437c08": "話同知非向背。",
    "X69n1356_003:0437c09": "舉教云。佛說剎說眾生說。三世一時說。",
    "X69n1356_003:0437c10": "拈云。露柱聞者是佛說。燈籠和身轉。是剎說。三家村",
    "X69n1356_003:0437c11": "裏。老婆子呼猪。是眾生說。問如何是三世一時說。答",
    "X69n1356_003:0437c12": "春到時萬卉齊開。雲散時家家風月。若更不會。且歇。",
    "X69n1356_003:0437c13": "一音圓徧未甞停。苦樂同資不得名。敢借海潮千里",
    "X69n1356_003:0437c14": "韻。與君助發沒絃琴。",
    "X69n1356_003:0437c15": "舉百丈懷海禪師。師與溈山作務次。師問云。有火也",
    "X69n1356_003:0437c16": "無。溈山云有。師云。在什麼處。溈山把一枝柴。吹三兩",
    "X69n1356_003:0437c17": "氣。過與師。師云。如虫蝕木。師謂眾云。有一人。長不喫",
    "X69n1356_003:0437c18": "飯。不道飢。有一人。終日喫飯。不道飽。眾皆無對。",
    "X69n1356_003:0437c19": "拈云。百丈老漢。拗直作曲。十二時中。更不幹當別事。",
    "X69n1356_003:0437c20": "只怕兒孫。暗歸夜去。扶籬摸壁。賴得溈山。念念相應。",
    "X69n1356_003:0437c21": "所以百丈開口道。合口得。而況大眾。豈知有不喫飯",
    "X69n1356_003:0437c22": "者。常常飽。常喫飯者。度日飢。普菴則不然。將拄杖一",
    "X69n1356_003:0437c23": "時趂散。恐得一箇趂不動者。請做粥飯主人。也要知",
    "X69n1356_003:0437c24": "老僧拄杖頭。具一隻眼。",
    "X69n1356_003:0438a01": "百丈澄潭徹底。妙高峰湧洪波。溈山應不胡吹。飢飽",
    "X69n1356_003:0438a02": "莫令放過。",
    "X69n1356_003:0438a03": "舉教云。關閉一切諸惡趣門。而生五道。以現其身。",
    "X69n1356_003:0438a04": "拈云。且道。諸惡趣門。作麼生關閉。遂拈拄杖。卓一下",
    "X69n1356_003:0438a05": "云。無眼耳鼻舌身意。却放拄杖於原處云。且喜沒交",
    "X69n1356_003:0438a06": "涉。而生五道。以現其身。以手指畫云。這一道。亦不消",
    "X69n1356_003:0438a07": "得。更現什麼其身。",
    "X69n1356_003:0438a08": "一中解無量。無量中解一。三千大千眾。一箇也不識。",
    "X69n1356_003:0438a09": "啼笑成梵音。敲磕通消息。色空明暗中。摩訶般若力。",
    "X69n1356_003:0438a10": "舉百丈懷海禪師。馬祖上堂。大眾雲集。方升座良久。",
    "X69n1356_003:0438a11": "師乃捲却面前禮拜席。祖便下堂。師再參。馬祖見師",
    "X69n1356_003:0438a12": "來。取禪牀角頭拂子竪起。師云。即此用離此用。祖掛",
    "X69n1356_003:0438a13": "拂子於舊處。師良久。祖云。你已後開兩片皮。將何為",
    "X69n1356_003:0438a14": "人。師遂取拂子竪起。祖云。即此用離此用。師掛拂子",
    "X69n1356_003:0438a15": "於舊處。祖便喝。師直得三日耳聾。",
    "X69n1356_003:0438a16": "拈云。古人肯道。千里無來說法。升堂是何家具。百丈",
    "X69n1356_003:0438a17": "也是生鐵作肝心。馬大師又用渾金鑄額。大喝一聲",
    "X69n1356_003:0438a18": "三日聾。合口也道得得得。",
    "X69n1356_003:0438a19": "臨時舒卷事幽微。人天交集有誰知。用處無心非即",
    "X69n1356_003:0438a20": "離。一聲雷震動須彌。",
    "X69n1356_003:0438a21": "舉僧問馬祖。請和尚。離四句。絕百非。直指某甲西來",
    "X69n1356_003:0438a22": "意。祖云。我今日無心情。去問取智藏。其僧乃問。智藏",
    "X69n1356_003:0438a23": "云。汝何不問和尚。僧云。和尚令某甲。來問上座。藏以",
    "X69n1356_003:0438a24": "手摩頭云。今日頭痛。汝去問取海兄。其僧又去問海。",
    "X69n1356_003:0438b01": "海云。我到這裏。却不會。僧乃舉似馬祖。祖云。藏頭白",
    "X69n1356_003:0438b02": "海頭黑。",
    "X69n1356_003:0438b03": "拈云。大小馬大師。被這僧問。直得無言祗對。及乎問",
    "X69n1356_003:0438b04": "智藏。智藏不免以大慈悲。為這僧。摩頂授記。與佗同",
    "X69n1356_003:0438b05": "□智海。爭奈這僧。不肯承當。重申馬祖之前。不辨藏",
    "X69n1356_003:0438b06": "頭黑白。",
    "X69n1356_003:0438b07": "若不離四句。如何絕百非。直指西來意。西來意是。權",
    "X69n1356_003:0438b08": "教參智藏。黑白轉狐疑。妙得無非物。如如道不知。",
    "X69n1356_003:0438b09": "舉章敬惲禪師。有僧來。繞師三匝。振錫而立。師云。是",
    "X69n1356_003:0438b10": "是。其僧又到南泉。亦繞南泉三匝。振錫而立。南泉云。",
    "X69n1356_003:0438b11": "不是不是。此是風力所轉。始終成壞。僧云。章敬道是。",
    "X69n1356_003:0438b12": "和尚為什麼。道不是。南泉云。章敬則是。是汝不是。",
    "X69n1356_003:0438b13": "拈云。這僧用處無異。奈緣體理成虗。若不辨寶。爭識",
    "X69n1356_003:0438b14": "驪珠。章敬是即非是。南泉非即非。佛法真子。終始無",
    "X69n1356_003:0438b15": "疑。有人勘得這僧破。贈伊一顆摩尼珠。○収。",
    "X69n1356_003:0438b16": "通宗透說。魂飛識滅。呈見無體。如水中月。金毛師子。",
    "X69n1356_003:0438b17": "說無說說。若人不會。弄巧成拙。",
    "X69n1356_003:0438b18": "舉鵝湖大義禪師。唐憲宗皇帝。詔入麟德殿論義。有",
    "X69n1356_003:0438b19": "法師問。欲界無禪。禪居欲界。此土憑何而立禪。師云。",
    "X69n1356_003:0438b20": "法師只知欲界無禪。不知禪界無欲。法師云。如何是",
    "X69n1356_003:0438b21": "禪。師以手點空。法師無對。帝云。法師講無數經論。只",
    "X69n1356_003:0438b22": "這一點。尚不奈何。",
    "X69n1356_003:0438b23": "拈云。常無欲。以觀其妙。常有欲。以觀其徼。是知禪律",
    "X69n1356_003:0438b24": "相論。名異體同。妙有妙無。禪宗第一。執有執無。律跳",
    "X69n1356_003:0438c01": "不出。以手點空。眼聾耳塞。更問如何。良久云。且看客。",
    "X69n1356_003:0438c02": "古鏡當堂不動光。自是揩磨不得方。一點□明含法",
    "X69n1356_003:0438c03": "眾。森羅萬象不能藏。",
    "X69n1356_003:0438c04": "舉鹽官齊安禪師。喚侍者。將犀牛扇子來。侍者云。扇",
    "X69n1356_003:0438c05": "子破也。師云。扇子破。還我犀牛兒來。侍者無對。投子",
    "X69n1356_003:0438c06": "代云。不辭將出。恐頭角不全。資福代作圓相。中心書",
    "X69n1356_003:0438c07": "牛字。石霜云。若還和尚。即無也。保福云。和尚年尊。別",
    "X69n1356_003:0438c08": "請人好。",
    "X69n1356_003:0438c09": "拈云。侍者當時。只好向佗道。和尚於什麼處。失却牛。",
    "X69n1356_003:0438c10": "何必就我覓。雖然恁麼。賴得侍者未見其牛。且喜沒",
    "X69n1356_003:0438c11": "交涉。投子資福石霜保福。一狀領過。良久云。勘破了",
    "X69n1356_003:0438c12": "也。",
    "X69n1356_003:0438c13": "團團如月畫難成。頭角完全鼻沒繩。非是學人藏隱",
    "X69n1356_003:0438c14": "物。雖然識破未通真。",
    "X69n1356_003:0438c15": "舉教云。當知虗空。生汝心內。猶如片雲。點太清裏。",
    "X69n1356_003:0438c16": "拈云。以手一點云。這箇假名太清。雲在什麼處。○咄。",
    "X69n1356_003:0438c17": "本自一身光大。妄認虗空揑怪。智者無欠無餘。愚者",
    "X69n1356_003:0438c18": "輪劫還債。",
    "X69n1356_003:0438c19": "舉鵝湖大義禪師。麟德殿說法次。問諸碩德曰。行住",
    "X69n1356_003:0438c20": "坐臥。畢竟以何為道。對曰。知者是道。師曰。不可以智",
    "X69n1356_003:0438c21": "知。不可以識識。安得知者是道乎。有對曰。無分別是",
    "X69n1356_003:0438c22": "道。師曰。善能分別諸法相。於第一義而不動。安得無",
    "X69n1356_003:0438c23": "分別是道乎。有對曰。四禪八定是道。師云。佛身無為。",
    "X69n1356_003:0438c24": "不墮諸數。安在四禪八定是道也。眾皆杜口。",
    "X69n1356_003:0439a01": "拈云。鵝湖同誇大義。只管與人寐語。直得三更眼不",
    "X69n1356_003:0439a02": "開。天曉大明猶瞌睡。普菴一切不問。只請問長老。只",
    "X69n1356_003:0439a03": "今是第幾義。願為分明演說。我今要如是聞。",
    "X69n1356_003:0439a04": "麟德殿光充六合。君臣和會少知音。老婆饒舌重重",
    "X69n1356_003:0439a05": "舉。杜口難開意氣深。",
    "X69n1356_003:0439a06": "舉芙蓉山大毓禪師。一日因行食。與龐居士。居士接",
    "X69n1356_003:0439a07": "食次。師云。生心受施。淨名早訶。去此一機。居士還甘",
    "X69n1356_003:0439a08": "否。居士云。當時善現。豈不作家。師云。非關佗事。居士",
    "X69n1356_003:0439a09": "云。食到口邊。被佗奪却。師乃下食。居士云。不消一句。",
    "X69n1356_003:0439a10": "拈云。芙蓉老人。因行食次。壓良為賤。賴遇龐公清露",
    "X69n1356_003:0439a11": "白。若不是龐老子時。愛佗一粒米。壞却十年粮。",
    "X69n1356_003:0439a12": "淨名也好喫棒。愛弄心肝五臟。除非到裏脫頑機。不",
    "X69n1356_003:0439a13": "消一句超無量。",
    "X69n1356_003:0439a14": "舉鹽官齊安禪師。僧問。如何是本身盧舍那。師云。與",
    "X69n1356_003:0439a15": "我將那箇淨瓶來。僧即取淨瓶來。師云。却送本處安",
    "X69n1356_003:0439a16": "置。其僧送淨瓶本處。再徵前語。師云。古佛過去久矣。",
    "X69n1356_003:0439a17": "拈云。恁麼看鹽官答話全無頭尾。又傷著此僧來往。",
    "X69n1356_003:0439a18": "更不識好惡。且作麼生判斷。良久云。古佛現在久矣。",
    "X69n1356_003:0439a19": "[○@(替日+貝)]。",
    "X69n1356_003:0439a20": "本身盧舍意光周。碧雲間舉幾千秋。被人叩詰無私",
    "X69n1356_003:0439a21": "答。山自青青水自流。",
    "X69n1356_003:0439a22": "舉歸宗智常禪師。問新到僧。什麼處來僧云。鳳翔來。",
    "X69n1356_003:0439a23": "師云。還將得那箇來否。僧云。將得來。師云。在什麼處。",
    "X69n1356_003:0439a24": "僧以手從頂。擎捧呈之。師即舉手。作接勢。拋向背後。",
    "X69n1356_003:0439b01": "僧無語。師云。這野狐精。",
    "X69n1356_003:0439b02": "拈云。知識勘辨。不漏絲髮。盲輩胡參。如霜入焰。歸宗",
    "X69n1356_003:0439b03": "問新到僧。什麼處來。這僧答處不別。寐語將來。伎倆",
    "X69n1356_003:0439b04": "虗呈。野狐失跡。",
    "X69n1356_003:0439b05": "披雲帶雨鳳翔來。住色依聲眼不開。那箇不曾通線",
    "X69n1356_003:0439b06": "縫。徒奔南嶽往天台。",
    "X69n1356_003:0439b07": "舉南泉普願禪師。示眾云。道箇如如。早是變也。今時",
    "X69n1356_003:0439b08": "師僧。須向異類中行始得。歸宗云。雖行畜生行。不得",
    "X69n1356_003:0439b09": "畜生報。師云。孟八郎。又與麼去也。",
    "X69n1356_003:0439b10": "拈云。南泉道箇如如。早是披毛戴角了也。帶類歸宗",
    "X69n1356_003:0439b11": "也與麼去。今時師僧。且作麼生行。好向東家作驢。西",
    "X69n1356_003:0439b12": "家作馬得麼。",
    "X69n1356_003:0439b13": "化身千百億。不得箇相識。傷嗟今古人。誰是知恩力。",
    "X69n1356_003:0439b14": "舉鹽官齊安禪師。一日謂眾曰。虗空為鼓。須彌為槌。",
    "X69n1356_003:0439b15": "什麼打得。眾無對。有僧舉似南泉。泉云。王老師不打",
    "X69n1356_003:0439b16": "這破皷。法眼別云。王老師不打。",
    "X69n1356_003:0439b17": "拈云。莫道眾人不奈何。鹽官亦自下手不得。且道這",
    "X69n1356_003:0439b18": "鼓。用什麼皮鞔。闊多少。皷槌長多少。東村王老師。頗",
    "X69n1356_003:0439b19": "知消息。此人不肯打這破鼓。若檢點將來。王老師合",
    "X69n1356_003:0439b20": "喫拄杖。此鼓圓通普震。不斷金聲。本自圓成。何曾破",
    "X69n1356_003:0439b21": "缺。唯有禾山解打。德山善歌。道吾解舞。雖然如是。也",
    "X69n1356_003:0439b22": "須放過一著。",
    "X69n1356_003:0439b23": "一擊聞中宇宙寬。東西南北是誰鞔。須彌無縫槌相",
    "X69n1356_003:0439b24": "應。塵剎無空別骨圝。",
    "X69n1356_003:0439c01": "舉歸宗智常禪師。僧問。初心如何得箇入處。師敲鼎",
    "X69n1356_003:0439c02": "盖三下。問還聞否。僧云聞。師云。我何不聞。師又敲三",
    "X69n1356_003:0439c03": "下。問還聞否。僧云聞。師云。我何以聞。僧無語。師云。觀",
    "X69n1356_003:0439c04": "音妙智力。能救世間苦。",
    "X69n1356_003:0439c05": "拈云。歸宗巧盡拙出。若問初心。何須向末。頭上敲打。",
    "X69n1356_003:0439c06": "所以其僧將末聞。和尚無我。所以不聞。",
    "X69n1356_003:0439c07": "初心入處不為難。迷源逐境萬重山。觀音妙智慈悲",
    "X69n1356_003:0439c08": "力。連擊三聲體自閑。□去今何處去。悠悠空鎖白雲",
    "X69n1356_003:0439c09": "關。",
    "X69n1356_003:0439c10": "舉五臺山鄧隱峰禪師。一日石頭和尚。剗艸次。師在",
    "X69n1356_003:0439c11": "左邊。叉手而立。石頭飛剗子。向師面前。剗一株艸。師",
    "X69n1356_003:0439c12": "云。和尚只剗得這箇。不剗得那箇。石頭提起剗子。師",
    "X69n1356_003:0439c13": "接得剗子。乃作剗勢。石頭云。汝只剗得那箇。不剗得",
    "X69n1356_003:0439c14": "這箇。師無對。洞山代云。還有堆阜麼。",
    "X69n1356_003:0439c15": "拈云。鄧隱峰當時見箇什麼。這箇那箇。是什麼。提起",
    "X69n1356_003:0439c16": "與接得。是什麼。若是鄧隱峰。真實不虗之時。合當祗",
    "X69n1356_003:0439c17": "對得石頭和尚。洞山向平地上。起土堆。誰知幻化。琢",
    "X69n1356_003:0439c18": "磨初機。不是全通。皆成差別。",
    "X69n1356_003:0439c19": "仰之彌高。鑽之彌堅。瞻之在後。忽然在前。石頭重舉。",
    "X69n1356_003:0439c20": "隱峰無言。若更不會。三千大千。",
    "X69n1356_003:0439c21": "舉歸宗智常禪師。刺史李渤問曰。教中言。須彌納芥",
    "X69n1356_003:0439c22": "子。渤即不疑。芥子納須彌。莫不是妄談否。師曰。人傳",
    "X69n1356_003:0439c23": "使君。讀萬卷書籍。是否。李曰然。師曰。摩頂至踵。如椰",
    "X69n1356_003:0439c24": "子樹大。萬卷書。向何處著。李俛首而已。又問。大藏教。",
    "X69n1356_003:0440a01": "明得箇什麼邊事。師舉拳示之云。還會麼。李曰不會。",
    "X69n1356_003:0440a02": "師曰。遮措大。拳頭也不識。",
    "X69n1356_003:0440a03": "拈云。須彌納芥子。泥牛吞雪。芥子納須彌。作麼生說。",
    "X69n1356_003:0440a04": "只好向佗道。拈出芥子來。若也會得。全體受用。苟或",
    "X69n1356_003:0440a05": "未然。使君無別歎云。這漢一粒芥子。尚不奈何。更問",
    "X69n1356_003:0440a06": "什麼藏教邊事。直須到□不會。",
    "X69n1356_003:0440a07": "萬卷詩書難却易。片衣口飯易却難。說甚須彌和芥",
    "X69n1356_003:0440a08": "子。堂堂體露指風旛。",
    "X69n1356_003:0440a09": "舉南泉普願禪師。因東西兩堂。爭猫兒。師提起猫兒",
    "X69n1356_003:0440a10": "云。道得即救取猫兒。道不得。即斬却也。眾無對。師斬",
    "X69n1356_003:0440a11": "之。趙州自外歸。師舉前話。趙州乃脫艸鞋。戴頭上而",
    "X69n1356_003:0440a12": "出。師曰。汝若在。即救得猫兒。",
    "X69n1356_003:0440a13": "拈云。南泉作這一解。險入地獄。如箭射。莫道猫兒喫",
    "X69n1356_003:0440a14": "劍。東西兩堂。一時失却性命。猶尚不知。賴遇趙州。向",
    "X69n1356_003:0440a15": "頭上安頭。救活南泉好。",
    "X69n1356_003:0440a16": "臨事全提少作家。雲堂徒自臥烟霞。趙州一塞無餘",
    "X69n1356_003:0440a17": "欠。萬古彌堅應落花。",
    "X69n1356_003:0440a18": "舉鄧隱峰禪師。一日推車次。馬大師展脚。在路上坐。",
    "X69n1356_003:0440a19": "師云。請師収足。大師云。已展不収。師云。已進不退。乃",
    "X69n1356_003:0440a20": "推車。碾過。大師脚損。歸法堂。執斧子云。適來碾損老",
    "X69n1356_003:0440a21": "僧脚底出來。師便出。於大師前引頸。大師乃置斧。",
    "X69n1356_003:0440a22": "拈云。馬大師放。鄧隱峰収。推車碾足。父子風流。麤行",
    "X69n1356_003:0440a23": "禪和。著甚來由。",
    "X69n1356_003:0440a24": "無相光中罕遇人。恐參未徹滯疑情。橫推直截何干",
    "X69n1356_003:0440b01": "礙。碾出靈明耀日新。",
    "X69n1356_003:0440b02": "舉南泉普願禪師。陸亘大夫問曰。弟子家中。有一片",
    "X69n1356_003:0440b03": "石。或時坐。或時臥。如今擬鐫作佛。還得否。師云得。大",
    "X69n1356_003:0440b04": "夫云。莫不得否。師云。不得不得。雲巖云。坐即佛。不坐",
    "X69n1356_003:0440b05": "即非佛。洞山云。不坐即佛。坐即非佛。",
    "X69n1356_003:0440b06": "拈云。陸亘大夫。家中幸自無事。又且頓立一片石。坐",
    "X69n1356_003:0440b07": "臥又不得。作佛又不是。南泉連聲。下兩句不得。大夫",
    "X69n1356_003:0440b08": "轉轉眼盲耳塞。雲巖也是身閑心不閑。洞山正是心",
    "X69n1356_003:0440b09": "閑身不閑。要易會麼。○還汝佛。",
    "X69n1356_003:0440b10": "箇中須得意。□□又生疑。本不假脩造。識破現圓如。",
    "X69n1356_003:0440b11": "舉百靈和尚。一日龐居士。路次相逢。師云。昔日居士。",
    "X69n1356_003:0440b12": "南嶽得意句。還曾舉向人也未。居士云。曾舉來。師云。",
    "X69n1356_003:0440b13": "舉向什麼人。居士以手指云。龐公。師云。直是妙德空",
    "X69n1356_003:0440b14": "生。也歎居士不及。居士却問。師得力句是誰知。師便",
    "X69n1356_003:0440b15": "戴笠子而去。居士云。善為道途。師一去。更不回首。",
    "X69n1356_003:0440b16": "拈云。是人道。百靈贊歎龐公。唯我見龐居士。被這長",
    "X69n1356_003:0440b17": "老。一杓惡水。劈頭澆潑。不少。及乎居士相問。直得無",
    "X69n1356_003:0440b18": "言祗對。",
    "X69n1356_003:0440b19": "直入孤峰意甚深。相逢道伴少知音。無物堪比龐居",
    "X69n1356_003:0440b20": "士。分明解聽沒絃琴。",
    "X69n1356_003:0440b21": "舉南泉普願禪師。陸亘大夫。向師道。肇法師甚奇怪。",
    "X69n1356_003:0440b22": "道。萬物同根。是非一體。師指庭前牡丹花云。大夫。時",
    "X69n1356_003:0440b23": "人見此一株花。如夢相似。大夫罔措。",
    "X69n1356_003:0440b24": "拈云。陸亘大夫。學肇法師寐語。未了。南泉却到這裏。",
    "X69n1356_003:0440c01": "用計不成。普菴著語云。牡丹花。",
    "X69n1356_003:0440c02": "紅黃碧綠是誰成。會得無不合天真。祇這一株驚被",
    "X69n1356_003:0440c03": "夢。令知大地百花新。",
    "X69n1356_003:0440c04": "舉石林和尚。一日龐居士來。乃竪起拂子云。不落丹",
    "X69n1356_003:0440c05": "霞機。試道一句來。居士奪却拂子。却竪起拳。師云。正",
    "X69n1356_003:0440c06": "是丹霞機。居士云。與我不落看。師云。丹霞患啞。龐老",
    "X69n1356_003:0440c07": "患聾。居士云。恰是也恰是也。師無語。居士云。向伊道。",
    "X69n1356_003:0440c08": "偶爾恁麼。師亦無語。",
    "X69n1356_003:0440c09": "拈云。石林竪拂。龐公意氣。不落有無。誰非誰是。若不",
    "X69n1356_003:0440c10": "解心。開眼打睡。[○@嗄]。",
    "X69n1356_003:0440c11": "達人相見無交涉。不落丹霞正自瞞。賴得龐公無二",
    "X69n1356_003:0440c12": "解。迎來送去一般般。",
    "X69n1356_003:0440c13": "舉南泉普願禪師。示眾云。王老師要賣身。阿誰肯買。",
    "X69n1356_003:0440c14": "一僧出云。某甲買。師云。他不作貴價。不作賤價。汝作",
    "X69n1356_003:0440c15": "麼生買。僧無對。臥龍代云。屬某甲去也。禾山代云。是",
    "X69n1356_003:0440c16": "何道理。趙州代云。明年來與和尚。縫箇布袋子。",
    "X69n1356_003:0440c17": "拈云。南泉許多時。為身作主。豈知今日家寒。一場敗",
    "X69n1356_003:0440c18": "缺。猶幸其僧。商量不成。若也買得。教誰擔負。臥龍愛",
    "X69n1356_003:0440c19": "使饒。禾山依本分。趙州下手忒遲。普菴著語云。太尊",
    "X69n1356_003:0440c20": "貴。",
    "X69n1356_003:0440c21": "一箇閑身用不盡。肯承當者奉相呈。黃金萬兩非堪",
    "X69n1356_003:0440c22": "比。東西南北至分明。",
    "X69n1356_003:0440c23": "舉潭州秀谿和尚。一日谷山問。聲色純真。如何是道。",
    "X69n1356_003:0440c24": "師云。亂道作麼。谷山却從東邊。過西邊立。師云。若不",
    "X69n1356_003:0441a01": "恁麼。即禍生也。谷山却過東邊。師乃下禪牀。方行兩",
    "X69n1356_003:0441a02": "步。被谷山捉住云。聲色純真事。作麼生。師便掌谷山。",
    "X69n1356_003:0441a03": "谷山云。十年後。要箇人下茶。也無在。師云。要谷山老",
    "X69n1356_003:0441a04": "漢作麼。谷山呵呵大笑三聲。",
    "X69n1356_003:0441a05": "拈云。谷山要與秀谿。同販海船。又恐秀谿無本。秀谿",
    "X69n1356_003:0441a06": "擬留谷山一宿。又怕谷山無可盖覆。不免合窮。直至",
    "X69n1356_003:0441a07": "如是。所以谷山大笑三聲。普菴道。谷山不是好人。此",
    "X69n1356_003:0441a08": "人笑裏有刀。諸人且照顧左右始得。",
    "X69n1356_003:0441a09": "萬仞峰撐沒底船。憑知有點海中燈。六月臥氷鋪瑞",
    "X69n1356_003:0441a10": "雪。大笑三聲作麼生。",
    "X69n1356_003:0441a11": "舉南泉普願禪師。與麻谷歸宗。同去參禮南陽國師。",
    "X69n1356_003:0441a12": "師先於路上。畫一圓相云。道得即去。歸宗便於圓相",
    "X69n1356_003:0441a13": "中坐。麻谷作女人拜。師云。恁麼即不去也。歸宗云。是",
    "X69n1356_003:0441a14": "什麼心行。師相喚回。更不去禮國師。",
    "X69n1356_003:0441a15": "拈云。這四大沒量己德底漢。憨不成。癡不是。做盡鬼",
    "X69n1356_003:0441a16": "怪。究竟一切。出這國師圈子不得。不如相喚。休去歇",
    "X69n1356_003:0441a17": "去好。",
    "X69n1356_003:0441a18": "日月燈光逈不俱。何須伴侶學真如。國師道在無相",
    "X69n1356_003:0441a19": "見。知音何處不文殊。",
    "X69n1356_003:0441a20": "舉溈山祐禪師。普請摘茶次。謂仰山曰。終日摘茶。只",
    "X69n1356_003:0441a21": "聞子聲。不見子形。何不現形相見。仰山撼茶樹。師云。",
    "X69n1356_003:0441a22": "子只得用。不得體。仰山云。未審和尚如何。師良久。仰",
    "X69n1356_003:0441a23": "山云。和尚即得體。不得用。師云。放子三十棒。玄覺云。",
    "X69n1356_003:0441a24": "且道。過在什麼處。",
    "X69n1356_003:0441b01": "拈云。與子千金。不如教子一藝。是知欲行天下路。無",
    "X69n1356_003:0441b02": "過一藝精。溈山父子。體用雙影。悲智同運。此時摘茶",
    "X69n1356_003:0441b03": "園裏。大有人喪身失命。玄覺也不免隨佗。艸裏走不",
    "X69n1356_003:0441b04": "住。",
    "X69n1356_003:0441b05": "鼻孔遼天老古錐。入泥入水驚貧兒。死中得活機鋒",
    "X69n1356_003:0441b06": "疾。不斷玄風徹紫微。",
    "X69n1356_003:0441b07": "舉鄧隱峰禪師。到南泉。泉指淨瓶云。銅瓶是境。瓶中",
    "X69n1356_003:0441b08": "有水。不得動著境。與老僧。將水來。師拈瓶。向南泉面",
    "X69n1356_003:0441b09": "前瀉。泉便休。",
    "X69n1356_003:0441b10": "拈云。南泉一時。共鄧隱峰。說十二部。大藏經教了。然",
    "X69n1356_003:0441b11": "不談一字。鄧隱峰聞五千四十八卷。寂淨無言。且道",
    "X69n1356_003:0441b12": "鄧隱峰。有無過犯。若道有過。南泉作麼生休得。若也",
    "X69n1356_003:0441b13": "無犯。爭奈觸著淨瓶了。試下口斷看。",
    "X69n1356_003:0441b14": "師子全威境白聞。誰人敢扣鬼門關。除非體用知無",
    "X69n1356_003:0441b15": "我。瓶傾不出悟無難。",
    "X69n1356_003:0441b16": "舉大慈和尚。示眾云。說得一丈。不如行取一尺。說得",
    "X69n1356_003:0441b17": "一尺。不如行取一寸。洞山云。我不恁麼道。僧云。作麼",
    "X69n1356_003:0441b18": "生道。山云。說取行不得底。行取說不得底。雲居云。行",
    "X69n1356_003:0441b19": "時無說路。說時無行路。不說不行時。合行什麼路。樂",
    "X69n1356_003:0441b20": "普云。行說俱到。即本事無。行說俱不到。即本事在。",
    "X69n1356_003:0441b21": "拈云。大慈過去生中。只是一箇繩墨都料。為什麼如",
    "X69n1356_003:0441b22": "是。觀其所作。習氣猶在。只好教伊。離却言說丈尺寸。",
    "X69n1356_003:0441b23": "道將一句來。若也不道。與佗三拄杖。不得放過。洞山",
    "X69n1356_003:0441b24": "及乎到這裏。亦向百艸頭上乞命。雲居已到。爭奈往",
    "X69n1356_003:0441c01": "復辛勤。樂普天明。猶寐語不住在。",
    "X69n1356_003:0441c02": "無量光圓不動尊。亘今亘古語奚論。普雲彌布香芬",
    "X69n1356_003:0441c03": "馥。周行無住海幢門。",
    "X69n1356_003:0441c04": "舉長沙岑和尚。僧問。南泉遷化。向什麼處去。師云。東",
    "X69n1356_003:0441c05": "家作驢。西家作馬。僧云。此意如何。師云。要騎即騎。要",
    "X69n1356_003:0441c06": "下便下。",
    "X69n1356_003:0441c07": "拈云。大小長沙和尚。及乎到這裏。被僧一問。直得七",
    "X69n1356_003:0441c08": "縱八橫。依驢附馬。何況未超數量。學住有無。且道這",
    "X69n1356_003:0441c09": "僧。於長沙言下。死活如何。○看。智者聊聞猛提取。莫",
    "X69n1356_003:0441c10": "待須臾失却頭。",
    "X69n1356_003:0441c11": "百億化身唯佛知。含生經劫轉沉迷。空花水月分三",
    "X69n1356_003:0441c12": "界。一念歸元也太奇。",
    "X69n1356_003:0441c13": "舉溈山祐禪師。示眾云。老僧百年後。向山下。作一頭",
    "X69n1356_003:0441c14": "水牯牛去。左脇書五字云。溈山僧某甲。此時喚溈山",
    "X69n1356_003:0441c15": "僧。又是水牯牛。喚作水牯牛。又是溈山僧。喚作什麼",
    "X69n1356_003:0441c16": "即得。雲居代云。師無異號。資福代作圓相托起。",
    "X69n1356_003:0441c17": "拈云。溈山雖得畜生身。不得畜生報。所以向此說彼。",
    "X69n1356_003:0441c18": "向彼說此。彼此一般。了無交涉。只好向溈山鼻孔裏",
    "X69n1356_003:0441c19": "一穿。教佗道一字也不得。雲居恁麼判斷。未免脚跟",
    "X69n1356_003:0441c20": "不點地在。資福患風不住。賴得不狂言。又較[此/且]子。",
    "X69n1356_003:0441c21": "頭角完全不住行。溈山獨步驚聾盲。牧童未辯牛消",
    "X69n1356_003:0441c22": "息。至今落壍墮深坑。",
    "X69n1356_003:0441c23": "舉雲際師祖禪師。問南泉云。摩尼珠人不識。如來藏",
    "X69n1356_003:0441c24": "裡親收得。如何是藏。泉云。與汝往來者是藏。師云。不",
    "X69n1356_003:0442a01": "往來者如何。師云。亦是藏。又問如何是珠。泉召云。師",
    "X69n1356_003:0442a02": "祖。師應諾。泉云。去汝不會我語。",
    "X69n1356_003:0442a03": "拈云。師祖發問。義徧乾坤。道得相似。入處無門。南泉",
    "X69n1356_003:0442a04": "徹底大慈悲。賓主和光表裏存。聲喚聲應。黑漆昆侖。",
    "X69n1356_003:0442a05": "咦。閻羅子可畏。",
    "X69n1356_003:0442a06": "聞道摩尼無價珍。得來轉轉似孤貧。師祖未諳申一",
    "X69n1356_003:0442a07": "問。南泉應不亂傳人。",
    "X69n1356_003:0442a08": "舉長沙岑和尚。示偈云。百尺竿頭坐底人。雖然得入",
    "X69n1356_003:0442a09": "未為真。百尺竿頭須進步。十方法界現全身。僧問。祇",
    "X69n1356_003:0442a10": "如百尺竿頭。如何進步。師云。朗州山澧州水。僧云。請",
    "X69n1356_003:0442a11": "師道。師云。四海五湖皇化裏。",
    "X69n1356_003:0442a12": "拈云。是人不奈何這長沙四句。只有者僧。敢近前打",
    "X69n1356_003:0442a13": "失落。猶少末後句在。",
    "X69n1356_003:0442a14": "拏雲□浪透山川。獨掉孤峰般若船。度盡四生超彼",
    "X69n1356_003:0442a15": "岸。九年面壁少林傳。",
    "X69n1356_003:0442a16": "舉趙州諗禪師。問南泉。知有底人。向什麼處休歇。南",
    "X69n1356_003:0442a17": "泉云。山下作牛去。師云。謝師指示。南泉云。昨夜三更",
    "X69n1356_003:0442a18": "月到牕。",
    "X69n1356_003:0442a19": "拈云。趙州放。南泉収。若也未明端的。不消別處尋牛。",
    "X69n1356_003:0442a20": "猶如血脉洪灌。穿過髑髏。不會者。銅墻鐵壁。達能者。",
    "X69n1356_003:0442a21": "皎月澄秋。",
    "X69n1356_003:0442a22": "知有之人不出頭。涅槃光裏度春秋。一條水牯金穿",
    "X69n1356_003:0442a23": "鼻。萬劫逍遙得自由。",
    "X69n1356_003:0442a24": "舉子湖巖蹤禪師。於中夜叫有賊。眾皆驚走。師到僧",
    "X69n1356_003:0442b01": "堂後架。把住一僧。叫云。維那捉得也。捉得也。僧云。不",
    "X69n1356_003:0442b02": "是某甲。師云。是即是。只是汝不肯承當。",
    "X69n1356_003:0442b03": "拈云。子湖於中夜。見日輪當午。所心急悲流。未免驚",
    "X69n1356_003:0442b04": "動髑髏。捉空成賊。非但臨濟白拈。南泉到這裏。一場",
    "X69n1356_003:0442b05": "敗缺。我道這僧。多時失却性命。如今安肯承當。",
    "X69n1356_003:0442b06": "風舞巖松人不會。謾施巧便轉惛惶。徹夜為伊堅不",
    "X69n1356_003:0442b07": "信。未知何劫肯承當。□蒼天蒼天。",
    "X69n1356_003:0442b08": "舉趙州諗禪師。問一座主。講什麼經。主云涅槃經。師",
    "X69n1356_003:0442b09": "云。問一段義。得否。云得。師以脚踢空。吹一吹云。是什",
    "X69n1356_003:0442b10": "麼義。主云。經中無此義。師云。五百力士揭石義。便道",
    "X69n1356_003:0442b11": "無。",
    "X69n1356_003:0442b12": "拈云。趙州深知座主瞌睡。又更與佗寐語一尚。且道",
    "X69n1356_003:0442b13": "趙州以脚踢空吹一吹。是什麼義。若更不會。畢竟瞞",
    "X69n1356_003:0442b14": "殺人。",
    "X69n1356_003:0442b15": "踢一踢時吹一吹。金毛師子現全威。趙州用處形言",
    "X69n1356_003:0442b16": "絕。爭奈迷頭不肯歸。",
    "X69n1356_003:0442b17": "舉甘贄行者。於南泉設粥云。請和尚念誦。泉云。甘贄",
    "X69n1356_003:0442b18": "行者。設粥。請大眾。為狸奴白牯。念摩訶般若波羅蜜。",
    "X69n1356_003:0442b19": "贄乃禮拜。便出去。南泉却到厨內。打破鍋子。",
    "X69n1356_003:0442b20": "拈云。甘贄不了死屍。充塞南泉鼻孔。帶累阿師。打破",
    "X69n1356_003:0442b21": "頑家具。露出一道金光。證明設粥。這一隊孤魂。猶尚",
    "X69n1356_003:0442b22": "不知時節。吽吽。只管喫。有什麼了期。",
    "X69n1356_003:0442b23": "門外君子至。一切人不會。打這閑家具。甘贄與南泉。",
    "X69n1356_003:0442b24": "大地扶不起。為甚扶不起。果報還如是。[○@難]。",
    "X69n1356_003:0442c01": "舉大隋法真禪師。僧問。劫火洞然。大千俱壞。未審此",
    "X69n1356_003:0442c02": "箇還壞也無。師云壞。僧云。恁麼即隨佗去也。師云。隨",
    "X69n1356_003:0442c03": "佗去。",
    "X69n1356_003:0442c04": "拈云。大隋法真。與這僧。入泥入水。只是這僧。扶籬摸",
    "X69n1356_003:0442c05": "壁。似隔千山。若是大隋。小膓狹肚。這僧難救。幸而太",
    "X69n1356_003:0442c06": "隋寬繫繩頭。幾乎走殺這野狐精。若普菴。當時纔見",
    "X69n1356_003:0442c07": "這僧擬開口。便拄却舌頭。忽然省。解免興文彩。",
    "X69n1356_003:0442c08": "東西南北。通徹交過。悟者清凉。迷者大禍。隨流入流。",
    "X69n1356_003:0442c09": "法真不墮。若未全提。誰敢擔荷。",
    "X69n1356_003:0442c10": "舉趙州諗禪師。僧問。萬法歸一。一歸何處。師云。老僧",
    "X69n1356_003:0442c11": "在青州。作一領布衫。重七斤。",
    "X69n1356_003:0442c12": "拈云。這僧開典庫三十年。尚不識一文錢。趙州八十",
    "X69n1356_003:0442c13": "年行脚。且不知有言語。要會機鋒親的處。直須穿領",
    "X69n1356_003:0442c14": "趙州衫。",
    "X69n1356_003:0442c15": "循水尋流不見源。逢人相問豈堪言。知君背覺勞生",
    "X69n1356_003:0442c16": "解。謾語皆真意普賢。",
    "X69n1356_003:0442c17": "舉雲巖掃地次。溈山云。大區區生。師云。須知有不區",
    "X69n1356_003:0442c18": "區者。溈山云。恁麼即有第二月也師竪起掃帚云。這",
    "X69n1356_003:0442c19": "箇是幾月。溈山低頭而去。玄沙聞云。正是第二月。",
    "X69n1356_003:0442c20": "拈云。雲巖竪起掃帚之處。溈山滿口道不出。玄沙猶",
    "X69n1356_003:0442c21": "尚不放行。檢點將來。溈山幸然無事。惹起塵埃。末後",
    "X69n1356_003:0442c22": "喫佗一觜。永劫出頭不得。",
    "X69n1356_003:0442c23": "等閑平地掃塵埃。須還知有肯相陪。悲風皓月猿啼",
    "X69n1356_003:0442c24": "急。窮子離家甚日回。",
    "X69n1356_003:0443a01": "舉關南道吾和尚。有時執木劍。橫在肩上作舞。僧問。",
    "X69n1356_003:0443a02": "手中劍。什麼處得來。師擲劍於地。僧却置師手中。師",
    "X69n1356_003:0443a03": "云。什麼處得來。僧無對。師曰。容汝三日內。下取一語。",
    "X69n1356_003:0443a04": "僧亦無對。師自代。拈劍肩上。作舞云。恁麼始得。",
    "X69n1356_003:0443a05": "拈云。道吾獨泛孤舟。垂絲千尺。徧遊江海。罕邊吞鈎。",
    "X69n1356_003:0443a06": "忽然綸驚。將謂洪鯨擺撥。及乎下手提取。却是箇弄",
    "X69n1356_003:0443a07": "水蝦公。虗勞神用。",
    "X69n1356_003:0443a08": "關南老婆橫木劍。不露鋒鋩大靈驗。擲下威光絕見",
    "X69n1356_003:0443a09": "聞。豐城獨卓無餘欠。○[○@咦]。",
    "X69n1356_003:0443a10": "舉陸亘大夫。問南泉云。古人瓶中養一鵝。鵝漸長大。",
    "X69n1356_003:0443a11": "出瓶不得。如今不得毀瓶。不得損鵝。作麼生得。南泉",
    "X69n1356_003:0443a12": "召云。大夫。陸應諾。泉云出也。",
    "X69n1356_003:0443a13": "拈云。究竟出不得。陸亘大夫。一生只究古人。出瓶不",
    "X69n1356_003:0443a14": "得之句。南泉善得不壞瓶鵝之體。所以一聲直拔。迷",
    "X69n1356_003:0443a15": "悟等平。透古穿今。為真宗匠。試問參方。出也未。急速",
    "X69n1356_003:0443a16": "相應始得。",
    "X69n1356_003:0443a17": "標宗立法大瞞人。意氣彌陀局局親。黑白不分難下",
    "X69n1356_003:0443a18": "手。放過一著大驚神。",
    "X69n1356_003:0443a19": "舉臨濟義玄禪師。黃檗一日。普請鋤園。黃檗後至。師",
    "X69n1356_003:0443a20": "問訊。按钁而立。黃檗曰。莫是困也。師云。纔钁地。何言",
    "X69n1356_003:0443a21": "困。黃檗舉拄杖便打。師接杖。推倒黃檗。黃檗呼維那",
    "X69n1356_003:0443a22": "維那。扶起我來。維那扶起曰。和尚爭容得這風顛漢。",
    "X69n1356_003:0443a23": "黃檗却打維那。師自钁地云。諸方即火葬。我這裡活",
    "X69n1356_003:0443a24": "埋。",
    "X69n1356_003:0443b01": "拈云。作家相見。如覿面之讐人。達士陳機。的箭鋒之",
    "X69n1356_003:0443b02": "相拄。徧歷十方。且無影像。一目法界。不落有無。豈似",
    "X69n1356_003:0443b03": "逐臊獵犬。趂塊狂盧。尋言著句。背覺勞生。虗名禪子。",
    "X69n1356_003:0443b04": "無益自佗。且如臨濟玄師。遇黃檗普請。現微標旨。智",
    "X69n1356_003:0443b05": "用無師。自然廓落。明妙希夷。維那向夢裏喫棒。臨濟",
    "X69n1356_003:0443b06": "於智海埋人。普菴要打黃檗。壓良為賤相輕。如今欲",
    "X69n1356_003:0443b07": "覺斯人。直須先露眼睛。",
    "X69n1356_003:0443b08": "心藏智寶少知音。全機付與水龍吟。忽然撞著無相",
    "X69n1356_003:0443b09": "似。誰解光和活死人。",
    "X69n1356_003:0443b10": "舉三聖慧然禪師。師到德山。才展坐具。德山云。莫展",
    "X69n1356_003:0443b11": "炊巾。這裏無餿飯。師云。縱有也無著處。德山以拄杖",
    "X69n1356_003:0443b12": "打師。師接住。却推德山。向禪牀上。德山大笑。師哭蒼",
    "X69n1356_003:0443b13": "天而去。",
    "X69n1356_003:0443b14": "拈云。大小德山。究竟不奈得一箇三聖何。三聖又推",
    "X69n1356_003:0443b15": "倒這德山。永起不得。普菴著語云。蒼天蒼天。且你諸",
    "X69n1356_003:0443b16": "人。且作麼生商量。噓。放過一著。",
    "X69n1356_003:0443b17": "三聖戴角虎。德山獨眼龍。未展機先合。非言意已通。",
    "X69n1356_003:0443b18": "風雲融萬象。咲哭是誰同。死中若不活。爭免被佗籠。",
    "X69n1356_003:0443b19": "舉興化存獎禪師。謂克賓維那曰。汝不久。為唱導之",
    "X69n1356_003:0443b20": "師。克賓曰。我不入汝保社。師曰。會了不入。不會不入。",
    "X69n1356_003:0443b21": "曰沒交涉。師乃打之。白眾曰。克賓維那。法戰不勝。令",
    "X69n1356_003:0443b22": "捨衣鉢錢五貫文。設纂飯。而趂出院。",
    "X69n1356_003:0443b23": "拈云。平地起土堆。且放興化過。為甚克賓維那。向大",
    "X69n1356_003:0443b24": "雪山中。遭燄毒如是。若斷這一段公案不破。未是宗",
    "X69n1356_003:0443c01": "師。忽然東嶺露柱云。我却解斷。克賓難扶。趂出院者。",
    "X69n1356_003:0443c02": "過犯彌天。生心受飯者。生陷地獄。",
    "X69n1356_003:0443c03": "察明表重驗虗無。不久堪為唱導師。不覺驚動生滅",
    "X69n1356_003:0443c04": "相。臨時撮略顯精粗。",
    "X69n1356_003:0443c05": "舉杉洋菴主。有僧到參。師問阿誰。曰杉洋菴主。師曰",
    "X69n1356_003:0443c06": "是我。僧便喝。師作噓聲。僧曰。猶要棒在。師便打。僧問。",
    "X69n1356_003:0443c07": "菴主得什麼道理。後住此山。師曰。也欲通箇來由。又",
    "X69n1356_003:0443c08": "恐遭人點檢。僧曰。又爭免得。師乃喝之。僧曰。恰是。師",
    "X69n1356_003:0443c09": "乃打之。其僧大笑而出。師曰。大敗大敗。",
    "X69n1356_003:0443c10": "拈云。通方勘辨。未舉先知。沒巴鼻人。徒勞往返。我道。",
    "X69n1356_003:0443c11": "菴主與老僧。共得一隻眼。覰全不見。共成一箇鼻孔。",
    "X69n1356_003:0443c12": "更不知香。未免大笑大敗。具眼者。還悉得麼。良久云",
    "X69n1356_003:0443c13": "劄。",
    "X69n1356_003:0443c14": "雲無蹤兮雨無跡。事理綿綿有何極。賣金須是買金",
    "X69n1356_003:0443c15": "人。這裏若真不相識。",
    "X69n1356_003:0443c16": "舉清峰楚禪師。訪白水。白水問。樂普有生機一路。是",
    "X69n1356_003:0443c17": "否。師云是。白水云。止却生路。向熟路上來。師云。生路",
    "X69n1356_003:0443c18": "上。死人無數。熟路上。不著活漢。白水云。此是樂普的。",
    "X69n1356_003:0443c19": "你的作麼生。師云。豈但樂普。夾山亦不奈何。白水云。",
    "X69n1356_003:0443c20": "夾山為甚不奈何。師曰。不見道。生機一路。",
    "X69n1356_003:0443c21": "拈云。清峰幸自尊特。翠翠蒼蒼。不合撥動。一星子火。",
    "X69n1356_003:0443c22": "燒得赤[利禾+(一/(暴(日/共)+(羌儿)))]剌噠。直至如今。也無住著。",
    "X69n1356_003:0443c23": "見道不生機。生機不見道。青峰年年青。白水常浩浩。",
    "X69n1356_003:0443c24": "生熟路不通。迷悟俱不到。青白未萌前。樂普大深奧。",
    "X69n1356_003:0444a01": "咄。",
    "X69n1356_003:0444a02": "舉興化獎禪師。莊宗皇帝。一日謂師曰。朕収大梁。得",
    "X69n1356_003:0444a03": "一顆無價明珠。未有人酧價。師曰。請陛下珠看。帝以",
    "X69n1356_003:0444a04": "手舒開幞頭帶脚。師曰。君王之寶。誰敢酧價。",
    "X69n1356_003:0444a05": "拈曰。仁君達本。呈見無門。了利宗師。希逢作者。及其",
    "X69n1356_003:0444a06": "利者裏。相逢不拈出。舉意便知有。莊宗皇帝。放一線",
    "X69n1356_003:0444a07": "道。興化掣電郎當。氣急殺人。展開誰解。子細點檢將",
    "X69n1356_003:0444a08": "來。興化澆潑過當。要須皂白分明。直應如是。[○@、]。",
    "X69n1356_003:0444a09": "覿面相呈也大奇。更無分別與遲疑。自從収得非離",
    "X69n1356_003:0444a10": "合。豈可虗明放過伊。精金百鍊方為貴。脫體靈明絕",
    "X69n1356_003:0444a11": "見知。",
    "X69n1356_003:0444a12": "舉石頭希遷禪師。問新到僧。什麼處來。僧云。江西來。",
    "X69n1356_003:0444a13": "師云。見馬大師否。僧云見。師乃指一橛柴曰。馬大師",
    "X69n1356_003:0444a14": "何似這箇。僧無對。却回舉似馬大師。馬曰。汝見橛柴",
    "X69n1356_003:0444a15": "大小。僧云。勿量大。馬曰。汝甚有力。僧曰何也。馬曰。汝",
    "X69n1356_003:0444a16": "從南嶽負一橛柴來。豈不是有力。",
    "X69n1356_003:0444a17": "拈曰。其僧好喫石頭棒。為什麼如此。來處不分明。所",
    "X69n1356_003:0444a18": "以見馬大師。與柴成相。賴得馬大師以慈悲。放一道",
    "X69n1356_003:0444a19": "光。灌髑髏口。髑髏亦放一道神光。射馬大師身。嚇得",
    "X69n1356_003:0444a20": "普菴。不敢出。石頭塔地不起。只倩竹葉。相敲作彈指。",
    "X69n1356_003:0444a21": "歎曰。傷嗟今古人。幾箇知恩力。",
    "X69n1356_003:0444a22": "妙指閑柴意馬師。失之千里費工夫。佛法不是這道",
    "X69n1356_003:0444a23": "理。拙用金毛作野狐。",
    "X69n1356_003:0444a24": "舉丹霞天然禪師。見忠國師。便展坐具。國師云。不用",
    "X69n1356_003:0444b01": "不用。師退步。國師云。如是如是。師却進前。國師云。不",
    "X69n1356_003:0444b02": "是不是。師繞國師一匝。便出。國師云。去聖時遙。三十",
    "X69n1356_003:0444b03": "年後。不見此漢。也還難得。",
    "X69n1356_003:0444b04": "拈云。丹霞琢國師磨。二龍閑戲。湧起洪波。若無主海",
    "X69n1356_003:0444b05": "大神。別人應不奈何。",
    "X69n1356_003:0444b06": "口說難窮意普通。世間希有義和同。三春萬卉皆含",
    "X69n1356_003:0444b07": "笑。裝點繁花只一風。",
    "X69n1356_003:0444b08": "舉藥山惟儼禪師。僧問。學人擬歸鄉時如何。師曰。汝",
    "X69n1356_003:0444b09": "父母。徧身紅爛。臥在荊棘林中。汝歸何所。僧曰。恁麼",
    "X69n1356_003:0444b10": "即不歸去也。師曰。汝却須歸去。汝若歸鄉。我示汝箇",
    "X69n1356_003:0444b11": "休粮方。僧云。便請。師曰。二時上堂。不須咬著一粒米。",
    "X69n1356_003:0444b12": "拈云。者僧已是扶籬摸壁。又被藥山推放深坑。這僧",
    "X69n1356_003:0444b13": "[打丁+臾]定不放。未免一時拖泥帶水。末後休粮。弄巧成拙。",
    "X69n1356_003:0444b14": "普菴竪起布毛云。吽吽。",
    "X69n1356_003:0444b15": "提輪放線知深淺。把火燒山預辨宜。莫道逢場閑作",
    "X69n1356_003:0444b16": "戱。直須對病設良醫。",
    "X69n1356_003:0444b17": "舉華亭舡子和尚。善會和尚參禮次。師問曰。座主住",
    "X69n1356_003:0444b18": "甚寺。會曰。寺即不住。師曰。不似又不似箇什麼。會曰。",
    "X69n1356_003:0444b19": "目前無相似。何處學得來。會曰。非耳目之所到師笑",
    "X69n1356_003:0444b20": "曰。一句合頭語。萬劫繫驢橛。垂絲千尺。意在深潭。離",
    "X69n1356_003:0444b21": "鈎三寸。速道速道。會擬開口。師便以篙。撞在水中。",
    "X69n1356_003:0444b22": "拈云。風行雨至。師子相投。不犯烟塵。自然契合。若無",
    "X69n1356_003:0444b23": "船子應渡。善會不過。不得善會。也成辜負華亭。",
    "X69n1356_003:0444b24": "孤舟不繫弄華亭。無限風光意氣清。善會不干於耳",
    "X69n1356_003:0444c01": "目。豈容聲色付元靈。",
    "X69n1356_003:0444c02": "舉藥山儼禪師。夜參不點燈。師垂語曰。我有一句子。",
    "X69n1356_003:0444c03": "待特牛生兒。却向汝道。時有僧曰。特牛生兒也。何以",
    "X69n1356_003:0444c04": "不道。師曰。侍者把燈來。其僧抽身入眾。雲巖後舉似",
    "X69n1356_003:0444c05": "洞山。洞山云。其僧却會。只是不肯禮拜。",
    "X69n1356_003:0444c06": "拈云。行住及坐臥。日月與燈光。世間出世間。悟者不",
    "X69n1356_003:0444c07": "相干。普菴則不然。我有一句子。直得石女生子。却向",
    "X69n1356_003:0444c08": "汝道。教這僧與大地人。開口道不得。可惜藥山。放過",
    "X69n1356_003:0444c09": "此僧。雲巖長吐氣。洞山出白嵐。語言應三昧。希友同",
    "X69n1356_003:0444c10": "參。諸方且道參誰。○。剎土微塵。總出不得。",
    "X69n1356_003:0444c11": "沒眼休談見藥山。免將明暗警盲參。特牛生子猶為",
    "X69n1356_003:0444c12": "易。石女生兒豈似凡。孤明獨朗光無二。只恐癡猿攪",
    "X69n1356_003:0444c13": "碧潭。",
    "X69n1356_003:0444c14": "舉高沙彌住菴後。雨裏來看藥山。藥山云。你來也。師",
    "X69n1356_003:0444c15": "云是。山云。可殺濕。師曰。不打這鼓笛。雲巖云。皮也無。",
    "X69n1356_003:0444c16": "打甚麼鼓。道吾云。鼓也無。打什麼皮。山云。今日大好",
    "X69n1356_003:0444c17": "曲調。",
    "X69n1356_003:0444c18": "拈云。小谿還海。海納而豈有二源。悟子親師。師許而",
    "X69n1356_003:0444c19": "意無別理。若到裏許。直是盡十方諸佛。那更放出。歷",
    "X69n1356_003:0444c20": "代祖師。爛嚼父母六親。到處豈存含識。所以古人道。",
    "X69n1356_003:0444c21": "不壞假名。而談實相。玄沙云。用處不換機。心外無別",
    "X69n1356_003:0444c22": "法。然雖如是。不妨打鼓弄琵琶。還佗一會家。諸人且",
    "X69n1356_003:0444c23": "道。藥山高沙彌。雲巖道吾。只今在什麼處。舉揚般若。",
    "X69n1356_003:0444c24": "信地無閑處。知心用不非。微塵佛國土。妙在一毫釐。",
    "X69n1356_003:0445a01": "應當如是見。所說但隨宜。古錐無做作。謾把布毛吹。",
    "X69n1356_003:0445a02": "舉石室善導和尚。一夕與仰山翫月。仰山問云。這月",
    "X69n1356_003:0445a03": "尖時。圓相什麼處去。圓時。尖相向什麼處去。師曰。尖",
    "X69n1356_003:0445a04": "時圓相隱。圓時尖相在。雲巖云。尖時圓相在。圓時無",
    "X69n1356_003:0445a05": "尖相。道吾云。尖時亦不尖。圓相亦不圓。",
    "X69n1356_003:0445a06": "拈云。石室一夜。與仰山寐語。驚動雲巖道吾。無故於",
    "X69n1356_003:0445a07": "天曉做賊。不肯認贓。若還不是。普菴這裏。實難勘破。",
    "X69n1356_003:0445a08": "普菴好好向三十夜。共釋迦老子。與三世諸佛。翫月",
    "X69n1356_003:0445a09": "之次。敢問。山河大地。色空明暗。這月即今。在什麼處。",
    "X69n1356_003:0445a10": "還有人。敢出頭來。祗對得老僧。一言半句。便教佗遍",
    "X69n1356_003:0445a11": "身紅爛。墮坑落塹。不留毫髮許。",
    "X69n1356_003:0445a12": "青天白日常相應。眼明方曉獮猴鏡。自從曠劫不揩",
    "X69n1356_003:0445a13": "磨。知音謾舉無生令。",
    "X69n1356_003:0445a14": "舉德山宣鑑禪師。師抵于溈山。從法堂西過東。回視",
    "X69n1356_003:0445a15": "方丈。溈山無語。師云。無也無也。師出至僧堂前。乃曰。",
    "X69n1356_003:0445a16": "然雖如此。不得艸艸。遂具威儀上參。纔跨門。提起坐",
    "X69n1356_003:0445a17": "具。喚云。和尚。溈山擬取拂子。師喝之。揚袂而出。",
    "X69n1356_003:0445a18": "拈云。師子出窟。群獸驚忙。巨虎踞巖。野犴難過。忽遇",
    "X69n1356_003:0445a19": "箇降龍伏虎。文殊普賢。披毛戴角。且歸邊。隻眼無頭",
    "X69n1356_003:0445a20": "印空坐。正當恁麼時。溈山德山。共一箇鼻孔。所以諸",
    "X69n1356_003:0445a21": "方行脚。無眼者不肯信。還肯信普菴麼。自云。者弄影",
    "X69n1356_003:0445a22": "漢。[宋木+取]難信。[宋木+取]難信。",
    "X69n1356_003:0445a23": "難信難聞獨眼龍。布雲施雨覓無蹤。却被普賢穿却",
    "X69n1356_003:0445a24": "鼻。如今眾信永無窮。",
    "X69n1356_003:0445b01": "舉洞山价禪師。示眾云。兄弟初秋夏末。或東或西。直",
    "X69n1356_003:0445b02": "須萬里無寸艸處去。始得。又曰。只如萬里無寸艸處。",
    "X69n1356_003:0445b03": "且作麼生去。顧視眾云。欲知此事。須枯木上生花。方",
    "X69n1356_003:0445b04": "與佗合。石霜聞云。出門便是艸。後明安云。直得不出",
    "X69n1356_003:0445b05": "門。亦是曼曼地。",
    "X69n1356_003:0445b06": "拈云。洞山吐氣清健。竭力為人。尚未免向犁觜端溶",
    "X69n1356_003:0445b07": "鐵。石霜大寒生也。隨佗向氷上加凍。只得明安尊貴。",
    "X69n1356_003:0445b08": "較[此/且]子。又和茅搭艸。普菴子細看來。不得一箇靈利。",
    "X69n1356_003:0445b09": "遂拈起拄杖子云。若不得這箇。永不靈利。拋下拄杖",
    "X69n1356_003:0445b10": "子。良久云。會麼。",
    "X69n1356_003:0445b11": "萬里艸不生。三昧號無諍。夢游觀玉境。畢竟是誰行。",
    "X69n1356_003:0445b12": "在處曼曼地。只道無兩般。法門非出入。學者莫顢頇。",
    "X69n1356_003:0445b13": "舉漸源仲興禪師。一日隨道吾弔喪。師以手撫棺曰。",
    "X69n1356_003:0445b14": "生耶死耶。吾曰。生也不道。死也不道。師曰。為什麼不",
    "X69n1356_003:0445b15": "道。吾曰。不道不道。弔畢同回。途次。師曰。和尚今日。須",
    "X69n1356_003:0445b16": "與仲興道。倘更不道。即打去也。吾曰。打即任打。生也",
    "X69n1356_003:0445b17": "不道。死也不道。師遂打吾數拳。却往石霜。舉前問。石",
    "X69n1356_003:0445b18": "霜曰。汝不見道吾道。生也不道。死也不道。師乃大悟。",
    "X69n1356_003:0445b19": "拈云。漸源夢中問生死。道吾白日被鬼打。賴遇石霜",
    "X69n1356_003:0445b20": "連忙叫醒。",
    "X69n1356_003:0445b21": "帶識髑髏撥死屍。箇中許道實難為。任渠碎我骨消",
    "X69n1356_003:0445b22": "散。終須不賺釋迦兒。",
    "X69n1356_003:0445b23": "舉清平令導禪師。師問翠微。如何是西來的的意。微",
    "X69n1356_003:0445b24": "曰。待無人。即向汝道。師良久曰。無人也。請和尚說。翠",
    "X69n1356_003:0445c01": "微下禪牀。引入竹園。師曰。無人也。請和尚說。微指竹",
    "X69n1356_003:0445c02": "云。這竿得恁麼長。那竿得恁麼短。",
    "X69n1356_003:0445c03": "拈云。清平本自常樂。不肯心休。因問而迷入筠林。却",
    "X69n1356_003:0445c04": "分長短。判曰。翠微指竹示清平。試問靈丹成未成。若",
    "X69n1356_003:0445c05": "將聲色依宗匠。劫盡參玄不契津。普菴則不然。設有",
    "X69n1356_003:0445c06": "人。問西來的的意。竪箇指端。良久云。會麼。若也會得。",
    "X69n1356_003:0445c07": "只如是。若也不會。免更教佗。上山入水。",
    "X69n1356_003:0445c08": "令導禪和翠微峯。鐵壁銅墻路不同。遙指雙林是歸",
    "X69n1356_003:0445c09": "處。至今猶尚鬼儱通。",
    "X69n1356_003:0445c10": "舉投子大同禪師。趙州途中相遇。問曰。莫是投子山",
    "X69n1356_003:0445c11": "主麼。師云。茶鹽錢乞一箇。趙州即先到菴中坐。師後",
    "X69n1356_003:0445c12": "携一瓶油歸菴。趙州曰。久嚮投子。到來只是箇賣油",
    "X69n1356_003:0445c13": "翁。師曰。汝只見賣油翁。且不識投子。曰如何是投子。",
    "X69n1356_003:0445c14": "師提起瓶云。油油。",
    "X69n1356_003:0445c15": "拈云。不合投子。容易放過趙州。致令趙州劈心坐却",
    "X69n1356_003:0445c16": "一切聖凡。箇及乎投子回來。且無奈藏身插足處。更",
    "X69n1356_003:0445c17": "說什麼油。若教普菴當時途中邂逅。一場敗闕非細。",
    "X69n1356_003:0445c18": "只今敢問諸人。還見投子麼。良久。默顧左右曰。只這",
    "X69n1356_003:0445c19": "花十八難賽。",
    "X69n1356_003:0445c20": "古人投子續宗枝。相逢作者便呈機。含光知有菴中",
    "X69n1356_003:0445c21": "主。提起油瓶應不疑。",
    "X69n1356_003:0445c22": "舉石霜慶諸禪師。師在溈山為米頭。一日在寮內。篩",
    "X69n1356_003:0445c23": "米次。溈山云。施主物莫拋撒。師云。不拋撒。溈山於地",
    "X69n1356_003:0445c24": "上。拾得一粒云。汝道不拋撒。這箇是什麼處得來。師",
    "X69n1356_003:0446a01": "無對。溈山又云。莫欺這一粒子。百千粒。從這一粒生。",
    "X69n1356_003:0446a02": "師曰。百千粒。從這一粒生。未審這一粒。從什麼處生。",
    "X69n1356_003:0446a03": "溈山呵呵笑歸方丈。晚上堂云。大眾米裏有虫。",
    "X69n1356_003:0446a04": "拈云。石霜和米連天白。詰問元來應不得。莫令拋撒",
    "X69n1356_003:0446a05": "卒難収。免被邪魔外道嚇。且道。石霜有見解。無見解。",
    "X69n1356_003:0446a06": "若有見解。為什麼却無對。若無見解。為什麼。溈說不",
    "X69n1356_003:0446a07": "得。呵呵大笑。歸方丈。試斷看。溈山道。米裏有虫。普菴",
    "X69n1356_003:0446a08": "道。虫裏有米。不會者。開口塞喉。悟解者。不妨插觜。咄。",
    "X69n1356_003:0446a09": "道人到處。全示真如。若求言句。未免區區。",
    "X69n1356_003:0446a10": "舉漸源興禪師。一日將鍬子。於法堂上。從東過西。從",
    "X69n1356_003:0446a11": "西過東。石霜曰。作麼。師曰。覓先師靈骨。霜曰。洪波浩",
    "X69n1356_003:0446a12": "渺。白浪滔天。覓什麼先師靈骨。師曰。正好著力。霜曰。",
    "X69n1356_003:0446a13": "這裏針劄不入。著什麼力。師持鍬子肩上。便行。太原",
    "X69n1356_003:0446a14": "孚云。先師靈骨猶在。",
    "X69n1356_003:0446a15": "拈云。漸源尋先師靈骨。未免東西。石霜正瓦解氷消。",
    "X69n1356_003:0446a16": "洪波白浪。且道這一等。盡是參方見解。似分差別。若",
    "X69n1356_003:0446a17": "還太原孚上座。不加四字。先師靈。愈不現。骨更難尋。",
    "X69n1356_003:0446a18": "普菴老人。拈一塊土云。靈骨靈骨。恍恍惚惚。孚兄孚",
    "X69n1356_003:0446a19": "兄。杳杳冥冥。却拋土於地。顧視左右云。還知落處麼。",
    "X69n1356_003:0446a20": "探宗勘辨要當人。劫火燄中摝眼睛。漸源頓入洪波",
    "X69n1356_003:0446a21": "裏。直至如今不見形。",
    "X69n1356_003:0446a22": "舉洞山价禪師。問太長老云。有一物。上拄天下拄地。",
    "X69n1356_003:0446a23": "常在動用中。黑似漆。過在什麼處。太曰。過在動用。師",
    "X69n1356_003:0446a24": "乃咄云。出去。",
    "X69n1356_003:0446b01": "拈云。洞山只瞞得太長老。若問普菴老人。有一物。上",
    "X69n1356_003:0446b02": "拄天下拄地。常在動用中。黑似漆。過在什麼處。便與",
    "X69n1356_003:0446b03": "佗三十拄杖了。却問价禪師。未有天地時。此物拄箇",
    "X69n1356_003:0446b04": "什麼。快道快道。若恁麼。免被佗喝出。",
    "X69n1356_003:0446b05": "洞山活計未全包。太老鑽龜罕辨爻。有物先天非相",
    "X69n1356_003:0446b06": "貌。豈干動用色相交。",
    "X69n1356_003:0446b07": "舉黃山月輪禪師。一日夾山抗聲問曰。子是什麼處",
    "X69n1356_003:0446b08": "人。師曰。閩中人。夾山云。還識老僧否。師曰。和尚還識",
    "X69n1356_003:0446b09": "學人否。夾山曰。不然。子且還老僧艸鞋錢。然後老僧。",
    "X69n1356_003:0446b10": "還子江陵米價。師曰。恁麼即不識和尚。未審江陵米",
    "X69n1356_003:0446b11": "作麼價。夾山曰。子善能哮吼。",
    "X69n1356_003:0446b12": "拈云。黃山月輪。無物不照。夾山艸鞋。價直難酬。恁麼",
    "X69n1356_003:0446b13": "則兩箇不鑑識。一箇亦不識。江陵米折艸鞋錢。善能",
    "X69n1356_003:0446b14": "哮吼通消息。咄。",
    "X69n1356_003:0446b15": "不識是真識有心。識心徧處不求人。江陵米滿元無",
    "X69n1356_003:0446b16": "價。師子全威畫不成。",
    "X69n1356_003:0446b17": "舉僧問洛浦。學人擬歸鄉時如何。師曰。家破人亡。子",
    "X69n1356_003:0446b18": "歸何處。僧曰。恁麼即不歸去也。師曰。庭前殘雪日輪",
    "X69n1356_003:0446b19": "消。室內游塵遣誰掃。",
    "X69n1356_003:0446b20": "拈云。這僧聞道家破。見說人亡。便不敢歸鄉。普菴無",
    "X69n1356_003:0446b21": "可做作。即今為洛浦。舉哀一時。蒼天蒼天。",
    "X69n1356_003:0446b22": "家不破兮人不亡。設機不應轉郎當。龜毛拂子呵呵",
    "X69n1356_003:0446b23": "笑。六月炎天好大霜。",
    "X69n1356_003:0446b24": "舉雲居道膺禪師。僧問。羚羊掛角時如何。師曰。六六",
    "X69n1356_003:0446c01": "三十六。又曰。會麼。僧曰不會。師曰。不見道。無蹤跡。有",
    "X69n1356_003:0446c02": "僧舉似趙州。州云。雲居師兄猶在。僧乃問。羚羊掛角",
    "X69n1356_003:0446c03": "時如何。趙州云。六六三十六。",
    "X69n1356_003:0446c04": "拈云。雲居答話。無頭腦。所以道。六六三十六。這僧問",
    "X69n1356_003:0446c05": "處。沒人情。未免羚羊掛角。會與不會且置。設若這僧。",
    "X69n1356_003:0446c06": "問普菴。羚羊掛角時如何。九九八十一。衲僧眼似漆。",
    "X69n1356_003:0446c07": "扶籬摸壁不知臊。掛角羚羊也不識。○咬。",
    "X69n1356_003:0446c08": "舉乾峰示眾云。舉一不得舉二。放過一著。落在第二。",
    "X69n1356_003:0446c09": "雲門出眾云。昨日有人。從天台來。却往南嶽去。峰下",
    "X69n1356_003:0446c10": "坐云。明日不得普請。",
    "X69n1356_003:0446c11": "拈云。乾峰開口。月朗風清。雲門答處。妙湛。除非知有",
    "X69n1356_003:0446c12": "之人。動靜是誰聽探。普菴則不然。一舉便得。二舉不",
    "X69n1356_003:0446c13": "得放過。三舉不及第。且道落在什麼處。",
    "X69n1356_003:0446c14": "釋梵天帝。寶冠履地。不誦華嚴。佛不富貴。離四句非。",
    "X69n1356_003:0446c15": "絕百非是。絕百非非。離四句易。",
    "X69n1356_003:0446c16": "舉欽山文邃禪師。師入浴院。見僧踏水輪。僧見師。乃",
    "X69n1356_003:0446c17": "下不審。師曰。幸自碌碌地轉。何須却恁麼。僧云。不恁",
    "X69n1356_003:0446c18": "麼又爭得。師曰。若恁麼。欽山眼。堪作什麼也。僧曰。作",
    "X69n1356_003:0446c19": "麼生是師眼。師乃以手。作撥眉勢。僧云。和尚又得恁",
    "X69n1356_003:0446c20": "麼。師云。是是。為我恁麼。便不得恁麼。僧無語。師云。索",
    "X69n1356_003:0446c21": "戰無功。一場氣悶。良久乃問僧云。會麼。僧云不會。師",
    "X69n1356_003:0446c22": "云。欽山為汝擔一擔。",
    "X69n1356_003:0446c23": "拈云。欽山隨流認得性。其僧雖然碌碌地。正當恁麼",
    "X69n1356_003:0446c24": "時。不曾看見欽山。且作麼生。免得這老和尚道為汝",
    "X69n1356_003:0447a01": "擔一擔。具眼者。不妨注脚。",
    "X69n1356_003:0447a02": "一撥眉毛露眼睛。只傷底許沒瞳人。燈籠開口呵呵",
    "X69n1356_003:0447a03": "笑。衲僧和夢蹈車輪。",
    "X69n1356_003:0447a04": "舉玄沙師備禪師。垂語云。諸方老宿。盡道。接物利生。",
    "X69n1356_003:0447a05": "且問汝。只如盲聾啞。三種病人。汝作麼生接。若拈槌",
    "X69n1356_003:0447a06": "豎拂。佗眼且不見。共佗說話。佗又不聞。口復啞。若接",
    "X69n1356_003:0447a07": "不得。佛法無靈驗。時有僧出曰。三種病人。和尚還許",
    "X69n1356_003:0447a08": "商量否。師云。許。汝作麼生商量。其僧珍重便出。師云。",
    "X69n1356_003:0447a09": "不是不是。羅漢云。桂琛現有眼耳。和尚作麼生接。中",
    "X69n1356_003:0447a10": "塔曰。三種病人。只今在什麼處。",
    "X69n1356_003:0447a11": "拈云。玄沙大師。雖有截斷眾流之辯。爭奈只醫得箇",
    "X69n1356_003:0447a12": "無眼耳鼻舌身意人病。這箇人。本自無病。設若醫得",
    "X69n1356_003:0447a13": "安樂。不為好手。羅漢橫生頭角。無下稍也。中塔不奈",
    "X69n1356_003:0447a14": "冬瓜何。破瓠子。普菴向諸人鼻孔裏。高聲叫。玄沙玄",
    "X69n1356_003:0447a15": "沙。且照顧自己風發也。",
    "X69n1356_003:0447a16": "古今學道與參禪。未諳眼耳妙言詮。一粒玄沙無住",
    "X69n1356_003:0447a17": "本。時時興販海南船。○快度。",
    "X69n1356_003:0447a18": "舉龍濟山紹脩山主。示眾云。具足凡夫法。凡夫不知。",
    "X69n1356_003:0447a19": "具足聖人法。聖人不會。聖人若會。即是凡夫。凡夫若",
    "X69n1356_003:0447a20": "知。即是聖人。此兩語。一理二義。若人辨得。不妨於佛",
    "X69n1356_003:0447a21": "法中。有箇入處。若辨不得。莫道不疑。",
    "X69n1356_003:0447a22": "拈云。脩山主老老大大。拄杖亦不把。只與麼。艸裏鑽。",
    "X69n1356_003:0447a23": "水裏走。著甚來由。普菴拈起拄杖云。這箇吞却聖凡",
    "X69n1356_003:0447a24": "了。如今處處穩便阿却。擲下拄杖。目周回漩。良久云。",
    "X69n1356_003:0447b01": "莫道不疑。",
    "X69n1356_003:0447b02": "龍濟興雲雨徧施。聖凡不落與誰齊。能持地藏無空",
    "X69n1356_003:0447b03": "印。具足圓方始不疑。",
    "X69n1356_003:0447b04": "舉雪峰示眾云。世界濶一丈。古鏡濶一丈。世界濶一",
    "X69n1356_003:0447b05": "尺。古鏡濶一尺。玄沙指面前火爐云。火爐濶多少。峰",
    "X69n1356_003:0447b06": "云。似古鏡濶。沙云。老漢脚跟未點地在。",
    "X69n1356_003:0447b07": "拈云。雪峰示眾。有口無心。玄沙相應。有心無口。且道。",
    "X69n1356_003:0447b08": "雪峰世界在古鏡裏。古鏡在世界裏。若也未活。且向",
    "X69n1356_003:0447b09": "玄沙火爐裏。烹煉世界。揩拭元光。直待失却水月空",
    "X69n1356_003:0447b10": "花。塵塵不昧始得。",
    "X69n1356_003:0447b11": "鏡含世界幾千春。非相非形假立名。汩沒未甞離鏡",
    "X69n1356_003:0447b12": "體。憐生誰合飲光人。",
    "X69n1356_003:0447b13": "舉洞山問雲居膺。大闡提人。殺父害母。出佛身血。破",
    "X69n1356_003:0447b14": "和合僧。如是種種。孝養何在。雲居云。始得孝養。自爾",
    "X69n1356_003:0447b15": "洞山許之。為室中領袖。",
    "X69n1356_003:0447b16": "拈云。一法界中。唯有洞山。觀見作大五逆人。是孝順",
    "X69n1356_003:0447b17": "子。行持孝順。為大五逆人。如今普菴。將什麼。為孝養。",
    "X69n1356_003:0447b18": "瞪目四顧。良久云。在在處處。不識佛父母。又問。如何",
    "X69n1356_003:0447b19": "行五逆。答羊羹細酒。齋餅饅頭。騎馬底騎馬。牽牛底",
    "X69n1356_003:0447b20": "牽牛。也有橫吹孤笛。也有拍掌鳴謳。唯獨一般不可",
    "X69n1356_003:0447b21": "說。雪人火裏趙楊州。",
    "X69n1356_003:0447b22": "大秤秤不起。小斗量不盡。無量劫即今。無不是心印。",
    "X69n1356_003:0447b23": "舉夾山為渡子時。有一婆子。抱一孩兒。上船云。呈橈",
    "X69n1356_003:0447b24": "舞棹。都不問。且道。婆子手中孩兒。甚處得來。夾山以",
    "X69n1356_003:0447c01": "橈子便打。婆子云。婆婆有六箇孩兒。五箇不遇善知",
    "X69n1356_003:0447c02": "識。只這箇。也不消得。遂拋向江中。夾山乃吐舌。",
    "X69n1356_003:0447c03": "拈云。諸方道。夾山與麼時。打著這婆婆。普菴見這婆",
    "X69n1356_003:0447c04": "子。與夾山。共一足。共隻眼。一箇口。說又說不得。去又",
    "X69n1356_003:0447c05": "不得。見又見不得。孩兒則不問。作麼生分別夾山吐",
    "X69n1356_003:0447c06": "舌之處。",
    "X69n1356_003:0447c07": "船子寥寥載不空。幾回明月弄清風。呈橈舞棹無佗",
    "X69n1356_003:0447c08": "事。只欲教人解六通。",
    "X69n1356_003:0447c09": "舉雪峰云。飯籬邊坐餓死人。臨河渴死漢。玄沙云。飯",
    "X69n1356_003:0447c10": "籬裏坐。餓死漢。水裏沒頭浸。渴死漢。雲門云。通身是",
    "X69n1356_003:0447c11": "飯。通身是水。",
    "X69n1356_003:0447c12": "拈云。大小大雪峰。及乎到這裏。未免破一作二。普菴",
    "X69n1356_003:0447c13": "念呪曰。婆嚧吃嚀。拈却飯籠邊死人。婆訶。這一粒。玄",
    "X69n1356_003:0447c14": "沙無端。被雪老引入飯裏水裏。如今大地生靈。飲水",
    "X69n1356_003:0447c15": "喫飯。且子細照顧。雖是玄沙。也能殺人。也能活人。祇",
    "X69n1356_003:0447c16": "有雲門老漢。吞聲忍氣。不能管得。所以和泥合水。",
    "X69n1356_003:0447c17": "何處無雲不是門。藏鋒不露理難論。雪峰未盡玄沙",
    "X69n1356_003:0447c18": "意。惹得村人村又村。",
    "X69n1356_003:0447c19": "舉教云。城東老母。與佛同時而生。一世共處。而不欲",
    "X69n1356_003:0447c20": "見佛。每見佛來。即便回避。周回上下。皆避不得。乃以",
    "X69n1356_003:0447c21": "手掩面。十指掌中。悉皆見佛。",
    "X69n1356_003:0447c22": "拈云。咄。這老婆子。也是沒量己德。與佛同時。不二不",
    "X69n1356_003:0447c23": "生。既是取捨不得。便好堂中穩坐。飯來開口。箸來伸",
    "X69n1356_003:0447c24": "手。無端作得許多揑怪。教壞人家男女。若當時教普",
    "X69n1356_003:0448a01": "菴一見婆子。連佛一時埋却。只存箇弄影漢。時時與",
    "X69n1356_003:0448a02": "人方便。行住坐臥。豈不快哉。又云。如今亦不欠少。",
    "X69n1356_003:0448a03": "似水煎茶待故人。知音喫了笑忻忻。茶水本來無一",
    "X69n1356_003:0448a04": "說。揚眉早是自瞞心。",
    "X69n1356_003:0448a05": "舉永嘉大師云。無相無空無不空。即是如來真實相。",
    "X69n1356_003:0448a06": "拈云。子細思量。永嘉大師。恁麼說話。都無頭腦。如今",
    "X69n1356_003:0448a07": "一念。棄捨塵緣。到處參尋知識。楖[木*栗]橫肩。盡是學佛",
    "X69n1356_003:0448a08": "知見。究生死一段大事。作麼生。相也無。空也無。不空",
    "X69n1356_003:0448a09": "又無。却教學人。向什麼處摸索。○咦。不可說不可說",
    "X69n1356_003:0448a10": "中。又不可說。究竟如是。",
    "X69n1356_003:0448a11": "拈古談今我尚無。木奴艸女辨工夫。艸木恰知非外",
    "X69n1356_003:0448a12": "物。含靈那信自毗盧。",
    "X69n1356_003:0448a13": "舉雪峰普請畬田。見一蛇。以杖挑起。召大眾云。看看。",
    "X69n1356_003:0448a14": "以刀芟為兩斷。玄沙以杖拋向背後。更不顧視。眾愕",
    "X69n1356_003:0448a15": "然。雪峰曰。俊哉。",
    "X69n1356_003:0448a16": "拈云。雪峰大修行人。不合斬蛇。據令判斷。這漢永不",
    "X69n1356_003:0448a17": "得復來世界。來作人身。玄沙雖不干事。不合對面移",
    "X69n1356_003:0448a18": "屍。與佗兔角拄杖三十。再歸遠行地。大難大難。為眾",
    "X69n1356_003:0448a19": "竭力。著甚來由。驀提起拄杖子云。更有箇在。又云。放",
    "X69n1356_003:0448a20": "過一著。",
    "X69n1356_003:0448a21": "飛空著地情依識。大地山河情識磨。色空明暗無相",
    "X69n1356_003:0448a22": "似。挑起虵時會也麼。",
    "X69n1356_003:0448a23": "舉九峰在石霜。為侍者時。石霜遷化。眾欲請堂中第",
    "X69n1356_003:0448a24": "一座。接續住持。峰云。待某甲問過。若會先師意。一依",
    "X69n1356_003:0448b01": "先師事奉。遂問云。休去歇去。一念萬年去。寒灰枯木",
    "X69n1356_003:0448b02": "去。口中泊瀑去。一條白練去。古廟裏香爐。冷啾啾地",
    "X69n1356_003:0448b03": "去。你作麼生會。座云。一色邊事。峰云。恁麼則未會先",
    "X69n1356_003:0448b04": "師意在。座云。你不肯我那。裝香來。我若不會先師意。",
    "X69n1356_003:0448b05": "香煙起處。脫去不得。言訖脫去。峰撫背云。坐脫立亡",
    "X69n1356_003:0448b06": "則不無。先師意。未會在。",
    "X69n1356_003:0448b07": "拈云。九峰恁麼擔板。第一座鐵打肝心。檢點將來。九",
    "X69n1356_003:0448b08": "峰有過。且道過在甚處。香烟起處。普菴若許云。蒼天",
    "X69n1356_003:0448b09": "蒼天。逼人至死。",
    "X69n1356_003:0448b10": "立亡坐脫不為奇。石霜遷化少人知。九峰師子連天",
    "X69n1356_003:0448b11": "吼。剎那驚殺野狐狸。",
    "X69n1356_003:0448b12": "舉教云。未離兜率。早降王宮。未出母胎。度人已畢。",
    "X69n1356_003:0448b13": "拈云。眾生與諸佛。是諸法空相。離降出度。不生不滅。",
    "X69n1356_003:0448b14": "雪埋糞坑。不垢不淨。擔水投河。不增不減。",
    "X69n1356_003:0448b15": "打開兜率露王宮。摩耶夫人沒老去。淨飯國王生太",
    "X69n1356_003:0448b16": "子。字字言言說脫空。[○@、]噓。",
    "X69n1356_003:0448b17": "舉玄沙雪峰遊山次。玄沙云。我如今大用去。和尚且",
    "X69n1356_003:0448b18": "作麼生。峰遂將三箇木毬。一時拋。沙作斫牌勢。峰云。",
    "X69n1356_003:0448b19": "你親到靈山。方得如此。玄沙云。也只是自家底。",
    "X69n1356_003:0448b20": "拈云。雪峰玄沙。父子同行。遊山非二。玄沙也忽然寐",
    "X69n1356_003:0448b21": "語。雪峰又等閑揑怪。家活又不欠。不少行貨。且無買",
    "X69n1356_003:0448b22": "無賣。當初若遇普菴。未免一場敗闕。",
    "X69n1356_003:0448b23": "玄沙大用。雪峰三弄。大地山河。六徧震動。",
    "X69n1356_003:0448b24": "舉教。世尊初生。一手指天。一手指地。周行七步。目顧",
    "X69n1356_003:0448c01": "四方云。天上天下。唯我獨尊。雲門云。當時若教我見。",
    "X69n1356_003:0448c02": "一棒打殺。與狗子喫却。貴圖天下太平。",
    "X69n1356_003:0448c03": "拈云。若是世尊。應不初生。又更伸手舉足。目顧四方。",
    "X69n1356_003:0448c04": "爭人奪我。却向有佛處稱尊。莫道雲門不放過。驀拈",
    "X69n1356_003:0448c05": "拄杖。瞪目周旋。良久云。慚愧。且得十方常常清淨。拋",
    "X69n1356_003:0448c06": "下拄杖子。却問諸人。還知落處麼。若也未會。說夢了",
    "X69n1356_003:0448c07": "也。",
    "X69n1356_003:0448c08": "日裡不可道人。夜裡不可說鬼。無量劫來成道。一時",
    "X69n1356_003:0448c09": "都在這裏。",
    "X69n1356_003:0448c10": "舉丹霞訪忠國師。逢國師侍者。霞問。國師在麼。侍者",
    "X69n1356_003:0448c11": "云。在即在。佛眼亦不見。霞云。龍生龍子。鳳生鳳兒。侍",
    "X69n1356_003:0448c12": "者舉似國師。國師打侍者。二十拄杖。",
    "X69n1356_003:0448c13": "拈云。丹霞不會為客。所以煩惱主人。侍者學得國師",
    "X69n1356_003:0448c14": "語。不會國師行。却被丹霞。將惡水潑一尚。又復喫國",
    "X69n1356_003:0448c15": "師拄杖二十。諸人且道。國師打侍者。有何意。代云。千",
    "X69n1356_003:0448c16": "手大悲。也摸索不著。",
    "X69n1356_003:0448c17": "三脚驢子弄蹄行。只欲途中拶後生。一片丹霞塵不",
    "X69n1356_003:0448c18": "染。包藏萬有豈稱能。",
    "X69n1356_003:0448c19": "舉玄沙上堂。大眾集定。驀拈拄杖。趕散大眾。後云。老",
    "X69n1356_003:0448c20": "僧今日作一解。險入地獄。如箭射。侍者云。且喜和尚",
    "X69n1356_003:0448c21": "再復人身。",
    "X69n1356_003:0448c22": "拈云。人道玄沙不可得。我道玄沙恰似一箇打野狸",
    "X69n1356_003:0448c23": "漢。若救得玄沙。出地獄。便是解脫人。若救不得。隨佗",
    "X69n1356_003:0448c24": "入地獄去。",
    "X69n1356_003:0449a01": "魚在岸時活不久。人落深淵當下亡。川陸誰知同一",
    "X69n1356_003:0449a02": "性。恰如地獄與天堂。",
    "X69n1356_003:0449a03": "舉雪峰遷化。玄沙為喪主。集大眾煎茶。拈起盞子云。",
    "X69n1356_003:0449a04": "諸人若道得。先師無過。若道不得。過在先師。如是三",
    "X69n1356_003:0449a05": "問。俱無對。沙撲碎盞子。歸方丈。",
    "X69n1356_003:0449a06": "拈云。我道玄沙。不解作喪主。所以道。先師有過無過。",
    "X69n1356_003:0449a07": "若會做喪主。自合當連皮和骨。一時埋却。且要免得",
    "X69n1356_003:0449a08": "一場打家碎事。驚嚇髑髏。普菴既到這裡。安可無聲。",
    "X69n1356_003:0449a09": "將鼻孔云。嗚呼哀哉。伏惟尚饗。",
    "X69n1356_003:0449a10": "無相光中弄影人。形同異類性天真。披毛戴角氷和",
    "X69n1356_003:0449a11": "水。削髮披衣水合氷。",
    "X69n1356_003:0449a12": "舉有僧。遊五臺山。問一婆子云。臺山路。向什麼處去。",
    "X69n1356_003:0449a13": "婆子云。驀直去。僧便去。婆子云。又恁麼去也。其僧舉",
    "X69n1356_003:0449a14": "似趙州。州云。我去勘破這婆子。州明日便去。問臺山",
    "X69n1356_003:0449a15": "路。向什麼處去。婆子云。驀直去。州便去。婆子云。又恁",
    "X69n1356_003:0449a16": "麼去也。州歸謂僧曰。我為汝勘破這婆子了也。",
    "X69n1356_003:0449a17": "拈云。無人知趙州不動步。而到臺山。不開口。而勘破",
    "X69n1356_003:0449a18": "婆子了也。諸人若信婆子道。便驀直去。若信不及。又",
    "X69n1356_003:0449a19": "與麼去也。",
    "X69n1356_003:0449a20": "古人遺意不留言。婆子臺山著一邊。識得臺山婆子",
    "X69n1356_003:0449a21": "了。趙州消息沒休年。",
    "X69n1356_003:0449a22": "舉趙州從諗禪師。在南泉作火頭。一日閉却門。叫云。",
    "X69n1356_003:0449a23": "救火救火。眾皆到。師曰。道得即開門。眾無對。南泉將",
    "X69n1356_003:0449a24": "鎖匙。於牕間過與師。師便開門。",
    "X69n1356_003:0449b01": "拈云。明知趙州這老漢。正在水裡火發。叫起一隊。半",
    "X69n1356_003:0449b02": "聾半瞽。扶籬摸壁。有什麼益處。猶賴南泉。脚跟不點",
    "X69n1356_003:0449b03": "地。將水救水。深慶無事。",
    "X69n1356_003:0449b04": "趙州火急要人成。大眾渾無半眼親。騎箇金毛游物",
    "X69n1356_003:0449b05": "外。南泉滴滴意深深。",
    "X69n1356_003:0449b06": "普菴家寶",
    "X69n1356_003:0449b07": "　普菴家寶　　不著尋討　　迷時不見　　在處煩惱",
    "X69n1356_003:0449b08": "　悟時無相　　如日杲杲　　取舍不得　　自然恰好",
    "X69n1356_003:0449b09": "　誰生誰病　　誰死誰老　　達人無證　　凡夫顛倒",
    "X69n1356_003:0449b10": "　日西道晚　　日東道早　　有睛無眼　　撞頭磕腦",
    "X69n1356_003:0449b11": "　扶籬摸壁　　棄金抱艸　　機關木人　　弄口叫好",
    "X69n1356_003:0449b12": "　線牽則動　　索斷則倒　　撒放閑處　　如第爛藁",
    "X69n1356_003:0449b13": "　本自無形　　被佗作造　　五彩妝來　　安名立號",
    "X69n1356_003:0449b14": "　只欲瞞佗　　何曾自保　　打閙過日　　全無倚靠",
    "X69n1356_003:0449b15": "　問佗貴姓　　口中便道　　艸木李張　　適來方到",
    "X69n1356_003:0449b16": "　有甚急事　　特來干冐　　衣食不足　　莫怪[目*舌]澡",
    "X69n1356_003:0449b17": "　人口不安　　田園旱澇　　賺埋公祖　　移墳修造",
    "X69n1356_003:0449b18": "　被術人筭　　年月不好　　朝山拜嶽　　何處不到",
    "X69n1356_003:0449b19": "　未甞感應　　至今囉噪　　又逢卦師　　胡言亂道",
    "X69n1356_003:0449b20": "　速遷公祖　　更改門竈　　絲蚕天旺　　官祿便到",
    "X69n1356_003:0449b21": "　但信八卦　　陰陽[宋木+取]好　　公卿宰相　　都是我振",
    "X69n1356_003:0449b22": "　酌發稍輕　　搖頭擺腦　　贈佗豐厚　　連聲道好",
    "X69n1356_003:0449b23": "　因此貧窮　　日夕煩惱　　雪上加霜　　苦寒難保",
    "X69n1356_003:0449b24": "　耳裡忽聞　　普菴得道　　捻土為香　　直須親到",
    "X69n1356_003:0449c01": "　行來不覺　　鐘聲浩浩　　自心火急　　無人通報",
    "X69n1356_003:0449c02": "　行童不管　　維那高傲　　息心定意　　低聲苦苦",
    "X69n1356_003:0449c03": "　不久之間　　果見一老　　一條拄杖　　披一布襖",
    "X69n1356_003:0449c04": "　竪箇指頭　　教我速道　　鼻孔遼天　　眼睛潦倒",
    "X69n1356_003:0449c05": "　更不說錢　　也不愛寶　　不得妄想　　不得作造",
    "X69n1356_003:0449c06": "　但識得心　　無法不到　　汝本是佛　　不須別討",
    "X69n1356_003:0449c07": "　離諸名相　　法身自保　　生滅本無　　諸佛假號",
    "X69n1356_003:0449c08": "　世出世相　　全無可道　　真實一心　　不空靈寶",
    "X69n1356_003:0449c09": "　十方諸佛　　都有裏許　　一切幻緣　　此心無主",
    "X69n1356_003:0449c10": "　幻化須盡　　心等太虗　　識得此心　　如瑠璃珠",
    "X69n1356_003:0449c11": "　隨色影現　　無著無去　　得意忘言　　了更無語",
    "X69n1356_003:0449c12": "　亦無可舍　　亦無可取　　也不燒疏　　也不化紙",
    "X69n1356_003:0449c13": "　設齋無眼　　供養蛇鼠　　布施不明　　却還沉墜",
    "X69n1356_003:0449c14": "　雖是善因　　能招惡理　　公子王孫　　因修福慧",
    "X69n1356_003:0449c15": "　持齋精進　　衣食布施　　纔出頭來　　一切整備",
    "X69n1356_003:0449c16": "　豈用埋屍　　卜度好地　　心若不善　　一切不利",
    "X69n1356_003:0449c17": "　頭頭作業　　處處祭鬼　　枯骨消磨　　神識沉墜",
    "X69n1356_003:0449c18": "　生不念善　　死地獄現　　在處慈悲　　來生方便",
    "X69n1356_003:0449c19": "　不信佛法　　貧窮下賤　　萬中無一　　官人相現",
    "X69n1356_003:0449c20": "　滿山滿嶺　　頭長觜尖　　撈魚置鳥　　歷劫相煎",
    "X69n1356_003:0449c21": "　無一毫善　　皆是結冤　　不識父母　　叫喚喧天",
    "X69n1356_003:0449c22": "　貪婬殺盜　　罪不可言　　陰振未滿　　王法牽纏",
    "X69n1356_003:0449c23": "　心無一足　　煩惱連天　　因何不息　　澄淨心田",
    "X69n1356_003:0449c24": "　若不飲酒　　智慧光鮮　　親近善者　　心自善妍",
    "X69n1356_003:0450a01": "　若不食肉　　公婆不哭　　日夕心靈　　善神助福",
    "X69n1356_003:0450a02": "　若不殺盜　　自身無惱　　行住坐臥　　心無煩惱",
    "X69n1356_003:0450a03": "　若不邪婬　　淨行甚深　　精神勿虧　　身體安寧",
    "X69n1356_003:0450a04": "　若不妄言　　常親貴侶　　守口如瓶　　不驚寒暑",
    "X69n1356_003:0450a05": "　若不貪愛　　觸目便會　　見如不見　　背如不背",
    "X69n1356_003:0450a06": "　若不嗔癡　　眼耳如泥　　天翻地覆　　我自不知",
    "X69n1356_003:0450a07": "　若不惡口　　身如瓦狗　　人來不吠　　棒打不走",
    "X69n1356_003:0450a08": "　若不兩舌　　無事閑歇　　誰是誰非　　清風明月",
    "X69n1356_003:0450a09": "　若不綺語　　身心一如　　所在尊貴　　為人中瑞",
    "X69n1356_003:0450a10": "　十般不善　　在迷不見　　佛為分別　　覺悟自見",
    "X69n1356_003:0450a11": "　依此脩行　　見本來面　　大地含靈　　誰敢輕賤",
    "X69n1356_003:0450a12": "　心共一心　　隨業轉變　　我若不如　　只管喫現",
    "X69n1356_003:0450a13": "　我令始覺　　感佛方便　　翻十不善　　回向十善",
    "X69n1356_003:0450a14": "　永不賺你　　天亦常願　　超出三界　　見佛知見",
    "X69n1356_003:0450a15": "　凡夫肉眼　　非明不見　　無日月燈　　如黑漆面",
    "X69n1356_003:0450a16": "　開眼見色　　色即歸空　　空中無得　　恰如無見",
    "X69n1356_003:0450a17": "　開眼無見　　猶如無目　　見與不見　　全無可善",
    "X69n1356_003:0450a18": "　眼不是眼　　見不是見　　空色無實　　不明方便",
    "X69n1356_003:0450a19": "　達本了心　　是佛知見　　心若未了　　識業黑變",
    "X69n1356_003:0450a20": "　今日安樂　　逐光隨現　　眼光落地　　黑暗周徧",
    "X69n1356_003:0450a21": "　心思業顯　　雷奔閃電　　怕怖天地　　投誰發願",
    "X69n1356_003:0450a22": "　百千刀輪　　火車掣電　　一剎那間　　魂識消散",
    "X69n1356_003:0450a23": "　動經塵劫　　業無所間　　豈比世間　　公牽私絆",
    "X69n1356_003:0450a24": "　哀哉眾生　　尚貪喫飯　　若還思死　　火急難辨",
    "X69n1356_003:0450b01": "　五千教典　　祕言無限　　只為愚心　　習氣深慣",
    "X69n1356_003:0450b02": "　已化聞經　　已身無難　　一人了達　　與眾除患",
    "X69n1356_003:0450b03": "　不勸不善　　惡不消散　　若聞其聲　　何忍食由",
    "X69n1356_003:0450b04": "　若見眾生　　死當助哭　　身衣口食　　難心自足",
    "X69n1356_003:0450b05": "　直至到死　　神識纏逐　　隨念往生　　定入毛畜",
    "X69n1356_003:0450b06": "　心不念佛　　鎮在牢獄　　心若念善　　□□□□",
    "X69n1356_003:0450b07": "　善果善因　　笙笋笙竹　　不曾捻種　　遍地野菊",
    "X69n1356_003:0450b08": "　耕田得禾　　耕畬得粟　　樂善天堂　　造惡地獄",
    "X69n1356_003:0450b09": "　善惡無差　　由心直曲　　信佛拜泥　　轉轉昏迷",
    "X69n1356_003:0450b10": "　信神燒紙　　自損糓皮　　信經讀字　　不干心事",
    "X69n1356_003:0450b11": "　信道行婬　　只瞞自心　　信善貪財　　到死也獃",
    "X69n1356_003:0450b12": "　信福殺盜　　不久惡報　　信是說非　　將油洗衣",
    "X69n1356_003:0450b13": "　信罪不悔　　如飛蛾昧　　火爍油煎　　去了又來",
    "X69n1356_003:0450b14": "　一似浮徒　　貪嗔癡愛　　前念作福　　後念受罪",
    "X69n1356_003:0450b15": "　人不達理　　妄執神鬼　　人不會事　　梅上添醋",
    "X69n1356_003:0450b16": "　急處闘急　　好做不做　　見佗富貴　　一心趍侍",
    "X69n1356_003:0450b17": "　借口一文　　還十文利　　連妻帶子　　為佗奴婢",
    "X69n1356_003:0450b18": "　子細觀瞻　　丈夫意氣　　非我不非　　是我不是",
    "X69n1356_003:0450b19": "　有無分定　　因果相繼　　懶惰貧窮　　精勤富貴",
    "X69n1356_003:0450b20": "　脩般若多　　獲慈悲惠　　今生和順　　在處恭敬",
    "X69n1356_003:0450b21": "　來生佛國　　開發眾信　　習氣清淨　　行住皆定",
    "X69n1356_003:0450b22": "　定中有慧　　慧體如鏡　　鏡不是鏡　　是非成病",
    "X69n1356_003:0450b23": "　失却是非　　大圓智鏡　　若人全會　　何垢何淨",
    "X69n1356_003:0450b24": "　本無背面　　光明性命　　性即佛性　　命即慧命",
    "X69n1356_003:0450c01": "　非生非老　　誰死誰病　　包括有無　　無欠無剩",
    "X69n1356_003:0450c02": "　風動塵起　　無有不應　　水陸色空　　血脉連通",
    "X69n1356_003:0450c03": "　微塵不透　　不成正道　　影響無知　　猶如死屍",
    "X69n1356_003:0450c04": "　頭上一劄　　却令眼眨　　脚下一針　　用口呻吟",
    "X69n1356_003:0450c05": "　問病叫痛　　類同蠢動　　將假為身　　業力所成",
    "X69n1356_003:0450c06": "　成應有壞　　有壞復形　　成有本空　　誰解通宗",
    "X69n1356_003:0450c07": "　不宗為本　　無住為宗　　不空不住　　無異虗空",
    "X69n1356_003:0450c08": "　快須薦取　　脫却樊籠　　古佛今佛　　因此大通",
    "X69n1356_003:0450c09": "　釋迦親印　　猶如虗空　　如水中月　　應物標宗",
    "X69n1356_003:0450c10": "　如水是體　　水月空同　　有無相貌　　二相皆同",
    "X69n1356_003:0450c11": "　同則無礙　　有礙不中　　不中非佛　　佛亦無窮",
    "X69n1356_003:0450c12": "　騰今耀古　　不受瞞籠　　萬法之母　　諸佛祖公",
    "X69n1356_003:0450c13": "　若人了達　　便與佛同　　若人不了　　萬法盲聾",
    "X69n1356_003:0450c14": "　猶如雜話　　枉費日工　　如是家寶　　永不空空",
    "X69n1356_003:0450c15": "　究竟無說　　法本無空　　普菴和尚　　家寶示眾",
    "X69n1356_003:0450c17": "御製普菴至善弘仁圓通智慧寂感妙應慈濟真覺",
    "X69n1356_003:0450c18": "昭貺慧慶護國宣教大德菩薩讚",
    "X69n1356_003:0450c19": "朕惟。佛道廣大周徧。千經萬法。無非勸善化惡。濟度",
    "X69n1356_003:0450c20": "群生。功德所及。無有窮盡。至善弘仁圓通智慧寂感",
    "X69n1356_003:0450c21": "妙應慈濟真覺昭貺慧慶護國宣教大德菩薩普菴。",
    "X69n1356_003:0450c22": "實再來之佛也。顯化於江西袁州慈化寺。色相圓融。",
    "X69n1356_003:0450c23": "福慧具足。內含慈濟。外示神通。降伏妖魔。消弭灾厄。",
    "X69n1356_003:0450c24": "徧游剎土。拯拔一切。靈應昭彰。妙不可測。所垂寶訓。",
    "X69n1356_003:0451a01": "一千六百餘言。演無盡之宗旨。發至妙之玄微。廣大",
    "X69n1356_003:0451a02": "而無所不包。精密而無所不備。普為眾生。作種種方",
    "X69n1356_003:0451a03": "便。有能佩服奉持者。如身遊寶藏。各隨所欲。皆獲如",
    "X69n1356_003:0451a04": "意。如飢餐香積。即得充飽。苟不務此。而欲求無上正",
    "X69n1356_003:0451a05": "真。其猶冥行遠道。塊坐暗室。終無所益。朕間窺真諦。",
    "X69n1356_003:0451a06": "略究旨歸。嘉興群生。廣作利益。善信之士。能導此而",
    "X69n1356_003:0451a07": "行。即得享福而獲吉。違此弗守。必至踏禍而召凶。經",
    "X69n1356_003:0451a08": "曰。積善之家。必有餘慶。積不善之家。必有餘殃。又曰。",
    "X69n1356_003:0451a09": "作善降之百祥。作不善。降之百殃。謹書其槩。以詔將",
    "X69n1356_003:0451a10": "來。并系之以讚曰。",
    "X69n1356_003:0451a11": "　如來顯化身　　無處不充滿　　功德利群生",
    "X69n1356_003:0451a12": "　徧覆河沙界　　如如大覺師　　神通不思議",
    "X69n1356_003:0451a13": "　示現出世間　　佛身即無二　　體相湛圓明",
    "X69n1356_003:0451a14": "　摩尼紫金聚　　端嚴妙自在　　具足於福慧",
    "X69n1356_003:0451a15": "　方便大慈悲　　誓願弘濟度　　普攝諸有情",
    "X69n1356_003:0451a16": "　法力無不至　　祛邪滅妖魅　　弭灾消疾癘",
    "X69n1356_003:0451a17": "　洗滌諸罪愆　　吉祥獲如意　　訓戒垂真言",
    "X69n1356_003:0451a18": "　悉發如來祕　　懇懇導冥愚　　切切化善類",
    "X69n1356_003:0451a19": "　珠璣等金玉　　至寶無與比　　聞者與見者",
    "X69n1356_003:0451a20": "　莫不生歡喜　　普勸諸善緣　　敬受此家寶",
    "X69n1356_003:0451a21": "　善有不寶此　　技道終無濟　　譬猶入寶山",
    "X69n1356_003:0451a22": "　獲寶方遂意　　有不獲寶者　　空歸意何益",
    "X69n1356_003:0451a23": "　爰用作讚言　　光揚於永世　　翊贊我皇圖",
    "X69n1356_003:0451a24": "　福德被一切",
    "X69n1356_003:0451b02": "普菴錄卷之三(終)"
}