{
    "T12n0384_002:1021a06": "菩薩處胎經卷第二",
    "T12n0384_002:1021a08": "姚秦涼州沙門竺佛念譯",
    "T12n0384_002:1021a09": "4 佛樹品佛樹品第四",
    "T12n0384_002:1021a10": "爾時，世尊將欲入無餘涅槃界，集諸神通大",
    "T12n0384_002:1021a11": "德菩薩，神足變化說不思議法。「今我寧可化",
    "T12n0384_002:1021a12": "作七寶樹，度此長流永在生死沒溺者，令得",
    "T12n0384_002:1021a13": "解脫。」即入琉璃定無形三昧，東方去此忍界",
    "T12n0384_002:1021a14": "六十四億恒河沙剎，化作七寶樹遍滿其中，",
    "T12n0384_002:1021a15": "諸寶樹上莖、節、柯、枝、葉、果實，各各有七寶",
    "T12n0384_002:1021a16": "宮殿，宮殿有佛，諸佛各說四非常法。後園浴",
    "T12n0384_002:1021a17": "池眾鳥聚集，娛樂其中快樂難勝。其池水中",
    "T12n0384_002:1021a18": "生優鉢蓮華、須乾提花、末乾提花；於彼陸",
    "T12n0384_002:1021a19": "地生瞻蔔花、須曼羅花，牛頭栴檀、搗香、末香，",
    "T12n0384_002:1021a20": "天繒、幡蓋、懸處虛空。爾時，風神王名曰隨意，",
    "T12n0384_002:1021a21": "放大香風吹七寶樹葉，柔軟香熏枝葉相",
    "T12n0384_002:1021a22": "掁，皆出自然八種音響。「善哉！出大光明，如來",
    "T12n0384_002:1021a23": "八種音聲，將欲度未度者。誰現是瑞應，昔我",
    "T12n0384_002:1021a24": "不聞此亦復不現覩見，起滅無常相，將非幻",
    "T12n0384_002:1021a25": "化耶？」爾時樹葉上七寶宮殿中，諸如來、至真、",
    "T12n0384_002:1021a26": "等正覺發大音聲闡揚不思議難有之法，欲",
    "T12n0384_002:1021a27": "說八地中莊嚴諸佛剎。「猶如有人欲覩大海",
    "T12n0384_002:1021a28": "水，去海百由旬不見諸生木，遇見澇水甞之",
    "T12n0384_002:1021a29": "知海尚遠；即自辦入海之具，不見形相念定",
    "T12n0384_002:1021b01": "如空始至海岸，以無畏心自莊嚴身。『善哉！大",
    "T12n0384_002:1021b02": "聖！我所求者今乃獲之。』欣之樂之心無疲",
    "T12n0384_002:1021b03": "惓，即時捨所資生盡入海中，隨本所願皆悉",
    "T12n0384_002:1021b04": "在前。菩薩摩訶薩亦復如是，能斷一住至六",
    "T12n0384_002:1021b05": "住地，盡眾生結使永盡無餘。『今我成佛必然",
    "T12n0384_002:1021b06": "不疑。』是謂菩薩摩訶薩於胎中莊嚴佛樹。「復",
    "T12n0384_002:1021b07": "次，菩薩摩訶薩欲自莊嚴身相，具足三十二",
    "T12n0384_002:1021b08": "大人之相，為真實不？從頂至足，足有千輪，輪",
    "T12n0384_002:1021b09": "有千輻，輻有千相，相有六度無極。「所成無見",
    "T12n0384_002:1021b10": "頂相者，破憍慢山得成肉髻相。「吾從無數阿",
    "T12n0384_002:1021b11": "僧祇劫得不犯婬欲果報，得陰馬藏相。陰馬",
    "T12n0384_002:1021b12": "藏相者壞彼邪見，放相光明遍滿十方恒河",
    "T12n0384_002:1021b13": "沙剎，一一光明皆有化佛，一一化佛皆坐七",
    "T12n0384_002:1021b14": "寶高座，發大音聲演說六度無極，如諸如來",
    "T12n0384_002:1021b15": "常所說法：苦、集、滅、道，施、戒、忍、精進、禪、般若波",
    "T12n0384_002:1021b16": "羅蜜，善巧方便解了諸法，空空、大空、無量",
    "T12n0384_002:1021b17": "空、內空、外空、最空、行空、相空、報空、滅三災空、",
    "T12n0384_002:1021b18": "三明報空、三慧空、三達空、三等空、三世空、三",
    "T12n0384_002:1021b19": "分法身空、三界寂滅空、過去當來現在空、自",
    "T12n0384_002:1021b20": "相空，是謂菩薩摩訶薩不犯婬報相。「吾從阿",
    "T12n0384_002:1021b21": "僧祇劫常修口淨，不從彼聞此說，不從此聞",
    "T12n0384_002:1021b22": "彼說，得廣長舌相。遍滿十方阿僧祇恒河沙",
    "T12n0384_002:1021b23": "剎，放舌相光明；一一光明皆有化佛，一一化",
    "T12n0384_002:1021b24": "佛皆坐七寶座上，以清淨音聲演說無量口",
    "T12n0384_002:1021b25": "行，清淨報業真實所作，成辦四事無畏，曉了",
    "T12n0384_002:1021b26": "諸法無來無去，音響清淨，以度生死畏地無",
    "T12n0384_002:1021b27": "所罣礙，分別眾生一一音響，演說無量智慧",
    "T12n0384_002:1021b28": "辯才，度五道淵法法成就，以九解脫而自瓔",
    "T12n0384_002:1021b29": "珞，十力具足，空性無形不可沮壞，其聞法者",
    "T12n0384_002:1021c01": "悉皆信解，是謂菩薩摩訶薩口淨舌相果報。",
    "T12n0384_002:1021c02": "「吾從無數阿僧祇劫得音響相，遍滿三千大",
    "T12n0384_002:1021c03": "千剎土，柔軟和雅所說不麁，出言成就不從",
    "T12n0384_002:1021c04": "彼受，其聲音者無不悅滿；此音響中亦有無",
    "T12n0384_002:1021c05": "數清淨所說，如諸如來常所說法，十二因緣",
    "T12n0384_002:1021c06": "癡行生死，自觀其身觀他身觀內外身，息",
    "T12n0384_002:1021c07": "長亦知息短亦知，化彼眾生越次取證亦不",
    "T12n0384_002:1021c08": "住證，發聲響相光明，一一光明皆有化佛，一",
    "T12n0384_002:1021c09": "一化佛皆坐七寶高座上，普與眾生說無量",
    "T12n0384_002:1021c10": "法門。心趣解脫空無相願，觀了諸法悉無所",
    "T12n0384_002:1021c11": "有，常以四事慈、悲、喜、捨，四禪、四諦眾智法門，",
    "T12n0384_002:1021c12": "得總持法門、捷疾法門、應聲法門、辯才法門，",
    "T12n0384_002:1021c13": "無量法門常現在前；心常遊戲無量百千三",
    "T12n0384_002:1021c14": "昧，是謂菩薩摩訶薩音響相。「吾從無數阿僧",
    "T12n0384_002:1021c15": "祇劫，恒修心清淨，所念專正所行慚愧，執",
    "T12n0384_002:1021c16": "心一向無他異想悉無塵垢，若有人毀不生",
    "T12n0384_002:1021c17": "憂慼，設當稱譽不以為歡心不移易，所行堅",
    "T12n0384_002:1021c18": "固難動如地，從無數劫承事諸佛，與諸眾生",
    "T12n0384_002:1021c19": "說微妙法，所行不偽一向趣道。有佛、法、僧處",
    "T12n0384_002:1021c20": "輒身往化，講論無量總持法門，所謂論者，施",
    "T12n0384_002:1021c21": "論、戒論、生天之論，欲是不淨、涅槃是樂，引導",
    "T12n0384_002:1021c22": "眾生入定三昧，分別苦諦去離四縛，蠲除集",
    "T12n0384_002:1021c23": "法滅大分結，道除雜糅不起法忍，住不退轉",
    "T12n0384_002:1021c24": "得清淨觀。知彼眾生心之所念，隨類開化得",
    "T12n0384_002:1021c25": "成道果，猶如新成白㲲易染為色，自常攝心",
    "T12n0384_002:1021c26": "不譏彼闕，常樂閑靜不處憒閙，入比丘眾威",
    "T12n0384_002:1021c27": "儀具足，若入禪定係意在明，經行往來心無",
    "T12n0384_002:1021c28": "懈慢，於大眾中能師子吼，分別空性悉無所",
    "T12n0384_002:1021c29": "有，是謂菩薩摩訶薩心清淨門。「吾從無數阿",
    "T12n0384_002:1022a01": "僧祇劫，修總持法門不可沮壞，聞一得百、聞",
    "T12n0384_002:1022a02": "百得千、聞千得萬，諸佛所說句義、字義，皆悉",
    "T12n0384_002:1022a03": "總持而不忘失，是謂菩薩摩訶薩成就總持",
    "T12n0384_002:1022a04": "法門。「吾從無數阿僧祇劫，常自修習無常觀",
    "T12n0384_002:1022a05": "行，一切諸法皆歸無常生者有滅，在在處處",
    "T12n0384_002:1022a06": "興隆法樂淨治佛土，所說誠諦自識宿命所",
    "T12n0384_002:1022a07": "經歷處，為說法化心識堅固，神足無畏不可",
    "T12n0384_002:1022a08": "思議，從無數劫積諸苦行，所發誓願不違本",
    "T12n0384_002:1022a09": "行，遊戲諸法自在無礙，是謂菩薩摩訶薩成",
    "T12n0384_002:1022a10": "就總持法門。「吾從無數阿僧祇劫修眼神通，",
    "T12n0384_002:1022a11": "遍知十方眾生之類，有應空行不應空行，有",
    "T12n0384_002:1022a12": "定意無定意者，有亂意無亂意者，有金剛志",
    "T12n0384_002:1022a13": "無金剛志者，有思惟定無思惟定者，天道、人",
    "T12n0384_002:1022a14": "道、餓鬼道、畜生道、地獄道，以天眼悉見悉知",
    "T12n0384_002:1022a15": "見。此眾生趣有餘涅槃無餘涅槃者，亦知此",
    "T12n0384_002:1022a16": "眾生於中陰取涅槃，亦悉知之；知此眾生向",
    "T12n0384_002:1022a17": "須陀洹得須陀洹果，向斯陀含得斯陀含果，",
    "T12n0384_002:1022a18": "向阿那含得阿那含果，向阿羅漢得阿羅漢，",
    "T12n0384_002:1022a19": "果，向辟支佛得辟支佛果；亦觀眾生出家苦",
    "T12n0384_002:1022a20": "行不捨本誓，剃除鬚髮身被法服，入師子遊",
    "T12n0384_002:1022a21": "步三昧，在樹王下思惟觀樹，或一日、二日乃",
    "T12n0384_002:1022a22": "至七日；或一歲、二歲乃至七歲；或一劫、二劫",
    "T12n0384_002:1022a23": "乃至七劫；是謂菩薩摩訶薩成就天眼通。「吾",
    "T12n0384_002:1022a24": "從無數阿僧祇劫修耳神通，遍聞十方眾生",
    "T12n0384_002:1022a25": "行報，黑有黑果報，白有白果報，不黑不白",
    "T12n0384_002:1022a26": "果報，有漏有漏果報，無漏無漏果報；聞彼眾",
    "T12n0384_002:1022a27": "生清淨音響，不男聲不女聲，不男不女柔軟",
    "T12n0384_002:1022a28": "聲，不長不短聲，不非人聲，梵聲清淨聲，伽",
    "T12n0384_002:1022a29": "羅毘羅柔和聲，不麁聲不細聲；復以天耳聞",
    "T12n0384_002:1022b01": "彼眾生除垢斷縛，不住有為相，不住無為相，",
    "T12n0384_002:1022b02": "不住過去、當來、現在相，住亦不住，不住亦不",
    "T12n0384_002:1022b03": "不住，吾我不住，不住亦不不住，成佛不成佛",
    "T12n0384_002:1022b04": "者，成道不成道者，生天不生天者，生人不生",
    "T12n0384_002:1022b05": "人者，生餓鬼不生餓鬼者，生地獄不生地獄",
    "T12n0384_002:1022b06": "者，生畜生不生畜生者，分別五道以天耳聽，",
    "T12n0384_002:1022b07": "悉聞知之；是謂菩薩摩訶薩成就天耳通。「吾",
    "T12n0384_002:1022b08": "從無數阿僧祇劫修鼻神通，遍嗅十方無量",
    "T12n0384_002:1022b09": "眾生，悉知分別善香、惡香，麁香、細香，火香、",
    "T12n0384_002:1022b10": "水香，俗香、道香，乃至菩薩坐樹王下香；戒香、",
    "T12n0384_002:1022b11": "定香、慧香、解脫香、解脫知見香，教授眾生大",
    "T12n0384_002:1022b12": "慈無邊香，悲愍眾生香，喜悅和顏香，放捨周",
    "T12n0384_002:1022b13": "遍香，神足無畏香，覺力根本香，破慢貢高香，",
    "T12n0384_002:1022b14": "自然普熏香，莊嚴佛道香，趣三解脫門香，相",
    "T12n0384_002:1022b15": "相殊勝香，明行果報香，分別微塵香，光明",
    "T12n0384_002:1022b16": "遠照香，集眾和合香，五聚清淨香，持入不起",
    "T12n0384_002:1022b17": "香，止滅眾垢香，觀滅眾垢香，聞戒布施香，慚",
    "T12n0384_002:1022b18": "愧無慢香，仙人法勝香，說法無礙香，舍利流",
    "T12n0384_002:1022b19": "布香，封印佛藏香，七寶無盡香。」爾時，世尊便",
    "T12n0384_002:1022b20": "說頌曰：",
    "T12n0384_002:1022b21": "「摩伽山所出，　　花香及栴檀，",
    "T12n0384_002:1022b22": "三界所有香，　　不如戒香勝。",
    "T12n0384_002:1022b23": "戒香滅眾垢，　　往來入無間；",
    "T12n0384_002:1022b24": "菩薩不退轉，　　涅槃香第一。",
    "T12n0384_002:1022b25": "譬如善射人，　　仰射於虛空；",
    "T12n0384_002:1022b26": "箭勢不盡空，　　尋復墮于地；",
    "T12n0384_002:1022b27": "德香遠無際，　　終不有轉還。",
    "T12n0384_002:1022b28": "今說佛身香，　　戒、定、慧解度，",
    "T12n0384_002:1022b29": "於億百千劫，　　不能盡佛香；",
    "T12n0384_002:1022c01": "若於千萬劫，　　佛讚佛功德，",
    "T12n0384_002:1022c02": "大聖不能盡，　　佛身戒德香。",
    "T12n0384_002:1022c03": "諸佛威儀法，　　授前補處別，",
    "T12n0384_002:1022c04": "口中五色香，　　上至忉利天；",
    "T12n0384_002:1022c05": "還來至佛所，　　遶佛身七匝。",
    "T12n0384_002:1022c06": "諸天散花香，　　稱歎未曾有；",
    "T12n0384_002:1022c07": "定香遠流布，　　濟度阿僧祇。」",
    "T12n0384_002:1022c08": "爾時，世尊說此偈已，於彼會中十二那由他",
    "T12n0384_002:1022c09": "眾生，心識開悟皆悉發意，願樂欲生香積佛",
    "T12n0384_002:1022c10": "剎。「是謂菩薩摩訶薩成就鼻通。「吾從無數阿",
    "T12n0384_002:1022c11": "僧祇劫修口神通，言教往來終不中滯，有所",
    "T12n0384_002:1022c12": "言說言則有光，脣脣有光、齒齒有光、舌舌有",
    "T12n0384_002:1022c13": "光，如來於大眾中說甚深法，所有法者，一名、",
    "T12n0384_002:1022c14": "阿，阿者無，有千萬義，無有千萬義中，取一",
    "T12n0384_002:1022c15": "無義度無量眾生。二名、羅，羅者除垢，除垢有",
    "T12n0384_002:1022c16": "千萬義，千萬義中取一除垢義，除無量眾生",
    "T12n0384_002:1022c17": "垢。三名、波遮，波遮名果熟，果熟有千萬義，千",
    "T12n0384_002:1022c18": "萬義中取一果熟義，使無量眾生皆悉果熟。",
    "T12n0384_002:1022c19": "四名、那，那者非常義，非常義有千萬義，千萬",
    "T12n0384_002:1022c20": "義中取一非常義，使無量眾生悉解非常義。",
    "T12n0384_002:1022c21": "五名、茶，茶者盡無，名盡無名，言有無有、言",
    "T12n0384_002:1022c22": "無亦無無，無盡義有千萬義，千萬義中取一",
    "T12n0384_002:1022c23": "無盡義，使無量眾生得解於盡，是為茶盡義。",
    "T12n0384_002:1022c24": "十方無量恒河沙諸佛，受食威儀，從閻浮提",
    "T12n0384_002:1022c25": "上至十八天，皆見如來食。從一住至四住菩",
    "T12n0384_002:1022c26": "薩，見如來身琉璃咽喉，不退轉菩薩乃至九",
    "T12n0384_002:1022c27": "地，見健疾天子接如來食，乃至他方施行佛",
    "T12n0384_002:1022c28": "事，是為如來神口果報。如來現食味，次第",
    "T12n0384_002:1022c29": "味味不動味，不哊咽不㗘㗱，世尊舉飯向口",
    "T12n0384_002:1023a01": "時，心念十方諸五道眾生等同此味，即如念",
    "T12n0384_002:1023a02": "皆悉飽滿，猶如比丘得九次第禪心軟美飽，",
    "T12n0384_002:1023a03": "是謂菩薩摩訶薩口通清淨。「吾昔無數阿僧",
    "T12n0384_002:1023a04": "祇劫修身神通，分別身中淨不淨想、不淨淨",
    "T12n0384_002:1023a05": "想，三十六物污露不真，髮、毛、爪、齒、骨、血、涕、淚，",
    "T12n0384_002:1023a06": "反復思惟；以己身法觀眾生身亦復如是。自",
    "T12n0384_002:1023a07": "化其身膖脹臭爛膿血流出；或復現身白骨",
    "T12n0384_002:1023a08": "灰色、青瘀色、燋黑色、與地同色，無量眾生見",
    "T12n0384_002:1023a09": "此身者，皆生苦、空、無常、無我想。復與眾生說",
    "T12n0384_002:1023a10": "身業報法，此身非身何者是身？一一分別從",
    "T12n0384_002:1023a11": "頭至足悉無所有，以無有身則無有識。眾生",
    "T12n0384_002:1023a12": "聞此，自思惟身穢惡不淨，猶如光音清淨天",
    "T12n0384_002:1023a13": "下觀閻浮提臭穢，惡氣上熏七千萬里，是以",
    "T12n0384_002:1023a14": "菩薩不生光音天。身通菩薩入金剛三昧碎",
    "T12n0384_002:1023a15": "身如塵，一一塵皆作化佛，濟渡無量阿僧祇",
    "T12n0384_002:1023a16": "眾生之類；現身色相，身上出火身下出水，身",
    "T12n0384_002:1023a17": "下出火身上出水，東踊西沒西踊東沒；現如",
    "T12n0384_002:1023a18": "來十八神變。眾生之類見如來變尋時覺悟，",
    "T12n0384_002:1023a19": "眾結永盡入無為道。微塵化佛現身教化，濟",
    "T12n0384_002:1023a20": "渡無量阿僧祇眾生，是為如來身密教化而",
    "T12n0384_002:1023a21": "不說法。「吾從無數阿僧祇劫修習意識，成菩",
    "T12n0384_002:1023a22": "薩神通，攝意入定遊至無量諸佛剎土，猶如",
    "T12n0384_002:1023a23": "力人屈伸臂頃還來故處，意識菩薩亦入化",
    "T12n0384_002:1023a24": "生、胎生、濕生、卵生，現不思議神變教化，即於",
    "T12n0384_002:1023a25": "彼處成無為道。意識菩薩於諸通中最上最",
    "T12n0384_002:1023a26": "勝，非辟支佛、阿羅漢所能思議。何以故？非彼",
    "T12n0384_002:1023a27": "境界。」",
    "T12n0384_002:1023a28": "5 三世等品菩薩處胎經三世等品第五",
    "T12n0384_002:1023a29": "爾時，坐中有菩薩名曰喜見——辯才無礙登躡",
    "T12n0384_002:1023b01": "十住，如來所行悉能總持——即從座起偏露右",
    "T12n0384_002:1023b02": "臂右膝著地，叉手合掌前白佛言：「善哉！世尊！",
    "T12n0384_002:1023b03": "今聞此法至未曾有，過去無數恒沙如來，有",
    "T12n0384_002:1023b04": "入涅槃不入涅槃。若入涅槃，欲界眾生云何",
    "T12n0384_002:1023b05": "得度？若如來不入涅槃，彼諸如來住何佛界？」",
    "T12n0384_002:1023b06": "佛告喜見菩薩：「善哉，善哉！乃能於如來前作",
    "T12n0384_002:1023b07": "師子吼。諦聽，諦聽！善思念之！吾今與汝一一",
    "T12n0384_002:1023b08": "分別說之。」喜見對曰：「如是，世尊！願樂欲聞。」佛",
    "T12n0384_002:1023b09": "言：「過去恒河沙諸佛世尊，名字假號不可勝",
    "T12n0384_002:1023b10": "記，亦如眾生生生不滅，無邊無際亦無端緒，",
    "T12n0384_002:1023b11": "諸佛要集心如空界，涅槃者即眾生是也。是",
    "T12n0384_002:1023b12": "故如來不入涅槃。何以故？為眾生故。」喜見菩",
    "T12n0384_002:1023b13": "薩白佛言：「過去多薩阿竭、阿羅呵、三耶三佛",
    "T12n0384_002:1023b14": "所度眾生，有滅度無滅度耶？」佛告喜見菩薩：",
    "T12n0384_002:1023b15": "「云何？喜見！汝從無數阿僧祇劫，承事諸佛禮",
    "T12n0384_002:1023b16": "事、供養、香花、幡蓋，頗見如來取般涅槃不？」對",
    "T12n0384_002:1023b17": "曰：「不也。」「云何？喜見！我號釋迦文多薩阿竭、阿",
    "T12n0384_002:1023b18": "羅呵、三耶三佛陀，今處母胎，為涅槃為非",
    "T12n0384_002:1023b19": "涅槃？」對曰：「不也。世尊！」「云何？喜見！菩薩眾生受",
    "T12n0384_002:1023b20": "別當成無上正真道，是真實道非真實道？」對",
    "T12n0384_002:1023b21": "曰：「是道非真實道若真實道。何以故？有佛有",
    "T12n0384_002:1023b22": "說法見化眾生，以是故，是道非真實道。緣",
    "T12n0384_002:1023b23": "緣眾生是道，緣緣盡眾生是真實道。過去緣緣",
    "T12n0384_002:1023b24": "盡眾生，於現在非真實道。現在緣緣盡眾生，",
    "T12n0384_002:1023b25": "於過去非真實道。過去、現在緣緣盡眾生，於",
    "T12n0384_002:1023b26": "未來非真實道。未來緣緣盡眾生，於過去、現",
    "T12n0384_002:1023b27": "在非真實道。何以故？是道非真實道，過去緣",
    "T12n0384_002:1023b28": "緣盡眾生，現在緣緣盡眾生，未來緣緣盡眾",
    "T12n0384_002:1023b29": "生，是真實道。菩薩摩訶薩知而見之，不處不",
    "T12n0384_002:1023c01": "入。何以故？猶如九行不盡。所謂九行者，上",
    "T12n0384_002:1023c02": "上、上中、上下、中上、中中、中下、下上、下中、下",
    "T12n0384_002:1023c03": "下。上上緣盡，上中緣不盡，非真實道。上中",
    "T12n0384_002:1023c04": "緣盡，上下緣不盡，非真實道。上下緣盡，中上",
    "T12n0384_002:1023c05": "緣不盡，非真實道。中上緣盡，中中緣不盡，非",
    "T12n0384_002:1023c06": "真實道。中中緣盡，中下緣不盡，非真實道。",
    "T12n0384_002:1023c07": "中下緣盡，下上緣不盡，非真實道。下上緣盡，",
    "T12n0384_002:1023c08": "下中緣不盡，非真實道。下中緣盡，下下緣不",
    "T12n0384_002:1023c09": "盡，非真實道。下下緣盡，是真實道。菩薩摩訶",
    "T12n0384_002:1023c10": "薩於真實性，不取不捨，不住不不住，過去、當",
    "T12n0384_002:1023c11": "來、現在等，道等涅槃等，一等無有二。法性等、",
    "T12n0384_002:1023c12": "自然相等、眾生等、垢等、五陰等、緣等、癡行等，",
    "T12n0384_002:1023c13": "道行清淨不一不二。欲行緣盡，非色行緣盡；",
    "T12n0384_002:1023c14": "色行緣盡，非無色行緣盡；無色行緣盡，色行",
    "T12n0384_002:1023c15": "緣盡，欲界行緣盡，是謂菩薩等非一非二。」爾",
    "T12n0384_002:1023c16": "時，佛告喜見菩薩曰：「汝欲知過去諸佛滅不",
    "T12n0384_002:1023c17": "滅剎土不耶？」爾時，世尊即以神力入無畏空",
    "T12n0384_002:1023c18": "界三昧，使一切眾盡見釋迦文身寂然無言",
    "T12n0384_002:1023c19": "身相具足。「菩薩當知我過去身，其數不可稱",
    "T12n0384_002:1023c20": "不可量。」即以神足入濕生界，眾相具足，與無",
    "T12n0384_002:1023c21": "數阿僧祇為濕識眾生說法，令彼濕識隨意",
    "T12n0384_002:1023c22": "所願各得解脫。復以神足入化生眾生，現身",
    "T12n0384_002:1023c23": "色相，與無央數阿僧祇眾生說法，令彼化識",
    "T12n0384_002:1023c24": "隨意所願各得解脫。爾時世尊即以神足入",
    "T12n0384_002:1023c25": "卵識眾生，現身色相，與無央數阿僧祇眾生",
    "T12n0384_002:1023c26": "說法，令彼眾生隨意所願各得解脫。爾時世",
    "T12n0384_002:1023c27": "尊復以神足現當來世界，人四生中現身色",
    "T12n0384_002:1023c28": "相，與無央數阿僧祇眾生說法，令彼四生眾",
    "T12n0384_002:1023c29": "生隨意所願各得解脫。「如我今日在母胎中，",
    "T12n0384_002:1024a01": "與諸十方神通菩薩，說不退轉難有之法，亦",
    "T12n0384_002:1024a02": "以神通入天四生，入地獄四生、餓鬼四生、畜",
    "T12n0384_002:1024a03": "生四生，於四生中胎、化二生盡漏疾，濕生、卵",
    "T12n0384_002:1024a04": "生盡漏遲；化生、胎生是利根人，濕生、卵生是",
    "T12n0384_002:1024a05": "鈍根人。」爾時世尊復以神足現寂寞世界，使",
    "T12n0384_002:1024a06": "彼大眾皆悉知見，亦無言教苦、集、滅、道之名。",
    "T12n0384_002:1024a07": "何以故？彼土眾生皆是胎化利根人。佛復以",
    "T12n0384_002:1024a08": "神足現下方照光世界，視彼眾生稟受讀誦，",
    "T12n0384_002:1024a09": "經歷劫數乃成道果，知此眾生濕生、卵生是",
    "T12n0384_002:1024a10": "鈍根人。佛復以神足現不死剎土，使彼大眾",
    "T12n0384_002:1024a11": "知彼眾生不聞死名，知此眾生大慈誓願利根",
    "T12n0384_002:1024a12": "中勝根。佛復以神足現中夭剎土，使彼大眾",
    "T12n0384_002:1024a13": "皆悉知見，見彼眾生有中夭者，由彼眾生自",
    "T12n0384_002:1024a14": "造苦本，本壽極長今壽轉短。彼世界王名曰",
    "T12n0384_002:1024a15": "除憂，剝死人皮以用作鼓，百歲一打使彼眾",
    "T12n0384_002:1024a16": "生皆知死名，壽命轉減至于百歲，時有出者。",
    "T12n0384_002:1024a17": "「吾今捨壽八十有四，出五濁世，胎生、化生是",
    "T12n0384_002:1024a18": "我利根分。汝等當知！命不久存，非佛神力所",
    "T12n0384_002:1024a19": "能留住，此身如泡勢不久立，是身如霧常亂",
    "T12n0384_002:1024a20": "人想，是身如夢增益瞋恚，是身如幻誑惑世",
    "T12n0384_002:1024a21": "人，是身如響求對無形。是身如影眼見不獲，",
    "T12n0384_002:1024a22": "如是我身於此滅盡更不復生。何者不生？不",
    "T12n0384_002:1024a23": "於此閻浮提生。復於十方三十二垓佛剎，遍",
    "T12n0384_002:1024a24": "滿彼剎施行佛事，此非過去者，以是之故",
    "T12n0384_002:1024a25": "緣緣盡，緣緣不盡無有涅槃者。」",
    "T12n0384_002:1024a26": "爾時，彌勒菩薩摩訶薩即從坐起，整衣服偏",
    "T12n0384_002:1024a27": "露右臂，右膝著地前白佛言：「甚奇，世尊！世界",
    "T12n0384_002:1024a28": "若干眾生不同，善惡行報各各別異，如來說",
    "T12n0384_002:1024a29": "法空無寂寞，不可思議入何三昧？威神感動",
    "T12n0384_002:1024b01": "如是難測。有識眾生咸可易化，山河石壁生",
    "T12n0384_002:1024b02": "樹草木，皆變人形，為有識眾生無識眾生？」佛",
    "T12n0384_002:1024b03": "告彌勒：「汝昔與我共越山海，見一惡獸應食",
    "T12n0384_002:1024b04": "十住菩薩肉耶？」彌勒白佛言：「不也。」「何以故？",
    "T12n0384_002:1024b05": "正使三千大千剎土滿中惡獸，欲食菩薩肉",
    "T12n0384_002:1024b06": "者，是事不然。吾昔勸汝誰能先進，汝及文殊",
    "T12n0384_002:1024b07": "皆言不能當。吾爾時即以神力，以甘露味示",
    "T12n0384_002:1024b08": "彼飢獸，執意堅固得成無上正真等正覺。汝",
    "T12n0384_002:1024b09": "說權退在後，悉是有識教化，非無識教化。」佛",
    "T12n0384_002:1024b10": "告彌勒：「汝豈不憶古昔無數阿僧祇劫，去此",
    "T12n0384_002:1024b11": "西北六十二恒河沙剎，佛名平等，其剎名",
    "T12n0384_002:1024b12": "無形，如今現在說法，無有辟支佛、聲聞乘，無",
    "T12n0384_002:1024b13": "有日、月、時節、劫數多少；彼佛教化盡一佛界，",
    "T12n0384_002:1024b14": "現界眾生盡得成佛，更不移處他佛世界。云",
    "T12n0384_002:1024b15": "何？彌勒！當名彼佛為過去、未來、現在耶？」彌勒",
    "T12n0384_002:1024b16": "白佛言：「亦過去、現在、未來。何以故？皆從諸剎",
    "T12n0384_002:1024b17": "往至彼土，諸緣盡眾生盡得度脫故，現有現",
    "T12n0384_002:1024b18": "在。」佛告彌勒：「汝今現在耶？」對曰：「不也。世尊！",
    "T12n0384_002:1024b19": "名雖現在行不現在，前行過去後行未至，識",
    "T12n0384_002:1024b20": "念思惟三事成就，是故無現在。」佛即問彌勒：",
    "T12n0384_002:1024b21": "「心有所念，幾念、幾想、幾識耶？」彌勒言：「拍手彈",
    "T12n0384_002:1024b22": "指之頃，三十二億百千念，念念成形，形形皆",
    "T12n0384_002:1024b23": "有識，識念極微細不可執持。佛之威神入彼",
    "T12n0384_002:1024b24": "微識皆令得度，此識教化非無識也。復次，微",
    "T12n0384_002:1024b25": "識極微細過於微塵，此微塵識不可覩見，如",
    "T12n0384_002:1024b26": "來威神入彼教化皆令得度。彌勒當知未有",
    "T12n0384_002:1024b27": "狐疑，此微塵識亦受四氣亦有四生。何以故？",
    "T12n0384_002:1024b28": "眾生無邊，邊亦無邊，如來亦無邊，道亦無邊，",
    "T12n0384_002:1024b29": "一切言有，有亦無有，無界、無處、無住，亦無教",
    "T12n0384_002:1024c01": "授化眾生者，此名逆順三昧。不住不不住",
    "T12n0384_002:1024c02": "一相無相，不著不縛亦無真際，修治道場淨",
    "T12n0384_002:1024c03": "佛境界，權變無數非下劣所及。」爾時世尊將",
    "T12n0384_002:1024c04": "欲解釋彌勒狐疑，即現身色柔軟色，無厭足",
    "T12n0384_002:1024c05": "色，內外清淨無瑕穢色。「吾從無數阿僧祇劫",
    "T12n0384_002:1024c06": "修眼清淨，內外無閡今獲色身，身亦無身色",
    "T12n0384_002:1024c07": "亦無色，知身空色空，身色俱空，知身色俱空",
    "T12n0384_002:1024c08": "者，此空空空。知無身空無色空，知無身無色",
    "T12n0384_002:1024c09": "俱空，知無身無色俱空者，此空空空。知過",
    "T12n0384_002:1024c10": "去身空，知過去色空，知過去身色俱空，知過",
    "T12n0384_002:1024c11": "去身色俱空者，此空空空。知未來身空，知未",
    "T12n0384_002:1024c12": "來色空，知未來身色俱空，知未來身色俱空",
    "T12n0384_002:1024c13": "者，此空空空。知現在身空，知現在色空，知現",
    "T12n0384_002:1024c14": "在身色俱空，知現在身色俱空者，此空空空。",
    "T12n0384_002:1024c15": "知過去無身空，知過去無色空，知過去無身",
    "T12n0384_002:1024c16": "無色俱空，知過去無身無色俱空者，此空空",
    "T12n0384_002:1024c17": "空。知未來無身空，知未來無色空，知未來無",
    "T12n0384_002:1024c18": "身無色俱空，知未來無身無色俱空者，此空",
    "T12n0384_002:1024c19": "空空。知現在無身空，知現在無色空，知現在",
    "T12n0384_002:1024c20": "無身無色俱空，知現在無身無色俱空者，此",
    "T12n0384_002:1024c21": "空空空。知欲界身空，知欲界色空，知欲界身",
    "T12n0384_002:1024c22": "色俱空，知欲界身色俱空者，此空空空。知色",
    "T12n0384_002:1024c23": "界身空，知色界色空，知色界身色俱空，知色",
    "T12n0384_002:1024c24": "界身色俱空者，此空空空。知無色界身空，知",
    "T12n0384_002:1024c25": "無色界色空，知無色界身色俱空，知無色界",
    "T12n0384_002:1024c26": "身色俱空者，此空空空。知欲界無身空，知欲",
    "T12n0384_002:1024c27": "界無色空，知欲界無身無色俱空，知欲界無",
    "T12n0384_002:1024c28": "身無色俱空者，此空空空。知色界無身空，知",
    "T12n0384_002:1024c29": "色界無色空，知色界無身無色俱空，知色界",
    "T12n0384_002:1025a01": "無身無色俱空者，此空空空。知無色界無身",
    "T12n0384_002:1025a02": "空，知無色界無色空，知無色界無身無色俱",
    "T12n0384_002:1025a03": "空，知無色界無身無色俱空者，此空空空。知",
    "T12n0384_002:1025a04": "緣緣身空，知緣緣色空，知緣緣身色俱空，知",
    "T12n0384_002:1025a05": "緣緣身色俱空者，此空空空。知緣緣無身空，",
    "T12n0384_002:1025a06": "知緣緣無色空，知緣緣無身無色俱空，知緣",
    "T12n0384_002:1025a07": "緣無身無色俱空者，此空空空。「知胎生身空，",
    "T12n0384_002:1025a08": "知胎生色空，知胎生身色俱空，知胎生身色",
    "T12n0384_002:1025a09": "俱空者，此空空空。知胎生無身空，知胎生無",
    "T12n0384_002:1025a10": "色空，知胎生無身無色俱空，知胎生無身無",
    "T12n0384_002:1025a11": "色俱空者，此空空空。知化生身空，知化生色",
    "T12n0384_002:1025a12": "空，知化生身色俱空，知化生身色俱空者，此",
    "T12n0384_002:1025a13": "空空空。知化生無身空，知化生無色空，知化",
    "T12n0384_002:1025a14": "生無身無色俱空，知化生無身無色俱空者，",
    "T12n0384_002:1025a15": "此空空空。知濕生身空，知濕生色空，知濕生",
    "T12n0384_002:1025a16": "身色俱空，知濕生身色俱空者，此空空空。知",
    "T12n0384_002:1025a17": "濕生無身空，知濕生無色空，知濕生無身無",
    "T12n0384_002:1025a18": "色俱空，知濕生無身無色俱空者，此空空空。",
    "T12n0384_002:1025a19": "知卵生身空，知卵生色空，知卵生身色俱空，",
    "T12n0384_002:1025a20": "知卵生身色俱空者，此空空空。知卵生無身",
    "T12n0384_002:1025a21": "空，知卵生無色空，知卵生無身無色俱空，知",
    "T12n0384_002:1025a22": "卵生無身無色俱空者，此空空空。「知未至禪",
    "T12n0384_002:1025a23": "身空，知未至禪色空，知未至禪身色俱空，知",
    "T12n0384_002:1025a24": "未至禪身色俱空者，此空空空。知未至禪無",
    "T12n0384_002:1025a25": "身空，知未至禪無色空，知未至禪無身無色",
    "T12n0384_002:1025a26": "俱空，知未至禪無身無色俱空者，此空空",
    "T12n0384_002:1025a27": "空。知初禪身空，知初禪色空，知初禪身色俱",
    "T12n0384_002:1025a28": "空，知初禪身色俱空者，此空空空。知初禪無",
    "T12n0384_002:1025a29": "身空，知初禪無色空，知初禪無身無色俱空，",
    "T12n0384_002:1025b01": "知初禪無身無色俱空者，此空空空。知中間",
    "T12n0384_002:1025b02": "禪身空，知中間禪色空，知中間禪身色俱空，",
    "T12n0384_002:1025b03": "知中間禪身色俱空者，此空空空。知中間禪",
    "T12n0384_002:1025b04": "無身空，知中間禪無色空，知中間禪無身無",
    "T12n0384_002:1025b05": "色俱空，知中間禪無身無色俱空者，此空空",
    "T12n0384_002:1025b06": "空。知二禪身空，知二禪色空，知二禪身色俱",
    "T12n0384_002:1025b07": "空，知二禪身色俱空者，此空空空。知二禪無",
    "T12n0384_002:1025b08": "身空，知二禪無色空，知二禪無身無色俱空，",
    "T12n0384_002:1025b09": "知二禪無身無色俱空者，此空空空。知三禪",
    "T12n0384_002:1025b10": "身空，知三禪色空，知三禪身色俱空，知三禪",
    "T12n0384_002:1025b11": "身色俱空者，此空空空。知三禪無身空，知三",
    "T12n0384_002:1025b12": "禪無色空，知三禪無身無色俱空，知三禪無",
    "T12n0384_002:1025b13": "身無色俱空者，此空空空。知四禪身空，知四",
    "T12n0384_002:1025b14": "禪色空，知四禪身色俱空，知四禪身色俱空",
    "T12n0384_002:1025b15": "者，此空空空。知四禪無身空，知四禪無色空，",
    "T12n0384_002:1025b16": "知四禪無身無色俱空，知四禪無身無色俱",
    "T12n0384_002:1025b17": "空者，此空空空。「知空處身空，知空處色空，知",
    "T12n0384_002:1025b18": "空處身色俱空，知空處身色俱空者，此空空",
    "T12n0384_002:1025b19": "空。知空處無身空，知空處無色空，知空處無",
    "T12n0384_002:1025b20": "身無色俱空，知空處無身無色俱空者，此空",
    "T12n0384_002:1025b21": "空空。知識處身空，知識處色空，知識處身色",
    "T12n0384_002:1025b22": "俱空，知識處身色俱空者，此空空空。知識處",
    "T12n0384_002:1025b23": "無身空，知識處無色空，知識處無身無色俱",
    "T12n0384_002:1025b24": "空，知識處無身無色俱空者，此空空空。知不",
    "T12n0384_002:1025b25": "用處身空，知不用處色空，知不用處身色俱",
    "T12n0384_002:1025b26": "空，知不用處身色俱空者，此空空空。知不用",
    "T12n0384_002:1025b27": "處無身空，知不用處無色空，知不用處無身",
    "T12n0384_002:1025b28": "無色俱空，知不用處無身無色俱空者，此空",
    "T12n0384_002:1025b29": "空空。知非想非不想處身空，知非想非不想",
    "T12n0384_002:1025c01": "處色空，知非想非不想處身色俱空，知非想",
    "T12n0384_002:1025c02": "非不想處身色俱空者，此空空空。知非想非",
    "T12n0384_002:1025c03": "不想處無身空，知非想非不想處無色空，知",
    "T12n0384_002:1025c04": "非想非不想處無身無色俱空，知非想非不",
    "T12n0384_002:1025c05": "想處無身無色俱空者，此空空空。」佛告彌勒：",
    "T12n0384_002:1025c06": "「今當與汝說生義、根義。諦聽，諦聽！善思念之！",
    "T12n0384_002:1025c07": "云何生義？生者七九是也；根者連著義也。如",
    "T12n0384_002:1025c08": "來無所著，已知、未知、無知。已知根者，過去、當",
    "T12n0384_002:1025c09": "來、現在。未知根者，結、使、障礙。無知根者，如來、",
    "T12n0384_002:1025c10": "至真、等正覺，過去、當來、現在諸佛，成就此根",
    "T12n0384_002:1025c11": "分別諸根，無根亦不無根，無說無義，分別字",
    "T12n0384_002:1025c12": "義空無所有，是根義也。從初發意乃至坐樹",
    "T12n0384_002:1025c13": "王下，轉無上法輪集諸法門，行無行法門，思",
    "T12n0384_002:1025c14": "議法門，總持根法門，虛空法藏法門，此是",
    "T12n0384_002:1025c15": "諸佛要集三昧。彌勒當知！汝復受記五十六",
    "T12n0384_002:1025c16": "億七千萬歲，於此樹王下成無上等正覺。我",
    "T12n0384_002:1025c17": "以右脇生，汝彌勒從頂生。如我壽百歲，彌勒",
    "T12n0384_002:1025c18": "壽八萬四千歲。我國土土，汝國土金，我國土",
    "T12n0384_002:1025c19": "苦，汝國土樂。」爾時世尊即說頌曰：",
    "T12n0384_002:1025c20": "「如來十力尊，　　虛空無邊際；",
    "T12n0384_002:1025c21": "忍、慧、福業力，　　誓願力最勝。",
    "T12n0384_002:1025c22": "汝生快樂國，　　不如我界苦；",
    "T12n0384_002:1025c23": "汝說法甚易，　　我說法甚難。",
    "T12n0384_002:1025c24": "初說九十六，　　二說九十四，",
    "T12n0384_002:1025c25": "三說九十二。　　我初說十二，",
    "T12n0384_002:1025c26": "二說二十四，　　三說三十六。",
    "T12n0384_002:1025c27": "汝所三說人，　　是吾先所化；",
    "T12n0384_002:1025c28": "汝父梵摩淨，　　將八萬四千，",
    "T12n0384_002:1025c29": "非我先所化，　　是汝所開度。",
    "T12n0384_002:1026a01": "九十六億人，　　受我五戒者；",
    "T12n0384_002:1026a02": "九十四億人，　　受持三歸者；",
    "T12n0384_002:1026a03": "九十二億人，　　一稱南無佛。",
    "T12n0384_002:1026a04": "初說千比丘，　　二十四億天，",
    "T12n0384_002:1026a05": "三三十六億，　　所度諸眾生；",
    "T12n0384_002:1026a06": "汝樂我勤苦，　　汝怠我清進。」",
    "T12n0384_002:1026a07": "當佛說此偈時，苦行眾生七十二億，即於座",
    "T12n0384_002:1026a08": "上不動，得不起法忍。",
    "T12n0384_002:1026a09": "菩薩處胎經卷第二"
}