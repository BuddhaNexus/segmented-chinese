{
    "X81n1571_031:0689b07": "五燈全書卷第三十一",
    "X81n1571_031:0689b09": "京都聖感禪寺住持(臣)僧　(超永)　編輯",
    "X81n1571_031:0689b10": "京都古華嚴寺住持(臣)僧　(超揆)　較閱　進",
    "X81n1571_031:0689b11": "呈",
    "X81n1571_031:0689b12": "雲門宗",
    "X81n1571_031:0689b13": "南嶽下六世",
    "X81n1571_031:0689b14": "雪峰存禪師法嗣",
    "X81n1571_031:0689b15": "韶州雲門山光奉院文偃禪師嘉興張氏子。幼依空",
    "X81n1571_031:0689b16": "王澄律師出家。敏質生知。慧辯天縱。及長落髮。稟具",
    "X81n1571_031:0689b17": "於毗陵壇。侍澄數年。探窮律部。以己事未明。往參睦",
    "X81n1571_031:0689b18": "州。州纔見來。便閉却門。師乃扣門。州曰誰。師曰某甲。",
    "X81n1571_031:0689b19": "州曰。作甚麼。師曰。己事未明。乞師指示。州開門一見。",
    "X81n1571_031:0689b20": "便閉却。師如是連三日扣門。至第三日。州開門。師乃",
    "X81n1571_031:0689b21": "拶入。州便擒住曰。道道。師擬議。州便推出曰。秦時[車*度]",
    "X81n1571_031:0689b22": "轢鑽。遂掩門。損師一足。師從此悟入。州指見雪峰。師",
    "X81n1571_031:0689b23": "到雪峰莊。見一僧廼問。上座今日上山去那。僧曰是。",
    "X81n1571_031:0689b24": "師曰。寄一則因緣。問堂頭和尚。祇是不得道是別人",
    "X81n1571_031:0689c01": "語。僧曰得。師曰。上座到山中。見和尚上堂。眾纔集便",
    "X81n1571_031:0689c02": "出。握腕立地曰。這老漢頂上鐵枷何不脫却。其僧一",
    "X81n1571_031:0689c03": "依師教。雪峰見這僧與麼道。便下座。攔胸把住曰。速",
    "X81n1571_031:0689c04": "道速道。僧無對。峰拓開曰。不是汝語。僧曰。是某甲語。",
    "X81n1571_031:0689c05": "峰曰。侍者將繩棒來。僧曰。不是某語。是莊上一浙中",
    "X81n1571_031:0689c06": "上座。教某甲來道。峰曰。大眾去莊上。迎取五百人善",
    "X81n1571_031:0689c07": "知識來。師次日上雪峰。峰纔見便曰。因甚麼得到與",
    "X81n1571_031:0689c08": "麼地。師乃低頭。從茲契合。溫研積稔。密以宗印授焉。",
    "X81n1571_031:0689c09": "師出嶺。徧謁諸方。覈窮殊軌。鋒辯險絕。世所盛聞。後",
    "X81n1571_031:0689c10": "抵靈樹。冥符知聖接首座之說。初知聖住靈樹。二十",
    "X81n1571_031:0689c11": "年不請首座。常曰。我首座生也。我首座牧牛也。我首",
    "X81n1571_031:0689c12": "座行脚也。一日令擊鐘。三門外接首座。眾出迓。師果",
    "X81n1571_031:0689c13": "至。直請入首座寮解包　後廣主。命師出世靈樹。開",
    "X81n1571_031:0689c14": "堂日。主親臨曰。弟子請益。師曰。目前無異路。(法眼別曰。不可",
    "X81n1571_031:0689c15": "無益於人)上堂。良久曰。祇這箇帶累殺人。便下座　上堂。",
    "X81n1571_031:0689c16": "道即道了也。時有僧出禮拜。欲伸問次。師拈拄杖便",
    "X81n1571_031:0689c17": "打曰。識什麼好惡。這一般打野榸漢。總似這箇僧。爭",
    "X81n1571_031:0689c18": "消得施主信施。惡業眾生。總在這裏。覓什麼乾屎橛",
    "X81n1571_031:0689c19": "咬。以拄杖一時趂下　問牛頭未見四祖時如何。師",
    "X81n1571_031:0689c20": "曰。家家觀世音。曰見後如何。師曰。火裏蝍蟟吞大蟲",
    "X81n1571_031:0689c21": "　問如何是禪。師曰。拈却一字得麼　問扶桑柯畔。",
    "X81n1571_031:0689c22": "日輪未出時如何。師曰知　問背楚投吳時如何。師",
    "X81n1571_031:0689c23": "曰。面南看北斗　問如何是本源。師曰。受什麼人供",
    "X81n1571_031:0689c24": "養　問如何是直截一路。師曰。主山後。曰謝師指示。",
    "X81n1571_031:0690a01": "師曰。合取皮袋　問曹溪的旨。請師垂示。師曰。三十",
    "X81n1571_031:0690a02": "年後　問密室玄官時如何。師曰倒。曰宮中事作麼",
    "X81n1571_031:0690a03": "生。師曰重　問萬機吐不出時如何。師曰大眾不匿。",
    "X81n1571_031:0690a04": "曰猶是學人疑處在。師曰。語覆前機去　問要急相",
    "X81n1571_031:0690a05": "應。唯言不二時如何。師曰。對眾舉。大眾可不知。曰如",
    "X81n1571_031:0690a06": "何承當。師曰驢年　問一生積惡者不知善。一生積",
    "X81n1571_031:0690a07": "善者不知惡。此意如何。師曰燭　問遠遠投師。師意",
    "X81n1571_031:0690a08": "如何。師曰。七九六十三。曰學人近離衡州。師喝曰。是",
    "X81n1571_031:0690a09": "你草鞋跟斷。曰珍重。師喝曰。靜處薩婆訶　問如何",
    "X81n1571_031:0690a10": "是學人自己。師曰。一佛一菩薩　上堂。汝等諸人。皆",
    "X81n1571_031:0690a11": "是河南海北來。各各盡有生緣所在。還自知得麼。試",
    "X81n1571_031:0690a12": "出來舉看。老漢與汝證明。有麼有麼。汝若不知。老漢",
    "X81n1571_031:0690a13": "瞞汝去也。汝欲得識麼。生緣若在向北。北有趙州和",
    "X81n1571_031:0690a14": "尚五臺文殊。總在這裏。生緣若在向南。南有靈峰臥",
    "X81n1571_031:0690a15": "龍西院鼓山。總在這裏。汝欲得識麼。向這裏識取。若",
    "X81n1571_031:0690a16": "不見。莫掠虗。見麼見麼。若不見。且看老漢騎佛殿出",
    "X81n1571_031:0690a17": "去也。珍重　問六國未寧時如何。師曰。雲擎雨色",
    "X81n1571_031:0690a18": "　問上無攀仰。下無己躬時如何。師曰。藏身一句。作麼",
    "X81n1571_031:0690a19": "生道。僧便禮拜。師曰。放過一著。置將一問來。僧無語。",
    "X81n1571_031:0690a20": "師曰。這死蝦蟇　問如何是色即是空。師曰。拄杖敲",
    "X81n1571_031:0690a21": "汝鼻孔　問如何是和尚非時為人一句。師曰。早朝",
    "X81n1571_031:0690a22": "牽犂。晚間拽杷　問三乘五性即不問。如何是衲僧",
    "X81n1571_031:0690a23": "門下事。師曰。日勢稍晚。速禮三拜　問久值為什麼",
    "X81n1571_031:0690a24": "不識。師曰測　問如何是心。師曰心。曰不會。師曰不",
    "X81n1571_031:0690b01": "會。曰究竟如何。師咄曰。靜處東行西行　問三界唯",
    "X81n1571_031:0690b02": "心。萬法唯識時如何。師曰。舌根裏藏身。曰藏身後如",
    "X81n1571_031:0690b03": "何。師曰。蘇嚕蘇嚕　問如何是途中受用。師曰。七九",
    "X81n1571_031:0690b04": "六十三。曰如何是世諦流布。師曰。江西湖南。新羅渤",
    "X81n1571_031:0690b05": "海　問密室不通風時如何。師曰。響露鳴風。曰如何",
    "X81n1571_031:0690b06": "是密室中人。師曰。再陳難辨　問直與麼來時如何。",
    "X81n1571_031:0690b07": "師曰。照從何立。曰不去不來時如何。師曰。前語道什",
    "X81n1571_031:0690b08": "麼　問進向無門時如何。師曰。三千八百　上堂。放",
    "X81n1571_031:0690b09": "你橫說豎說。從朝至暮。無人塞你口。不放你說。又作",
    "X81n1571_031:0690b10": "麼生　上堂。大眾集。良久。驀拈拄杖曰。看看。北鬱單",
    "X81n1571_031:0690b11": "越人。見汝般柴不易。在中庭裏相撲供養你。更為你",
    "X81n1571_031:0690b12": "念般若經云。一切智智清淨。無二無二分。無別無斷",
    "X81n1571_031:0690b13": "故。僧便問。如何是一切智智清淨。師曰。西天斬頭截",
    "X81n1571_031:0690b14": "臂。這裏自領出去　問挂錫幽巖時如何。師曰。在什",
    "X81n1571_031:0690b15": "麼處　問如何是深中淺。師曰。山河大地。曰如何是",
    "X81n1571_031:0690b16": "淺中深。師曰。大地山河。曰如何是深。師曰。朝到西天。",
    "X81n1571_031:0690b17": "暮歸唐土　問迦葉入定時如何。師曰。匿得麼。曰還",
    "X81n1571_031:0690b18": "見十方不。師曰好手透不出　問真如湛寂。妙絕無",
    "X81n1571_031:0690b19": "門時如何。師曰。自機迴照。曰祇這裏如何。師曰莫錯",
    "X81n1571_031:0690b20": "　問千般方便。誘引歸源。未審源中事如何。師曰。有",
    "X81n1571_031:0690b21": "問有答。速道將來。僧應諾。師曰。迢遙也　問如何是",
    "X81n1571_031:0690b22": "雲劒門。師曰揭。曰用者如何。師曰。蘇嚕蘇嚕　問如",
    "X81n1571_031:0690b23": "何是祖師西來意。師曰。沒即道。曰不會。師曰。壯一問",
    "X81n1571_031:0690b24": "　問能詮表裏時如何。師曰。風不入。曰表裏事如何。",
    "X81n1571_031:0690c01": "師曰錯　問萬機俱罷時如何。師曰。塚上生芝草",
    "X81n1571_031:0690c02": "　問觀身無己。觀外亦然時如何。師曰。熱發作麼。曰與",
    "X81n1571_031:0690c03": "麼則冰消瓦解去也。師便打　問龍門有意。進水無",
    "X81n1571_031:0690c04": "能時如何。師曰。來機即易。再舉還難曰。正與麼時如",
    "X81n1571_031:0690c05": "何。師曰快　上堂。天親菩薩。無端變作一條楖[木*栗]柱",
    "X81n1571_031:0690c06": "杖。乃劃地一下曰。塵沙諸佛。盡在這裏。說葛藤去。便",
    "X81n1571_031:0690c07": "下座　上堂。我共汝。平展遇人識人。與麼老婆說話。",
    "X81n1571_031:0690c08": "尚自不會。每日飽飯喫子。上來下去。覓什麼椀。這野",
    "X81n1571_031:0690c09": "狐隊。仗向這裏作什麼。以拄杖一時趂下　問初秋",
    "X81n1571_031:0690c10": "夏末。前程忽有人問。如何祇對。師曰。大眾退後。曰過",
    "X81n1571_031:0690c11": "在什麼處。師曰。還我九十日飯錢來　問學人近到",
    "X81n1571_031:0690c12": "法席。未審家風事如何。師曰。不歷一問。作麼生道",
    "X81n1571_031:0690c13": "　問十方國土中。唯有一乖法。如何是一乘法。師曰。何",
    "X81n1571_031:0690c14": "不別問。曰謝師指示。師便喝　問承古有言。一塵徧",
    "X81n1571_031:0690c15": "含一切塵。如何是一塵。師曰。犵獠舌頭。更將一問來",
    "X81n1571_031:0690c16": "　問學人不問。師還答也無。師曰。將汝口挂壁上不",
    "X81n1571_031:0690c17": "得　問一切尋常時如何。師曰。雖然屎臭氣熏我。我",
    "X81n1571_031:0690c18": "且問你。晝行三千。夜行八百。你鉢盂裏。什麼處著。僧",
    "X81n1571_031:0690c19": "無對。師曰。脫空妄語漢　問如何是教眼。師曰。速禮",
    "X81n1571_031:0690c20": "三拜　問承古有言。牛頭橫說豎說。不知有向上關",
    "X81n1571_031:0690c21": "棙子。如何是向上關棙子。師曰。東山西嶺青　問如",
    "X81n1571_031:0690c22": "何是露地白牛。師曰。歸依佛。歸依法。歸依僧。曰白牛",
    "X81n1571_031:0690c23": "何在。師乃咄之　問樹凋葉落時如何。師曰。體露金",
    "X81n1571_031:0690c24": "風　問如何是布袋裏真珠。師曰。說得麼　問如何",
    "X81n1571_031:0691a01": "是祖宗的子。師曰。言中有響　上堂。夫學般若菩薩。",
    "X81n1571_031:0691a02": "須識得眾生病。即識得學般若菩薩病。還有人揀得",
    "X81n1571_031:0691a03": "麼。出來對眾揀看。眾無語。乃曰。若揀不得。莫妨我東",
    "X81n1571_031:0691a04": "行西行　上堂。我今日共汝說葛藤。屎灰尿火。泥豬",
    "X81n1571_031:0691a05": "疥狗。不識好惡。屎坑裏作活計。所以道。盡乾坤大地。",
    "X81n1571_031:0691a06": "三乘十二分教。三世諸佛。天下老師言教。一時向汝",
    "X81n1571_031:0691a07": "眼睫上。會取去。饒汝便向這裏。一時明得。亦是不著",
    "X81n1571_031:0691a08": "便漢。無端跳入屎坑。可中於我衲僧門下。過打脚折。",
    "X81n1571_031:0691a09": "時有三僧。出一時禮拜。師曰。一狀領過　問如何得",
    "X81n1571_031:0691a10": "速超三界去。師曰。如何得速超三界去。曰是。師曰。是",
    "X81n1571_031:0691a11": "即休　問終日忙忙時如何。師曰。覿機無響路。曰作",
    "X81n1571_031:0691a12": "麼生。師曰。說不得　問一擺淨盡時如何。師曰。爭奈",
    "X81n1571_031:0691a13": "老僧何。曰此是和尚分上。師曰。這掠虗漢　問如何",
    "X81n1571_031:0691a14": "是道。師曰。透出一字。曰透出後如何。師曰。千里同風",
    "X81n1571_031:0691a15": "　問古人道。知有極則事。如何是極則事。師曰。爭奈",
    "X81n1571_031:0691a16": "在老僧手裏何。曰某甲問極則事。師便棒曰。吽吽",
    "X81n1571_031:0691a17": "　上堂。正當撥破。便道請益。這般底。到處但知亂統。近",
    "X81n1571_031:0691a18": "前來。我問你。尋常在長連床上。商量向上向下。超佛",
    "X81n1571_031:0691a19": "越祖。你道。水牯牛。還有超佛越祖的道理麼。僧曰。適",
    "X81n1571_031:0691a20": "來已有人問了也。師曰。這箇是長連床上學得底。不",
    "X81n1571_031:0691a21": "要有便言有。無便言無。僧曰。若有更披毛戴角作麼。",
    "X81n1571_031:0691a22": "師曰。將知你祇是學語之流。又曰。來來。我更問你。諸",
    "X81n1571_031:0691a23": "人。橫擔拄杖道。我參禪學道。免覓箇超佛越祖底道",
    "X81n1571_031:0691a24": "理。我且問你。十二時中。行住坐臥。屙屎送尿。至於茅",
    "X81n1571_031:0691b01": "坑裏蟲子。市肆賣買羊肉案頭。還有超佛越祖底道",
    "X81n1571_031:0691b02": "理麼。道得底出來。若無。莫妨我東行西行。便下座",
    "X81n1571_031:0691b03": "　師見僧入來。便曰。瓦解冰消。僧曰。學人有什麼過。師",
    "X81n1571_031:0691b04": "曰。七棒對十三　問如何是西來意。師曰。長連床上。",
    "X81n1571_031:0691b05": "有粥有飯　問承古有言。道無橫徑。立者皆危。如何",
    "X81n1571_031:0691b06": "是道。師曰。普請看　問如何是三乘教外一句。師曰。",
    "X81n1571_031:0691b07": "闍黎一問。老僧[跳兆+孛]跳三千里。曰謝師指示。師曰。住住。",
    "X81n1571_031:0691b08": "你道。老僧話作麼生。僧無對。師曰。三十年後來。與汝",
    "X81n1571_031:0691b09": "三十棒　問大眾雲集。合談何事。師曰。諕汝屋裏老",
    "X81n1571_031:0691b10": "爺　問曹谿一句。闔國知聞。未審雲門一句。什麼人",
    "X81n1571_031:0691b11": "得聞。師曰。闍黎不聞。曰學人親近得不。師曰。仔細踟",
    "X81n1571_031:0691b12": "躕看　上堂。如來明星現時成道。有僧問。如何是明",
    "X81n1571_031:0691b13": "星現時成道。師曰。近前來。近前來。僧近前。師以拄杖",
    "X81n1571_031:0691b14": "打趂　上堂。有僧出禮拜曰。請師答話師。召大眾。大",
    "X81n1571_031:0691b15": "眾舉頭。師便下座　上堂。良久。有僧出禮拜。師曰。太",
    "X81n1571_031:0691b16": "遲生。僧應諾。師曰。這漆桶　上堂。有解問話者。置將",
    "X81n1571_031:0691b17": "一問來。僧出禮拜曰。請師鑒。師曰。拋鈎釣鯤鯨。釣得",
    "X81n1571_031:0691b18": "箇蝦蟇。曰和尚莫錯。師曰。朝走三千。暮走八百。作麼",
    "X81n1571_031:0691b19": "生。僧無語。師便打　上堂。僧問。如何是本源。師拈起",
    "X81n1571_031:0691b20": "拄杖曰。若是提起。即向上去也。僧又問。如何是本源。",
    "X81n1571_031:0691b21": "師曰。南贍部洲。北鬱單越。問普賢為什麼騎象。文殊",
    "X81n1571_031:0691b22": "為什麼騎師子。師曰。我也無象。也無師子。且騎佛殿。",
    "X81n1571_031:0691b23": "出三門去也。問如何是教意。師曰。山河大地。又曰。正",
    "X81n1571_031:0691b24": "好辨猶是曲說教意。若約提綱即未在。問一切智通",
    "X81n1571_031:0691c01": "無障礙時如何。師曰。掃地潑水。相公來問。隨流認得",
    "X81n1571_031:0691c02": "性時如何。師曰。東堂月朗西堂闇。問如何是三乘教",
    "X81n1571_031:0691c03": "外別傳底事。師曰。你若不問。我即不答。你若問。我即",
    "X81n1571_031:0691c04": "朝到西天。暮歸唐土。僧曰。乞師指示。師曰。一不成。二",
    "X81n1571_031:0691c05": "不是。問如何是祖師西來意。師曰。青天白日寱語作",
    "X81n1571_031:0691c06": "麼。問如何是佛法大意。師曰。日裏麒麟看北斗。問學",
    "X81n1571_031:0691c07": "人到這裏。為什麼道不得。師曰。野狐窟裏坐。問不落",
    "X81n1571_031:0691c08": "古人。是何曲調。師拽拄杖。便下座　問如何是佛法",
    "X81n1571_031:0691c09": "大意。師曰。面南看北斗　問古人斬蛇意旨如何。師",
    "X81n1571_031:0691c10": "便打　問。如何是和尚家風。師曰。闍黎受戒太早",
    "X81n1571_031:0691c11": "　問。如何是賓中主。師曰。騎一問。曰如何是主中主。師",
    "X81n1571_031:0691c12": "曰。叉手著。曰賓主相去多少。師曰。如眼如目。曰合談",
    "X81n1571_031:0691c13": "何事。師曰。三九二十七　問自到和尚法席不會。乞",
    "X81n1571_031:0691c14": "師指示。師曰。截却你頭得麼　問乞師指示。令學人",
    "X81n1571_031:0691c15": "頓息昏迷。師曰。襄州米作麼價　問二尊相見時如",
    "X81n1571_031:0691c16": "何。師曰。不是偶然　上堂。天帝釋與釋迦老子。在中",
    "X81n1571_031:0691c17": "庭裏相爭。佛法甚閙。便下座　問如何是曹溪的的",
    "X81n1571_031:0691c18": "意。師曰。老僧愛瞋不愛喜。曰為什麼如此。師曰。路逢",
    "X81n1571_031:0691c19": "劒客須呈劒。不是詩人不獻詩　問二尊相見。共談",
    "X81n1571_031:0691c20": "何事。師曰。不決即道　問人天交接。其意如何。師曰。",
    "X81n1571_031:0691c21": "對眾呈機　上堂。和尚子。且須明取衲僧鼻孔。且作",
    "X81n1571_031:0691c22": "麼生是衲僧鼻孔。乃曰。摩訶般若波羅蜜。今日大普",
    "X81n1571_031:0691c23": "請。便下座　問如何是西來意。師曰。山河大地。曰向",
    "X81n1571_031:0691c24": "上更有事也無。師曰有。曰如何是向上事。師曰。釋迦",
    "X81n1571_031:0692a01": "老子在西天。文殊菩薩居東土　問父母俱喪時如",
    "X81n1571_031:0692a02": "何。師曰。俱喪且置。那箇是你父母。曰苦痛深。師曰。灼",
    "X81n1571_031:0692a03": "然灼然　問如何是大施主。師曰。對機不辨　問徹",
    "X81n1571_031:0692a04": "底冥濛底人來。師如何拯濟。師曰。兩重公案。一狀領",
    "X81n1571_031:0692a05": "過　問說教當為何人。師曰。近前來。高聲問。僧近前",
    "X81n1571_031:0692a06": "問。師便打　問和尚年多少。師曰。七九六十八。曰為",
    "X81n1571_031:0692a07": "什麼七九六十八。師曰。我為你減却五年　上堂。和",
    "X81n1571_031:0692a08": "尚子。直饒你道有什麼事。猶是頭上安頭。雪上加霜。",
    "X81n1571_031:0692a09": "棺木裏眨眼。灸瘢上更著艾爝。這箇是一場狼籍不",
    "X81n1571_031:0692a10": "少也。你合作麼生。各自覓箇託生處好。莫空遊州獵",
    "X81n1571_031:0692a11": "縣。祇欲揑搦閒言語。待老和尚口動。便問禪問道。向",
    "X81n1571_031:0692a12": "上向下。如何若何。大卷抄將去。[祝/土]向皮袋裏卜度。到",
    "X81n1571_031:0692a13": "處火爐邊。三箇五箇。聚頭舉口。喃喃地便道。這箇是",
    "X81n1571_031:0692a14": "公才語。這箇是就處打出語。這箇是事上道底語。這",
    "X81n1571_031:0692a15": "箇是體語體。汝屋裏老爺老孃。噇却飯了。祇管說夢。",
    "X81n1571_031:0692a16": "便道我會佛法了也。將知與麼行脚。驢年得休歇麼。",
    "X81n1571_031:0692a17": "更有一般底。纔聞說箇休歇處。便向陰界裏。閉目合",
    "X81n1571_031:0692a18": "眼。老鼠孔裏作活計。黑山下坐鬼趣裏體當。便道我",
    "X81n1571_031:0692a19": "得箇入路也。還夢見麼。這般底打殺萬箇。有什麼罪",
    "X81n1571_031:0692a20": "過。喚作打底。不遇作家。至竟祇是箇掠虗漢。你若實",
    "X81n1571_031:0692a21": "有箇見處。拈將來。共汝商量莫空過。不識好惡。謥謥",
    "X81n1571_031:0692a22": "詷詷地。聚頭說葛藤。莫教老僧見捉來。勘不相當槌",
    "X81n1571_031:0692a23": "折腰。莫言不道。汝皮下還有血麼。到處自欲受屈作",
    "X81n1571_031:0692a24": "麼。這盡是野狐羣隊。總在這裏作麼。以拄杖一時趂",
    "X81n1571_031:0692b01": "下　問十方薄伽梵。一路涅槃門。如何是一路涅槃",
    "X81n1571_031:0692b02": "門。師曰。我道不得。曰和尚為什麼道不得。師曰。是你",
    "X81n1571_031:0692b03": "舉話即得　問如何是說法。師曰。大眾久立。速禮三",
    "X81n1571_031:0692b04": "拜。曰如何是隨意說。師曰。晨時有粥。齋時有飯。曰如",
    "X81n1571_031:0692b05": "何是隨宜說。師曰。三德六味。施佛及僧。曰如何是方",
    "X81n1571_031:0692b06": "便說。師曰。是汝鼻孔重三斤半。曰如何是大悲說。師",
    "X81n1571_031:0692b07": "曰。歸依佛法僧　問生死根源即不問。如何是目前",
    "X81n1571_031:0692b08": "三昧。師曰。犵獠舌頭三千里。曰今日得遇和尚也。師",
    "X81n1571_031:0692b09": "曰。放你三十棒　問乞師指示。師曰。上大人丘乙己。",
    "X81n1571_031:0692b10": "曰學人不會。師曰。化三千七十士　問不離三德六",
    "X81n1571_031:0692b11": "味。還有佛法也無。師曰。祇怕你不問。曰請師道。師曰。",
    "X81n1571_031:0692b12": "三德六味。施佛及僧　上堂。眼睫橫亘十方。眉毛上",
    "X81n1571_031:0692b13": "透乾坤。下透黃泉。須彌山塞却汝咽喉。還有會處麼。",
    "X81n1571_031:0692b14": "若會得。拽取占波國。共新羅國鬬額　上堂。江西即",
    "X81n1571_031:0692b15": "說君臣父子。湖南即說他不與麼我此間。即不如此。",
    "X81n1571_031:0692b16": "良久曰。汝還見壁麼　上堂。去去遞相鈍置。有什麼",
    "X81n1571_031:0692b17": "了時。却問眾曰。我與麼道。還有過麼　問如何是祖",
    "X81n1571_031:0692b18": "師西來意。師曰。一不得問。曰諾。師咄曰。話也不領",
    "X81n1571_031:0692b19": "　問今日供養羅漢。羅漢還來也無。師曰。汝若不問。我",
    "X81n1571_031:0692b20": "即不道。曰請師道。師曰。三門頭合掌。佛殿裏裝香",
    "X81n1571_031:0692b21": "　問如何是衲僧本分事。師曰。南有雪峰。北有趙州。曰",
    "X81n1571_031:0692b22": "請和尚不繁辭。師曰。不得失却問頭。曰諾。師便打",
    "X81n1571_031:0692b23": "　問承古有言。會即事同一家。不會即離牙擘齒。如何",
    "X81n1571_031:0692b24": "得事同一家。師曰。亂走作麼　上堂。從上來且是箇",
    "X81n1571_031:0692c01": "什麼事。如今抑不得已。且向汝諸人道。盡大地有什",
    "X81n1571_031:0692c02": "麼物。與汝為對為緣。若有針鋒。與汝為隔為礙。與我",
    "X81n1571_031:0692c03": "拈將來。喚什麼作佛作祖。喚什麼作山河大地日月",
    "X81n1571_031:0692c04": "星辰。將什麼為四大五蘊。我與麼道。喚作三家村裏",
    "X81n1571_031:0692c05": "老婆說話。忽然遇著本色行脚漢。聞與麼道。把脚拽",
    "X81n1571_031:0692c06": "向堦下。有什麼罪過。雖然如此。據箇什麼道理。便與",
    "X81n1571_031:0692c07": "麼。莫趂口快向這裏亂道。須是箇漢始得。忽然被老",
    "X81n1571_031:0692c08": "漢脚跟下尋著。勿去處。打脚折。有什麼罪過。既與麼。",
    "X81n1571_031:0692c09": "如今還有問宗乘中話麼。待老漢答一轉了。東行西",
    "X81n1571_031:0692c10": "行。有僧擬問次。師以拄杖劈口打。便下座　問師子",
    "X81n1571_031:0692c11": "嚬呻時如何。師曰。嚬呻且置。試哮吼看。僧應諾。師曰。",
    "X81n1571_031:0692c12": "這箇是老鼠啼　上堂。我有一句語。不敢望你會。還",
    "X81n1571_031:0692c13": "有人舉得麼。良久曰。將謂胡鬚。亦更有赤鬚胡。便下",
    "X81n1571_031:0692c14": "座　上堂。不得已且作死馬醫。向汝道。是箇什麼是",
    "X81n1571_031:0692c15": "東是西。是南是北。是有是無。是見是聞。是向上是向",
    "X81n1571_031:0692c16": "下。是與麼是不與麼。這箇喚作三家村裏老婆說話。",
    "X81n1571_031:0692c17": "是你有幾箇。到此境界相當。即相當不相當。靜處薩",
    "X81n1571_031:0692c18": "婆訶。便下座　上堂。諸方老和尚道。須知有聲色外",
    "X81n1571_031:0692c19": "一段事。似這箇語話。誑諕人家男女。三間法堂裏。獨",
    "X81n1571_031:0692c20": "自妄想。未曾夢見我本師宗旨在。作麼生消得他信",
    "X81n1571_031:0692c21": "施。臘月三十日。箇箇須償他始得。任汝[跳兆+孛]跳去。是你",
    "X81n1571_031:0692c22": "諸人。各自努力。珍重　問目前無一法。還免得生死",
    "X81n1571_031:0692c23": "不。師曰。你驢年未免得在　問如何是道。師曰去。曰",
    "X81n1571_031:0692c24": "學人不會。乞師道。師曰。闍黎公驗分明。何在重判",
    "X81n1571_031:0693a01": "　問維摩一默。還同說也無。師曰。痛領一問。曰與麼則",
    "X81n1571_031:0693a02": "同說也。師曰。適來道什麼　問如何是清淨法身。師",
    "X81n1571_031:0693a03": "曰。花藥欄。曰便與麼會時如何。師曰。金毛師子　上",
    "X81n1571_031:0693a04": "堂。因聞鐘鳴乃曰。世界與麼廣闊。為什麼鐘聲披七",
    "X81n1571_031:0693a05": "條　上堂。不可雪上加霜去也。珍重。便下座　上堂。",
    "X81n1571_031:0693a06": "諸方老禿奴。曲木禪床上坐地。求名求利。問佛答佛。",
    "X81n1571_031:0693a07": "問祖答祖。屙屎送尿也。三家村裏老婆傳口令相似。",
    "X81n1571_031:0693a08": "識箇什麼好惡。總似這般底。水也難消　上堂。人人",
    "X81n1571_031:0693a09": "自有光明在。看時不見暗昏昏。便下座　師入京。在",
    "X81n1571_031:0693a10": "受春殿。聖上問。如何是禪。師曰。皇帝有敕。臣僧對",
    "X81n1571_031:0693a11": "　師在文德殿赴齋。有鞠常侍問。靈樹果子熟也未。師",
    "X81n1571_031:0693a12": "曰。什麼年中得信道生　上堂。你諸人。無端走來這",
    "X81n1571_031:0693a13": "裏覓什麼。老僧祇解喫飯屙屎。別解作什麼。你諸方",
    "X81n1571_031:0693a14": "行脚。參禪問道。我且問你。諸方參得底事作麼生。試",
    "X81n1571_031:0693a15": "舉看。又曰。中間諕汝屋裏老爺得麼。向老漢胐臀後。",
    "X81n1571_031:0693a16": "覓得些子[口*弟]唾。嚼將為自己。便道我解禪解道。饒你",
    "X81n1571_031:0693a17": "念得一大藏教。擬作麼生去。古人事不得已。見你亂",
    "X81n1571_031:0693a18": "走。向汝道。菩提涅槃是埋沒你。是釘橛繫却你。又見",
    "X81n1571_031:0693a19": "你不會。向汝道。非菩提涅槃。知是般事。早是不著便",
    "X81n1571_031:0693a20": "也。又更覓他注解這般底。從上來總似這般。何處到",
    "X81n1571_031:0693a21": "今日。我向前行脚時。有一般人。與我注解。他是不惡",
    "X81n1571_031:0693a22": "心。被我一日覷見。是一場笑具。是我三五年不死。這",
    "X81n1571_031:0693a23": "般底一斧打折脚。如今諸方。大有出世紐揑。你何不",
    "X81n1571_031:0693a24": "去彼中。在這裏覓什麼乾屎橛。師便下地。以拄杖一",
    "X81n1571_031:0693b01": "時打趂。下去　問如何萬法一決。師曰。莫教失却問",
    "X81n1571_031:0693b02": "　問死中得活時如何。師曰。朝行三千。夜行八百",
    "X81n1571_031:0693b03": "　問大眾雲集。合談何事。師曰。今日放下。令行去也。僧",
    "X81n1571_031:0693b04": "禮拜。師便打　問如何是學人自己。師曰。怕我不知",
    "X81n1571_031:0693b05": "　問如何是透法身句。師曰。海晏河清　道士問。視",
    "X81n1571_031:0693b06": "聽無聲無形。老君說了也。雲門一句。請師指示。師曰。",
    "X81n1571_031:0693b07": "迢然西天路。士無語。師擬下座。士曰。再請師舉揚宗",
    "X81n1571_031:0693b08": "旨。師曰。道得底出來。眾無對。師曰。與麼則辜負請主",
    "X81n1571_031:0693b09": "去也。便下座　上堂。大眾集定。師乃拈起拄杖曰。不",
    "X81n1571_031:0693b10": "得已。且向這裏會取。看看。三門在露柱上。便下座",
    "X81n1571_031:0693b11": "　示眾。任你橫說豎說。未是宗門苗裔。若據宗門苗裔。",
    "X81n1571_031:0693b12": "是甚熱椀鳴。三乘十二分教說夢。達磨西來說夢。若",
    "X81n1571_031:0693b13": "有老宿開堂。為人說法。將利刀殺却百千萬箇。有什",
    "X81n1571_031:0693b14": "麼過。又曰。將謂合有與麼說話底道理　示眾。拈槌",
    "X81n1571_031:0693b15": "豎拂。彈指揚眉。一問一答。並不當向上宗乘。僧便問。",
    "X81n1571_031:0693b16": "如何是向上宗乘。師曰。地下閻浮。大家總道得。祇如",
    "X81n1571_031:0693b17": "閙市裏坐朝時。猪肉案頭。茅坑裏蟲子。還有超佛越",
    "X81n1571_031:0693b18": "祖之談麼。僧曰。有底不肯。師曰。有底不肯。不可商量",
    "X81n1571_031:0693b19": "時便有。不商量時便無也。若約那箇語話。體上會事。",
    "X81n1571_031:0693b20": "直言未到。見解偏枯　示眾。我尋常道。一切聲是佛",
    "X81n1571_031:0693b21": "聲。一切色是佛色。盡大地是法身。枉作箇佛法中見。",
    "X81n1571_031:0693b22": "如今見拄杖。但喚作拄杖。見屋但喚作屋　示眾。作",
    "X81n1571_031:0693b23": "而無作。用而無用。乃拈起拄杖曰。不是用而無用。喚",
    "X81n1571_031:0693b24": "什麼作拄杖　示眾。舉丹霞曰。百骸俱潰散。一物鎮",
    "X81n1571_031:0693c01": "長靈。師曰。拄杖不可不靈也。喚什麼作百骸。甚處得",
    "X81n1571_031:0693c02": "來　示眾。舉一切賢聖。皆以無為法。而有差別。師曰。",
    "X81n1571_031:0693c03": "拄杖不是無為法。一切不是無為法　示眾。舉誌公",
    "X81n1571_031:0693c04": "云。雞鳴丑。一顆圓光明已久。師曰。腦後即不問。你三",
    "X81n1571_031:0693c05": "千里外。道將一句來　示眾。舉睦州喚僧。趙州喫茶",
    "X81n1571_031:0693c06": "入水之義。雪峰輥毬。歸宗拽石。經頭[米木+八]字。國師水椀。",
    "X81n1571_031:0693c07": "羅漢書字。諸佛出身處。東山水上行。總是向上時節",
    "X81n1571_031:0693c08": "　示眾。直得觸目無滯。達得名身句身一切法空。山",
    "X81n1571_031:0693c09": "河大地是名。名亦不可得。喚作三昧性海俱備。猶是",
    "X81n1571_031:0693c10": "無風匝匝之波。直得忘知於覺。覺即佛性矣。喚作無",
    "X81n1571_031:0693c11": "事人。更須知有向上一竅在　示眾。一切處無不是",
    "X81n1571_031:0693c12": "說法。打鐘打鼓時。不可不是。若與麼。一切處亦不是",
    "X81n1571_031:0693c13": "有。一切處亦不是無　示眾。不可說時即有。不說時",
    "X81n1571_031:0693c14": "便無也。若約提唱即未在。為人門中即得　示眾。舉",
    "X81n1571_031:0693c15": "生死涅槃。合成一塊。乃拈起扇子曰。是什麼。不是合",
    "X81n1571_031:0693c16": "成一塊得。與麼不靈利。直饒與麼也。是鬼窟裏作活",
    "X81n1571_031:0693c17": "計　示眾。舉僧問南泉。牛頭未見四祖時。為什麼百",
    "X81n1571_031:0693c18": "鳥銜花獻。泉曰步步蹋佛階梯。僧曰見後為什麼不",
    "X81n1571_031:0693c19": "銜花獻。泉曰直饒不來。猶較王老師一線道。師曰。南",
    "X81n1571_031:0693c20": "泉祇解步步登高。不解從空放下。僧曰。如何是步步",
    "X81n1571_031:0693c21": "登高。師曰。香積世界。僧曰。如何是從空放下。師曰。填",
    "X81n1571_031:0693c22": "溝塞壑　示眾。若問佛法兩字。東西南北。七縱八橫。",
    "X81n1571_031:0693c23": "朝到西天。暮歸唐土。雖然如此。向後不得錯舉　示",
    "X81n1571_031:0693c24": "眾。舉祖師偈曰。心隨萬境轉。轉處實能幽。僧問。如何",
    "X81n1571_031:0694a01": "是轉處實能幽。師曰。犵獠舌頭。老僧倒走三千里。曰",
    "X81n1571_031:0694a02": "如何是隨流認得性。師曰。饅頭[飢几+追]子。摩訶般若波羅",
    "X81n1571_031:0694a03": "蜜　示眾。舉玄沙與韋監軍茶話次。軍曰。占波國人",
    "X81n1571_031:0694a04": "語話稍難辨。何況五天梵語。還有人辨得麼。玄沙提",
    "X81n1571_031:0694a05": "起托子曰。識得這箇即辨得。師曰。玄沙何用繁辭。又",
    "X81n1571_031:0694a06": "曰。適來道什麼。又曰。有什麼難辨　示眾。舉古人曰。",
    "X81n1571_031:0694a07": "以空名召空色。師曰。拄杖不是空　示眾。舉南泉曰。",
    "X81n1571_031:0694a08": "自小養一頭水牯牛。擬向溪東放。不免食他國王水",
    "X81n1571_031:0694a09": "草。擬向溪西放。不免食他國王水草。不如隨處納些",
    "X81n1571_031:0694a10": "些。他總不見。師曰。南泉水牯牛。隨處納些些。你道。在",
    "X81n1571_031:0694a11": "牛內納。牛外納。直饒你向這裏。說得納處分明。我更",
    "X81n1571_031:0694a12": "問你。索牛在(長慶曰。你道。□人前頭為人。後頭為人)　示眾。舉王大王",
    "X81n1571_031:0694a13": "向雪峰道。擬蓋一所佛殿去如何。峰曰。大王何不蓋",
    "X81n1571_031:0694a14": "取一所空王殿。大王曰。請師樣子。峰展兩手。師曰。一",
    "X81n1571_031:0694a15": "舉四十九　示眾。舉報慈讚龍牙偈曰。日出連山。月",
    "X81n1571_031:0694a16": "圓當戶。不是無身。不欲全露。有僧問。請師全露。龍牙",
    "X81n1571_031:0694a17": "撥開帳子曰。還見麼。僧曰不見。牙曰。將眼來。後報慈",
    "X81n1571_031:0694a18": "聞舉曰。龍牙祇道得一半。師令僧舉。我與你道。其僧",
    "X81n1571_031:0694a19": "便舉。師曰。我不妨與你道　示眾。諸方盡向繩墨裏",
    "X81n1571_031:0694a20": "脫出。我者裏即不然。僧問。未審和尚如何。師曰。草鞋",
    "X81n1571_031:0694a21": "三十文買。舉攬真成立。色相宛然。一切法不遷。僧便",
    "X81n1571_031:0694a22": "問。作麼生是不遷。師曰。還見燈籠麼。僧曰見。師曰。靜",
    "X81n1571_031:0694a23": "處薩婆訶　師唱道靈樹雲門。凡三十載。機緣語句。",
    "X81n1571_031:0694a24": "備載廣錄。以後漢隱帝乾祐己酉四月十日順寂。塔",
    "X81n1571_031:0694b01": "全身於方丈。後十八載。宋太祖乾德丙寅。示夢阮紹",
    "X81n1571_031:0694b02": "莊曰。與吾寄語秀華宮使特進李托。奏請開塔。遂致",
    "X81n1571_031:0694b03": "奉敕迎請內庭供養。逾月方還。因改寺為大覺。諡大",
    "X81n1571_031:0694b04": "慈雲匡真弘明禪師。",
    "X81n1571_031:0694b05": "南嶽下七世",
    "X81n1571_031:0694b06": "雲門偃禪師法嗣",
    "X81n1571_031:0694b07": "韶州白雲子祥實性禪師初住慈光院。廣主召入府",
    "X81n1571_031:0694b08": "說法。時有僧問。覺華纔綻。正遇明時。不昧宗風。乞師",
    "X81n1571_031:0694b09": "方便。師曰。我王有令　問祖意教意是同是別。師曰",
    "X81n1571_031:0694b10": "不別。曰恁麼則同也。師曰。不妨領話　問諸佛出世。",
    "X81n1571_031:0694b11": "普徧大千。白雲一會如何舉揚。師曰。賺却幾人來。曰",
    "X81n1571_031:0694b12": "恁麼則四眾何依。師曰。沒交涉　問即心即佛。示誨",
    "X81n1571_031:0694b13": "之辭。不涉前言。如何指教。師曰。東西且置。南北作麼",
    "X81n1571_031:0694b14": "生　問如何是和尚家風。師曰。石橋那畔有。這邊無。",
    "X81n1571_031:0694b15": "會麼。曰不會。師曰。且作丁公吟　問衣到六祖。為甚",
    "X81n1571_031:0694b16": "麼不傳。師曰。海晏河清　問從上宗乘如何舉揚。師",
    "X81n1571_031:0694b17": "曰。今日未喫茶　上堂。諸人會麼。但向街頭市尾。屠",
    "X81n1571_031:0694b18": "兒魁劊。地獄鑊湯處會取。若恁麼會得。堪與人天為",
    "X81n1571_031:0694b19": "師。若向衲僧門下。天地懸殊。更有一般底。祇向長連",
    "X81n1571_031:0694b20": "床上作好人去。汝道。此兩般人。那箇有長處。無事珍",
    "X81n1571_031:0694b21": "重　問僧。甚麼處來。曰雲門來。師曰。裏許有多少水",
    "X81n1571_031:0694b22": "牛。曰一箇兩箇。師曰。好水牛　問僧。不壞假名。而談",
    "X81n1571_031:0694b23": "實相。作麼生。僧指椅子曰。這箇是椅子。師以手撥椅",
    "X81n1571_031:0694b24": "曰。與我將鞋袋來。僧無對。師曰。這虗頭漢(雲門聞乃曰。須是我",
    "X81n1571_031:0694c01": "祥兄始得)　師將示滅。白眾曰。某甲雖提祖印。未盡其中",
    "X81n1571_031:0694c02": "事。諸仁者。且道。其中事作麼生。莫是無邊中間內外",
    "X81n1571_031:0694c03": "是否。若如是會。即大地如鋪沙。良久曰。去此即他方",
    "X81n1571_031:0694c04": "相見。言訖而寂。",
    "X81n1571_031:0694c05": "鼎州德山緣密圓明禪師上堂。僧堂前事時人知有。",
    "X81n1571_031:0694c06": "佛殿後事作麼生　上堂。我有三句語。示汝諸人。一",
    "X81n1571_031:0694c07": "句函葢乾坤。一句截斷眾流。一句隨波逐浪。作麼生",
    "X81n1571_031:0694c08": "辯。若辯得出。有參學分。若辯不出。長安路上輥輥地",
    "X81n1571_031:0694c09": "　僧問。如何是透法身句。師曰。三尺杖子攪黃河",
    "X81n1571_031:0694c10": "　問百花未發時如何。師曰。黃河渾底流。曰發後如何。",
    "X81n1571_031:0694c11": "師曰。幡竿頭指天　問不犯辭鋒時如何。師曰。天台",
    "X81n1571_031:0694c12": "南嶽。曰便恁麼去時如何。師曰。江西湖南　問佛未",
    "X81n1571_031:0694c13": "出世時如何。師曰。河裏盡是木頭船。曰出世後如何。",
    "X81n1571_031:0694c14": "師曰。這頭蹋著那頭掀　上堂。與麼來者。現成公案。",
    "X81n1571_031:0694c15": "不與麼來者。垛生招箭。總不與麼來者。徐六擔板。迅",
    "X81n1571_031:0694c16": "速鋒鋩。猶是鈍漢。萬里無雲。青天猶在　上堂。但參",
    "X81n1571_031:0694c17": "活句。莫參死句。活句下薦得永劫無滯。一塵一佛國。",
    "X81n1571_031:0694c18": "一葉一釋迦。是死句。揚眉瞬目。舉指豎拂。是死句。山",
    "X81n1571_031:0694c19": "河大地。更無誵訛。是死句。時有僧問。如何是活句。師",
    "X81n1571_031:0694c20": "自。波斯仰面看。曰恁麼則不謬去也。師便打　上堂。",
    "X81n1571_031:0694c21": "舉臨濟示眾曰。恁麼來者。恰似失却。不恁麼來者。無",
    "X81n1571_031:0694c22": "繩自縛。十二時中。莫亂斟酌。會與不會。都盧是錯。分",
    "X81n1571_031:0694c23": "明與麼道。一任天下人貶剝。師曰。古鏡闊一丈。屋梁",
    "X81n1571_031:0694c24": "長三尺。是汝鉢盂鐼子闊多少　上堂。俱胝和尚。凡",
    "X81n1571_031:0695a01": "有扣問。祇豎一指。寒則普天寒。熱則普天熱　問己",
    "X81n1571_031:0695a02": "事未明。如何辯得。師曰。須彌山頂上。曰便恁麼去時",
    "X81n1571_031:0695a03": "如何。師曰。脚下水淺深　問達磨未來時如何。師曰。",
    "X81n1571_031:0695a04": "千年松倒挂。曰來後如何。師曰。金剛努起拳　問師",
    "X81n1571_031:0695a05": "未出世時如何。師曰。佛殿正南開。曰出世後如何。師",
    "X81n1571_031:0695a06": "曰。白雲山上起。曰出與未出。還分不分。師曰。靜處薩",
    "X81n1571_031:0695a07": "婆訶　問如何是和尚家風。師曰。南山起雲。北山下",
    "X81n1571_031:0695a08": "雨　問如何是應用之機。師喝。僧曰。祇這箇。為復別",
    "X81n1571_031:0695a09": "有。師便打　問大用現前。不存軌則時如何。師曰。黑",
    "X81n1571_031:0695a10": "地打破甕。僧退步。師便打　問佛未出世時如何。師",
    "X81n1571_031:0695a11": "曰。猢猻繫露柱。曰出世後如何。師曰。猢猻入布袋",
    "X81n1571_031:0695a12": "　問文殊與維摩。對談何事。師曰。并汝三人。無繩自縛",
    "X81n1571_031:0695a13": "　問如何是佛。師曰。滿目荒榛。曰學人不會。師曰。勞",
    "X81n1571_031:0695a14": "而無功　問盡大地致一問不得時如何。師曰。話墮",
    "X81n1571_031:0695a15": "也。曰大眾總見。師便打　問無踪無跡。是甚麼人行",
    "X81n1571_031:0695a16": "履。師曰。偷牛賊　問羚羊未挂角時如何。師曰。獵屎",
    "X81n1571_031:0695a17": "狗。曰挂後如何。師曰。獵屎狗　問牛頭未見四祖時",
    "X81n1571_031:0695a18": "如何。師曰。秋來黃葉落。曰見後如何。師曰。春來草自",
    "X81n1571_031:0695a19": "青。",
    "X81n1571_031:0695a20": "岳州巴陵新開院顥鑒禪師初到雲門。門曰。雪峰和",
    "X81n1571_031:0695a21": "尚道。開却門。達磨來也。我問。你作麼生。師曰。築著和",
    "X81n1571_031:0695a22": "尚鼻孔。門曰。地神惡發。把須彌山一摑。[跳兆+孛]跳上梵天。",
    "X81n1571_031:0695a23": "拶破帝釋鼻孔。你為甚麼向日本國裏藏身。師曰。和",
    "X81n1571_031:0695a24": "尚莫瞞人好。門曰。築著老僧鼻孔。又作麼生。師無語。",
    "X81n1571_031:0695b01": "門曰。將知你祇是學語之流　師住後。更不作法嗣",
    "X81n1571_031:0695b02": "書。祇將三轉語上雲門。僧問。如何是道。師曰。明眼人",
    "X81n1571_031:0695b03": "落井。問如何是吹毛劒。師曰。珊瑚枝枝撐著月。問如",
    "X81n1571_031:0695b04": "何是提婆宗。師曰。銀椀裏盛雪。門曰。他後老僧忌日。",
    "X81n1571_031:0695b05": "祇消舉此三轉語。足以報恩。自後忌辰。果如所囑",
    "X81n1571_031:0695b06": "　僧問。祖意教意。是同是別。師曰。雞寒上樹。鴨寒下水",
    "X81n1571_031:0695b07": "　問三乘十二分教即不疑。如何是宗門中事。師曰。",
    "X81n1571_031:0695b08": "不是衲僧分上事。曰如何是衲僧分上事。師曰。貪觀",
    "X81n1571_031:0695b09": "白浪。失却手撓　問僧。遊山來。為佛法來。曰清平世",
    "X81n1571_031:0695b10": "界。說甚麼佛法。師曰。好箇無事禪客。曰蚤是多事了",
    "X81n1571_031:0695b11": "也。師曰。上座去年在此過夏了。曰不曾。師曰。與麼則",
    "X81n1571_031:0695b12": "先來不相識。下去　師將拂子遺僧。僧曰。本來清淨。",
    "X81n1571_031:0695b13": "用拂子作甚麼。師曰。既知清淨。切勿忘却(梁山觀別曰。也須拂",
    "X81n1571_031:0695b14": "却)。",
    "X81n1571_031:0695b15": "隨州雙泉山師寬明教禪師上堂。舉拂子曰。這箇接",
    "X81n1571_031:0695b16": "中下之人。時有僧問。上上人來時如何。師曰。打鼓為",
    "X81n1571_031:0695b17": "三軍　問向上宗乘。如何舉唱。師曰不敢。曰恁麼則",
    "X81n1571_031:0695b18": "含生有望。師曰。脚下水深淺　問凡有言句。盡落有",
    "X81n1571_031:0695b19": "無。不落有無時如何。師曰。東弗于逮。曰這箇猶落有",
    "X81n1571_031:0695b20": "無。師曰。支過雪山西　僧問洞山初和尚。如何是佛。",
    "X81n1571_031:0695b21": "山曰麻三斤。師聞之乃曰。向南有竹。向北有木　問",
    "X81n1571_031:0695b22": "不可以智知。不可以識識時如何。師曰。不入這箇野",
    "X81n1571_031:0695b23": "狐群隊　問如何是定。師曰。鰕跳不出斗。曰如何出",
    "X81n1571_031:0695b24": "得去。師曰。南山起雲。北山下雨　問北斗裏藏身。意",
    "X81n1571_031:0695c01": "旨如何。師曰。鷄寒上樹。鴨寒下水　問豎起杖子。意",
    "X81n1571_031:0695c02": "旨如何。師曰。一葉落知天下秋　師遊山回。首座同",
    "X81n1571_031:0695c03": "眾出接。座曰。和尚遊山巇嶮不易。師提起拄杖曰。全",
    "X81n1571_031:0695c04": "得這箇力。座乃奪却。師放身便倒。大眾皆進前扶起。",
    "X81n1571_031:0695c05": "師拈拄杖。一時趂散。回顧侍者曰。向道全得這箇力",
    "X81n1571_031:0695c06": "　師一日訪白兆。兆曰。老僧有箇木魚頌。師曰。請舉",
    "X81n1571_031:0695c07": "看。兆曰。伏惟爛木一橛。佛與眾生不別。若以杖子擊",
    "X81n1571_031:0695c08": "著。直得聖凡路絕。師曰。此頌。有成褫。無成褫。兆曰。無",
    "X81n1571_031:0695c09": "承褫。師曰。佛與眾生不別。聻。侍僧救曰。有成褫。師曰。",
    "X81n1571_031:0695c10": "直得聖凡路絕。聻。當時一眾失色　問新年頭還有",
    "X81n1571_031:0695c11": "佛法也無。師曰無。曰日日是好日。年年是好年。為甚",
    "X81n1571_031:0695c12": "却無。師曰。張公喫酒李公醉。僧曰。老老大大。龍頭蛇",
    "X81n1571_031:0695c13": "尾。師曰。明教今日失利。",
    "X81n1571_031:0695c14": "益州青城香林院澄遠禪師漢州綿竹上官氏子。在",
    "X81n1571_031:0695c15": "眾日。普請鉏草次。有一僧曰。看俗家失火。師曰。那裏",
    "X81n1571_031:0695c16": "火。曰不見那。師曰。不見。曰這瞎漢。是時一眾皆言。遠",
    "X81n1571_031:0695c17": "上座敗闕。後明教寬聞舉。歎曰。須是我遠兄始得",
    "X81n1571_031:0695c18": "　住後。僧問。美味醍醐。為甚麼變成毒藥。師曰。導江紙",
    "X81n1571_031:0695c19": "貴　問見色便見心時如何。師曰。適來甚麼處去來。",
    "X81n1571_031:0695c20": "曰心境俱忘時如何。師曰。開眼坐睡　問北斗裏藏",
    "X81n1571_031:0695c21": "身。意旨如何。師曰。月似彎弓。少雨多風　問如何是",
    "X81n1571_031:0695c22": "諸佛心。師曰。清則始終清。曰如何領會。師曰。莫受人",
    "X81n1571_031:0695c23": "謾好　問如何是祖師西來意。師曰。踏步者誰　問",
    "X81n1571_031:0695c24": "如何是和尚妙藥。師曰。不離眾味。曰喫者如何。師曰。",
    "X81n1571_031:0696a01": "唼啗看　問如何是室內一盌燈。師曰。三人證龜成",
    "X81n1571_031:0696a02": "鼈　問如何是衲衣下事。師曰。臘月火燒山　問大",
    "X81n1571_031:0696a03": "眾雲集。請師施設。師曰。三不待兩　問如何是學人",
    "X81n1571_031:0696a04": "時中事。師曰恰恰　問如何是元。師曰。今日來。明日",
    "X81n1571_031:0696a05": "去。曰如何是元中元。師曰。長連床上　問如何是香",
    "X81n1571_031:0696a06": "林一脉泉。師曰。念無間斷。曰飲者如何。師曰。隨方斗",
    "X81n1571_031:0696a07": "秤　問如何是衲僧正眼。師曰。不分別。曰照用事如",
    "X81n1571_031:0696a08": "何。師曰。行路人失脚　問萬機俱泯迹。方識本來人",
    "X81n1571_031:0696a09": "時如何。師曰。清機自顯。曰恁麼則不別也。師曰。方見",
    "X81n1571_031:0696a10": "本來人　問魚遊陸地時如何。師曰。發言必有後救。",
    "X81n1571_031:0696a11": "曰却下碧潭時如何。師曰。頭重尾輕　問但有言句",
    "X81n1571_031:0696a12": "盡是賓。如何是主。師曰。長安城裏。曰如何領會。師曰。",
    "X81n1571_031:0696a13": "千家萬戶　問如何是西來的的意。師曰。坐久成勞。",
    "X81n1571_031:0696a14": "曰便回轉時如何。師曰。墮落深坑　問如何是無縫",
    "X81n1571_031:0696a15": "塔師曰。合掌當胸。曰如何是塔中人。師曰露也　問",
    "X81n1571_031:0696a16": "教法未來時如何。師曰。閻羅天子。曰來後如何。師曰。",
    "X81n1571_031:0696a17": "大宋國裏　問一子出家。九族解脫。目連為甚麼母",
    "X81n1571_031:0696a18": "入地獄。師曰確　問如何是平常心。師曰。早朝不審。",
    "X81n1571_031:0696a19": "晚後珍重　上堂。是汝諸人。盡是擔鉢囊。向外行脚。",
    "X81n1571_031:0696a20": "還識得性也未。若識得。試出來道看。若識不得。祇是",
    "X81n1571_031:0696a21": "被人熟謾將去。且問汝諸人。是汝參學日久。用心掃",
    "X81n1571_031:0696a22": "地煎茶。遊山翫水。汝且釘釘。喚甚麼作自性。諸人且",
    "X81n1571_031:0696a23": "道。始終不變不異。無高無下。無好無醜。不生不滅。究",
    "X81n1571_031:0696a24": "竟歸於何處。諸人還知得下落所在也未。若於這裏",
    "X81n1571_031:0696b01": "知得所在。是諸佛解脫法門。悟道見性。始終不凝不",
    "X81n1571_031:0696b02": "慮。一任橫行。一切人。不奈汝何。出言吐氣。實有來處。",
    "X81n1571_031:0696b03": "如人買田。須是收得元本契書。若不得他元本契書。",
    "X81n1571_031:0696b04": "終是不穩。遮莫經宮判狀。亦是不得。其奈不收得元",
    "X81n1571_031:0696b05": "本契書。終是被人奪却。汝等諸人。參禪學道。亦復如",
    "X81n1571_031:0696b06": "是。還有人收得元本契書麼。試拈出看。汝且喚甚麼",
    "X81n1571_031:0696b07": "作元本契書。諸人試道看。若是靈利底。纔聞與麼說",
    "X81n1571_031:0696b08": "著。便知去處。若不知去處。向外邊學得千般巧妙。記",
    "X81n1571_031:0696b09": "持解會。口似傾河。終不究竟。與汝自己。天地差殊。且",
    "X81n1571_031:0696b10": "去衣鉢下。體當尋覓看。若有箇見處。上來這裏道看。",
    "X81n1571_031:0696b11": "老僧與汝證明。若覓不得。且依行隊去　將示寂。辭",
    "X81n1571_031:0696b12": "知府宋公璫曰。老僧行脚去。通判曰。這僧風狂。八十",
    "X81n1571_031:0696b13": "歲行脚去那裏。宋曰。大善知識。去住自由。師謂眾曰。",
    "X81n1571_031:0696b14": "老僧四十年。方打成一片。言訖而逝。塔於本山。",
    "X81n1571_031:0696b15": "襄州洞山守初宗慧禪師鳳翔良原傅氏子。兒時。聞",
    "X81n1571_031:0696b16": "鐘梵聲輙不食。危坐終日。年十六。跪求母呂氏出家。",
    "X81n1571_031:0696b17": "呂許之。依渭州崆峒志諗剃髮。詣涇州舍利律師淨",
    "X81n1571_031:0696b18": "圓受具。始遊律講。旋棄去。首參雲門。門問。近離甚處。",
    "X81n1571_031:0696b19": "師曰查渡。門曰。夏在甚處。師曰。湖南報慈。曰幾時離",
    "X81n1571_031:0696b20": "彼。師曰。八月二十五。門曰。放汝三頓棒。師至明日。却",
    "X81n1571_031:0696b21": "上問訊。昨日蒙和尚放三頓棒。不知過在甚麼處。門",
    "X81n1571_031:0696b22": "曰。飯袋子。江西湖南。便恁麼去。師於言下大悟。遂曰。",
    "X81n1571_031:0696b23": "他後向無人烟處。不蓄一粒米。不種一莖菜。接待十",
    "X81n1571_031:0696b24": "方往來。盡與伊抽釘拔楔。拈却炙脂帽子。脫却鶻臭",
    "X81n1571_031:0696c01": "布衫。教伊洒洒地。作箇無事衲僧。豈不快哉。門曰。你",
    "X81n1571_031:0696c02": "身如椰子大。開得如許大口。師便禮拜　住後上堂。",
    "X81n1571_031:0696c03": "楚山北面。漢水南江。擊法鼓而會禪徒。舉宗風而明",
    "X81n1571_031:0696c04": "祖道。若以揚眉瞬目。豎拳豎指。謦欬咳嗽。是廚中拭",
    "X81n1571_031:0696c05": "鉢帛。道什麼。會也無。也是衲僧破草鞋。者瞎漢。者漆",
    "X81n1571_031:0696c06": "桶。是箇弄精魂鬼。總與麼總不與麼。是東司頭廁籌",
    "X81n1571_031:0696c07": "子。以此稱提從上來事。盡是邪魔所作謗大乘。與你",
    "X81n1571_031:0696c08": "天地懸殊。且道。衲僧據什麼道理。出來對眾道看。折",
    "X81n1571_031:0696c09": "脚鐺子。各出一隻手。貴得宗乘不斷。亦表叢林有人。",
    "X81n1571_031:0696c10": "有麼。若無。洞山不惜眉毛。打葛藤去也。葛藤之事。只",
    "X81n1571_031:0696c11": "在目前。萬象森羅。乾坤大地。百千諸佛。日月星辰。地",
    "X81n1571_031:0696c12": "獄三途。起心動念。每日經歷。皆是諸德自己。何不向",
    "X81n1571_031:0696c13": "這裏體當尋覓看。驀然覰得。倜儻分明。不虗行脚。也",
    "X81n1571_031:0696c14": "自得箇安樂田地。洞山此語。且作死馬醫。若據明眼",
    "X81n1571_031:0696c15": "衲僧。將草鞋驀口[祝/土]。還怪得他也無。怪即不怪。你道",
    "X81n1571_031:0696c16": "憑箇什麼。捉得將來。脚跟下推尋。毫末參差。搥折你",
    "X81n1571_031:0696c17": "脚。莫麤心好。便下座　問列祖陞堂。人天堅請。不昧",
    "X81n1571_031:0696c18": "宗乘。乞師指示。師曰。頭鬅鬠。耳卓朔。曰一句流通。人",
    "X81n1571_031:0696c19": "天聳耳。師曰。墨黲襴衫日裏曬。曰師唱誰家曲。宗風",
    "X81n1571_031:0696c20": "嗣阿誰。師曰。重言不當吃　問赤水求珠。猶是人間",
    "X81n1571_031:0696c21": "之寶。和雲唱出。猶非格外之談。未審今日將何示人。",
    "X81n1571_031:0696c22": "師曰。夜聞祭鬼鼓。朝聽上灘歌　問言超象表青霄",
    "X81n1571_031:0696c23": "外。出語幽玄事若何。師曰。岸上行人聲有韻。船中漁",
    "X81n1571_031:0696c24": "父和不齊。曰幽玄事若何。師曰。鈎長線短　問從上",
    "X81n1571_031:0697a01": "來事。未有人當頭道得。請師當頭道。師曰。八十翁翁",
    "X81n1571_031:0697a02": "不拄杖　問聞師引出潭中意。直透青霄事若何。師",
    "X81n1571_031:0697a03": "曰。甲己之年丙作首。曰今日事若何。師曰。大好雪晴",
    "X81n1571_031:0697a04": "　問如何是佛。師曰。麻三斤　問海竭人亡時如何。",
    "X81n1571_031:0697a05": "師曰。大難得。曰便與麼去時如何。師曰。雲在青天水",
    "X81n1571_031:0697a06": "在瓶　問道本無言。如何理論。師曰。十里鼓　問如",
    "X81n1571_031:0697a07": "何是古佛心。師曰。巢知風。穴知雨　問牛頭未見四",
    "X81n1571_031:0697a08": "祖時如何。師曰。楖[木*栗]木拄杖。曰見後如何。師曰。竇八",
    "X81n1571_031:0697a09": "布衫　問佛法兩字即不問。如何是從上來事。師曰。",
    "X81n1571_031:0697a10": "眼裏瞳人吹木笛　問百尺竿頭須進步。如何是進",
    "X81n1571_031:0697a11": "底步。師曰。炎裏放木鵞　問如何是諸佛出身處。師",
    "X81n1571_031:0697a12": "曰。寒山不語拾得笑　問纔生便死時如何。師曰。鍾",
    "X81n1571_031:0697a13": "馗解舞十八拍　問如何是正法眼。師曰。紙撚無油",
    "X81n1571_031:0697a14": "　問智不落千差。請即通不犯。師曰。蒸餅搵餳　問",
    "X81n1571_031:0697a15": "心未生時。法在什麼處。師曰。池中荷葉動。决定有魚",
    "X81n1571_031:0697a16": "行　問不當之言。請師不發。師曰。水流霧下。曰誠如",
    "X81n1571_031:0697a17": "是言。師曰。人無遠慮。必有近憂。曰與麼則因地而倒。",
    "X81n1571_031:0697a18": "因地而起。師曰。不當之言不發　問佛及涅槃。並為",
    "X81n1571_031:0697a19": "增語。理既如此。事又作麼生。師曰。釋迦老子誠實之",
    "X81n1571_031:0697a20": "言　問如何是禪不禪。師曰。猢猻摘仙果。問諸上善",
    "X81n1571_031:0697a21": "人。皆說不二法門。維摩默然。意旨如何。師曰。無目不",
    "X81n1571_031:0697a22": "畵眉　問如何是學人入理之門。師曰。陽烏啼時西",
    "X81n1571_031:0697a23": "嶺上　問如何是學人本源。師曰。山高雲峻　問心",
    "X81n1571_031:0697a24": "非意想。道絕功勳。如何是心。師曰。燕子不入楚。曰如",
    "X81n1571_031:0697b01": "何是道。師曰。還我話頭來　問幻與非幻。未是學人",
    "X81n1571_031:0697b02": "極則處。如何是入理之談。師曰。八十翁翁牙不動",
    "X81n1571_031:0697b03": "　問見境不動時如何。師曰。眉長三尺二。曰如何是見",
    "X81n1571_031:0697b04": "境不動底事。師曰。鼻孔占却三畝地　上堂。法鼓纔",
    "X81n1571_031:0697b05": "動。大地全收。諸德在鼓聲裏來往。還知也無。對眾道",
    "X81n1571_031:0697b06": "看。若道不得。被洞山熱瞞　上堂。即心即佛。破執二",
    "X81n1571_031:0697b07": "疑。非心非佛。止宿草庵。且居門外。向上一路。千聖不",
    "X81n1571_031:0697b08": "傳。葛藤言語。作麼生是衲僧分上事。良久曰。拈得出",
    "X81n1571_031:0697b09": "來。也是破草鞋　問天堂地獄。是什麼人居止。師曰。",
    "X81n1571_031:0697b10": "洞山　問如何是法身。師曰。穿靴水上行。曰莫便是",
    "X81n1571_031:0697b11": "否。師曰。水上烏龜頭赫赤　問作止任滅。猶是禪那",
    "X81n1571_031:0697b12": "之病。如何免得。師曰。梵僧不袒肩　問未問未答。如",
    "X81n1571_031:0697b13": "何商量。師曰。持鉢不得。撲破鉢盂　問金烏出海耀",
    "X81n1571_031:0697b14": "天地。與此光陰事若何。師曰。崑崙渡海誇珍寶。波斯",
    "X81n1571_031:0697b15": "門下騁鬚多　上堂。無邊剎境。自他不隔於毫端。洞",
    "X81n1571_031:0697b16": "山魚鼓聲動。延慶白馬鷲嶺谷隱師僧。盡隊隊入僧",
    "X81n1571_031:0697b17": "堂裏喫飯。諸德識得幾箇。對眾道看。若向這裏道得。",
    "X81n1571_031:0697b18": "即有可良善不無行脚。若道不得。閻老徵你草鞋錢",
    "X81n1571_031:0697b19": "有日在　問超佛越祖人難得。請師一句顯根源。師",
    "X81n1571_031:0697b20": "曰。裁衫錯却領　問古寺清幽。如何辯主。師曰責。曰",
    "X81n1571_031:0697b21": "有何方便。得覩慈悲。師曰。焚香胡跪　問不斷佛種。",
    "X81n1571_031:0697b22": "請師一言。師曰。犯著太白星　問遍地黃金便與麼",
    "X81n1571_031:0697b23": "用時如何。師曰。滿天列宿。白日下雨　上堂。諸德提",
    "X81n1571_031:0697b24": "將鉢囊拄杖。千鄉萬里行脚。葢為生死不明。要得達",
    "X81n1571_031:0697c01": "法悟道。到處豈無親覲尊宿善知識。若為你解粘去",
    "X81n1571_031:0697c02": "縛。道眼分明。甄別是非。堪為師匠。即便抝折拄杖。高",
    "X81n1571_031:0697c03": "挂鉢囊。取箇徹頭。莫愁不成辦。或若開口動舌。說向",
    "X81n1571_031:0697c04": "上向下。這邊那邊。玄會妙會。道出道入。君臣父子。明",
    "X81n1571_031:0697c05": "體明用。盡是謗般若。埋沒宗風。不識好惡尿床鬼子。",
    "X81n1571_031:0697c06": "帶累後人。無有了日。拽下繩床落。脊棒趂出三門。再",
    "X81n1571_031:0697c07": "教行脚。與伊為增上緣。也與示門出得氣。更向其中。",
    "X81n1571_031:0697c08": "叉手竝脚。唱諾。撮他野狐涎唾。自肯自重云。得和尚",
    "X81n1571_031:0697c09": "為我揀為我說。得箇安樂處。還睡覺也未。還洒洒也",
    "X81n1571_031:0697c10": "未。喚作病不遇良醫。悞服他毒藥。認得箇驢鞍橋。喚",
    "X81n1571_031:0697c11": "作阿爺下頷。與你本分事。有什麼交涉。將知你一生",
    "X81n1571_031:0697c12": "行脚。只是踏破草鞋。始終成得箇不唧[口*留]漢。下去",
    "X81n1571_031:0697c13": "　問尅己求真。是修行人之大錯。能辯邪正。猶乖道體。",
    "X81n1571_031:0697c14": "未審如何修證。師曰。六隻骰子一時赤　問不在內。",
    "X81n1571_031:0697c15": "不在外。不在中間。未審在什麼處。師曰。偏衫不葢體",
    "X81n1571_031:0697c16": "　問如何是學人自己。師曰。親人不著便問。萬緣俱",
    "X81n1571_031:0697c17": "罷。六戶齊寧時如何。師曰。天晴不肯去。曰便與麼去",
    "X81n1571_031:0697c18": "時如何。師曰。須待雨淋頭　問盡大地人來。如何指",
    "X81n1571_031:0697c19": "示。師曰。舌頭拄上腭　問請師出榍。師曰。七顛八倒",
    "X81n1571_031:0697c20": "　問心境未明時如何。師曰。吐舌至頂相　問大藏",
    "X81n1571_031:0697c21": "教是一場是非。學人親切請師道。師曰。有手不彈指",
    "X81n1571_031:0697c22": "　問天皇打典座意如何。師曰。喫酒不謝座　問如",
    "X81n1571_031:0697c23": "何是學人究竟事。師曰說。曰未審說箇什麼。師曰。泥",
    "X81n1571_031:0697c24": "裏撼樁　問如何趣向。即得至理無差。師曰。垂鈎水",
    "X81n1571_031:0698a01": "上。曰與麼則謬向途中枉施功。師曰。自知較一半",
    "X81n1571_031:0698a02": "　問但得本莫愁末。如何是學人本。師曰。草鞋無底",
    "X81n1571_031:0698a03": "　問如何是塵劫不昧底事。師曰。脫衣不渡水　問添",
    "X81n1571_031:0698a04": "一減一。理歸何所。師曰。三年一閏　問真修道人。不",
    "X81n1571_031:0698a05": "見世間過。未審世間有什麼過。師曰。兩非著緋。一人",
    "X81n1571_031:0698a06": "著皂　問烟雲不到處喚作什麼。師曰。燒錢不及時。",
    "X81n1571_031:0698a07": "曰與麼則劃地作佛像去也。師曰。自屎不覺臭　問",
    "X81n1571_031:0698a08": "三身中。阿那身說法。師曰。親言出親口　問如何是",
    "X81n1571_031:0698a09": "說底口。師曰。還我話頭來　問如何是撥塵見佛底",
    "X81n1571_031:0698a10": "句。師曰。楚山頭上播紅旗　問心不是佛。智不是道。",
    "X81n1571_031:0698a11": "還有過也無。師曰。知他大小　問生死根源。請師指",
    "X81n1571_031:0698a12": "箇入路。師曰。頭破額裂。曰學人不會。乞師指示。師曰。",
    "X81n1571_031:0698a13": "天上天下　問承古有言。天得一以清。地得一以寧。",
    "X81n1571_031:0698a14": "君王得一以治天下。衲僧得一時如何。師曰。五九四",
    "X81n1571_031:0698a15": "十五。太陽來入戶　問佛法禪道。是同是別。師曰。梳",
    "X81n1571_031:0698a16": "頭不洗面　問明月當空。如何鑒照。師曰。量之不足",
    "X81n1571_031:0698a17": "　問諸方盡在繩墨裏。未審和尚此間如何。師曰。篙",
    "X81n1571_031:0698a18": "箭射須彌　問扶籬摸壁。時人盡知。諸佛正法眼。請",
    "X81n1571_031:0698a19": "師直指。師曰。夢裏打三更　問十二時中。行住坐臥。",
    "X81n1571_031:0698a20": "自省覺時如何。師曰。看人喫飯。曰爭奈樹影不斜何。",
    "X81n1571_031:0698a21": "師曰。親言出親口　問一法若有。毗盧墮在凡夫。萬",
    "X81n1571_031:0698a22": "法若無。普賢失其境界。未審如何即是。師曰。眼裏瞳",
    "X81n1571_031:0698a23": "人築氣毬　問森羅及萬象。皆從一法所印。如何是",
    "X81n1571_031:0698a24": "一法。師曰。要你眼作什麼。曰還許學人受用也無。師",
    "X81n1571_031:0698b01": "曰。可惜許　問金鍮現前。請師辯。師曰。兩脚蝦蟇吞",
    "X81n1571_031:0698b02": "却月　問的言無證時如何。師曰。牙疼灸左耳。曰甘",
    "X81n1571_031:0698b03": "苦常言。師曰。聽事不真。喚鐘作甕　問如何是不歷",
    "X81n1571_031:0698b04": "巨海獲驪珠底人。師曰。四手八臂　問久昧衣珠。請",
    "X81n1571_031:0698b05": "師指示。師曰。磁石不攝針　問彎彎似月。廓落三星。",
    "X81n1571_031:0698b06": "西土即無。此間事如何。師曰。東南西北　問十二時",
    "X81n1571_031:0698b07": "中。如何得與道相應去。師曰。拈東摸西　問從上宗",
    "X81n1571_031:0698b08": "乘。請師垂示。師曰。老鴉線斷　問一念未生。為什麼",
    "X81n1571_031:0698b09": "不見自己。師曰。劃地成牢　問盡未來際。遍法界中。",
    "X81n1571_031:0698b10": "盡此一句時如何。師曰。有錢千里通。無錢隔壁聾",
    "X81n1571_031:0698b11": "　上堂。還丹一顆。點銕成金。至理一言。轉凡成聖。世間",
    "X81n1571_031:0698b12": "法亦復如是。洞山且問諸德。作麼生是轉凡成聖底",
    "X81n1571_031:0698b13": "道理。試對眾道看。雖然不出頭。肚裏道了也。作麼生",
    "X81n1571_031:0698b14": "是轉凡成聖底道理。且道。轉箇什麼。莫瞌睡作麼生。",
    "X81n1571_031:0698b15": "莫是一喝一棒麼。如此見解。是街頭巷尾。打銕磬輪。",
    "X81n1571_031:0698b16": "木槵數珠。念喝囉怛那行者輩見解。在你衲僧家。合",
    "X81n1571_031:0698b17": "作麼生。須是具眼方能辯邪正。莫只與麼過。諸德。時",
    "X81n1571_031:0698b18": "不待人。切須努力。睡一覺起來。看取是什麼道理。久",
    "X81n1571_031:0698b19": "立珍重　問不與萬法為侶底人。還有向上事也無。",
    "X81n1571_031:0698b20": "師曰。道士頭戴冠　問如何是佛。師曰。灼然諦當",
    "X81n1571_031:0698b21": "　問如何是三寶。師曰。商量不下　問如何是清淨法",
    "X81n1571_031:0698b22": "身。師曰。醬甕裏蛆兒　問一箭便中時如何。師曰過。",
    "X81n1571_031:0698b23": "曰過在什麼處。師曰著　宋太宗太平興國辛巳。賜",
    "X81n1571_031:0698b24": "徽號紫伽黎。特旌異之。住山四十年。道徧天下。淳化",
    "X81n1571_031:0698c01": "庚寅七月。無疾跏趺而化。閱世八十有一。坐夏六十",
    "X81n1571_031:0698c02": "有五。塔於本山之左隴。",
    "X81n1571_031:0698c03": "洪州泐潭道謙禪師僧問。如何是泐潭家風。師曰。闍",
    "X81n1571_031:0698c04": "黎到來幾日也　問但有纖毫即是塵。不有時作麼",
    "X81n1571_031:0698c05": "生。師以手掩兩目　問當陽舉唱。誰是聞者。師曰。老",
    "X81n1571_031:0698c06": "僧不患耳聾　問悟本無門。如何得入。師曰。阿誰教",
    "X81n1571_031:0698c07": "汝恁麼問。",
    "X81n1571_031:0698c08": "金陵奉先深禪師江南國主請開堂。纔升座。維那白",
    "X81n1571_031:0698c09": "槌曰。法筵龍象眾。當觀第一義。師便曰。果然不識鈍",
    "X81n1571_031:0698c10": "置殺人。時有僧出問。如何是第一義。師曰。賴遇適來",
    "X81n1571_031:0698c11": "道了也。曰如何領會。師曰。速禮三拜。復曰。大眾且道。",
    "X81n1571_031:0698c12": "鈍置落在阿誰分上　師同清涼明。在眾時。聞僧問",
    "X81n1571_031:0698c13": "法眼。如何是色。眼豎起拂子。或曰雞冠花。或曰貼肉",
    "X81n1571_031:0698c14": "汗衫。三人特往請益。問曰。承聞和尚有三種色語。是",
    "X81n1571_031:0698c15": "否。眼曰是。師曰。鷂子過新羅。便歸眾。時李王在座下",
    "X81n1571_031:0698c16": "不肯。乃白法眼曰。寡人來日致茶筵。請二人重新問",
    "X81n1571_031:0698c17": "話。明日茶罷。備綵一箱劒一口。謂二師曰。上座若問",
    "X81n1571_031:0698c18": "話得是。奉賞雜綵一箱。若問不是。祇賜一劒。法眼陞",
    "X81n1571_031:0698c19": "座。師復出問。今日奉敕問話。師還許也無。眼曰許。師",
    "X81n1571_031:0698c20": "曰。鷂子過新羅。捧綵便行。大眾一時散去。時法燈作",
    "X81n1571_031:0698c21": "維那。乃鳴鐘集眾。僧堂前勘師。眾集。燈問。承聞二上",
    "X81n1571_031:0698c22": "座久在雲門。有甚奇特因緣。舉一兩則來。商量看。師",
    "X81n1571_031:0698c23": "曰。古人道。白鷺下田千點雪。黃鸎上樹一枝花。維那",
    "X81n1571_031:0698c24": "作麼生商量。燈擬議。師打一座具。便歸眾　師同清",
    "X81n1571_031:0699a01": "涼明。到淮河。見人牽網。有魚從網透出。師曰。明兄俊",
    "X81n1571_031:0699a02": "哉。一似箇衲僧相似。明曰。雖然如此。爭如當初不撞",
    "X81n1571_031:0699a03": "入網羅好。師曰。明兄。你欠悟在。明至中夜方省。",
    "X81n1571_031:0699a04": "隨州雙泉郁禪師僧問。如何是第一句。師曰。回頭終",
    "X81n1571_031:0699a05": "不顧。曰如何是第二句。師曰。未語先分付。曰如何是",
    "X81n1571_031:0699a06": "第三句。師曰。連根猶帶苦　上堂。初祖不虗傳。二祖",
    "X81n1571_031:0699a07": "不虗受。彼彼大丈夫。因甚麼到恁麼地。便下座　後",
    "X81n1571_031:0699a08": "住舒州海會。僧問。如何是舒州境。師曰。浣水逆流山",
    "X81n1571_031:0699a09": "露骨。曰如何是境中人。師曰。地有毒蛇沙有虱。",
    "X81n1571_031:0699a10": "韶州披雲智寂禪師僧問。如何是披雲境。師曰。白日",
    "X81n1571_031:0699a11": "沒閒人　問如何是不遷義。師曰。山高不礙白雲飛",
    "X81n1571_031:0699a12": "　問以字不成。八字不是。未審是甚麼字。師曰。聽老",
    "X81n1571_031:0699a13": "僧一偈。以字不是八不成。森羅萬象此中明。直饒巧",
    "X81n1571_031:0699a14": "說千般妙。不是謳阿不是經　問如何是色空。師曰。",
    "X81n1571_031:0699a15": "拾取落花生舊枝　問如何是一塵。師曰。滿目是青",
    "X81n1571_031:0699a16": "山　問如何是毗盧藏中有大經卷。師曰。拈不得。曰",
    "X81n1571_031:0699a17": "為甚拈不得。師曰。特地却成愁。",
    "X81n1571_031:0699a18": "韶州舜峰義韶禪師僧問。正法無言時如何。師曰言。",
    "X81n1571_031:0699a19": "曰學人不會。乞師端的。師曰。兩重公案。曰豈無方便。",
    "X81n1571_031:0699a20": "師曰。無禮難容　問祖意教意。是同是別。師曰。日出",
    "X81n1571_031:0699a21": "東方月落西　僧正到方丈曰。方丈得恁麼黑。師曰。",
    "X81n1571_031:0699a22": "老鼠窟。正曰。放猫兒入好。師曰。試放看。正無對。師拊",
    "X81n1571_031:0699a23": "掌笑　師與老宿渡江次。師取錢與渡子。宿曰。囊中",
    "X81n1571_031:0699a24": "若有青銅片。師揖曰。長老莫笑。",
    "X81n1571_031:0699b01": "南嶽般若寺啟柔禪師僧問。西天以蠟人為驗。此土",
    "X81n1571_031:0699b02": "如何。師曰。新羅人草鞋　問如何是千聖同歸底道",
    "X81n1571_031:0699b03": "理。師曰。未達苦空境。無人不歎嗟　上堂。眾聞板聲",
    "X81n1571_031:0699b04": "集。師因示偈曰。妙哉三下板。知識盡來參。既善分時",
    "X81n1571_031:0699b05": "節。吾今不再三。便下座。",
    "X81n1571_031:0699b06": "潞府妙勝臻禪師僧問。金粟如來。為甚麼却降釋迦",
    "X81n1571_031:0699b07": "會裏。師曰。香山南。雪山北。曰南贍部洲事又作麼生。",
    "X81n1571_031:0699b08": "師曰。黃河水急浪花麤　問如何是向上一路。師曰。",
    "X81n1571_031:0699b09": "一條濟水貫新羅。",
    "X81n1571_031:0699b10": "清涼智明禪師江南主請上堂。僧問。凡有言句。盡落",
    "X81n1571_031:0699b11": "方便。不落方便。請師速道。師曰。國主在此。不敢無禮。",
    "X81n1571_031:0699b12": "潭州南臺道遵法雲禪師上堂。從上宗乘。合作麼生",
    "X81n1571_031:0699b13": "提綱。合作麼生言論。佛法兩字當得麼。真如解脫當",
    "X81n1571_031:0699b14": "得麼。雖然如是。細不通風。大通車馬。若約理化門中。",
    "X81n1571_031:0699b15": "一言纔起。震動乾坤。山河大地。海晏河清。三世諸佛。",
    "X81n1571_031:0699b16": "說法現前。於此明得。古佛殿前同登彼岸。無事珍重",
    "X81n1571_031:0699b17": "　問如何是祖師西來意。師曰。下坡不走　問牛頭",
    "X81n1571_031:0699b18": "未見四祖時如何。師曰。著衣喫飯。曰見後如何。師曰。",
    "X81n1571_031:0699b19": "鉢盂挂壁上　問如何是真如舍一切。師曰分明。曰",
    "X81n1571_031:0699b20": "為甚麼有利鈍。師曰。四天打鼓。樓上擊鐘　問如何",
    "X81n1571_031:0699b21": "是南臺境。師曰。金剛手指天　問如何是色空。師曰。",
    "X81n1571_031:0699b22": "道士著真紅　問十二時中。時時不離時如何。師曰。",
    "X81n1571_031:0699b23": "諦。",
    "X81n1571_031:0699b24": "五燈全書卷第三十一"
}