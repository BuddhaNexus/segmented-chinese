{
    "T36n1736_025:0188b02": "2大方廣佛華嚴經隨疏演義鈔卷",
    "T36n1736_025:0188b03": "第二十五",
    "T36n1736_025:0188b05": "唐清涼山大華嚴寺沙門澄觀述",
    "T36n1736_025:0188b06": "疏「餘九為別，即是成就品中十智」等者，疏文",
    "T36n1736_025:0188b07": "有三：一總相會通、二「一即第三」下別別對",
    "T36n1736_025:0188b08": "釋、三「又菩薩根」下隨難重釋。二釋中欲對",
    "T36n1736_025:0188b09": "下智，須知十智名字次第。彼云「諸佛子！諸",
    "T36n1736_025:0188b10": "佛世尊知一切世界海成壞清淨智不可思",
    "T36n1736_025:0188b11": "議、知一切眾生業海智不可思議。」下皆略去",
    "T36n1736_025:0188b12": "「不可思議」而加次第。「三知一切法界安立海",
    "T36n1736_025:0188b13": "智、四知說一切無邊佛海智、五入一切欲解",
    "T36n1736_025:0188b14": "根海智、六一念普知一切三世智、七顯示一",
    "T36n1736_025:0188b15": "切如來無量願海智、八示現一切佛神變海",
    "T36n1736_025:0188b16": "智、九轉法輪智、十建立演說海不可思議。」",
    "T36n1736_025:0188b17": "經脫「智」字，然疏中則易知，但對名字次第",
    "T36n1736_025:0188b18": "難知，已為會釋，並可知也。身加中。疏「謂𦟛",
    "T36n1736_025:0188b19": "纖直等故云相好」者，𦟛纖之言，言兼相好。",
    "T36n1736_025:0188b20": "案《大般若》三十二相中，第九雙臂修直𦟛圓，",
    "T36n1736_025:0188b21": "如象王鼻，斯則𦟛直是相。手連臂故纖者，",
    "T36n1736_025:0188b22": "三十二中云「五世尊手足所有諸指圓滿纖",
    "T36n1736_025:0188b23": "長，甚可愛樂。」言兼好者，八十好中手足指",
    "T36n1736_025:0188b24": "為二十，以一指為一好，謂十指端皆圓纖",
    "T36n1736_025:0188b25": "可喜故。而言等者，即妙網光舒，此言顯故。",
    "T36n1736_025:0188b26": "三十二中云「四世尊手足二指中間，猶如鵝",
    "T36n1736_025:0188b27": "王咸有網鞔，金色交絡文同綺畫。」即是相",
    "T36n1736_025:0188b28": "也。略舉此二，廣如〈十身相海品〉說。疏「亘十",
    "T36n1736_025:0188b29": "方」等者，一切諸佛種種，即亘十方也。過現",
    "T36n1736_025:0188c01": "未來，即三世也。菩薩因也，諸佛果也。上二",
    "T36n1736_025:0188c02": "皆人，法輪即法也。頓具為深，橫該為廣。相",
    "T36n1736_025:0188c03": "好即體，出生等用。皆悉圓融，名無邊自在，謂",
    "T36n1736_025:0188c04": "即橫即竪、即人即法等。疏「初總謂一起一切",
    "T36n1736_025:0188c05": "起」等者，此上正釋。「由此妙」下，出其所以。所",
    "T36n1736_025:0188c06": "以有三：初總攝故、二終歸此故、三「彼全同」",
    "T36n1736_025:0188c07": "下通妨難。難云：若取歸此如百川歸海，",
    "T36n1736_025:0188c08": "何以能歸亦受海名？故今通云：約隨機別",
    "T36n1736_025:0188c09": "用，故曰終歸。實則體同，更無異味，即是總",
    "T36n1736_025:0188c10": "中之別義耳，如於海中說百川味。疏「二即",
    "T36n1736_025:0188c11": "所知塵境」者，此有二義：一塵即微細之塵，",
    "T36n1736_025:0188c12": "知其相虛，又能容納故，及為物因，如八地",
    "T36n1736_025:0188c13": "中知微塵差別智。二即六塵境故，亦名微",
    "T36n1736_025:0188c14": "塵境故。安國云：「謂色等五塵界，是現量境，",
    "T36n1736_025:0188c15": "五識親證都無塵相。如來藏中頓現身器，而",
    "T36n1736_025:0188c16": "無塵相。六七妄想，謂有我法想所現相，是",
    "T36n1736_025:0188c17": "分別變。分別變相，但可為境而無實用，如",
    "T36n1736_025:0188c18": "日發焰帶微塵而共紅，非實紅也。如水澄",
    "T36n1736_025:0188c19": "清含輕雲而俱綠，非實綠也。如觀本質，",
    "T36n1736_025:0188c20": "知畫像而非真。若了藏性，悟塵境而為",
    "T36n1736_025:0188c21": "妄。故經云『非不證真如，而能了諸行，皆",
    "T36n1736_025:0188c22": "如幻事等，似有而非真。』故法界微塵以為",
    "T36n1736_025:0188c23": "三昧。」釋曰：此義易了，亦非經宗，故疏含有；",
    "T36n1736_025:0188c24": "而釋之似巧，故抄引之。疏「楞伽經云：如來",
    "T36n1736_025:0188c25": "藏性頓現一切身器及諸受用」者，上即第一",
    "T36n1736_025:0188c26": "經文，然彼明頓義。此第三藏識頓知喻，喻",
    "T36n1736_025:0188c27": "於報身頓成。經云「譬如藏識，頓分別知自",
    "T36n1736_025:0188c28": "心現及身安立受用境界。」喻也。經云「彼諸",
    "T36n1736_025:0188c29": "依正亦復如是，頓熟眾生所處境界，以修",
    "T36n1736_025:0189a01": "行者安處於彼色究竟天。」釋曰：今疏不取",
    "T36n1736_025:0189a02": "所喻，但取能喻藏識頓變之文。從「器即廣",
    "T36n1736_025:0189a03": "剎」下，以《楞伽經》配屬今經。上引《楞伽》雙證",
    "T36n1736_025:0189a04": "三四二句，廣剎即第三句，從現三世一切佛",
    "T36n1736_025:0189a05": "剎三昧門起；舍宅即第四句，故。疏以受用二",
    "T36n1736_025:0189a06": "字配之。彼經但云受用境界，受用有二：一",
    "T36n1736_025:0189a07": "共業所感外諸器界，即如來藏識頓變。其宅",
    "T36n1736_025:0189a08": "舍即是共中不共，皆屬受用。其器一字，乃是",
    "T36n1736_025:0189a09": "義引，欲配二句故。疏「微塵中佛復有一義」，",
    "T36n1736_025:0189a10": "即觀心釋，廣如〈出現品〉。疏「九從知一切法理",
    "T36n1736_025:0189a11": "趣」下，疏文有三：一對前總顯、二「大般若」下",
    "T36n1736_025:0189a12": "引教成立、三「上來九句」下總結一段。二中",
    "T36n1736_025:0189a13": "總引三經一論。初《大般若》，即第十〈理趣分〉，經",
    "T36n1736_025:0189a14": "當第五百七十八。彼經敘云「此經並乃覈",
    "T36n1736_025:0189a15": "諸會之旨歸、綰積篇之宗緒。」明是六百卷理",
    "T36n1736_025:0189a16": "趣也。佛在他化自在天，為八十億大菩薩",
    "T36n1736_025:0189a17": "說。今疏義引兩節經文，初至不可願求，自",
    "T36n1736_025:0189a18": "為一節。經云「爾時世尊復依一切無戲論",
    "T36n1736_025:0189a19": "法說如來之相，為諸菩薩宣說般若甚深",
    "T36n1736_025:0189a20": "理趣輪字法門，謂一切法空，無自性故。一",
    "T36n1736_025:0189a21": "切法無相，離眾相故。一切法無願，無所願",
    "T36n1736_025:0189a22": "求故。一切法寂靜，永寂滅故。一切法無常，",
    "T36n1736_025:0189a23": "無常性故。一切法無樂，非可樂故。一切法",
    "T36n1736_025:0189a24": "無我，不自在故。一切法無淨，離淨相故。一",
    "T36n1736_025:0189a25": "切法不可得，推尋其相不可得故」等。釋曰：",
    "T36n1736_025:0189a26": "此上顯性空理趣。從「然第一義湛然常住」，當",
    "T36n1736_025:0189a27": "知即是此如來藏者義引。彼經顯真實理",
    "T36n1736_025:0189a28": "而為理趣，若唯用前，非真趣故。故彼經云",
    "T36n1736_025:0189a29": "「爾時世尊復依一切住持藏法如來之相，為",
    "T36n1736_025:0189b01": "諸菩薩宣說般若一切有情住持遍滿甚深",
    "T36n1736_025:0189b02": "理趣勝藏法門，謂一切有情皆如來藏，普賢",
    "T36n1736_025:0189b03": "菩薩自體遍故。一切眾生皆金剛藏，以金剛",
    "T36n1736_025:0189b04": "藏所灌灑故。一切眾生皆正法藏，一切皆",
    "T36n1736_025:0189b05": "依正語轉故。一切眾生皆妙業藏，一切事",
    "T36n1736_025:0189b06": "業加行依故。」釋曰：前明有法非有，後明無",
    "T36n1736_025:0189b07": "法不無，非有非無是中道理趣，故疏結云",
    "T36n1736_025:0189b08": "「當知即是此如來藏」，亦空不空二種之藏。",
    "T36n1736_025:0189b09": "又攝別從總，即藏身三昧之所有也。疏「思",
    "T36n1736_025:0189b10": "益經」下，即彼經第一。時有五百比丘，聞說",
    "T36n1736_025:0189b11": "法空，從座起去等。網明令思益梵天為作",
    "T36n1736_025:0189b12": "方便云云。梵天言：「善男子！縱使令去至恒河",
    "T36n1736_025:0189b13": "沙劫，不能得出如是法門。譬如癡人畏如",
    "T36n1736_025:0189b14": "虛空，捨空而走，在所至處不離虛空。此諸",
    "T36n1736_025:0189b15": "比丘亦復如是，雖復遠去，不出空相、不",
    "T36n1736_025:0189b16": "出無相相、不出無作相。又如一人求索虛",
    "T36n1736_025:0189b17": "空，東西馳走，言：『我欲得空。我欲得空。』是人",
    "T36n1736_025:0189b18": "但說虛空名字而不得空，於空中行而",
    "T36n1736_025:0189b19": "不見空。此諸比丘亦復如是，欲求涅槃",
    "T36n1736_025:0189b20": "行涅槃中，而不得涅槃。所以者何？涅槃者",
    "T36n1736_025:0189b21": "但有名字，猶如虛空但有名字不可得",
    "T36n1736_025:0189b22": "取。涅槃亦爾，但有名字而不可得。」爾時五",
    "T36n1736_025:0189b23": "百比丘聞說是經，不受諸法，漏盡意解，心",
    "T36n1736_025:0189b24": "得解脫，得阿羅漢道。作如是言：「世尊！若人",
    "T36n1736_025:0189b25": "於諸法畢竟滅相中求涅槃者，則於其人",
    "T36n1736_025:0189b26": "佛不出世。」釋曰：上經有二意。一不離空，以",
    "T36n1736_025:0189b27": "有遣空，求空不得，以空遣空。二者不離",
    "T36n1736_025:0189b28": "空，顯空體妙有，求空不得。顯空離相，非有",
    "T36n1736_025:0189b29": "非空，亦非空非不空。而諸比丘但得初意，",
    "T36n1736_025:0189c01": "故成羅漢，令畢竟無求。今疏通用二意皆",
    "T36n1736_025:0189c02": "為理趣，略引初喻以彰體周為真意趣。",
    "T36n1736_025:0189c03": "疏「深密經中意趣有六」者，即第五經〈如來",
    "T36n1736_025:0189c04": "所作事品〉，為文殊說其第六事，亦名意趣、",
    "T36n1736_025:0189c05": "亦名理趣。即今所引，而但列名，不別解釋。",
    "T36n1736_025:0189c06": "今疏已略釋。疏中有二：先引經正釋，六理",
    "T36n1736_025:0189c07": "趣義，在文可知。後彼真義者，「即此藏身」下，",
    "T36n1736_025:0189c08": "會釋經文。而但釋二者，由前六中前三為",
    "T36n1736_025:0189c09": "本、後三解釋，則以此三攝前三也。今以",
    "T36n1736_025:0189c10": "真義攝於第四，即以前攝後。以不思議",
    "T36n1736_025:0189c11": "攝其第二，即以後攝前。以真義直舉藏身",
    "T36n1736_025:0189c12": "之體，不思議正同三昧之相故。《十地論》釋",
    "T36n1736_025:0189c13": "云「所以金剛藏入三昧者，顯此法非思量",
    "T36n1736_025:0189c14": "境故。」其第三與六即是他利益，後普賢說",
    "T36n1736_025:0189c15": "法是此二趣。今言出定，故略不言。疏「無著",
    "T36n1736_025:0189c16": "菩薩說四意趣」者，但指《攝論》，而《雜集》第二、",
    "T36n1736_025:0189c17": "《莊嚴論》第十三皆同說四，謂一平等意趣，謂",
    "T36n1736_025:0189c18": "如佛說：「我昔曾於彼時之中，名毘婆尸，即",
    "T36n1736_025:0189c19": "名勝觀正等覺者。」無性釋云「謂一切佛由資",
    "T36n1736_025:0189c20": "糧等互相似故說彼即我，非昔毘婆尸即今",
    "T36n1736_025:0189c21": "釋迦。」《楞伽經》中約四義釋：一字等、二語等、",
    "T36n1736_025:0189c22": "三身等、四法等，故說即彼而實非彼。二別",
    "T36n1736_025:0189c23": "時意趣，謂如說言：「若但頌多寶如來名者，",
    "T36n1736_025:0189c24": "便於無上正等菩提已得決定。又由唯發",
    "T36n1736_025:0189c25": "願，便得往生極樂世界。」無性釋云「謂觀懈",
    "T36n1736_025:0189c26": "怠不能於法精勤學者，故作是言。此意長",
    "T36n1736_025:0189c27": "養先時善根，如世間說。但由一錢而得於",
    "T36n1736_025:0189c28": "千。」解云：以後別時而得千也。以一錢為",
    "T36n1736_025:0189c29": "千錢因，念佛為菩提因，發願為安樂因也。",
    "T36n1736_025:0190a01": "三別義意趣，謂如說言：「若已逢事爾所殑伽",
    "T36n1736_025:0190a02": "沙佛，於大乘法方能解義。」無性釋曰「意約",
    "T36n1736_025:0190a03": "證相大乘，不就教相大乘，故作是說。」四補",
    "T36n1736_025:0190a04": "特伽羅意趣者，謂如如來先為一人讚歎",
    "T36n1736_025:0190a05": "布施，後還毀者，謂隨此人得成何心故。若",
    "T36n1736_025:0190a06": "人於財物有慳悋心，為除此心，先為讚施。",
    "T36n1736_025:0190a07": "若樂行施，施是下善，欲令渴仰餘勝行故，",
    "T36n1736_025:0190a08": "所以毀之。不達言違，皆佛別意趣耳。餘行",
    "T36n1736_025:0190a09": "例然。今明普賢亦善窮究。疏「普賢出定餘",
    "T36n1736_025:0190a10": "人益者」下，上釋文，此下問答顯理。先問，後",
    "T36n1736_025:0190a11": "「感應道交」下釋。釋有法、喻、合。合中云「冥顯",
    "T36n1736_025:0190a12": "雙資」者，謂宿善為冥資，以暗成故；現業為",
    "T36n1736_025:0190a13": "顯資，事昭著故。今當俱句。亦有冥而非顯，",
    "T36n1736_025:0190a14": "但有宿善故。復有顯而非冥，現身精勤，宿",
    "T36n1736_025:0190a15": "無善故。其非冥非顯，此非機感。設欲成",
    "T36n1736_025:0190a16": "機，乃是大悲通相所被耳。此上四句但約於",
    "T36n1736_025:0190a17": "機，對機說應亦有四句：一冥應，令所得功",
    "T36n1736_025:0190a18": "德不自覺知。二顯應，現形說法、光照現相",
    "T36n1736_025:0190a19": "等。三俱。四俱非。俱非不名為應。若取大聖",
    "T36n1736_025:0190a20": "無心即應，無應亦得名應。以機對應乃成",
    "T36n1736_025:0190a21": "九句，謂一冥機顯應、二顯機冥應、三冥機冥",
    "T36n1736_025:0190a22": "應、四顯機顯應，上單四句。二單複相對，復",
    "T36n1736_025:0190a23": "成四句：一冥機冥顯應、二顯機冥顯應、三冥",
    "T36n1736_025:0190a24": "顯機冥應、四冥顯機顯應。三以複對複而",
    "T36n1736_025:0190a25": "成一句，謂冥顯二機冥顯二應，今此乃成",
    "T36n1736_025:0190a26": "第九句也。謂宿善冥著，精心顯彰，是謂冥",
    "T36n1736_025:0190a27": "顯機也。入定冥資，起用顯益，即冥顯應也。",
    "T36n1736_025:0190a28": "今舉冥顯之機，成前得益所以，故云「冥顯",
    "T36n1736_025:0190a29": "雙資于何不可」。疏「身相如空法性身也」者，疏",
    "T36n1736_025:0190b01": "文有二：先略釋經文、後問答廣顯。今初，具",
    "T36n1736_025:0190b02": "四身土，前半即一法性身土，具如疏釋。後半",
    "T36n1736_025:0190b03": "有二身土，謂「受用」字即他受用，「化」字即是變",
    "T36n1736_025:0190b04": "化，順經示現故。其自受用含在前半，以身",
    "T36n1736_025:0190b05": "如虛空自受用相。良以經有非國土言，故",
    "T36n1736_025:0190b06": "但屬法性身土耳。疏「法性身土為別不別」",
    "T36n1736_025:0190b07": "下，問答廣釋。於中，先問、後答。答中三：初雙",
    "T36n1736_025:0190b08": "標二章、二雙釋二章、三別示五重土相。疏",
    "T36n1736_025:0190b09": "「一依佛地」下，第二雙釋二章。然淨土之義，次",
    "T36n1736_025:0190b10": "二品廣明。問明〈賢首〉第五迴向等，復當廣",
    "T36n1736_025:0190b11": "說法身之義。玄文已具一經，往往顯甚深",
    "T36n1736_025:0190b12": "旨。此中亦即一段，寄如來身，顯普賢身。今",
    "T36n1736_025:0190b13": "十中第一，文中有四：初依論正立、二論自解",
    "T36n1736_025:0190b14": "妨、三為論引證、四會釋經文。疏「性雖一味」",
    "T36n1736_025:0190b15": "下，二解妨，即正答前問也。謂與身為性，",
    "T36n1736_025:0190b16": "名法性身。與土為性，名法性土。即三土三",
    "T36n1736_025:0190b17": "身之真性也，未失一味。疏「智論云」下，三為",
    "T36n1736_025:0190b18": "論引證，共答前問。亦猶外典「天地萬物同",
    "T36n1736_025:0190b19": "稟陰陽之元氣也。」佛者是覺人有靈知之",
    "T36n1736_025:0190b20": "覺，今第一義空與之為性，故名佛性。非情",
    "T36n1736_025:0190b21": "無覺，但持自體，得稱為法。今真性與之為",
    "T36n1736_025:0190b22": "性，故名法性。是故結云「假說能所而實無",
    "T36n1736_025:0190b23": "差」。次引《唯識》亦為證前，即第十論云「又",
    "T36n1736_025:0190b24": "自性身依法性土。雖此身土體無差別，而",
    "T36n1736_025:0190b25": "屬佛法性相異故。此佛身土俱非色攝，雖",
    "T36n1736_025:0190b26": "不可說形量大小，然隨事相其量無邊，譬",
    "T36n1736_025:0190b27": "如虛空遍一切處。」釋曰：此文兼證後段如",
    "T36n1736_025:0190b28": "空，論文易了。謂「法性屬佛」下，是疏釋論。然",
    "T36n1736_025:0190b29": "準彼疏云「佛是相義，為功德法所依止故、",
    "T36n1736_025:0190c01": "眾德聚故、二身自體故。法是性義，功德自性",
    "T36n1736_025:0190c02": "故、能持自性故、諸法自性故。體為土義，相",
    "T36n1736_025:0190c03": "為身義。」此公意云：屬佛是相、屬法是性，直",
    "T36n1736_025:0190c04": "語所依名土，故云體為土義。以能依亦所",
    "T36n1736_025:0190c05": "依，為法性身，故云相義為身。今疏意小異，",
    "T36n1736_025:0190c06": "謂佛有覺義，故名屬佛。土無覺義，但持自",
    "T36n1736_025:0190c07": "性，故名為法性。言「性隨相異」者，身土約相",
    "T36n1736_025:0190c08": "則有二差，隨所依性則無差別。今以無差",
    "T36n1736_025:0190c09": "之性隨有差之相，故云性隨相之異也。疏",
    "T36n1736_025:0190c10": "「今言如虛空」下，四會釋經文。言「然隨事相其",
    "T36n1736_025:0190c11": "量無邊」者，以變化等三身三土事既無邊，與",
    "T36n1736_025:0190c12": "之為性，豈有邊耶？既如虛空，則遍至一切",
    "T36n1736_025:0190c13": "色非色處，疏結云「故如虛空言通喻身土」者，",
    "T36n1736_025:0190c14": "按於經文，但言身相如虛空。按《唯識》云「此",
    "T36n1736_025:0190c15": "之身土皆喻如空。」則顯虛空喻兼下句。疏",
    "T36n1736_025:0190c16": "「下經亦云解如來身非如虛空」者，即第五迴",
    "T36n1736_025:0190c17": "向第一經，疏已引，下更一句云「於一切處，",
    "T36n1736_025:0190c18": "令諸眾生積集善根悉充足故。」前明自利，",
    "T36n1736_025:0190c19": "此明利他。疏「我此土淨而汝不見」，即《淨名》第",
    "T36n1736_025:0190c20": "一。「眾生見燒淨土不毀」，即《法華》第五。並如下",
    "T36n1736_025:0190c21": "引。「色即是如，相即非相」，即義引《大品》等經。",
    "T36n1736_025:0190c22": "身土事理互交徹故，結前生後。然結前者，",
    "T36n1736_025:0190c23": "結前三文，成上三義。謂引《淨名》成第三，當",
    "T36n1736_025:0190c24": "相即是功德，身土則具妙莊嚴，通自他受",
    "T36n1736_025:0190c25": "用。二引《法華》成智法身土，亦通性相。智所",
    "T36n1736_025:0190c26": "現身者，若大圓鏡智現自受用身，平等性智",
    "T36n1736_025:0190c27": "現他受用身，成所作智現變化身。此三身既",
    "T36n1736_025:0190c28": "融，則三土亦融。變化則毀，自他受用皆悉不",
    "T36n1736_025:0190c29": "毀。我此土安隱，即自受用。天人常充滿，即",
    "T36n1736_025:0191a01": "他受用。三義引《大品》，色即是如，成第一義。",
    "T36n1736_025:0191a02": "相即如故，如即法性土。相通諸土，即法性身",
    "T36n1736_025:0191a03": "與色相身無礙依土，亦性相無礙。是故結",
    "T36n1736_025:0191a04": "云「皆事理交互」。言生後者，生後四句。文有",
    "T36n1736_025:0191a05": "兩重四句，初四唯單相對。其色相言，通於",
    "T36n1736_025:0191a06": "報化，自受用報、他受用報皆色相故。二又以",
    "T36n1736_025:0191a07": "單對複成五句，唯出其一。今準思之，",
    "T36n1736_025:0191a08": "以成於五：上即第一。二法性身，依色相法",
    "T36n1736_025:0191a09": "性土。三法性色相身，依色相土。四法性色相",
    "T36n1736_025:0191a10": "身，依法性土。第五有一俱句，謂法性色相",
    "T36n1736_025:0191a11": "身，依法性色相土，則是性相無礙之身依",
    "T36n1736_025:0191a12": "性相無礙之土。疏「此上猶通諸大乘教」者，結",
    "T36n1736_025:0191a13": "前生後。生後唯屬一乘華嚴之宗。結前不",
    "T36n1736_025:0191a14": "出法性色相之身土，及四身四土之義故。",
    "T36n1736_025:0191a15": "謂一及第四唯法性，二三唯法性及如智，五",
    "T36n1736_025:0191a16": "六具上諸義亦不出如智，七八方具事理",
    "T36n1736_025:0191a17": "無礙故。上八門不出事理無礙實教之宗，",
    "T36n1736_025:0191a18": "故通諸大乘，即同教一乘義也。故此下二方",
    "T36n1736_025:0191a19": "是事事無礙法界華嚴別教一乘宗也。疏",
    "T36n1736_025:0191a20": "「九通攝三種世間等」者，如八地中十身，即三",
    "T36n1736_025:0191a21": "世間故。謂眾生身、國土身等，已見玄文。言",
    "T36n1736_025:0191a22": "「即如空身而示普身于何不具」者，會釋經文。",
    "T36n1736_025:0191a23": "謂經文但云身相如空等，何有十身之義？",
    "T36n1736_025:0191a24": "故今釋云：如虛空言，即十身中虛空身也。八",
    "T36n1736_025:0191a25": "地之中十身相作，今云示現普身。則兩重",
    "T36n1736_025:0191a26": "十身皆悉具矣。如下經云「虛空身作眾生",
    "T36n1736_025:0191a27": "身、作國土身、作業報身、作聲聞身、作緣",
    "T36n1736_025:0191a28": "覺身、作菩薩身、作如來身。」是為虛空示",
    "T36n1736_025:0191a29": "餘九身。其如來身上，既具菩提身、願身、化身、",
    "T36n1736_025:0191b01": "法身、智身等，則有百身千身，一一類身復",
    "T36n1736_025:0191b02": "各攝多，故云示現普身等一切也。又如虛",
    "T36n1736_025:0191b03": "空言，含法身智身，即如真身。即真而現，",
    "T36n1736_025:0191b04": "何不具矣。疏「十土分權實」等者，為揀淺深。",
    "T36n1736_025:0191b05": "以分權實，故前八非實。若不攝權，亦非",
    "T36n1736_025:0191b06": "真實。如說海水異於百川，不攝百川非海",
    "T36n1736_025:0191b07": "水矣。隨義布列有十不同，得意而談一一",
    "T36n1736_025:0191b08": "融攝。疏「上言土有五重」下，三別示土相。",
    "T36n1736_025:0191b09": "謂前三如智有離合之殊，故分三身，其所",
    "T36n1736_025:0191b10": "依土唯一法性。餘可思準。疏「重重皆遍」下，",
    "T36n1736_025:0191b11": "通其妨難。難云：如上所說，則無一處無",
    "T36n1736_025:0191b12": "有普賢。今何不見？釋有三意：一約機不見，",
    "T36n1736_025:0191b13": "是盲者過。二不見是見，見虛空身。謂以虛",
    "T36n1736_025:0191b14": "空不可見故，若不見者，真見虛空。三「亦遍",
    "T36n1736_025:0191b15": "不見處故」者，以見則不遍。何者？以可見不可",
    "T36n1736_025:0191b16": "見皆是普賢身。要令可見為身，則普賢身",
    "T36n1736_025:0191b17": "不周萬有。如智不可見，豈非智身耶？明",
    "T36n1736_025:0191b18": "知由有不見之處，方知身遍耳。此第三身",
    "T36n1736_025:0191b19": "何人能見？慧眼方能見，非肉眼所見，慧眼無",
    "T36n1736_025:0191b20": "見無不見故見矣。疏「一因修法生義通緣",
    "T36n1736_025:0191b21": "了」者，然準《涅槃》，緣因對於正因，了因對於",
    "T36n1736_025:0191b22": "生因。而緣亦名了，如酵煖等為酪緣因，即",
    "T36n1736_025:0191b23": "疏家義。通緣了，緣即緣因，了即了因，能了",
    "T36n1736_025:0191b24": "彼乳中之酪令得成酪。而今開異，義小殊",
    "T36n1736_025:0191b25": "耳。故了謂照了，不通於生。緣謂眾緣，義通",
    "T36n1736_025:0191b26": "生了。今從別義。又對正因是真如，故云通",
    "T36n1736_025:0191b27": "緣了。如不可生，故但名了。偈云出生者，",
    "T36n1736_025:0191b28": "出於二障，故曰出生，非生真如。諸佛法言，",
    "T36n1736_025:0191b29": "通教理行果，通於二因，義如上說。疏「真如",
    "T36n1736_025:0191c01": "即是不空」者，此言不空，自有二義：一空者，",
    "T36n1736_025:0191c02": "所謂生死。不空者，是謂大涅槃。二對下空",
    "T36n1736_025:0191c03": "藏，是不空藏，妙有之中含性德故。疏「平等",
    "T36n1736_025:0191c04": "與藏通此二義」者，藏通真如，是不空如來藏。",
    "T36n1736_025:0191c05": "藏通虛空，是空如來藏。平等通二者，一真",
    "T36n1736_025:0191c06": "如體性平等、二虛空無相平等。此二不二，",
    "T36n1736_025:0191c07": "是真平等，悟法性空是真如故。經云「汝已",
    "T36n1736_025:0191c08": "嚴淨此法身」者，對上真如，即是法身出障名",
    "T36n1736_025:0191c09": "淨。「因華行滿」是已莊嚴，易故不釋。疏「細處",
    "T36n1736_025:0191c10": "有多眾生」者，即〈離世間品〉。五十五經，十種",
    "T36n1736_025:0191c11": "如金剛大乘誓願心中第二心云「菩薩摩訶",
    "T36n1736_025:0191c12": "薩又作是念：於一毛端處有無量無邊眾",
    "T36n1736_025:0191c13": "生，何況一切法界，我當盡以無上涅槃而",
    "T36n1736_025:0191c14": "滅度之。是為第二如金剛大乘誓願心。」今",
    "T36n1736_025:0191c15": "云法界微塵無不入，與一毛端處大意同",
    "T36n1736_025:0191c16": "也。疏「二有三頌說法果」者，此有二意：一說",
    "T36n1736_025:0191c17": "法即果，對上說因，詺為說果。二稱根令喜，",
    "T36n1736_025:0191c18": "是說法果。今具二意，謂具功德光明廣大勝",
    "T36n1736_025:0191c19": "力等，即說法因。今能遍說，即是說果。是初意",
    "T36n1736_025:0191c20": "也。二由上遍說勝法，能度眾生，即是後義，",
    "T36n1736_025:0191c21": "以稱根故。疏「一能說力勝具二嚴故」者，即",
    "T36n1736_025:0191c22": "是說因。功德是福德莊嚴，光明名為智慧莊",
    "T36n1736_025:0191c23": "嚴。此以前半力殊勝言釋此無等，下釋易",
    "T36n1736_025:0191c24": "知。疏「又前問總該諸會」等者，此有二意，唯",
    "T36n1736_025:0191c25": "問於三：一以要攝廣故；二明總別不同故，",
    "T36n1736_025:0191c26": "總即廣問、別故唯三。",
    "T36n1736_025:0191c27": "4 世界成就品1世界成就品第四疏「初來意者」，疏文有二：",
    "T36n1736_025:0191c28": "一明分來，對前二品以為說緣，生下三品，",
    "T36n1736_025:0191c29": "為正所說。二「總明果相」下，別明品來。此句",
    "T36n1736_025:0192a01": "對下華藏為別，別明本師之所嚴淨，故指",
    "T36n1736_025:0192a02": "此品以為總明諸佛果相。是古德意。下句",
    "T36n1736_025:0192a03": "指前答安立問，二問不同，故二品別答，後品",
    "T36n1736_025:0192a04": "自答世界海問。此是疏意。然答問雖異，總",
    "T36n1736_025:0192a05": "別無違，故雙存二義。疏「二釋名者」，疏文有",
    "T36n1736_025:0192a06": "四：一釋世界、二釋成就、三會六釋、四會",
    "T36n1736_025:0192a07": "梵文。今初，二釋：一以破壞釋世、二以隱覆",
    "T36n1736_025:0192a08": "釋世。若唯前解，令華藏剎是可破壞。今為",
    "T36n1736_025:0192a09": "此釋，令華藏剎從無為起，同於真極不可",
    "T36n1736_025:0192a10": "破壞。「是故感娑婆」下，雙出不離隱覆之義。疏",
    "T36n1736_025:0192a11": "「成或」下，釋成就字。能成之緣，通因及果。起",
    "T36n1736_025:0192a12": "具因緣，是因體性，依住等事皆是果故，總",
    "T36n1736_025:0192a13": "具十門世界成立。疏「能所合目」下，會六釋。",
    "T36n1736_025:0192a14": "疏「準梵本」下，會梵文。疏會一海字，若具梵",
    "T36n1736_025:0192a15": "云：嚕迦馱都世界也三慕達羅海也濕第奢演說也匿縛",
    "T36n1736_025:0192a16": "怛囊觀察亦云照曜三牟陀十方也儉摩合集也娜𭑬名也鉢里",
    "T36n1736_025:0192a17": "勿多品也。若依迴文，總云「觀察十方世界海演",
    "T36n1736_025:0192a18": "說合集名品」。今經譯家存略太甚，餘言可",
    "T36n1736_025:0192a19": "略，海字切要，故疏會取。意云：佛果下出，下",
    "T36n1736_025:0192a20": "無海字。所以剎海莊嚴是佛修起，直語世",
    "T36n1736_025:0192a21": "界。眾生業成無始有故，但云世界。雖為譯",
    "T36n1736_025:0192a22": "家出理，實則海言切要。疏「三宗趣者」，先宗、",
    "T36n1736_025:0192a23": "後趣。趣中有六：一總明。二云「一令諸菩薩」",
    "T36n1736_025:0192a24": "下，別顯。別顯之中總有六意，唯初有「一」字，",
    "T36n1736_025:0192a25": "餘皆略無次第，但以「故」字而為揀別。三「亦",
    "T36n1736_025:0192a26": "為」下，結成來意。四「故下頌」下，引文證成，雙",
    "T36n1736_025:0192a27": "成來意、宗趣。五「若不聞」下，反以成立。六「故普",
    "T36n1736_025:0192a28": "賢」下，引普賢結經文具之。疏「又此品明成",
    "T36n1736_025:0192a29": "剎之緣」等者，前釋對二種來意中前義，此",
    "T36n1736_025:0192b01": "釋對後義。此品成剎之緣，具果具因，故後",
    "T36n1736_025:0192b02": "品唯果。疏「但觀於十」下，通難。難云：問有四",
    "T36n1736_025:0192b03": "十，何唯觀十？故答意云：十海為總，已含所",
    "T36n1736_025:0192b04": "餘三十別問。言「佛海之中具身等」者，是佛必",
    "T36n1736_025:0192b05": "有六根三業為體相，顯著之十必有德用",
    "T36n1736_025:0192b06": "圓備。謂佛地等故具二十，大願海中已攝因",
    "T36n1736_025:0192b07": "中發趣等十，故四十無遺。疏「觀乃觀海歎乃",
    "T36n1736_025:0192b08": "歎智」者，下釋妨難，即心口相違難，此難因",
    "T36n1736_025:0192b09": "前而生。於中四：一問；二「智之與海」下答；",
    "T36n1736_025:0192b10": "三「若爾」下重難，即歎說不同難，此難望後",
    "T36n1736_025:0192b11": "說分而生；四「智離海境」下辯答。答中二：先",
    "T36n1736_025:0192b12": "約教相，謂智之異相，因所知故。二「又表」以",
    "T36n1736_025:0192b13": "下約證相，海是所證故。疏「十智望海」下，",
    "T36n1736_025:0192b14": "正釋經文。於中二：先總、後別。總中，十海之",
    "T36n1736_025:0192b15": "名，總有五節，已如前品。今對三文，并此即",
    "T36n1736_025:0192b16": "為四。四言「望海」者，即前所觀。言「與問」者，",
    "T36n1736_025:0192b17": "即第六經。此唯三。下對二別釋中兼對與",
    "T36n1736_025:0192b18": "智，即是前品意加之中。疏「謂一中」下，別釋。",
    "T36n1736_025:0192b19": "鉤鎖相連令義無遺，今當具出，問中十海，",
    "T36n1736_025:0192b20": "與智中十智、觀海中十海、歎智中十智。一",
    "T36n1736_025:0192b21": "世界海，一能入一切智性力智；一一切世界",
    "T36n1736_025:0192b22": "海，一知一切世界海成壞智。二眾生海，二入",
    "T36n1736_025:0192b23": "法界無邊量智；二一切眾生海，二知一切眾",
    "T36n1736_025:0192b24": "生業海智。三法界安立海，三成就一切佛境",
    "T36n1736_025:0192b25": "智；三一切諸佛海，三知一切法界安立海智。",
    "T36n1736_025:0192b26": "四諸佛海，四知一切世界海成壞智；四一切",
    "T36n1736_025:0192b27": "法界海，四說一切無邊佛海智。五佛波羅蜜",
    "T36n1736_025:0192b28": "海，五知一切眾生界廣大智；五一切眾生業",
    "T36n1736_025:0192b29": "海，五入一切欲解根海智。六佛解脫海，六",
    "T36n1736_025:0192c01": "住諸佛甚深解脫無差別諸三昧智；六一切",
    "T36n1736_025:0192c02": "眾生根欲海，六一念普知一切三世智。七佛",
    "T36n1736_025:0192c03": "變化海，七入一切菩薩諸根海智；七一切諸",
    "T36n1736_025:0192c04": "佛法輪海，七顯示一切如來無量願海智。八",
    "T36n1736_025:0192c05": "佛演說海，八智一切眾生語言海轉法輪辭",
    "T36n1736_025:0192c06": "辯智；八一切三世海，八示現一切佛神變海",
    "T36n1736_025:0192c07": "智。九佛名號海，九普入法界一切世界海身",
    "T36n1736_025:0192c08": "智；九一切如來願力海，九轉法輪智。十佛壽",
    "T36n1736_025:0192c09": "量海，十得一切佛音聲智；十一切如來神變",
    "T36n1736_025:0192c10": "海，十建立演說海智。其所為中十法亦是十",
    "T36n1736_025:0192c11": "海，已如上會。文無海言，今略不出。今對會",
    "T36n1736_025:0192c12": "四文，即分為四：第一以歎智對觀海辯次",
    "T36n1736_025:0192c13": "第者，第一智觀第一海，第二智觀第二海",
    "T36n1736_025:0192c14": "及第五海，第三觀第四，第四觀第三，第五",
    "T36n1736_025:0192c15": "觀第六，第六觀第八，第七觀第九，第八觀",
    "T36n1736_025:0192c16": "第十，第九第十並觀第七，但看前列次第",
    "T36n1736_025:0192c17": "可知。疏中所會，正是此對。第二若將歎智",
    "T36n1736_025:0192c18": "對與智次第者，所歎第一即與智第四，世界",
    "T36n1736_025:0192c19": "成壞；二即是五，業海智也；三即是二，入法界",
    "T36n1736_025:0192c20": "無量。四即是三，五即是七，六即是六，七即",
    "T36n1736_025:0192c21": "是九，八即是六，九即是八，十即彼十，彼有",
    "T36n1736_025:0192c22": "總句故，彼六中含此六八。第三若將歎智",
    "T36n1736_025:0192c23": "對問十海，多同第一對觀海辯。若具說",
    "T36n1736_025:0192c24": "者，前四如次對四海，第五通遍後五，六即",
    "T36n1736_025:0192c25": "彼六，七即九十，八即第七，此九與十皆",
    "T36n1736_025:0192c26": "是彼八。第四若將十種觀海對問十海",
    "T36n1736_025:0192c27": "者，此觀第一即問第一，二即彼二，三即彼",
    "T36n1736_025:0192c28": "四，四即彼三，五亦彼二，六遍後五亦可",
    "T36n1736_025:0192c29": "是二，七即彼八，八即彼六，九即彼九及與",
    "T36n1736_025:0192c30": "第十，此第十海即彼第七海也。復應將",
    "T36n1736_025:0193a01": "觀海對問十海，如前問中以對。更應將與",
    "T36n1736_025:0193a02": "智對問十海，前與智中已對。若更將十海",
    "T36n1736_025:0193a03": "對加所為中十法，已如前品所為中明。故",
    "T36n1736_025:0193a04": "今略出四門而已。餘義疏中具會，細尋易",
    "T36n1736_025:0193a05": "了。疏「以總收別但廣身光等」者，以三業之",
    "T36n1736_025:0193a06": "總，攝六根之別。言但廣身光等者，等取前",
    "T36n1736_025:0193a07": "光明及音聲智慧。二光為身、音聲屬口、智",
    "T36n1736_025:0193a08": "慧是意，今文並具，故致「等」言，即開三業而",
    "T36n1736_025:0193a09": "為十耳。疏「若言具說，何以下文唯說安立",
    "T36n1736_025:0193a10": "及世界海耶」，此下問答料揀，此上問也。答",
    "T36n1736_025:0193a11": "有二意：一經來未盡，約顯現答。〈遮那品〉",
    "T36n1736_025:0193a12": "末無有結束故。若經具來，應更答餘三十",
    "T36n1736_025:0193a13": "八問。二「又雖說二」下，答二兼餘。於中，先標、",
    "T36n1736_025:0193a14": "後「謂界必有生」下出所兼相。略出三海，謂",
    "T36n1736_025:0193a15": "一眾生、二佛、三行業。及能兼二，已有五海。",
    "T36n1736_025:0193a16": "言「餘可意求」者，即餘五海等，謂有生必有",
    "T36n1736_025:0193a17": "根欲為一，有佛必由願力為二，必有神",
    "T36n1736_025:0193a18": "變普周為三，必轉法益生為四，有作用解",
    "T36n1736_025:0193a19": "脫為五。則具十海矣。具海既爾，具餘例然。",
    "T36n1736_025:0193a20": "此依別答四十問說。若約十海為總，此但",
    "T36n1736_025:0193a21": "答二、下別答八，已如〈現相品〉明，則十海之",
    "T36n1736_025:0193a22": "中兼餘三十。疏「此十亦對前十海十智」者，初",
    "T36n1736_025:0193a23": "一為令即具十智，故云為令眾生入佛智慧",
    "T36n1736_025:0193a24": "海故。餘九即十海，一即佛海及神變海、二即",
    "T36n1736_025:0193a25": "世界海、三即三世海、四即法界海、五即轉法",
    "T36n1736_025:0193a26": "輪海、六即眾生根海、七八皆眾生海、九即願",
    "T36n1736_025:0193a27": "海，十海備矣。對海既爾，對智可知，如對海",
    "T36n1736_025:0193a28": "故。四讚勝誡聽。疏「然通此十」下，重釋偈文。",
    "T36n1736_025:0193a29": "結云「欲委配釋恐厭繁文」，今當配之。初偈",
    "T36n1736_025:0193b01": "即牒智慧地及無畏功德，兼含體相顯著等",
    "T36n1736_025:0193b02": "十句，以言普現十方光明遍照等故。第二",
    "T36n1736_025:0193b03": "偈即世界海及出現也。第三偈牒佛境。第四",
    "T36n1736_025:0193b04": "偈牒佛加持。第五偈即業海及樂欲海，并調",
    "T36n1736_025:0193b05": "伏海。第六偈前半波羅蜜海亦兼佛地，次句",
    "T36n1736_025:0193b06": "法界海，末句所行。第七偈即神變海。第八偈",
    "T36n1736_025:0193b07": "前半眾生海，後半演說海。第九偈即佛解脫",
    "T36n1736_025:0193b08": "海，及三自在。第十偈即大願海。餘皆兼含，",
    "T36n1736_025:0193b09": "可以意得。非益觀智，疏略不言。明欲委",
    "T36n1736_025:0193b10": "釋尋文，故抄重出。第二廣陳本義。疏「智猶",
    "T36n1736_025:0193b11": "難測」下，分三：初總難、二「然上十事」下料揀、",
    "T36n1736_025:0193b12": "三釋文。二中三：初以十對剎、二以十對種、",
    "T36n1736_025:0193b13": "三以十對海。初中四：一正對。二「有云」下，敘",
    "T36n1736_025:0193b14": "昔，即《刊定》意。三「則違」下，辯違。四「若依」下，結",
    "T36n1736_025:0193b15": "過。謂盡世界海皆作無差別，故剎海中無",
    "T36n1736_025:0193b16": "差別事。餘可知。疏「言有世界海塵數」下，三釋",
    "T36n1736_025:0193b17": "文。於中四：一正釋經意、二牒昔總非、三彰",
    "T36n1736_025:0193b18": "非所以、四逆遮昔救。疏「有云」下，第二牒昔",
    "T36n1736_025:0193b19": "總非。云「孟浪之甚」者，浪謂流浪，孟亦猛也。",
    "T36n1736_025:0193b20": "《莊子．齊物篇》云「瞿鵲子問於長梧子曰：『吾",
    "T36n1736_025:0193b21": "聞諸夫子：聖人不從事於務，不就利、不違",
    "T36n1736_025:0193b22": "害，不喜求、不緣道，無謂有謂、有謂無謂，",
    "T36n1736_025:0193b23": "而遊乎塵垢之外。夫子以為孟浪之言，而我",
    "T36n1736_025:0193b24": "以為妙道之行也。吾子以為奚若？』」釋曰：今",
    "T36n1736_025:0193b25": "不取其事，但取孟浪所出耳。孟浪者，率略",
    "T36n1736_025:0193b26": "之言也，明其無當。向秀云：「瀾漫無所趣捨",
    "T36n1736_025:0193b27": "之謂。」二字要連用。疏「何者」下，三彰非所以，",
    "T36n1736_025:0193b28": "尋意可知。而猶恐難見，請以喻明。如一槃",
    "T36n1736_025:0193b29": "中盛於十楪，十楪之中各盛十彈子。一槃",
    "T36n1736_025:0193c01": "如剎海，一楪如剎種，彈子如一剎。若言一",
    "T36n1736_025:0193c02": "槃之中有一槃彈子，塵數無差。豈得以一",
    "T36n1736_025:0193c03": "槃之內彈子無差以充其數？一槃彈子但",
    "T36n1736_025:0193c04": "有一百，一彈子之塵已難知數，況一百彈",
    "T36n1736_025:0193c05": "子盡抹為塵，則數不可量，便將一百之數",
    "T36n1736_025:0193c06": "以充一槃彈子之塵數，故為孟浪也。得斯",
    "T36n1736_025:0193c07": "喻意，尋數易了。疏「亦不得言通一切世界",
    "T36n1736_025:0193c08": "海說」者，第四逆遮昔救。恐有救云：一剎海中",
    "T36n1736_025:0193c09": "剎，不充一剎海之塵。今取一切剎海中剎，",
    "T36n1736_025:0193c10": "以充一剎海中塵數，豈不得耶？亦如一槃",
    "T36n1736_025:0193c11": "彈子之多，不充一槃之塵。若多槃彈子，豈",
    "T36n1736_025:0193c12": "不充一槃之塵耶？故今遮云：若依此義，義",
    "T36n1736_025:0193c13": "則粗通，奈何違下文。下文云「一世界海中",
    "T36n1736_025:0193c14": "即有世界海塵數。」不可言一切世界海共",
    "T36n1736_025:0193c15": "為一世界海塵數，豈得將此而為救耶？亦",
    "T36n1736_025:0193c16": "猶一槃彈子即有一槃彈子塵數，不言多",
    "T36n1736_025:0193c17": "槃有一槃之塵也。疏「然佛土之義」下，疏文",
    "T36n1736_025:0193c18": "有三：一辯類、二融攝、三釋文。今初，說三",
    "T36n1736_025:0193c19": "土；二開三為四；三合四為二；四融二為",
    "T36n1736_025:0193c20": "一。前二則《唯識》第十意。然初說三者，依三",
    "T36n1736_025:0193c21": "身故。報有自他，故為四身，四身還依四土。",
    "T36n1736_025:0193c22": "論云「又自性身依法性土，雖此身土體無",
    "T36n1736_025:0193c23": "差別，而屬佛法性相異故。此佛身土俱非",
    "T36n1736_025:0193c24": "色攝，雖不可說形量大小，然隨事相其量",
    "T36n1736_025:0193c25": "無邊，譬如虛空遍一切處。」釋曰：此義前品",
    "T36n1736_025:0193c26": "已引，為下文用之故重委引。論云「自受",
    "T36n1736_025:0193c27": "用身還依自受用土，謂大圓鏡智相應淨",
    "T36n1736_025:0193c28": "識，由昔所修自利無漏純淨佛土因緣成熟，",
    "T36n1736_025:0193c29": "從初成佛盡未來際，相續變為純淨佛土，",
    "T36n1736_025:0194a01": "周圓無際、眾寶莊嚴，自受用身常依而住。如",
    "T36n1736_025:0194a02": "淨土量，身量亦爾，諸根相好一一無邊，無限",
    "T36n1736_025:0194a03": "善根所引生故。功德智慧既非色法，雖不",
    "T36n1736_025:0194a04": "可說形量大小，而依所證及所依身，亦可",
    "T36n1736_025:0194a05": "說言遍一切處。」釋曰：功德隨所依身，智慧",
    "T36n1736_025:0194a06": "隨所證如。餘並可知。論云「他受用身亦依",
    "T36n1736_025:0194a07": "自土，謂平等性智大慈悲力，由昔所修利他",
    "T36n1736_025:0194a08": "無漏純淨佛土因緣成熟，隨住十地菩薩所",
    "T36n1736_025:0194a09": "宜，變為淨土，或小或大、或劣或勝，前後改",
    "T36n1736_025:0194a10": "轉。他受用身依之而住，能依身量亦無定",
    "T36n1736_025:0194a11": "限。若變化身，依變化土，謂成事智大慈悲力，",
    "T36n1736_025:0194a12": "由昔所修利他無漏淨穢佛土因緣成熟，隨",
    "T36n1736_025:0194a13": "未登地有情所宜，化為佛土，或淨或穢、或大",
    "T36n1736_025:0194a14": "或小，前後改轉。佛變化身依之而住，能依身",
    "T36n1736_025:0194a15": "量亦無定限。」釋曰：上皆論文，文並易了。下",
    "T36n1736_025:0194a16": "疏用之，須知所在。疏「統唯二種謂淨與穢",
    "T36n1736_025:0194a17": "性與相」者，三攝四為二也。諸經論中皆有",
    "T36n1736_025:0194a18": "於此二種之二，先攝上四為淨穢者，乃有",
    "T36n1736_025:0194a19": "多義。四中有淨有穢，則三類半為淨、半類",
    "T36n1736_025:0194a20": "為穢。二前三為淨，以他受用斷分別障已",
    "T36n1736_025:0194a21": "證真如，故名為淨。變化皆穢，設有七珍，穢",
    "T36n1736_025:0194a22": "眾生住，故亦非淨。三後二皆穢，《仁王經》云",
    "T36n1736_025:0194a23": "「三賢十聖住果報，唯佛一人居淨土。」而生公",
    "T36n1736_025:0194a24": "說「有形皆穢，無形為淨。」則唯法性為淨。若",
    "T36n1736_025:0194a25": "爾，自受用土豈稱穢耶？此以冥同真性，不",
    "T36n1736_025:0194a26": "可說其形量大小，則同淨攝。二攝前四",
    "T36n1736_025:0194a27": "為性相者，略有二門：一法性為性、餘三皆",
    "T36n1736_025:0194a28": "相；二自受用土冥同真性亦可名性、餘二",
    "T36n1736_025:0194a29": "唯相。第四融而為一，則淨穢性相、三土四",
    "T36n1736_025:0194b01": "土無不圓融，即此經意，故云「有異餘宗」。疏",
    "T36n1736_025:0194b02": "「又此淨土一質不成」下，第二融攝。因上第四",
    "T36n1736_025:0194b03": "義故，略為此融。然東安莊公本有三句，無",
    "T36n1736_025:0194b04": "有質不成。今加此句，以成二對。謂淨穢域",
    "T36n1736_025:0194b05": "絕，不可言一；理唯一味，不可言異。冥同",
    "T36n1736_025:0194b06": "性空，不可言有；隨緣成立，不可言無。然",
    "T36n1736_025:0194b07": "一為遣異，無相遣有。然其釋中，一亦約理，",
    "T36n1736_025:0194b08": "實則一義。有其二種：一約理一、二約事一。",
    "T36n1736_025:0194b09": "如自受用，十方如來同有淨土，不可言無，",
    "T36n1736_025:0194b10": "而得稱一。故疏成四句，二對不同。又上略",
    "T36n1736_025:0194b11": "舉四句一向遮過，實則即異即同、即有即",
    "T36n1736_025:0194b12": "無。若互相形奪，則一異兩亡、有無雙寂。若",
    "T36n1736_025:0194b13": "圓融無礙，則即一即多、即有即無。有是無",
    "T36n1736_025:0194b14": "家之有、無是有家之無，多是即一之多、一是",
    "T36n1736_025:0194b15": "即多之一。有無即事理無礙、一多兼事事無",
    "T36n1736_025:0194b16": "礙，由此重重，故華藏剎一一塵中皆見法",
    "T36n1736_025:0194b17": "界。餘如玄中。",
    "T36n1736_025:0194b18": "大方廣佛華嚴經隨疏演義鈔卷第二十五"
}