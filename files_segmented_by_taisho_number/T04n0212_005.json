{
    "T04n0212_005:0632b17": "出曜經卷第五",
    "T04n0212_005:0632b19": "姚秦涼州沙門竺佛念譯",
    "T04n0212_005:0632b20": "◎愛品第三",
    "T04n0212_005:0632b21": "　夫人無止觀，　　多欲觀清淨，",
    "T04n0212_005:0632b22": "　倍增生愛著，　　縛結遂固深。",
    "T04n0212_005:0632b23": "夫人無止觀者，如有人不善觀，染著身心纏",
    "T04n0212_005:0632b24": "裹不解，於其中間不能思惟善法，是故說曰，",
    "T04n0212_005:0632b25": "夫人無止觀，不得至于道。多欲觀清淨者，或",
    "T04n0212_005:0632b26": "有眾生，染著於欲不染著於結，或有染著",
    "T04n0212_005:0632b27": "於結不染著於欲，或有亦染著於欲亦染著",
    "T04n0212_005:0632b28": "於結，或有不染著於結亦不染著於欲。云何",
    "T04n0212_005:0632b29": "眾生染著於欲不染著於結？於是有人，初習",
    "T04n0212_005:0632c01": "於欲，後更不犯，是謂染著於欲不染著於結。",
    "T04n0212_005:0632c02": "或復有人數數習結而不去離，是謂習結不",
    "T04n0212_005:0632c03": "習欲。云何亦習結亦習欲？或有眾生數數習",
    "T04n0212_005:0632c04": "欲亦習結，是謂習欲亦習結。云何亦不習欲",
    "T04n0212_005:0632c05": "亦不習結？或有眾生，恩愛意斷不著世累，亦",
    "T04n0212_005:0632c06": "不專意數數習近。或復有人從頭至足，觀身",
    "T04n0212_005:0632c07": "萬物，計齒白淨手爪殊妙髮紺青色，於中起",
    "T04n0212_005:0632c08": "想不能捨離，遂增愛根，縛結轉復堅固，為諸",
    "T04n0212_005:0632c09": "結所縛。今當引喻，智者以譬喻自解。猶如",
    "T04n0212_005:0632c10": "有人，而被二繫：一者革索，二者龍鬚索。將至",
    "T04n0212_005:0632c11": "火邊，以火炙之，革索便急、龍鬚索緩；若將入",
    "T04n0212_005:0632c12": "水，革索便緩、龍鬚索急。未斷欲眾生亦復如",
    "T04n0212_005:0632c13": "是，為二縛所繫。云何為二縛？一者愛縛，二",
    "T04n0212_005:0632c14": "者見結。或時眾生思惟不淨觀，愛結便緩、見",
    "T04n0212_005:0632c15": "結便急。有時眾生思惟安般守意，見結便緩、",
    "T04n0212_005:0632c16": "愛結便急。是故說縛結遂固深。",
    "T04n0212_005:0632c17": "　若有樂止觀，　　專意念不淨，",
    "T04n0212_005:0632c18": "　愛此便得除，　　如是消滅結。",
    "T04n0212_005:0632c19": "若有樂止觀者，若使有人樂捨觀不善、思惟",
    "T04n0212_005:0632c20": "善觀，恒常親近修學，不離繫念，在前修行不",
    "T04n0212_005:0632c21": "淨念，自校計前所意著，髮毛爪齒從頭至足，",
    "T04n0212_005:0632c22": "皆是我所。後復思惟穢污不淨，三十六物無",
    "T04n0212_005:0632c23": "可貪者，一一分別，尋得不淨觀，身觀身意止",
    "T04n0212_005:0632c24": "內外意法也。愛此便得除者，以慧證盡證而",
    "T04n0212_005:0632c25": "除去愛。思惟不淨者，便能去愛著，亦不能縛",
    "T04n0212_005:0632c26": "著，永棄諸結，更不習近，是故說曰，如是消滅",
    "T04n0212_005:0632c27": "結也。",
    "T04n0212_005:0632c28": "　以欲網自弊，　　以愛蓋自覆，",
    "T04n0212_005:0632c29": "　自恣縛於獄，　　如魚入於獄，",
    "T04n0212_005:0633a01": "　為老死所伺，　　若犢求母乳。",
    "T04n0212_005:0633a02": "以欲網自弊者，網者覆弊人目損智不明，",
    "T04n0212_005:0633a03": "不能出要至無為道，網者不能專意思惟校",
    "T04n0212_005:0633a04": "計，以無明自覆弊。以愛蓋自覆者，以愛自纏",
    "T04n0212_005:0633a05": "裹求出無期，猶如剛火灰覆不現，無智之士，",
    "T04n0212_005:0633a06": "以脚蹈踐燒足乃覺。愛所覆蓋亦復如是，猶",
    "T04n0212_005:0633a07": "如刀劍仰向，無目之士，以手把持即自被傷。",
    "T04n0212_005:0633a08": "諸眾生類亦復如是，以愛結自覆，不觀善不",
    "T04n0212_005:0633a09": "善法，緣是興起憂悲苦惱，輪轉生死不離五",
    "T04n0212_005:0633a10": "道，是故說曰，以愛蓋自覆也。自恣縛於獄者，",
    "T04n0212_005:0633a11": "諸有自恣不順正教，為愛縛所縛；不自恣者，",
    "T04n0212_005:0633a12": "便離於縛。如魚入於獄者，猶如魚獵執羅網",
    "T04n0212_005:0633a13": "捕魚，以入羅網無有出期。此眾生類亦復如",
    "T04n0212_005:0633a14": "是，捨於善法，習於穢濁，不要之道，如來說法，",
    "T04n0212_005:0633a15": "時會眾生大眾之中，有如魚入於獄求出無",
    "T04n0212_005:0633a16": "有期。此眾生類亦復如是，為愛結所纏，不能",
    "T04n0212_005:0633a17": "得至泥洹無為之道，時彼獵人聞佛說頌，各",
    "T04n0212_005:0633a18": "自驚愕：「如來說法，不為餘人正為我等。」各自",
    "T04n0212_005:0633a19": "悔責，改所修習更不為惡，是故說曰，猶魚入",
    "T04n0212_005:0633a20": "於獄。諸佛常所說法，接有緣眾生不唐舉義，",
    "T04n0212_005:0633a21": "猶如醫師，審病根原，而後授藥。是時師瞻",
    "T04n0212_005:0633a22": "知病輕重，相顏視色然後授藥，當授藥時，不",
    "T04n0212_005:0633a23": "增不減處中瞻視。所以然者，恐病不除。諸佛",
    "T04n0212_005:0633a24": "世尊為人說法亦復如是，觀察眾人心意所",
    "T04n0212_005:0633a25": "趣，知病輕重然後說法，使得開解，心無減少",
    "T04n0212_005:0633a26": "要處中說，除諸結使。觀眾生心，須一偈者",
    "T04n0212_005:0633a27": "便說一偈，須五句者與說五句，須一句半者",
    "T04n0212_005:0633a28": "與說一句半。爾時世尊觀察獵者意故，說斯",
    "T04n0212_005:0633a29": "偈，其中自恣放逸意者，便與說此，為老死所",
    "T04n0212_005:0633b01": "伺，如犢求母乳也，猶如新生犢子，其心終不",
    "T04n0212_005:0633b02": "離母。此眾生類亦復如是，為老死所追，如影",
    "T04n0212_005:0633b03": "隨形。若利根眾生善察分別，便得離此眾患",
    "T04n0212_005:0633b04": "苦惱，增益善本；若鈍根眾生不作此觀，則無",
    "T04n0212_005:0633b05": "所成。是故說曰，為老死所伺，如犢求母乳。",
    "T04n0212_005:0633b06": "　意如放逸者，　　猶如摩樓樹，",
    "T04n0212_005:0633b07": "　在在處處遊，　　如猨遊求菓。",
    "T04n0212_005:0633b08": "意如放逸者，若剎利長者居士、比丘比丘尼",
    "T04n0212_005:0633b09": "優婆塞優婆夷，少壯處中長老，未至於道者，",
    "T04n0212_005:0633b10": "意增於放逸，增愛欲根，如摩樓樹初生，為葛",
    "T04n0212_005:0633b11": "藤所纏，長便枯死。愛欲之意亦如是，使諸眾",
    "T04n0212_005:0633b12": "生根本燋盡，是故說曰，猶如摩樓樹。在在處",
    "T04n0212_005:0633b13": "處遊者，地獄餓鬼畜生流轉五趣猶如坏輪，",
    "T04n0212_005:0633b14": "是故說曰，在在處處遊。如猨遊求菓者，猶",
    "T04n0212_005:0633b15": "如獼猴求諸菓蓏，從樹至樹，從林至林，是",
    "T04n0212_005:0633b16": "故說曰，如猨遊求菓。",
    "T04n0212_005:0633b17": "　夫從愛潤澤，　　思想為滋蔓，",
    "T04n0212_005:0633b18": "　愛欲深無底，　　老死是用增。",
    "T04n0212_005:0633b19": "夫從愛潤澤者，此愛流溢，如泉出水漏，諸",
    "T04n0212_005:0633b20": "色聲香味細滑法，憶本所造五樂自娛，是故",
    "T04n0212_005:0633b21": "說曰，夫從愛潤澤。夫為潤澤，酥麻膏油不為",
    "T04n0212_005:0633b22": "潤澤，如此所潤，可以灰土澡盡除去膏油。愛",
    "T04n0212_005:0633b23": "欲潤澤者，唯有諸佛世尊出現於世，以智慧",
    "T04n0212_005:0633b24": "刀乃能割斷，是故說曰，愛為潤澤。思想為滋",
    "T04n0212_005:0633b25": "蔓者，火之熾熱不過於思想，火所燒瘡可以",
    "T04n0212_005:0633b26": "藥療，思想火被燒不可療治。若有殺父殺母、",
    "T04n0212_005:0633b27": "不與取婬逸，作眾罪過，諸佛世尊所不能療",
    "T04n0212_005:0633b28": "治，是故說曰，思想為滋蔓。老死是用增者，生",
    "T04n0212_005:0633b29": "有分身憂，老有四百四病痛，死有刀風惱，是",
    "T04n0212_005:0633c01": "故說曰，老死是用增。",
    "T04n0212_005:0633c02": "　眾生愛纏裹，　　猶兔在於罝，",
    "T04n0212_005:0633c03": "　為結使所纏，　　數數受苦惱。",
    "T04n0212_005:0633c04": "眾生愛纏裹者，愛恒在前導，流轉生死不得",
    "T04n0212_005:0633c05": "出三界。猶兔在於罝者，猶如兔在罝網，馳走",
    "T04n0212_005:0633c06": "東西無有出要。此眾生類亦復如是，為愛迷",
    "T04n0212_005:0633c07": "惑流轉生死，周旋五道沈溺四流。為結使所",
    "T04n0212_005:0633c08": "纏者，此眾生類，為愛繫所纏，不能離生死，愚",
    "T04n0212_005:0633c09": "者受苦，愚者心口意行皆非真正不別善惡，",
    "T04n0212_005:0633c10": "受於地獄餓鬼畜生形，是故說曰，數數受苦",
    "T04n0212_005:0633c11": "惱也。",
    "T04n0212_005:0633c12": "　眾生為愛使，　　染著三有中，",
    "T04n0212_005:0633c13": "　方便求解脫，　　須權乃得出。",
    "T04n0212_005:0633c14": "眾生為愛使者，為使所使，為結所結，為縛所",
    "T04n0212_005:0633c15": "縛，是故說曰，眾生為愛所使。染著三有者，",
    "T04n0212_005:0633c16": "欲有、色有、無色有，是故說曰，染著三有中。",
    "T04n0212_005:0633c17": "方便求解脫者，云何求方便？欲使、有使、無明",
    "T04n0212_005:0633c18": "使、見使，如此眾生染著諸使，云何得免生死",
    "T04n0212_005:0633c19": "苦惱？猶如兩牛共一軛，有人隨後捶，豈得不",
    "T04n0212_005:0633c20": "挽重。此眾生類亦復如是，以四流為重，安",
    "T04n0212_005:0633c21": "處四軛，豈得免生老死病也？須權乃得出",
    "T04n0212_005:0633c22": "者，以求方便與父母兄弟宗親和同，無常對",
    "T04n0212_005:0633c23": "至，各自離別，是故說曰，為生老病死所逼，",
    "T04n0212_005:0633c24": "須權乃得出。諸有眾生欲愛未盡，恒有生老",
    "T04n0212_005:0633c25": "病死追在於後。欲愛已盡者，無復生老病死，",
    "T04n0212_005:0633c26": "是故說曰，生老病死須權乃得出。",
    "T04n0212_005:0633c27": "　若能滅彼愛，　　三有無復愛，",
    "T04n0212_005:0633c28": "　比丘已離愛，　　寂滅歸泥洹。",
    "T04n0212_005:0633c29": "若能滅彼愛者，愛之為病眾苦湊集，諸天世",
    "T04n0212_005:0634a01": "人所見歎譽，是故說曰，若能滅彼愛。三有無",
    "T04n0212_005:0634a02": "復愛者，已除愛、已除熱、已除眾惱、已除去愁",
    "T04n0212_005:0634a03": "憂。三有者，欲有、色有、無色有。是故說曰，三",
    "T04n0212_005:0634a04": "有無復愛。比丘已離愛者，諸有愛所纏所裹",
    "T04n0212_005:0634a05": "所持，比丘破諸結使是名為比丘，著弊衣持",
    "T04n0212_005:0634a06": "鉢亦名為比丘，是故說曰，比丘已離愛。寂滅",
    "T04n0212_005:0634a07": "歸泥洹，亦無是意處，是不受是都無想著，",
    "T04n0212_005:0634a08": "是故歸泥洹，亦無結使影，亦無更生影，是",
    "T04n0212_005:0634a09": "故說曰，寂滅歸泥洹。",
    "T04n0212_005:0634a10": "　以為愛忍苦，　　貪欲著世間，",
    "T04n0212_005:0634a11": "　憂患日夜長，　　莚如蔓草生。",
    "T04n0212_005:0634a12": "以為愛忍苦者，諸有心趣不能去離，多諸患",
    "T04n0212_005:0634a13": "害，無處不染著，是故說曰，以為愛忍苦。貪欲",
    "T04n0212_005:0634a14": "著世間者，難捨難離懷抱不忘。世間者，五陰",
    "T04n0212_005:0634a15": "亦名世間，受盛亦名世間，是故說曰，貪欲著",
    "T04n0212_005:0634a16": "世間。憂患日夜長者，常有憂患、有熱惱、有疾",
    "T04n0212_005:0634a17": "痛。今引譬喻，智者以譬喻自解。莚如蔓草",
    "T04n0212_005:0634a18": "日，莚如蔓草生。",
    "T04n0212_005:0634a19": "　人為恩愛惑，　　不能捨情欲，",
    "T04n0212_005:0634a20": "　如是憂愛多，　　潺潺盈于池。",
    "T04n0212_005:0634a21": "人為恩愛惑者，恩愛牢固永劫不朽，戢在心",
    "T04n0212_005:0634a22": "識不能捨懷，以此恩愛不能越次取證，一往",
    "T04n0212_005:0634a23": "不還，不可制持，亦不可滅，是故說曰，人為恩",
    "T04n0212_005:0634a24": "愛惑。如是憂愛多者，由此恩愛增諸苦惱入",
    "T04n0212_005:0634a25": "骨徹髓，猶如流水流入於池，亦如蓮花池",
    "T04n0212_005:0634a26": "水不著。此亦如是，恩愛纏結深固心懷，以",
    "T04n0212_005:0634a27": "解脫水洗其愛心，亦復不著，是故說曰，潺潺",
    "T04n0212_005:0634a28": "盈于池也。",
    "T04n0212_005:0634a29": "　諸賢我今說，　　眾會咸共聽。",
    "T04n0212_005:0634b01": "　共拔愛根本，　　如擇取細新，",
    "T04n0212_005:0634b02": "　以拔愛根本，　　無憂何有懼？",
    "T04n0212_005:0634b03": "諸賢我今說者，我者如來，一切智、三達六通、",
    "T04n0212_005:0634b04": "眾相具足，分別諸法。諸賢者，大眾之名，成就",
    "T04n0212_005:0634b05": "賢聖諸法，所行眾法仁賢過於三界，所為皆",
    "T04n0212_005:0634b06": "辦，是故說曰，諸賢我今說。眾會咸共聽者，眾",
    "T04n0212_005:0634b07": "會者，剎利婆羅門、比丘比丘尼優婆塞優婆",
    "T04n0212_005:0634b08": "夷，盡集一處思惟法本，志所趣向皆得其願，",
    "T04n0212_005:0634b09": "是故說曰，眾會咸共聽。共拔愛根本者，何",
    "T04n0212_005:0634b10": "者是無明？是如所說，諸向此五趣，從今世",
    "T04n0212_005:0634b11": "至後世，無明為根本，皆由貪欲生。更有說者，",
    "T04n0212_005:0634b12": "前有癡心後愛染著。是故說曰，拔愛根本者。",
    "T04n0212_005:0634b13": "如選擇細新者，所以稱說擇細新者，有二",
    "T04n0212_005:0634b14": "因緣：一者除病，二者販賣。思惟選擇好者便",
    "T04n0212_005:0634b15": "取，病者得愈，販者得利，彼修行者亦復如是，",
    "T04n0212_005:0634b16": "愛根深固須慧分別，應行眾生尋得受化，便",
    "T04n0212_005:0634b17": "成就大事，已拔愛根便得阿羅漢。是故說曰，",
    "T04n0212_005:0634b18": "如擇細新者。已拔愛根本者，所謂愛根",
    "T04n0212_005:0634b19": "本，根本是無明，枝葉餘結使，故曰愛本也。無",
    "T04n0212_005:0634b20": "憂何有懼者，有憂當有懼，無憂何有懼？憂者",
    "T04n0212_005:0634b21": "欲界，非色無色界。何以故憂欲界，非色無色",
    "T04n0212_005:0634b22": "界耶？答曰：「以其彼界性無憂故。」所以生憂者，",
    "T04n0212_005:0634b23": "有父有母、國城妻子、僕從奴僮、田宅財穀，此",
    "T04n0212_005:0634b24": "諸居業皆亦為憂。永無此者終無有憂，是故",
    "T04n0212_005:0634b25": "說曰，拔愛根本。",
    "T04n0212_005:0634b26": "　有愛以有死，　　為致親屬多，",
    "T04n0212_005:0634b27": "　涉憂之長塗，　　愛苦常墮厄。",
    "T04n0212_005:0634b28": "　為道行者，　　不與俗會，　　先誅愛本，",
    "T04n0212_005:0634b29": "　無所殖根，　　勿如刈葦，　　令心復生。",
    "T04n0212_005:0634c01": "有愛以有死者，猶如未斷欲眾生，眾結使具",
    "T04n0212_005:0634c02": "足，愛在其中，說曰：「凡此眾生貪求無厭，皆由",
    "T04n0212_005:0634c03": "愛心。」求三有者，亦是愛心，意所貪著妻息財",
    "T04n0212_005:0634c04": "貨，皆由愛心，是故說曰，有愛以有死，為致親",
    "T04n0212_005:0634c05": "屬多。涉憂之長塗者，前過不可尋，此諸眾",
    "T04n0212_005:0634c06": "生，流轉迴趣五道生死，地獄餓鬼畜生死此",
    "T04n0212_005:0634c07": "生彼，緣此四大身愛結所纏，是故說曰，涉憂",
    "T04n0212_005:0634c08": "之長塗。愛苦常墮厄，數數處胎受形無量，",
    "T04n0212_005:0634c09": "處生熟藏間，屎尿所染污，臭穢不淨數數入",
    "T04n0212_005:0634c10": "胎，亦無厭足亦無慚愧，是故說曰，當以巧便",
    "T04n0212_005:0634c11": "修其道。會不與俗會，數數者，生生不息來往",
    "T04n0212_005:0634c12": "不已，於此生在彼沒，此生者此現身分，彼生",
    "T04n0212_005:0634c13": "者彼異趣也，此生者此人身，彼生者彼五道",
    "T04n0212_005:0634c14": "也，是故說曰，先誅愛本，無所殖根。恒處五道",
    "T04n0212_005:0634c15": "生處，五道復有輕重，有福便輕、無福便重，雖",
    "T04n0212_005:0634c16": "有輕重莫若於道。無為道中都無輕重，無生",
    "T04n0212_005:0634c17": "滅著斷，設不求道染污穢者，如刈蘆葦及刈",
    "T04n0212_005:0634c18": "[卄/((女/女)*干)]草，生生不息。",
    "T04n0212_005:0634c19": "　無欲無所畏，　　恬惔無憂患，",
    "T04n0212_005:0634c20": "　欲除使結解，　　是為長出淵。",
    "T04n0212_005:0634c21": "無欲無所畏者，聖人已離於欲，無畏無憂，志",
    "T04n0212_005:0634c22": "性恬靜，是故說曰，無欲無所畏。恬惔無憂患",
    "T04n0212_005:0634c23": "者，已離諸欲永盡無餘，若有眾生不能離愛，",
    "T04n0212_005:0634c24": "猶河趣海晝夜不息，是故說曰，恬惔無憂患。",
    "T04n0212_005:0634c25": "以能盡愛，名滅體盡，無復根本，欲除使結解。",
    "T04n0212_005:0634c26": "是為長出淵，不復處有累，亦不作行非作不",
    "T04n0212_005:0634c27": "行，是故說曰，長出於淵。",
    "T04n0212_005:0634c28": "　諸天世人民，　　依愛而住止，",
    "T04n0212_005:0634c29": "　愛往眾結隨，　　時流亦不停，",
    "T04n0212_005:0635a01": "　時過復生憂，　　入獄乃自覺。",
    "T04n0212_005:0635a02": "諸天世人民者，何以故說天及人民乎？以其",
    "T04n0212_005:0635a03": "為愛所使，若生為天，玉女營從共相娛樂，視",
    "T04n0212_005:0635a04": "東忘西；若生為人多所染著，養妻育子心",
    "T04n0212_005:0635a05": "不捨離；若入地獄受諸苦惱無復愛心；餓鬼",
    "T04n0212_005:0635a06": "畜生雖有愛心，微少不足言。諸天及人愛心",
    "T04n0212_005:0635a07": "最多，是故說曰，諸天及人民。依愛而住止",
    "T04n0212_005:0635a08": "者，眾生之類依愛住染污，與愛共俱，是故",
    "T04n0212_005:0635a09": "說曰，依愛而住止。愛往眾結隨者，猶如有人",
    "T04n0212_005:0635a10": "渡江河海，導正從亦正。愛亦如是，趣三惡道",
    "T04n0212_005:0635a11": "眾結亦隨，是故說曰，愛往眾結隨。時流不",
    "T04n0212_005:0635a12": "停者，一時中間生處人中，處在中國平正之",
    "T04n0212_005:0635a13": "土得種善本，無有山河石壁，饒出珍奇異物，",
    "T04n0212_005:0635a14": "得信堅固，於佛法眾有反復心，慈愍一切殖",
    "T04n0212_005:0635a15": "眾德本，諸佛出生皆與此國，雖處中國亦是",
    "T04n0212_005:0635a16": "過去不得久住，是故說曰，時流亦不停。時過",
    "T04n0212_005:0635a17": "復生憂者，邊地佛後在八無閑處，追本尋末，",
    "T04n0212_005:0635a18": "自恥不及於中，便生愁憂苦惱，椎胸喚呼念",
    "T04n0212_005:0635a19": "過去事，是故說曰，時過復生憂。入獄乃自覺，",
    "T04n0212_005:0635a20": "咄嗟老苦！我等在世間時，聞諸學道之人修",
    "T04n0212_005:0635a21": "善得福，為惡入獄，習愛心者殖三界病，沙門",
    "T04n0212_005:0635a22": "亦說，奉持五戒修行十善，得生天上人中。我",
    "T04n0212_005:0635a23": "等愚癡不從教誡，今反入獄受諸苦惱，刀山",
    "T04n0212_005:0635a24": "劍樹火車鑪炭，皆由愛心種此諸根。是故說",
    "T04n0212_005:0635a25": "曰，入獄乃自覺。",
    "T04n0212_005:0635a26": "　緣愛流不住，　　陰根欲網覆，",
    "T04n0212_005:0635a27": "　枝葉增飢渴，　　愛苦數數增。",
    "T04n0212_005:0635a28": "緣愛流不住者，為緣何等？緣者，地獄餓鬼人",
    "T04n0212_005:0635a29": "及諸天緣愛，未來有陰持入諸愛，亦緣境界",
    "T04n0212_005:0635b01": "出法所由，是故說曰緣也。愛流者，猶如駛河",
    "T04n0212_005:0635b02": "流逝于海，此愛流者亦復如是，漏出諸色聲",
    "T04n0212_005:0635b03": "香味細滑法，是故說曰愛流也。不住者，猶如",
    "T04n0212_005:0635b04": "穀種子，入地即變易，隨時溉灌萌芽得長。愛",
    "T04n0212_005:0635b05": "穀種子亦復如是，遍滿人身隨氣迴轉增諸",
    "T04n0212_005:0635b06": "不善根，不住三界流轉四生奔趣五道，是故",
    "T04n0212_005:0635b07": "說不住也。陰根者，五盛陰身，是謂五盛陰深",
    "T04n0212_005:0635b08": "固難動，如說陰根癡刺苦無常苦空無我亦",
    "T04n0212_005:0635b09": "復如是，是故說陰根也。欲者，有二事欲，上至",
    "T04n0212_005:0635b10": "空際下遍十方境界，地獄餓鬼畜生緣欲不",
    "T04n0212_005:0635b11": "斷，故曰欲也。網覆者，猶如世人以羅網捕鳥，",
    "T04n0212_005:0635b12": "以罝弶捕鹿，以深穽捕虎，其有鳥獸遭此難",
    "T04n0212_005:0635b13": "者無有出期。此眾生類亦復如是，以欲網所",
    "T04n0212_005:0635b14": "覆，不見善惡，意常甘樂妙色香味細滑法，為",
    "T04n0212_005:0635b15": "愛所纏不能去離，其有眾生墮於愛網者，必",
    "T04n0212_005:0635b16": "敗正道不至究竟，是故說愛網覆也。猶如葛",
    "T04n0212_005:0635b17": "藤纏樹至末，遍則樹枯。愛亦如是，遍滿人身",
    "T04n0212_005:0635b18": "從頭至足，無空缺處，猶如人墮廁，盡污人",
    "T04n0212_005:0635b19": "身體。有智之士欲濟彼命，遍觀其人頗有淨",
    "T04n0212_005:0635b20": "處挽而出之，彼無淨處可挽出之。然此人",
    "T04n0212_005:0635b21": "身，愛心遍滿不可療治，是故說曰，枝葉增",
    "T04n0212_005:0635b22": "愛也。飢渴者，世人飢渴，可以水漿以濟其命，",
    "T04n0212_005:0635b23": "或食草根菓蓏，或以消息服氣，或以藥草神",
    "T04n0212_005:0635b24": "呪，可得延壽。此愛心飢渴者，飲四海水，猶不",
    "T04n0212_005:0635b25": "漬愛一尺之地，是故說愛渴而難濟也。愛苦",
    "T04n0212_005:0635b26": "者，愛未除盡，數數增多，長諸苦原，是故說",
    "T04n0212_005:0635b27": "曰，愛苦數數增。",
    "T04n0212_005:0635b28": "　伐樹不盡根，　　雖伐猶復生；",
    "T04n0212_005:0635b29": "　伐愛不盡本，　　數數復生苦。",
    "T04n0212_005:0635c01": "昔佛在舍衛國祇樹給孤獨園。時，有守園人",
    "T04n0212_005:0635c02": "瞻守官園，當園中間生一毒樹，諸有男女入",
    "T04n0212_005:0635c03": "園遊觀停息此樹下者，或頭痛欲裂，或腰脊",
    "T04n0212_005:0635c04": "疼痛，或即於樹下便命終者。時，守園人知為",
    "T04n0212_005:0635c05": "毒樹，復見眾人遭諸苦難，即施[金*斧]柯，柯長",
    "T04n0212_005:0635c06": "一丈餘，遙斫毒樹，未經旬日即生如故。然彼",
    "T04n0212_005:0635c07": "毒樹枝葉團足樹中之妙，眾人見者，無不歡",
    "T04n0212_005:0635c08": "喜。其中眾生，不知忌諱未遭此難，共往奔彼",
    "T04n0212_005:0635c09": "自蔭其身，影未移間復遭苦戹。時，守園人復",
    "T04n0212_005:0635c10": "於異日以[金*斧]往斫，樹生如故，倍復殊妙，如是",
    "T04n0212_005:0635c11": "數斫生生如舊。彼守園人宗族五親妻息僕",
    "T04n0212_005:0635c12": "使，貪樂樹蔭盡取命終。其人單孑一己，晝夜",
    "T04n0212_005:0635c13": "愁憂號悲，而行路遇智者，自陳酸苦其痛萬",
    "T04n0212_005:0635c14": "端。是時智者告園人曰：「此眾苦惱，卿自為",
    "T04n0212_005:0635c15": "耳。夫欲止流，莫若高隱，欲伐樹者，當盡根",
    "T04n0212_005:0635c16": "原。卿所施功，但種生栽，何言伐樹？汝今速",
    "T04n0212_005:0635c17": "往掘出根本。」其人意迷復慮死至：「設我往彼",
    "T04n0212_005:0635c18": "掘出樹根，定死無疑。若我死後，官當更立守",
    "T04n0212_005:0635c19": "此園者，我族正爾滅盡無餘，亦無繼嗣續我",
    "T04n0212_005:0635c20": "後者，宜自逃走出家學道。」至舍衛國祇洹精",
    "T04n0212_005:0635c21": "舍，詣諸道人得作沙門。然彼園人昔種善福",
    "T04n0212_005:0635c22": "根栽，垂熟應入律行，是時，世尊還顧視彼比",
    "T04n0212_005:0635c23": "丘，在大眾中而說此偈：",
    "T04n0212_005:0635c24": "「伐樹不盡根，　　雖伐猶復生；",
    "T04n0212_005:0635c25": "　伐愛不盡本，　　數數復生苦。」",
    "T04n0212_005:0635c26": "時彼比丘聞說斯偈，便自追本自所經歷，即",
    "T04n0212_005:0635c27": "自心悟，內自剋責，思惟四大穢漏之患，念彼",
    "T04n0212_005:0635c28": "毒樹數數往伐生生不息。今四大身與彼無",
    "T04n0212_005:0635c29": "異，愛根深固不伐根者，枝流不斷，便當就於",
    "T04n0212_005:0636a01": "生老病死，沒彼生此沒此生彼，如是流轉永",
    "T04n0212_005:0636a02": "無休息。猶如毒樹自伐其根復害眾人，此愛",
    "T04n0212_005:0636a03": "結使亦復如是，自毀其命，復能外損智慧之",
    "T04n0212_005:0636a04": "性。爾時比丘，反覆重疊觀此五陰，從頭至足",
    "T04n0212_005:0636a05": "無一可貪，即於座上，得須陀洹果，斯陀含、阿",
    "T04n0212_005:0636a06": "那含、阿羅漢果，六通清徹。在大眾中，心自感",
    "T04n0212_005:0636a07": "激，三自稱善：「快哉！大道不距微細，今蒙聖",
    "T04n0212_005:0636a08": "恩，得盡諸漏。」即從座起，繞佛三匝，還復本",
    "T04n0212_005:0636a09": "座，現十八變，於無餘泥洹界而取泥洹。",
    "T04n0212_005:0636a10": "　猶如自造箭，　　還自傷其身；",
    "T04n0212_005:0636a11": "　內箭亦如是，　　愛箭傷眾生。",
    "T04n0212_005:0636a12": "昔佛在摩竭國甘梨園中城北石室窟中。有",
    "T04n0212_005:0636a13": "眾多獵師，入山遊獵，廣施羅網，殺鹿無數，復",
    "T04n0212_005:0636a14": "還上山。時有一鹿，墮彼弶中，大聲喚呼，獵",
    "T04n0212_005:0636a15": "師聞已，各各馳奔，自還墮弶，傷害人民不可",
    "T04n0212_005:0636a16": "稱數。雖復不死被瘡極重，痛不可言，各相扶",
    "T04n0212_005:0636a17": "持劣得到舍，求諸膏藥以傅其瘡。室家五親",
    "T04n0212_005:0636a18": "各迎屍喪，歸還耶旬之。其中被瘡眾生，自知",
    "T04n0212_005:0636a19": "瘡差，厭患遊獵，宿緣應度種諸善本，便自",
    "T04n0212_005:0636a20": "捨家學道作沙門。爾時世尊，與無央數百千",
    "T04n0212_005:0636a21": "眾生，前後圍繞而為說法。爾時世尊，為彼眾",
    "T04n0212_005:0636a22": "生，欲拔其根，修立功德示現教誡，永離生",
    "T04n0212_005:0636a23": "死，常處福堂，於大眾中而說此偈：",
    "T04n0212_005:0636a24": "「猶如自造箭，　　還自傷其身，",
    "T04n0212_005:0636a25": "　內箭亦如是，　　愛箭傷眾生。」",
    "T04n0212_005:0636a26": "時彼獵者，雖為沙門不自覺知，如來今日證",
    "T04n0212_005:0636a27": "明我等定為獵師，內自慚愧，自省本過，在閑",
    "T04n0212_005:0636a28": "靜處思惟止觀，係意不亂。所以族姓子，剃",
    "T04n0212_005:0636a29": "除鬚髮著三法衣，出家學道修無上梵行，自",
    "T04n0212_005:0636b01": "身作證而自娛樂，生死已盡，梵行已立，所作",
    "T04n0212_005:0636b02": "已辦，更不復受生死，如實知之。爾時諸比丘，",
    "T04n0212_005:0636b03": "皆得阿羅漢，六通清徹，無所罣礙，是故說此",
    "T04n0212_005:0636b04": "偈：",
    "T04n0212_005:0636b05": "「能覺知是者，　　愛苦共生有，",
    "T04n0212_005:0636b06": "　無欲無有想，　　比丘專念度。」",
    "T04n0212_005:0636b07": "能覺知是者，愛者眾病之首，猶如城郭，聚集",
    "T04n0212_005:0636b08": "人民憑地自怙。云何愛眾病之首？如佛所說：",
    "T04n0212_005:0636b09": "「泥梨受苦其數難量，皆由愛所造。」凡在地獄",
    "T04n0212_005:0636b10": "受諸苦惱，皆由愛病。諸殺生者，亦由愛致；",
    "T04n0212_005:0636b11": "不與取婬妷妄語，十不善行亦復如是，皆由",
    "T04n0212_005:0636b12": "愛心造斯諸惡。十惡已具死入地獄，十三火",
    "T04n0212_005:0636b13": "炙燒炙其身。云何為十三？有二火山當前向",
    "T04n0212_005:0636b14": "身入腹穿脊過，又二火山從背後來入脊從",
    "T04n0212_005:0636b15": "腹出，又二火山從左脇入右脇出，又二火山",
    "T04n0212_005:0636b16": "從右脇入左脇出，又二火山從下入上出，又",
    "T04n0212_005:0636b17": "二火山從上入下出，第十三火山何者？是自",
    "T04n0212_005:0636b18": "身所造，渴愛者是也。十二火山其痛可忍，自",
    "T04n0212_005:0636b19": "身所造渴愛火山者，不可療治。如佛契經：「獄",
    "T04n0212_005:0636b20": "卒阿傍問諸罪人：『汝等為從何來？』罪人報曰：",
    "T04n0212_005:0636b21": "『我等飢困，亦不自知為從何來？』爾時獄卒，即",
    "T04n0212_005:0636b22": "以熱鐵丸，強令使食。獄卒斯須復問罪人：『汝",
    "T04n0212_005:0636b23": "等為從何來？』『我等甚渴，亦不自知為從何來？』",
    "T04n0212_005:0636b24": "爾時獄卒，偃臥罪人，洋銅灌口燒口咽喉皆",
    "T04n0212_005:0636b25": "悉下過。」取要言之，地獄苦痛憂惱萬端，受畜",
    "T04n0212_005:0636b26": "生形眾苦無數。云何為畜生受苦？如佛契經",
    "T04n0212_005:0636b27": "所說：「於是比丘！生畜生者，多諸苦惱。比丘當",
    "T04n0212_005:0636b28": "知，若有眾生墮畜生者，生冥長冥於冥無常，",
    "T04n0212_005:0636b29": "此等何者？是所謂入地蟄蟲，是皆由前身貪",
    "T04n0212_005:0636c01": "樂愛欲，身口意行惡身壞命終，死為地中蟄",
    "T04n0212_005:0636c02": "蟲，是謂冥生冥長於冥命終，是謂比丘！畜生",
    "T04n0212_005:0636c03": "甚苦甚痛難忍。或有眾生，緣四大生緣四大",
    "T04n0212_005:0636c04": "長緣四大終，此何者是？所謂疱生是，皆由前",
    "T04n0212_005:0636c05": "身貪著愛味故，身口意惡，身壞命終生疱蟲",
    "T04n0212_005:0636c06": "中，緣四大生緣四大長緣四大命終，是謂比",
    "T04n0212_005:0636c07": "丘！畜生甚苦甚痛難忍。比丘當知，復有眾生",
    "T04n0212_005:0636c08": "生畜生中，聞人大小便臭氣馳走奔向，我等",
    "T04n0212_005:0636c09": "食是飲是。此等何者？是所謂雞狗猪豚驢野",
    "T04n0212_005:0636c10": "狐烏鳥等是也。比丘當知，餓鬼甚苦。云何餓",
    "T04n0212_005:0636c11": "鬼苦？或有餓鬼食噉鬚髮或食身毛，或食指",
    "T04n0212_005:0636c12": "爪齒身垢薄膜至厚皮，至革筋骨心脾腎肝",
    "T04n0212_005:0636c13": "膽、大小腸胃、屎腦髓淚汗涕唾、膿血脂膩膽",
    "T04n0212_005:0636c14": "尿。如此眾類，餓鬼所食。受此眾苦，皆由前身",
    "T04n0212_005:0636c15": "貪著愛味慳貪獨食，設施人食呪詛罵詈：『汝",
    "T04n0212_005:0636c16": "等噉我食，如食膿血大小便亦復如是。』後為",
    "T04n0212_005:0636c17": "餓鬼食此眾穢。復有餓鬼本為人時，獨食無",
    "T04n0212_005:0636c18": "恥，初不施人一粒之米，若見人施者抑遮使",
    "T04n0212_005:0636c19": "止，後為餓鬼經歷久遠，耳曾不聞飲食之",
    "T04n0212_005:0636c20": "名，況得食乎？此餓鬼苦不可具宣。」此三惡趣",
    "T04n0212_005:0636c21": "受苦無量，斯由前身愛心堅固種此諸苦，是",
    "T04n0212_005:0636c22": "故佛說愛者眾病之首也。愛苦共生有者，無",
    "T04n0212_005:0636c23": "欲無有想，欲已去離，永盡無餘，已吐已捨，無",
    "T04n0212_005:0636c24": "有熱惱眾患之本，是故說曰，無欲無有想。比",
    "T04n0212_005:0636c25": "丘專念度者，比丘專意初不錯亂，離邊至無",
    "T04n0212_005:0636c26": "邊，從此彼岸入泥洹境，清無熱惱，一切戀",
    "T04n0212_005:0636c27": "愛心寂然不起，是故說曰，比丘專念度也。◎",
    "T04n0212_005:0636c28": "◎無放逸品第四上",
    "T04n0212_005:0636c29": "　戒為甘露道，　　放逸為死徑，",
    "T04n0212_005:0637a01": "　不貪則不死，　　失道為自喪。",
    "T04n0212_005:0637a02": "戒為甘露道者，不放逸人雖死亦不為死。昔",
    "T04n0212_005:0637a03": "一比丘行滿德充，六時行道無毫釐減失，初",
    "T04n0212_005:0637a04": "夜中夜後夜精懃汲汲斯須不惓。如是經久，",
    "T04n0212_005:0637a05": "胸滿結氣得心痛患，眾醫療治竟不除差便",
    "T04n0212_005:0637a06": "忽命終。有一優婆塞聰明高才無事不知，到",
    "T04n0212_005:0637a07": "比丘僧中而說此偈，學禪修定者，雖身變敗",
    "T04n0212_005:0637a08": "壞，寧敗就後世，不敗令存在。何以故爾？不學",
    "T04n0212_005:0637a09": "禪定者，自既不染神復不度人。何以故不自",
    "T04n0212_005:0637a10": "染神？受他信施，衣被飯食床臥具病瘦醫藥，不",
    "T04n0212_005:0637a11": "能消化畢其施恩，命終之後當復報償。不能濟",
    "T04n0212_005:0637a12": "彼者，兼使檀越主人不得果報，不能顯揚，佛法",
    "T04n0212_005:0637a13": "雖存日損日耗，大法隱沒外道熾盛。如此之",
    "T04n0212_005:0637a14": "類喪法原首，是故說曰，戒為甘露道，放逸為",
    "T04n0212_005:0637a15": "死徑。復重說曰，放逸為死徑者，放逸之人多",
    "T04n0212_005:0637a16": "諸愆咎種，今世後世不善根栽。尊者馬師亦",
    "T04n0212_005:0637a17": "作是說：「智者捨放逸，猶如捐毒藥，放逸多愆",
    "T04n0212_005:0637a18": "咎，今世亦後世。」智者返其原，尋究放逸本，",
    "T04n0212_005:0637a19": "咄嗟放逸，如鼠溺酥瓶。昔有長者家持酥高",
    "T04n0212_005:0637a20": "樓上，覆蓋不固鼠入酥瓶，晝夜飡噉不出瓶",
    "T04n0212_005:0637a21": "口，身體遂長。酥既盡澌，鼠滿瓶裏，狀似酥色。",
    "T04n0212_005:0637a22": "有人至長者家欲得買酥，是時長者尋樓上",
    "T04n0212_005:0637a23": "取酥持著火上，鼠在瓶裏頭在於下身體在",
    "T04n0212_005:0637a24": "上，便於瓶中命終，便於瓶中復化為酥。賣",
    "T04n0212_005:0637a25": "與買人，得酥量取升斗，骨沈在下，髑髏脚骨",
    "T04n0212_005:0637a26": "各自離解。長者見已內自思惟：「吾取酥時瓶",
    "T04n0212_005:0637a27": "口無覆，必有鼠入噉食此酥。即住瓶裏不肯",
    "T04n0212_005:0637a28": "出外，酥盡鼠死事必爾耳。」長者復念放逸多",
    "T04n0212_005:0637a29": "愆，其事如是。道俗不異，俗不異者，其事云何？",
    "T04n0212_005:0637b01": "慳貪不施、不持禁戒、不修八關齋法，歲三月",
    "T04n0212_005:0637b02": "六恒不奉持，雖處於世無益於道，死就後世，",
    "T04n0212_005:0637b03": "神受殃痛墮惡趣八不閑處，受諸苦惱不可",
    "T04n0212_005:0637b04": "稱計，此是俗之放逸眾惱如是。云何道之放",
    "T04n0212_005:0637b05": "逸？於是學道之人，外猗法服內懷姦宄，亦",
    "T04n0212_005:0637b06": "復不修習經典承事受正教，不念禪定思惟",
    "T04n0212_005:0637b07": "戒律，唐勞其功不獲其報，於現身中不獲果",
    "T04n0212_005:0637b08": "證，於後世方更積行，是故說放逸為死徑也。",
    "T04n0212_005:0637b09": "不貪則不死者，雖死亦不言死。何以故？不放",
    "T04n0212_005:0637b10": "逸人，遷神生天受福無量，延壽無敗心猛不",
    "T04n0212_005:0637b11": "惑，亦不中夭無失命之憂，是故說曰，不貪則",
    "T04n0212_005:0637b12": "不死。失道為自喪者，習放逸行，不慮前後中",
    "T04n0212_005:0637b13": "間之惡，不習善壽如聖賢壽，述非自是不從",
    "T04n0212_005:0637b14": "人諫，謂已所行真正餘者不真，不以智慧以",
    "T04n0212_005:0637b15": "自營命，是故說曰，失道為自喪也。",
    "T04n0212_005:0637b16": "　慧智守道勝，　　終不為放逸，",
    "T04n0212_005:0637b17": "　不貪致歡喜，　　從是得道樂。",
    "T04n0212_005:0637b18": "慧智守道勝者，於諸功德最勝最上，智者自",
    "T04n0212_005:0637b19": "修身，無復缺漏善，能分別諸趣諸道，智者聰",
    "T04n0212_005:0637b20": "明無有愚惑，常為天人所見歎譽，增益諸佛",
    "T04n0212_005:0637b21": "正法不斷，是故說曰，慧智守道勝也。終不為",
    "T04n0212_005:0637b22": "放逸者，已離於放逸更不造故，心悅意歡，於",
    "T04n0212_005:0637b23": "諸善法心無厭足，是故說曰，終不為放逸也。",
    "T04n0212_005:0637b24": "不貪致歡喜，從是得道樂者，賢聖道者無放",
    "T04n0212_005:0637b25": "逸行，習本因緣盡，不復樂生處在三有，是故",
    "T04n0212_005:0637b26": "說曰，從是得道樂。",
    "T04n0212_005:0637b27": "　常當惟念道，　　自強守正行，",
    "T04n0212_005:0637b28": "　健者得度世，　　吉祥無有上。",
    "T04n0212_005:0637b29": "常當惟念道者，夫坐禪者從朝至夜、從夜至",
    "T04n0212_005:0637c01": "朝，係念在前心無錯誤，從初至後、從後至初，",
    "T04n0212_005:0637c02": "思惟惡露此人身中不淨之觀，是故說曰，常",
    "T04n0212_005:0637c03": "當惟念道也。自強守正行者，意常勇猛心不",
    "T04n0212_005:0637c04": "中悔越度生死，未獲者獲、未得者得、未得證",
    "T04n0212_005:0637c05": "者疾令得證，是故說曰，自強守正行。健者得",
    "T04n0212_005:0637c06": "度世者，所謂諸佛世尊及佛弟子，堅住正法",
    "T04n0212_005:0637c07": "心難沮壞，除諸惡法不淨之行，漸近泥洹永",
    "T04n0212_005:0637c08": "寂安隱，是故說曰，健者得度世也。吉祥無有",
    "T04n0212_005:0637c09": "上者，如來所化吉無不利所行吉祥，皆悉降",
    "T04n0212_005:0637c10": "伏外道異學，一切生死謂不吉祥憂惱萬端，",
    "T04n0212_005:0637c11": "如輪行轍初無停息。過是上者，更無有法出",
    "T04n0212_005:0637c12": "此法者，是故說曰，吉祥無有上也。",
    "T04n0212_005:0637c13": "放逸如自禁，能却之為賢，已昇智慧堂，去危",
    "T04n0212_005:0637c14": "而即安，明智觀於愚，譬如山與地，是故捨憍",
    "T04n0212_005:0637c15": "慢，智者習明慧。是故捨憍慢者，有目之士",
    "T04n0212_005:0637c16": "觀放逸行非真非有不可恃怙，是故說曰，當念",
    "T04n0212_005:0637c17": "捨放逸。所謂智者，不由他受，應對無外不稟",
    "T04n0212_005:0637c18": "受他相色即覺，是謂為智。意性捷疾觸事能報，",
    "T04n0212_005:0637c19": "內雖博學外現諮受，是故說曰，智者習明慧。",
    "T04n0212_005:0637c20": "昔尊者大目揵連躬自度二弟子初出家學道，",
    "T04n0212_005:0637c21": "一者從澥浣家出，二者從鐵作家出。時，大目",
    "T04n0212_005:0637c22": "揵連漸教二人曰：「先告鐵師當習此禪法，",
    "T04n0212_005:0637c23": "善念思惟不淨惡露觀。」次告浣衣者曰：「汝今",
    "T04n0212_005:0637c24": "習安般守意。」此二人等晝夜精懃所願不果，",
    "T04n0212_005:0637c25": "經十二年不能得之。時，尊者舍利弗知彼二",
    "T04n0212_005:0637c26": "人所願不獲，語目連曰：「汝訓弟子不以正行，",
    "T04n0212_005:0637c27": "訓當用法乃訓放逸，汝今未了應時法行。此",
    "T04n0212_005:0637c28": "浣衣出家者，當以說不淨觀，所以然者，其人",
    "T04n0212_005:0637c29": "意淨意潔來久，若當聞說不淨觀者，心即解",
    "T04n0212_005:0638a01": "脫無所罣礙。復當與彼鐵作比丘者，教訓以",
    "T04n0212_005:0638a02": "安般守意，所以然者，其人恒習手執韛囊了",
    "T04n0212_005:0638a03": "氣多少，然後心意乃得悟覺。」時，目揵連隨舍",
    "T04n0212_005:0638a04": "利弗語訓二弟子，即得開悟。是故說曰，放逸",
    "T04n0212_005:0638a05": "如自禁，能却之為賢。以昇智慧堂者，諸賢聖",
    "T04n0212_005:0638a06": "得昇此堂者，觀諸凡夫行人如野草木，以大慈",
    "T04n0212_005:0638a07": "心廣潤無外，猶如人間豪族堂舍，庶民所羨。",
    "T04n0212_005:0638a08": "諸賢聖等亦復如是，昇賢聖堂，觀諸眾生所",
    "T04n0212_005:0638a09": "習非真，憂念眾生未脫其苦習著放逸，或於",
    "T04n0212_005:0638a10": "智慧放逸者，心在於禪意習於禪，隨師教誡",
    "T04n0212_005:0638a11": "不違其訓，是謂智慧放逸也。方知不習禪者",
    "T04n0212_005:0638a12": "無由得度，是故說曰，去危而即安。明智觀於",
    "T04n0212_005:0638a13": "愚，譬如山與地，猶如有人登高山上，遍觀下",
    "T04n0212_005:0638a14": "人無不照見，下人觀上而無所覩。愚者與賢",
    "T04n0212_005:0638a15": "亦復如是，愚心迷固不能解了，要由賢聖乃",
    "T04n0212_005:0638a16": "得開悟。發行不放逸，約己自調心，慧能作",
    "T04n0212_005:0638a17": "錠明，不反入冥淵。發行不放逸者，發行用心",
    "T04n0212_005:0638a18": "不惓，雖復發行意怯弱者不為發行，但有勇",
    "T04n0212_005:0638a19": "猛所願必果，是故說曰發行。不放逸者，心雖",
    "T04n0212_005:0638a20": "精懃猶有放逸，不能成辦無上道果，是故說",
    "T04n0212_005:0638a21": "曰，不放逸也。約己自調心者，約己者，戒具清",
    "T04n0212_005:0638a22": "淨，調心者，執意不亂終無邪念。是故說曰，約",
    "T04n0212_005:0638a23": "己自調心。慧能作錠明者，處在彈指之間成",
    "T04n0212_005:0638a24": "辦四事。云何四事？除去無明，燒五陰形，然生",
    "T04n0212_005:0638a25": "脂膏，永滅愛本。猶如慧明彈指之頃，成此四",
    "T04n0212_005:0638a26": "事亦復如是，成辦四事除去無明，燒五陰形，",
    "T04n0212_005:0638a27": "然生脂膏，永滅愛本。賢聖道明亦復如是，彈",
    "T04n0212_005:0638a28": "指之頃成辦四事，除去無明，然生脂膏，永滅",
    "T04n0212_005:0638a29": "愛本，燒五陰形。不為愚者所屈，以其成就賢",
    "T04n0212_005:0638b01": "聖道明故，以有道明，眾邪外道，不能傾動其",
    "T04n0212_005:0638b02": "心，是故說曰，不反入冥淵也。",
    "T04n0212_005:0638b03": "◎出曜經卷第五"
}