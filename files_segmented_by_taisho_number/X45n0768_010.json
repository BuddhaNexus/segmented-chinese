{
    "X45n0768_010:0713a03": "大乘起信論疏筆削記會閱卷第十",
    "X45n0768_010:0713a05": "唐　西京太原沙門　法藏　述疏",
    "X45n0768_010:0713a06": "　　終南草堂沙門　宗密　錄註",
    "X45n0768_010:0713a07": "宋　秀州長水沙門　子璿　修記",
    "X45n0768_010:0713a08": "清　錢塘慈雲沙門　續法　會編",
    "X45n0768_010:0713a09": "　　順天府府丞　戴京曾　閱定",
    "X45n0768_010:0713a10": "△次廣釋(三)。初止。二觀。三俱。初止(五)。初修方便。",
    "X45n0768_010:0713a11": "二顯勝能。三辨魔事。四簡真偽。五示益勸。初修",
    "X45n0768_010:0713a12": "方便(二)。初明勝人能入。次顯障者不能。初明勝",
    "X45n0768_010:0713a13": "人能入(二)。初託靜息心修止方便。二止成得定除",
    "X45n0768_010:0713a14": "障不退。初託靜息心修止方便(二)。初約外緣。二",
    "X45n0768_010:0713a15": "安內心。初約外緣。",
    "X45n0768_010:0713a16": "若修止者。住於靜處。端坐正意。",
    "X45n0768_010:0713a17": "【疏】住靜者。若具言之。有五緣。一者。閒居靜處。謂住",
    "X45n0768_010:0713a18": "山林。及諸閒靜等處。若住聚落。必有喧動。二者持",
    "X45n0768_010:0713a19": "戒清淨。謂離業障。若不淨者。必須懺悔。三者。衣食",
    "X45n0768_010:0713a20": "具足。四者。得善知識。五者。息諸緣務。今略舉初。故",
    "X45n0768_010:0713a21": "云靜處也。",
    "X45n0768_010:0713a22": "【記】閒居等者。不作眾事。名之為閒。無憒閙故。名之",
    "X45n0768_010:0713a23": "為靜。意令心寂。當須離喧。若欲離喧。宜去聚落。居",
    "X45n0768_010:0713a24": "阿練若。繁塵不對。止則易成。此有三處。可修禪定。",
    "X45n0768_010:0713b01": "一。深山絕人處。二。須阿蘭若處。離於聚落。極近三",
    "X45n0768_010:0713b02": "里。即放牧聲絕。無諸憒閙。三者。遠白衣舍。清淨伽",
    "X45n0768_010:0713b03": "藍之中。皆名閑靜處。故當第一。戒淨者。欲盛妙饌。",
    "X45n0768_010:0713b04": "必資淨器。戒若不淨。定則不生。若知先所曾破戒",
    "X45n0768_010:0713b05": "者。當宜依法懺悔。令戒如故。以戒不淨者。即有業",
    "X45n0768_010:0713b06": "障。令修止不成。便感邪魔病事等以為侵撓也。衣",
    "X45n0768_010:0713b07": "食等者。一。衣具足。以根有三故。上者。如雪山大士。",
    "X45n0768_010:0713b08": "隨得一衣蔽形而已。中者。如迦葉糞掃三衣。不畜",
    "X45n0768_010:0713b09": "餘長。下者。如多寒國土。及忍力未成之者。許三衣",
    "X45n0768_010:0713b10": "之外。百一資身。二食具足者。此有四類。上者。隨得",
    "X45n0768_010:0713b11": "充飢而已。中者。常行頭陀。受乞食法。下者。阿蘭若",
    "X45n0768_010:0713b12": "處。受檀越送食。下下者。僧常食。及受請。除此。異求",
    "X45n0768_010:0713b13": "多積。長貪妨道。今須衣食者。若闕一種。心有所慮。",
    "X45n0768_010:0713b14": "得定無由。善知識者。有三。一者。辦力資緣。二者。同",
    "X45n0768_010:0713b15": "行勸發。三者。教授法門。如鼎三足。闕一不可。息諸",
    "X45n0768_010:0713b16": "緣務者。有四。一。生活。二。人事。三。工巧伎術。四。學問",
    "X45n0768_010:0713b17": "讀誦。隨有一事。即有所妨。令不得定。",
    "X45n0768_010:0713b18": "【疏】端坐者。調身也。先。安坐靜處。每令安穩。久久無",
    "X45n0768_010:0713b19": "妨。次當正脚。或全跏。或半跏。若全跏者。先以左脚",
    "X45n0768_010:0713b20": "置右髀上。牽來近身。令脚指與髀齊。次解緩衣帶。",
    "X45n0768_010:0713b21": "使周正。不令坐時脫落。次以左手置右手上。壘手",
    "X45n0768_010:0713b22": "相對。頓置脚上。牽來近身。當心而安。次當正身。先",
    "X45n0768_010:0713b23": "挺動其身。并諸支節。作七八反。如自按摩法。亦勿",
    "X45n0768_010:0713b24": "令手足差異。正身端直。令脊骨相當。勿曲勿聳。次",
    "X45n0768_010:0713c01": "正頭頸。令鼻與臍相對。不徧不邪。不低不昂。平面",
    "X45n0768_010:0713c02": "正住。次以舌約上齶。次閉眼不令全合。廣如天台",
    "X45n0768_010:0713c03": "山顗禪師二卷止觀中說也。今略總說。故言端坐",
    "X45n0768_010:0713c04": "也。",
    "X45n0768_010:0713c05": "【記】正脚等者。押一脚為半跏。於中以右押左為降",
    "X45n0768_010:0713c06": "魔坐。以左押右為吉祥坐。若兩脚相押為全跏。此",
    "X45n0768_010:0713c07": "坐能令儀相端好。廣如智論說。故偈云。見畫跏趺",
    "X45n0768_010:0713c08": "坐。魔王尚驚怖。何況入道人。端身不傾動。緩衣帶",
    "X45n0768_010:0713c09": "者。恐坐久氣滿不安故。不令脫落者。儀相不妙。或",
    "X45n0768_010:0713c10": "恐風寒故。約上齶者。禦風閉氣。免神散心馳故。然",
    "X45n0768_010:0713c11": "欲閉口。先且吐胸中穢氣。吐時開口放氣而出。想",
    "X45n0768_010:0713c12": "身百脉不通處。教悉開通。出氣令盡。然始閉口。鼻",
    "X45n0768_010:0713c13": "中內清氣。然閉口時。但得脣齒纔相拄耳。眼不全",
    "X45n0768_010:0713c14": "合者。全開則掉。全合則昏。故但令斷外光而已。二",
    "X45n0768_010:0713c15": "卷止觀者。即彼初學坐禪止觀。本只一卷。開應成",
    "X45n0768_010:0713c16": "二也。彼有十門以修止觀。第一具緣。略如疏明。第",
    "X45n0768_010:0713c17": "二呵欲。謂色聲香等五欲。所言呵者。了知此五。惱",
    "X45n0768_010:0713c18": "惑眾生。因之受苦。不得解脫。深生厭離不復追攀。",
    "X45n0768_010:0713c19": "乃名呵也。第三棄葢。葢謂貪欲。睡眠。恚。掉悔。疑也",
    "X45n0768_010:0713c20": "所言棄者。覺知此五。葢覆眾生心性。不得解脫。如",
    "X45n0768_010:0713c21": "日月為烟雲等翳。不得照明。今皆遠離。即名棄也。",
    "X45n0768_010:0713c22": "第四調和者。謂調飲食不饑不飽。調睡不節不恣。",
    "X45n0768_010:0713c23": "調身不寬不急。調息不澀不滑。調心不浮不沉。令",
    "X45n0768_010:0713c24": "此五事。和暢得所故也。第五方便行者。謂欲。進。念。",
    "X45n0768_010:0714a01": "慧。一心。以能志樂修諸禪定。出離世間。晝夜精勤。",
    "X45n0768_010:0714a02": "進諸善法。念世無常。可輕可賤。禪定智慧。可貴可",
    "X45n0768_010:0714a03": "重。於漏無漏。揀擇苦樂虗實之相。一心決定修行",
    "X45n0768_010:0714a04": "止觀。以此名為方便行也。第六正修止觀。於中有",
    "X45n0768_010:0714a05": "坐時修。歷緣對境修。並如彼文。第七善根發。即同",
    "X45n0768_010:0714a06": "下文現報十益等。第八覺知魔事。如下文說。第九",
    "X45n0768_010:0714a07": "治病者。先須知病所起。起有四種。一。從四大起。二。",
    "X45n0768_010:0714a08": "從五藏起。三鬼神所作。四。業因所感。既知病已。即",
    "X45n0768_010:0714a09": "以止觀治前二。以呪力治第三。修福懺悔治於第",
    "X45n0768_010:0714a10": "四。第十證果。即入住不退。並如彼說。略知大況。若",
    "X45n0768_010:0714a11": "要備見。可尋彼文。",
    "X45n0768_010:0714a12": "【疏】正意者。調心也。末世行人。正願者少。邪求者多。",
    "X45n0768_010:0714a13": "詐現寂靜威儀。苟求名利。心既不正。得定無由。離",
    "X45n0768_010:0714a14": "此邪求。故云正意。意欲令其觀心。與理相應。自度",
    "X45n0768_010:0714a15": "度他。至無上道。名正意也。",
    "X45n0768_010:0714a16": "【記】調心者。心即是意。調伏心意。令趣向真正故。末",
    "X45n0768_010:0714a17": "世下。出不正相。然戒定慧學。及諸雜行。多有是患。",
    "X45n0768_010:0714a18": "菩薩戒疏云。佛法內人。多約四位起行。謂三學及",
    "X45n0768_010:0714a19": "雜行。初約戒學者。有二類。一。矯異者。謂雖不破戒",
    "X45n0768_010:0714a20": "性非質直。依邪思計。現異威儀。眩耀世間以求名",
    "X45n0768_010:0714a21": "利。本無片心以求出離。然普抑餘人無異威儀者。",
    "X45n0768_010:0714a22": "悉為無德。此是沙門賊。亦是威儀賊也。如迦葉寶",
    "X45n0768_010:0714a23": "積等經說。二。淺識者。謂性非深智。恃己戒行。將為",
    "X45n0768_010:0714a24": "出離。陵他乘急戒緩之眾。聞諸法空。便生恐怖。此",
    "X45n0768_010:0714b01": "是佛法怨賊也。出佛藏經。二。約定學。亦二類。一。約",
    "X45n0768_010:0714b02": "貪狂者。謂性樂名利。久在山中。心少澄靜。現得定",
    "X45n0768_010:0714b03": "相。眩耀世人。招大名聞。普抑餘人無此相者。悉以",
    "X45n0768_010:0714b04": "為非。此是阿蘭若賊也。出華手經。二。約邪慢者。謂",
    "X45n0768_010:0714b05": "性非多聞。依山習定。鬼神加力。心定有見。既不善",
    "X45n0768_010:0714b06": "覺知即恃此起慢。當大名聞。陵滅餘人。悉以為非。",
    "X45n0768_010:0714b07": "毀傷佛法。此是魔黨大賊也。出起信論。及華手經。",
    "X45n0768_010:0714b08": "三。約慧學者。亦有二類。一。約淺者。謂性少聽誦。學",
    "X45n0768_010:0714b09": "無次第。為名利衝心。急預講說。己見臆斷。非毀古",
    "X45n0768_010:0714b10": "今。唯求利名。元無出意。恃自無行。亦輕侮戒定。此",
    "X45n0768_010:0714b11": "是賣佛法賊。當招大苦。出華嚴魔業。及楞嚴等經。",
    "X45n0768_010:0714b12": "二。約深者。謂性雖明辯。於二乘三藏。文義少通。然",
    "X45n0768_010:0714b13": "猶未得佛意。既當傳法。唯讚名利以勸後學。非毀",
    "X45n0768_010:0714b14": "古今。顯自獨絕。恃此為德。起慢陵人。但誦持法藥。",
    "X45n0768_010:0714b15": "而不自滅病。己負深愆。況更法中起病。甚不可救",
    "X45n0768_010:0714b16": "奇哉。水中出火。以何滅之。此是害佛法之賊也。出",
    "X45n0768_010:0714b17": "佛藏十輪等經。四。約雜行者。亦二類。一。約福行者。",
    "X45n0768_010:0714b18": "謂性非質直。苟為姦計。共崇奇福。眩耀世人。招引",
    "X45n0768_010:0714b19": "重嚫。意在以少呼多。用此活命。既遂其所求。即恃",
    "X45n0768_010:0714b20": "此起慢。陵蔑餘人無利養者。悉以為非利養。既爾。",
    "X45n0768_010:0714b21": "名聞亦然。此亦販佛法賊。出迦葉經。二。約餘行者。",
    "X45n0768_010:0714b22": "謂性非慧悟。隨學一法。即便封著。眩此所學以招",
    "X45n0768_010:0714b23": "名利。撥餘修者。皆非究竟。此亦愚人蠧害佛法賊",
    "X45n0768_010:0714b24": "也。行人苟沾一患。宜深戒除去之。離此下。明今意。",
    "X45n0768_010:0714c01": "皆可解。",
    "X45n0768_010:0714c02": "△二安內心(二)。初約坐時修止。二約餘時修止。",
    "X45n0768_010:0714c03": "初約坐時修止(二)。先離境。次除心。先離境。",
    "X45n0768_010:0714c04": "不依氣息。不依形色。不依於空。不依地水火風。乃至",
    "X45n0768_010:0714c05": "不依見聞覺知。",
    "X45n0768_010:0714c06": "【疏】息。謂數息觀境。形。謂骨鎖等。色。謂青黃赤白四",
    "X45n0768_010:0714c07": "相。地等五相。皆是事定所緣之境。見聞覺知。是識",
    "X45n0768_010:0714c08": "一切處。通前為十一切處。亦可見聞等。是舉散心",
    "X45n0768_010:0714c09": "時所取六塵。於此等諸塵。推求了達。知唯自心。不",
    "X45n0768_010:0714c10": "復託緣。故言不依。",
    "X45n0768_010:0714c11": "【記】皆事定者。兼前數息等。不唯此五也。十一切處",
    "X45n0768_010:0714c12": "者。即青等四。空等五。及識為十。言一切處者。觀一",
    "X45n0768_010:0714c13": "一法。皆徧一切處故。由此亦名十徧處觀。亦可等",
    "X45n0768_010:0714c14": "者。謂不依心散亂時。眼所見色。乃至意所知法等",
    "X45n0768_010:0714c15": "六塵。聞。謂耳鼻。覺。謂舌身。知即是意。攝六略盡。今",
    "X45n0768_010:0714c16": "舉能取所也。於此下。釋意。以推此等。唯識所現。無",
    "X45n0768_010:0714c17": "別有體。既知心外無塵。豈合將心外託。若不然者。",
    "X45n0768_010:0714c18": "豈名修止耶。已上諸定所緣。皆是權小教中之所",
    "X45n0768_010:0714c19": "施設。蹔令制心。漸發無漏。今此實教。故並不依。即",
    "X45n0768_010:0714c20": "直賜寶乘。不與羊鹿也。",
    "X45n0768_010:0714c21": "△次除心。",
    "X45n0768_010:0714c22": "一切諸想。隨念皆除。亦遣除想。以一切法。本來無想。",
    "X45n0768_010:0714c23": "念念不生。念念不滅。亦不得隨心外念境界。後以心",
    "X45n0768_010:0714c24": "除心。心若馳散。即當攝來。住於正念。是正念者。當知",
    "X45n0768_010:0715a01": "唯心。無外境界。即復此心。亦無自相。念念不可得。",
    "X45n0768_010:0715a02": "【疏】一切下。除前諸境。更有餘心。皆亦遣也。亦遣除",
    "X45n0768_010:0715a03": "想者。所遣既無。能遣不立。泯然寂靜。方名止也。以",
    "X45n0768_010:0715a04": "一下。問。何故能所心想。並不存耶。故此答云。以法",
    "X45n0768_010:0715a05": "本無想。欲順於法性故。能所皆不存也。念念下。轉",
    "X45n0768_010:0715a06": "釋成法性無想所以。良以想無自性。窮之則空。故",
    "X45n0768_010:0715a07": "無生滅自體可得。此乃即生無生。即滅無滅故也。",
    "X45n0768_010:0715a08": "如陽炎水。本自乾耳。亦不得下。若心外有實境。心",
    "X45n0768_010:0715a09": "緣此境時。抑令不緣。不可得故。後以心除心者。今",
    "X45n0768_010:0715a10": "既心外無塵。即所取無相。所取無相故。能取自然",
    "X45n0768_010:0715a11": "不生。何勞後心方更除耶。心若下。初習多馳。故攝",
    "X45n0768_010:0715a12": "令住正。是正念下。何者正念。故云外境唯心。是為",
    "X45n0768_010:0715a13": "正念。即復下。妄境既無。唯心亦寂。",
    "X45n0768_010:0715a14": "【記】論分二。初。遣妄想。中三。一。正遣。餘心皆遣者。此",
    "X45n0768_010:0715a15": "有二義。一。除見聞覺知外。更有心想。隨何等念。悉",
    "X45n0768_010:0715a16": "皆除遣。二。除前數息骨鎖十遍處境觀想之外。更",
    "X45n0768_010:0715a17": "有九想八背等一切事定觀想。悉皆不依。以今心",
    "X45n0768_010:0715a18": "心向理故。揀去事想。故云皆除。所遣等者。依幻說",
    "X45n0768_010:0715a19": "覺。亦名為幻。若說有覺。猶未離幻。說無覺者。亦復",
    "X45n0768_010:0715a20": "如是。故亦須除。是則幻心滅故。幻滅亦滅也。以一",
    "X45n0768_010:0715a21": "切等。二。釋成。順法性者。雖言一切法。意在真性。以",
    "X45n0768_010:0715a22": "一切法。悉皆真故。皆同如故。廣如真如門說。斯則",
    "X45n0768_010:0715a23": "離心緣相也。轉釋等者。科指此文。良以下。釋此文",
    "X45n0768_010:0715a24": "意。前言法性本無想者。實由想體自空。本自不生。",
    "X45n0768_010:0715b01": "今則無滅。此葢本空。非推之使空也。此乃下。會釋",
    "X45n0768_010:0715b02": "文旨。非謂待無念時。方始不生不滅。以念念生處。",
    "X45n0768_010:0715b03": "即是無生。念念滅時。即是不滅。如經云。初生即有",
    "X45n0768_010:0715b04": "滅。不為愚者說。又經云。當處出生。隨處滅盡。陽燄",
    "X45n0768_010:0715b05": "喻明可見。亦不等者。三重揀。若心等者。先反縱。意",
    "X45n0768_010:0715b06": "云。外境若實有體。抑心不緣。終不可得。以不可不",
    "X45n0768_010:0715b07": "緣之故。後得以心除心。此即縱其可除也。然剩者",
    "X45n0768_010:0715b08": "之一字。復詳此文。似剩不故者之三字。但只可言。",
    "X45n0768_010:0715b09": "抑令不緣可得。後以心除心也。義方彰顯。今既下。",
    "X45n0768_010:0715b10": "次。正明。既知無境。心自不生。豈得放心外緣。後更",
    "X45n0768_010:0715b11": "除遣。豈非自徒勞耶。如人令子為非。又復譴責。斯",
    "X45n0768_010:0715b12": "何理耶。心若等者。二。住正念。二初。正顯。初習等者。",
    "X45n0768_010:0715b13": "此與前為異。前則不放心外緣。此乃任運馳散。外",
    "X45n0768_010:0715b14": "境等者。本無境界。妄起攀緣。是名不正。今則觀境",
    "X45n0768_010:0715b15": "無境。知心無心。唯一實相。實相外更無別法。當爾",
    "X45n0768_010:0715b16": "之時。分別不生。故名正念。即復等者。二離相。唯心",
    "X45n0768_010:0715b17": "寂者。此唯心之相。亦不可得。前則離能所分別唯",
    "X45n0768_010:0715b18": "一實相。名為正念。今則正念亦無自相。以凡所有",
    "X45n0768_010:0715b19": "相。皆虗妄故。斯則亦不知知寂。亦不自知知。自性",
    "X45n0768_010:0715b20": "了然故。不同於木石也。",
    "X45n0768_010:0715b21": "△二約餘時修止。",
    "X45n0768_010:0715b22": "若從坐起。去來進止。有所施作。於一切時。常念方便",
    "X45n0768_010:0715b23": "隨順觀察。",
    "X45n0768_010:0715b24": "【疏】非直坐時常修此止。餘威儀中一切時處。常思",
    "X45n0768_010:0715c01": "方便。順於法性不動道理。",
    "X45n0768_010:0715c02": "【記】餘威儀中者。即同天台歷緣對境修也。謂歷行",
    "X45n0768_010:0715c03": "住坐臥作語等六緣。對色聲香味觸法等六境。且",
    "X45n0768_010:0715c04": "如欲行。便自思惟。我今何故行。有利則行。無利則",
    "X45n0768_010:0715c05": "不行。然於行時。了知行心。及行中一切事。皆不可",
    "X45n0768_010:0715c06": "得。不可得故。妄念自息。名為修止。即觀上不可得",
    "X45n0768_010:0715c07": "(行心。行等事)法。一一空寂。因緣故有。名為修觀。住等例",
    "X45n0768_010:0715c08": "此。又於見色時修止觀者。見一切色。如鏡像水月。",
    "X45n0768_010:0715c09": "悉不可得。不生分別想念。名為修止。色等因緣故",
    "X45n0768_010:0715c10": "有。畢竟空寂。名為修觀。聲等例此。順法性理者。若",
    "X45n0768_010:0715c11": "止若觀。俱順法性。以法性常寂常照故。然天台修",
    "X45n0768_010:0715c12": "止。自分三止。觀亦復然。以約三諦境修故也。今此",
    "X45n0768_010:0715c13": "文中。約真如生滅二門而修止觀。皆順一心。即是",
    "X45n0768_010:0715c14": "雙運。雙運即是息二邊分別。中道第一義諦止觀",
    "X45n0768_010:0715c15": "也。方便隨順者。以真如法性。舉心即錯。動念即乖。",
    "X45n0768_010:0715c16": "故凡有思念觀察。皆為隨順方便也。",
    "X45n0768_010:0715c17": "△二止成得定除障不退。",
    "X45n0768_010:0715c18": "久習淳熟。其心得住。以心住故。漸漸猛利。隨順得入",
    "X45n0768_010:0715c19": "真如三昧。深伏煩惱信心增長。速成不退。",
    "X45n0768_010:0715c20": "【疏】久習下。一。止成。以心下。二。明止力附心。猛利得",
    "X45n0768_010:0715c21": "定。深伏下。三明伏惑入位。即信滿入住。",
    "X45n0768_010:0715c22": "【記】止成者。止前方便成也。未是即觀之止。附心者。",
    "X45n0768_010:0715c23": "以久習故。隨心成止。以隨心故。即成三昧。即真如",
    "X45n0768_010:0715c24": "三昧也。真如三昧。方是即觀之止。為奢摩他。梵語",
    "X45n0768_010:0716a01": "三昧。此云正定故。伏惑等者。伏四住見修煩惱。未",
    "X45n0768_010:0716a02": "能斷故。故云伏惑。然此亦有伏無明義。論言深伏。",
    "X45n0768_010:0716a03": "意含此也。此當信位。若更增進。速入初住。故云信",
    "X45n0768_010:0716a04": "滿入住。入住即不退。",
    "X45n0768_010:0716a05": "△次顯障者不能。",
    "X45n0768_010:0716a06": "唯除疑惑。不信。誹謗。重罪業障。我慢。懈怠。如是等人。",
    "X45n0768_010:0716a07": "所不能入。",
    "X45n0768_010:0716a08": "【疏】一。於理猶豫。二。闡提。三。外道。四。五逆四重。五。恃",
    "X45n0768_010:0716a09": "我自高。六放逸不勤。是六種障。隨有一種。即不能",
    "X45n0768_010:0716a10": "入。",
    "X45n0768_010:0716a11": "【記】理猶豫者。於上甚深義理。是非不定。如圓覺經",
    "X45n0768_010:0716a12": "二十五輪云。一念疑悔。則不能入。闡提者。阿闡提。",
    "X45n0768_010:0716a13": "此云無信。此則一向以為不是故。不同疑惑。外道",
    "X45n0768_010:0716a14": "者。為宗習邪法故。誹謗正道。此乃非唯不信。更加",
    "X45n0768_010:0716a15": "此過。故異前也。五逆者。弑父。弑母。弑阿羅漢。破和",
    "X45n0768_010:0716a16": "合僧。出佛身血。四重者。殺。盜。婬。妄。問。前疏文云。有",
    "X45n0768_010:0716a17": "業障者。但令懺悔今何除之答。此中所除。約不懺",
    "X45n0768_010:0716a18": "者。懺則能入。不同小乘有定業故。涅槃經云。未入",
    "X45n0768_010:0716a19": "我法。業則決定。若入我法。則不決定。恃我者。一。恃",
    "X45n0768_010:0716a20": "我故不修。二。修之存我相。二皆不入。故圓覺云。彼",
    "X45n0768_010:0716a21": "修道者。不除我相。是故不能入清淨覺。放逸者。或",
    "X45n0768_010:0716a22": "貪放逸故不修。或修之不勤。亦不得入。學如不及。",
    "X45n0768_010:0716a23": "猶恐失之。況此類乎。是六下。非謂具此六障。方不",
    "X45n0768_010:0716a24": "得入。但於六中。或有一障。便能障道。不得三昧。",
    "X45n0768_010:0716b01": "△二顯勝能(二)。初能生一行三昧。二能生無量三",
    "X45n0768_010:0716b02": "昧。初能生一行三昧。",
    "X45n0768_010:0716b03": "復次依是三昧故。則知法界一相。謂一切諸佛法身。",
    "X45n0768_010:0716b04": "與眾生身。平等無二。即名一行三昧。",
    "X45n0768_010:0716b05": "【疏】復下。一。標立。謂下。二。釋相。即名句。三。顯名。",
    "X45n0768_010:0716b06": "【記】佛法身與眾生身無二者。有三意。一者。意取眾",
    "X45n0768_010:0716b07": "生法身故。二者。法身流轉五道。名曰眾生故。三者",
    "X45n0768_010:0716b08": "眾生相空。即法身故。於此三中。初後為正。故淨名",
    "X45n0768_010:0716b09": "云。如自觀身實相。觀佛亦然。平等即無二。無二即",
    "X45n0768_010:0716b10": "一相也。一行三昧者。即真如三昧也。謂住真如境。",
    "X45n0768_010:0716b11": "故名真如三昧。以真如無異相故。但行造此法。故",
    "X45n0768_010:0716b12": "名一行三昧。此乃由境一故。使智行亦一也。前則",
    "X45n0768_010:0716b13": "從境得名。此則通於法行。科云能生者。其實即是",
    "X45n0768_010:0716b14": "義說為能生也。",
    "X45n0768_010:0716b15": "△二能生無量三昧。",
    "X45n0768_010:0716b16": "當知真如。是三昧根本。若人修行。漸漸能生無量三",
    "X45n0768_010:0716b17": "昧。",
    "X45n0768_010:0716b18": "【疏】以此真如三昧。能生無量三昧。故名三昧根本",
    "X45n0768_010:0716b19": "也。若人下。文殊般若經云。何名一行三昧。佛言。法",
    "X45n0768_010:0716b20": "界一相。繫緣法界。是名一行三昧。入一行三昧者。",
    "X45n0768_010:0716b21": "盡知恒沙諸佛法界。無差別相。乃至廣說。是名上。",
    "X45n0768_010:0716b22": "皆一行三昧。入一行下。明無量三昧。",
    "X45n0768_010:0716b23": "【記】當知下。初。躡前生起。若人等。二。正明本義。以此",
    "X45n0768_010:0716b24": "真如等者。由真如是一切法根本故。修此三昧。亦",
    "X45n0768_010:0716c01": "與一切三昧為根本也。修行漸能生者。此三昧既",
    "X45n0768_010:0716c02": "是根本。若入此者。則能生長一切三昧。以末從本",
    "X45n0768_010:0716c03": "生。故諸三昧。自此成也。文殊下。引證。法界一相者。",
    "X45n0768_010:0716c04": "所緣之境也。繫緣法界者。能緣之心也。停心諦理。",
    "X45n0768_010:0716c05": "與境冥合故。諸佛法界者。諸佛所證法門。河沙無",
    "X45n0768_010:0716c06": "量。隔別不同。然亦一一不異法性。入此三昧者。皆",
    "X45n0768_010:0716c07": "悉得知。無有差別也。是名下。消釋彼文。上義證前",
    "X45n0768_010:0716c08": "文。下義證今文。如理會通。",
    "X45n0768_010:0716c09": "△三辨魔事。",
    "X45n0768_010:0716c10": "梵語魔羅。此云殺者。謂能奪行人功德之財。殺智",
    "X45n0768_010:0716c11": "慧之命。而言事者。葢佛以功德智慧。度眾生令入",
    "X45n0768_010:0716c12": "涅槃為事。魔不如是。常以破壞眾生善根。令流轉",
    "X45n0768_010:0716c13": "生死為事。以魔樂生死故。三界羣品。盡屬於魔。今",
    "X45n0768_010:0716c14": "修行之人。志欲出離三界。又發弘誓。廣度眾生。魔",
    "X45n0768_010:0716c15": "懼減少眷屬。故來撓之。令其退墮。行人要須辨識",
    "X45n0768_010:0716c16": "而降伏之。然有四種之異。一。煩惱魔。二。蘊魔。三。死",
    "X45n0768_010:0716c17": "魔。四。鬼神魔。前三在內。以內修伏之。鬼魔在外。呼",
    "X45n0768_010:0716c18": "名相降之。故今甄辨。",
    "X45n0768_010:0716c19": "△於中二。初略二廣。初略(二)。初魔事。二對治。",
    "X45n0768_010:0716c20": "初魔事。",
    "X45n0768_010:0716c21": "或有眾生。無善根力。則為諸魔外道鬼神之所惑亂。",
    "X45n0768_010:0716c22": "若於坐中。現形恐怖。或現端正男女等相。",
    "X45n0768_010:0716c23": "【疏】魔。天魔也。此云障礙。鬼。堆惕鬼也。神。精魅也。如",
    "X45n0768_010:0716c24": "是鬼神。嬈亂佛法。令入邪道。故名外道。如是三種。",
    "X45n0768_010:0717a01": "能變作三種五塵。壞人善心。三種者。一。示可畏之",
    "X45n0768_010:0717a02": "身。怖之以失志。二。現可愛之形。惑之以生染。三。現",
    "X45n0768_010:0717a03": "非違非順平等五塵。動亂人心。",
    "X45n0768_010:0717a04": "【記】障礙者。障入道人。礙令退墮故。堆惕精魅。並如",
    "X45n0768_010:0717a05": "下說。如是三種者。魔。鬼。神也。外道同人。故不說之。",
    "X45n0768_010:0717a06": "能變三種下。一者。違情五塵。或大或小。恐怖萬端。",
    "X45n0768_010:0717a07": "故令失志。文云現形恐怖。是也。二者。順情五塵。對",
    "X45n0768_010:0717a08": "男現女。對女現男。令其生染。文云端正男女。是也。",
    "X45n0768_010:0717a09": "三者。平等五塵。揀去前二。即是此境。文云等相。是",
    "X45n0768_010:0717a10": "也。以魔鬼神之三種。各能現違順平等之事也。",
    "X45n0768_010:0717a11": "△二對治。",
    "X45n0768_010:0717a12": "當念唯心。境界則滅。終不為惱。",
    "X45n0768_010:0717a13": "【疏】一切境界。尚唯自心。何況坐中此等諸境。是故",
    "X45n0768_010:0717a14": "觀察唯心。魔境隨滅。不能嬈亂。以此唯心。非彼所",
    "X45n0768_010:0717a15": "知故。此是通遣之法。",
    "X45n0768_010:0717a16": "【記】先。略釋論旨以明通遣也。何況等者。如上所現。",
    "X45n0768_010:0717a17": "但是坐中一切境內之少分故。若能觀心。無境不",
    "X45n0768_010:0717a18": "滅。故前云。若離心念。則無一切境界之相。又云。心",
    "X45n0768_010:0717a19": "生則種種法生。心滅則種種法滅等。以此下。唯心",
    "X45n0768_010:0717a20": "之義。方便教者。尚不能知。豈彼魔外。能解此理。大",
    "X45n0768_010:0717a21": "論云。蠅能緣一切物。唯不能緣熱鐵。若緣熱鐵。蠅",
    "X45n0768_010:0717a22": "則成火。魔能緣一切境界。唯不能緣實相。若緣實",
    "X45n0768_010:0717a23": "相。魔亦成實相也。通遣者。凡所見聞。但用此法而",
    "X45n0768_010:0717a24": "治。如天甘露。是病皆除。故圓覺云。除彼所聞。一切",
    "X45n0768_010:0717b01": "境界。皆不可取。此皆通遣法也。",
    "X45n0768_010:0717b02": "【疏】別門遣者。治諸魔者。當誦大乘般若。及治魔呪。",
    "X45n0768_010:0717b03": "默念誦之。治諸鬼者。堆惕鬼者。或如蟲蝎。緣人頭",
    "X45n0768_010:0717b04": "面。鑽刺熠熠。或復擊攊人兩腋下。乍抱持於人。或",
    "X45n0768_010:0717b05": "言說音聲喧喧。及作諸獸之形。異相非一。來惱行",
    "X45n0768_010:0717b06": "者。則應閉目一心。陰而罵之。作如是言。我今識汝",
    "X45n0768_010:0717b07": "是此閻浮提中。食火。嗅香。偷臘吉支。邪見喜破戒",
    "X45n0768_010:0717b08": "種。我今持戒。終不畏汝。若出家人。應誦戒律。若在",
    "X45n0768_010:0717b09": "家者。應誦菩薩戒本。或誦三歸五戒等。鬼便却行。",
    "X45n0768_010:0717b10": "匍匐而出也。治諸精魅神者。謂十二時狩。能變作",
    "X45n0768_010:0717b11": "種種形色。或作少男女相。或作老宿之形。及作可",
    "X45n0768_010:0717b12": "畏身相等。眾多非一惱亂行者。其欲惱人。各當十",
    "X45n0768_010:0717b13": "二時中本時來也。若其多於寅時來者。必是虎兇",
    "X45n0768_010:0717b14": "等。乃至若多於丑時來者。必是牛類等。行者恒用",
    "X45n0768_010:0717b15": "此時。則知某獸精魅。說其名字訶責。即當謝滅。此",
    "X45n0768_010:0717b16": "等皆如禪經中。及天台止觀中廣說。",
    "X45n0768_010:0717b17": "【記】次。廣引經書以出別治也。先。別出對治中。初。治",
    "X45n0768_010:0717b18": "魔。當誦大乘者。如諸藥草。各有功能。般若者。金剛",
    "X45n0768_010:0717b19": "摩訶之類。呪者。諸陀羅尼。其數非一。默念者。恐彼",
    "X45n0768_010:0717b20": "聞之而解。使呪等無力。如授藥令服。不可與知。治",
    "X45n0768_010:0717b21": "諸下。二。治鬼。堆惕者。禪病經云。羅旬逾長者子。初",
    "X45n0768_010:0717b22": "出家時。迦葉佛所。教數息觀。靜處見一鬼。面如琵",
    "X45n0768_010:0717b23": "琶。四眼兩舌。舉面放光。以手擊攊人兩腋下。及餘",
    "X45n0768_010:0717b24": "身分。口言堆惕堆惕。如旋火輪。似掣電光。或滅或",
    "X45n0768_010:0717c01": "生。或作鼠形。或作馬聲。或作鬼吟。或復竊語。種種",
    "X45n0768_010:0717c02": "惱亂。令行人發狂。佛言。此鬼是拘那含牟尼佛時。",
    "X45n0768_010:0717c03": "有一比丘。垂向初果。犯邪命故。為眾擯出。瞋恚命",
    "X45n0768_010:0717c04": "終。自誓為鬼。惱亂四眾。堆惕者。以口云也。臘吉支",
    "X45n0768_010:0717c05": "者。禪經云。此起尸鬼也。而言偷者。或是此鬼。愛偷",
    "X45n0768_010:0717c06": "死屍故。或是連下梵語。且兩存之。非謂因偷夏臘",
    "X45n0768_010:0717c07": "也。故經云。諸臘吉支。手捉鐵棒等。戒律。即聲聞戒。",
    "X45n0768_010:0717c08": "諸部律文。歸戒。可知。治諸精魅下。三。治神。少男女",
    "X45n0768_010:0717c09": "者。即順情境。謂作父母兄弟諸佛形像等。可畏身",
    "X45n0768_010:0717c10": "者。或為虎狼師子羅剎之形。種種可畏之像。來怖",
    "X45n0768_010:0717c11": "行人。如嵬禪師所見。或無頭。師見之曰。善哉。汝無",
    "X45n0768_010:0717c12": "頭痛之患。或無腹五藏等。皆以言戲之。又見年少",
    "X45n0768_010:0717c13": "女人。師曰。貧道身如枯木。心若死灰。無以革囊見",
    "X45n0768_010:0717c14": "試。此鬼即時飛空而返。仍有偈云。大海可竭。須彌",
    "X45n0768_010:0717c15": "可傾。彼上人者。秉志堅貞。兕者。有說似牛。青色。一",
    "X45n0768_010:0717c16": "角。重千餘斤。牙爪銛利。能伏千虎。乃至者。若多於",
    "X45n0768_010:0717c17": "卯時來者。必是兔麈鹿等。辰時來。即龍鼉魚等。巳",
    "X45n0768_010:0717c18": "時即蛇蚓鰍等。午時即馬驢駝等。未時即羊鴈鷹",
    "X45n0768_010:0717c19": "等。申時即猴玃猨等。酉時即雞烏雉等。戌時即狗",
    "X45n0768_010:0717c20": "狼豺等。亥時即猪[狂-王+俞]豕等。子時即鼠燕蝠等。丑時",
    "X45n0768_010:0717c21": "即牛鼈蟹等。此等下。二。總指經書。以證其出處也。",
    "X45n0768_010:0717c22": "△二廣(二)。初魔事。二對治。初魔事(五)。初現形說",
    "X45n0768_010:0717c23": "法(至)。五食差顏變。初現形說法。",
    "X45n0768_010:0717c24": "或現天像。菩薩像。亦作如來像。相好具足。若說陀羅",
    "X45n0768_010:0718a01": "尼。若說布施持戒。忍辱精進。禪定智慧。或說平等。空",
    "X45n0768_010:0718a02": "無相無願。無怨無親。無因無果。畢竟空寂。是真涅槃。",
    "X45n0768_010:0718a03": "【記】或下。現形也。如掬多令魔現佛形。八部翌從。不",
    "X45n0768_010:0718a04": "覺禮拜等。若說下。說法也。陀羅尼。此云遮持。謂持",
    "X45n0768_010:0718a05": "善遮惡故。然有多字。一字。無字。魔所說者。應唯前",
    "X45n0768_010:0718a06": "二也。以不知唯心。故不能說無字。空無相無願即",
    "X45n0768_010:0718a07": "三解脫門。亦名三平等門。無怨下。顯無相願空義。",
    "X45n0768_010:0718a08": "可知。此魔但能說而不能證。天台云。魔能說別異",
    "X45n0768_010:0718a09": "空假中。不能證也。",
    "X45n0768_010:0718a10": "△二得通起辨。",
    "X45n0768_010:0718a11": "或令人知宿命過去之事。亦知未來之事。得他心智。",
    "X45n0768_010:0718a12": "辨才無礙。",
    "X45n0768_010:0718a13": "【記】或下。先。得通也。魔得有漏五通。故令行人。亦得",
    "X45n0768_010:0718a14": "此通。此中過去是宿命。未來是天眼。現在是他心。",
    "X45n0768_010:0718a15": "前現形。即神境。唯不顯天耳。舍在其中也。辨才。次。",
    "X45n0768_010:0718a16": "起辨也。",
    "X45n0768_010:0718a17": "△三起惑造業。",
    "X45n0768_010:0718a18": "能令眾生。貪著世間名利之事。又令使人。數瞋數喜。",
    "X45n0768_010:0718a19": "性無常準。或多慈愛。多睡多病。其心懈怠。或卒。起精",
    "X45n0768_010:0718a20": "進。後便休廢。生於不信。多疑多慮。或捨本勝行。更修",
    "X45n0768_010:0718a21": "雜業。若著世事。種種牽纏。",
    "X45n0768_010:0718a22": "【記】能下。先。起惑。以正定令人滅惑。魔定令人起惑。",
    "X45n0768_010:0718a23": "由行人善根微少。故修三昧。引此邪相也。或捨下。",
    "X45n0768_010:0718a24": "次。是造業也。",
    "X45n0768_010:0718b01": "△四據定得禪。",
    "X45n0768_010:0718b02": "亦能使人。得諸三昧。少分相似。皆是外道所得。非真",
    "X45n0768_010:0718b03": "三昧。或復令人。若一日。若二日。若三日。乃至七日。住",
    "X45n0768_010:0718b04": "於定中。得自然香美飲食。身心適悅。不飢不渴。使人",
    "X45n0768_010:0718b05": "愛著。",
    "X45n0768_010:0718b06": "【記】初。據定。得自然下。二。得禪。自然飲食身心適悅",
    "X45n0768_010:0718b07": "者。禪悅食故。或於禪中。得人間上妙飲食。",
    "X45n0768_010:0718b08": "△五食差顏變。",
    "X45n0768_010:0718b09": "或令人食無分齊。乍多乍少。顏色變異。",
    "X45n0768_010:0718b10": "【疏】五對。皆如文可見。",
    "X45n0768_010:0718b11": "【記】初是食差。顏句。是顏變。五對等者。先。寄別總指",
    "X45n0768_010:0718b12": "也。總上魔境。共有五對十事故。",
    "X45n0768_010:0718b13": "【疏】問。如現佛菩薩像。說甚深法。或是宿世善根所",
    "X45n0768_010:0718b14": "發。云何揀別。定其邪正。答。此事實難。所以然者。若",
    "X45n0768_010:0718b15": "是魔所作。謂是善相。而心取著。則墮邪網。若實是",
    "X45n0768_010:0718b16": "善根所發之境。謂為魔事。心疑捨離。則退失善根。",
    "X45n0768_010:0718b17": "終無進趣。是故邪正。實難取別。今且依古德相傳。",
    "X45n0768_010:0718b18": "略以三法驗之。一。以定研磨。二。依本修治。三。智慧",
    "X45n0768_010:0718b19": "觀察。如經有言。欲知真金。三法試之。謂燒。打。磨。行",
    "X45n0768_010:0718b20": "人亦爾。難可別識。若欲別之。亦須三試。初則當與",
    "X45n0768_010:0718b21": "共事。共事不知。當與久處。久處不知。智慧觀察。今",
    "X45n0768_010:0718b22": "借此意以驗邪正。第一以定研磨者。謂定中境相",
    "X45n0768_010:0718b23": "發時。邪正難知者。當深入定心。於被境中。不取不",
    "X45n0768_010:0718b24": "捨。但平等住定。若是善根之所發者。定力逾深。善",
    "X45n0768_010:0718c01": "根彌發。若是魔所為者。不久自壞。第二依本修治",
    "X45n0768_010:0718c02": "者。且如本修不淨觀禪。今則依本修不淨觀。若如",
    "X45n0768_010:0718c03": "是修。境界增明者。則非偽也。若以本修治。漸漸滅",
    "X45n0768_010:0718c04": "者。當知是邪也。第三智慧觀察者。觀所發相。推驗",
    "X45n0768_010:0718c05": "根源。不見生處。深知空寂。心不住著。邪當自滅。正",
    "X45n0768_010:0718c06": "當自現。如燒真金。益其光色。若是偽金。即自當焦",
    "X45n0768_010:0718c07": "壞。此中真偽。當知亦爾。定譬於磨。本治猶打。智慧",
    "X45n0768_010:0718c08": "觀察。類之以燒。以此三驗。邪正可得知也。",
    "X45n0768_010:0718c09": "【記】問下。次。約通料揀也。先。問。宿世等者。如前所說",
    "X45n0768_010:0718c10": "三賢已上。乃至於佛。能與二乘凡夫。作差別緣故。",
    "X45n0768_010:0718c11": "今定中所現。聞見既同。寧知邪正。答下二。答二。初。",
    "X45n0768_010:0718c12": "歎難解。墮邪網者。以邪為正。故楞嚴云。若作聖解。",
    "X45n0768_010:0718c13": "即受羣邪。退善根者。以正為邪故。由是取之捨之。",
    "X45n0768_010:0718c14": "二俱有過。是故難也。如蹈火受焚。見寶不取。二皆",
    "X45n0768_010:0718c15": "有失。失故無進趣之日也。今且下。二。正揀辨四。初",
    "X45n0768_010:0718c16": "標依古法。一者。深入禪定。二者。勿移舊志。三者。察",
    "X45n0768_010:0718c17": "其本末。如經下。二。引經為據。三試等者。若燒之益",
    "X45n0768_010:0718c18": "粹打之彌堅。磨而不磷可謂真矣。共事者。若蹔會",
    "X45n0768_010:0718c19": "聚。當共與之從事。從事則體其情性也。情則易變。",
    "X45n0768_010:0718c20": "性則不改。故可知之。如或未辨。久則見之仁者。則",
    "X45n0768_010:0718c21": "久而彌芳。不仁者。不可以久處約也。而又未辨。當",
    "X45n0768_010:0718c22": "用善巧觀察。視其所以。觀其所由。察其所安。自然",
    "X45n0768_010:0718c23": "可見其邪正矣。今借下。三。依法正揀。經中三喻。以",
    "X45n0768_010:0718c24": "驗行人真實虗偽。故文云行人亦爾也。故以共事",
    "X45n0768_010:0719a01": "等三法試之。今文將以騐於定境。不同經意。故云",
    "X45n0768_010:0719a02": "借此。但借其喻。非取法也。不淨觀者。隨看當初所",
    "X45n0768_010:0719a03": "修何觀。或數息。或不淨等。今於此禪。發其境界。即",
    "X45n0768_010:0719a04": "却依本時修習。便驗其邪正也。如燒下。四。合顯經",
    "X45n0768_010:0719a05": "喻三。先。喻也。但舉一喻。餘則例知。故不言也。此中",
    "X45n0768_010:0719a06": "下。二。合。定譬等者。據義順合。可知。以此下。三。結。三",
    "X45n0768_010:0719a07": "驗等者。既以定石磨之。行槌打之。慧火燒之。邪正",
    "X45n0768_010:0719a08": "鈆金。足可彰矣。",
    "X45n0768_010:0719a09": "△二對治。",
    "X45n0768_010:0719a10": "以是義故。行者常應智慧觀察。勿令此心。墮於邪網。",
    "X45n0768_010:0719a11": "當勤正念。不取不著。則能遠離是諸業障。",
    "X45n0768_010:0719a12": "【疏】行者下。依自隨分所有覺慧。觀諸魔事。察而治",
    "X45n0768_010:0719a13": "之。若不觀察。則墮邪道。三種驗中。此當第三智慧",
    "X45n0768_010:0719a14": "觀察。當勤下。邪不干正。自然退故。若取著者。則背",
    "X45n0768_010:0719a15": "正入邪。若不取著。則因邪顯正。是故邪正。在著不",
    "X45n0768_010:0719a16": "著也。不取著故。無障不離如智度論云。除諸法實",
    "X45n0768_010:0719a17": "相。其餘一切。皆是魔事。偈云。若分別境相。即是魔",
    "X45n0768_010:0719a18": "羅網。不動不分別。是即為法印。此之謂也。斯則總",
    "X45n0768_010:0719a19": "顯三中前之二法。以此大乘止門。唯修理定。更無",
    "X45n0768_010:0719a20": "別趣。故初定研磨。并依本修治。更無別法。所以合",
    "X45n0768_010:0719a21": "說。但依本止門故。",
    "X45n0768_010:0719a22": "【記】以是義者。指前五對。依自等者。隨己所有慧力。",
    "X45n0768_010:0719a23": "觀彼境界。不妄領受。當觀諸法實相。無邪不破。以",
    "X45n0768_010:0719a24": "知境界唯心。本自不生。終不信任。妄有取著。墮於",
    "X45n0768_010:0719b01": "邪網。若不等者。以隨彼境界而生取著想。其心則",
    "X45n0768_010:0719b02": "亂。以心亂故。失於正受。正受者。不受諸受也。今既",
    "X45n0768_010:0719b03": "受彼。即名為失。以失正故。師墮於邪。無所疑矣。邪",
    "X45n0768_010:0719b04": "不干正者。以邪法虗妄。正法真實。真實若立。虗妄",
    "X45n0768_010:0719b05": "自壞。以修行者。深住真如三昧故。自然退也。若取",
    "X45n0768_010:0719b06": "等者。魔所現境。意在令人取著。念心纔起。墮彼無",
    "X45n0768_010:0719b07": "疑。若深入唯心。是邪則滅。是正則存耳。是故等者。",
    "X45n0768_010:0719b08": "不著。則迴邪作正。著之。則變正為邪。不取下。然天",
    "X45n0768_010:0719b09": "台治魔。不離三種。一。止治。謂凡見一切外境好惡",
    "X45n0768_010:0719b10": "等事。悉知虗誑。不愛不怖。亦不取捨。亦不分別。息",
    "X45n0768_010:0719b11": "心寂然。彼自當滅。二。觀治。謂若見如上所說種種",
    "X45n0768_010:0719b12": "魔境。用止不去。即反觀能見之心。不見處所。彼何",
    "X45n0768_010:0719b13": "能惱。如是觀時。尋當謝滅。若遲遲不去。但當正念。",
    "X45n0768_010:0719b14": "勿生恐怖。不惜身命。正心不動。知魔界如佛界如。",
    "X45n0768_010:0719b15": "一如無二如。魔界無所捨。佛界無所取。即佛法自",
    "X45n0768_010:0719b16": "現。魔境自滅。今此論中。前是觀治。此是止治。止觀",
    "X45n0768_010:0719b17": "二治。皆在不取也。智度等者。以生心取境。境便成",
    "X45n0768_010:0719b18": "魔。境惑其心。即為魔事。且如色等諸法。取之則成",
    "X45n0768_010:0719b19": "塵賊。不取則成妙境。今觀一切。唯是實相。實相之",
    "X45n0768_010:0719b20": "外。更無諸法。是故見有法者。皆是魔也。况於定中",
    "X45n0768_010:0719b21": "所見境界。可不是魔耶。偈云等者。如經中說。有一",
    "X45n0768_010:0719b22": "比丘。魔欲惑之。經七千歲。竟不得便。何以故。以是",
    "X45n0768_010:0719b23": "比丘。不起心故。其猶密室。風不得便。風得入者。由",
    "X45n0768_010:0719b24": "孔隙故。魔得便者。由起念故。斯則下。示此節(當勤等)",
    "X45n0768_010:0719c01": "論文。以對三試之中。當以定研磨。及依本修治之",
    "X45n0768_010:0719c02": "二也。以此下。釋所以。或曰。準論正念之言。但當其",
    "X45n0768_010:0719c03": "定。云何得有依本修治耶。故此釋之。故前云。不依",
    "X45n0768_010:0719c04": "氣息形色地水火風等。此則揀去餘事觀想也。又",
    "X45n0768_010:0719c05": "云。是正念者。當知唯心。無外境界。即復此心。亦無",
    "X45n0768_010:0719c06": "自相可得。又云。久習淳熟。其心得住。以心住故。漸",
    "X45n0768_010:0719c07": "漸猛利。隨順得入真如三昧等。故知深入此定。即",
    "X45n0768_010:0719c08": "是依本修治。更無別法以為本修也。問。據前所說。",
    "X45n0768_010:0719c09": "但是魔境。及至結文。何故乃言離業障耶。答。此有",
    "X45n0768_010:0719c10": "二義。一則行人內有業障故。外感魔境。若離業障。",
    "X45n0768_010:0719c11": "則無魔事。今就本言。故云業障也。二則若墮魔網。",
    "X45n0768_010:0719c12": "則成業障。以魔樂生死。起愛見。貪著世間名利恭",
    "X45n0768_010:0719c13": "敬。由是造業。故成業障。今離魔事。即是離業障也。",
    "X45n0768_010:0719c14": "△四簡真偽(二)。初舉內外二定以別邪正。二對理",
    "X45n0768_010:0719c15": "事二定以明真偽。初舉內外二定以別邪正(二)。",
    "X45n0768_010:0719c16": "初邪。二正。初邪。",
    "X45n0768_010:0719c17": "應知外道所有三昧。皆不離見愛我慢之心。貪著世",
    "X45n0768_010:0719c18": "間名利恭敬故。",
    "X45n0768_010:0719c19": "【疏】皆不離者。我見我愛我慢之使。常相應也。貪著",
    "X45n0768_010:0719c20": "者。內著邪定。外貪名利。又但一切禪定。不能減損",
    "X45n0768_010:0719c21": "煩惱者。皆不可據也。",
    "X45n0768_010:0719c22": "【記】我見等者。迷此三惑。即名為癡。即我癡等。是未",
    "X45n0768_010:0719c23": "那中俱生四惑。以是俱生。故云常相應。皆是無明",
    "X45n0768_010:0719c24": "住地所攝。故名為使。不減煩惱等者。修定本為除",
    "X45n0768_010:0720a01": "斷煩惱。既不能斷。何用定為。如服藥病增。則知非",
    "X45n0768_010:0720a02": "藥。安可更服。據。依仗憑託之義。不可據者。不可憑",
    "X45n0768_010:0720a03": "仗而行也。",
    "X45n0768_010:0720a04": "△二正。",
    "X45n0768_010:0720a05": "真如三昧者。不住見相。不住得相。乃至出定。亦無懈",
    "X45n0768_010:0720a06": "慢。所有煩惱。漸漸微薄。",
    "X45n0768_010:0720a07": "【疏】真如三昧者。謂在定時而不味著也。不住見。以",
    "X45n0768_010:0720a08": "忘心故。不住得。以忘境故。無懈慢者。出定亦無恃",
    "X45n0768_010:0720a09": "定之慢也。煩惱薄者。貪瞋癡漸薄。即正定之相也。",
    "X45n0768_010:0720a10": "【記】不唯著者。不同外道有見愛故。此通指。下二句。",
    "X45n0768_010:0720a11": "別出。忘心境者。絕能所故。即不味著相也。出定等",
    "X45n0768_010:0720a12": "者。本不以懈慢故入定。所以出定時。亦得如此。不",
    "X45n0768_010:0720a13": "同外道有我慢故。貪瞋等者。意本斷惑。故得漸薄。",
    "X45n0768_010:0720a14": "不同外道貪名利等。如服藥病除。是為良藥。既知",
    "X45n0768_010:0720a15": "是良藥。不可不服也。",
    "X45n0768_010:0720a16": "△二對理事二定以明真偽(二)。初真。二偽。初真。",
    "X45n0768_010:0720a17": "若諸凡夫。不習此三昧法。得入如來種性。無有是處。",
    "X45n0768_010:0720a18": "【疏】修大來菩薩行者。要依此真如三昧。方入種性。",
    "X45n0768_010:0720a19": "不退位中。除此更無能入之路。種性者。約位。在十",
    "X45n0768_010:0720a20": "住以去。不退位中辨。",
    "X45n0768_010:0720a21": "【記】論文反明。疏意順釋。要依等者。以真如是如來",
    "X45n0768_010:0720a22": "之性。故修此三昧。方成如來之種。如人生於王家。",
    "X45n0768_010:0720a23": "必繼王業。此亦如是。除此等者。楞嚴云。十方如來。",
    "X45n0768_010:0720a24": "一門超出妙莊嚴路。又云。十方薄伽梵。一路涅槃",
    "X45n0768_010:0720b01": "門。十住已去者。謂六種種性之初。即習種性也。不",
    "X45n0768_010:0720b02": "退位者。不退有四。一信。二位。三證。四行。今即位也。",
    "X45n0768_010:0720b03": "△二偽。",
    "X45n0768_010:0720b04": "以修世間諸禪三昧。多起味著。依於我見。繫屬三界。",
    "X45n0768_010:0720b05": "與外道共。若離善知識所護。則起外道道見故。",
    "X45n0768_010:0720b06": "【疏】諸禪。謂四禪四空定等。世間諸定。及不淨安般",
    "X45n0768_010:0720b07": "等。但取境相定。皆名世間定也。依於下。以味著定",
    "X45n0768_010:0720b08": "境故。不離於我。故云與外道共。共者。同得此事定",
    "X45n0768_010:0720b09": "故。若離下。以其共故。若得善友護助之力。得入佛",
    "X45n0768_010:0720b10": "法。若離善友。則入邪道。",
    "X45n0768_010:0720b11": "【記】四禪。即色界。亦靜亦慮。故謂之禪。四空。即無色",
    "X45n0768_010:0720b12": "界。有靜無慮。故唯云定。不淨。即觀身五種。謂種子。",
    "X45n0768_010:0720b13": "住處。自體。自相。究竟不淨。廣如下說。安般者。梵語",
    "X45n0768_010:0720b14": "安那般那。此云出息入息。上二。即五停心觀之二",
    "X45n0768_010:0720b15": "也。等者。更等後三。及四無量。六妙門。十六特勝。通",
    "X45n0768_010:0720b16": "明禪等。一切事定也。取境相者。以非理定。但緣彼",
    "X45n0768_010:0720b17": "息等諸相。不稱真如。不出三界。故名世間定也。然",
    "X45n0768_010:0720b18": "天台明諸禪定。總為三種。一。世間禪。二。出世間禪。",
    "X45n0768_010:0720b19": "三。出世間上上禪。世間復二種。一。世間味禪。即四",
    "X45n0768_010:0720b20": "禪。四無量。四空定也。二。世間淨禪。即六妙門。十六",
    "X45n0768_010:0720b21": "特勝。通明禪也。二。出世間禪有四。一觀禪。謂九想。",
    "X45n0768_010:0720b22": "八背捨。八勝處。十一切處。二。鍊禪。謂九次第定。三。",
    "X45n0768_010:0720b23": "熏禪。謂師子奪迅三昧。四。修禪。即超越三昧也。三。",
    "X45n0768_010:0720b24": "出世間上上禪。有九。謂自性禪。一切禪。難禪。一切",
    "X45n0768_010:0720c01": "門禪。善人禪。一切行禪。除惱禪。此世他世禪。清淨",
    "X45n0768_010:0720c02": "禪。行相廣如次第禪門。略如法界次第。須者撿之。",
    "X45n0768_010:0720c03": "味著等者。不同真如三昧。不住見相。及得相故。同",
    "X45n0768_010:0720c04": "得等者。三乘人及凡夫外道。皆修此定。然凡夫多",
    "X45n0768_010:0720c05": "味著。外道帶異計。所修雖同。修心有異。故得果各",
    "X45n0768_010:0720c06": "別也。若離等者。前說知識緣中。須教授善知識。要",
    "X45n0768_010:0720c07": "知邪正。辨真偽。以差之毫釐。失之千里故。如此善",
    "X45n0768_010:0720c08": "友。豈合辜恩。故法句經中。重重顯讚。然修行禪定。",
    "X45n0768_010:0720c09": "不易其人。欲具諳其門。須遍覧諸教。唯天台三種",
    "X45n0768_010:0720c10": "止觀。明諸禪修證行相廣在彼文。今略依初學禪",
    "X45n0768_010:0720c11": "觀。明邪正發相。邪定發相者。或身手紛動。或時身",
    "X45n0768_010:0720c12": "重。如物鎮壓。或身輕欲飛。或逶迤睡熟。或煎寒壯",
    "X45n0768_010:0720c13": "熱。見諸異境。或其心闇蔽。或起諸惡覺。或念外散",
    "X45n0768_010:0720c14": "善。或歡喜躁作。或憂愁悲思。或惡覺觸身。身毛驚",
    "X45n0768_010:0720c15": "豎。或時大樂昏醉。如是種種邪法。與禪俱發。名為",
    "X45n0768_010:0720c16": "邪偽。此之邪定。若人愛著。即與九十五種鬼神邪",
    "X45n0768_010:0720c17": "法相應。多好失心顛狂。或諸鬼神等。知人念著其",
    "X45n0768_010:0720c18": "法。即加勢力。令發諸深邪定智慧辨才神通。感動",
    "X45n0768_010:0720c19": "世人。見者謂得道果。皆悉信服。而內心顛倒。專行",
    "X45n0768_010:0720c20": "鬼法。若不值佛。及善知識所護。是人命終。還墮鬼",
    "X45n0768_010:0720c21": "神道中。若更生來多行惡法。即墮地獄。行者修止",
    "X45n0768_010:0720c22": "觀時。若證如是等禪。有此諸邪偽相。即當却之。若",
    "X45n0768_010:0720c23": "知虗誑。不愛不著。當即謝滅。若起念著。即墮群邪。",
    "X45n0768_010:0720c24": "正禪發相者。若於坐中發諸禪時。無有如上所說",
    "X45n0768_010:0721a01": "諸邪法等隨正禪發。即覺與定相應。空明清淨。內",
    "X45n0768_010:0721a02": "心喜悅。澹然快樂。無有覆葢。善心開發。信敬增長。",
    "X45n0768_010:0721a03": "智鑒分明。身心柔輭。微妙虗寂。厭患世間。無為無",
    "X45n0768_010:0721a04": "欲。出入自在。是為正禪發相。此二種相。如人與惡",
    "X45n0768_010:0721a05": "人共事。常相觸惱。若與善人共事。久久愈見其妙。",
    "X45n0768_010:0721a06": "斯亦如是。行者宜深察之。故須善友教授。",
    "X45n0768_010:0721a07": "△五示益勸(二)。初總標。二別解。初總標。",
    "X45n0768_010:0721a08": "復次精勤專心修學此三昧者。現世當得十種利益。",
    "X45n0768_010:0721a09": "【疏】後世利益。世量無邊。現世利益。略陳十種。",
    "X45n0768_010:0721a10": "【記】後世等者。妄盡習除。證真起化。德充法界。應用",
    "X45n0768_010:0721a11": "無窮。現益亦多。且舉十種。故云略也。",
    "X45n0768_010:0721a12": "△二別解(三)。初善友攝護益。二離內外障益。三行",
    "X45n0768_010:0721a13": "成堅固益。初善友攝護益。",
    "X45n0768_010:0721a14": "【記】當十中第一也。",
    "X45n0768_010:0721a15": "云何為十。一者。常為十方諸佛菩薩之所護念。",
    "X45n0768_010:0721a16": "【疏】以修此真如三昧故。諸佛菩薩。法應護念。令得",
    "X45n0768_010:0721a17": "勇猛勝進不退也。",
    "X45n0768_010:0721a18": "【記】云何。徵。一下。釋。以修等者。略同金剛所說。持經",
    "X45n0768_010:0721a19": "之者。為如來知見護念等。如王世子。修德進業。堪",
    "X45n0768_010:0721a20": "紹國位。特為君之所寶也。為佛所念。理合如此。故",
    "X45n0768_010:0721a21": "云法應。",
    "X45n0768_010:0721a22": "△二離內外障益。",
    "X45n0768_010:0721a23": "【記】當十中二之五也。",
    "X45n0768_010:0721a24": "△文分為二。初離外惡緣。二離內惑業。初離外",
    "X45n0768_010:0721b01": "惡緣。",
    "X45n0768_010:0721b02": "二者。不為諸魔惡鬼所能恐怖。三者。不為九十五種",
    "X45n0768_010:0721b03": "外道鬼神之所惑亂。",
    "X45n0768_010:0721b04": "【疏】一。離天魔現形。二。離外道邪惑。",
    "X45n0768_010:0721b05": "【記】現形者。身被其惱害也。以知諸法實相故。不為",
    "X45n0768_010:0721b06": "恐怖。邪惑者。心墮於迷網也。當念唯心無境故。不",
    "X45n0768_010:0721b07": "為惑亂二皆如上所治。九十五者。華嚴中說有九",
    "X45n0768_010:0721b08": "十六。謂六師各有十六種所學法。一法自學。餘之",
    "X45n0768_010:0721b09": "十五。各教十五弟子。師徒合論。故成此數。今減一。",
    "X45n0768_010:0721b10": "如餘處說。",
    "X45n0768_010:0721b11": "△二離內惑業。",
    "X45n0768_010:0721b12": "四者。遠離誹謗甚深之法。重罪業障。漸漸微薄。五者。",
    "X45n0768_010:0721b13": "滅一切疑。諸惡覺觀。",
    "X45n0768_010:0721b14": "【疏】一。除業也。不起新業。舊業輕也。二。滅惑也。",
    "X45n0768_010:0721b15": "【記】甚深者。即般若妙慧。深達實相故。今既入此深",
    "X45n0768_010:0721b16": "定。故不誹謗也。罪障薄者。已達罪性福性。非內外",
    "X45n0768_010:0721b17": "中間我心自空。罪福無主。三昧漸深。罪業漸減故",
    "X45n0768_010:0721b18": "云微薄也。疑者。謂於理猶豫。覺觀。謂語之加行。今",
    "X45n0768_010:0721b19": "達諸法唯心。無外境界。內離尋伺。於理決定。何所",
    "X45n0768_010:0721b20": "疑耶故皆滅之。",
    "X45n0768_010:0721b21": "△三行成堅固益。",
    "X45n0768_010:0721b22": "【記】當十中後五也。",
    "X45n0768_010:0721b23": "六者。於諸如來境界。信得增長。七者。遠離憂悔。於生",
    "X45n0768_010:0721b24": "死中。勇猛不怯。八者。其心柔和。捨於憍慢。不為他人",
    "X45n0768_010:0721c01": "所惱。九者。雖未得定。於一切時。一切境界處。則能減",
    "X45n0768_010:0721c02": "損煩惱不樂世間。十者。若得三昧。不為外緣一切音",
    "X45n0768_010:0721c03": "聲之所驚動。",
    "X45n0768_010:0721c04": "【疏】一。於理增信。二。處染不怯。三。不為緣壞。四。無世",
    "X45n0768_010:0721c05": "滋味。五得深禪定。",
    "X45n0768_010:0721c06": "【記】增信者。信欲成根。必務增長。漸入不退故。不怯",
    "X45n0768_010:0721c07": "者。知法如幻。故無所怯。繩蛇非毒。杌鬼無心。何所",
    "X45n0768_010:0721c08": "怯耶。故下文云。若修止者。能捨二乘怯弱之見。既",
    "X45n0768_010:0721c09": "不怯弱。則非同二乘。不壞者。了他如己。故得柔和。",
    "X45n0768_010:0721c10": "柔和故不憍慢。不憍慢故人則不惱。不惱故不壞。",
    "X45n0768_010:0721c11": "不壞。行也。無世滋味者。世人不學此法。則愛見深",
    "X45n0768_010:0721c12": "固。貪著世間。今既知三界虗偽。誑人六根。焉可貧",
    "X45n0768_010:0721c13": "而樂之。不樂則離愛。離愛即減煩惱也。故下云。若",
    "X45n0768_010:0721c14": "修止者。對治凡夫住著世間。得禪定者。真如三昧",
    "X45n0768_010:0721c15": "成也。論云外緣者。即通舉六塵。音聲。即別指耳所",
    "X45n0768_010:0721c16": "對也。故楞嚴云。純音無塵。根境圓融。無對所對。又",
    "X45n0768_010:0721c17": "云。不自觀音。以觀觀者。能令眾生。觀其音聲。即得",
    "X45n0768_010:0721c18": "解脫。斯則同諸法無行經。入音聲慧法門。何所動",
    "X45n0768_010:0721c19": "耶。今於六塵中。唯舉聲塵者。阿含說此以為禪刺",
    "X45n0768_010:0721c20": "也。",
    "X45n0768_010:0721c21": "△二觀(三)。初明修觀意。二辨觀行相。三結觀分齊。",
    "X45n0768_010:0721c22": "初明修觀意。",
    "X45n0768_010:0721c23": "復次若人唯修於止。則心沉沒。或起懈怠。不樂眾善。",
    "X45n0768_010:0721c24": "遠離大悲。是故修觀。",
    "X45n0768_010:0722a01": "【疏】不樂眾善。失自利也。下初觀治之。第四觀成之。",
    "X45n0768_010:0722a02": "遠離大悲。失利他也。下第二觀治之。第三觀成之。",
    "X45n0768_010:0722a03": "【記】心沉沒者。以真如無相。向即心絕。分別不起。故",
    "X45n0768_010:0722a04": "云沉沒。此如二乘取空為證也。由沉寂故。遂成二",
    "X45n0768_010:0722a05": "失。或起下。正顯二失也。初觀。即法相觀。於中復有",
    "X45n0768_010:0722a06": "苦。無常。無我。不淨之異。以見不淨故不可愛。苦故",
    "X45n0768_010:0722a07": "不可忍。無我故不自在。無常故不可保。由是深厭",
    "X45n0768_010:0722a08": "世間而求出離。樂修眾善以備將來。夙興夜寐。無",
    "X45n0768_010:0722a09": "敢怠惰。第四。即精進觀。勝心既發。念念精勤。敏則",
    "X45n0768_010:0722a10": "有功。故能成辦。第二。即大悲觀。謂見諸眾生。漂沉",
    "X45n0768_010:0722a11": "苦海。無有福慧。不知苦本。躭樂生死。不求出離。故",
    "X45n0768_010:0722a12": "起大悲哀愍之意。如法華云。見六道眾生。貧究無",
    "X45n0768_010:0722a13": "福慧。入生死險道。相續苦不斷。不求大勢佛。及與",
    "X45n0768_010:0722a14": "斷苦法為是眾生故。而起大悲心。第三。即大願觀。",
    "X45n0768_010:0722a15": "悲心既發。以願要期。不擇怨親勝劣。皆令脫苦。逮",
    "X45n0768_010:0722a16": "得涅槃。眾生界盡。我願方盡。故能成矣。",
    "X45n0768_010:0722a17": "△二辨觀行相(四)。初法相觀。二大悲觀。三大願觀。",
    "X45n0768_010:0722a18": "四精進觀。初法相觀。",
    "X45n0768_010:0722a19": "【疏】明四非常觀也。",
    "X45n0768_010:0722a20": "【記】非常者。謂非斥彼常情所執之四境故。",
    "X45n0768_010:0722a21": "△文四。一無常觀。二苦觀。三無我觀。四不淨觀。",
    "X45n0768_010:0722a22": "一無常觀。",
    "X45n0768_010:0722a23": "修習觀者。當觀一切世間有為之法。無得久停。須臾",
    "X45n0768_010:0722a24": "變壞。",
    "X45n0768_010:0722b01": "【疏】修句。總標四觀。當觀下。所觀也。無得下。能觀無",
    "X45n0768_010:0722b02": "常也。",
    "X45n0768_010:0722b03": "【記】一切有為者。除六無為外。餘之四位。並是有為。",
    "X45n0768_010:0722b04": "無久停者。諸法既生。生已即滅。如露如電。不可久",
    "X45n0768_010:0722b05": "留。故戒經云。壯色不停。猶如奔馬。人命無常。過於",
    "X45n0768_010:0722b06": "山水。今日雖存。明亦難保。無常經云。假使妙高山。",
    "X45n0768_010:0722b07": "劫盡皆散壞。大海深無底。亦復有枯竭。大地及日",
    "X45n0768_010:0722b08": "月。時至皆歸盡。未曾有一事。不被無常吞。",
    "X45n0768_010:0722b09": "△二苦觀。",
    "X45n0768_010:0722b10": "一切心行。念念生滅。以是故苦。",
    "X45n0768_010:0722b11": "【記】一切心行者。如經中說。一念有九十剎那。一剎",
    "X45n0768_010:0722b12": "那中。九百生滅。既速生速滅。誠為苦也。故前云。動",
    "X45n0768_010:0722b13": "則有苦。果不離因。然苦者。逼迫為義。五苦八苦。種",
    "X45n0768_010:0722b14": "種不同。略而論之。不離三種。謂苦苦。壞苦。行苦。三",
    "X45n0768_010:0722b15": "苦之內。行苦最通。不唯五趣皆有。抑亦三乘悉具。",
    "X45n0768_010:0722b16": "今就通義。故標一也。",
    "X45n0768_010:0722b17": "△三無我觀。",
    "X45n0768_010:0722b18": "應觀過去所念諸法。恍惚如夢。應觀現在所念諸法。",
    "X45n0768_010:0722b19": "猶如電光。應觀未來所念諸法。猶如於雲。歘爾而起。",
    "X45n0768_010:0722b20": "【疏】過去則無體難追。現在則剎那不住。未來則本",
    "X45n0768_010:0722b21": "無積聚。但緣集歘有。不從十方來。",
    "X45n0768_010:0722b22": "【記】恍惚如夢者。念過去法。恍恍惚惚。似有而無。如",
    "X45n0768_010:0722b23": "存若亡。徒有言說。實不可得。故云如夢。何啻過去。",
    "X45n0768_010:0722b24": "現在亦然。故淨名云。是身如夢。虗妄見也。難追者。",
    "X45n0768_010:0722c01": "非謂有體而求之不易。故曰難追。以全體自空。但",
    "X45n0768_010:0722c02": "有言說。故云無體也。如電光者。應念諸法。前屬過",
    "X45n0768_010:0722c03": "去。後屬未來。於二中間。無體可住。終不可取。故云",
    "X45n0768_010:0722c04": "如電。故淨名云。是身如電。念念不住也。剎那者。時",
    "X45n0768_010:0722c05": "之邊際也。不住者。經云。初生即有滅。不為愚者說。",
    "X45n0768_010:0722c06": "又經云。剎那剎那。念念之間。不得停住。如雲等者。",
    "X45n0768_010:0722c07": "雲起晴空。何曾有本。法生真界。寧見所從。以生時",
    "X45n0768_010:0722c08": "無有來處。故滅時亦無去處。淨名云。是身如雲。須",
    "X45n0768_010:0722c09": "臾變滅也。緣集等者。兼能集之緣。亦無來處。並同",
    "X45n0768_010:0722c10": "於雲。此文亦是空觀。今科云無我者。以要對破常",
    "X45n0768_010:0722c11": "等四倒故。三世既空。則無有法。法尚不可得。豈更",
    "X45n0768_010:0722c12": "存乎我耶。若法有實我。則不如雲夢矣。故曰無我。",
    "X45n0768_010:0722c13": "△四不淨觀。",
    "X45n0768_010:0722c14": "應觀世間一切有身。悉皆不淨。種種穢汙。無一可樂。",
    "X45n0768_010:0722c15": "【疏】上來四觀。除於常等四倒。配釋可知。",
    "X45n0768_010:0722c16": "【記】不淨等者。淨名云。是身不淨。穢惡充滿。然有五",
    "X45n0768_010:0722c17": "種。一。種子不淨。父精母血之所成故。二。住處不淨。",
    "X45n0768_010:0722c18": "生熟二藏中間住故。三。自體不淨。三十六物共和",
    "X45n0768_010:0722c19": "合故。三十六物者。外相三四醜(謂髮毛爪齒。眵淚涕唾。垢汗便利)。",
    "X45n0768_010:0722c20": "身器二六成(謂皮膚血肉。筋脉骨髓。肪膏腦膜)。中含十二穢(謂脾腎心",
    "X45n0768_010:0722c21": "肺。肝膽腸胃。赤痰白痰。生熟二藏)。四。自相不淨。九孔常流諸穢惡",
    "X45n0768_010:0722c22": "故。五。究竟不淨。身壞命終。真不堪故。形骸若斯。復",
    "X45n0768_010:0722c23": "何可樂。疏云上來等者。總為結釋也。除四倒者。常",
    "X45n0768_010:0722c24": "樂我淨。是凡夫所執四種顛倒。故今以無常等四",
    "X45n0768_010:0723a01": "觀。一一對治。如以四藥。治於四病也。",
    "X45n0768_010:0723a02": "△二大悲觀。",
    "X45n0768_010:0723a03": "如是當念一切眾生。從無始時來。皆因無明所熏習",
    "X45n0768_010:0723a04": "故。令心生滅。已受一切身心大苦。現在即有無量逼",
    "X45n0768_010:0723a05": "迫。未來所苦。亦無分齊。難捨難離。而不覺知。眾生如",
    "X45n0768_010:0723a06": "是。甚為可愍。",
    "X45n0768_010:0723a07": "【疏】不覺知者。無心厭背。故使苦無限也。甚可愍者。",
    "X45n0768_010:0723a08": "深發悲心也。",
    "X45n0768_010:0723a09": "【記】如是當念等者。以悟自身非常既爾。當念眾生",
    "X45n0768_010:0723a10": "亦復如是。無明迷故。不自知故。起大悲也。三界九",
    "X45n0768_010:0723a11": "類。故云一切。從無始下。窮其苦源。葢是無明所作。",
    "X45n0768_010:0723a12": "故前文云。以有無明染法因故。則熏習真如。以熏",
    "X45n0768_010:0723a13": "習故。則有妄心。乃至造業。受於一切身心等苦。已",
    "X45n0768_010:0723a14": "受下。明三世皆苦也。難捨等者。無明未盡已前。不",
    "X45n0768_010:0723a15": "能免故。如法華云。一切眾生。為生老病死憂悲苦",
    "X45n0768_010:0723a16": "惱之所燒煑。亦以五欲財利故。受種種苦。又以貪",
    "X45n0768_010:0723a17": "著追求故。現受眾苦。後受地獄餓鬼畜生之苦。若",
    "X45n0768_010:0723a18": "生天上。及在人間。貧窮困苦。愛別離苦。怨憎會苦。",
    "X45n0768_010:0723a19": "如是等種種諸苦。眾生沒在其中。歡喜遊戲。不覺",
    "X45n0768_010:0723a20": "不知。不驚不怖。亦不生厭。不求解脫。無心厭背等",
    "X45n0768_010:0723a21": "者。反知厭背。苦則有邊。故前文說。染法得佛後則",
    "X45n0768_010:0723a22": "有斷。十地經云。有無數身。已滅今滅。如是生滅。不",
    "X45n0768_010:0723a23": "能於身而生厭離。轉更增長機關苦事。隨生死流。",
    "X45n0768_010:0723a24": "不能還反。深發悲心者。眾生與己。性無二源。真樂",
    "X45n0768_010:0723b01": "本有而背之不求。妄苦本空而愛之不捨。迷頭認",
    "X45n0768_010:0723b02": "影。枉此艱辛。行者觀之。必生悲濟。",
    "X45n0768_010:0723b03": "△三大願觀。",
    "X45n0768_010:0723b04": "作是思惟。即應勇猛。立大誓願。願令我心離分別故。",
    "X45n0768_010:0723b05": "徧於十方。修行一切諸善功德。盡其未來。以無量方",
    "X45n0768_010:0723b06": "便。救拔一切苦惱眾生。令得涅槃第一義樂。",
    "X45n0768_010:0723b07": "【疏】作下。因悲立願也。心離分別。願體也。盡未來者。",
    "X45n0768_010:0723b08": "長時心也。救拔一切。廣大心也。令得涅槃。第一心",
    "X45n0768_010:0723b09": "也。",
    "X45n0768_010:0723b10": "【記】因悲立願者。思惟眾生三世之苦。難捨離故。猛",
    "X45n0768_010:0723b11": "立希欲要結之心。樂具德行。濟度彼苦也。願體者。",
    "X45n0768_010:0723b12": "若有分別。則不能普度永度。便成顛倒。不稱法性。",
    "X45n0768_010:0723b13": "以法性離分別故。然此亦是不顛倒心也。長時心",
    "X45n0768_010:0723b14": "者。於中初之徧十方三句。且明內修德本。若自無",
    "X45n0768_010:0723b15": "德行。焉能化人。先利其器。必善其事也。華嚴疏云。",
    "X45n0768_010:0723b16": "川有珠而不枯。山有玉而增潤。內無德本。外豈能",
    "X45n0768_010:0723b17": "談。又淨名云。若自有縛。能解彼縛。無有是處。自若",
    "X45n0768_010:0723b18": "無縛。必能解彼縛也。後之盡其一句。正是長時。廣",
    "X45n0768_010:0723b19": "大心者。文云一切。則九類四生。無不攝盡。故成廣",
    "X45n0768_010:0723b20": "大。初句即是能度方便。若無方便。焉令發心。故以",
    "X45n0768_010:0723b21": "漚和善巧。令悉從化也。第一心者。高出人天二乘",
    "X45n0768_010:0723b22": "之境。更無過此。故稱第一也。又今文中。具有四願。",
    "X45n0768_010:0723b23": "心離分別。即誓斷煩惱。徧修諸善。即誓學法門。救",
    "X45n0768_010:0723b24": "拔一切。即誓度眾生。令得第一。即誓成佛道。既令",
    "X45n0768_010:0723c01": "彼得。功歸於己。即是自希證也。",
    "X45n0768_010:0723c02": "△四精進觀。",
    "X45n0768_010:0723c03": "以起如是願故。於一切時。一切處。所有眾善。隨己堪",
    "X45n0768_010:0723c04": "能。不捨修學。心無懈怠。唯除坐時。專念於止。",
    "X45n0768_010:0723c05": "【記】以起等者。既發如是希欲之心。應行是事而無",
    "X45n0768_010:0723c06": "怠惰。斯則以思無益。不如於學。故一切善法。勤而",
    "X45n0768_010:0723c07": "行之。苟能無處不修。無時不作。勤勇匪懈。心不厭",
    "X45n0768_010:0723c08": "捨。自然成就自利利他益也。惟除下。難云。此屬觀",
    "X45n0768_010:0723c09": "門。何又念止耶。答。葢此精進觀中。無法不欲其精。",
    "X45n0768_010:0723c10": "無行不欲其進。止乃六度門中一法行耳。但餘處",
    "X45n0768_010:0723c11": "與施等眾善相應。坐時與禪定相應。故云專念止",
    "X45n0768_010:0723c12": "也。況觀是即止之觀。念止何妨。又可此二句。屬下",
    "X45n0768_010:0723c13": "分齊科文。",
    "X45n0768_010:0723c14": "△三結觀分齊。",
    "X45n0768_010:0723c15": "若餘一切。悉當觀察。應作不應作。",
    "X45n0768_010:0723c16": "【疏】應作者。順理也。不應者。違理也。",
    "X45n0768_010:0723c17": "【記】餘一切者。一謂除此四觀之外。所餘一切諸法",
    "X45n0768_010:0723c18": "行觀。或順或違。皆應審察。二謂燕坐。則唯專於止。",
    "X45n0768_010:0723c19": "若從坐起。餘諸威儀中。應當思察利害之事。以便",
    "X45n0768_010:0723c20": "去取。難云。坐是止之齊相。餘是觀之齊相。坐中無",
    "X45n0768_010:0723c21": "有觀耶。答。觀有二。一。事觀。通餘時處一切善行。然",
    "X45n0768_010:0723c22": "亦即止之觀也。二。理觀。則通坐時奢摩他行。便成",
    "X45n0768_010:0723c23": "即觀之止也。豈有坐中無觀。去來無止者乎。今順",
    "X45n0768_010:0723c24": "初心一往言之。故云坐時專止。餘時修觀也。",
    "X45n0768_010:0724a01": "【記】順理者。一切善德諸行法門。外違妄染。內順真",
    "X45n0768_010:0724a02": "如。故云應作。即作持門也。前云。若人修行一切善",
    "X45n0768_010:0724a03": "法。自然歸順真如法故。違理者。一切惡法諸非律",
    "X45n0768_010:0724a04": "儀。內與法性相違。外能招報諸苦。故不應作。即止",
    "X45n0768_010:0724a05": "持門也。",
    "X45n0768_010:0724a06": "△三俱(三)。初總標。二別辨。三總結。初總標。",
    "X45n0768_010:0724a07": "若行若住。若臥若起。皆應止觀俱行。",
    "X45n0768_010:0724a08": "【疏】上來始習未淳。故動靜別修。今定慧終成。故能",
    "X45n0768_010:0724a09": "雙運也。",
    "X45n0768_010:0724a10": "【記】若行等者。此約四儀六緣之中。皆須止觀雙修。",
    "X45n0768_010:0724a11": "定慧俱運。動靜別修者。動則修觀。靜則修止也。雖",
    "X45n0768_010:0724a12": "云初且別修。亦須習其雙運。如前文云。去來進止",
    "X45n0768_010:0724a13": "一切時中。常應觀察。其心得住。隨入真如三昧。文",
    "X45n0768_010:0724a14": "雖先止後觀。次第別辨。然至修時。豈得相離。以文",
    "X45n0768_010:0724a15": "不累書。故成前後耳。今此文中說俱者。亦是重辨",
    "X45n0768_010:0724a16": "前文。恐人修時。各自習故。故特重為勸誡。皆應止",
    "X45n0768_010:0724a17": "觀俱行也。以因時俱行。果方雙運。如有足無目。有",
    "X45n0768_010:0724a18": "目無足。皆不到清涼池。獨輪之車。豈免覆轍。故經",
    "X45n0768_010:0724a19": "云。因地心與果地覺。無二無別。方曰始終不相離",
    "X45n0768_010:0724a20": "也。",
    "X45n0768_010:0724a21": "△二別辨(二)。初約法明俱。二對障明俱。初約法",
    "X45n0768_010:0724a22": "明俱(二)。初即止之觀。二即觀之止。初即止之觀。",
    "X45n0768_010:0724a23": "所謂雖念諸法自性不生。而復即念因緣和合善惡",
    "X45n0768_010:0724a24": "之業。苦樂等報。不失不壞。",
    "X45n0768_010:0724b01": "【疏】所謂下。約非有義以明止。而復下。約非無義以",
    "X45n0768_010:0724b02": "明觀。此二不二。故云即也。此順不動真際而建立",
    "X45n0768_010:0724b03": "諸法。良以非有即是非無。故能不捨止而修觀也。",
    "X45n0768_010:0724b04": "【記】自性不生者。中論云。諸法不自生。亦不從他生。",
    "X45n0768_010:0724b05": "不共不無因。是故知無生。今舉四中之一。故云自",
    "X45n0768_010:0724b06": "性。此即無我無造無受者也。下即善惡之業亦不",
    "X45n0768_010:0724b07": "亡。非有義者。徧計全空。故言非有。依他不泯。故不",
    "X45n0768_010:0724b08": "言無。若言無者。則墮斷過。以非同兔角。畢竟無故。",
    "X45n0768_010:0724b09": "即念因緣等者。經云。諸法因緣生。諸法因緣滅。又",
    "X45n0768_010:0724b10": "云。因緣和合。虗妄有生等。非無義者。依他宛然。故",
    "X45n0768_010:0724b11": "言非無。徧計全空。故不言有。若言有者。即墮常過。",
    "X45n0768_010:0724b12": "以非同妄情。有所得故。此二者。性相有殊。不二者。",
    "X45n0768_010:0724b13": "體用常俱。此順等者。有二義。一。順教。即此所引。是",
    "X45n0768_010:0724b14": "佛聖言。二。順理。謂不動真際。是性不變。建立諸法。",
    "X45n0768_010:0724b15": "即性隨緣。一法二義。故云即也。前疏云。不變性而。",
    "X45n0768_010:0724b16": "緣起。染淨恒殊。良以等者。經云。法身流轉五道。名",
    "X45n0768_010:0724b17": "曰眾生。中論云。以有空義故。一切法得成也。故能",
    "X45n0768_010:0724b18": "等者。約境修心以成觀行。境既即亡而存心。亦即",
    "X45n0768_010:0724b19": "止成觀也。然前段即真如門。後段即生滅門。二門",
    "X45n0768_010:0724b20": "不二。但是一心。故得止觀雙運也。",
    "X45n0768_010:0724b21": "△二即觀之止。",
    "X45n0768_010:0724b22": "雖念因緣善惡業報。而亦即念性不可得。",
    "X45n0768_010:0724b23": "【疏】此順不壞假名而說諸法實相。良以非無即是",
    "X45n0768_010:0724b24": "非有。故能不捨觀而修止。此說時有前後。然在行",
    "X45n0768_010:0724c01": "心。鎔融不二。不二之性。即是實性。理味在此。宜可",
    "X45n0768_010:0724c02": "思之。",
    "X45n0768_010:0724c03": "【記】雖念因緣等者。即前非無以明觀也。而亦下。即",
    "X45n0768_010:0724c04": "前非有以明止也。疏不分配者。以前影後故。此順",
    "X45n0768_010:0724c05": "下。先。正釋文旨。故疏序云。不捨緣而即真。凡聖致",
    "X45n0768_010:0724c06": "一。此乃即隨緣而不變故。良以等者。經云。一切眾",
    "X45n0768_010:0724c07": "生皆如也。前云。以一切法。即真實性故。故能下。亦",
    "X45n0768_010:0724c08": "同前文。約心契境以成止行。心既即亡而存境。亦",
    "X45n0768_010:0724c09": "即觀成止也。配歸二門。反前可見。說時下。二。通示",
    "X45n0768_010:0724c10": "用心。有前後者。文不累書。言不頓發。故觀之與止。",
    "X45n0768_010:0724c11": "前後而辨。若在行人修心之際。須止觀鎔融。無前",
    "X45n0768_010:0724c12": "無後。謂即止而修觀。寂而常照也。即觀而修止。照",
    "X45n0768_010:0724c13": "而常寂也。寂照之體。即是一心。一心名為實性。故",
    "X45n0768_010:0724c14": "云法性寂然名止。寂而常照名觀。此中不唯止觀",
    "X45n0768_010:0724c15": "不二。抑亦心境一如。謂以無緣智。緣無相境。以無",
    "X45n0768_010:0724c16": "相境。相無緣智。境智一如。如水與水。唯一實相。更",
    "X45n0768_010:0724c17": "無別法。方名圓頓止觀。真如三昧。",
    "X45n0768_010:0724c18": "△二對障明俱。",
    "X45n0768_010:0724c19": "若修止者。對治凡夫住著世間。能捨二乘怯弱之見。",
    "X45n0768_010:0724c20": "若修觀者。對治二乘不起大悲陋劣心過。遠離凡夫",
    "X45n0768_010:0724c21": "不修善根。",
    "X45n0768_010:0724c22": "【疏】初修止治於二過。謂正治凡夫人法二執。貪樂",
    "X45n0768_010:0724c23": "世間。兼治二乘執五陰法。見苦生怖。以止門無生。",
    "X45n0768_010:0724c24": "除此等執。次修觀亦治二過。謂正治二乘陿劣之",
    "X45n0768_010:0725a01": "心。令普觀眾生。起於大悲。兼治凡夫懈怠之心。令",
    "X45n0768_010:0725a02": "觀無常。策修善行。",
    "X45n0768_010:0725a03": "【記】止治二過者。凡夫不知諸法自性無生。見有人",
    "X45n0768_010:0725a04": "法而起貪愛。樂住世間。今修正道。令知法本不生。",
    "X45n0768_010:0725a05": "今則無滅。自然見三界虗妄。如虗空華。不樂住著",
    "X45n0768_010:0725a06": "也。二乘得之。見法無我。於苦不怖。豈欲速取寂滅",
    "X45n0768_010:0725a07": "涅槃耶。以上下。釋所以。可知。正治二乘者。以二乘",
    "X45n0768_010:0725a08": "一向沈空。以空為證怖懼生死。但求自利。不起利",
    "X45n0768_010:0725a09": "他。不成佛法。今修觀道。知一切法。因緣和合。虗妄",
    "X45n0768_010:0725a10": "有生。因緣別離。虗妄名滅。知病識藥。即起諸幻以",
    "X45n0768_010:0725a11": "除幻者。變化諸幻而開幻眾。此則自然離於狹劣",
    "X45n0768_010:0725a12": "之見。而起大悲普能救濟也。若凡夫得之。則能知",
    "X45n0768_010:0725a13": "無常苦空無我不淨。而修諸善行。以修觀門。不壞",
    "X45n0768_010:0725a14": "緣法。能除此障。",
    "X45n0768_010:0725a15": "△三總結。",
    "X45n0768_010:0725a16": "以是義故。是止觀門。共相助成。不相捨離。若止觀不",
    "X45n0768_010:0725a17": "具。則無能入菩提之道。",
    "X45n0768_010:0725a18": "【疏】止觀不離者。如凡夫人。非不樂世間。無以勤修",
    "X45n0768_010:0725a19": "善行。約二乘人。非不怖生死。無以起於大悲。是二",
    "X45n0768_010:0725a20": "行不相離也。止觀不具者。謂止觀相須。如鳥之兩",
    "X45n0768_010:0725a21": "翼。車之二輪。二輪不具。則無運載之功。一翼若缺。",
    "X45n0768_010:0725a22": "則無凌虗之勢。",
    "X45n0768_010:0725a23": "【記】是義。躡前對障離過以說。如凡夫下。意云。不樂",
    "X45n0768_010:0725a24": "世間。方能修善。斯則止成於觀。約二乘下。意云。不",
    "X45n0768_010:0725b01": "怖生死。方能起悲。此乃觀成於止。二行不相離者。",
    "X45n0768_010:0725b02": "猶如合繩。乍似相違。究竟相順也。故襍阿含經說。",
    "X45n0768_010:0725b03": "佛在瞿師國。阿難問上座。若比丘於空處樹下閑",
    "X45n0768_010:0725b04": "房思惟。當以何法。專精修習。上座云。當以二法。所",
    "X45n0768_010:0725b05": "謂止觀。阿難曰。多修習已。當何所成。上座曰。修習",
    "X45n0768_010:0725b06": "於止。終成於觀。修習觀已。終成於止。止觀俱修。得",
    "X45n0768_010:0725b07": "諸解脫。阿難復問五百比丘。亦作是說。阿難歡喜",
    "X45n0768_010:0725b08": "問佛。佛深印可。止觀相須等者。亦如於繩。合之方",
    "X45n0768_010:0725b09": "用。故涅槃說。二乘菩薩。修不均故。不見佛性。無明",
    "X45n0768_010:0725b10": "邪見。自此而生。無上菩提。由之難入。如能具足修",
    "X45n0768_010:0725b11": "習。不相捨離。則能疾到薩婆若海。故涅槃云。定慧",
    "X45n0768_010:0725b12": "等學。明見佛性。法華云。如其所得法。定慧力莊嚴。",
    "X45n0768_010:0725b13": "以此度眾生。自證無上道。由是菩薩行門雖多。總",
    "X45n0768_010:0725b14": "攝不過定慧。故華嚴云。譬如有力正。率土咸戴仰。",
    "X45n0768_010:0725b15": "定慧亦如是。菩薩所依賴。天台宗於止觀深意在",
    "X45n0768_010:0725b16": "此。故彼文云。涅槃真法。入乃多途。論其急要。不過",
    "X45n0768_010:0725b17": "止觀。止乃伏結之初門。觀乃斷惑之正要。止乃養",
    "X45n0768_010:0725b18": "心識之善資。觀則照神解之妙術等。若人成就定",
    "X45n0768_010:0725b19": "慧二法。斯乃自利利人。法無不備也。今之學流。焉",
    "X45n0768_010:0725b20": "可偏習。又如天台說。若行者如是修止觀時。即能",
    "X45n0768_010:0725b21": "了知一切諸法。皆由心生。因緣虗假。不實故空。以",
    "X45n0768_010:0725b22": "知空故。即不得一切諸法名字相貌。爾時上不見",
    "X45n0768_010:0725b23": "佛果可求。下不見眾生可度。是名從假入空觀。亦",
    "X45n0768_010:0725b24": "名二諦觀。亦名慧眼。亦名一切智。若住此觀。即墮",
    "X45n0768_010:0725c01": "聲聞辟支佛地。故法華中。諸聲聞等自歎言。我等",
    "X45n0768_010:0725c02": "若聞淨佛國土。教化眾生。心不喜樂。所以者何。一",
    "X45n0768_010:0725c03": "切諸法。皆悉空寂。無生無滅。無大無小。無漏無為。",
    "X45n0768_010:0725c04": "如是思惟。不生喜樂。當知若見無為入正位者。終",
    "X45n0768_010:0725c05": "不能發三菩提心。此即定方多故。不見佛性。若菩",
    "X45n0768_010:0725c06": "薩為度一切眾生。成就一切佛法故。不應取著無",
    "X45n0768_010:0725c07": "為。爾時應修從空入假觀。即當諦觀心性雖空。對",
    "X45n0768_010:0725c08": "緣之時。亦能出生一切諸法。猶如幻化。雖無實體。",
    "X45n0768_010:0725c09": "亦有見聞覺知等相差別不同。行者如是觀時。雖",
    "X45n0768_010:0725c10": "知一切諸法畢竟空寂。能於空中。修種種行。如空",
    "X45n0768_010:0725c11": "中種樹。亦能分別眾生諸根性欲。性欲無量故。則",
    "X45n0768_010:0725c12": "說法無量。若能成就無量辨才。即能利益五道眾",
    "X45n0768_010:0725c13": "生。是名從空入假觀。亦名平等觀。亦名法眼。亦名",
    "X45n0768_010:0725c14": "道種智。住此觀中。智慧力多。雖見佛性而不明了。",
    "X45n0768_010:0725c15": "菩薩雖復成就如此二觀。猶是方便。非是正觀。故",
    "X45n0768_010:0725c16": "纓絡云。前二觀為方便。因二空觀。得入中道第一",
    "X45n0768_010:0725c17": "義諦觀。雙照二諦。心心寂滅。自然流入薩婆若海。",
    "X45n0768_010:0725c18": "菩薩欲於一念中具足一切法者。應修中道正觀。",
    "X45n0768_010:0725c19": "若能諦觀心性。非空非假。而不壞空假之法。若能",
    "X45n0768_010:0725c20": "如是照了。即於心性。通達中道。圓照二諦。若能於",
    "X45n0768_010:0725c21": "自心。見中道二諦。即見一切諸法中道二諦。亦不",
    "X45n0768_010:0725c22": "取中道二諦。以決定性。不可得故。是名中道正觀。",
    "X45n0768_010:0725c23": "如中論云。因緣所生法。我說即是空。亦名為假名。",
    "X45n0768_010:0725c24": "亦是中道義。此偈非唯是分別正觀。亦是兼明前",
    "X45n0768_010:0726a01": "二種方便觀門。當知中道正觀。即是佛眼。即是一",
    "X45n0768_010:0726a02": "切種智。若住此觀。即是定慧力等。了了見於佛性",
    "X45n0768_010:0726a03": "即是安住大乘。行步平正。其疾如風。入薩婆若海。",
    "X45n0768_010:0726a04": "即行如來行。入如來室。著如來衣。坐如來座。以如",
    "X45n0768_010:0726a05": "來莊嚴而自莊嚴。獲得六根清淨。入佛境界。於一",
    "X45n0768_010:0726a06": "切法。無所染著。即一切諸佛。皆現在前。成就念佛",
    "X45n0768_010:0726a07": "三昧。安住首楞嚴定。普現色身。能入十方佛土。教",
    "X45n0768_010:0726a08": "化眾生。嚴淨一切佛剎。供養十方諸佛。受持一切",
    "X45n0768_010:0726a09": "諸佛法藏。具足一切諸波羅蜜。即入頓悟大菩薩",
    "X45n0768_010:0726a10": "位。即與普賢文殊。共為等侶。即常住法性身中。為",
    "X45n0768_010:0726a11": "十方諸佛稱歎授記。能八相成道。於十方國。究竟",
    "X45n0768_010:0726a12": "一切佛事。具足真應二身。是名初發心住菩薩。然",
    "X45n0768_010:0726a13": "上所說依經明其三觀行相。似成別異。若在行人。",
    "X45n0768_010:0726a14": "即須三智一心中得。不縱橫並別。方是圓修也。天",
    "X45n0768_010:0726a15": "台空觀。即此止門。假觀。即此觀門。中觀。即此俱運",
    "X45n0768_010:0726a16": "門也。大約如此。",
    "X45n0768_010:0726a17": "△四防退方便(二)。初明可退之人。二明防退之法。",
    "X45n0768_010:0726a18": "初明可退之人。",
    "X45n0768_010:0726a19": "復次眾生。初學是法。欲求正信。其心怯弱。以住於此",
    "X45n0768_010:0726a20": "娑婆世界。自畏不能常值諸佛。親承供養。懼謂信心。",
    "X45n0768_010:0726a21": "難可成就。意欲退者。",
    "X45n0768_010:0726a22": "【疏】復下。先。標行劣。以住下。舉處釋成。以其內心既",
    "X45n0768_010:0726a23": "劣。外缺勝緣。信行難成。故欲退也。",
    "X45n0768_010:0726a24": "【記】眾生者。十信初心之上品也。怯弱等者。謂於生",
    "X45n0768_010:0726b01": "死中。創起覺悟。惑業則無始積集。善行則方將修",
    "X45n0768_010:0726b02": "學。境強心弱。障重力微。在於觀心。寧無恐怯。娑婆",
    "X45n0768_010:0726b03": "者。此云堪忍。具足五濁。實不可居。故經云。此濁惡",
    "X45n0768_010:0726b04": "世。地獄餓鬼畜生充滿。多不善聚。唯佛如來。堪忍",
    "X45n0768_010:0726b05": "住故。亦可修忍。勝餘方故。不能常值等者。以穢土",
    "X45n0768_010:0726b06": "之中。雖有佛出。然不久住。即入滅度。動經多劫。空",
    "X45n0768_010:0726b07": "過無佛。行者或生佛前。或生佛後。皆不得值。以不",
    "X45n0768_010:0726b08": "值故。不能供養親近。承受聖旨。懼謂等者。其猶孤",
    "X45n0768_010:0726b09": "子。未及成人。便失恃怙。寧不憂慮。將無所損。行人",
    "X45n0768_010:0726b10": "亦爾。無佛為勝緣。內心又微弱。況茲穢境。五濁混",
    "X45n0768_010:0726b11": "然。期心上求。實為難進。擬退聖道。",
    "X45n0768_010:0726b12": "△二明防退之法(二)。先通舉聖意。次別引經證。",
    "X45n0768_010:0726b13": "先通舉聖意。",
    "X45n0768_010:0726b14": "當知如來。有勝方便。攝護信心。謂以專意念佛因緣。",
    "X45n0768_010:0726b15": "隨願得生他方佛土。常見於佛。永離惡道。",
    "X45n0768_010:0726b16": "【疏】當知下。標聖善巧。專意下。釋顯巧相。",
    "X45n0768_010:0726b17": "【記】勝方便者。即念佛三昧。十六觀門。及佛願力等。",
    "X45n0768_010:0726b18": "餘門學道。名豎出三界。念佛往生。名橫出三界。如",
    "X45n0768_010:0726b19": "虫在竹。豎則歷節難通。橫則一時透脫。故云勝方",
    "X45n0768_010:0726b20": "便也。一心不亂。謂之專意。即信也。憶想無間。謂之",
    "X45n0768_010:0726b21": "念。是行也。誓求往見。謂之願。願也。三心。是因。佛名",
    "X45n0768_010:0726b22": "相好。緣也。又專意念佛。因也。得生常見。果也。前云。",
    "X45n0768_010:0726b23": "因緣具足。乃得成辦。則值諸佛示教利喜。然念佛",
    "X45n0768_010:0726b24": "有多門。一稱名。二觀像。三觀想。四實相。又華嚴疏",
    "X45n0768_010:0726c01": "出五種。一。稱名緣境念佛門。二。攝境唯心念佛門。",
    "X45n0768_010:0726c02": "三。心境無礙念佛門。四。心境俱泯念佛門。五重重",
    "X45n0768_010:0726c03": "無盡念佛門。五教如次配知。隨願得生他土者。如",
    "X45n0768_010:0726c04": "隨願往生經所說。十方皆有淨土。若欲生者。隨願",
    "X45n0768_010:0726c05": "往生。既與佛同住。即登不退。豈有還墮於惡道乎。",
    "X45n0768_010:0726c06": "△次別引經證。",
    "X45n0768_010:0726c07": "【記】上則泛明念佛。隨願生方而已。此則的指求生",
    "X45n0768_010:0726c08": "極樂淨土。故別引經以證。令其一心。稱念彌陀佛",
    "X45n0768_010:0726c09": "也。",
    "X45n0768_010:0726c10": "如修多羅說。若人專念西方極樂世界阿彌陀佛。所",
    "X45n0768_010:0726c11": "修善根。迴向願求生彼世界。即得往生。常見佛故。終",
    "X45n0768_010:0726c12": "無有退。若觀彼佛真如法身。常勤修習。畢竟得生。住",
    "X45n0768_010:0726c13": "正定故。",
    "X45n0768_010:0726c14": "【疏】若人下。引經。常見下。釋文。若觀下。引。住正句。釋",
    "X45n0768_010:0726c15": "但往生之人。約有三位。一。如蓮華未開時。信行未",
    "X45n0768_010:0726c16": "滿。未名不退。但以處無退緣。故稱不退。二。信位滿",
    "X45n0768_010:0726c17": "足已去。華開見佛。入十住位。得少分見法身。住正",
    "X45n0768_010:0726c18": "定位也。三者。三賢位滿。入初地已去。證徧滿法身。",
    "X45n0768_010:0726c19": "生無邊佛土。如佛記龍樹菩薩等。住初地。生淨土",
    "X45n0768_010:0726c20": "等也。此中見佛無退。是初一位。畢竟住定。是後二",
    "X45n0768_010:0726c21": "位。",
    "X45n0768_010:0726c22": "【記】修多羅下。分二。先。依生滅門事念佛。謂依意意",
    "X45n0768_010:0726c23": "識心。念報化佛也。修多羅。即指阿彌陀。無量壽。瑞",
    "X45n0768_010:0726c24": "相。十六觀。及餘諸淨土經。若人等六句。因。即得句",
    "X45n0768_010:0727a01": "果。專念。信行。願求。願也。回向。回因向果也。西方極",
    "X45n0768_010:0727a02": "樂者。如小彌陀經說。從是西方。過十萬億佛土。有",
    "X45n0768_010:0727a03": "世界名曰極樂。其土有佛。號阿彌陀。樂事極故。毫",
    "X45n0768_010:0727a04": "無苦相。名為極樂。梵語阿彌陀。此云無量。光明壽",
    "X45n0768_010:0727a05": "命弟子國土莊嚴境界。悉無量故。其國土清淨嚴",
    "X45n0768_010:0727a06": "美。佛身功德微妙。人天殊絕。賢聖難思。俱廣彼經。",
    "X45n0768_010:0727a07": "不能具述。往生者。謂往生極樂土也。都有九品。由",
    "X45n0768_010:0727a08": "因行有勝劣。故往生有升降。華開有遲速。成道有",
    "X45n0768_010:0727a09": "前後。上上品者。發三種心。謂志誠心。深心。迴向心。",
    "X45n0768_010:0727a10": "具足戒行。讀誦大乘。一日乃至七日。即得往生。佛",
    "X45n0768_010:0727a11": "及菩薩。親來迎接。觀音菩薩。執金剛臺等。至行者",
    "X45n0768_010:0727a12": "前。其人乘此。隨佛之後。如彈指頃。即生彼國。生已",
    "X45n0768_010:0727a13": "見佛。聞法開悟。經須臾頃。徧至十方。於諸佛前。次",
    "X45n0768_010:0727a14": "第受記。還至本國。得無量百千陀羅尼門。乃至下",
    "X45n0768_010:0727a15": "下品者。五逆十惡。具諸不善。以惡業故。合墮地獄。",
    "X45n0768_010:0727a16": "經歷多劫。臨命終時。遇善知識。教令稱佛名號。於",
    "X45n0768_010:0727a17": "念念中。除八十億劫生死重罪。具足十念。乘華往",
    "X45n0768_010:0727a18": "生。佛及菩薩。共來迎接。生彼池中蓮華之內。滿十",
    "X45n0768_010:0727a19": "二大劫。蓮華乃開。觀音勢至而為說法。聞法歡喜。",
    "X45n0768_010:0727a20": "滅罪除障。發菩提心等。如要備覽。請檢觀經。問。準",
    "X45n0768_010:0727a21": "隨願往生經說。十方皆有淨土。云何偏指西方。答。",
    "X45n0768_010:0727a22": "因易緣強。勝餘方故。因易者。十念為因故。緣強者。",
    "X45n0768_010:0727a23": "彼佛願力故。以彼佛因中。有四十八種廣大誓願。",
    "X45n0768_010:0727a24": "於中云。若有眾生。欲生我國。十念成就。不得生者。",
    "X45n0768_010:0727b01": "不取正覺。有茲所以。故偏指也。餘具如瑞相經。一",
    "X45n0768_010:0727b02": "問。云何七日。乃至十念。便得生耶。答佛力不思",
    "X45n0768_010:0727b03": "議故。猶如蜾蠃。摙土作房。取彼桑虫負之。於其中",
    "X45n0768_010:0727b04": "教祝七日。化為己子。況彌陀大聖。豈無有轉物成",
    "X45n0768_010:0727b05": "己之功。起死回生之力乎。又行人念力熏心。亦不",
    "X45n0768_010:0727b06": "思議故。苟能用心念佛七日。晝夜無間。必得革凡",
    "X45n0768_010:0727b07": "身心。為佛之身心矣。亦如桑虫。隨類我呪。過七晝",
    "X45n0768_010:0727b08": "夜。變成蜾蠃形矣。又大本云。信樂不疑。乃至一念。",
    "X45n0768_010:0727b09": "念於彼佛。亦得往生。佛名經云。一聞佛名。滅無量",
    "X45n0768_010:0727b10": "劫生死之罪。所以然者。一心朗念。積妄頓空。喻如",
    "X45n0768_010:0727b11": "一盞燈。能滅千年室暗。一星火。能燒百輛車薪。況",
    "X45n0768_010:0727b12": "乘如來本願功德。若船之遇順風。豈有不滅罪生",
    "X45n0768_010:0727b13": "淨土乎。一稱尚爾。十念者可知(二)。問。大本云。唯除",
    "X45n0768_010:0727b14": "五逆。觀經云。五逆得生。二義云何。答。大本云。唯除",
    "X45n0768_010:0727b15": "五逆誹謗正法。則知五逆而兼謗法者。乃在所除。",
    "X45n0768_010:0727b16": "如不兼謗者。未必除也。良由謗則不信。不信則不",
    "X45n0768_010:0727b17": "生。所謂疑則華不開者是。觀經但言五逆。不言謗",
    "X45n0768_010:0727b18": "法。則知雖具五逆。不謗法者。必定得生。如兼謗者。",
    "X45n0768_010:0727b19": "亦不生也。良由信則不謗。不謗則華開。所謂信則",
    "X45n0768_010:0727b20": "決定生者是(三)。常見二句。論主會釋義也。謂住此",
    "X45n0768_010:0727b21": "娑婆。或值三災八難不吉祥事。或見十惡五逆諸",
    "X45n0768_010:0727b22": "不善人。或自身多諸惑業。病苦牽纏。修行信心。不",
    "X45n0768_010:0727b23": "能成就。若生彼樂土一見佛時。信必成就。終無退",
    "X45n0768_010:0727b24": "轉矣。故慈雲懺主。以彼此較量。則有十種苦樂不",
    "X45n0768_010:0727c01": "同。謂此娑婆。有不值佛。不聞法。惡友纏。羣魔惱。受",
    "X45n0768_010:0727c02": "輪迴。墮惡趣。塵緣障道。壽命短促。修行退轉。塵劫",
    "X45n0768_010:0727c03": "難成之苦。彼樂國。有常見佛。常聞法。聖賢會。離魔",
    "X45n0768_010:0727c04": "事。息輪迴。無惡趣。勝緣助道。壽命無量。得不退轉。",
    "X45n0768_010:0727c05": "一生行滿之樂。問。云何一生便不退耶。答。有五因",
    "X45n0768_010:0727c06": "緣。一如來大悲願力攝持。二。佛光常照。三水鳥樹",
    "X45n0768_010:0727c07": "林。皆演苦空。四。純諸菩薩以為親友。五。壽命永劫。",
    "X45n0768_010:0727c08": "故疏釋云。處無退緣名不退耳。彌陀經言。眾生生",
    "X45n0768_010:0727c09": "者。皆是阿鞞跋致。勢至章言。去佛不遠。不假方便。",
    "X45n0768_010:0727c10": "自得心開。如染香人。皆是此意也(一)。問。上云見佛",
    "X45n0768_010:0727c11": "菩薩。皆為魔事。今何又求見彼佛耶。答。上修真如",
    "X45n0768_010:0727c12": "三昧。唯心無境。故見佛說法。悉為魔事。以因果殊",
    "X45n0768_010:0727c13": "感故。此之念佛三昧。托境顯心。故見有佛現。名善",
    "X45n0768_010:0727c14": "境界。以因果相符故。勢至章云。憶佛念佛。現前當",
    "X45n0768_010:0727c15": "來。必定見佛。豈可將此佛境作魔境耶(二)。問。設有",
    "X45n0768_010:0727c16": "魔現。云何辨別。答。若得見佛。了唯心現。切莫取著。",
    "X45n0768_010:0727c17": "勿向他說。然念佛者。在於如來大光明中。必無魔",
    "X45n0768_010:0727c18": "事。或宿障深厚。及不善用心。容有魔起。固未可定。",
    "X45n0768_010:0727c19": "如經論說。辨之有二。一。不與修多羅合者。是為魔",
    "X45n0768_010:0727c20": "事。二不與本所修合者。是為魔事(三)。問。真如三昧。",
    "X45n0768_010:0727c21": "不與念佛三昧同耶。答。無同無不同。以念佛三昧。",
    "X45n0768_010:0727c22": "於自心中。立佛為境。托彼佛境。顯自真心。而真如",
    "X45n0768_010:0727c23": "三昧。即心為境。不立彼佛。唯一真心。無能所相。故",
    "X45n0768_010:0727c24": "無同。又念佛三昧。即念自心中本覺法身佛。而真",
    "X45n0768_010:0728a01": "如三昧。觀諸佛與眾生法身。平等無二。故無不同。",
    "X45n0768_010:0728a02": "所以二種三昧。念佛名勝方便。何者。念佛具三力。",
    "X45n0768_010:0728a03": "一。本有佛性力。二。新修觀念力。此二。自力也。三。如",
    "X45n0768_010:0728a04": "來攝取力。此一。他力也。本如舟。念如帆。佛如便風。",
    "X45n0768_010:0728a05": "三事周圓。速登彼岸。若夫真如三昧。唯憑自力。設",
    "X45n0768_010:0728a06": "遇逆風。舟便覆矣(四)。問。古謂真佛。本無去來。云何",
    "X45n0768_010:0728a07": "有佛現令見耶。答。感應道交。不妨不來而來。無見",
    "X45n0768_010:0728a08": "而見。以法身佛。雖無生滅。從真起應。接引迷根。則",
    "X45n0768_010:0728a09": "於生心。見佛來迎。猶如水澄。月自現也(五)。問。今有",
    "X45n0768_010:0728a10": "專心念佛。於定夢中。不能得見。又有一生念佛。及",
    "X45n0768_010:0728a11": "臨終時。亦不生方。何也。答。專心稱念。定夢不能見",
    "X45n0768_010:0728a12": "者。由其過去業障重故。現在善力弱故。又佛有二",
    "X45n0768_010:0728a13": "加。一。無障則顯加。令其親見。二。障重則冥加。暗令",
    "X45n0768_010:0728a14": "得益。一生念佛不生方者。持念不精誠故。生疑不",
    "X45n0768_010:0728a15": "篤信故。無有往生願故。不能斷貪愛故(六)。問。復有",
    "X45n0768_010:0728a16": "臨命終時。遇諸障難。如偏風失語。狂亂失心。水火",
    "X45n0768_010:0728a17": "雷擊。虫噉鬼害。藥毒陣亡。怨賊王難。若爾。云何正",
    "X45n0768_010:0728a18": "念得往生耶。答。應當預懺。必蒙佛護。禮拜持誦。即",
    "X45n0768_010:0728a19": "懺法也。葢禮念佛者。有六種勝益。一諸佛住頂。二",
    "X45n0768_010:0728a20": "天神冥加。三惡鬼不害。四八難消除。五無有諸橫。",
    "X45n0768_010:0728a21": "六臨終佛迎。故知日常一心禮念。即為預備不虞",
    "X45n0768_010:0728a22": "法矣。如人入城幹事。須先覓下安處。抵暮昏黑。則",
    "X45n0768_010:0728a23": "有投宿之地。先覓下處者。預修淨業也。抵暮昏黑",
    "X45n0768_010:0728a24": "者。大限到來也。有投宿地者。生蓮花中。不遭障難",
    "X45n0768_010:0728b01": "也(七)。若觀下。次。依真如門理念佛。謂依無分別智",
    "X45n0768_010:0728b02": "心。念法身佛也。初三句。因。畢竟句。果。謂阿彌陀。唯",
    "X45n0768_010:0728b03": "是法身第一義諦。無有應化世諦境界。彼佛法身。",
    "X45n0768_010:0728b04": "即行者心。以諸佛心內眾生之智。觀眾生心中法",
    "X45n0768_010:0728b05": "身之佛。故不用事念而以觀觀也。常勤修者。葢無",
    "X45n0768_010:0728b06": "時無處。不一心觀佛也。觀經云。諸佛正遍知海。從",
    "X45n0768_010:0728b07": "心想生。是故常當一心繫念。諦觀彼佛。竟得生者。",
    "X45n0768_010:0728b08": "心一觀也。佛土全彰。佛一舉也。身心頓入。由此因",
    "X45n0768_010:0728b09": "緣。生自性之淨土。見本覺之真佛。觀經云。諸佛如",
    "X45n0768_010:0728b10": "來。是法界身。入一切眾生心想中。是故汝等。心想",
    "X45n0768_010:0728b11": "佛時。是心即是三十二相。八十隨形好。是心作佛。",
    "X45n0768_010:0728b12": "是心是佛。雖然法性佛土。無一眾生不具。若不觀",
    "X45n0768_010:0728b13": "念。亦不得生。住正定句。亦論主會釋也。因修念佛",
    "X45n0768_010:0728b14": "三昧。果得住正定聚。如影響相符。定無差舛故。況",
    "X45n0768_010:0728b15": "依如來大智願海。豈有不正定耶。故第十一願云。",
    "X45n0768_010:0728b16": "國中天人。不住定聚者。不取正覺。又四十二願。諸",
    "X45n0768_010:0728b17": "菩薩眾。聞我名字。皆悉逮得清淨解脫三昧。四十",
    "X45n0768_010:0728b18": "五願云。皆悉逮得普等三昧。常見不可思議諸佛。",
    "X45n0768_010:0728b19": "又頌說云。至彼嚴淨國。便速得神通。必於無量尊。",
    "X45n0768_010:0728b20": "受記成等覺。又觀經下品下生文云。至心令聲不",
    "X45n0768_010:0728b21": "絕。具足十念。稱彼阿彌陀佛名故。命終之時。如一",
    "X45n0768_010:0728b22": "念頃。即得往生極樂世界。觀音勢至。以大悲音聲。",
    "X45n0768_010:0728b23": "為其廣說諸法實相。下品下生既爾。餘八品生可",
    "X45n0768_010:0728b24": "了。故知生西方者。無有不住如來種中。入正定聚。",
    "X45n0768_010:0728c01": "正因相應也。前之事念。於四種念佛中。當稱名觀",
    "X45n0768_010:0728c02": "像。五種念佛中。當緣境。此之理念。四種中觀想實",
    "X45n0768_010:0728c03": "相。五種中唯心。至於無礙俱泯無盡。事理俱通也。",
    "X45n0768_010:0728c04": "如理思之。",
    "X45n0768_010:0728c05": "【記】疏中若人等。先。別消文。但往下。次。總釋義。三位",
    "X45n0768_010:0728c06": "者。料揀往生之人。正是說於己生彼者。若觀經中。",
    "X45n0768_010:0728c07": "具明九品。天台所判。上三品人。始從習種。終至解",
    "X45n0768_010:0728c08": "行菩薩。中三品是十信已下。以能持戒孝養等而",
    "X45n0768_010:0728c09": "求生故。下三品是今時悠悠凡夫。以作眾惡重罪。",
    "X45n0768_010:0728c10": "臨命終時。遇善友勸。方願生故。上上品。見佛聞法。",
    "X45n0768_010:0728c11": "便證無生。故是道種人。上中品。位當性種。上下品",
    "X45n0768_010:0728c12": "位當習種。一。得道有遲速。二。所乘有勝劣。得道遲",
    "X45n0768_010:0728c13": "速者。上上品如前。生已便證無生。上中者。生經七",
    "X45n0768_010:0728c14": "日。得不退轉。經一小劫。得無生忍。上下者。經三七",
    "X45n0768_010:0728c15": "日。能游十方。過三小劫。得百法明門。住歡喜地。乘",
    "X45n0768_010:0728c16": "勝劣者。初金剛臺。次紫金臺。後金蓮華。今之三位。",
    "X45n0768_010:0728c17": "但就九品中前六品說。初位。即彼中三品人也。第",
    "X45n0768_010:0728c18": "二位。即彼上下品人。第三位。即彼上中上上品人",
    "X45n0768_010:0728c19": "也。以是料揀不退義故。作此判也。無退緣者。以彼",
    "X45n0768_010:0728c20": "壽命長遠。又無女人。無三塗。無寒暑。無饑渴。無冤",
    "X45n0768_010:0728c21": "親。無老病。所欲隨心。常與聲聞大菩薩等而為伴",
    "X45n0768_010:0728c22": "侶。常見佛聞法。水鳥樹林。皆演苦空無常無我。念",
    "X45n0768_010:0728c23": "佛念法。由是善業則自然增長。塵勞則任運消滅。",
    "X45n0768_010:0728c24": "直至菩提。更無退轉。故彌陀經云。若有人已發願。",
    "X45n0768_010:0729a01": "今發願。當發願。欲生阿彌陀佛國者。皆得不退轉",
    "X45n0768_010:0729a02": "於阿耨菩提。與此穢土修行。霄壤有隔。猶如二人。",
    "X45n0768_010:0729a03": "共至前所。一則徒步。一則乘載。如是二人。難易可",
    "X45n0768_010:0729a04": "見。彼此二境。修行等差。亦復如是。然今有人。不審",
    "X45n0768_010:0729a05": "利害於兩土。察因緣之勝劣。說空行有。數寶受貧。",
    "X45n0768_010:0729a06": "往往窮理以無西。沉空而謗教。信鄙俚於後代。非",
    "X45n0768_010:0729a07": "方便於先覺。恃己為是。何是之有。謂我情忘。何情",
    "X45n0768_010:0729a08": "之忘。及乎讚喜謗瞋。惑之盛矣。殊不知存我入覺。",
    "X45n0768_010:0729a09": "覺思遠焉。而罔信安養為息肩脫屣之地者。吾為",
    "X45n0768_010:0729a10": "其傷之弗能已也。佛記等者。楞伽經說。龍樹比丘。",
    "X45n0768_010:0729a11": "住初歡喜地。能破有無見。往生安樂國。後二位者。",
    "X45n0768_010:0729a12": "即十信滿足。及三賢位人。以觀真如法身。勤修習",
    "X45n0768_010:0729a13": "故。願生彼國。即是九品中上三品人也。初一位者。",
    "X45n0768_010:0729a14": "即未滿十信位以下者。專持佛名。修行迴向。求生",
    "X45n0768_010:0729a15": "淨土。即是中三品等人也。則事理二念。可謂攝盡",
    "X45n0768_010:0729a16": "一切利鈍機矣。",
    "X45n0768_010:0729a17": "△五勸修利益分。",
    "X45n0768_010:0729a18": "【記】勸修利益者。即流通分也。槩陳法義。廣示修行。",
    "X45n0768_010:0729a19": "圓頓之根。必依悟入。今總舉前說。勸令受持聞思",
    "X45n0768_010:0729a20": "修習。得利益故。文中具說三慧益相。仍舉不信毀",
    "X45n0768_010:0729a21": "謗之過。今但云勸修利益者。何也。謂舉深該淺。故",
    "X45n0768_010:0729a22": "不言聞思。因勸而修故。自無疑謗。由是但云勸修",
    "X45n0768_010:0729a23": "益焉。",
    "X45n0768_010:0729a24": "△文中三。初結前生後。二信謗損益。三結勸修學",
    "X45n0768_010:0729b01": "初結前生後。",
    "X45n0768_010:0729b02": "已說修行信心分。次說勸修利益分。如是摩訶衍諸",
    "X45n0768_010:0729b03": "佛祕藏。我已總說。",
    "X45n0768_010:0729b04": "【疏】已說句結前信心章。次說句生後此一分。如是",
    "X45n0768_010:0729b05": "下。通牒前三大章。",
    "X45n0768_010:0729b06": "【記】如是者。指前三分所詮法也。謂一心。二門。二覺。",
    "X45n0768_010:0729b07": "二不覺。四位。二相。三細。六麤。五意。六染。二礙。四熏",
    "X45n0768_010:0729b08": "習。三大。二身。二見。三心。四方便。六度。三心相。四信。",
    "X45n0768_010:0729b09": "五行。二種念佛等。並已說了。然此等諸法。盡是大",
    "X45n0768_010:0729b10": "乘中差別法義。故云摩訶衍也。諸佛祕藏者。即大",
    "X45n0768_010:0729b11": "涅槃內甚深三德。是諸佛所證。非因位能窮。故名",
    "X45n0768_010:0729b12": "祕。多所含容而無積聚。故名藏。此之祕藏。具足三",
    "X45n0768_010:0729b13": "法。謂摩訶般若。解脫。法身。一一皆具常樂我淨。故",
    "X45n0768_010:0729b14": "名為德。雖有三名而無三體。如天面三目。不縱橫",
    "X45n0768_010:0729b15": "並別。非一二三。而一二三。故名祕藏。然上所說差",
    "X45n0768_010:0729b16": "別法義。以此三法往收。罄無不盡。或難曰。收盡之",
    "X45n0768_010:0729b17": "言。何謂也。答曰。如上一心。是總舉祕藏體。具足三",
    "X45n0768_010:0729b18": "大義故。二門。不離真俗二諦。真中泯相即空是般",
    "X45n0768_010:0729b19": "若。顯實是法身。生滅是俗諦。正是解脫。二覺中。本",
    "X45n0768_010:0729b20": "覺是法身。始覺是般若。始本不二是解脫。四位中。",
    "X45n0768_010:0729b21": "隨一一位。皆有能證智是般若。所證理是法身。離",
    "X45n0768_010:0729b22": "障處即解脫。二相中。智淨是法身般若。不思議業",
    "X45n0768_010:0729b23": "是解脫四鏡中。如實空是法身。因熏習是般若。後",
    "X45n0768_010:0729b24": "二是解脫。又初是法身。二是般若解脫。後二鏡中。",
    "X45n0768_010:0729c01": "三是般若法身。四是解脫九相中。前七屬煩惱是",
    "X45n0768_010:0729c02": "般若。造業是解脫。受報是法身五意。六染。二礙。攝",
    "X45n0768_010:0729c03": "入九相。可以意得。四熏習中。染熏中。不離無明妄",
    "X45n0768_010:0729c04": "心境界。起成惑業。流轉生死。如九相所配。淨熏中。",
    "X45n0768_010:0729c05": "真如是法身。熏起始覺是般若。離障處即解脫。三。",
    "X45n0768_010:0729c06": "大中。體是法身。相是般若。用是解脫。二身中。真身",
    "X45n0768_010:0729c07": "屬般若法身。應身是解脫。對治邪執中。能對是般",
    "X45n0768_010:0729c08": "若。二見無處即解脫。正理顯處即法身。三心中。直",
    "X45n0768_010:0729c09": "即法身。深即般若。悲即解脫。六度中。皆具三種。如",
    "X45n0768_010:0729c10": "云以知。是般若。法性。是法身。本無慳貪。是解脫。三",
    "X45n0768_010:0729c11": "心相中。真即般若法身。方便業識即解脫。四信中。",
    "X45n0768_010:0729c12": "信真如即法身。信佛即般若。信法與僧即解脫。五。",
    "X45n0768_010:0729c13": "行中。前四即解脫。止即法身。觀即般若。或一一行",
    "X45n0768_010:0729c14": "皆具三種。二種念佛中能觀念是般若。事念報化",
    "X45n0768_010:0729c15": "是解脫。理念真如是法身。以此三法。統收一切。靡",
    "X45n0768_010:0729c16": "不皆盡。此三不離前之一心。斯則十方三世一切",
    "X45n0768_010:0729c17": "佛法。皆此論攝。故云諸佛祕藏我已說也。",
    "X45n0768_010:0729c18": "△二信謗損益(二)。初信受福勝。二謗毀罪深。初",
    "X45n0768_010:0729c19": "信受福勝(二)。先總舉三慧利益。次別顯三慧益相。",
    "X45n0768_010:0729c20": "先總舉三慧利益。",
    "X45n0768_010:0729c21": "若有眾生。欲於如來甚深境界。得生正信。遠離誹謗。",
    "X45n0768_010:0729c22": "入大乘道。當持此論。思量修習。究竟能至無上之道。",
    "X45n0768_010:0729c23": "【疏】持論。聞慧。思量。思慧。修習。修慧。",
    "X45n0768_010:0729c24": "【記】甚深境者。一心二門三大也。一心則法甚深。三",
    "X45n0768_010:0730a01": "大則義甚深。二門則理事甚深。皆是如來所證之",
    "X45n0768_010:0730a02": "境界故。正信者。以此為實。不信諸法故。既生正信。",
    "X45n0768_010:0730a03": "故離誹謗。離誹謗故。入大乘道。道即因義。能通佛",
    "X45n0768_010:0730a04": "果故。持此論者。教是大乘之門。欲入大乘。故須持",
    "X45n0768_010:0730a05": "教。或讀或誦。總名為持。視聽所知。悉名聞慧。思慧",
    "X45n0768_010:0730a06": "者。思惟其義。修慧者。如說修行。究竟等者。始因聞",
    "X45n0768_010:0730a07": "思。終得佛果故。又一得永得。故云究竟。佛果圓通。",
    "X45n0768_010:0730a08": "名之為道。",
    "X45n0768_010:0730a09": "△次別顯三慧益相(三)。初聞時益。二思時益。三修",
    "X45n0768_010:0730a10": "時益。初聞時益。",
    "X45n0768_010:0730a11": "若人聞是法已。不生怯弱。當知此人。定紹佛種。必為",
    "X45n0768_010:0730a12": "諸佛之所授記。",
    "X45n0768_010:0730a13": "【記】是法者。謂是心是佛。是心作佛之法也。故前云。",
    "X45n0768_010:0730a14": "所言法者。謂眾生心。是心則攝一切出世間法。一",
    "X45n0768_010:0730a15": "切諸佛。本所乘故。一切菩薩。皆乘此法。到如來地",
    "X45n0768_010:0730a16": "故不怯為授記。有二意。一者。但能如此不怯。他時",
    "X45n0768_010:0730a17": "必得如來授記。如寶藏佛說。釋迦後時。必得然燈",
    "X45n0768_010:0730a18": "佛記。二者。景行若斯。義合得記。如圓覺經。清淨慧",
    "X45n0768_010:0730a19": "章末云。若人聞此法門。不生驚畏。是則名為淨覺",
    "X45n0768_010:0730a20": "隨順。汝等當知如是眾生。已曾供養百千萬億恒",
    "X45n0768_010:0730a21": "河沙諸佛。植眾德本。佛說是人。名為成就一切種",
    "X45n0768_010:0730a22": "智。義同此也。又如法華經說。如來滅後。若有人聞",
    "X45n0768_010:0730a23": "妙法華經。乃至一句一偈。一念隨喜者。我亦與授",
    "X45n0768_010:0730a24": "阿耨多羅三藐三菩提記。",
    "X45n0768_010:0730b01": "△二思時益。",
    "X45n0768_010:0730b02": "假使有人。能化三千大千世界。滿中眾生。令行十善",
    "X45n0768_010:0730b03": "不如有人。於一食頃。正思此法。過前功德。不可為喻。",
    "X45n0768_010:0730b04": "【記】假使者。實無此人。假以設立故。三千大千者。俱",
    "X45n0768_010:0730b05": "舍頌云。四大洲日月。蘇迷盧欲天。梵世各一千。名",
    "X45n0768_010:0730b06": "一小千界。此小千千倍。說名一中千。此千倍大千。",
    "X45n0768_010:0730b07": "皆同一成壞。配亦可知。十善者。化人令行十善。果",
    "X45n0768_010:0730b08": "招天上。雖即數多。不離三界。不成無漏。不如下。若",
    "X45n0768_010:0730b09": "思此如來藏心本覺之法。是成佛因。超出世間。無",
    "X45n0768_010:0730b10": "漏無為。究竟令得無上佛道。時雖不多。功不可喻。",
    "X45n0768_010:0730b11": "豈可將世。間善而為並耶。",
    "X45n0768_010:0730b12": "△三修時益(三)。初時少德多。二校量多相。三徵釋",
    "X45n0768_010:0730b13": "所以。初時少德多。",
    "X45n0768_010:0730b14": "復次若人。受持此論。觀察修行。若一日一夜。所有功",
    "X45n0768_010:0730b15": "德。無量無邊。不可得說。",
    "X45n0768_010:0730b16": "【記】若有眾生。初勸能修者。若人。次番勸。今當第三",
    "X45n0768_010:0730b17": "番勸。故云復次也。受持者。謂領受法義。任持在心",
    "X45n0768_010:0730b18": "也。觀修者。謂於真如三昧中。觀察諸佛法性也。一",
    "X45n0768_010:0730b19": "日夜。時猶少也。無量邊。德甚多也。較前思益中。食",
    "X45n0768_010:0730b20": "頃之際。散心思惟。功不可喻。況一日一夜。定心觀",
    "X45n0768_010:0730b21": "察歟。所獲功德。誠無邊量也。一日一夜尚爾。反顯",
    "X45n0768_010:0730b22": "累月經年。乃至盡形觀察。則時長行勝。其功德尤",
    "X45n0768_010:0730b23": "不可思議也。",
    "X45n0768_010:0730b24": "△二校量多相。",
    "X45n0768_010:0730c01": "假令十方一切諸佛。各於無量無邊阿僧祇劫。歎其",
    "X45n0768_010:0730c02": "功德。亦不能盡。",
    "X45n0768_010:0730c03": "【記】此中校勝。文雖不多。義則甚廣。以能歎之人。是",
    "X45n0768_010:0730c04": "無上大覺。具一切智。有無礙辯。凡所歎說。無不究",
    "X45n0768_010:0730c05": "竟今則不獨一佛所歎。仍舉十方一切諸佛。是人",
    "X45n0768_010:0730c06": "勝而復多也。又非於少時間。仍各於無量無數劫",
    "X45n0768_010:0730c07": "中。是稱歎時最長也。以十方一切。明處橫遍。無量",
    "X45n0768_010:0730c08": "祇劫。顯時豎久故。又非謂多佛。於長時中。歎其功",
    "X45n0768_010:0730c09": "德。令得邊際。而又復言亦不能盡。是知此義豐文",
    "X45n0768_010:0730c10": "約之教。比餘處校勝之文。實為盡矣。",
    "X45n0768_010:0730c11": "△三徵釋所以。",
    "X45n0768_010:0730c12": "何以故。謂法性功德。無有盡故。此人功德。亦復如是。",
    "X45n0768_010:0730c13": "無有邊際。",
    "X45n0768_010:0730c14": "【記】何句。徵也。果人無量。劫數無邊。於爾所時。經爾",
    "X45n0768_010:0730c15": "所佛。歎所不及。實有何所以耶。謂下釋也。性無盡",
    "X45n0768_010:0730c16": "故。功德如性。亦復無盡。性德無盡故。從性起修。德",
    "X45n0768_010:0730c17": "亦無盡。今修習斯論者。即是深入法性之所獲也。",
    "X45n0768_010:0730c18": "法性功德。既橫無邊涯。豎無底際。而全修即性。豈",
    "X45n0768_010:0730c19": "有邊際者乎。",
    "X45n0768_010:0730c20": "△二謗毀罪深。",
    "X45n0768_010:0730c21": "其有眾生。於此論中。毀謗不信。所獲罪報。經無量劫。",
    "X45n0768_010:0730c22": "受大苦惱。是故眾生。但應仰信不應毀謗。以深自害。",
    "X45n0768_010:0730c23": "亦害他人。斷絕一切三寶之種。以一切如來。皆依此",
    "X45n0768_010:0730c24": "法。得涅槃故。一切菩薩。因之修行。得入佛智故。",
    "X45n0768_010:0731a01": "【疏】其有下一謗成罪重也。是故下。二。誡勸止謗也。",
    "X45n0768_010:0731a02": "以深下。三。釋罪重意也。以一下四轉釋斷絕三寶",
    "X45n0768_010:0731a03": "之義也。於中二句。一約果人依之得涅槃。二約因",
    "X45n0768_010:0731a04": "人依之得菩提。菩提涅槃。即是法寶。佛僧可知也。",
    "X45n0768_010:0731a05": "【記】罪重者。受持既若福多。毀謗合招罪重。準大般",
    "X45n0768_010:0731a06": "若經說。謗法眾生。入阿鼻獄。經無量劫。遇此境壞。",
    "X45n0768_010:0731a07": "則寄餘界地獄。如是展轉。徧歷十方。還至本處。罪",
    "X45n0768_010:0731a08": "猶未盡。今言無量大苦。是此類也。亦如法華經說。",
    "X45n0768_010:0731a09": "謗經之人。其人命終。入阿鼻獄。具足一劫。劫盡更",
    "X45n0768_010:0731a10": "生。如是展轉至無數劫。從地獄出。當墮畜生等。誡",
    "X45n0768_010:0731a11": "勸者。但應勸也。不應。誡也。止謗者。亦是誡勸其起",
    "X45n0768_010:0731a12": "信。獲罪如斯。謗則宜可止之。故勝鬘說。若自有智",
    "X45n0768_010:0731a13": "則仔細體會。若不解處。則仰推如來。非我境界。苟",
    "X45n0768_010:0731a14": "能如此。則何患殃及於後世耶。釋重意者。或問曰。",
    "X45n0768_010:0731a15": "以何義故。不信毀謗者。獲罪若是。故此釋云。一者。",
    "X45n0768_010:0731a16": "害自身心。二者。害他善根。三者。斷三寶種。故招罪",
    "X45n0768_010:0731a17": "報。極為深重。如法華云。斷佛種故。受斯罪報。是也。轉",
    "X45n0768_010:0731a18": "釋義者。又難曰。但謗此論。如何乃言斷三寶種。成",
    "X45n0768_010:0731a19": "自他之害耶。故此釋之。果人得涅槃因人得菩提",
    "X45n0768_010:0731a20": "者。此但約人互顯影略而言。據理則一得俱得。故",
    "X45n0768_010:0731a21": "非別證。如心經說。菩提薩埵。依般若得涅槃。三世",
    "X45n0768_010:0731a22": "諸佛。依般若得菩提。此亦如是。法寶等者。以如來",
    "X45n0768_010:0731a23": "是佛寶。菩薩是僧寶。若不信此法。則無菩薩修行。",
    "X45n0768_010:0731a24": "即僧寶斷絕。若無修行。則不證菩提涅槃。是法寶",
    "X45n0768_010:0731b01": "斷絕。若不證果。即無如來。是佛寶斷絕。三寶斷絕。",
    "X45n0768_010:0731b02": "皆由不信毀謗。是故獲罪。經無量劫受大苦也。將",
    "X45n0768_010:0731b03": "知大罪。莫大於謗法耳。",
    "X45n0768_010:0731b04": "△三結勸修學。",
    "X45n0768_010:0731b05": "當知過去菩薩。已依此法。得成淨信。現在菩薩。今依",
    "X45n0768_010:0731b06": "此法。得成淨信。未來菩薩。當依此法。得成淨信。是故",
    "X45n0768_010:0731b07": "眾生。應勤修學。",
    "X45n0768_010:0731b08": "【疏】三世菩薩。同行此法。更無異路。故勸修學。",
    "X45n0768_010:0731b09": "【記】先舉示。過去。即釋迦之流。現在。即馬鳴等類。未",
    "X45n0768_010:0731b10": "來。即今之行者。楞嚴文殊歎觀音圓通云。過去諸",
    "X45n0768_010:0731b11": "如來。斯門已成就。現在諸菩薩。今各入圓明。未來",
    "X45n0768_010:0731b12": "修學人。當依如是法。我亦從中證。非唯觀世音。是",
    "X45n0768_010:0731b13": "故下次結勸。此當第四番也。無異路者。經云。此是",
    "X45n0768_010:0731b14": "微塵佛。一路涅槃門。又云。十方如來。一門。超出妙",
    "X45n0768_010:0731b15": "莊嚴路。問。彼明圓通法門。此說淨信法門。云何",
    "X45n0768_010:0731b16": "將彼證此答。圓通者。圓通如來藏心也。淨信者。淨",
    "X45n0768_010:0731b17": "信如來藏心也。圓通淨信門雖異。如來藏心法無",
    "X45n0768_010:0731b18": "殊。不妨引證問。信是眾行中初一門。何唯成此而",
    "X45n0768_010:0731b19": "不具餘諸行(一難)。縱成淨信。位亦初住。非證二果可",
    "X45n0768_010:0731b20": "比(二難)。前歎功德。何太深耶(三難)。答。信既為眾行本。本",
    "X45n0768_010:0731b21": "成。餘行亦辦。故前云。為令善根成熟眾生。於摩訶",
    "X45n0768_010:0731b22": "衍法。堪任不退信故(釋初難也)。又信若成滿。入住不退。",
    "X45n0768_010:0731b23": "堪受佛果。故前云。信成就發心者。畢竟不退。入如",
    "X45n0768_010:0731b24": "來種中(釋二難也)。況信該果海。果徹信源。因果位殊。信",
    "X45n0768_010:0731c01": "心無二。清凉疏云。啟明東廟。智滿不異於初心。初",
    "X45n0768_010:0731c02": "心。即信心也。華嚴云。若離信根。如是法性理趣。如",
    "X45n0768_010:0731c03": "是法門所行。如是所住境界。皆悉不能。又賢首品",
    "X45n0768_010:0731c04": "云。信能必到如來地。信能專向佛功德。信能生長",
    "X45n0768_010:0731c05": "菩提樹。信能示現一切佛。若得信心不退轉。則獲",
    "X45n0768_010:0731c06": "灌頂而昇位。既涅槃佛智。皆生信心。則信根本之",
    "X45n0768_010:0731c07": "功德。豈可量耶(釋三難也)。再四勸勉。其意遠矣。",
    "X45n0768_010:0731c08": "△三總結迴向。",
    "X45n0768_010:0731c09": "諸佛甚深廣大義。我今隨順總持說。迴此功德如法",
    "X45n0768_010:0731c10": "性。普利一切眾生界。",
    "X45n0768_010:0731c11": "【疏】諸佛下先結上所說也。於中上句結義。下句。結",
    "X45n0768_010:0731c12": "文。迴此下次迴向利益也。於中上句。明德廣下句。",
    "X45n0768_010:0731c13": "辨遐霑。",
    "X45n0768_010:0731c14": "【記】諸佛者。謂能證能說之人也。甚深下。即所證所",
    "X45n0768_010:0731c15": "說之法也。此中深廣。是總指三大。深約豎論。大約",
    "X45n0768_010:0731c16": "橫說。二皆絕待。故加甚廣之言。謂深中之深。非對",
    "X45n0768_010:0731c17": "淺之深。故云甚深。大中之大。非對小之大。故云廣",
    "X45n0768_010:0731c18": "大。或可深廣大三字。別對體相用之三義。深是體",
    "X45n0768_010:0731c19": "大。謂實相真法。非因位能窮。唯佛究盡。故大論云。",
    "X45n0768_010:0731c20": "智度大海。唯佛窮底。又法華云。深固幽遠。無人能",
    "X45n0768_010:0731c21": "到。此則約過去無始。未來無終。不生不滅。故云深",
    "X45n0768_010:0731c22": "也。廣是用大。謂過河沙之妙用。潛興密應。無有休",
    "X45n0768_010:0731c23": "息。無有窮盡。此無盡之用。一一同於覺性。無有邊",
    "X45n0768_010:0731c24": "涯。無有分限。故楞嚴云。我以不滅不生合如來藏。",
    "X45n0768_010:0732a01": "而如來藏本妙圓心。周遍法界。是故於中。一為無",
    "X45n0768_010:0732a02": "量。無量為一。小中現大。大中現小。不動道場。遍能",
    "X45n0768_010:0732a03": "含受十方國土。坐微塵裏。轉大法輪等。故云廣也。",
    "X45n0768_010:0732a04": "大是相大。相。謂義相。即前所辨大智慧光明義。遍",
    "X45n0768_010:0732a05": "照法界義等。過於河沙無漏性德。與真如體。不離",
    "X45n0768_010:0732a06": "不斷不異。不思議。非深非廣。能深能廣。故受大名。",
    "X45n0768_010:0732a07": "所言甚者。通貫三字。謂甚深甚廣甚大。俱絕待故。",
    "X45n0768_010:0732a08": "此之三法。遍能含攝一切佛法。亦攝一切眾生法。",
    "X45n0768_010:0732a09": "含攝雖多。俱不離一心。一心者。是諸佛所證之極",
    "X45n0768_010:0732a10": "致。是諸佛所說之根本。故前文云。謂欲解釋如來",
    "X45n0768_010:0732a11": "根本之義。令諸眾生。正解不謬故。今論主以少言",
    "X45n0768_010:0732a12": "句。隨順此法。略而說之。言雖約略。理無不備。故云",
    "X45n0768_010:0732a13": "總持說也。前云。如是此論。為欲總攝如來廣大深",
    "X45n0768_010:0732a14": "法無邊義故。應說此論。如法性者。法性遍滿。圓無",
    "X45n0768_010:0732a15": "際故。造論功德。如性廣大。亦無有際。法性甚深。無",
    "X45n0768_010:0732a16": "窮盡故。造論功德。如性甚深。亦無有盡。法性無漏。",
    "X45n0768_010:0732a17": "離諸染故。造論功德。如性無漏。非垢非染。法性無",
    "X45n0768_010:0732a18": "為。離有作故。造論功德。如性無作。非有為相。不可",
    "X45n0768_010:0732a19": "破壞。盡於未來。如是功德。無量無盡。無漏無為。欲",
    "X45n0768_010:0732a20": "何所利。由是論云。普利一切眾生界。然利眾生。不",
    "X45n0768_010:0732a21": "出二種。一令離苦。謂離分段變易二生死故。二令",
    "X45n0768_010:0732a22": "得樂。謂得菩提涅槃二無上樂。以眾生有三乘五",
    "X45n0768_010:0732a23": "性。四生九類差別不同。故云一切。今迴如性功德。",
    "X45n0768_010:0732a24": "普霑利之。令彼隨自根性。咸得其益。終至究竟無",
    "X45n0768_010:0732b01": "上覺道耳。",
    "X45n0768_010:0732b03": "大乘起信論疏筆削記會閱卷第十(終)",
    "X45n0768_010:0732b05": "音釋",
    "X45n0768_010:0732b06": "伽藍此云眾園。即眾僧居處也。",
    "X45n0768_010:0732b07": "阿蘭若此云空寂。閑靜處。遠離處。無諍。",
    "X45n0768_010:0732b08": "饌音撰。餚膳飲食也。",
    "X45n0768_010:0732b09": "頭陀此云抖擻。苦行者名。",
    "X45n0768_010:0732b10": "檀越此云施主。",
    "X45n0768_010:0732b11": "跏音加。趺坐也。",
    "X45n0768_010:0732b12": "髀皮上聲。又音彼。脚股骨也。同髀。",
    "X45n0768_010:0732b13": "壘音累。疊起也。",
    "X45n0768_010:0732b14": "挺廳上聲。直而不曲貌。",
    "X45n0768_010:0732b15": "脊音積。背脊。",
    "X45n0768_010:0732b16": "頸音景。項也。",
    "X45n0768_010:0732b17": "聳送上聲。高聳也。",
    "X45n0768_010:0732b18": "臍音齊。肚臍。",
    "X45n0768_010:0732b19": "齶音壑寉。齗也。又齒內上下肉也。",
    "X45n0768_010:0732b20": "顗音以。莊謹也。",
    "X45n0768_010:0732b21": "押音鴨。壓也。拘管也。",
    "X45n0768_010:0732b22": "拄音主。牚也。支持也。",
    "X45n0768_010:0732b23": "澀音塞。不潤澤也。",
    "X45n0768_010:0732b24": "矯音絞。詐也。妄也。",
    "X45n0768_010:0732c01": "眩音衒。惑亂也。",
    "X45n0768_010:0732c02": "侮音父。輕欺也。",
    "X45n0768_010:0732c03": "姦音間。奸詐也。",
    "X45n0768_010:0732c04": "嚫音寸。財施也。",
    "X45n0768_010:0732c05": "蔑音滅。陵慢也。",
    "X45n0768_010:0732c06": "販音泛。販賣。",
    "X45n0768_010:0732c07": "蠧音妬。蛀虫。又白魚。",
    "X45n0768_010:0732c08": "蹔同暫。",
    "X45n0768_010:0732c09": "譴音遣。訶責也。",
    "X45n0768_010:0732c10": "甄音今。揀別也。",
    "X45n0768_010:0732c11": "蠅音英。蒼蠅。",
    "X45n0768_010:0732c12": "蝎音歇。螫人毒虫也。",
    "X45n0768_010:0732c13": "熠音亦。火光熌爍貌。",
    "X45n0768_010:0732c14": "攊音立。擊也。",
    "X45n0768_010:0732c15": "腋音揖。兩腋。",
    "X45n0768_010:0732c16": "匍匐音蒲薄。伏地貌。",
    "X45n0768_010:0732c17": "兕音祀。野牛。",
    "X45n0768_010:0732c18": "摩訶大般若經名。",
    "X45n0768_010:0732c19": "琵琶音皮杷。琴類。",
    "X45n0768_010:0732c20": "掣音尺。曳也。",
    "X45n0768_010:0732c21": "吟音嚀。叫也。",
    "X45n0768_010:0732c22": "拘那含牟尼此云金仙。佛名。",
    "X45n0768_010:0732c23": "擯音柄。驅逐也。",
    "X45n0768_010:0732c24": "棒音蚌。杖也。",
    "X45n0768_010:0733a01": "羅剎此云速疾。亦云可畏。",
    "X45n0768_010:0733a02": "嵬音回。僧名。",
    "X45n0768_010:0733a03": "銛音尖。利也。",
    "X45n0768_010:0733a04": "麈音主。麋屬。",
    "X45n0768_010:0733a05": "鼉音陀。水虫也。類魚有足者。",
    "X45n0768_010:0733a06": "蚓音引。蚯螾也。亦名曲蟺。",
    "X45n0768_010:0733a07": "鰍音秋。泥鰌。",
    "X45n0768_010:0733a08": "玃音脚。老母猴。",
    "X45n0768_010:0733a09": "猨音元。似猴。長臂。",
    "X45n0768_010:0733a10": "雉音稚。野雞。",
    "X45n0768_010:0733a11": "豺音才。狼也。",
    "X45n0768_010:0733a12": "[狂-王+俞]音于。獸名。",
    "X45n0768_010:0733a13": "蝠音福。蝙蝠。",
    "X45n0768_010:0733a14": "蟹音駭。螃蟹。",
    "X45n0768_010:0733a15": "掬音菊。",
    "X45n0768_010:0733a16": "蹈音導。踐也。",
    "X45n0768_010:0733a17": "磷音陵。薄石也。",
    "X45n0768_010:0733a18": "處約居處貧困也。",
    "X45n0768_010:0733a19": "槌音垂。同椎。擲也。",
    "X45n0768_010:0733a20": "鈆同鉛。",
    "X45n0768_010:0733a21": "逶迤音委夷。衰行貌。又衺去也。",
    "X45n0768_010:0733a22": "躁音灶。粗暴也。",
    "X45n0768_010:0733a23": "恍惚音慌忽。失意也。又昏忘而不能明憶也。",
    "X45n0768_010:0733a24": "歘同倏。忽也。",
    "X45n0768_010:0733b01": "啻音涕。但也。止也。",
    "X45n0768_010:0733b02": "眵音紙。目汁凝也。",
    "X45n0768_010:0733b03": "唾音土。口涎。",
    "X45n0768_010:0733b04": "肪音方。脂也。",
    "X45n0768_010:0733b05": "膜音模莫。肉間膜也。",
    "X45n0768_010:0733b06": "脾音皮。在胃下。",
    "X45n0768_010:0733b07": "腎忍任二音。水藏也。",
    "X45n0768_010:0733b08": "凌音陵。飛騰也。",
    "X45n0768_010:0733b09": "首楞嚴此翻究竟堅固。亦云徤相三昧。",
    "X45n0768_010:0733b10": "蜾蠃音果羅。細腰蜂也。",
    "X45n0768_010:0733b11": "摙音斂。般運。負擔也。",
    "X45n0768_010:0733b12": "祝音卓。呪祝也。",
    "X45n0768_010:0733b13": "輛音亮。車輛。",
    "X45n0768_010:0733b14": "阿鞞跋致華言不退轉。",
    "X45n0768_010:0733b15": "帆音凡。舟上汎風布幔也。",
    "X45n0768_010:0733b16": "噉音談。同啖。吞也。食也。餌也。",
    "X45n0768_010:0733b17": "陣音潤。軍陣。",
    "X45n0768_010:0733b18": "虞音俞。慮也。憂患也。",
    "X45n0768_010:0733b19": "抵音底。至也。",
    "X45n0768_010:0733b20": "俚音里。鄙俗也。",
    "X45n0768_010:0733b21": "屣音洗。履也。",
    "X45n0768_010:0733b22": "罄音磬。空也。",
    "X45n0768_010:0733b23": "蘇迷盧此云妙高。山王也。",
    "X45n0768_010:0733b24": "阿鼻此云無間。地獄名。",
    "X45n0768_010:0733c01": "殃音央。禍也。",
    "X45n0768_010:0733c02": "菩提薩埵此云覺有情。略言菩薩。",
    "X45n0768_010:0733c03": "啟明東廟謂善財於福城東際。娑羅林中大塔",
    "X45n0768_010:0733c04": "廟處在文殊所。聞佛功德。即是啟智明也。",
    "X45n0768_010:0733c05": "潛音前。藏也。",
    "X45n0768_010:0733c06": "謬音茂。差誤也。",
    "X45n0768_010:0733c07": "霑音占。濡洽也。"
}