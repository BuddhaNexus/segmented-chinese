{
    "T24n1448_008:0033a07": "根本說一切有部毘奈耶藥事",
    "T24n1448_008:0033a08": "卷第八",
    "T24n1448_008:0033a10": "大唐三藏義淨奉　制譯",
    "T24n1448_008:0033a11": "爾時世尊於憍薩羅，人間遊行至增長聚落，",
    "T24n1448_008:0033a12": "住增長林中。時蓮花莖婆羅門為聚落主，是",
    "T24n1448_008:0033a13": "勝軍王所施。有弟子名菴沒羅子，博學多聞，",
    "T24n1448_008:0033a14": "辭峰峻發。其蓮花莖常有五百梵行弟子，讀",
    "T24n1448_008:0033a15": "誦四明之典。聞沙門喬答摩，於釋迦族，剃除",
    "T24n1448_008:0033a16": "鬚髮而被法服，正信出家證無上覺，名稱十",
    "T24n1448_008:0033a17": "方，如來、應、正遍知、明行足、善逝、世間解、無",
    "T24n1448_008:0033a18": "上士、調御丈夫、天人師、佛、世尊，為諸天人、魔",
    "T24n1448_008:0033a19": "梵沙門、婆羅門說：「我生已盡、梵行已立、不受",
    "T24n1448_008:0033a20": "後有、所作已辦。」初善、中善、後善，其語巧妙，",
    "T24n1448_008:0033a21": "純一無雜，具足清白梵行之相，遊行人間至",
    "T24n1448_008:0033a22": "增上林。彼蓮花莖念云：「如我經說：『若人有",
    "T24n1448_008:0033a23": "三十二相，彼人當有二趣：一者若在家，當為",
    "T24n1448_008:0033a24": "轉輪王，正化天下，七寶成就，所謂輪寶、象",
    "T24n1448_008:0033a25": "寶、馬寶、女寶、主兵臣寶、主藏臣寶、摩尼珠",
    "T24n1448_008:0033a26": "寶，具足千子，威德勇猛，相貌端嚴，摧伏他",
    "T24n1448_008:0033a27": "軍，大地山河，盡無賊盜，不加刀杖，正法理",
    "T24n1448_008:0033a28": "人。二者若剃除鬚髮，被福田衣，正信出家，當",
    "T24n1448_008:0033a29": "成正覺。』」既聞斯已，便告菴沒羅子曰：「汝今知",
    "T24n1448_008:0033b01": "不？我聞喬答摩於釋迦族，剃除鬚髮而被",
    "T24n1448_008:0033b02": "法服，正信出家，乃至成等正覺，名稱十方。遊",
    "T24n1448_008:0033b03": "行人間至增長林。我經中說：『若人有三十二",
    "T24n1448_008:0033b04": "相者，此人當有二趣，乃至成等正覺。具如上",
    "T24n1448_008:0033b05": "說。』」告門人曰：「汝可往詣喬答摩所，到已白知，",
    "T24n1448_008:0033b06": "如我言不？」弟子答曰：「唯然受命。」時彼弟子",
    "T24n1448_008:0033b07": "與耆舊諸婆羅門等往詣佛所，到已在一面",
    "T24n1448_008:0033b08": "立。時諸耆舊婆羅門咸皆起居問訊已，退坐",
    "T24n1448_008:0033b09": "一面。",
    "T24n1448_008:0033b10": "爾時世尊與諸耆舊婆羅門等演說妙法，示",
    "T24n1448_008:0033b11": "教利喜。時菴沒羅子著一皮革，以高慢心，",
    "T24n1448_008:0033b12": "往來掉動，不聽佛說，輒來問義。如來雖答，猶",
    "T24n1448_008:0033b13": "不存意領納佛語，然於世尊輕慢如此。",
    "T24n1448_008:0033b14": "爾時世尊告菴沒羅子言：「彼耆舊婆羅門等",
    "T24n1448_008:0033b15": "皆具三明，汝今豈可輕慢輒相問難？」時菴",
    "T24n1448_008:0033b16": "沒羅答曰：「喬答摩！我有何問？」世尊告曰：「我為",
    "T24n1448_008:0033b17": "上首婆羅門等說諸法要。汝今著一皮革往",
    "T24n1448_008:0033b18": "來眾中，輕舉言問。我既答已，汝又不聽。」菴沒",
    "T24n1448_008:0033b19": "羅答曰：「若是婆羅門類，可與同坐言義。汝今",
    "T24n1448_008:0033b20": "既是剃髮沙門，非我婆羅門類往來酬答，",
    "T24n1448_008:0033b21": "亦有何過？汝沙門等凡夫，行在惡路，多染惡",
    "T24n1448_008:0033b22": "法。如汝之輩，應合輕慢與語，故我如此。」",
    "T24n1448_008:0033b23": "爾時世尊告菴沒羅曰：「汝來於此，為求利益。",
    "T24n1448_008:0033b24": "我今觀汝，不曾承事師長。」時菴沒羅聞佛此",
    "T24n1448_008:0033b25": "言，便生嗔恨，於佛世尊欲有誹謗輕毀，作是",
    "T24n1448_008:0033b26": "言曰：「剎利釋種是大愚癡，梵行勝人不知恭",
    "T24n1448_008:0033b27": "敬。」佛告菴沒羅言：「諸釋種等有何過失？」菴",
    "T24n1448_008:0033b28": "沒羅子曰：「我於昔時有事入劫比羅城，諸釋",
    "T24n1448_008:0033b29": "種等在於高樓，咸指我言：『此是蓮花莖弟子。』",
    "T24n1448_008:0033c01": "輕慢於我，不生恭敬。」佛言：「汝見鷦鷯鳥不？在",
    "T24n1448_008:0033c02": "於本窠，猶為自在種種言說，況諸釋種在劫",
    "T24n1448_008:0033c03": "比羅城而得自在。」菴羅子曰：「人有四等：一者",
    "T24n1448_008:0033c04": "婆羅門、二者剎利、三者薜舍、四者戍達羅。此",
    "T24n1448_008:0033c05": "四類人，咸皆恭敬諸婆羅門。唯汝釋種愚人，",
    "T24n1448_008:0033c06": "見尊勝者，不解恭敬。」爾時世尊便自念云：",
    "T24n1448_008:0033c07": "「此菴沒羅子云我釋種，從先世來，父是釋種，",
    "T24n1448_008:0033c08": "母非釋種。」",
    "T24n1448_008:0033c09": "爾時世尊觀彼菴沒羅昔世父母，是何種類？",
    "T24n1448_008:0033c10": "知是釋迦之婢所生種族，諸釋是其昔主。",
    "T24n1448_008:0033c11": "即問菴沒羅曰：「汝今是何種姓？」答曰：「喬答",
    "T24n1448_008:0033c12": "摩！我是耳輪種。」世尊告曰：「我尋汝種是釋迦",
    "T24n1448_008:0033c13": "婢所生，諸釋種類是汝之主。」爾時諸耆舊婆",
    "T24n1448_008:0033c14": "羅門等向佛言曰：「喬答摩！而今不應以婢",
    "T24n1448_008:0033c15": "生種譏謗於彼。何以故？此菴沒羅子，博學多",
    "T24n1448_008:0033c16": "聞，辯才無滯，能與喬答摩共相論難酬答。」佛",
    "T24n1448_008:0033c17": "告諸婆羅門：「汝等意謂菴沒羅子與我言論",
    "T24n1448_008:0033c18": "得者，咸且默然，觀我與彼隨問酬答。若彼不",
    "T24n1448_008:0033c19": "能與我立宗問難，當默而住。汝等諸人！若",
    "T24n1448_008:0033c20": "能與我立宗言論，便可隨意。」諸婆羅門曰：「彼",
    "T24n1448_008:0033c21": "菴羅子摩納婆，多聞通達，言詞巧妙，堪與",
    "T24n1448_008:0033c22": "喬答摩共為論敵。」",
    "T24n1448_008:0033c23": "爾時世尊告菴沒羅曰：「摩納婆！昔有國王號",
    "T24n1448_008:0033c24": "曰甘蔗。王有四子：一曰炬面、二曰長耳、三曰",
    "T24n1448_008:0033c25": "象肩、四曰足釧。時彼四子因有愆過，被王放",
    "T24n1448_008:0033c26": "逐。時彼四子既被王逐，各將親妹往他國境，",
    "T24n1448_008:0033c27": "近雪山下弶伽河岸邊，去劫比羅仙人住",
    "T24n1448_008:0033c28": "處不遠，各剪草菴，互娶別生之妹而為居",
    "T24n1448_008:0033c29": "住，因誕男女。後時甘蔗王念此四子，問群臣曰：",
    "T24n1448_008:0034a01": "『我之四子今何所在？』群臣答曰：『王之四子，因",
    "T24n1448_008:0034a02": "犯愆過被王放逐，今在他境大雪山下，弶伽",
    "T24n1448_008:0034a03": "河岸邊，乃生男女等。』時甘蔗王告群臣曰：『我",
    "T24n1448_008:0034a04": "之四子等，能如是耶？』答曰：『能。』爾時甘蔗王從",
    "T24n1448_008:0034a05": "容舉其右手唱言：『我兒能、最極能，由大威德人",
    "T24n1448_008:0034a06": "言極能故，因名釋迦(唐言「能」也)。』」",
    "T24n1448_008:0034a07": "佛告菴沒羅曰：「汝豈別聞有餘生耶？」答曰：「喬",
    "T24n1448_008:0034a08": "答摩！我聞古來釋迦之種，從此而生。」佛告菴",
    "T24n1448_008:0034a09": "沒羅曰：「昔甘蔗王有婢名為織經，形容端正，",
    "T24n1448_008:0034a10": "人所喜見。時有一仙是摩登伽種，常與此婢",
    "T24n1448_008:0034a11": "一處住故，因遂私通，便生一男。其男生已，即",
    "T24n1448_008:0034a12": "能言語云：『且可揩拭洗濯我身，除去不淨。』彼",
    "T24n1448_008:0034a13": "時喚鬼為迦尼婆夜那，由斯兒生即能語故，",
    "T24n1448_008:0034a14": "謂是生迦尼婆夜那鬼，因號此兒為迦尼婆",
    "T24n1448_008:0034a15": "夜那。從此以來，迦尼婆夜那種。菴沒羅！汝",
    "T24n1448_008:0034a16": "頗曾聞迦尼婆種從此生耶？」佛說此語已，時",
    "T24n1448_008:0034a17": "菴沒羅便即默然。第二、第三作如是問，時菴",
    "T24n1448_008:0034a18": "沒羅亦復默然。爾時執金剛神，手執金剛杵，",
    "T24n1448_008:0034a19": "其焰煇赫、色如猛火，見菴沒羅默然思惟不",
    "T24n1448_008:0034a20": "答世尊，持杵擬菴沒羅頭，作是念云：「今者世",
    "T24n1448_008:0034a21": "尊三問菴沒羅先世種姓，若菴沒羅不答世尊",
    "T24n1448_008:0034a22": "者，我當持此火杵碎菴沒羅頭令為七分。」時",
    "T24n1448_008:0034a23": "菴沒羅，以佛威力故，見彼執金剛杵，即便惶",
    "T24n1448_008:0034a24": "怖身毛皆竪，白佛言：「喬答摩！我聞迦尼婆夜",
    "T24n1448_008:0034a25": "那從彼而生。」時耆舊婆羅門等白佛言：「世尊！",
    "T24n1448_008:0034a26": "我等昔來不信；世尊所言，方知菴沒羅種是",
    "T24n1448_008:0034a27": "釋迦婢生，其言非謬。」",
    "T24n1448_008:0034a28": "爾時世尊告諸婆羅門言：「汝等不應以婢生",
    "T24n1448_008:0034a29": "種譏謗菴沒羅。何以故？彼昔仙人有大神通",
    "T24n1448_008:0034b01": "威德，由甘蔗王於彼仙人曾有過失，彼便以",
    "T24n1448_008:0034b02": "惡呪誓法而訶責之。王既聞已，憂愁惶怖身",
    "T24n1448_008:0034b03": "毛聳竪，便以種種殊珍嚴飾長女，王以左手",
    "T24n1448_008:0034b04": "執女、右手執一金瓶，以與仙人而為其婦。時",
    "T24n1448_008:0034b05": "彼仙人不受王女。」時菴沒羅見世尊說是婢",
    "T24n1448_008:0034b06": "生種故默然憔悴，伏面下視而無威光，思惟",
    "T24n1448_008:0034b07": "而住。",
    "T24n1448_008:0034b08": "爾時世尊作是念曰：「由我說彼菴沒羅子，是",
    "T24n1448_008:0034b09": "婢生種故，默然憔悴，身無威光，思惟而住。我",
    "T24n1448_008:0034b10": "今應與其語。」作是念已告菴沒羅曰：「摩納婆！",
    "T24n1448_008:0034b11": "猶如剎利童子與婆羅門童女共為婚對，因",
    "T24n1448_008:0034b12": "生一男。彼男於婆羅門眾中，得共坐起、得共",
    "T24n1448_008:0034b13": "祭水、得讀典籍不？」菴沒羅曰：「得耳。喬答摩！」佛",
    "T24n1448_008:0034b14": "言：「摩納婆！彼男得剎利灌頂以不？」答言：「得耳。",
    "T24n1448_008:0034b15": "喬答摩！何以故？以是婆羅門外甥故，以是剎",
    "T24n1448_008:0034b16": "利姓兒故。」佛復告菴沒羅：「有婆羅門童子與",
    "T24n1448_008:0034b17": "剎利童女共為夫婦，後生一男。此男於婆羅",
    "T24n1448_008:0034b18": "門眾中，得同坐起、得共祭水、得讀典籍？於剎",
    "T24n1448_008:0034b19": "利眾中得受灌頂不？」答言：「得耳，喬答摩！何",
    "T24n1448_008:0034b20": "以故？由是婆羅門姪兒、是剎利外甥故。」佛言：",
    "T24n1448_008:0034b21": "「如剎利童子因犯愆過，被剎利驅逐。彼得於",
    "T24n1448_008:0034b22": "婆羅門眾中，共坐起不？得祭水不？得讀典籍",
    "T24n1448_008:0034b23": "不？」答言：「得耳。喬答摩！」「於剎利眾中，得受灌",
    "T24n1448_008:0034b24": "頂不？」答言：「得耳，喬答摩！何以故？以是親故。」",
    "T24n1448_008:0034b25": "佛言：「摩納婆！有婆羅門童子，被婆羅門驅逐，",
    "T24n1448_008:0034b26": "得於婆羅門眾中得同坐起、得共祭水、得讀",
    "T24n1448_008:0034b27": "典籍不？」答言：「不得。喬答摩！」「得於剎利眾中，",
    "T24n1448_008:0034b28": "得受灌頂不？」答言：「不得。何以故？以犯本戒，",
    "T24n1448_008:0034b29": "號為婆羅門旃茶羅故。」佛言：「摩納婆！當知剎",
    "T24n1448_008:0034c01": "利生者，種族姓望，最為尊貴，婆羅門則不如",
    "T24n1448_008:0034c02": "此。是故梵天娑呵世主說伽他曰：",
    "T24n1448_008:0034c03": "「『剎利承嫡者，　　兩足中最尊，",
    "T24n1448_008:0034c04": "　　明行具圓滿，　　得在天人上。』",
    "T24n1448_008:0034c05": "「摩納婆！我亦如是重說伽他曰：",
    "T24n1448_008:0034c06": "「『剎利承的者，　　兩足中最尊，",
    "T24n1448_008:0034c07": "　　明行具圓滿，　　得在天人上。』",
    "T24n1448_008:0034c08": "「摩納婆！於意云何？若淨行婆羅門，嫁娶諸婆",
    "T24n1448_008:0034c09": "羅門，得於此中受其祭水及誦其典籍不？」答",
    "T24n1448_008:0034c10": "言：「得。」佛言：「因於嫁娶聚會，便執種姓。若有",
    "T24n1448_008:0034c11": "一切執著族姓，自言我是摩納婆者，此人不",
    "T24n1448_008:0034c12": "能見證無上明行足。若捨離我慢種姓，即能",
    "T24n1448_008:0034c13": "修行，證此無上明行足。」時菴沒羅白佛言：「如",
    "T24n1448_008:0034c14": "我狂醉，於世尊前生輕慢者，過去、現在乃至",
    "T24n1448_008:0034c15": "未來，亦無此輩願為我說如是勝法，由此令",
    "T24n1448_008:0034c16": "我得悟明行足。」佛言：「諦聽！極善作意。摩納",
    "T24n1448_008:0034c17": "婆！諸佛出現於世，如來、應、正等覺、明行足、",
    "T24n1448_008:0034c18": "善逝、世間解、無上士、調御丈夫、天人師、",
    "T24n1448_008:0034c19": "佛、世尊，然彼說法初善、中善、後善，詞義巧",
    "T24n1448_008:0034c20": "妙、純一無雜，具足清白梵行之相。若居士居",
    "T24n1448_008:0034c21": "士子聞此法者，能生信心。由信心故，即專修",
    "T24n1448_008:0034c22": "學，能知在家是諸苦惱積集之處，凡是出家",
    "T24n1448_008:0034c23": "趣於空野。若在家者，多被攀緣鉤繅繫縛，",
    "T24n1448_008:0034c24": "乃至盡形，不能修習純一無雜具足清白梵",
    "T24n1448_008:0034c25": "行之相。然我剃除鬚髮，被服袈裟，以正信心，",
    "T24n1448_008:0034c26": "從家趣於非家，精勤修習，決擇知已，或多財",
    "T24n1448_008:0034c27": "物或少財物，或多眷屬或少眷屬，悉皆捨離",
    "T24n1448_008:0034c28": "棄俗出家，剃除鬚髮，被著袈裟起正信心，",
    "T24n1448_008:0034c29": "從家趣於非家，住於淨戒，披解脫衣，具足",
    "T24n1448_008:0035a01": "行法，縱有小罪，深心怯懼，一切善品，受已修",
    "T24n1448_008:0035a02": "學，捨能殺生，息持刀杖，於諸有情，皆起慈",
    "T24n1448_008:0035a03": "悲，乃至蚊蟻，皆無害心(廣如《長阿笈摩戒蘊品》中說於菴婆娑婆羅門事)。」",
    "T24n1448_008:0035a04": "爾時世尊至葉聚落，為諸四眾廣說四佛坐",
    "T24n1448_008:0035a05": "經已，復至日出聚落，為二姊妹女人：一名賢",
    "T24n1448_008:0035a06": "喜、二名明月，廣說如經。世尊復於憍薩羅，人",
    "T24n1448_008:0035a07": "間遊行至室羅伐城。時給孤獨長者往詣佛",
    "T24n1448_008:0035a08": "所，頂禮佛足，退坐一面。世尊為說法要，示教",
    "T24n1448_008:0035a09": "利喜已，世尊默然而坐。時給孤獨長者從座",
    "T24n1448_008:0035a10": "而起，合掌頂禮，而白佛言：「唯願世尊及諸苾",
    "T24n1448_008:0035a11": "芻眾，明日就宅，受我微供。」世尊默受。知佛受",
    "T24n1448_008:0035a12": "已，即辭歸家，於其夜分，嚴淨飲食。至明晨",
    "T24n1448_008:0035a13": "時，遣使迎佛：「唯願世尊，降赴就宅。」世尊既",
    "T24n1448_008:0035a14": "至，飯食訖，是時長者取一小座，專心而坐。時",
    "T24n1448_008:0035a15": "世尊為給孤獨長者，說諸法要。示教利喜已，",
    "T24n1448_008:0035a16": "從坐而去。諸婆羅門居士，次第供養佛及聖",
    "T24n1448_008:0035a17": "眾。時諸苾芻受食之時，未及自喫，先與貧",
    "T24n1448_008:0035a18": "兒，諸婆羅門居士皆起譏嫌。時諸苾芻以緣",
    "T24n1448_008:0035a19": "白佛，佛言：「應先自食，餘施貧兒。」有二乞兒：",
    "T24n1448_008:0035a20": "一是婆羅門童子、一是剎利童子。其婆羅門",
    "T24n1448_008:0035a21": "童子，不知時事，僧伽未食，先來前乞。諸苾",
    "T24n1448_008:0035a22": "芻等無與食者；剎利童子，食後方乞，眾多",
    "T24n1448_008:0035a23": "施與。剎利童子問彼童子曰：「汝乞食得不？」彼",
    "T24n1448_008:0035a24": "便報曰：「我不得食。」因嗔恨言：「若我自在，釋迦",
    "T24n1448_008:0035a25": "弟子，皆斷其頭，棄之於地。」剎利童子曰：「若我",
    "T24n1448_008:0035a26": "自在，佛及苾芻，以六種味，日日供養。」彼二童",
    "T24n1448_008:0035a27": "子各作言已，於一樹下咸自眠睡。時有一車",
    "T24n1448_008:0035a28": "輅馬驚，碾婆羅門童子，因遂頭斷。爾時世尊",
    "T24n1448_008:0035a29": "由此事故說伽他曰：",
    "T24n1448_008:0035b01": "「意常為首，　　起業為最，　　心有所恨，",
    "T24n1448_008:0035b02": "　速受其報，　　苦來逼身，　　輪斷其頭。」",
    "T24n1448_008:0035b03": "爾時具壽阿難陀白佛言：「世尊！所說此頌，其",
    "T24n1448_008:0035b04": "義云何？」佛告阿難陀曰：「汝今見不？彼婆羅門",
    "T24n1448_008:0035b05": "童子，於佛苾芻起不善心、出麁惡語。由此因",
    "T24n1448_008:0035b06": "故，輪碾頭斷。」阿難陀答曰：「我今已見。」世尊告",
    "T24n1448_008:0035b07": "曰：「我見此事，故說伽他。」時室羅伐城有一長",
    "T24n1448_008:0035b08": "者，無子命終。城中婆羅門居士共相議曰：「今",
    "T24n1448_008:0035b09": "此長者，身已亡歿，又無子息，欲令何人繼嗣",
    "T24n1448_008:0035b10": "於後？」見前剎利童子在樹下臥，于時日光西",
    "T24n1448_008:0035b11": "傾，樹枝影覆童子上而不移謝。眾人見已，",
    "T24n1448_008:0035b12": "便將歸舍，繼嗣長者。既嗣已，童子念云：「此由",
    "T24n1448_008:0035b13": "佛法僧力，我今請世尊及苾芻眾，設諸供養。」",
    "T24n1448_008:0035b14": "作是念已，往世尊所，頭面禮足，取一小座，一",
    "T24n1448_008:0035b15": "邊而坐。爾時世尊為彼童子說諸法要，童",
    "T24n1448_008:0035b16": "子聞法。從坐而起，合掌白佛言：「唯願世尊，至",
    "T24n1448_008:0035b17": "明食時，與苾芻眾至我家中，受我微供。」世尊",
    "T24n1448_008:0035b18": "默然受請。爾時世尊至明食時，與諸苾芻，至",
    "T24n1448_008:0035b19": "童子家。飯食已，為彼童子稱機說法。爾時童",
    "T24n1448_008:0035b20": "子證預流果，獲四諦理，無始已來薩迦邪見，",
    "T24n1448_008:0035b21": "以金剛杵而摧壞之。自云：「今我信心，歸依佛",
    "T24n1448_008:0035b22": "法僧，乃至命存永不退轉。」世尊為長者子，",
    "T24n1448_008:0035b23": "已說法要，示教利喜。其長者子即從坐起，頂",
    "T24n1448_008:0035b24": "禮而去。爾時世尊還至本處，於苾芻眾前說",
    "T24n1448_008:0035b25": "此頌曰：",
    "T24n1448_008:0035b26": "「意常為首，　　起業為最，　　心意清淨，",
    "T24n1448_008:0035b27": "　即受善報。」",
    "T24n1448_008:0035b28": "爾時具壽阿難陀白佛言：「世尊！所說此頌，其",
    "T24n1448_008:0035b29": "義云何？」佛告阿難陀曰：「汝見彼剎利童子，於",
    "T24n1448_008:0035c01": "佛聖眾發大信心，由此力故，室羅伐城諸婆",
    "T24n1448_008:0035c02": "羅門居士等令繼嗣為長者，今受財位。是",
    "T24n1448_008:0035c03": "故我說此伽他曰：",
    "T24n1448_008:0035c04": "「意常為首，　　起業為最，　　心意清淨，",
    "T24n1448_008:0035c05": "　即受善報。」",
    "T24n1448_008:0035c06": "爾時世尊至婆羅羅聚落，於此廣說《四佛座",
    "T24n1448_008:0035c07": "經》。復至聚落名曰勝土，於此復說《四佛座經》。",
    "T24n1448_008:0035c08": "復至師子聚落，廣說《四佛座經》。復至新聚落，",
    "T24n1448_008:0035c09": "復廣說《四佛座經》。世尊至城，於其城中又說",
    "T24n1448_008:0035c10": "《四佛座經》。世尊至王舍城，時有二梵志：一名",
    "T24n1448_008:0035c11": "為座、二名高座。彼二梵志住於摩揭陀池邊，",
    "T24n1448_008:0035c12": "夜分即以釣魚食之。若於晨朝，坐重敷座，常",
    "T24n1448_008:0035c13": "誦伽他曰：",
    "T24n1448_008:0035c14": "「能行正法，　　名為苾芻，　　捨離諸事，",
    "T24n1448_008:0035c15": "　此為禪路。」",
    "T24n1448_008:0035c16": "爾時世尊知彼梵志調伏時至，即往其所，說",
    "T24n1448_008:0035c17": "伽他曰：",
    "T24n1448_008:0035c18": "「汝所說頌，　　應如是證；　　觀汝似善，",
    "T24n1448_008:0035c19": "　心懷不淨。　　寂靜調伏，　　勿害眾生；",
    "T24n1448_008:0035c20": "　捨離諸惡，　　此為禪路。　　若身口意，",
    "T24n1448_008:0035c21": "　不作諸惡；　　調伏自己，　　此為禪路。」",
    "T24n1448_008:0035c22": "時二梵志聞世尊說頌，作是念云：「今喬答摩",
    "T24n1448_008:0035c23": "善知我心。」即便恭敬。世尊觀彼根性，稱機為",
    "T24n1448_008:0035c24": "說四真諦理。時彼梵志無始已來積集煩惱",
    "T24n1448_008:0035c25": "諸邪見山，以智慧金剛杵而摧壞之，證預",
    "T24n1448_008:0035c26": "流果。後時諸苾芻見彼梵志重安座具，得預",
    "T24n1448_008:0035c27": "流果，皆悉效之。有一苾芻，在世尊前，重座",
    "T24n1448_008:0035c28": "聽法，而彼苾芻應見諦理，翻不得見。于時",
    "T24n1448_008:0035c29": "世尊觀彼苾芻合見諦理，云何不見？乃知",
    "T24n1448_008:0036a01": "為重座不敬世尊故。世尊念云：「應令諸苾",
    "T24n1448_008:0036a02": "芻，不得重座而坐，多過失故。」因誡諸苾芻並",
    "T24n1448_008:0036a03": "不應爾。爾時世尊從王舍城出，至多根樹村，",
    "T24n1448_008:0036a04": "著衣持鉢入村乞食。劫比羅城中有一女人，",
    "T24n1448_008:0036a05": "在彼村中為婦。時彼女人，見世尊三十二相、",
    "T24n1448_008:0036a06": "八十種好莊嚴其身，圓光一尋繞旋於頂，如",
    "T24n1448_008:0036a07": "百千日光輝赫奕，猶如寶山。彼女見已，便作",
    "T24n1448_008:0036a08": "是念：「今此世尊，諸釋種中其為慶喜，於輪",
    "T24n1448_008:0036a09": "王族，捨諸婇女財物庫藏，出家為道。今乃乞",
    "T24n1448_008:0036a10": "食為活，於我乞麨，我當奉施。」時世尊知彼心",
    "T24n1448_008:0036a11": "念，持鉢近前就彼而乞，告女人曰：「姊妹！汝",
    "T24n1448_008:0036a12": "可捨食滿鉢與我。」時彼女人見世尊知我心",
    "T24n1448_008:0036a13": "念，倍生恭敬，便施佛麨。爾時世尊受已，因即",
    "T24n1448_008:0036a14": "微笑。諸佛常法，若有微笑，即放青黃赤白種",
    "T24n1448_008:0036a15": "種之光從口而出，其光或上或下。下者救地",
    "T24n1448_008:0036a16": "獄苦，等活、黑繩、眾合、大叫、小炎熱、極熱、",
    "T24n1448_008:0036a17": "阿鼻地獄等，及八寒地獄：有疱地獄、阿吒訶、",
    "T24n1448_008:0036a18": "吒訶婆、呼婆呼、白蓮、青蓮、大蓮花等地獄。",
    "T24n1448_008:0036a19": "其熱地獄遇此光者皆得清涼，寒地獄者遇",
    "T24n1448_008:0036a20": "佛光明皆溫煖，此等眾生所有苦惱皆蒙",
    "T24n1448_008:0036a21": "捨息。免其苦已，咸作是念：「我等於此捨命，生",
    "T24n1448_008:0036a22": "餘處耶？」爾時世尊愍彼有情故，遣一化身往",
    "T24n1448_008:0036a23": "地獄中，彼等有情見佛化身，咸作是念：「我等",
    "T24n1448_008:0036a24": "不從此滅，於餘處生。由佛威力故，令我等輩",
    "T24n1448_008:0036a25": "息諸苦惱。」皆發信心，苦業都盡。從地獄滅，",
    "T24n1448_008:0036a26": "於人天界受生；生人天已，後當遇佛，便證聖",
    "T24n1448_008:0036a27": "果。爾時光至上方者，其光普遍四天王天、三",
    "T24n1448_008:0036a28": "十三天、覩史多天、化樂天、他化自在天、梵",
    "T24n1448_008:0036a29": "摩天、梵輔天、大梵天、少光天、無量光天、",
    "T24n1448_008:0036b01": "極光淨，乃至無色界四天。光所至諸處天，皆",
    "T24n1448_008:0036b02": "悉唱言無常苦空，說二伽他曰：",
    "T24n1448_008:0036b03": "「汝當求出離，　　於佛教勤修；",
    "T24n1448_008:0036b04": "　降伏生死軍，　　如象摧草舍。",
    "T24n1448_008:0036b05": "　於此法律中，　　常為不放逸；",
    "T24n1448_008:0036b06": "　能竭煩惱海，　　當盡苦邊際。」",
    "T24n1448_008:0036b07": "其光普遍三千大千世界已，漸復收卷，隨世",
    "T24n1448_008:0036b08": "尊行。若佛世尊，欲記過去事，光從前沒；欲記",
    "T24n1448_008:0036b09": "未來事，光從後沒；若記地獄事，光從脚下沒；",
    "T24n1448_008:0036b10": "若記傍生事，光從踵沒；若記餓鬼事，光從趺",
    "T24n1448_008:0036b11": "沒；若記人間事，光從膝沒；若記力輪王事，光",
    "T24n1448_008:0036b12": "從左掌沒；若記轉輪王事，光從右掌沒；若記",
    "T24n1448_008:0036b13": "生天事，光從臍沒；若記聲聞菩提事，光從口",
    "T24n1448_008:0036b14": "中沒；若記緣覺菩提事，光從眉間沒；若記無",
    "T24n1448_008:0036b15": "上正等覺事，光從頂沒。于時佛光遶世尊三",
    "T24n1448_008:0036b16": "匝，從眉間沒。時具壽阿難陀合掌白佛言：「世",
    "T24n1448_008:0036b17": "尊！如來、應、正等覺，熙怡微笑，非無因緣。」即說",
    "T24n1448_008:0036b18": "伽他而請佛曰(其伽他如餘)。",
    "T24n1448_008:0036b19": "爾時世尊告阿難陀曰：「如是，如是！阿難，非",
    "T24n1448_008:0036b20": "無因緣如來、應、正等覺輒見微笑。汝見彼婆",
    "T24n1448_008:0036b21": "羅門女，以信心施我麨不？」阿難陀答言：「已",
    "T24n1448_008:0036b22": "見。」佛言：「彼女以此善根，從今已往，於十三",
    "T24n1448_008:0036b23": "劫，不墮惡趣；在天人中，輪迴受生，於最後",
    "T24n1448_008:0036b24": "身，證獨覺果，號為善願，其聲普遍。」其婆羅門",
    "T24n1448_008:0036b25": "女由生信心，將麨奉如來故，世尊為彼女",
    "T24n1448_008:0036b26": "人授記當來成獨覺菩提。其女夫主為採花",
    "T24n1448_008:0036b27": "薪等往林野中，聞我妻施沙門喬答摩麨，得",
    "T24n1448_008:0036b28": "授記成辟支佛。聞已便生忿怒，即詣世尊，作",
    "T24n1448_008:0036b29": "如是言：「汝來向我家中不？」世尊報言：「實來。」又",
    "T24n1448_008:0036c01": "言：「我妻施麨，汝為授記作辟支佛不？」佛言：「婆",
    "T24n1448_008:0036c02": "羅門，實爾。」「汝喬答摩！從轉輪王種族，捨王位",
    "T24n1448_008:0036c03": "出家，為乞麨故，作大妄語，誰肯信汝以少種",
    "T24n1448_008:0036c04": "子獲大果報？」佛言：「婆羅門！由是因緣，我今",
    "T24n1448_008:0036c05": "問汝，當隨意說。婆羅門！於意云何？汝見希有",
    "T24n1448_008:0036c06": "法不？」答言：「喬答摩！且止餘希有法。我所於",
    "T24n1448_008:0036c07": "此多根樹聚落，見希有事，汝可且聽。喬答摩！",
    "T24n1448_008:0036c08": "於此聚落東，拏瞿陀樹廣大滋茂，於彼樹下",
    "T24n1448_008:0036c09": "每有五百乘車止住亦無相妨礙。由此樹故，",
    "T24n1448_008:0036c10": "聚落得名。」佛言：「婆羅門！彼多根樹，子大幾",
    "T24n1448_008:0036c11": "許？為當如稻畦大，不得共篣籬、碾輪車、牛篋、",
    "T24n1448_008:0036c12": "篣箕、頻螺果、劫畢他果耶？」答言：「不也。猶如",
    "T24n1448_008:0036c13": "芥子四分之一。」佛言：「婆羅門！誰當信汝此",
    "T24n1448_008:0036c14": "之小子能生大樹？」時婆羅門答世尊曰：「任汝",
    "T24n1448_008:0036c15": "信不？我自親見。然且彼地，不被傷損，沃潤",
    "T24n1448_008:0036c16": "甜土；子雖不大，如法安置，依時得雨，是故此",
    "T24n1448_008:0036c17": "樹生長成大。」爾時世尊以此因緣說伽他曰：",
    "T24n1448_008:0036c18": "「如田及種子，　　汝今親已見；",
    "T24n1448_008:0036c19": "　於業及果報，　　如來親自證。",
    "T24n1448_008:0036c20": "　如汝之所見，　　小子成大樹；",
    "T24n1448_008:0036c21": "　如是我見此，　　小因成大果。」",
    "T24n1448_008:0036c22": "爾時世尊從其面門出廣長舌，遍至髮際，告",
    "T24n1448_008:0036c23": "婆羅門曰：「汝意云何？若能出舌遍覆面者，然",
    "T24n1448_008:0036c24": "彼豈為百千轉輪王位故作妄語？」婆羅門答",
    "T24n1448_008:0036c25": "言：「不也。喬答摩！」爾時世尊說伽他曰：",
    "T24n1448_008:0036c26": "「我自未曾說妄語，　　舌相皆由誠實增；",
    "T24n1448_008:0036c27": "　汝今宜應如是言，　　幸遇如來蒙覺悟。」",
    "T24n1448_008:0036c28": "爾時婆羅門既聞是已，生信敬心。世尊知",
    "T24n1448_008:0036c29": "彼意樂隨眠，應機為說四聖諦法，廣說如",
    "T24n1448_008:0037a01": "前，無始積集薩迦耶見，以智慧杵而摧破之，",
    "T24n1448_008:0037a02": "現證初果，唱言：「我入預流，我今盡壽歸依佛",
    "T24n1448_008:0037a03": "法僧寶，受五學處，為鄔波索迦，願世尊證",
    "T24n1448_008:0037a04": "知。」時婆羅門聞佛說已，歡喜信受，禮佛而",
    "T24n1448_008:0037a05": "去。",
    "T24n1448_008:0037a06": "爾時世尊到重毘羅聚落林中而住，此經廣",
    "T24n1448_008:0037a07": "說，如《雜阿笈摩》。世尊至一邊地聚落，彼有具",
    "T24n1448_008:0037a08": "壽摩訶目乾連舅，於仙人中出家學道，具壽",
    "T24n1448_008:0037a09": "目連而能調伏。爾時世尊告目連曰：「汝當愍",
    "T24n1448_008:0037a10": "念汝舅。」目連白言：「唯然世尊。」爾時目連聞佛",
    "T24n1448_008:0037a11": "語已，知調伏時至，即往仙人所住之處。時有",
    "T24n1448_008:0037a12": "仙人告目連曰：「且止莫入，此是婆羅門修道",
    "T24n1448_008:0037a13": "之處。」答言：「我亦是婆羅門。」時彼仙人說伽他",
    "T24n1448_008:0037a14": "曰：",
    "T24n1448_008:0037a15": "「身上無梵線，　　不持祭祀杓；",
    "T24n1448_008:0037a16": "　禿頭非事火，　　妄說婆羅門。」",
    "T24n1448_008:0037a17": "時大目連亦以伽他答仙人曰：",
    "T24n1448_008:0037a18": "「慚恥為梵線，　　正惠具祭杓；",
    "T24n1448_008:0037a19": "　常持淨戒水，　　清淨作君持。",
    "T24n1448_008:0037a20": "　實語為然火，　　內心恒寂定；",
    "T24n1448_008:0037a21": "　鎮修調伏行，　　斯真事火然。」",
    "T24n1448_008:0037a22": "時彼仙人語目連曰：「縱令如此，亦不容汝禿",
    "T24n1448_008:0037a23": "頭沙門入我住處。」于時尊者大目乾連，即以",
    "T24n1448_008:0037a24": "神力起大風雨，往詣池側坐一樹下。時難陀、",
    "T24n1448_008:0037a25": "鄔波難陀龍王侍者住此池中，而作是念：「聖",
    "T24n1448_008:0037a26": "者大目乾連常為難陀、鄔波難陀龍王之所敬",
    "T24n1448_008:0037a27": "重。然我於彼亦應供養。」時龍侍者從本宮出，",
    "T24n1448_008:0037a28": "至目連所，以身七重，右遶尊者，後以其首，覆",
    "T24n1448_008:0037a29": "目連頭而住。仙人常法，若見眾生苦切逼身，",
    "T24n1448_008:0037b01": "不生救念即退仙道。時舊仙人便作是念：「若",
    "T24n1448_008:0037b02": "出家人遭此大雨，便即捨命，我當失其仙道。」",
    "T24n1448_008:0037b03": "生此念已，便從仙人住處而出，覓出家人。見",
    "T24n1448_008:0037b04": "目連被龍重繞七匝，復以其首覆目連頭，告",
    "T24n1448_008:0037b05": "言：「汝可入此菴中。」目連答曰：「大仙！汝已失其",
    "T24n1448_008:0037b06": "仙道。」聞語聲已，知是外甥，仙人問曰：「聖者！汝",
    "T24n1448_008:0037b07": "是目連？」目連答曰：「時人號為目連。」目連報曰：",
    "T24n1448_008:0037b08": "「仙人！緣何事來至此？」仙人答曰：「見汝苦切逼",
    "T24n1448_008:0037b09": "身，恐損害汝，所以故來。」爾時具壽目連，即將",
    "T24n1448_008:0037b10": "仙人俱詣佛所，頭面禮足，退坐一面。目連白",
    "T24n1448_008:0037b11": "佛言：「世尊！此是我舅，於仙道中出家。唯願世",
    "T24n1448_008:0037b12": "尊，哀愍救護。」世尊知彼仙人種性隨眠意樂，",
    "T24n1448_008:0037b13": "應機說法，仙人聞已，便證不還果。爾時仙人",
    "T24n1448_008:0037b14": "從坐而起，偏袒右肩，合掌恭敬，頂禮白佛言：",
    "T24n1448_008:0037b15": "「唯願世尊攝受，聽我於善說法律中而為出",
    "T24n1448_008:0037b16": "家受其圓具，成苾芻性，於世尊所而修梵",
    "T24n1448_008:0037b17": "行。」爾時世尊告彼仙人：「善來苾芻！」作是言已，",
    "T24n1448_008:0037b18": "鬚髮自落，僧伽胝衣著身，威儀成就。時龍童",
    "T24n1448_008:0037b19": "子見目連去，獨住不安，時彼聚落遂遭亢旱。",
    "T24n1448_008:0037b20": "其龍童子，化身為仙人，於彼仙人住處坐",
    "T24n1448_008:0037b21": "禪而住。于時聚落人眾，來詣化龍仙所，頂禮",
    "T24n1448_008:0037b22": "白言：「今此聚落，遭其亢旱，我等作何方計？」仙",
    "T24n1448_008:0037b23": "人報曰：「汝等可共來於此住，即得消災。」時諸",
    "T24n1448_008:0037b24": "聚落所有人眾，便來住彼。由因龍子為大",
    "T24n1448_008:0037b25": "目連頂上持蓋。時人遂共號為龍持蓋城。於",
    "T24n1448_008:0037b26": "此城中，有信心鄔波索迦，龍持蓋處建立寺",
    "T24n1448_008:0037b27": "舍，具足資物。于時世尊又到摩都量城，相應",
    "T24n1448_008:0037b28": "住中，廣說其事。",
    "T24n1448_008:0037b29": "爾時世尊於俱魯城，人間遊行至大倉聚落，",
    "T24n1448_008:0037c01": "於此廣說《護國蘇怛羅經》。",
    "T24n1448_008:0037c02": "根本說一切有部毘奈耶藥事卷第八"
}