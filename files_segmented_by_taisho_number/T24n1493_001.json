{
    "T24n1493_001:1091b14": "No. 1493",
    "T24n1493_001:1091b15": "大乘三聚懺悔經",
    "T24n1493_001:1091b17": "隋開皇年闍那崛多共",
    "T24n1493_001:1091b18": "笈多等於大興善寺譯",
    "T24n1493_001:1091b19": "如是我聞：一時婆伽婆在毘舍梨大光明林，",
    "T24n1493_001:1091b20": "與大比丘眾千餘人俱，復有無量諸菩薩等。",
    "T24n1493_001:1091b21": "爾時世尊與於無量百千諸眾前後圍遶而為",
    "T24n1493_001:1091b22": "說法。",
    "T24n1493_001:1091b23": "爾時長老舍利弗在彼會坐，承佛威神從坐",
    "T24n1493_001:1091b24": "而起，偏袒右邊右膝著地，合掌向佛而作",
    "T24n1493_001:1091b25": "是言：「我於今者欲有所問，願佛聽許為我解",
    "T24n1493_001:1091b26": "釋。」",
    "T24n1493_001:1091b27": "爾時佛告舍利弗言：「汝舍利弗！恣汝所問，",
    "T24n1493_001:1091b28": "我當解釋令汝心喜。」爾時長老舍利弗蒙佛",
    "T24n1493_001:1091b29": "聽許解釋所問，歡喜踊躍不能自勝，以歡喜",
    "T24n1493_001:1091c01": "意而白佛言：「大德世尊！若善男子、善女人等，",
    "T24n1493_001:1091c02": "云何欲住於聲聞乘、辟支佛乘及住大乘？是",
    "T24n1493_001:1091c03": "眾生等有諸業障，云何懺悔？云何發露？謂煩",
    "T24n1493_001:1091c04": "惱障、諸眾生障、法障、轉後世障，云何懺悔？云",
    "T24n1493_001:1091c05": "何發露？」",
    "T24n1493_001:1091c06": "爾時佛告舍利弗言：「善哉善哉！汝舍利弗！汝",
    "T24n1493_001:1091c07": "今欲為多所安樂利益天人，能問如來於如",
    "T24n1493_001:1091c08": "是事。汝舍利弗！汝今應當諦聽諦聽，善思念",
    "T24n1493_001:1091c09": "之，當為汝說。」時舍利弗而白佛言：「善哉世尊！",
    "T24n1493_001:1091c10": "唯願解說。」",
    "T24n1493_001:1091c11": "爾時佛告舍利弗言：「汝舍利弗！若善男子、",
    "T24n1493_001:1091c12": "善女人等，若欲發心住於聲聞、辟支佛乘、若",
    "T24n1493_001:1091c13": "住大乘，是眾生等應於晝夜各在三時，從坐而",
    "T24n1493_001:1091c14": "起，偏袒右邊右膝著地，合十指掌應作是言：",
    "T24n1493_001:1091c15": "『所有現在十方世界諸佛世尊，常住在世、若",
    "T24n1493_001:1091c16": "坐經行，是諸世尊當憶念我、當證知我，為",
    "T24n1493_001:1091c17": "我作眼、為我作智、為我作勝、為作最極，",
    "T24n1493_001:1091c18": "我在彼前懺悔發露。若我無始流轉往來，若",
    "T24n1493_001:1091c19": "我此生、若於餘生所有業障，若自作、若教他",
    "T24n1493_001:1091c20": "作、見作隨喜，及煩惱障、諸眾生障、法障、轉後",
    "T24n1493_001:1091c21": "世障，若自初作、若教他初作、若見初作隨喜，",
    "T24n1493_001:1091c22": "若自正作、若教他作、若見正作隨喜，若自",
    "T24n1493_001:1091c23": "作竟、若教他作竟、若見他作竟隨喜。若復未",
    "T24n1493_001:1091c24": "識佛時、未識法時、未識僧時，未知善時、",
    "T24n1493_001:1091c25": "未知不善時，若復隨順於欲瞋癡貪亂心等",
    "T24n1493_001:1091c26": "而起諸惡、若復為於睡眠所覆、若復掉戲、若",
    "T24n1493_001:1091c27": "復疑惑、若復諂曲、若復無慚無愧。若復我",
    "T24n1493_001:1091c28": "慢貢高自大、若起怨嫌、若醉放逸，若起",
    "T24n1493_001:1091c29": "惡心出佛身血、若謗正法、破和合僧、殺阿羅",
    "T24n1493_001:1092a01": "漢、或殺父母。如是等業，若自初作、正作、作已，",
    "T24n1493_001:1092a02": "若教他作、見作隨喜。身業三種、口業有四、意",
    "T24n1493_001:1092a03": "三業行，於眾生所起諸惡意，或復逼觸毀辱",
    "T24n1493_001:1092a04": "呵罵三乘眾生，說其過惡嫌恨誹謗，或作邪",
    "T24n1493_001:1092a05": "婬、或作邪見。若初始作、若正作時、若復作已，",
    "T24n1493_001:1092a06": "自作、教他、見作隨喜。或隨所說違背戒聚，或",
    "T24n1493_001:1092a07": "盜塔物起於邪見，若始發意或復作時及作",
    "T24n1493_001:1092a08": "已竟。如是等惡，自作、教他、見作隨喜。或於父",
    "T24n1493_001:1092a09": "母而起違背、或障人出家、或復欲受具戒之",
    "T24n1493_001:1092a10": "時為作衣服留礙、或入禪定時或正念時而",
    "T24n1493_001:1092a11": "作障礙、或於利養名聞善根而為障礙，如是",
    "T24n1493_001:1092a12": "等事初作、作時及已作竟，自作、教人、見作隨",
    "T24n1493_001:1092a13": "喜。如是一切所作眾惡，今於一切佛世尊前",
    "T24n1493_001:1092a14": "發露懺悔。為證明我，與我作眼、與我作智、",
    "T24n1493_001:1092a15": "與我作勝、與我作極。今於一切佛世尊前至",
    "T24n1493_001:1092a16": "心懺悔發露不敢覆藏，於未來世更不敢作。",
    "T24n1493_001:1092a17": "而今一切諸佛世尊已知見我，攝受證明。若",
    "T24n1493_001:1092a18": "我所有無始生死諸煩惱中流轉往來所作",
    "T24n1493_001:1092a19": "惡業，自作、教他、見作隨喜，如是等業應受惡",
    "T24n1493_001:1092a20": "報，若復現受、若當來受。如是諸業，諸佛世尊",
    "T24n1493_001:1092a21": "當證知我如對目前，與我作勝、與我作極。於",
    "T24n1493_001:1092a22": "諸佛前至心懺悔不敢覆藏，於未來世更不",
    "T24n1493_001:1092a23": "敢作。所有過去有諸如來正遍知者，如彼往",
    "T24n1493_001:1092a24": "昔行菩薩行時，懺悔業障，及煩惱障、諸眾生",
    "T24n1493_001:1092a25": "障、法障、轉後來世障，如是懺悔，我今亦復如是",
    "T24n1493_001:1092a26": "懺悔不敢覆藏，於未來世更不敢作。所有未",
    "T24n1493_001:1092a27": "來世諸佛如來正遍知者，如彼當行菩薩行",
    "T24n1493_001:1092a28": "時，懺悔業障、煩惱障、諸眾生障、法障、轉後世",
    "T24n1493_001:1092a29": "障，懺悔已復懺悔。我今亦復如是懺悔諸障，",
    "T24n1493_001:1092b01": "發露懺悔不敢覆藏，懺悔已後更不敢作。所",
    "T24n1493_001:1092b02": "有現在十方世界一切世界，有諸如來正遍",
    "T24n1493_001:1092b03": "知者現住在世，如彼往昔行菩薩行時，懺悔",
    "T24n1493_001:1092b04": "業障、煩惱障、諸眾生障、法障、轉後來世障，懺",
    "T24n1493_001:1092b05": "悔已復懺悔。我今亦復如是，懺悔業障、煩惱",
    "T24n1493_001:1092b06": "障、諸眾生障、轉後來世障，懺悔發露不敢覆",
    "T24n1493_001:1092b07": "藏，於未來世更不敢作。如是過去未來現在",
    "T24n1493_001:1092b08": "諸佛如來正遍知者，若已現知、若有當知，",
    "T24n1493_001:1092b09": "我今為於業障所覆應墮地獄、畜生、餓鬼，若",
    "T24n1493_001:1092b10": "閻羅王世界，違背遠離佛法僧處，墮於逼迫",
    "T24n1493_001:1092b11": "苦惱之處。如是等障，今於一切佛世尊前發",
    "T24n1493_001:1092b12": "露懺悔，願佛世尊當證知我，為最勝者、為",
    "T24n1493_001:1092b13": "最極者。我於彼前皆悉至心發露懺悔不敢",
    "T24n1493_001:1092b14": "覆藏，於未來世更不敢作。我今於此至心",
    "T24n1493_001:1092b15": "懺悔，我及眾生願皆清淨諸法業障，當淨",
    "T24n1493_001:1092b16": "一切助菩提法願皆滿足。』如是三發於如是",
    "T24n1493_001:1092b17": "願。如過去諸佛如來正遍知者，彼等世尊於",
    "T24n1493_001:1092b18": "往昔行如是懺悔，如是懺已得一切法無障",
    "T24n1493_001:1092b19": "清淨。若未來世諸佛如來正遍知者，彼諸世",
    "T24n1493_001:1092b20": "尊亦當如是，懺悔所有現在十方世界一切",
    "T24n1493_001:1092b21": "世界諸佛業障已，得一切法無障清淨。如來",
    "T24n1493_001:1092b22": "正遍知者現住在世，彼佛世尊往昔修行，亦",
    "T24n1493_001:1092b23": "皆如是懺悔業障，得一切法無障清淨。舍利",
    "T24n1493_001:1092b24": "弗！以是之故，若善男子及善女人，若欲發",
    "T24n1493_001:1092b25": "住於聲聞乘、辟支佛乘、若住大乘，欲淨業障，",
    "T24n1493_001:1092b26": "應當如是懺悔發露不應覆藏，於未來世不",
    "T24n1493_001:1092b27": "應復作。「舍利弗！若有善男子、善女人，欲離",
    "T24n1493_001:1092b28": "地獄、畜生、餓鬼、貧賤生者，亦當如是懺悔發",
    "T24n1493_001:1092b29": "露不應覆藏，於未來世不應復作。舍利弗！",
    "T24n1493_001:1092c01": "若善男子、善女人，欲生剎利大姓、婆羅門大姓、",
    "T24n1493_001:1092c02": "居士大家受福樂果，若復欲生四天王處、三",
    "T24n1493_001:1092c03": "十三天、夜摩天、兜率天、化樂天、他化自在天、",
    "T24n1493_001:1092c04": "梵身天、梵輔天、梵侍天、大梵天、淨居天、少淨天、",
    "T24n1493_001:1092c05": "無量淨天、遍淨天、大身天、小身天、無量身天、廣",
    "T24n1493_001:1092c06": "果天、無想天、光音天、無惱天、善見天、阿迦尼吒",
    "T24n1493_001:1092c07": "天、無邊空處天、無邊識處天、無所有處天、非",
    "T24n1493_001:1092c08": "想非非想處天。若欲生彼同受果報，應當",
    "T24n1493_001:1092c09": "如是懺悔業障，如是發露不應覆藏，後不更",
    "T24n1493_001:1092c10": "作。是故舍利弗！欲得須陀洹果、斯陀含果、阿",
    "T24n1493_001:1092c11": "那含果、阿羅漢果、辟支佛道，亦當如是懺悔",
    "T24n1493_001:1092c12": "發露淨於業障，後不更作。舍利弗！若有善",
    "T24n1493_001:1092c13": "男子、善女人，欲當成就成無上菩提一切種",
    "T24n1493_001:1092c14": "智智、不可稱智、一切三界最勝妙智，亦應如",
    "T24n1493_001:1092c15": "是懺悔發露，後不更作。應如是知，如來所說",
    "T24n1493_001:1092c16": "一切諸法從因緣有或有生滅，過去已滅、未",
    "T24n1493_001:1092c17": "來未至、現在無體，無有業障、無業障處，現作",
    "T24n1493_001:1092c18": "諸行亦無業障。所以者何？如來常說，一切",
    "T24n1493_001:1092c19": "諸法空無我所，無有眾生、無有命者、無福伽",
    "T24n1493_001:1092c20": "羅、無有人者、無摩那婆，本性空寂。以是義故，",
    "T24n1493_001:1092c21": "一切諸法無有業障。舍利弗！若善男子、善女",
    "T24n1493_001:1092c22": "人等，若當能入如是等際，所謂實際、無我之",
    "T24n1493_001:1092c23": "際、無有家際、無漏際者，是則能淨一切法障",
    "T24n1493_001:1092c24": "而得寂靜。」於是舍利弗白佛言：「世尊！是住",
    "T24n1493_001:1092c25": "大乘發菩薩心諸善男子、善女人等，云何當",
    "T24n1493_001:1092c26": "應隨喜一切眾生善根？」佛告舍利弗：「是住菩",
    "T24n1493_001:1092c27": "薩乘善男子、善女人等，應晝三時及夜三時",
    "T24n1493_001:1092c28": "從坐而起，偏袒右邊右膝著地，合十指掌應",
    "T24n1493_001:1092c29": "作是言：『一切世界所有眾生眾生所攝，彼等",
    "T24n1493_001:1093a01": "所有諸福德聚，若初作、若正作、若作已，若自",
    "T24n1493_001:1093a02": "作、若教他作、見作隨喜，若於佛邊、若於法邊、",
    "T24n1493_001:1093a03": "若於僧邊、若福伽羅邊，若行布施福事、持戒",
    "T24n1493_001:1093a04": "福事、若等行福事。彼等我今皆悉隨喜、最",
    "T24n1493_001:1093a05": "勝隨喜，最大最妙、最極最淨，無等無等等，無",
    "T24n1493_001:1093a06": "上無上上，諸佛許可，我今應當如是隨喜。",
    "T24n1493_001:1093a07": "所有過去諸佛如來正遍知者，從初發心乃",
    "T24n1493_001:1093a08": "至入於無餘涅槃，於其中間所有福聚，彼等",
    "T24n1493_001:1093a09": "我今皆悉隨喜。所有未來十方世界諸世界",
    "T24n1493_001:1093a10": "中，當有如來、應供、正遍知，從初發心所有修",
    "T24n1493_001:1093a11": "行六波羅蜜和合福聚，彼等一切我今皆悉",
    "T24n1493_001:1093a12": "如是隨喜，乃至如於諸佛許可隨喜隨喜。若",
    "T24n1493_001:1093a13": "復現在一切十方諸世界中，有諸如來、應供、",
    "T24n1493_001:1093a14": "正遍知，從初發心乃至得阿耨多羅三藐三",
    "T24n1493_001:1093a15": "菩提已，乃至入於無餘涅槃，於其中間所有",
    "T24n1493_001:1093a16": "福聚，我今皆悉如是隨喜、最勝隨喜，乃至",
    "T24n1493_001:1093a17": "如佛許可隨喜如是隨喜。』「舍利弗！於意云",
    "T24n1493_001:1093a18": "何？如是隨喜和合福聚，得幾功德有大利益？",
    "T24n1493_001:1093a19": "舍利弗！若此三千大千世界所有眾生眾生",
    "T24n1493_001:1093a20": "所攝，彼等一切成阿羅漢。若有善男子、善女",
    "T24n1493_001:1093a21": "人，供養彼等恭敬奉事，給施衣服飲食湯藥",
    "T24n1493_001:1093a22": "床敷等事，乃至命終。彼所得福寧為多不？」",
    "T24n1493_001:1093a23": "舍利弗言：「甚多。世尊！」佛言：「舍利弗！且置三",
    "T24n1493_001:1093a24": "千大千世界諸眾生等眾生所攝。若復東方",
    "T24n1493_001:1093a25": "如恒河沙諸世界中所有眾生眾生所攝者，",
    "T24n1493_001:1093a26": "彼等皆得成阿羅漢。若有善男子、善女人，乃",
    "T24n1493_001:1093a27": "至盡命供養供給乃至湯藥。是等諸事，舍利",
    "T24n1493_001:1093a28": "弗！於汝意云何？彼所得福寧為多不？」舍利",
    "T24n1493_001:1093a29": "弗言：「甚多。世尊！」佛告舍利弗：「如是南方西",
    "T24n1493_001:1093b01": "方北方四維上下恒河沙等諸世界中所有",
    "T24n1493_001:1093b02": "眾生眾生所攝，皆成羅漢。若有善男子、善女",
    "T24n1493_001:1093b03": "人等，盡形供養奉事供給乃至衣服湯藥等",
    "T24n1493_001:1093b04": "事。彼所得福寧為多不？」舍利弗言：「甚多。世尊！",
    "T24n1493_001:1093b05": "不可思議能得邊際。」佛告舍利弗：「若住大乘",
    "T24n1493_001:1093b06": "發菩薩心諸善男子、善女人等，能有正信無",
    "T24n1493_001:1093b07": "諸諂曲，發阿耨多羅三藐三菩提心，復能如",
    "T24n1493_001:1093b08": "是隨喜隨喜。舍利弗！彼前福德於此福聚，",
    "T24n1493_001:1093b09": "百分不及一，千分百千分、億分百億分乃至",
    "T24n1493_001:1093b10": "算數譬喻所不及一。舍利弗！諸菩薩等如",
    "T24n1493_001:1093b11": "是隨喜能具足故，能速成就阿耨多羅三藐",
    "T24n1493_001:1093b12": "三菩提。舍利弗！若有善男子、善女人住於大",
    "T24n1493_001:1093b13": "乘，復能如是隨喜隨喜，當得如是無量無邊",
    "T24n1493_001:1093b14": "大福德聚。舍利弗！若有婦人厭惡女身欲求",
    "T24n1493_001:1093b15": "男身、欲當成就阿耨多羅三藐三菩提，亦",
    "T24n1493_001:1093b16": "應如是隨喜隨喜。」",
    "T24n1493_001:1093b17": "爾時舍利弗復白佛言：「唯願世尊為我廣說",
    "T24n1493_001:1093b18": "勸請和合所得福聚，利益安樂諸天世人，亦",
    "T24n1493_001:1093b19": "為現在及未來世諸菩薩等攝受廣大諸善根",
    "T24n1493_001:1093b20": "故。」爾時佛告舍利弗言：「善哉善哉！舍利弗！",
    "T24n1493_001:1093b21": "汝今欲為多所利益安樂天人，能問如來如",
    "T24n1493_001:1093b22": "是之義。舍利弗！汝今諦聽，善思念之，當為",
    "T24n1493_001:1093b23": "汝說。」舍利弗言：「善哉世尊！我今欲聞，願為",
    "T24n1493_001:1093b24": "解說。」佛告舍利弗：「若有善男子、善女人等住",
    "T24n1493_001:1093b25": "大乘者，應於晝夜各在三時從坐而起，偏袒",
    "T24n1493_001:1093b26": "右邊右膝著地，合十指掌應作是言：『諸佛世",
    "T24n1493_001:1093b27": "尊當憶念我。所有十方一切世界所有諸佛",
    "T24n1493_001:1093b28": "如來、應供、正遍知，證菩提已欲轉法輪，我今",
    "T24n1493_001:1093b29": "悉皆勸請彼等諸佛世尊，皆悉願轉無上法",
    "T24n1493_001:1093c01": "輪，為欲憐愍安樂利益諸天人故。』如是三說，",
    "T24n1493_001:1093c02": "亦復如是。『我今勸請諸佛世尊，唯願為轉無",
    "T24n1493_001:1093c03": "上法輪，唯願彼等諸佛世尊施於法施，願佛",
    "T24n1493_001:1093c04": "世尊普設法會，願諸世尊注大法雨，願諸世",
    "T24n1493_001:1093c05": "尊然大法炬，願諸世尊擊大法鼓，願佛世尊",
    "T24n1493_001:1093c06": "作法音樂，願諸世尊吹大法䗍，願諸世尊",
    "T24n1493_001:1093c07": "建立法幢，願佛世尊以法充足一切眾生，令",
    "T24n1493_001:1093c08": "諸眾生以法自恣，多所利益安樂世間，憐愍",
    "T24n1493_001:1093c09": "一切諸天人故。』「又舍利弗！若善男子、善女人",
    "T24n1493_001:1093c10": "等，欲當成就阿耨多羅三藐三菩提者，應晝",
    "T24n1493_001:1093c11": "三時及夜三時，偏袒右邊右膝著地，合十",
    "T24n1493_001:1093c12": "指掌而作是念：『所有十方一切世界所有一",
    "T24n1493_001:1093c13": "切諸佛世尊，現住在世若住若行，應當憶念、",
    "T24n1493_001:1093c14": "應當禮敬。』應作是言：『所有現在十方世界",
    "T24n1493_001:1093c15": "諸佛世尊，欲捨壽命入涅槃者，我皆勸請諸",
    "T24n1493_001:1093c16": "佛世尊，莫入涅槃久住於世，不思議劫、不可",
    "T24n1493_001:1093c17": "說無有量不可稱劫，為多利益安樂世間諸",
    "T24n1493_001:1093c18": "天人故，堪忍久住，無令身心而有疲倦。』如是",
    "T24n1493_001:1093c19": "三請諸佛世尊久住於世，於無量劫利益安",
    "T24n1493_001:1093c20": "樂一切世間諸天人故，堪忍久住勿令身心",
    "T24n1493_001:1093c21": "而有疲倦。如是勸請彼所善根，應當迴向阿",
    "T24n1493_001:1093c22": "耨多羅三藐三菩提。舍利弗！汝今當觀勸請",
    "T24n1493_001:1093c23": "迴向得幾許福？舍利弗！於汝意云何？若此",
    "T24n1493_001:1093c24": "三千大千世界滿中七寶，持用布施諸佛如",
    "T24n1493_001:1093c25": "來，其所得福寧為多不？」舍利弗言：「甚多。世",
    "T24n1493_001:1093c26": "尊！非所思量之所能知。」佛告舍利弗：「且置",
    "T24n1493_001:1093c27": "三千大千世界滿中七寶。如是東方南西北",
    "T24n1493_001:1093c28": "方四維上下諸世界中滿中七寶，持用布施",
    "T24n1493_001:1093c29": "諸佛如來，其所得福寧為多不？」舍利弗言：",
    "T24n1493_001:1094a01": "「甚多。世尊！非可思量能得邊際。」「舍利弗！汝",
    "T24n1493_001:1094a02": "今當觀，若善男子、善女人等正信無諂，能發",
    "T24n1493_001:1094a03": "無上菩提之心，能作如是勸請諸佛轉於法",
    "T24n1493_001:1094a04": "輪。舍利弗！如此福聚比前福聚，百分不及",
    "T24n1493_001:1094a05": "一、千分百千分不及一，乃至算數譬喻所不",
    "T24n1493_001:1094a06": "能及。舍利弗！若善男子、善女人等發菩提心，",
    "T24n1493_001:1094a07": "能作如是勸請迴向，和合善根能具足者，當",
    "T24n1493_001:1094a08": "速成就無上菩提。舍利弗！我於往昔行菩薩",
    "T24n1493_001:1094a09": "行時，亦常如是勸請諸佛，轉於法輪及久住",
    "T24n1493_001:1094a10": "世。我以如是勸請諸佛轉法輪故，因彼善根",
    "T24n1493_001:1094a11": "因緣之力，是故今者帝釋、天王、諸梵王等，恭",
    "T24n1493_001:1094a12": "敬合掌而勸請我轉於法輪，而作是言：『唯願",
    "T24n1493_001:1094a13": "世尊！多所憐愍安樂饒益一切世間諸天人",
    "T24n1493_001:1094a14": "故轉於法輪。』舍利弗！我於往昔行菩薩行時，",
    "T24n1493_001:1094a15": "勸請諸佛久住於世轉法輪故，今得十力、四",
    "T24n1493_001:1094a16": "無所畏、四無礙辯、大慈大悲、十八不共法。我",
    "T24n1493_001:1094a17": "涅槃後正法當住於五百歲，像法亦復住五",
    "T24n1493_001:1094a18": "百歲。」爾時舍利弗復白佛言：「大德世尊！是",
    "T24n1493_001:1094a19": "住大乘諸善男子、善女人等，於阿耨多羅三",
    "T24n1493_001:1094a20": "藐三菩提善根云何迴向？」",
    "T24n1493_001:1094a21": "爾時佛告舍利弗言：「汝舍利弗！是住大乘若",
    "T24n1493_001:1094a22": "善男子、善女人等，應晝三時及夜三時從坐",
    "T24n1493_001:1094a23": "而起，偏袒右邊右膝著地，合十指掌應作",
    "T24n1493_001:1094a24": "是言：『我於無始生死流轉已來，至於今日所",
    "T24n1493_001:1094a25": "有福聚，自作、教他、見作隨喜。或於三寶、福",
    "T24n1493_001:1094a26": "伽羅所修諸福德，若修布施、若行持戒諸福",
    "T24n1493_001:1094a27": "德事，若復等行諸福德事，若復思念作福德",
    "T24n1493_001:1094a28": "事，乃至於今懺悔隨喜勸請等事，一切和合",
    "T24n1493_001:1094a29": "皆悉迴向，施與一切諸眾生等。如於過去諸",
    "T24n1493_001:1094b01": "佛如來、應供、正遍知者，往昔所行菩薩行時，",
    "T24n1493_001:1094b02": "以諸善根皆悉迴向於一切智，我今亦復如",
    "T24n1493_001:1094b03": "是迴向，以諸善根皆悉迴向無上菩提。所",
    "T24n1493_001:1094b04": "有未來諸如來等正遍知者，如彼當行菩薩",
    "T24n1493_001:1094b05": "行時，以諸善根當以迴向於一切智，我今",
    "T24n1493_001:1094b06": "亦復如是迴向，以此善根皆悉迴向無上菩",
    "T24n1493_001:1094b07": "提。所有現在十方世界諸佛如來正遍知",
    "T24n1493_001:1094b08": "者，現住在世自在行者，如彼往昔菩薩行",
    "T24n1493_001:1094b09": "時，以諸善根皆悉迴向無上菩提，我今亦",
    "T24n1493_001:1094b10": "復如是，以諸善根皆悉迴向無上菩提。如彼",
    "T24n1493_001:1094b11": "世尊釋迦牟尼如來、應供、正遍知，坐於道場",
    "T24n1493_001:1094b12": "菩提樹下，以不思議不可稱量廣大無垢如",
    "T24n1493_001:1094b13": "是智印住佛三昧，一念和合相應智慧降",
    "T24n1493_001:1094b14": "魔波旬軍力退已，於夜後分明相出時，應所",
    "T24n1493_001:1094b15": "知見皆悉正覺。得正覺已，於波羅奈鹿野苑",
    "T24n1493_001:1094b16": "中轉於無上四諦法輪，若有沙門、若婆羅門、",
    "T24n1493_001:1094b17": "若天魔梵及餘世間所不能惻。然法炬、擊",
    "T24n1493_001:1094b18": "法鼓、吹法䗍、建法幢、雨法雨，以法充潤一切",
    "T24n1493_001:1094b19": "眾生，多所憐愍利益安樂諸天人故。亦如彼",
    "T24n1493_001:1094b20": "等阿閦如來、阿彌陀佛、師子佛、百焰佛、放",
    "T24n1493_001:1094b21": "焰佛、熾盛光佛、無邊光佛、蒙恩光佛、燈王",
    "T24n1493_001:1094b22": "佛、最上佛、蓮華上佛、開敷佛、寶月佛、寶焰",
    "T24n1493_001:1094b23": "佛、無礙光佛、彌留幢佛、寶相佛、大焰聚佛、",
    "T24n1493_001:1094b24": "寶幢佛、因陀羅幢佛、寶軸佛、栴檀香佛、決",
    "T24n1493_001:1094b25": "定焰波頭摩蓮花熾盛身佛、無量名稱功德",
    "T24n1493_001:1094b26": "光明佛，如彼彌留孤知如來、應供、正遍知，如",
    "T24n1493_001:1094b27": "是等諸佛如來、應供、正遍知證於無上佛菩",
    "T24n1493_001:1094b28": "提已，轉於無上最大法輪。我亦如是，願當轉",
    "T24n1493_001:1094b29": "於無上法輪，願以法施一切眾生充足自恣，",
    "T24n1493_001:1094c01": "為欲利益安樂世間諸天世人作利益故。』",
    "T24n1493_001:1094c02": "「舍利弗！若有得聞如此所說第一之道，聞已",
    "T24n1493_001:1094c03": "信受隨教行者，彼則當得無量福聚。舍利弗！",
    "T24n1493_001:1094c04": "若善男子、善女人等聞於如是三聚法本，受",
    "T24n1493_001:1094c05": "持讀誦能解其義為他廣說，彼則當得多福",
    "T24n1493_001:1094c06": "德聚，不可思議不可稱量。舍利弗！汝今當",
    "T24n1493_001:1094c07": "觀如是無量神通福聚。舍利弗！於汝意云何？",
    "T24n1493_001:1094c08": "於此三千大千世界所有眾生眾生所攝，皆",
    "T24n1493_001:1094c09": "令彼等悉得人身，得人身已成辟支佛。若善",
    "T24n1493_001:1094c10": "男子、善女人等，盡形供養飲食衣服床臥湯",
    "T24n1493_001:1094c11": "藥種種諸事，彼涅槃後起舍利塔高十由旬、",
    "T24n1493_001:1094c12": "縱廣正等滿七由旬，妙色莊嚴端正可喜，金",
    "T24n1493_001:1094c13": "銀琉璃頗梨真珠馬瑙虎珀眾寶所成，又復",
    "T24n1493_001:1094c14": "供養彼諸塔廟，以天音樂散妙華鬘燒香塗",
    "T24n1493_001:1094c15": "香繒幡幢蓋而以供養。彼所得福寧為多不？」",
    "T24n1493_001:1094c16": "舍利弗言：「甚多。世尊！不可思議之所能及。」佛",
    "T24n1493_001:1094c17": "告舍利弗：「且置三千大千世界諸眾生等眾",
    "T24n1493_001:1094c18": "生所攝。又復東方如恒河沙等諸世界中所",
    "T24n1493_001:1094c19": "有眾生眾生所攝，南西北方四維上下如是",
    "T24n1493_001:1094c20": "世界所有眾生眾生所攝，皆令彼等悉得人",
    "T24n1493_001:1094c21": "身，得人身已證辟支佛。若善男子、善女人等",
    "T24n1493_001:1094c22": "乃至盡命供養奉事，衣服飲食湯藥床臥種",
    "T24n1493_001:1094c23": "種諸事供養供給。彼所得福寧為多不？」舍利",
    "T24n1493_001:1094c24": "弗言：「甚多。世尊！非可思量之所能及。」佛告",
    "T24n1493_001:1094c25": "舍利弗：「若善男子、善女人等，能具正信無有",
    "T24n1493_001:1094c26": "諂曲，發於無上菩提之心，復能依此迴向迴",
    "T24n1493_001:1094c27": "向。舍利弗！此前福德於此福聚，百分不及",
    "T24n1493_001:1094c28": "一、千分百千分乃至算數譬喻所不能及。」",
    "T24n1493_001:1094c29": "爾時眾中有十千人從坐而起，偏袒右邊右",
    "T24n1493_001:1095a01": "膝著地，合掌向佛而白佛言：「大德世尊！我",
    "T24n1493_001:1095a02": "等亦欲當成無上諸佛菩提。所以者何？大德",
    "T24n1493_001:1095a03": "世尊！我等以聞如是等法修多羅故深起愛",
    "T24n1493_001:1095a04": "樂。大德世尊！我等志樂無上菩提。」時天帝",
    "T24n1493_001:1095a05": "釋與諸眷屬六萬八千天眾圍遶，即以諸天",
    "T24n1493_001:1095a06": "曼陀羅花、栴檀末香、閻浮金粟、憂鉢羅花、波",
    "T24n1493_001:1095a07": "頭摩花、俱牟頭花、分陀利花供養於佛及此所",
    "T24n1493_001:1095a08": "說三聚法本而散其上。再三散已，而白佛言：",
    "T24n1493_001:1095a09": "「希有世尊！乃至如此三聚法本多所利益，為",
    "T24n1493_001:1095a10": "諸菩薩摩訶薩等當淨一切諸法業障，當令",
    "T24n1493_001:1095a11": "值遇一切善法具足成就。」佛告帝釋：「如是如",
    "T24n1493_001:1095a12": "是。憍尸迦！我今說此三聚法本，為諸菩薩",
    "T24n1493_001:1095a13": "摩訶薩等多作利益，於一切法無障清淨得",
    "T24n1493_001:1095a14": "成就故、當得值遇一切善法悉成就故。憍尸",
    "T24n1493_001:1095a15": "迦！我念往昔阿僧祇劫，復過是數不可思量，",
    "T24n1493_001:1095a16": "彼時有佛出興於世，名大焰聚如來、應供、正",
    "T24n1493_001:1095a17": "遍知、明行足、善逝、世間解、無上士、調御丈夫、天",
    "T24n1493_001:1095a18": "人師、佛、世尊。憍尸迦！彼大焰聚如來壽命六",
    "T24n1493_001:1095a19": "萬八千億歲，初會百千諸聲聞眾，第二會有",
    "T24n1493_001:1095a20": "九十九億諸聲聞眾，第三會有九十八億諸",
    "T24n1493_001:1095a21": "聲聞眾。憍尸迦！彼大焰聚如來為諸天人大",
    "T24n1493_001:1095a22": "作利益。時彼眾中有一女人名曰尊親，於",
    "T24n1493_001:1095a23": "彼會坐。從彼大焰聚如來聞於如此三聚法",
    "T24n1493_001:1095a24": "本，信受讀誦廣為人說如說修行，發於無上",
    "T24n1493_001:1095a25": "菩提之心。彼聞此法即轉女身成丈夫身，常",
    "T24n1493_001:1095a26": "得生於天人之中往來流轉，當得受於八萬",
    "T24n1493_001:1095a27": "四千轉輪王身。今現住彼在於東方，去此",
    "T24n1493_001:1095a28": "佛剎過億百千諸佛剎土，現成阿耨多羅三",
    "T24n1493_001:1095a29": "藐三菩提，名寶焰聚如來、應供、正遍知。憍尸",
    "T24n1493_001:1095b01": "迦！若有眾生臨命終時，聞彼寶焰聚如來名",
    "T24n1493_001:1095b02": "號能憶念者，彼當不復更受女身。所以者何？",
    "T24n1493_001:1095b03": "彼寶焰聚如來往昔行菩薩行時，發如是願：",
    "T24n1493_001:1095b04": "『若有女人臨命終時，聞我名字能憶念者，彼",
    "T24n1493_001:1095b05": "當不復更受女身。』憍尸迦！此三聚法本能有",
    "T24n1493_001:1095b06": "如是多作利益，為諸菩薩摩訶薩等具足當",
    "T24n1493_001:1095b07": "淨一切諸法諸障礙業，當得值遇一切善法",
    "T24n1493_001:1095b08": "成就具足。」佛說此經時，帝釋天王，及長老舍",
    "T24n1493_001:1095b09": "利弗，及諸天、龍、乾闥婆、阿修羅、人非人等，聞",
    "T24n1493_001:1095b10": "佛所說，歡喜奉行。",
    "T24n1493_001:1095b11": "大乘三聚懺悔經"
}