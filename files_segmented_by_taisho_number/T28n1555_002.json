{
    "T28n1555_002:0992a03": "五事毘婆沙論卷下",
    "T28n1555_002:0992a05": "尊者法救造",
    "T28n1555_002:0992a06": "三藏法師玄奘奉　詔譯",
    "T28n1555_002:0992a07": "分別色品第一之餘",
    "T28n1555_002:0992a08": "問：所造色內根所攝者我已了知。今復欲聞",
    "T28n1555_002:0992a09": "非根攝者，願說其相。答：色聲香味所觸無表，",
    "T28n1555_002:0992a10": "此中色謂好顯色等。若青黃等色不變壞名",
    "T28n1555_002:0992a11": "好顯色；此若變壞名惡顯色；若平等者名二",
    "T28n1555_002:0992a12": "中間似顯處色。問：色處有二：一顯、二形。何",
    "T28n1555_002:0992a13": "故此中唯辯顯色？答：今於此中應作是說。色",
    "T28n1555_002:0992a14": "有二種：一顯、二形，顯色謂青黃等，形色謂長",
    "T28n1555_002:0992a15": "短等，而不說者有何意耶？謂顯色麁及易知",
    "T28n1555_002:0992a16": "故。如是諸色於六識中二識所識，謂眼及意。",
    "T28n1555_002:0992a17": "先用眼識唯了自相，後用意識了自共相，謂",
    "T28n1555_002:0992a18": "彼諸色住現在時，眼識唯能了彼自相，眼識",
    "T28n1555_002:0992a19": "無間起分別意識，重了前色自相或共相。然",
    "T28n1555_002:0992a20": "此所起分別意識，依前眼識緣前色境，如是",
    "T28n1555_002:0992a21": "意識正現在時，所依所緣並在過去。由斯五",
    "T28n1555_002:0992a22": "境住現在時，意識不能了彼自相，是故色境",
    "T28n1555_002:0992a23": "二識所識，謂諸眼識現在前時，唯了現在自",
    "T28n1555_002:0992a24": "相非共。若諸意識現在前時，通了三世自相",
    "T28n1555_002:0992a25": "共相，以諸意識境界遍故、有分別故。眼識無",
    "T28n1555_002:0992a26": "間非定起意識，於六識身容隨起一種。若眼",
    "T28n1555_002:0992a27": "識無間定起意識者，則苦根不應為苦等無",
    "T28n1555_002:0992a28": "間，苦根唯在五識身故。若爾，便違根蘊所說。",
    "T28n1555_002:0992a29": "如說苦根與苦根為因、等無間增上，然依眼識",
    "T28n1555_002:0992b01": "了別色已，無間引起分別意識，故作是言。眼",
    "T28n1555_002:0992b02": "識先識，眼識受已，意識隨識。聲有二種，乃至",
    "T28n1555_002:0992b03": "廣說，有執受大種者，謂諸大種現在剎那有",
    "T28n1555_002:0992b04": "情數攝。無執受大種者，謂諸大種過去未來",
    "T28n1555_002:0992b05": "有情數攝，及三世非有情數攝。此中有執受",
    "T28n1555_002:0992b06": "大種所生聲，名有執受大種為因。有執受大",
    "T28n1555_002:0992b07": "種與此所生聲為前生等五種因故。無執受",
    "T28n1555_002:0992b08": "大種為因聲亦爾。若從口出手等合生，名有",
    "T28n1555_002:0992b09": "執受大種因聲。若從林水風等所生，名無執",
    "T28n1555_002:0992b10": "受大種因聲。餘如前釋。諸所有香，乃至廣說，",
    "T28n1555_002:0992b11": "諸悅意者說名好香，不悅意者說名惡香，順",
    "T28n1555_002:0992b12": "捨受處名平等香。鼻所嗅者謂鼻根境，餘如",
    "T28n1555_002:0992b13": "前釋。諸所有味，乃至廣說，諸悅意者名可意",
    "T28n1555_002:0992b14": "味，不悅意者名不可意味，與二相違名順捨",
    "T28n1555_002:0992b15": "處味。舌所嘗者謂舌根境，餘如前釋。問：若嘗",
    "T28n1555_002:0992b16": "味時，為先起舌識、先起身識耶？答：若冷暖等",
    "T28n1555_002:0992b17": "增則先起身識，若醎醋等增則先起舌識，",
    "T28n1555_002:0992b18": "若觸味平等亦先起舌識，味欲勝故。所觸一",
    "T28n1555_002:0992b19": "分，乃至廣說，滑性者謂柔軟，澁性者謂麁強，",
    "T28n1555_002:0992b20": "輕性者謂不可稱，重性者謂可稱，冷者謂彼",
    "T28n1555_002:0992b21": "所逼便起暖欲，飢者謂食欲，渴者謂飲欲。",
    "T28n1555_002:0992b22": "如是七種是觸處攝，以所造色而為自性。前",
    "T28n1555_002:0992b23": "四大種雖觸處攝，非所造色而為自性，是故",
    "T28n1555_002:0992b24": "觸處有十一種，今七所造故名一分。身所觸",
    "T28n1555_002:0992b25": "者謂身根境，餘如前釋。問：何大種增故有滑",
    "T28n1555_002:0992b26": "性？廣說乃至何大種增故有渴耶？有作是",
    "T28n1555_002:0992b27": "說：無偏增者。然四大種性類差別，有能造",
    "T28n1555_002:0992b28": "滑性，廣說乃至有能造渴。復有說者：水火界",
    "T28n1555_002:0992b29": "增故能造滑，地風界增故能造澁，火風界增",
    "T28n1555_002:0992c01": "故能造輕，地水界增故能造重，水風界增故",
    "T28n1555_002:0992c02": "能造冷，唯風界增故能造飢，唯火界增故能",
    "T28n1555_002:0992c03": "造渴。此言增者，謂業用增，非事體增，如心心",
    "T28n1555_002:0992c04": "所。無表云何？乃至廣說，墮法處色者。墮有六",
    "T28n1555_002:0992c05": "種：一、界墮；二、趣墮；三、補特伽羅墮；四、處墮；",
    "T28n1555_002:0992c06": "五、有漏墮；六、自體墮。界墮者，如結蘊說。諸結",
    "T28n1555_002:0992c07": "墮欲界，彼結在欲界等。趣墮者，謂若攝屬如",
    "T28n1555_002:0992c08": "是趣者，名墮是趣。補特伽羅墮者，如毘柰耶",
    "T28n1555_002:0992c09": "說：有二補特伽羅，墮僧數中令僧和合。處墮",
    "T28n1555_002:0992c10": "者，如此中說。無表色云何？謂墮法處色。有漏",
    "T28n1555_002:0992c11": "墮者，如此論說。云何墮法？謂有漏法。自體墮",
    "T28n1555_002:0992c12": "者，如大種蘊說。有執受是何義？答：此增語所",
    "T28n1555_002:0992c13": "顯墮自體法。無表色者，謂善惡戒相續不斷，",
    "T28n1555_002:0992c14": "此一切時一識所識，謂意識者以無對故。色",
    "T28n1555_002:0992c15": "等五境於現在時五識所識，於三世時意識",
    "T28n1555_002:0992c16": "所識。此於恒時意識所識，眼等五根亦一切",
    "T28n1555_002:0992c17": "時意識所識。此無表色總有二種，謂善、不善。",
    "T28n1555_002:0992c18": "無無記者，以強力心能發無表，無記心劣不",
    "T28n1555_002:0992c19": "發無表。諸善無表總有二種：一者律儀所攝，",
    "T28n1555_002:0992c20": "二者律儀所不攝。不善無表亦有二種：一者",
    "T28n1555_002:0992c21": "不律儀所攝，二者不律儀所不攝。律儀所攝",
    "T28n1555_002:0992c22": "無表復有四種：一者別解脫律儀，二者靜慮",
    "T28n1555_002:0992c23": "律儀，三者無漏律儀，四者斷律儀。別解脫律",
    "T28n1555_002:0992c24": "儀，謂七眾戒。靜慮律儀，謂色界戒。無漏律",
    "T28n1555_002:0992c25": "儀，謂學無學戒。斷律儀者，依二律儀一分建",
    "T28n1555_002:0992c26": "立，謂靜慮律儀、無漏律儀。離欲界染九無間",
    "T28n1555_002:0992c27": "道隨轉攝者，名斷律儀，以能對治一切惡",
    "T28n1555_002:0992c28": "戒，及能對治起惡戒煩惱，故名為斷。前八無",
    "T28n1555_002:0992c29": "間道隨轉攝者，唯能對治起惡戒煩惱。第九",
    "T28n1555_002:0993a01": "無間道隨轉攝者，能對治惡戒及能對治起",
    "T28n1555_002:0993a02": "惡戒煩惱。問：別解脫律儀，何緣故得、何緣故",
    "T28n1555_002:0993a03": "捨？答：由他教得，四緣故捨。何等為四？一、捨所",
    "T28n1555_002:0993a04": "學戒；二、二形生；三、善根斷；四、失眾同分。問：靜",
    "T28n1555_002:0993a05": "慮律儀，何緣故得、何緣故捨？答：色界善心若",
    "T28n1555_002:0993a06": "得便得、若捨便捨。此復二種：一、由退故；二、由",
    "T28n1555_002:0993a07": "界地有轉易故。問：無漏律儀，何緣故得、何緣",
    "T28n1555_002:0993a08": "故捨？答：與道俱得，無全捨者。若隨分捨，則由",
    "T28n1555_002:0993a09": "三緣：一、由退故；二、由得果故；三、由轉根故。問：",
    "T28n1555_002:0993a10": "斷律儀，何緣故得、何緣故捨？答：靜慮律儀所",
    "T28n1555_002:0993a11": "攝者，如靜慮律儀說。無漏律儀所攝者，如無",
    "T28n1555_002:0993a12": "漏律儀說。律儀所攝善無表者，若強淨心所",
    "T28n1555_002:0993a13": "發善表，得此無表；若劣淨心所發善表，不得",
    "T28n1555_002:0993a14": "此無表。捨此無表，由三種緣：一、意樂息；二、捨",
    "T28n1555_002:0993a15": "加行；三、限勢過。不律儀所攝不善無表者，謂",
    "T28n1555_002:0993a16": "屠羊等諸不律儀。此不律儀由二緣得：一、由",
    "T28n1555_002:0993a17": "作業；二、由受事。此不律儀由四緣捨：一、由受",
    "T28n1555_002:0993a18": "別解脫戒；二、由得靜慮律儀；三、由二形生；四、",
    "T28n1555_002:0993a19": "由失眾同分。然一切色略有四種：一者異熟；",
    "T28n1555_002:0993a20": "二者長養；三者等流；四者剎那。此中眼處唯",
    "T28n1555_002:0993a21": "有二種：一者異熟、二者長養，無別等流，以離",
    "T28n1555_002:0993a22": "前二更不別有等流性故。耳鼻舌身處應知",
    "T28n1555_002:0993a23": "亦爾。色處唯有三種：一者異熟、二者長養、三",
    "T28n1555_002:0993a24": "者等流。香味觸處應知亦爾。聲處唯有二種，",
    "T28n1555_002:0993a25": "於前三除異熟。墮法處色唯有二種，初無漏",
    "T28n1555_002:0993a26": "心俱者剎那所攝，餘等流攝。",
    "T28n1555_002:0993a27": "2 分別心品分別心品第二",
    "T28n1555_002:0993a28": "問：已知色相誑惑愚夫，不可撮摩猶如聚沫。",
    "T28n1555_002:0993a29": "欲聞心法，其相云何？答：謂心意識，不應說心，",
    "T28n1555_002:0993b01": "是所問故。問：心意識三有何差別？答：此無差",
    "T28n1555_002:0993b02": "別，如世間事一說為多、多說一故。一說多者，",
    "T28n1555_002:0993b03": "如說士夫為人、儒童等。多說一者，如說鳥",
    "T28n1555_002:0993b04": "豆等同名再生。應知此中同依一事，說心意識",
    "T28n1555_002:0993b05": "亦復如是。復有說者，亦有差別。過去名意、未",
    "T28n1555_002:0993b06": "來名心、現在名識。復次界施設心、處施設意、",
    "T28n1555_002:0993b07": "蘊施設識。復次依遠行業說名為心、依前行",
    "T28n1555_002:0993b08": "業說名為意、依續生業說名為識。復次由採",
    "T28n1555_002:0993b09": "集義說名為心、由依趣義說名為意、由了別",
    "T28n1555_002:0993b10": "義說名為識。「此復云何謂六識身」者，問：此何",
    "T28n1555_002:0993b11": "唯六非減非增？答：所依等故，謂識所依唯有",
    "T28n1555_002:0993b12": "六種，若減識至五則一所依無識，若增識至七",
    "T28n1555_002:0993b13": "則一識無所依等，六所緣應知亦爾。然說識異，",
    "T28n1555_002:0993b14": "唯約所依說識，為身者一識有多故。非一眼",
    "T28n1555_002:0993b15": "識名眼識身，要多眼識名眼識身。如非一象",
    "T28n1555_002:0993b16": "可名象身，要有多象乃名象身。此亦如是。眼",
    "T28n1555_002:0993b17": "識云何？謂依眼根者顯眼識所依。各了別色",
    "T28n1555_002:0993b18": "者，顯眼識所緣。復次謂依眼根者說眼識因，",
    "T28n1555_002:0993b19": "色者說眼識緣。如世尊說：苾芻當知，因眼緣",
    "T28n1555_002:0993b20": "色眼識得生。問：眼與眼識為何等因？答：此為",
    "T28n1555_002:0993b21": "依因。譬如大種與所造色為依因義。各了別者，",
    "T28n1555_002:0993b22": "說眼識相，識以了別為其相故。此中意說，依",
    "T28n1555_002:0993b23": "眼緣色有了別相，名為眼識。廣說乃至依意",
    "T28n1555_002:0993b24": "緣法有了別相，名為意識。問：何不但說謂依",
    "T28n1555_002:0993b25": "眼根等，或不但說各了別色等？答：若隨說一，義",
    "T28n1555_002:0993b26": "不成故。謂若但說依眼根等，則彼相應受等",
    "T28n1555_002:0993b27": "諸法亦依眼根等，應名眼等識。若復但說各",
    "T28n1555_002:0993b28": "了別色等，既有意識亦了別色等，則應意識",
    "T28n1555_002:0993b29": "名眼等識。然此中說依眼根等，遮能了別色",
    "T28n1555_002:0993c01": "等意識；復說各能了別色等，遮眼等識相應",
    "T28n1555_002:0993c02": "受等。問：眼、色、明、作意為緣生眼識，何故但說",
    "T28n1555_002:0993c03": "眼識非餘？答：眼根勝故。如舞染書，眼不共故。",
    "T28n1555_002:0993c04": "如某種芽眼所依故、如鼓聲等眼隣近故、如",
    "T28n1555_002:0993c05": "說覺支。眼耳身識各有四種，謂善、不善、有覆",
    "T28n1555_002:0993c06": "無記、無覆無記。不善者唯欲界。有覆無記唯",
    "T28n1555_002:0993c07": "在梵世。善無覆無記通欲界梵世，非在上地，",
    "T28n1555_002:0993c08": "有尋伺故。鼻舌二識各有三種，除有覆無記。",
    "T28n1555_002:0993c09": "唯在欲界，緣段食故。意識有四種，通三界不",
    "T28n1555_002:0993c10": "繫。問：若初靜慮以上諸地無三識身，生彼如",
    "T28n1555_002:0993c11": "何有見聞觸？答：以修力故，初靜慮地三識現",
    "T28n1555_002:0993c12": "前，令彼三根有見聞觸。依如是義，故有問言：",
    "T28n1555_002:0993c13": "頗有餘地身、餘地眼、餘地色、餘地眼識生耶？答：",
    "T28n1555_002:0993c14": "有。謂生第二靜慮地者，用第四靜慮地眼、見",
    "T28n1555_002:0993c15": "第三靜慮地色；彼第二靜慮地身、第四靜慮",
    "T28n1555_002:0993c16": "地眼、第三靜慮地色，初靜慮地眼識生此中。",
    "T28n1555_002:0993c17": "五識身各有二種：一者異熟、二者等流。意識",
    "T28n1555_002:0993c18": "身有三種：一者異熟、二者等流、三者剎那。此",
    "T28n1555_002:0993c19": "中剎那，謂苦法智忍相應意識。問：頗有一因",
    "T28n1555_002:0993c20": "道現在前，一剎那頃所捨之心，或有是同類",
    "T28n1555_002:0993c21": "因自性、非有同類因，或有有同類因、非同類",
    "T28n1555_002:0993c22": "因自性，或有是同類因自性亦有同類因，或",
    "T28n1555_002:0993c23": "有非同類因自性亦非有同類因。答：道類智忍",
    "T28n1555_002:0993c24": "時應作四句。第一句者，謂已生苦法智忍相",
    "T28n1555_002:0993c25": "應心。第二句者，謂未來見道相應心。第三句",
    "T28n1555_002:0993c26": "者，謂除已生苦法智忍相應心，諸餘已生見",
    "T28n1555_002:0993c27": "道相應心。第四句者，謂除前說。問：頗有一因",
    "T28n1555_002:0993c28": "道現在前，一剎那頃所捨之心，或有是有漏",
    "T28n1555_002:0993c29": "有漏緣，或有是有漏無漏緣，或有是無漏無",
    "T28n1555_002:0994a01": "漏緣，或有是無漏有漏緣耶？答有。道類智",
    "T28n1555_002:0994a02": "忍時應作四句。第一句者，謂色無色界繫見",
    "T28n1555_002:0994a03": "道所斷有漏緣隨眠相應心。第二句者，謂色",
    "T28n1555_002:0994a04": "無色界繫見道所斷無漏緣隨眠相應心。第三",
    "T28n1555_002:0994a05": "句者，謂滅道忍智相應心。第四句者，謂苦集",
    "T28n1555_002:0994a06": "忍智相應心。問：頗有無事煩惱對治道現在",
    "T28n1555_002:0994a07": "前，一剎那頃所捨之心，或有無漏緣非無漏",
    "T28n1555_002:0994a08": "緣緣，或有無漏緣緣非無漏緣，或有無漏緣",
    "T28n1555_002:0994a09": "亦無漏緣緣，或有非無漏緣亦非無漏緣緣？",
    "T28n1555_002:0994a10": "如是四句，准義應思。問：頗有剎那心現在前",
    "T28n1555_002:0994a11": "所滅之心，或有非定非定緣，或有非定是定",
    "T28n1555_002:0994a12": "緣，或有是定是定緣，或有是定非定緣。如是",
    "T28n1555_002:0994a13": "四句，准義應思。問：頗有剎那心現在前所滅",
    "T28n1555_002:0994a14": "之心，或有已生非已生心為因，或有已生心",
    "T28n1555_002:0994a15": "為因非已生，或有已生亦已生心為因，或有",
    "T28n1555_002:0994a16": "非已生亦非已生心為因。如是四句，准義應",
    "T28n1555_002:0994a17": "思。",
    "T28n1555_002:0994a18": "3 分別心所法品分別心所法品第三",
    "T28n1555_002:0994a19": "問：已知非一所依所緣行相流轉猶如幻事，",
    "T28n1555_002:0994a20": "極難調伏如惡象馬，由有貪等差別之心。今",
    "T28n1555_002:0994a21": "復欲聞心所法相。何謂心所法？如何知別有？",
    "T28n1555_002:0994a22": "答：所有受等名心所法。經為量故，知別有體。",
    "T28n1555_002:0994a23": "如世尊說：眼色二緣生於眼識，三和合故。觸",
    "T28n1555_002:0994a24": "與觸俱起，有受想思，乃至廣說。薩他筏底契",
    "T28n1555_002:0994a25": "經中言：復有思惟諸心所法依心而起繫屬",
    "T28n1555_002:0994a26": "於心。又舍利子問俱胝羅：何故想思說名意",
    "T28n1555_002:0994a27": "行？俱胝羅言：此二心所法依心起屬心，乃",
    "T28n1555_002:0994a28": "至廣說。由如是等無量契經，知心所法定別",
    "T28n1555_002:0994a29": "有體。又心所法若無別體，則奢摩他、毘鉢",
    "T28n1555_002:0994b01": "舍那、善根、識住、諸食、念住、諸蘊、六六覺支、道",
    "T28n1555_002:0994b02": "支、諸結、學法及有支等契經應減。又不應立",
    "T28n1555_002:0994b03": "大地法等。然經所說法門無減，大地法等實",
    "T28n1555_002:0994b04": "可建立，故知別有諸心所法。問：寧知心所與",
    "T28n1555_002:0994b05": "心相應？答：經為量故。如世尊說：見為根信，證",
    "T28n1555_002:0994b06": "智相應，故知心所有相應義。問：言相應者是",
    "T28n1555_002:0994b07": "何義耶？答：阿毘達磨諸大論師咸作是說：言",
    "T28n1555_002:0994b08": "相應者是平等義。問：有心起位心所法多，有",
    "T28n1555_002:0994b09": "心生時心所法少，云何平等是相應義？答：依",
    "T28n1555_002:0994b10": "體平等作如是說。若一心中二受一想，可非",
    "T28n1555_002:0994b11": "平等，是相應義。然一心中一受一想，思等亦",
    "T28n1555_002:0994b12": "爾，故說平等是相應義。復次等不乖違，是相",
    "T28n1555_002:0994b13": "應義。等不離散，是相應義。平等運轉，是相應",
    "T28n1555_002:0994b14": "義。如車眾分，故名相應。復次同一時分、同一",
    "T28n1555_002:0994b15": "所依、同一行相、同一所緣、同一果、同一等流、同",
    "T28n1555_002:0994b16": "一異熟，是相應義。此復云何？謂受、想、思乃至",
    "T28n1555_002:0994b17": "廣說。問：何故先說受，非先說想等？答：行相麁",
    "T28n1555_002:0994b18": "故。受雖無礙不住方所，而行相麁如色施設。",
    "T28n1555_002:0994b19": "故世間說：我今手痛足痛頭痛，乃至廣說。想、",
    "T28n1555_002:0994b20": "思、觸等無如是事。受云何？謂領納性。有領納",
    "T28n1555_002:0994b21": "用，名領納性，即是領受所緣境義。此有三種，",
    "T28n1555_002:0994b22": "謂樂受、苦受、不苦不樂受者，若能長養諸根",
    "T28n1555_002:0994b23": "大種平等受性，名為樂受。若能損減諸根大",
    "T28n1555_002:0994b24": "種不平等受性，名為苦受。與二相違，非平等",
    "T28n1555_002:0994b25": "非不平等受性，名不苦不樂受。復次若於此",
    "T28n1555_002:0994b26": "受令貪隨眠二緣隨增，謂所緣故、或相應故，",
    "T28n1555_002:0994b27": "是名樂受。若於此受令瞋隨眠二緣隨增，謂",
    "T28n1555_002:0994b28": "所緣故、或相應故，是名苦受。若於此受令癡",
    "T28n1555_002:0994b29": "隨眠二緣隨增，謂所緣故、或相應故，名不苦",
    "T28n1555_002:0994c01": "不樂受。雖癡隨眠於一切受二緣隨增，而不",
    "T28n1555_002:0994c02": "共癡，自依而起、自力而轉，多與不苦不樂受",
    "T28n1555_002:0994c03": "俱。餘明了故不作是說。由可意不可意順捨",
    "T28n1555_002:0994c04": "境有差別故，建立如是三領納性，是故但說",
    "T28n1555_002:0994c05": "有三種受，而實受性有無量種。有餘欲令無",
    "T28n1555_002:0994c06": "實樂受及不苦不樂受。問：彼何緣說無實樂",
    "T28n1555_002:0994c07": "受？答：經為量故。為契經說：諸所有受無非是",
    "T28n1555_002:0994c08": "苦。又契經說：汝應以苦觀於樂受。若樂受性",
    "T28n1555_002:0994c09": "是實有者，如何世尊教諸弟子觀樂為苦？又",
    "T28n1555_002:0994c10": "契經言：於苦謂樂名顛倒故。若有樂受應無",
    "T28n1555_002:0994c11": "於苦，謂樂想倒、心倒、見倒。又契經說：諸有漏",
    "T28n1555_002:0994c12": "受，苦諦攝故。此中攝者，是自性攝。非實樂受，",
    "T28n1555_002:0994c13": "是苦自性。云何可言是苦諦攝？既說苦諦攝",
    "T28n1555_002:0994c14": "故無實樂受，又相異故謂逼迫相說名為苦。",
    "T28n1555_002:0994c15": "非實樂受有逼迫相，如何可言諸有漏受皆苦",
    "T28n1555_002:0994c16": "諦攝？又現觀故，謂觀一切有漏皆苦，說名現",
    "T28n1555_002:0994c17": "觀。若樂受性是實有者，觀樂為苦成顛倒見，",
    "T28n1555_002:0994c18": "應非現觀，是故定知無實樂受。阿毘達磨諸",
    "T28n1555_002:0994c19": "論師言：實有樂受，經為量故。謂契經說：佛告",
    "T28n1555_002:0994c20": "大名：「若色一向是苦非樂，非樂所隨，有情不",
    "T28n1555_002:0994c21": "應貪著諸色。」乃至廣說。又契經言：并樂并喜，",
    "T28n1555_002:0994c22": "於四聖諦我說現觀。又契經說：有三種受，謂",
    "T28n1555_002:0994c23": "樂受、苦受、不苦不樂受。又契經言：諸樂受生",
    "T28n1555_002:0994c24": "時、樂住時，樂由無常有過患。諸苦受生時、苦",
    "T28n1555_002:0994c25": "住時，苦由無常有過患。若樂受性非實有者，",
    "T28n1555_002:0994c26": "應非如苦作一類說，應於樂受作別類說，應",
    "T28n1555_002:0994c27": "於苦受作別類說。又若樂受非實有性，應無",
    "T28n1555_002:0994c28": "輕安，以無因故。如契經說：由有喜故身心輕",
    "T28n1555_002:0994c29": "安。若無輕安亦應無樂，展轉乃至應無涅槃，",
    "T28n1555_002:0995a01": "無漸次因，果非有故。彼師於此作救義言：如",
    "T28n1555_002:0995a02": "上地中雖無有喜，而非無有身心輕安，故引",
    "T28n1555_002:0995a03": "證言非為決定，彼救非理。所以者何？以上地",
    "T28n1555_002:0995a04": "中都無喜故。應觀此義，如健達縛三事和合，",
    "T28n1555_002:0995a05": "食名色經。如契經言：父母交會，有健達縛",
    "T28n1555_002:0995a06": "正現在前，而見有時無父母會，有健達縛亦",
    "T28n1555_002:0995a07": "現在前，如受濕生及化生者，非受胎、卵二生",
    "T28n1555_002:0995a08": "有情，離父母合有入胎義。又如經言：三事和",
    "T28n1555_002:0995a09": "合謂壽、暖、識。然無色界雖無有暖而有壽",
    "T28n1555_002:0995a10": "識，非欲色界壽識離暖。又如經說：身依食",
    "T28n1555_002:0995a11": "住，非上二界。住由三食，欲界亦然；非欲界中",
    "T28n1555_002:0995a12": "住由四食，上界亦爾。又如經言：名色緣識、識",
    "T28n1555_002:0995a13": "緣名色，非無色界，雖無有色而名與識展轉",
    "T28n1555_002:0995a14": "相緣，令欲色中亦有此義。此中亦爾，若有喜",
    "T28n1555_002:0995a15": "處，由有喜故得有輕安；若處喜無，輕安亦有，",
    "T28n1555_002:0995a16": "由餘緣故，不應為責。何謂餘緣？謂先欲界有",
    "T28n1555_002:0995a17": "勝喜受，引未至定輕安令起；初二靜慮有勝",
    "T28n1555_002:0995a18": "喜受，引上地中輕安令起。若全無喜則無輕",
    "T28n1555_002:0995a19": "安，由此證知定有樂受。又如初果在上二界",
    "T28n1555_002:0995a20": "雖不能得，而彼能得阿羅漢果，先力引故。此",
    "T28n1555_002:0995a21": "亦應然，不應為責。又如以杖先擊於輪，後捨",
    "T28n1555_002:0995a22": "杖時其輪猶轉。此亦應爾，由先喜力引後輕",
    "T28n1555_002:0995a23": "安，是故輕安定由有喜，喜即喜受樂受所攝，",
    "T28n1555_002:0995a24": "是故定知實有樂受。又由樂受有希望故，如",
    "T28n1555_002:0995a25": "契經說：若有樂者，於法希望。樂受若無，則應",
    "T28n1555_002:0995a26": "於法無希望者，是故定知實有樂受。又可愛",
    "T28n1555_002:0995a27": "業應無果故，若無樂受，諸可愛業應空無果。",
    "T28n1555_002:0995a28": "諸可愛業定以樂受為其果故，亦不應言諸",
    "T28n1555_002:0995a29": "可愛業以諸樂具為異熟果，樂具但是增上",
    "T28n1555_002:0995b01": "果故，謂諸樂具是增上果非異熟果。所以者",
    "T28n1555_002:0995b02": "何？所有樂具可有與他共受用故、自命終已",
    "T28n1555_002:0995b03": "不失壞故。謂諸樂具與他有情可共受用，諸",
    "T28n1555_002:0995b04": "異熟果定無與他共受用義，墮自相續不共",
    "T28n1555_002:0995b05": "他故。又諸樂具自命終已，如象馬等猶不失",
    "T28n1555_002:0995b06": "壞。諸異熟果與身命俱，身命若無彼定失壞，",
    "T28n1555_002:0995b07": "故可愛業若無樂受應空無果，其理決定。又",
    "T28n1555_002:0995b08": "攝益故，若無樂受，諸根大種應無攝益。若謂",
    "T28n1555_002:0995b09": "攝益，由諸有情分別境界非由樂受，理亦不",
    "T28n1555_002:0995b10": "然。應知攝益，如由苦受有損害故。又正加行",
    "T28n1555_002:0995b11": "必有果故，若無樂受則正加行應空無果。正",
    "T28n1555_002:0995b12": "加行者，應以苦受為異熟果。無樂受故，如邪",
    "T28n1555_002:0995b13": "加行必以苦受為異熟果故，正加行應以樂",
    "T28n1555_002:0995b14": "受為異熟果，更相違故，如明與闇、影與光等。",
    "T28n1555_002:0995b15": "又由樂受起惡行故，若無樂受惡行應無。由",
    "T28n1555_002:0995b16": "諸有情貪著樂受，起諸惡行感苦受果。惡行",
    "T28n1555_002:0995b17": "若無應無苦受，苦受既有惡行非無，既有惡",
    "T28n1555_002:0995b18": "行定有樂受。又法受故，如契經說：有四法受，",
    "T28n1555_002:0995b19": "或有法受現樂後苦、或有法受現苦後樂、或",
    "T28n1555_002:0995b20": "有法受現樂後樂、或有法受現苦後苦。若無",
    "T28n1555_002:0995b21": "樂受，法受應一，不應有四。由如是等種種因",
    "T28n1555_002:0995b22": "緣，定有樂受。問：若有樂受，世尊所說違樂受",
    "T28n1555_002:0995b23": "經有何理趣？答：有別理趣。且初經說，諸所有",
    "T28n1555_002:0995b24": "受無非苦者，當知彼經依三苦說。何謂三苦？",
    "T28n1555_002:0995b25": "一者苦苦？二者壞苦？三者行苦。若諸苦受由",
    "T28n1555_002:0995b26": "苦苦故說名為苦，若諸樂受由壞苦故說名",
    "T28n1555_002:0995b27": "為苦，若諸不苦不樂受由行苦故說名為苦，",
    "T28n1555_002:0995b28": "如契經說無常故苦，應知彼經有此理趣。",
    "T28n1555_002:0995b29": "五事毘婆沙論卷下"
}