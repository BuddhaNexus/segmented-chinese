{
    "T85n2897_001:1422b14": "佛說天地八陽神呪經",
    "T85n2897_001:1422b16": "唐三藏法師義淨奉詔譯",
    "T85n2897_001:1422b17": "聞如是：一時，佛在毘耶達摩城寥廓宅中，十",
    "T85n2897_001:1422b18": "方相隨四眾圍繞。爾時，無礙菩薩在大眾中，",
    "T85n2897_001:1422b19": "即從座起而白佛言：「世尊！此閻浮提眾生",
    "T85n2897_001:1422b20": "遞代相生，無始已來相續不斷，有識者少，無",
    "T85n2897_001:1422b21": "識者多；念佛者少，不念佛者多；神通者少，",
    "T85n2897_001:1422b22": "不神通者多；持戒者少，破戒者多；精進者少，",
    "T85n2897_001:1422b23": "懈怠者多；智慧者少，愚癡者多；長壽者少，短",
    "T85n2897_001:1422b24": "命者多；禪定者少，散亂者多；富貴者少，貧賤",
    "T85n2897_001:1422b25": "者多；柔軟者少，剛強者多；布施者少，慳貪",
    "T85n2897_001:1422b26": "者多；信實者少，虛妄者多。被使世俗淺薄，官",
    "T85n2897_001:1422b27": "法荼毒賊役煩重，百姓窮苦取求難得，良",
    "T85n2897_001:1422b28": "由信邪倒見獲如是苦。唯願世尊為諸邪",
    "T85n2897_001:1422b29": "見眾生說其正見之法，令得悟解免於眾",
    "T85n2897_001:1422c01": "苦。」",
    "T85n2897_001:1422c02": "佛言：「善哉，善哉！無礙菩薩！汝大慈悲，為諸邪",
    "T85n2897_001:1422c03": "見眾生問於如來正見之法，不可思議。汝等",
    "T85n2897_001:1422c04": "諦聽！善思念之！吾當為汝分別演說天地",
    "T85n2897_001:1422c05": "八陽之經。此經過去諸佛已說，未來諸佛當",
    "T85n2897_001:1422c06": "說，現在諸佛今說。夫天地之間為人最勝、最",
    "T85n2897_001:1422c07": "上者，貴於一切萬物。人者，真也，正也，心無虛",
    "T85n2897_001:1422c08": "妄身行正真。左[必-心]為真，右乀為正，常行正",
    "T85n2897_001:1422c09": "真故名為人。是知人能弘道以潤身，依道依",
    "T85n2897_001:1422c10": "人皆成聖道。",
    "T85n2897_001:1422c11": "「復次，無礙菩薩！一切眾生既得人身，不能修",
    "T85n2897_001:1422c12": "福，背真向偽，造種種惡業，命將欲終必沈",
    "T85n2897_001:1422c13": "苦海受種種罪。若聞此經信受不逆，即得",
    "T85n2897_001:1422c14": "解脫諸罪之難出於苦海，善神加護無諸障",
    "T85n2897_001:1422c15": "礙，延年益壽而無橫夭；以信力故獲如是",
    "T85n2897_001:1422c16": "福，何況有人盡能書寫、受持、讀誦，如法修",
    "T85n2897_001:1422c17": "行；說其功德不可稱、不可量，無有邊際，",
    "T85n2897_001:1422c18": "壽終之後並得成佛。」佛告無礙菩薩摩訶",
    "T85n2897_001:1422c19": "薩：「若有眾生信邪倒見，即被邪魔外道、魑魅",
    "T85n2897_001:1422c20": "魍魎、鳥鳴百怪、諸惡鬼神競來惱亂，與其橫",
    "T85n2897_001:1422c21": "病、惡種、惡注，受其苦痛無有休息。遇善知",
    "T85n2897_001:1422c22": "識為讀此經三遍，是諸惡鬼皆悉消滅，病",
    "T85n2897_001:1422c23": "即除愈身強力足，讀經功德獲如是福。若",
    "T85n2897_001:1422c24": "有眾生多於婬欲、瞋恚、愚癡、慳貪、嫉妬，若見",
    "T85n2897_001:1422c25": "此經信敬供養，即讀三遍，愚癡等惡並皆",
    "T85n2897_001:1422c26": "除滅，慈悲喜捨得佛法分。",
    "T85n2897_001:1422c27": "「復次，無礙菩薩！若善男子、善女人等興有為",
    "T85n2897_001:1422c28": "法，先讀此經三遍，築牆動土、安立家宅，南堂",
    "T85n2897_001:1422c29": "北堂、東廂西廂、厨舍密屋、門戶井竈、碓",
    "T85n2897_001:1423a01": "磑庫藏、六畜欄圂，日遊月殺、大將軍太歲、",
    "T85n2897_001:1423a02": "黃幡豹尾、五土地神、青龍白虎朱雀玄武、六",
    "T85n2897_001:1423a03": "甲禁諱、十二諸神、土府伏龍、一切鬼魅皆",
    "T85n2897_001:1423a04": "悉隱藏遠屏四方，影銷影滅不敢為害，甚",
    "T85n2897_001:1423a05": "大吉利得德無量。善男子！興功之後，堂舍",
    "T85n2897_001:1423a06": "永安屋宅牢固，富貴吉昌不求自得。若遠行",
    "T85n2897_001:1423a07": "從軍，仕官興生甚得宜利，門興人貴百子千",
    "T85n2897_001:1423a08": "孫，父慈子孝男忠女貞，兄恭弟順夫妻",
    "T85n2897_001:1423a09": "和睦，信義篤親所願成就。若有眾生忽被縣",
    "T85n2897_001:1423a10": "官拘執、盜賊牽挽，暫讀此經三遍即得解",
    "T85n2897_001:1423a11": "脫。若有善男子、善女人受持讀誦、為他書",
    "T85n2897_001:1423a12": "寫八陽經者，設入水火不被焚漂，或在",
    "T85n2897_001:1423a13": "山澤，虎狼猛獸屏跡不敢，善神衛護成無",
    "T85n2897_001:1423a14": "上道。",
    "T85n2897_001:1423a15": "「若復有人多於妄語、綺語、惡口、兩舌，若能受持",
    "T85n2897_001:1423a16": "讀誦此經，永除四惡過得四無礙辯而成",
    "T85n2897_001:1423a17": "佛道。",
    "T85n2897_001:1423a18": "「若善男子、善女人等父母有罪，臨終之日當",
    "T85n2897_001:1423a19": "墮地獄受無量苦，其子即為讀此經七遍，",
    "T85n2897_001:1423a20": "父母即離地獄而生天上，見佛聞法悟無生",
    "T85n2897_001:1423a21": "忍以成佛道。」",
    "T85n2897_001:1423a22": "佛告無礙菩薩：「毘婆尸佛時，有優婆塞、優婆",
    "T85n2897_001:1423a23": "夷心不信邪敬崇佛法，書寫此經受持讀",
    "T85n2897_001:1423a24": "誦，所作所為須作即作一無所問，以正信",
    "T85n2897_001:1423a25": "故，兼行布施、平等供養，得無漏身成菩提",
    "T85n2897_001:1423a26": "道，號曰普光，如來、應、正等覺，劫名大漏，國",
    "T85n2897_001:1423a27": "名無邊。但是人民行菩薩道，無所得法，以",
    "T85n2897_001:1423a28": "是經威德獲如是報。",
    "T85n2897_001:1423a29": "「復次，無礙菩薩！此八陽經行在閻浮提，在",
    "T85n2897_001:1423b01": "在處處有八菩薩、諸梵天王、一切明靈圍繞",
    "T85n2897_001:1423b02": "此經，香華供養如佛無異。」",
    "T85n2897_001:1423b03": "佛告無礙菩薩摩訶薩言：「若善男子、善女人",
    "T85n2897_001:1423b04": "等為諸眾生講說此經，深達實相得甚深",
    "T85n2897_001:1423b05": "理，即知身心佛身法心，所以能知即是智",
    "T85n2897_001:1423b06": "慧。眼常見種種無盡色，色即是空，空即是色，",
    "T85n2897_001:1423b07": "受、想、行、識亦空，即是妙色身如來；耳常聞種",
    "T85n2897_001:1423b08": "種無盡聲，聲即是空，空即是聲，即是妙音聲",
    "T85n2897_001:1423b09": "如來；鼻常嗅種種無盡香，香即是空，空即是",
    "T85n2897_001:1423b10": "香，即是香積如來；舌常了種種無盡味，味即",
    "T85n2897_001:1423b11": "是空，空即是味，即是法喜如來；身常覺種種",
    "T85n2897_001:1423b12": "無盡觸，觸即是空，空即是觸，即是智明如來；",
    "T85n2897_001:1423b13": "意常思想，能分別種種無盡法，法即是空，空",
    "T85n2897_001:1423b14": "即是法，即是法明如來。",
    "T85n2897_001:1423b15": "「善男子！觀此六根顯現，人皆空口常說之。",
    "T85n2897_001:1423b16": "若說善語，善法常轉，即成聖道；若說邪",
    "T85n2897_001:1423b17": "語，惡法常轉，即墮地獄。善男子！善惡之理，",
    "T85n2897_001:1423b18": "不得不信。善男子！人之身心是佛法器，亦",
    "T85n2897_001:1423b19": "是十二部大經卷也，無始已來轉讀不盡不",
    "T85n2897_001:1423b20": "損毫毛。如來藏經、唯識心，見性者之所能知，",
    "T85n2897_001:1423b21": "非諸聲聞凡夫所能知。善男子！讀誦此經，深",
    "T85n2897_001:1423b22": "解真理，即知身心是佛法器。若醉迷不醒，不",
    "T85n2897_001:1423b23": "了自心是佛法根本，流轉諸趣墮於惡道",
    "T85n2897_001:1423b24": "永沈苦海，不聞佛法名字。」",
    "T85n2897_001:1423b25": "爾時，五百天子在大眾中聞佛所說，得法眼",
    "T85n2897_001:1423b26": "淨，皆大歡喜，即發無等等阿耨多羅三藐三",
    "T85n2897_001:1423b27": "菩提心。",
    "T85n2897_001:1423b28": "無礙菩薩復白佛言：「世尊！人之在世生死為",
    "T85n2897_001:1423b29": "重，生不擇日，時至即生；死不擇日，時至即",
    "T85n2897_001:1423c01": "死。何因殯葬即問良辰吉日然始殯葬？殯葬",
    "T85n2897_001:1423c02": "之後還有妨害，貧窮者多，滅門者不少。唯願",
    "T85n2897_001:1423c03": "世尊為諸邪見無智眾生說其因緣，令得正",
    "T85n2897_001:1423c04": "道除其顛倒。」",
    "T85n2897_001:1423c05": "佛言：「善哉，善哉！善男子！汝實甚能問於眾生",
    "T85n2897_001:1423c06": "生死之事、殯葬之法。汝等諦聽！吾當為汝",
    "T85n2897_001:1423c07": "說智慧之理、大道之法。夫天地廣大清，日月",
    "T85n2897_001:1423c08": "廣長明，時年善美實無有異。善男子！人王菩",
    "T85n2897_001:1423c09": "薩甚大慈悲，愍念眾生皆如赤子，下為人",
    "T85n2897_001:1423c10": "主作蓬民父母，順於俗人教於俗法，造",
    "T85n2897_001:1423c11": "作曆日頒下天下，令知時節為有平、滿、成、",
    "T85n2897_001:1423c12": "收、開、閉、建、除、定、執、破、危之文，愚人依字信",
    "T85n2897_001:1423c13": "用無不免其凶禍。又使邪師厭鎮說是道非，",
    "T85n2897_001:1423c14": "謾求邪神拜餓鬼，却福招殃自受苦。如斯人",
    "T85n2897_001:1423c15": "皆返天時逆地理，背日月之光明沒闇室，",
    "T85n2897_001:1423c16": "違正道之廣路，恒尋邪徑顛倒之甚也。善",
    "T85n2897_001:1423c17": "男子！產生時讀此經三遍，兒即易生，甚大",
    "T85n2897_001:1423c18": "吉利聰明智慧，福德具足而不中夭；死時",
    "T85n2897_001:1423c19": "讀此經三遍，一無妨害得福無量。善男子！",
    "T85n2897_001:1423c20": "日日大好日，月月大好月，年年大好年，",
    "T85n2897_001:1423c21": "實無間隔，但辨即須殯葬。殯葬之日讀此",
    "T85n2897_001:1423c22": "經七遍，甚大吉利獲福無量，門榮人貴延",
    "T85n2897_001:1423c23": "年益壽，命終之日並得成聖道。善男子！殯",
    "T85n2897_001:1423c24": "葬之地莫問東西南北，安穩之處，諸人愛樂，",
    "T85n2897_001:1423c25": "鬼神愛樂。即讀此經三遍便以修榮，安置",
    "T85n2897_001:1423c26": "墓內永無災障，家富人興甚大吉利。」爾時，",
    "T85n2897_001:1423c27": "世尊欲重宣此義而說偈言：",
    "T85n2897_001:1423c28": "「營生善善日，　　休殯好好時，",
    "T85n2897_001:1423c29": "　生死讀誦經，　　甚得大利益。",
    "T85n2897_001:1424a01": "　月月善明月，　　年年大好年，",
    "T85n2897_001:1424a02": "　讀經即殯葬，　　榮花萬代昌。」",
    "T85n2897_001:1424a03": "爾時，眾中七萬七千人聞佛所說，心開意",
    "T85n2897_001:1424a04": "解捨邪歸正，得佛法分永斷疑惑，皆發阿",
    "T85n2897_001:1424a05": "耨多羅三藐三菩提心。",
    "T85n2897_001:1424a06": "無礙菩薩復白佛言：「世尊！一切凡夫皆以婚",
    "T85n2897_001:1424a07": "媾為親，先問相宜後取吉日然始成親。成",
    "T85n2897_001:1424a08": "親之後，富貴偕老者少，貧窮生離死別者",
    "T85n2897_001:1424a09": "多。一種信邪如何而有差別？唯願世尊為",
    "T85n2897_001:1424a10": "決眾疑。」",
    "T85n2897_001:1424a11": "佛言：「善男子！汝等諦聽！當為汝說。夫天陽",
    "T85n2897_001:1424a12": "地陰，月陰日陽，水陰火陽，女陰男陽。天地",
    "T85n2897_001:1424a13": "氣合，一切草木生焉；日月交通，四時八節明",
    "T85n2897_001:1424a14": "焉；水火相承，一切萬物熟焉；男女允諧，子孫",
    "T85n2897_001:1424a15": "興焉。皆是天之常道、自然之理、世諦之法。",
    "T85n2897_001:1424a16": "善男子！愚人無智，信其邪師卜問望吉，而",
    "T85n2897_001:1424a17": "不修善、造種種惡業，命終之後復得人身者",
    "T85n2897_001:1424a18": "如指甲上土，墮於地獄、作畜餓鬼者如大",
    "T85n2897_001:1424a19": "地土。善男子！復得人身正信修善者如指甲",
    "T85n2897_001:1424a20": "上土，信邪造惡業者如大地土。善男子！",
    "T85n2897_001:1424a21": "欲結婚親莫問水火相剋、胎胞相厭、年",
    "T85n2897_001:1424a22": "紀不同，唯看祿命書，知福德多少以為眷",
    "T85n2897_001:1424a23": "屬。呼迎之日即讀此經三遍而以成禮，此",
    "T85n2897_001:1424a24": "乃善善相因、明明相屬，門高人貴子孫興盛，",
    "T85n2897_001:1424a25": "聰明利智孝敬相承，甚大吉利而無中夭，",
    "T85n2897_001:1424a26": "福德具足皆成佛道。」是時有八菩薩，承佛",
    "T85n2897_001:1424a27": "威神得大總持，常處人間和光同塵，破邪立",
    "T85n2897_001:1424a28": "正。其名曰：",
    "T85n2897_001:1424b01": "　跋陀羅菩薩漏盡和、　　羅隣竭菩薩漏盡和、",
    "T85n2897_001:1424b02": "　憍曰兜菩薩漏盡和、　　那羅達菩薩漏盡和、",
    "T85n2897_001:1424b03": "　須彌深菩薩漏盡和、　　因桓達菩薩漏盡和、",
    "T85n2897_001:1424b04": "　和輪調菩薩漏盡和、　　無緣觀菩薩漏盡和。",
    "T85n2897_001:1424b05": "是八菩薩俱白佛言：「世尊！我等於諸佛所，",
    "T85n2897_001:1424b06": "受持得陀羅尼神呪而今說之，擁護受持",
    "T85n2897_001:1424b07": "讀誦八陽經者永無恐怖，使一切不善之",
    "T85n2897_001:1424b08": "物不得侵損讀經法師。」即於佛前而說呪",
    "T85n2897_001:1424b09": "曰：",
    "T85n2897_001:1424b10": "「阿佉尼(一)　尼佉尼(二)　阿毘羅(三)　曼隸(四)",
    "T85n2897_001:1424b11": "　曼多隸(五)　娑婆訶。」",
    "T85n2897_001:1424b12": "「世尊！若有不善者欲來惱法師，聞我說此呪，",
    "T85n2897_001:1424b13": "頭破作七分如阿梨樹枝。」",
    "T85n2897_001:1424b14": "爾時，無邊身菩薩即從座起前白佛言：「世",
    "T85n2897_001:1424b15": "尊！云何名為八陽經？唯願世尊為諸聽眾",
    "T85n2897_001:1424b16": "解說其義，令得覺悟速達本心，入佛知見",
    "T85n2897_001:1424b17": "永斷疑悔。」",
    "T85n2897_001:1424b18": "佛言：「善哉，善哉！善男子！汝等諦聽！吾今為",
    "T85n2897_001:1424b19": "汝解說。八陽之經者，八者分別也，陽者明",
    "T85n2897_001:1424b20": "解也，明解大乘空無之理，了能分別八識",
    "T85n2897_001:1424b21": "因緣空無所得。云何八識名為經，八陽",
    "T85n2897_001:1424b22": "名為緯？經緯相交以成經教，故名八陽",
    "T85n2897_001:1424b23": "經。八者八識，云何名八識？眼是色識，耳",
    "T85n2897_001:1424b24": "是聲識，鼻是香識，舌者是味識，身是觸識，",
    "T85n2897_001:1424b25": "意是分別識。六根是六識，含藏識、阿賴耶",
    "T85n2897_001:1424b26": "識，是名曰八識。明了分別八識根源空",
    "T85n2897_001:1424b27": "無所得，即知兩眼是光明天，光明天中",
    "T85n2897_001:1424b28": "即現日月光明世尊；兩耳是聲聞天，聲聞",
    "T85n2897_001:1424b29": "天中即現無量聲如來；兩鼻是佛香天，",
    "T85n2897_001:1424c01": "佛香天中即現香積如來；口是法味天，法",
    "T85n2897_001:1424c02": "味天中即現法喜如來；身是盧舍那天，盧",
    "T85n2897_001:1424c03": "舍那天中即現成就盧舍那佛、盧舍那鏡",
    "T85n2897_001:1424c04": "像佛、盧舍那光明佛；意是無分別天，無分別",
    "T85n2897_001:1424c05": "天中即現不動如來、大光明佛；心是法界天，",
    "T85n2897_001:1424c06": "法界天中即現空王如來。含藏識天，演",
    "T85n2897_001:1424c07": "出《阿含經》、《大般涅槃經》；阿賴耶識天，演",
    "T85n2897_001:1424c08": "出《大智度論》經、《瑜伽論》經。善男子！佛即是",
    "T85n2897_001:1424c09": "法，法即是佛，合為一相，即現大通智勝如",
    "T85n2897_001:1424c10": "來。」",
    "T85n2897_001:1424c11": "佛說此經時，一切大地六種震動，光照天",
    "T85n2897_001:1424c12": "地無有邊際，浩浩蕩蕩而無所名，一切幽",
    "T85n2897_001:1424c13": "冥悉皆明朗，一切地獄竝皆消滅，一切罪",
    "T85n2897_001:1424c14": "人俱得離苦，皆發無上菩提心。",
    "T85n2897_001:1424c15": "爾時，大眾之中八萬八千菩薩一時成佛，",
    "T85n2897_001:1424c16": "號曰空王如來、應、正等覺，劫名離苦，國號",
    "T85n2897_001:1425a01": "無邊。一切人民皆行菩薩六波羅蜜，逮無",
    "T85n2897_001:1425a02": "所得法。六萬六千比丘、比丘尼、優婆塞、優",
    "T85n2897_001:1425a03": "婆夷，得大總持入不二法門。無數天、龍、夜",
    "T85n2897_001:1425a04": "叉、乾闥婆、阿修羅、迦樓羅、緊那羅、摩睺羅",
    "T85n2897_001:1425a05": "伽、人、非人等，得法眼淨行菩薩道。",
    "T85n2897_001:1425a06": "「復次，善男子！若復有人得官登位日，及",
    "T85n2897_001:1425a07": "入新宅之時，暫讀此經三遍，甚大吉利",
    "T85n2897_001:1425a08": "善神加護，延年益壽福德具足。善男子！若",
    "T85n2897_001:1425a09": "讀此經一遍，如讀一切經一部；若書寫一",
    "T85n2897_001:1425a10": "卷，如書寫一切經一部。其功德不可稱、不",
    "T85n2897_001:1425a11": "可量，等空無有邊際，如斯人等即成",
    "T85n2897_001:1425a12": "就聖道。",
    "T85n2897_001:1425a13": "「復次，無邊身菩薩摩訶薩！若有眾生不信正",
    "T85n2897_001:1425a14": "法、常生邪見，忽聞此經即生誹謗，言非佛說，",
    "T85n2897_001:1425a15": "是人現世得白癩病，惡瘡膿血遍體交流，",
    "T85n2897_001:1425a16": "腥臊臭穢人皆憎嫉，命終之日即墮阿",
    "T85n2897_001:1425a17": "鼻無間地獄，上火徹下下火徹上，鐵槍鐵",
    "T85n2897_001:1425a18": "叉遍體穿穴，融銅灌口筋骨爛壞，一日一",
    "T85n2897_001:1425a19": "夜萬死萬生，受大苦痛無有休息。謗斯經",
    "T85n2897_001:1425a20": "故獲罪如是。」佛為罪人而說偈言：",
    "T85n2897_001:1425a21": "「身是自然身，　　五體自然足，",
    "T85n2897_001:1425a22": "　長乃自然長，　　老乃自然老，",
    "T85n2897_001:1425a23": "　生乃自然生，　　死乃自然死，",
    "T85n2897_001:1425a24": "　求長不得長，　　求短不得短，",
    "T85n2897_001:1425a25": "　苦樂汝自當，　　邪正由汝己。",
    "T85n2897_001:1425a26": "　欲作有為功，　　讀經莫問師，",
    "T85n2897_001:1425a27": "　千千萬萬世，　　得道轉法輪。」",
    "T85n2897_001:1425a28": "佛說此經已，一切大眾得未曾有，心明意",
    "T85n2897_001:1425a29": "淨歡喜踊躍，皆見諸相非相，入佛知見、悟佛",
    "T85n2897_001:1425a30": "知見，無入無悟、無知無見，不得一法即涅槃",
    "T85n2897_001:1425b01": "樂故。此諸菩薩聖眾、天神地祇皆悉歡喜",
    "T85n2897_001:1425b02": "奉行。",
    "T85n2897_001:1425b03": "佛說天地八陽神呪經終"
}