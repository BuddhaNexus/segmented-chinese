{
    "T41n1822_013:0627a06": "俱舍論疏卷第十三",
    "T41n1822_013:0627a08": "沙門法寶撰",
    "T41n1822_013:0627a09": "分別業品第四之一",
    "T41n1822_013:0627a10": "以三義故名之為業。一者作用。二持法式。",
    "T41n1822_013:0627a11": "三分別果　一作用者。謂即作用說名為業",
    "T41n1822_013:0627a12": "　持法式者。謂能任持七眾法式　分別",
    "T41n1822_013:0627a13": "果者。謂能分別愛．非愛果　此品廣明故",
    "T41n1822_013:0627a14": "名分別　所以次世品後者。世品明內．外",
    "T41n1822_013:0627a15": "果差別不同　果所賴因謂由業惑。惑總。",
    "T41n1822_013:0627a16": "業別。故先明業。",
    "T41n1822_013:0627a17": "論。如前所說至由誰而生。結前起後。此品",
    "T41n1822_013:0627a18": "大文分四。一明業體。二明律儀等。三明經",
    "T41n1822_013:0627a19": "中諸業。四雜明諸業　明業體中。第一四",
    "T41n1822_013:0627a20": "頌半明業體性。第二一頌半。明能造大。第",
    "T41n1822_013:0627a21": "三兩頌。明執受類別。第四一頌。義門分別。",
    "T41n1822_013:0627a22": "第五一頌半。明四善等。第六三頌。明二等",
    "T41n1822_013:0627a23": "起　就明業體性中。初之一頌上一句答",
    "T41n1822_013:0627a24": "前問。次一句分二業。下兩句分三業。次之",
    "T41n1822_013:0627a25": "半頌分身．語二以成五業。次兩頌半成立",
    "T41n1822_013:0627a26": "表體　後之半頌明無表體　就初文中",
    "T41n1822_013:0627a27": "先結前問起。後舉頌答。此文初也。論",
    "T41n1822_013:0627a28": "曰至業差別起。釋頌初句　世別由業生",
    "T41n1822_013:0627a29": "　非由一主先覺而生者。破外計也　但由有",
    "T41n1822_013:0627b01": "情業差別起。成立自宗　一主先覺而生者。",
    "T41n1822_013:0627b02": "有其多種或以梵王。或大自在天以為一",
    "T41n1822_013:0627b03": "主。起於先覺生於世間　或計於我以",
    "T41n1822_013:0627b04": "為一主。起於先覺生於世間　非由一",
    "T41n1822_013:0627b05": "主先覺而生者。總非上計　正理兼破無",
    "T41n1822_013:0627b06": "因論等。廣破耶執自立宗云世別由業",
    "T41n1822_013:0627b07": "生　云何知然　見業用故。謂世現見。愛．",
    "T41n1822_013:0627b08": "非愛果差別生時定由業用。如農夫類由",
    "T41n1822_013:0627b09": "勤正業。有稼穡等可愛果生。有諸愚夫行",
    "T41n1822_013:0627b10": "盜等業。便招非愛殺．縛等果。復見。亦有",
    "T41n1822_013:0627b11": "從初處胎不由現因有樂有苦。既見現",
    "T41n1822_013:0627b12": "在。要業為先方能引得愛．非愛果。知前樂．",
    "T41n1822_013:0627b13": "苦必業為先。故非無因諸內．外事自然而",
    "T41n1822_013:0627b14": "有種種差別　又世現見。造善者少。造惡",
    "T41n1822_013:0627b15": "者多。然於世間有情。樂少。苦多。可得以現",
    "T41n1822_013:0627b16": "見為門　非現見成故。謂世現見造作種",
    "T41n1822_013:0627b17": "種淨．不淨業為因緣故。便有種種樂．苦果",
    "T41n1822_013:0627b18": "生　又云　然不肖者。以見世聞樂施者",
    "T41n1822_013:0627b19": "貧苦。慳悋者富樂。便增邪見謂果無因",
    "T41n1822_013:0627b20": "　此由於田及思數習所得異熟．增上．等流",
    "T41n1822_013:0627b21": "果差別中不了達故　謂有先世於良福",
    "T41n1822_013:0627b22": "田暫植施因故招富樂。然不數習能捨物",
    "T41n1822_013:0627b23": "思故於今生仍惟慳悋。若有先世數施",
    "T41n1822_013:0627b24": "非田。則於今生貧窮樂施。於如是義何",
    "T41n1822_013:0627b25": "致愚迷　故由有情先世業力。及現士用二",
    "T41n1822_013:0627b26": "種。世間差別果生。理善成立　此論言但由",
    "T41n1822_013:0627b27": "有情業差別起。此之但字總非諸計。",
    "T41n1822_013:0627b28": "論。若爾何故至與彼相違。問　若由業異",
    "T41n1822_013:0627b29": "果有異者。且如人中內身外物俱從業生。",
    "T41n1822_013:0627c01": "何故業生外物欝金．旃檀等甚可愛樂。而內",
    "T41n1822_013:0627c02": "身形等不淨穢惡。論。以諸有情至二事",
    "T41n1822_013:0627c03": "俱妙。答　業類不同　雜業生人感內身形",
    "T41n1822_013:0627c04": "常流不淨。感外香等能對治彼　淨業生",
    "T41n1822_013:0627c05": "天。二事皆淨。論。此所由業至謂思所",
    "T41n1822_013:0627c06": "作。明二業也。一即是思。二思已業　思已",
    "T41n1822_013:0627c07": "業者。謂思所作。即身．語業。論。如是二",
    "T41n1822_013:0627c08": "業至身語意業。此分二為三也。論。如",
    "T41n1822_013:0627c09": "何建立至為就等起。此問建立三業所以。",
    "T41n1822_013:0627c10": "論。縱爾何違。反問違也。論。若約",
    "T41n1822_013:0627c11": "所依至皆意等起故。述違所以。論。毘",
    "T41n1822_013:0627c12": "婆沙師至由上三因。答　身業從所依。語業",
    "T41n1822_013:0627c13": "是自性。意業是等起　正理論云。謂業依身",
    "T41n1822_013:0627c14": "故名身業。業性即語故名語業。此業依意。",
    "T41n1822_013:0627c15": "復與意俱等起身．語名為意業　准此論",
    "T41n1822_013:0627c16": "文。意業即是能等起也。論。然心所思至",
    "T41n1822_013:0627c17": "所等起故。分明屬當二業為三業也。",
    "T41n1822_013:0627c18": "論。身語二業自性云何。已下半頌。第二明五",
    "T41n1822_013:0627c19": "業體。論曰至表無表性。明身．語業皆",
    "T41n1822_013:0627c20": "用表．無表為體性分五業也。",
    "T41n1822_013:0627c21": "論。且身語表其相云何　前各各開二。此釋",
    "T41n1822_013:0627c22": "二相無表後釋故言且也　下兩頌半。第三",
    "T41n1822_013:0627c23": "出身．語表體。論曰至名身表業。出身",
    "T41n1822_013:0627c24": "表體　正理論云。髮．毛等聚總名為身。於",
    "T41n1822_013:0627c25": "此身中。有心所起四大種果形色差別能表",
    "T41n1822_013:0627c26": "示心名為身表。論。有餘部說至有剎",
    "T41n1822_013:0627c27": "那故。破正量部執行動名身表　以身動",
    "T41n1822_013:0627c28": "時由業動故者。是正量部計也。身無剎那。",
    "T41n1822_013:0627c29": "由於思業動此身時。即此動身名為身表",
    "T41n1822_013:0628a01": "　為破此故說非行動　對行動宗立無",
    "T41n1822_013:0628a02": "行動宗也　以一切法皆有剎那故。立因。有",
    "T41n1822_013:0628a03": "剎那法皆無行動。如燈焰鈴聲也。",
    "T41n1822_013:0628a04": "論。剎那何謂。正量問也。論。得體無間",
    "T41n1822_013:0628a05": "滅至名為有杖。答剎那也。諸法得體無間",
    "T41n1822_013:0628a06": "即滅名為剎那　有剎那名有剎那。如有",
    "T41n1822_013:0628a07": "杖人名為有杖　正理彈云。彼釋非理。如",
    "T41n1822_013:0628a08": "杖異人。不可說故。喻不同法。非別有法",
    "T41n1822_013:0628a09": "異於得體無間滅性。如何可說此有剎那",
    "T41n1822_013:0628a10": "如人有杖。論。諸有為法至動名身表。",
    "T41n1822_013:0628a11": "結破。諸有為法皆有剎那。即此處生即此處",
    "T41n1822_013:0628a12": "滅。如何得說動為身表。論。若有為法",
    "T41n1822_013:0628a13": "至義可成立。正量救也。我宗之義覺焰．鈴",
    "T41n1822_013:0628a14": "聲可有剎那。色身等物無剎那滅。若有為",
    "T41n1822_013:0628a15": "法皆有剎那無行動義可得成立。我宗不",
    "T41n1822_013:0628a16": "許皆有剎那。此因不成。何得成立。",
    "T41n1822_013:0628a17": "論。諸有為法至滅不待因。論主意以後必盡",
    "T41n1822_013:0628a18": "故滅不待因　證有為法皆有剎那。",
    "T41n1822_013:0628a19": "論。所以者何。正量部徵滅不待因。論。",
    "T41n1822_013:0628a20": "待因謂果至有性等故。論主破也　待因之",
    "T41n1822_013:0628a21": "法必是其果。滅無非果故不待因。既不待",
    "T41n1822_013:0628a22": "因纔生即滅。若初無滅後亦應然　以後與",
    "T41n1822_013:0628a23": "初有性等故者。若法待因因無未滅。既不",
    "T41n1822_013:0628a24": "待因何得前時不滅後即滅耶。論。既",
    "T41n1822_013:0628a25": "後有盡知前有滅。結證　經部計。生有客因",
    "T41n1822_013:0628a26": "無主因。滅無主．客二因　有部計。滅有主",
    "T41n1822_013:0628a27": "因無客因　正量部計。色等諸法滅待主．",
    "T41n1822_013:0628a28": "客二因。心．心所法．及焰．聲等滅由主因不",
    "T41n1822_013:0628a29": "待客因。滅相為主餘因為客。論。若後",
    "T41n1822_013:0628b01": "有異至理必不然。破待異方滅也。此牒正",
    "T41n1822_013:0628b02": "量救也　正量部云。色等生已待後異相方",
    "T41n1822_013:0628b03": "始有滅。非是纔生有滅也　不應即此而名",
    "T41n1822_013:0628b04": "有異即此相異理必不然者。此即論主破異",
    "T41n1822_013:0628b05": "相也。前後法體若許不同方可相異。始終",
    "T41n1822_013:0628b06": "是一。如何得言有相異耶。論。豈不世",
    "T41n1822_013:0628b07": "間至皆不待因。正量救也。前以比量破我。",
    "T41n1822_013:0628b08": "然此比量不及現量。現見。薪等由待火合",
    "T41n1822_013:0628b09": "為因。非是法滅皆不待因。論。如何",
    "T41n1822_013:0628b10": "知薪等由火合故滅。論主反問。論。以薪",
    "T41n1822_013:0628b11": "等火合後便不見故。正量部答。論。應共",
    "T41n1822_013:0628b12": "審思至無故不見。此是論主令正量部審思。",
    "T41n1822_013:0628b13": "火合為是令後不生。非是令生者滅。",
    "T41n1822_013:0628b14": "論。如風手合至應由比量。論主引證。如風",
    "T41n1822_013:0628b15": "與燈焰合時後焰不生非令前滅。手與鈴",
    "T41n1822_013:0628b16": "合義亦如是　現量既有兩速。未得為",
    "T41n1822_013:0628b17": "定　故此義成應由比量。論。何謂比",
    "T41n1822_013:0628b18": "量。正量部問。論。謂如前說至故不待因。",
    "T41n1822_013:0628b19": "論主答也。論。又若待因至無無因者。釋",
    "T41n1822_013:0628b20": "頌第五句。應無無因故。若薪等滅待因。焰",
    "T41n1822_013:0628b21": "等亦應待因如生待因無無因者。論。",
    "T41n1822_013:0628b22": "然世現見至亦不待因。引例順成。論。有",
    "T41n1822_013:0628b23": "執覺聲前因後滅。此是勝論異師執。前覺聲",
    "T41n1822_013:0628b24": "滅由後念生以後與前性相違故。猶如後水",
    "T41n1822_013:0628b25": "逼前水流。彼師不立四相計故。但由",
    "T41n1822_013:0628b26": "後生令前念滅。論。彼亦非理至復由",
    "T41n1822_013:0628b27": "誰滅。論主破也。有三道理　一二不俱故。後",
    "T41n1822_013:0628b28": "念起時前念已滅。如何不俱能令滅也。猶如",
    "T41n1822_013:0628b29": "苦．樂及貪．嗔等前．後不俱。如何後念滅於",
    "T41n1822_013:0628c01": "前念　二從明了覺．聲如何不明了能滅",
    "T41n1822_013:0628c02": "明了耶　三最後覺．聲既無後念。復由誰",
    "T41n1822_013:0628c03": "滅耶。論。有執燈焰滅以住無為因。此是",
    "T41n1822_013:0628c04": "上坐師計　住。謂住相。住相若在法無容",
    "T41n1822_013:0628c05": "滅。以住無故方能滅法。故彼焰滅。以住",
    "T41n1822_013:0628c06": "無為因。論有執焰滅時由法．非法力。此",
    "T41n1822_013:0628c07": "是勝論異師計也。法．非法是德句義攝。於人",
    "T41n1822_013:0628c08": "有益名之為法。於人無益名為非法。由",
    "T41n1822_013:0628c09": "此二力能生諸法能滅諸法　如闇室中",
    "T41n1822_013:0628c10": "有一明燈。若望受用者。燈在有益。即是法",
    "T41n1822_013:0628c11": "生。燈滅無益。即非法滅　若望偷盜者。燈",
    "T41n1822_013:0628c12": "在無益。即非法生。燈滅有益。即是法滅。",
    "T41n1822_013:0628c13": "論。彼俱非理至順違相反故。論主破也。於",
    "T41n1822_013:0628c14": "中有二。一破住無為因。二破法．非法因",
    "T41n1822_013:0628c15": "　彼俱非理者。雙非二執也　無非因者。",
    "T41n1822_013:0628c16": "破住無為因。住無非因。因云以是無故",
    "T41n1822_013:0628c17": "猶如兔角　非法非法為生滅因以剎那剎",
    "T41n1822_013:0628c18": "那順違相反者。破勝論執於一剎那燈。望",
    "T41n1822_013:0628c19": "有用即順。無用即違。順．違相反如何同起",
    "T41n1822_013:0628c20": "　正理破云。法與非法亦非滅因。見空窟中",
    "T41n1822_013:0628c21": "有焰轉故(解云空窟中焰無人受用即無損益。既無損．益無法．非法。唯令焰滅)。",
    "T41n1822_013:0628c22": "論。或於一切至有剎那故。論主重破兩家",
    "T41n1822_013:0628c23": "計也。住無為因及法．非法。非唯覺．焰及聲．",
    "T41n1822_013:0628c24": "色不相應。一切有為皆有住無．及法．非法",
    "T41n1822_013:0628c25": "故。不待餘因纔生即滅。以有為法皆有剎",
    "T41n1822_013:0628c26": "那既與我同。本諍應息不煩多解。",
    "T41n1822_013:0628c27": "論。又若薪等滅至即成滅因。前文義便破於",
    "T41n1822_013:0628c28": "異計。今更重破正量部計火合為因。即是",
    "T41n1822_013:0628c29": "頌中第六句也。應滅下之因即是生中之",
    "T41n1822_013:0629a01": "因。應生上因即是滅中之因。論。所以",
    "T41n1822_013:0629a02": "者何。正量部徵。論。謂由火合至或似此",
    "T41n1822_013:0629a03": "非有。論主答也　於中有二。一即。二似。謂",
    "T41n1822_013:0629a04": "由火合令薪熟變　生中熟因。即是滅",
    "T41n1822_013:0629a05": "下熟因。或似滅下熟因　生上熟因。即是",
    "T41n1822_013:0629a06": "滅中熟因。或似滅中熟因。若爾　則生",
    "T41n1822_013:0629a07": "因體應是滅因者。破即　或滅生因應相無",
    "T41n1822_013:0629a08": "別者。破似　不應由即此。即生因為滅",
    "T41n1822_013:0629a09": "因　或似。似生因為滅因　同是一薪由",
    "T41n1822_013:0629a10": "火熟變。如何。此由彼有。彼由此無。不應",
    "T41n1822_013:0629a11": "道理。論。設於火焰至生滅因異。此即",
    "T41n1822_013:0629a12": "縱破正量部也。火焰前．後念念別故。容",
    "T41n1822_013:0629a13": "可滅下因與生中因別　正量部計。許",
    "T41n1822_013:0629a14": "灰．雪．酢．日．水．地無剎那滅。前後體一能",
    "T41n1822_013:0629a15": "令薪等熟變。滅下．中因。與生中．上因。如",
    "T41n1822_013:0629a16": "何得異。論。若爾現見至為何所作。正量",
    "T41n1822_013:0629a17": "部反問也。若薪熟變不由火合。現見。火合",
    "T41n1822_013:0629a18": "於中為何所作。論。由事火合至於中",
    "T41n1822_013:0629a19": "所作。論主答也　事火。是鐺釜下顯．形火聚",
    "T41n1822_013:0629a20": "　火界。即是水中熱觸　水聚。即是顯．形",
    "T41n1822_013:0629a21": "水聚　事．火生水中熱觸。因熱觸令彼後",
    "T41n1822_013:0629a22": "念水聚生漸微因。非是與已生水為滅",
    "T41n1822_013:0629a23": "因也。論。故無有因至定無行動。論主",
    "T41n1822_013:0629a24": "結歸自宗。滅不待客因。是壞法性故。纔",
    "T41n1822_013:0629a25": "生即滅。故有剎那。既剎那滅故無行動。",
    "T41n1822_013:0629a26": "論。然於無間至行增上慢。論主釋疑也。",
    "T41n1822_013:0629a27": "疑曰。若無行動如何見法從此至彼　論",
    "T41n1822_013:0629a28": "主釋云。如燒草焰遠見之時。見此火焰從",
    "T41n1822_013:0629a29": "此至彼。然實火焰當處隨滅。然以見不明",
    "T41n1822_013:0629b01": "謂有行動。色等亦爾。實念念滅。慧目闇者",
    "T41n1822_013:0629b02": "謂有行動。非有謂有增上慢也。論。既",
    "T41n1822_013:0629b03": "由斯理至理得成立。破異計已結歸自宗",
    "T41n1822_013:0629b04": "　身表是形。理得成立。然未分別形是假．實。",
    "T41n1822_013:0629b05": "論。然經部說至隨應當知。論主述經部",
    "T41n1822_013:0629b06": "義破有部也。有部形色別有極微與顯不",
    "T41n1822_013:0629b07": "同。即此極微成彼長等　經部宗計形無",
    "T41n1822_013:0629b08": "別微。積於顯色以為長等。是假非實　謂",
    "T41n1822_013:0629b09": "顯色聚一面多生名長色者。謂於四面一面",
    "T41n1822_013:0629b10": "偏多。如幡竿等。一面少生名為短色。如苽",
    "T41n1822_013:0629b11": "藪等。餘文可解。論。如見火[火*曹]至別類",
    "T41n1822_013:0629b12": "色體。此舉喻結經部宗也。論。若謂實",
    "T41n1822_013:0629b13": "有至二根所取。難有部也。形若實有別類",
    "T41n1822_013:0629b14": "色體。是色處者。即眼見．身觸二根取過。由",
    "T41n1822_013:0629b15": "眼及身得長等故。論。然如依觸至能",
    "T41n1822_013:0629b16": "取於形。論主釋無別形。然如依觸取長等",
    "T41n1822_013:0629b17": "相。而詐但是多竪等積無別長觸依顯取",
    "T41n1822_013:0629b18": "形。故知但是多顯色積無別長等　正理論",
    "T41n1822_013:0629b19": "云。然經主言。形非實有。乃至如是依顯能",
    "T41n1822_013:0629b20": "取於形。此理不然。了相別故。若一方面唯",
    "T41n1822_013:0629b21": "顯多生。了相於中應無差別。既有長．白二",
    "T41n1822_013:0629b22": "了相異。故於顯外別有形色。現見。有觸同",
    "T41n1822_013:0629b23": "根所取。了相異故體有差別。如堅與冷或",
    "T41n1822_013:0629b24": "煖與堅。如是白．長雖同根取。而了相異故",
    "T41n1822_013:0629b25": "體應別。故知聚色分析漸漸。乃至於中可",
    "T41n1822_013:0629b26": "生形覺。必有少分形覺生。因形色極微於",
    "T41n1822_013:0629b27": "中猶起。理必應爾。以色聚中有唯顯生形",
    "T41n1822_013:0629b28": "色不起。於中唯有顯覺非形。如見空中",
    "T41n1822_013:0629b29": "光．明等色　若即顯色說名為形。無分量",
    "T41n1822_013:0629c01": "顯中亦應起形覺。不相離故。如火界煖。彼",
    "T41n1822_013:0629c02": "火[火*曹]喻於證無能。餘處極成可假說故。謂",
    "T41n1822_013:0629c03": "於餘處有長．圓等所依實因。同時無間於",
    "T41n1822_013:0629c04": "多方所。安布差別所成色聚長等極成。由是",
    "T41n1822_013:0629c05": "故於火[火*曹]等色。異時別處無間轉中。計度立",
    "T41n1822_013:0629c06": "為假長．圓等。未曾見有世俗．勝義俱不極",
    "T41n1822_013:0629c07": "成而可假立　應二根取難亦不成。長等",
    "T41n1822_013:0629c08": "但為意識境故。以諸假有唯是意識所緣境",
    "T41n1822_013:0629c09": "界。如前已辨。能成長等如種極微。如是安",
    "T41n1822_013:0629c10": "布說為形色。是無分別眼識所取。非身能",
    "T41n1822_013:0629c11": "取。如是形色如依身根了堅．濕等。了長．",
    "T41n1822_013:0629c12": "短等不如是故。以非闇中了堅．濕等。即",
    "T41n1822_013:0629c13": "於彼位或次後時。即能了知長．短等相。要",
    "T41n1822_013:0629c14": "於一面多觸生中。依身根門分別觸已。方",
    "T41n1822_013:0629c15": "能比度。知觸俱行眼識所牽意識所受。如",
    "T41n1822_013:0629c16": "是相狀差別形色。如見火色及嗅花香能",
    "T41n1822_013:0629c17": "憶俱行火觸花色。現見。眼識隨其所應。有",
    "T41n1822_013:0629c18": "於一時形．顯俱了。意識分別前．後無定。以",
    "T41n1822_013:0629c19": "顯與形是一眼識所緣境故。意識分別時差",
    "T41n1822_013:0629c20": "別故。了相異故。其體不同。形亦非觸。寧",
    "T41n1822_013:0629c21": "有身根能取形義。故不應難應二根取",
    "T41n1822_013:0629c22": "　今詳。兩論互有勝劣　俱舍論主。言一形",
    "T41n1822_013:0629c23": "色應二根取積集顯色以成長等。而言長",
    "T41n1822_013:0629c24": "等眼能見者。其理少疎　正理論師。以了相",
    "T41n1822_013:0629c25": "異證有別形。亦非決定生其形覺。為是眼",
    "T41n1822_013:0629c26": "識相應。為是意識相應。若眼識相應。容可",
    "T41n1822_013:0629c27": "證有別體。何理能證定是眼識同一剎那生",
    "T41n1822_013:0629c28": "白．長二覺。若意識相應。寧知不同行．輪等",
    "T41n1822_013:0629c29": "覺。蟻樹之外無別行．輪。如何定證別有形",
    "T41n1822_013:0630a01": "色　又於影等生長等覺。於中何故不許",
    "T41n1822_013:0630a02": "有形　又如書色。文有前．後屈曲不同",
    "T41n1822_013:0630a03": "生高．下覺。於中何不有高．下形。若言有",
    "T41n1822_013:0630a04": "者即違自宗。若言無者因何生覺　又云。",
    "T41n1822_013:0630a05": "故知。聚色分折漸微。乃至於中可生形覺。",
    "T41n1822_013:0630a06": "必有少分形覺生因。形色極微於中猶起。理",
    "T41n1822_013:0630a07": "必應爾。以色聚中有唯顯生形色不起。於",
    "T41n1822_013:0630a08": "中唯有顯覺非形。如見空中光．明等色。",
    "T41n1822_013:0630a09": "若即顯色說名為形無分量。顯中亦應起",
    "T41n1822_013:0630a10": "形覺。不相離故。如火界煖者　此亦無理",
    "T41n1822_013:0630a11": "有分量。顯室中之光生於形覺唯有顯故。",
    "T41n1822_013:0630a12": "又烟．雲等亦生形覺。如何自云形色有八。",
    "T41n1822_013:0630a13": "顯色十二。論。豈不觸形至能念花色。有",
    "T41n1822_013:0630a14": "部救也。謂觸與形俱行一聚。故因取彼形",
    "T41n1822_013:0630a15": "俱之觸。而能憶念眼所見形。非是形色亦身",
    "T41n1822_013:0630a16": "根取。如見火色便憶火煖。及嗅花香能",
    "T41n1822_013:0630a17": "念花色。登眼見煖。鼻嗅色耶。論。此",
    "T41n1822_013:0630a18": "中二法至能定憶形。論主破救也。見火知",
    "T41n1822_013:0630a19": "煖。嗅花知色。是定不相離。先知相屬見。",
    "T41n1822_013:0630a20": "嗅方知。若不先知。見．嗅不知火煖花色。",
    "T41n1822_013:0630a21": "觸之與形即不如是。若知相屬若不先知。",
    "T41n1822_013:0630a22": "身若隨觸即知長等。然無長．滑定相屬故。",
    "T41n1822_013:0630a23": "如何闇中能憶念形。故知。若有別形即合",
    "T41n1822_013:0630a24": "身觸。論。若觸與形至能憶念形。反難成",
    "T41n1822_013:0630a25": "宗。論主本宗。形若有實即有二根取過。有",
    "T41n1822_013:0630a26": "部救云。因取觸故能憶念形。論主反難云。",
    "T41n1822_013:0630a27": "觸之與形非定不相離。而取觸時能憶念",
    "T41n1822_013:0630a28": "形。如先不知此有如是香。於闇中嗅如",
    "T41n1822_013:0630a29": "是香時。知花有如是色　而實不然。故不",
    "T41n1822_013:0630b01": "應說因取於觸能憶念形　正理救云。",
    "T41n1822_013:0630b02": "此亦非理。現見。世間諸觸聚中有形定故。",
    "T41n1822_013:0630b03": "謂形於觸雖無定者。而於一面多觸生中",
    "T41n1822_013:0630b04": "定有長色。於一切處觸遍生中。定有圓色。",
    "T41n1822_013:0630b05": "如是等類隨應當知。故觸於形有決定者。",
    "T41n1822_013:0630b06": "非觸於顯有定如形可了。觸時能憶顯色。",
    "T41n1822_013:0630b07": "以無有觸如是安布。於如是顯決定如",
    "T41n1822_013:0630b08": "形。論。或錦等中至非實有體同處多體",
    "T41n1822_013:0630b09": "難也。如方錦上有圓錦窠。即此窠中復有",
    "T41n1822_013:0630b10": "種種耶正文像。同於一處應有多故。理實",
    "T41n1822_013:0630b11": "不然。顯於同處既無多顯。形於一處豈",
    "T41n1822_013:0630b12": "得多形　今詳。此難非有部宗。錦之文像",
    "T41n1822_013:0630b13": "非形色故。論。又諸所有至假立長等。",
    "T41n1822_013:0630b14": "無別形微難也。如有對青等析至極微",
    "T41n1822_013:0630b15": "有別極微猶名青等。形微若實折至極微",
    "T41n1822_013:0630b16": "微應名長等。形若別有。應有極微名為長",
    "T41n1822_013:0630b17": "等。故知長等但是安布顯色假名長等。",
    "T41n1822_013:0630b18": "論。若謂即以至聚集安布。破轉救也。若",
    "T41n1822_013:0630b19": "謂聚顯極微不成長等。如聚香味不名為",
    "T41n1822_013:0630b20": "長。別有形微安布差別方名長等。此唯",
    "T41n1822_013:0630b21": "朋黨有部之宗別有形微。非極成故。形微",
    "T41n1822_013:0630b22": "既非極成。誰許安布以成長等　有人解。",
    "T41n1822_013:0630b23": "朋黨者。朋黨勝論師宗。非也。成業論破有",
    "T41n1822_013:0630b24": "部別有形色云。為是一物遍於色中名為",
    "T41n1822_013:0630b25": "長等。為積多微名為長等。若積多微名",
    "T41n1822_013:0630b26": "為長等。何異顯色。若謂一物遍於色中。",
    "T41n1822_013:0630b27": "即同食米齋部。今言。積其長微。故知。不是",
    "T41n1822_013:0630b28": "朋黨外道之義。論豈。不現見至而形",
    "T41n1822_013:0630b29": "相異者。有部救。如世瓦器。黃．白雖同而有",
    "T41n1822_013:0630c01": "瓶．瓫相各異故。故知顯外別有形微。",
    "T41n1822_013:0630c02": "論。為不已辨至理亦應然。論主釋也。如文可",
    "T41n1822_013:0630c03": "解。論。豈不闇中至安布為形。有部救",
    "T41n1822_013:0630c04": "也。若言形色即是顯色安布差別積為形者。",
    "T41n1822_013:0630c05": "既不見顯應不見形。既見形色不見於",
    "T41n1822_013:0630c06": "顯。故知顯外別有形色。論。以闇遠中",
    "T41n1822_013:0630c07": "至唯知總聚。論主釋。如文可解　正理論",
    "T41n1822_013:0630c08": "云。如何具壽許有極成顯色極微。非形細",
    "T41n1822_013:0630c09": "分。如諸顯色一一極微無獨起理。設有獨",
    "T41n1822_013:0630c10": "起。以極細故非眼所得於積集時眼可得",
    "T41n1822_013:0630c11": "故。證知定有顯色極微。形色極微亦應如",
    "T41n1822_013:0630c12": "是。寧獨不許。自相極成。諸有對色所積集",
    "T41n1822_013:0630c13": "處。皆決定有極微可得。既於聚色差別生",
    "T41n1822_013:0630c14": "中。有形覺生不待於顯。如不待餘顯有",
    "T41n1822_013:0630c15": "餘顯覺生。是故定應別有。如種能成長等",
    "T41n1822_013:0630c16": "　形色極微　今詳無理。後有分量知前",
    "T41n1822_013:0630c17": "有種分量。種者即形極微。此亦非理。後有",
    "T41n1822_013:0630c18": "行．輪。豈樹．蟻外而許有別行．輪細分　又",
    "T41n1822_013:0630c19": "云　諸顯極微有質礙故即應積集假立長",
    "T41n1822_013:0630c20": "等。此亦非理。香等極微亦應積集為長等。",
    "T41n1822_013:0630c21": "故以彼香等所有極微亦有質礙。唯據處所",
    "T41n1822_013:0630c22": "不相容納名質礙故。若謂香等所有極微。",
    "T41n1822_013:0630c23": "非有見故無同彼失。則諸顯色所有極微。",
    "T41n1822_013:0630c24": "亦非形故豈成長等。如何知顯微體非形。",
    "T41n1822_013:0630c25": "如前已說。了相異故。不待顯色形覺生故。",
    "T41n1822_013:0630c26": "或有顯聚不見形故非體是形。有多積集",
    "T41n1822_013:0630c27": "無障有眼可不見形。是故應知。異於顯",
    "T41n1822_013:0630c28": "色有色處攝形色極微。由此集成長等假",
    "T41n1822_013:0630c29": "色。故形細分非不極成　准上論文。形微",
    "T41n1822_013:0631a01": "是實。長等是假。其長等微。或同。或異。如界",
    "T41n1822_013:0631a02": "品釋　然經部宗許長等色攬顯微成。是",
    "T41n1822_013:0631a03": "假非實。眼識所取恐非應理。行．輪等假。唯",
    "T41n1822_013:0631a04": "意境故　正理論師雖有多救。然以生覺",
    "T41n1822_013:0631a05": "證別有形。非為定證。無行．輪體有行．輪",
    "T41n1822_013:0631a06": "覺。故應顯色成長等時。此即顯色名為長",
    "T41n1822_013:0631a07": "等。眼見形體非見假形。此順釋宗妙扶",
    "T41n1822_013:0631a08": "至理。論。既已遮遣至何為身表。正量",
    "T41n1822_013:0631a09": "部．有部徵問。論立形為身表但假而非",
    "T41n1822_013:0631a10": "實。經部答。論。既執但用至為身業耶。",
    "T41n1822_013:0631a11": "有部問。准此經部身表非是身業。論",
    "T41n1822_013:0631a12": "若業依身至當知亦爾。經部答。經部三業總",
    "T41n1822_013:0631a13": "以思為體。與大乘同。即此意。思依身．",
    "T41n1822_013:0631a14": "語行名身．語業。唯依意轉名為意業。",
    "T41n1822_013:0631a15": "論。若爾何故至此二何異。有部難。經言思",
    "T41n1822_013:0631a16": "業。明知是思。經言思已業。明知非是思。如",
    "T41n1822_013:0631a17": "何三業以思為體。論。謂前加行至名思",
    "T41n1822_013:0631a18": "已業。經部答。思有二種。一思惟思。二作事",
    "T41n1822_013:0631a19": "思。前名思業。後名思已業。論。若爾表",
    "T41n1822_013:0631a20": "業至便成大過。有部難。能表示心名為表",
    "T41n1822_013:0631a21": "業。依其表業發無表業。二業唯是意思。思",
    "T41n1822_013:0631a22": "非是表。故無表業。既無表業無表亦無。便",
    "T41n1822_013:0631a23": "成大過。論。如是大過至此有何過。經",
    "T41n1822_013:0631a24": "部釋也。經部宗意。身．語色聲名之為表。性",
    "T41n1822_013:0631a25": "是無記。與大乘同。動身．語思名身．語表",
    "T41n1822_013:0631a26": "業。通於三性。由思力熏種子名無表業。",
    "T41n1822_013:0631a27": "正理論云。此中為攝一切業盡。為攝少分",
    "T41n1822_013:0631a28": "差別業耶。有說此中攝一切業。有作是說。",
    "T41n1822_013:0631a29": "不攝無漏(此是經部兩釋思業思已業經)。此釋不與經義相",
    "T41n1822_013:0631b01": "符。此中不應攝意業故。謂為動發身．語",
    "T41n1822_013:0631b02": "二種起思惟思。及正動發身語二種起作",
    "T41n1822_013:0631b03": "事思。此二俱依身．語門轉。竝應攝在身．語",
    "T41n1822_013:0631b04": "業中。既爾此中何名意業(已上與前二釋出過。若攝一切三業盡者。",
    "T41n1822_013:0631b05": "法既依身．語轉。如何攝意業)。若依身．語二門轉思。亦許一",
    "T41n1822_013:0631b06": "分名意業者。是則在業有雜亂過(此縱許依身．語門",
    "T41n1822_013:0631b07": "轉是意業者。即應意業亦身．語業。成雜亂失)。縱許為欲動發身．語起",
    "T41n1822_013:0631b08": "思惟思是意業性。且非此中總攝諸業。以",
    "T41n1822_013:0631b09": "有不依身．語門轉有漏意業。其量無邊。皆",
    "T41n1822_013:0631b10": "此經中所不攝故(前明意業不成過失。今縱許彼有意業者。亦攝意業不盡過失)。",
    "T41n1822_013:0631b11": "且必不攝依眼．觸等所起諸思。以彼諸思",
    "T41n1822_013:0631b12": "非前所說思惟．作事二思攝故　准此。五",
    "T41n1822_013:0631b13": "識相應思是意業。此五識相應思非是起思",
    "T41n1822_013:0631b14": "惟思。亦非動作思故。云云。作其轉計略",
    "T41n1822_013:0631b15": "而不述　又云。又汝經部說諸仙人意憤殺",
    "T41n1822_013:0631b16": "生。是何業攝。為是身業。為意業耶。然此",
    "T41n1822_013:0631b17": "中無前．後所起思惟．作事二思差別。以思",
    "T41n1822_013:0631b18": "惟思即作事故。便不能離業雜亂失　准",
    "T41n1822_013:0631b19": "此論文。仙人意憤無二種思。既約二思分",
    "T41n1822_013:0631b20": "身．語業。思無差別。二業應無。或應意業即",
    "T41n1822_013:0631b21": "是身．語。故成雜亂　又云。亦不應謂",
    "T41n1822_013:0631b22": "依身．語思名身．語表。由彼自說形為身",
    "T41n1822_013:0631b23": "表假非實故。然思不應是形非實。又契經",
    "T41n1822_013:0631b24": "說起迎合掌恭敬禮拜是身表業。餘經又",
    "T41n1822_013:0631b25": "言。表即是業。由此證知。欲作意等展轉所",
    "T41n1822_013:0631b26": "起手等別形名為身表。即是身業。故對法宗",
    "T41n1822_013:0631b27": "立身．語業。符教順理無雜亂過。今救經",
    "T41n1822_013:0631b28": "部。餘經說表即是業者。果取因名。非即是",
    "T41n1822_013:0631b29": "業。或從所表為名。手．足等形表作思故。",
    "T41n1822_013:0631c01": "論。此應名為至心俱轉故。有部出過。既",
    "T41n1822_013:0631c02": "熏於心差別功能與心俱轉。此則應同",
    "T41n1822_013:0631c03": "道．定共戒名心隨轉。論。無如是過至",
    "T41n1822_013:0631c04": "以性鈍故。經部釋也。此欲散無表思之差別。",
    "T41n1822_013:0631c05": "與定無表義意不同。欲散無表。由二思力",
    "T41n1822_013:0631c06": "之所引發動作思。既名表業。發身．語表故。",
    "T41n1822_013:0631c07": "此熏於心成其種子名為無表。定心無表",
    "T41n1822_013:0631c08": "即不如是。由彼同時心力起故名心隨轉。",
    "T41n1822_013:0631c09": "如有部宗。從其表業發生無表。亦由發",
    "T41n1822_013:0631c10": "表業思之所引發。非是表色。色性鈍故。",
    "T41n1822_013:0631c11": "論。毘婆沙師至如前已說。論主述有部",
    "T41n1822_013:0631c12": "也。論。經部亦說至無色相故。論主述經",
    "T41n1822_013:0631c13": "部也。前說身表無有實體。無表同表亦無",
    "T41n1822_013:0631c14": "實體。故言此亦非實有故。所以得知。有",
    "T41n1822_013:0631c15": "三因證　一由先誓限唯不作故。本誓既",
    "T41n1822_013:0631c16": "不願別有色生。但唯誓不作此業。如何與",
    "T41n1822_013:0631c17": "誓不同別生於色　二所依大種體非有",
    "T41n1822_013:0631c18": "故。既依過去大種施設無表色。過去大種",
    "T41n1822_013:0631c19": "既體是無。故知無表亦無有體　三若實有",
    "T41n1822_013:0631c20": "體應有其色對礙之相。此相既無。故知無",
    "T41n1822_013:0631c21": "體。論。毘婆沙說此亦實有。論主述有",
    "T41n1822_013:0631c22": "部也。",
    "T41n1822_013:0631c23": "論。云何知然。經部問也。云何知無表色亦實",
    "T41n1822_013:0631c24": "有也。已下半頌第四證有無表。論曰",
    "T41n1822_013:0631c25": "至無見無對。第一證也。有見有對即是色處。",
    "T41n1822_013:0631c26": "無見有對是餘九處。經既更有無見無對色。",
    "T41n1822_013:0631c27": "故知即是無表色也。論。又契經中至及",
    "T41n1822_013:0631c28": "無漏色第二證也。既有對色皆是有漏。別有",
    "T41n1822_013:0631c29": "無漏色。故知是無表色。故第二證　後結二",
    "T41n1822_013:0632a01": "證也。若無無表色。十有對色中何法名無",
    "T41n1822_013:0632a02": "見無對及無漏色。論。又契經說至福業",
    "T41n1822_013:0632a03": "增長。第三證也。七福業事者。善故名福。作",
    "T41n1822_013:0632a04": "故名業。思所託故名事。此有七種有依福",
    "T41n1822_013:0632a05": "業事。謂有所施事為依名為有依。一施",
    "T41n1822_013:0632a06": "羈客。二施路行人。三施有病人。四施侍病",
    "T41n1822_013:0632a07": "人。五施園林。六施常食。七隨時施。此七種",
    "T41n1822_013:0632a08": "福雖起異心作業已息。若行．悟．寐等。恒",
    "T41n1822_013:0632a09": "時增長。除無表色若起餘心。及無心時。依",
    "T41n1822_013:0632a10": "何法說福業增長　無依亦爾者。謂無施",
    "T41n1822_013:0632a11": "物以為所依。但逢隨喜思念諸佛心恭",
    "T41n1822_013:0632a12": "敬等。亦如有依福業增長。論。又非自作",
    "T41n1822_013:0632a13": "至此性無異故。第四證也。若無無表。但遣他",
    "T41n1822_013:0632a14": "為殺生等事。應不成業道。正遣他殺時。",
    "T41n1822_013:0632a15": "自業非殺故。自遣他表不能殺故。更作殺",
    "T41n1822_013:0632a16": "時自教他業如前無異故。論。又契經",
    "T41n1822_013:0632a17": "說至便成無用。第五證也。經說法處內．外",
    "T41n1822_013:0632a18": "以分。謂是外處。十二處分。是十一處所不攝",
    "T41n1822_013:0632a19": "法。若以有見無見以分。即是無見。若以有",
    "T41n1822_013:0632a20": "對無對以分。即是無對。色．無色以分不言",
    "T41n1822_013:0632a21": "無色。若不以法處有無表色者。此言闕",
    "T41n1822_013:0632a22": "減便成無用。以彼簡法不周盡故。",
    "T41n1822_013:0632a23": "論。又若無無表至語等無故。第六證也。八支",
    "T41n1822_013:0632a24": "中有正語．正業．正命三支。在定之中無語",
    "T41n1822_013:0632a25": "等三。若無無表。何法名為正語．業等。",
    "T41n1822_013:0632a26": "論。若爾何故至清淨鮮白。經部難也。若謂正",
    "T41n1822_013:0632a27": "在定時具有八支。何為經說八中五支修",
    "T41n1822_013:0632a28": "習圓滿。正命等三先時已得。故知即是定前",
    "T41n1822_013:0632a29": "語等。論。此依先時至無相違過。有部通",
    "T41n1822_013:0632b01": "也。此依先時已得世間諸有漏道定共色",
    "T41n1822_013:0632b02": "說。非是欲說定前語等語以為道支。故無",
    "T41n1822_013:0632b03": "過失。論。又若撥無至而名苾芻等。第七",
    "T41n1822_013:0632b04": "證也。若無無表。唯是意思起異緣時即應",
    "T41n1822_013:0632b05": "無。於如何得名為苾芻等。論。又契經",
    "T41n1822_013:0632b06": "說至可名堤塘。第八證也。若無無表。何然長",
    "T41n1822_013:0632b07": "時相續遮防諸破戒惡。非無有體可為堤",
    "T41n1822_013:0632b08": "塘。論。由此等證知實有無表色。總結",
    "T41n1822_013:0632b09": "八證。論。經部師說至然不應理。經部",
    "T41n1822_013:0632b10": "非前證。別有無表實體不應理也。論。",
    "T41n1822_013:0632b11": "所以然者。問不應理所以。論。所引證",
    "T41n1822_013:0632b12": "中至故名無對。釋第一證。經言第三無見無",
    "T41n1822_013:0632b13": "對者。謂定境界色非眼見故名無見。不障",
    "T41n1822_013:0632b14": "處所名為無對。非是無表。論。若謂既",
    "T41n1822_013:0632b15": "爾至與無表同。遮有部難　正理論云。此釋",
    "T41n1822_013:0632b16": "非理。以一切法皆是意識所緣境故。住空",
    "T41n1822_013:0632b17": "閑者意識。即緣諸有見色為定境界。此色",
    "T41n1822_013:0632b18": "種類異餘色等。是從定起大種所生。無障",
    "T41n1822_013:0632b19": "澄清如空界色。如是理趣辨本事品因釋",
    "T41n1822_013:0632b20": "夢境已具分別　應如是責。如何定境青",
    "T41n1822_013:0632b21": "等．長等顯．形為性。如餘色處非有見攝。然",
    "T41n1822_013:0632b22": "從定起大種所生極清妙故。又在定中眼識",
    "T41n1822_013:0632b23": "無故非眼根境。如中有色雖具顯．形。而非",
    "T41n1822_013:0632b24": "生有眼所能見。或如上地色非下地眼境。",
    "T41n1822_013:0632b25": "既有現在少分色處。不與少分眼根為",
    "T41n1822_013:0632b26": "境。如何不許有少色處。不與一切眼根",
    "T41n1822_013:0632b27": "為境。又於夢中所緣色處。應無見無對。唯",
    "T41n1822_013:0632b28": "意識境故。是故由經說有三色。證無表色",
    "T41n1822_013:0632b29": "實有理成　准上論文。定境色處非眼根",
    "T41n1822_013:0632c01": "境。此違色處二識所識。復同彼同分色不",
    "T41n1822_013:0632c02": "與識合。即違婆沙正義　夢境色者。即是",
    "T41n1822_013:0632c03": "餘位可眼見色。非謂此非眼根境界。其定",
    "T41n1822_013:0632c04": "境色亦是可見色處所攝。如解脫色。緣青",
    "T41n1822_013:0632c05": "等時是可見色。論。又經所言至即說為",
    "T41n1822_013:0632c06": "無漏。釋第二證。定境色中有無漏色。即此",
    "T41n1822_013:0632c07": "名為無漏色也。論。有餘師說至得無漏",
    "T41n1822_013:0632c08": "名。此述譬喻師計。無學身中十色界全。及外",
    "T41n1822_013:0632c09": "五境。皆是無漏非漏依故。論。何故經",
    "T41n1822_013:0632c10": "言至乃至廣說。破譬喻計。若言無學身中色",
    "T41n1822_013:0632c11": "法。非漏依故名無漏者。何故經言有漏法",
    "T41n1822_013:0632c12": "者。諸所有眼乃至廣說。十五界等既無簡別。",
    "T41n1822_013:0632c13": "故知一切眼等皆是有漏。論。此非漏對",
    "T41n1822_013:0632c14": "治故得名有漏。譬喻師救。無學身中十五界",
    "T41n1822_013:0632c15": "等有其二義。非漏依故名為無漏。非對治",
    "T41n1822_013:0632c16": "漏故名無漏。論。是則此應言有漏亦",
    "T41n1822_013:0632c17": "無漏。有部難。離過身中十五界等。應亦是有",
    "T41n1822_013:0632c18": "漏亦是無漏。論。若爾何過。譬喻師反",
    "T41n1822_013:0632c19": "問。論。有相雜失。有部與出過也。",
    "T41n1822_013:0632c20": "論。若依此理至有何相雜。譬喻師救。非漏",
    "T41n1822_013:0632c21": "依故名為無漏。不依此理說為有漏。非",
    "T41n1822_013:0632c22": "對治漏名為有漏。不依此理說為無漏。",
    "T41n1822_013:0632c23": "依此義說有何相雜。論。若色處等至",
    "T41n1822_013:0632c24": "聲等亦爾。譬喻師反難也。若色處等十五界",
    "T41n1822_013:0632c25": "一向有漏者。何故經等不直說色處心裁",
    "T41n1822_013:0632c26": "覆事。簡去無漏差別而說有漏有取諸色",
    "T41n1822_013:0632c27": "心裁覆事。故知別有無漏色等非是心裁",
    "T41n1822_013:0632c28": "　裁謂裁蘗。即是與有漏心為生之本",
    "T41n1822_013:0632c29": "覆障事也　正理破云。又非眼等非漏對治",
    "T41n1822_013:0633a01": "得有漏名。勿有世間諸離染道成無漏故。",
    "T41n1822_013:0633a02": "又彼眼等非如意．法．意識說故。謂佛有漏．",
    "T41n1822_013:0633a03": "無漏相中作如是言。墮世間意。墮世間法。",
    "T41n1822_013:0633a04": "墮世間意識。是名有漏。出世間意。出世間",
    "T41n1822_013:0633a05": "法。出世間意識。是名無漏。非眼等中作如",
    "T41n1822_013:0633a06": "是說。故知彼說但述耶計。論。又經所",
    "T41n1822_013:0633a07": "說至福業續起。破第三證。經部宗中先軌範",
    "T41n1822_013:0633a08": "師作如是釋。由法爾力七有依福福業增",
    "T41n1822_013:0633a09": "長。如如施主乃至由諸受者受用勝劣有差",
    "T41n1822_013:0633a10": "別故。施主心雖異緣。而前緣施思種後後",
    "T41n1822_013:0633a11": "心生說名相續。於後後時別別而生。為轉",
    "T41n1822_013:0633a12": "變能生果時功力勝前名為差別。論。",
    "T41n1822_013:0633a13": "若謂如何至無表法生。遮有部難。與無表",
    "T41n1822_013:0633a14": "同如何受者受用施財物。則有實無表色",
    "T41n1822_013:0633a15": "增長生耶。論。若於無依至亦恒隨轉。釋",
    "T41n1822_013:0633a16": "無依增長也。論。無表論者至寧有無表。",
    "T41n1822_013:0633a17": "反難有部。無依福業但是心念意思隨喜等",
    "T41n1822_013:0633a18": "事無有表業。寧有無表。論。有說有依",
    "T41n1822_013:0633a19": "至相續增長。敘經部異說。論。若爾經",
    "T41n1822_013:0633a20": "說至緣彼勝思。論主破餘師也。論。是",
    "T41n1822_013:0633a21": "故所言至定為應理。論主評取經部前師釋",
    "T41n1822_013:0633a22": "也。正理云。應問。此中何名相續。何名轉變。",
    "T41n1822_013:0633a23": "何名差別。彼作是答。思業為先後後心生",
    "T41n1822_013:0633a24": "說名相續。即此相續於後後時別別而生說",
    "T41n1822_013:0633a25": "名轉變。即此無間能生果時功力勝前說名",
    "T41n1822_013:0633a26": "差別。如有取識為命終心。於此心前雖有",
    "T41n1822_013:0633a27": "種種感後有業。而於此時唯有極重。或唯",
    "T41n1822_013:0633a28": "串習。或近作業感果功力顯著非餘(此與對法論同。",
    "T41n1822_013:0633a29": "此中有難。非極重。非串習。非近作業。此時熟者豈非顯著)。論。又非自作至",
    "T41n1822_013:0633b01": "身．語業道。破第四證。由本加行使者依能",
    "T41n1822_013:0633b02": "教者教所作成時。法爾能教彼者相續心",
    "T41n1822_013:0633b03": "上種子轉變至生果時功能差別。由此當來",
    "T41n1822_013:0633b04": "能感多果。即此差別從身．語業生。果立因",
    "T41n1822_013:0633b05": "名故名身．語業道。實非身．語　自作究竟",
    "T41n1822_013:0633b06": "當知亦爾　如無表業名為業道。亦是果",
    "T41n1822_013:0633b07": "取因名非身．語業。論。然大德說至正",
    "T41n1822_013:0633b08": "殺殺已。敘異計也。此是達磨多羅計也。",
    "T41n1822_013:0633b09": "論。非但由此至成無間業。論主破云。非但",
    "T41n1822_013:0633b10": "由思作已殺等解即成業道。實非殺母作",
    "T41n1822_013:0633b11": "殺母解應成無間。此既不成。如何但由其",
    "T41n1822_013:0633b12": "思即成業道。論。然於自造至非不應",
    "T41n1822_013:0633b13": "理。論主容自作一分由思成業道。",
    "T41n1822_013:0633b14": "論。何於無表至轉變差別。此有部責經部情",
    "T41n1822_013:0633b15": "偏。論。然此與彼至不令生喜。此答不",
    "T41n1822_013:0633b16": "許無表所以。論。若由此引至未來果",
    "T41n1822_013:0633b17": "故。答許經部宗所以也。論。又先已說。",
    "T41n1822_013:0633b18": "經部引前說證。論。先說者何。有部問",
    "T41n1822_013:0633b19": "也。論。謂表業既無寧有無表等。經部答",
    "T41n1822_013:0633b20": "也。論。又說法處至法處攝色。破第五證。",
    "T41n1822_013:0633b21": "如文可解。論。又言道支應無八者。此",
    "T41n1822_013:0633b22": "牒第六證也。論。且彼應說至求依等",
    "T41n1822_013:0633b23": "不。經部反問有部。論。不爾。有部答。",
    "T41n1822_013:0633b24": "論。云何。經部徵也。論。由彼便得至立",
    "T41n1822_013:0633b25": "語業命名。有部答也。論。若爾云何至八",
    "T41n1822_013:0633b26": "聖道支。經部准有部釋自宗義名正語．業．",
    "T41n1822_013:0633b27": "命。正理破云。彼釋不然。應正見等同",
    "T41n1822_013:0633b28": "此釋故。謂正見等亦應可為如是計度。雖",
    "T41n1822_013:0633b29": "在道位無正見等。而得如斯意樂依正",
    "T41n1822_013:0633c01": "故。出觀後由前勢力起正見等耶見等無。",
    "T41n1822_013:0633c02": "以於因中立果名故。可具安立八聖道",
    "T41n1822_013:0633c03": "支。然非觀中無正見等。若無正見等。道亦",
    "T41n1822_013:0633c04": "應無故。由如是理對法諸師應作是例。",
    "T41n1822_013:0633c05": "如正見等正在道時實有自體。亦應實有",
    "T41n1822_013:0633c06": "正語．業．命諸無漏戒。論。有餘師言至",
    "T41n1822_013:0633c07": "故名無漏。述經部異師釋。論。非一切",
    "T41n1822_013:0633c08": "處至此亦應然。異師引例釋也。此師意說。",
    "T41n1822_013:0633c09": "由聖道力便能獲得決定不作三耶名正",
    "T41n1822_013:0633c10": "語等。無別體性。此定不作依無漏道故",
    "T41n1822_013:0633c11": "名無漏。非別有法。如八世法不得衣等。",
    "T41n1822_013:0633c12": "此之不得無別體性。論。別解脫律儀至",
    "T41n1822_013:0633c13": "別解脫律儀。破第七證。此亦准前由意樂",
    "T41n1822_013:0633c14": "力。謂由思願力先立要期能定遮防身．語",
    "T41n1822_013:0633c15": "惡業。由斯故立別解脫律儀。准此意樂即",
    "T41n1822_013:0633c16": "是思願。論。若起異緣心至憶便止故。通",
    "T41n1822_013:0633c17": "有部難。論。戒為堤塘至由心受持。破",
    "T41n1822_013:0633c18": "第八證。由心受持力遮防破戒惡法不生。",
    "T41n1822_013:0633c19": "非別無表。論。若由無表至而破戒者。",
    "T41n1822_013:0633c20": "反難有部。若由無表遮防惡戒由如堤塘。",
    "T41n1822_013:0633c21": "堤塘不斷。如何失念而有破戒。論。且",
    "T41n1822_013:0633c22": "止此等至是我所宗。止諍歸宗。破已復宗。",
    "T41n1822_013:0633c23": "非是實取有部義也。",
    "T41n1822_013:0633c24": "論。前說無表大種所造性。已下大文第二明",
    "T41n1822_013:0633c25": "能造大　於中有三。一表．無表大種同．異。",
    "T41n1822_013:0633c26": "二明造時同．異。三約地同．異。此即第一。",
    "T41n1822_013:0633c27": "論曰至異大種生。答也。論。所以者",
    "T41n1822_013:0633c28": "何。徵也。論。從一和合至不應理故。釋",
    "T41n1822_013:0633c29": "也。",
    "T41n1822_013:0634a01": "論。如表與大至為有差別。下第二明造時同．",
    "T41n1822_013:0634a02": "異。論。一切所造色多與大種俱時而",
    "T41n1822_013:0634a03": "生(謂一切有對造色及作俱無表)。然現在未來亦有少分依過",
    "T41n1822_013:0634a04": "去者(作後無表)。論。少分者何。問也。下半行",
    "T41n1822_013:0634a05": "頌。答也。論曰至從過去大生。釋頌文",
    "T41n1822_013:0634a06": "也。初一念是作俱無表。第二念已去是作後",
    "T41n1822_013:0634a07": "無表。作俱無表從現大生。後念無表從過",
    "T41n1822_013:0634a08": "大生。此雖云從過去大生。非是大種於",
    "T41n1822_013:0634a09": "過去世造現．未色。此是作俱大種住現在",
    "T41n1822_013:0634a10": "時。懸造未來諸念無表落過去世。現．未無",
    "T41n1822_013:0634a11": "表依之而起。論。此為所依至手地為依。",
    "T41n1822_013:0634a12": "明無表色依有二種　一為所依。即是能",
    "T41n1822_013:0634a13": "造無表大種　二但為依。即是造身餘色大",
    "T41n1822_013:0634a14": "種　前為轉因。如手轉輪　後為隨轉因",
    "T41n1822_013:0634a15": "如地為輪依　問表與無表大種不同。如",
    "T41n1822_013:0634a16": "前已釋不勞重述　未知。作俱無表。與",
    "T41n1822_013:0634a17": "其後念作後無表。為同一大。為別大耶。又",
    "T41n1822_013:0634a18": "後念無表有多剎那。為同一大。為各別耶",
    "T41n1822_013:0634a19": "　有人釋此三解不同。不評是非還同未",
    "T41n1822_013:0634a20": "解　第一解云。造後諸無表即用造初無",
    "T41n1822_013:0634a21": "表大種。乃至。故婆沙一百三十二云。若成就",
    "T41n1822_013:0634a22": "現世大種。彼現在所造色耶　答如是　設",
    "T41n1822_013:0634a23": "成就現所造色。彼現在大種耶　答如是",
    "T41n1822_013:0634a24": "　以非現在大種無果故。亦非現在所造色",
    "T41n1822_013:0634a25": "無因故　自解云。以非現在大種無果故。",
    "T41n1822_013:0634a26": "所以必成現所造色。亦非現所造色無因故",
    "T41n1822_013:0634a27": "必成就大種。以此故知。現無別大造未來",
    "T41n1822_013:0634a28": "無表　今詳。引此論文為證不定。此論文",
    "T41n1822_013:0634a29": "據有對色說。不是無對色據。生因大種非",
    "T41n1822_013:0634b01": "是依因。依因非是造色義故。細麁之色非",
    "T41n1822_013:0634b02": "一因故。不可別有依因大故。既約造大",
    "T41n1822_013:0634b03": "後念無表現在成就之時。不成現造大種。能",
    "T41n1822_013:0634b04": "造大種現在成就之時。不成未來所造色",
    "T41n1822_013:0634b05": "故。如何引此論文。證初念無表與後無表",
    "T41n1822_013:0634b06": "同一大造。此釋雖不違理。誤引論文以",
    "T41n1822_013:0634b07": "為過也　第二釋云。一具四大造初念無表。",
    "T41n1822_013:0634b08": "即於此時。別有一具四大造彼後念諸無",
    "T41n1822_013:0634b09": "表色。正理第二十解大種望所造色非俱",
    "T41n1822_013:0634b10": "有因中云。謂有成就所造色非四大種。",
    "T41n1822_013:0634b11": "或有成就能造大種非所造色。自解云。以",
    "T41n1822_013:0634b12": "此文證。有成就能造非所造色。故知亦有",
    "T41n1822_013:0634b13": "現在大種無現在所造色。懸造未來　今",
    "T41n1822_013:0634b14": "詳。此釋違其理．教及所引文。亦非成證。言",
    "T41n1822_013:0634b15": "違理者。何因後念無量剎那同一大造。初念",
    "T41n1822_013:0634b16": "無表有何別因異大造耶。論但自云細麁",
    "T41n1822_013:0634b17": "因別。而無有文現．未別因。言違教者。正",
    "T41n1822_013:0634b18": "理正解此文中云。謂欲界所繫初念無表。",
    "T41n1822_013:0634b19": "與能生大種俱時而生(准此。即造初念無表大種所造無表俱時而生)。",
    "T41n1822_013:0634b20": "此大種生已能為一切未來自相續無表生",
    "T41n1822_013:0634b21": "因(准此。即是此前能生初念無表大種。能為一切未來自相續無表色生因。無表生因即是造義)。此",
    "T41n1822_013:0634b22": "與初剎那無表俱滅已第二念等無表生時。",
    "T41n1822_013:0634b23": "一切皆是前過去大所造。此過大種為後後",
    "T41n1822_013:0634b24": "念無表所依能引發故。與後後念無表俱起",
    "T41n1822_013:0634b25": "身中大種但能為依。此大種若無。無表不轉",
    "T41n1822_013:0634b26": "故(准此。即是此前能生初念無表大種。更不說別有大種造未來色)　言引論文",
    "T41n1822_013:0634b27": "不成證者。正理論云。成就能造非所造者",
    "T41n1822_013:0634b28": "　此望未來所造色說　非成就一切所造。",
    "T41n1822_013:0634b29": "望法不同以為句數。如何引此以為證耶",
    "T41n1822_013:0634c01": "　第三解云。一具四大造初無表。即於此",
    "T41n1822_013:0634c02": "時復起眾多大種。懸造未來無表。剎那剎",
    "T41n1822_013:0634c03": "那四大別造。自問答云。一期無表其數極多。",
    "T41n1822_013:0634c04": "如何現在一剎那身。容彼眾多能造四大。",
    "T41n1822_013:0634c05": "然自解云。異熟虛疎相容無失　今詳。此",
    "T41n1822_013:0634c06": "釋違其教理。復無文證。言違教者。如前",
    "T41n1822_013:0634c07": "所引正理論文。言違理者。准俱舍師釋剎",
    "T41n1822_013:0634c08": "那。云如有動物度一極微名一剎那。准",
    "T41n1822_013:0634c09": "此。日輪一日一夜周四天下。所度極微數無",
    "T41n1822_013:0634c10": "邊故。即是剎那不可勝數。若依日夜三十",
    "T41n1822_013:0634c11": "須臾。剎那有六百四十餘萬。以日計月。以",
    "T41n1822_013:0634c12": "月計年。以年計劫。剎那剎那無量無邊。",
    "T41n1822_013:0634c13": "一一剎那有七具四大。一一大種復有七微。",
    "T41n1822_013:0634c14": "即是於一剎那有二十八微。計其根色虛",
    "T41n1822_013:0634c15": "疎。尚不得容造一日一夜無表四大極微。",
    "T41n1822_013:0634c16": "如何得容百年八萬歲等　無文證者。凡",
    "T41n1822_013:0634c17": "所立義須引教．理。既違教無文。何成釋",
    "T41n1822_013:0634c18": "義　雖釋此義三解不同。不評是非何",
    "T41n1822_013:0634c19": "殊不解　今詳教理。造初念無表。與後念",
    "T41n1822_013:0634c20": "無表同一大造。理教分明。不可違拒。如前",
    "T41n1822_013:0634c21": "所述。此論以轉因聲同造因也。轉之言起。",
    "T41n1822_013:0634c22": "此色因過去能造大起故是轉因。依現身大",
    "T41n1822_013:0634c23": "種故。故是隨轉因。如輪轉時因手而轉。",
    "T41n1822_013:0634c24": "亦依地轉　婆沙一百三十三云。有色現在",
    "T41n1822_013:0634c25": "非現在大種所造。謂現在大種若色現在過",
    "T41n1822_013:0634c26": "去大種所造。此復云何。謂現在表所起無表",
    "T41n1822_013:0634c27": "過去大種所造。所以如前說。問此無表色亦",
    "T41n1822_013:0634c28": "有現在所依大種。何故不說耶答彼是轉依",
    "T41n1822_013:0634c29": "非造依故。此無表色有二種依。一是轉依。",
    "T41n1822_013:0635a01": "謂現在大種由彼力轉故。二是造依。謂過去",
    "T41n1822_013:0635a02": "大種由彼力造故。此中但說造依不說轉",
    "T41n1822_013:0635a03": "依。是故不說能造五因。皆過去故(解云。婆沙與此論及",
    "T41n1822_013:0635a04": "正理。名雖少異其義同也)。",
    "T41n1822_013:0635a05": "論。何地身．語業何地大所造。自此已下。第三",
    "T41n1822_013:0635a06": "約地明造同．異。論曰至大種所造。此",
    "T41n1822_013:0635a07": "釋有漏自地依也。有漏之色繫自地故。還",
    "T41n1822_013:0635a08": "用自地大種所造。亦由自地有大種故。",
    "T41n1822_013:0635a09": "不用他地大種所造　問身在下地起上",
    "T41n1822_013:0635a10": "定時。用下地身中上地大造。上地多色其",
    "T41n1822_013:0635a11": "四大種為在何處　答婆沙一百三十四云。",
    "T41n1822_013:0635a12": "問若生欲界色界大種現在前時。何處現前",
    "T41n1822_013:0635a13": "　有說眉間　有說鼻端　有說心邊　有說",
    "T41n1822_013:0635a14": "臍邊　有說足指　有作是說。隨先加行安",
    "T41n1822_013:0635a15": "心處所是處現前　有餘師說。欲界大種麁。",
    "T41n1822_013:0635a16": "色界大種細。細入麁隙如油入沙。然根本",
    "T41n1822_013:0635a17": "靜慮現在前時。色界大種遍身內起若近分",
    "T41n1822_013:0635a18": "定現在前時。色界大種唯心邊起　有說。近",
    "T41n1822_013:0635a19": "分定現在前色界大種亦遍身起。然長養",
    "T41n1822_013:0635a20": "身不如根本。如有二人俱詣池浴。一在",
    "T41n1822_013:0635a21": "池側掬水浴身。一入池中浸身而洗。二",
    "T41n1822_013:0635a22": "人用水雖俱遍身。然長養身入池者勝",
    "T41n1822_013:0635a23": "　後解為勝。隨定勝劣皆遍身故。論。若",
    "T41n1822_013:0635a24": "身．語業至無漏生故。此釋無漏隨生處也。",
    "T41n1822_013:0635a25": "若無漏者依五地身。隨生此地應起現前。",
    "T41n1822_013:0635a26": "即用此地四大所造　以無漏法不繫界",
    "T41n1822_013:0635a27": "故。所以不用同地大造。必無大種是無漏",
    "T41n1822_013:0635a28": "故。無無漏大造無漏色　由所依力無漏",
    "T41n1822_013:0635a29": "生故。即用彼隨身四大所造。",
    "T41n1822_013:0635b01": "論。此表無表其類是何。已下兩頌。大文第三",
    "T41n1822_013:0635b02": "明執受類別。論曰至無變礙故。此釋",
    "T41n1822_013:0635b03": "無表非執受也。論。亦等流性至謂同",
    "T41n1822_013:0635b04": "類因生。釋無表五類也　亦言。顯彼兼有",
    "T41n1822_013:0635b05": "剎那。即是若法智忍俱時道共戒也。唯善．",
    "T41n1822_013:0635b06": "不善故非異熟生。無極微集故非所長養。",
    "T41n1822_013:0635b07": "同類因生故有等流性。與苦忍俱故故亦剎",
    "T41n1822_013:0635b08": "那。是有為法故故非實事。論。此唯有",
    "T41n1822_013:0635b09": "情依內起故。釋無表業是有情也。論。",
    "T41n1822_013:0635b10": "於中欲界至大種所造。明散無表所依大種",
    "T41n1822_013:0635b11": "唯是等流性。同類因生故。非所長養。因等",
    "T41n1822_013:0635b12": "起心不能長養能生無表諸大種故。非是",
    "T41n1822_013:0635b13": "異熟因所生故非異熟。非無漏故非剎那。",
    "T41n1822_013:0635b14": "是有為故非實事　問此大種是誰等流果。",
    "T41n1822_013:0635b15": "正理論云。如是說者。從無始來定有能造",
    "T41n1822_013:0635b16": "無對造色已滅大種為同類因能生今時",
    "T41n1822_013:0635b17": "等流大種。造有表業大種亦應是無始來同",
    "T41n1822_013:0635b18": "類大種之等流果非從異類　又云　何緣",
    "T41n1822_013:0635b19": "定心所生無表。是無別異大種所生。散無",
    "T41n1822_013:0635b20": "表生依別異大　定生無表七支相望展轉",
    "T41n1822_013:0635b21": "力生同一果故唯從一具四大種生。散此",
    "T41n1822_013:0635b22": "相違故依異大　問如不殺戒對多有情",
    "T41n1822_013:0635b23": "各一不殺。為同四大。為別四大　答同一",
    "T41n1822_013:0635b24": "大種。正理論云。雖對別異有情相續發多",
    "T41n1822_013:0635b25": "無貪所生無表。而但一具大種為因以所生",
    "T41n1822_013:0635b26": "果類無別故　疑曰。此多無貪所生無表非",
    "T41n1822_013:0635b27": "是一果。如何用同大造。論。定生無表",
    "T41n1822_013:0635b28": "至無差別故。此釋二種定生。竝唯依定心",
    "T41n1822_013:0635b29": "所長養大種所生。以定心俱必有殊勝長",
    "T41n1822_013:0635c01": "養大種能作生因造定心俱所有無表。所",
    "T41n1822_013:0635c02": "以定俱無執受者。正理云。定心果故必無",
    "T41n1822_013:0635c03": "愛心執此大種以為現在內自體故。又此",
    "T41n1822_013:0635c04": "大種無有其餘執受相故名無執受。",
    "T41n1822_013:0635c05": "論。應知有表至散無表同。第二釋表業也。",
    "T41n1822_013:0635c06": "若屬身者是其身業。不屬身者是其語業。",
    "T41n1822_013:0635c07": "身業與身合故有執受也。語業是聲故無執",
    "T41n1822_013:0635c08": "受。既是業性。已表是情。無有非情是業性",
    "T41n1822_013:0635c09": "故。化人語等既無有得。故知非業。品類足",
    "T41n1822_013:0635c10": "云。諸表業是無執受者。多有是傳家錯耳。",
    "T41n1822_013:0635c11": "若不爾者。婆沙及諸論等即應合會釋也",
    "T41n1822_013:0635c12": "　餘義此與散無表同。謂有情數。及依等流．",
    "T41n1822_013:0635c13": "有受．別異四大種起。論。表業生時至為",
    "T41n1822_013:0635c14": "不爾耶。自此已下問答分別。此即問也。",
    "T41n1822_013:0635c15": "論。若爾何失。兩關反問。各有何失。",
    "T41n1822_013:0635c16": "論。若破壞者至二形量成。兩關出過。如",
    "T41n1822_013:0635c17": "文可了。論。有別新生至不破本身。此",
    "T41n1822_013:0635c18": "釋兩關難也。論。若爾隨依至如何遍",
    "T41n1822_013:0635c19": "生表。此重難也。論。身有孔隙故得相容。",
    "T41n1822_013:0635c20": "答也。婆沙．正理更有一釋。謂如染支體薄",
    "T41n1822_013:0635c21": "故不增　婆沙一百三十四云。問欲界身中",
    "T41n1822_013:0635c22": "先有間隙。色界大種來入中耶。答不爾。未",
    "T41n1822_013:0635c23": "來欲界身自有二種。一唯欲界大種。二色界",
    "T41n1822_013:0635c24": "大種雜。若時遇入色界定緣。彼唯欲界者",
    "T41n1822_013:0635c25": "便滅。色界雜者便生。故不可言先有間隙",
    "T41n1822_013:0635c26": "後來住中(解云。若未至現在不可說言有間隙也。若現在世名間隙。復不可言來入中也。若來",
    "T41n1822_013:0635c27": "入中即至後念。故在未來與下地色同時生也)。又婆沙一百二十二云。然",
    "T41n1822_013:0635c28": "表．無表依身而起　有依一分。如彈指．舉",
    "T41n1822_013:0635c29": "足等。一分動轉作善．惡業　有依具分。如",
    "T41n1822_013:0636a01": "禮佛．逐怨等。舉身運動作善．惡業。此中隨",
    "T41n1822_013:0636a02": "所依身極微數量。表業亦爾。如表數量。無表",
    "T41n1822_013:0636a03": "亦爾。",
    "T41n1822_013:0636a04": "論。已辨業門至差別云何。自此已下一頌半。",
    "T41n1822_013:0636a05": "第四義門分別。論曰至果仍續起。此",
    "T41n1822_013:0636a06": "釋無表唯通善．不善也。無記不能發無",
    "T41n1822_013:0636a07": "表故。所以無表唯是善．惡。論。所言餘",
    "T41n1822_013:0636a08": "者至善惡無記。此釋表業及思通三性也。",
    "T41n1822_013:0636a09": "謂身．語表及是意．思。皆通三性。論。於",
    "T41n1822_013:0636a10": "中不善至無慚無愧故。釋不善者唯在欲界。",
    "T41n1822_013:0636a11": "自性不善謂三不善及無慚愧。思等與此相",
    "T41n1822_013:0636a12": "應故成不善。身．語表業由此等起故成不",
    "T41n1822_013:0636a13": "善。上界既無自性不善。由此亦無諸不善",
    "T41n1822_013:0636a14": "業。論。善及無記至不別遮故。釋善．無",
    "T41n1822_013:0636a15": "記通餘界也。頌既不遮諸地。故知遍有。由",
    "T41n1822_013:0636a16": "自性善．及自性無記。遍諸地故。相應．等起",
    "T41n1822_013:0636a17": "隨其所應亦通諸地。論。欲色二界至",
    "T41n1822_013:0636a18": "身語律儀。釋無色界無無表業　一以無",
    "T41n1822_013:0636a19": "色無大種故　二以無色無身．語轉。故無",
    "T41n1822_013:0636a20": "色界無無表也。論。若爾身生至有無漏",
    "T41n1822_013:0636a21": "無表。難也。若於是處有身．語轉。即有無",
    "T41n1822_013:0636a22": "表。如於欲色起無色定應有無表戒。如",
    "T41n1822_013:0636a23": "欲．色界起無漏定。有無漏無表。論。不",
    "T41n1822_013:0636a24": "爾以彼至大種為依。釋也。無漏不墮界故",
    "T41n1822_013:0636a25": "無無漏大種。故身在欲．色入無漏定。依身",
    "T41n1822_013:0636a26": "生處大種造故。有漏繫地。不可言有漏無",
    "T41n1822_013:0636a27": "表別界大造。復不可言無大造也。婆沙",
    "T41n1822_013:0636a28": "十七云。無漏戒非大種力故成無漏。但由",
    "T41n1822_013:0636a29": "心力隨無漏心所等起故。有漏戒由大種",
    "T41n1822_013:0636b01": "力繫屬界．地。故不相似。論。又背諸色",
    "T41n1822_013:0636b02": "至伏色想故。又重釋也。無色界定背諸色",
    "T41n1822_013:0636b03": "故。由彼定能伏色想故。所以無色無無表",
    "T41n1822_013:0636b04": "色。論。毘婆沙師至無無表色。論主引",
    "T41n1822_013:0636b05": "婆沙釋。可知。論。表色唯在至可言有",
    "T41n1822_013:0636b06": "表。此釋表業唯二地。說有伺者。為顯中間",
    "T41n1822_013:0636b07": "靜慮有表業故。論。有覆無記表至矯自",
    "T41n1822_013:0636b08": "歎等。釋有覆表唯上地也。以諂．誑是有覆",
    "T41n1822_013:0636b09": "無記。故所發業其性亦同。論。上地既無",
    "T41n1822_013:0636b10": "言何得有聲處。問也。論。有外大種為因",
    "T41n1822_013:0636b11": "發聲。答也。外大種為因擊發內身處。由斯",
    "T41n1822_013:0636b12": "內身有於聲處。論。有餘師言至劣故斷",
    "T41n1822_013:0636b13": "故。敘異說也。下善劣故。下染斷故。此是雜",
    "T41n1822_013:0636b14": "心師釋。論。前說為善。評取前師。",
    "T41n1822_013:0636b15": "論。復以何因至無記表業。此問上地無一",
    "T41n1822_013:0636b16": "切表。欲界無有覆表所以。論。以無發",
    "T41n1822_013:0636b17": "業至有覆無記表。答也　言無等起故者。",
    "T41n1822_013:0636b18": "非唯釋有覆無記。通釋前上地無表業",
    "T41n1822_013:0636b19": "也。唯有尋伺心能發表業。上地無尋．伺故。",
    "T41n1822_013:0636b20": "故無一切表業。又發業心唯修所斷。欲界",
    "T41n1822_013:0636b21": "無有修斷有覆染心。所以欲界無有覆表",
    "T41n1822_013:0636b22": "業也。",
    "T41n1822_013:0636b23": "論。為但由等起至由何因成。自此已下一頌",
    "T41n1822_013:0636b24": "半。因論生論。第五明四種善。論曰至",
    "T41n1822_013:0636b25": "猶如無病。此釋第一勝義善也。以涅槃是",
    "T41n1822_013:0636b26": "諸法中最極安穩。眾苦永寂。是最勝義。故此",
    "T41n1822_013:0636b27": "名為勝義善也。正理兩釋。一釋同前。第二",
    "T41n1822_013:0636b28": "釋云。或真解脫是勝是義得勝義名。勝謂最",
    "T41n1822_013:0636b29": "尊。無與等者。義謂別有真實體性。此顯涅",
    "T41n1822_013:0636c01": "槃無等實有故名勝義。如是勝義安穩名",
    "T41n1822_013:0636c02": "善。如是涅槃是善常故。於一切法其體最",
    "T41n1822_013:0636c03": "尊。是故獨標為勝義善。論。自性善者",
    "T41n1822_013:0636c04": "至猶如良藥。此釋第二自性善也。無慚．無",
    "T41n1822_013:0636c05": "愧有二義故。一唯是不善。二遍不善心",
    "T41n1822_013:0636c06": "　三不善根具其五義。一通五部。二遍六識。",
    "T41n1822_013:0636c07": "三是隨眠性。四斷善根時作牢強加行。五能",
    "T41n1822_013:0636c08": "發麁惡身語二業。由此五種是自性不善",
    "T41n1822_013:0636c09": "作用力強。同餘心所由與此相應成相應",
    "T41n1822_013:0636c10": "不善　善翻此故名自性善。既自性善以",
    "T41n1822_013:0636c11": "喻良藥。故不待餘成善性也。論。相",
    "T41n1822_013:0636c12": "應善者至如雜藥水。此釋第三相應善也。諸",
    "T41n1822_013:0636c13": "心．心所成善性。要由與彼慚等相應方成",
    "T41n1822_013:0636c14": "善。故如雜藥水亦為藥。以雜藥故。",
    "T41n1822_013:0636c15": "論。等起善者至所引生乳。此釋第四等起善",
    "T41n1822_013:0636c16": "也。謂身．語表及無表業四相得等。由二善",
    "T41n1822_013:0636c17": "所等起故成善性也。准婆沙一百四十四。",
    "T41n1822_013:0636c18": "三性分別二十二根。有一師說。有四種善及",
    "T41n1822_013:0636c19": "不善等。與此論同。正理三十六。亦與此論",
    "T41n1822_013:0636c20": "同。故知四種善與不善。是有部宗舊所稟",
    "T41n1822_013:0636c21": "義。非是世親菩薩新立。有人。引安惠俱舍",
    "T41n1822_013:0636c22": "釋。云據實而言皆是自性善。然世親阿闍",
    "T41n1822_013:0636c23": "梨。立四種者隨義勝劣建立異名。善中",
    "T41n1822_013:0636c24": "最勝者名勝義善。次強者立自性善。次劣者",
    "T41n1822_013:0636c25": "立相應善。最劣者名等起善者。謬也　又",
    "T41n1822_013:0636c26": "此釋若唯以勝故名自性者。與名．義不",
    "T41n1822_013:0636c27": "相符會。不待他成善等故名為自性。待",
    "T41n1822_013:0636c28": "他成故名相應。如藥及雜藥水故　問若",
    "T41n1822_013:0636c29": "爾何故婆沙第二云。今應問彼。若唯五根是",
    "T41n1822_013:0637a01": "自性善。所餘善法自性是何。若謂彼是不善",
    "T41n1822_013:0637a02": "無記雜五根故亦名善者。如是五根與彼",
    "T41n1822_013:0637a03": "相雜。何故不名不善．無記。然信等五與所",
    "T41n1822_013:0637a04": "餘法。同一所依。同一行相。同一所緣。一起。",
    "T41n1822_013:0637a05": "一住。一滅。一果。同一等流。同一異熟。而言",
    "T41n1822_013:0637a06": "五根是自性善。餘相雜故假立善名。但順妄",
    "T41n1822_013:0637a07": "情不應正理。勿有此過故應說言世第",
    "T41n1822_013:0637a08": "一法根非根性　准此婆沙不立相應．等",
    "T41n1822_013:0637a09": "起善等。因何言謬　答婆沙第二與此意",
    "T41n1822_013:0637a10": "別。彼異師說。五根是世第一法。自性是善故。",
    "T41n1822_013:0637a11": "餘非世第一法。以自性非善。與善相應假",
    "T41n1822_013:0637a12": "立善名。由此婆沙云但順妄情。今此四善",
    "T41n1822_013:0637a13": "即不如是。若相應善。若等起善。皆體性是",
    "T41n1822_013:0637a14": "善。非假名善。其自性善不待他成善。相",
    "T41n1822_013:0637a15": "應．等起待他成善性故不名自性善　問",
    "T41n1822_013:0637a16": "若爾未相應時先是何性　答有體已來。",
    "T41n1822_013:0637a17": "常與自性善俱恒名善性。善由他立故非",
    "T41n1822_013:0637a18": "自性。以無貪之義性是善故非相應。義性",
    "T41n1822_013:0637a19": "善也。論。若異類心至此義應思。論主破",
    "T41n1822_013:0637a20": "有部等起善也。准此故知。不是論主新立",
    "T41n1822_013:0637a21": "四善　異類心所起得者。謂疑心續善續生",
    "T41n1822_013:0637a22": "心得自地生得善等。正理論云。因異類心",
    "T41n1822_013:0637a23": "亦起諸得。如因靜慮得通果心。勝無記心",
    "T41n1822_013:0637a24": "現在前故得諸染法。勝染污心現在前故得",
    "T41n1822_013:0637a25": "諸善法。此等如何成善等性。以就彼法俱",
    "T41n1822_013:0637a26": "生得故密作是言。非異類心不作緣起",
    "T41n1822_013:0637a27": "故無有失(解云。言等起者。據善等法俱起得說。不據前．後。異類心起者。是法前後得。",
    "T41n1822_013:0637a28": "非此所說也)。又云。雖異類心亦為緣起而成善等。",
    "T41n1822_013:0637a29": "非待彼心。或復因彼諸得等起。即待彼故",
    "T41n1822_013:0637b01": "成善等性。故得由等起成善等性異(解云。雖異類",
    "T41n1822_013:0637b02": "心亦為緣起成就善．不善等。非待彼異類心。或因彼異類心諸得及四相起。及即待異類心。得及四相成善等。唯此",
    "T41n1822_013:0637b03": "得及四相。因所得法及所相法起。待所得所相法成善等性。故得等由等起成善等性異。此二解中後解為勝)。",
    "T41n1822_013:0637b04": "論。如說善性至與此相違。自此已下明",
    "T41n1822_013:0637b05": "四不善。論。云何相違。問。論。勝義",
    "T41n1822_013:0637b06": "不善至猶如痼病。答也。翻涅槃立生死。",
    "T41n1822_013:0637b07": "即生死名勝義不善。以生死中有漏之法皆",
    "T41n1822_013:0637b08": "是行苦．自性不安性。不安故猶如痼疾。有",
    "T41n1822_013:0637b09": "此疾者常不安穩。論。自性不善至猶",
    "T41n1822_013:0637b10": "如毒藥。翻自性善立自性不善。論。相",
    "T41n1822_013:0637b11": "應不善至如雜毒水。翻相應善立相應不",
    "T41n1822_013:0637b12": "善也。論。等起不善至所引生乳。翻等",
    "T41n1822_013:0637b13": "起善立等起不善也　由此故言與此相",
    "T41n1822_013:0637b14": "違。論。若爾便無至皆生死攝故。問也。",
    "T41n1822_013:0637b15": "一切有漏皆生死攝。皆是不善。如何於中有",
    "T41n1822_013:0637b16": "善．無記。論。若據勝義至故無有過。答",
    "T41n1822_013:0637b17": "也。據義不同立名有異。若以行苦極不",
    "T41n1822_013:0637b18": "安穩。一切有漏皆是不善。若不招果。及招",
    "T41n1822_013:0637b19": "愛果。別立為善。及名無記。據義既別。過失",
    "T41n1822_013:0637b20": "便無。論。勝義無記至更無異門。釋無",
    "T41n1822_013:0637b21": "記也。正理論云。以非擇滅及太虛空更無",
    "T41n1822_013:0637b22": "異門唯無記性。是故獨立勝義無記。無別",
    "T41n1822_013:0637b23": "自性．相應．等起。無一心所唯無記性與無",
    "T41n1822_013:0637b24": "記心遍相應故。設方便立自性等三亦攝",
    "T41n1822_013:0637b25": "不盡。無記多故。由是無記唯有二種。一者",
    "T41n1822_013:0637b26": "勝義。二者自性。有為無記是自性攝。不待",
    "T41n1822_013:0637b27": "別因成無記故。無為無記是勝義攝。以性",
    "T41n1822_013:0637b28": "是常無異門故　問若唯有二。何故婆沙八",
    "T41n1822_013:0637b29": "十七云。於欲界中有五無記。一異熟生。二",
    "T41n1822_013:0637c01": "威儀路。三工巧處。四通果心。五自性無記。色",
    "T41n1822_013:0637c02": "界有四。除工巧處。無色有二。謂異熟生。自",
    "T41n1822_013:0637c03": "性無記。何故不同　答據義別也。此中正",
    "T41n1822_013:0637c04": "理據非勝義及非相應。非由等起成無",
    "T41n1822_013:0637c05": "記故。諸有為無記皆名為自性。婆沙意據",
    "T41n1822_013:0637c06": "異熟生等所不攝者立自性名。非是相違。",
    "T41n1822_013:0637c07": "論。於此應思至例亦應然。難也。大種亦",
    "T41n1822_013:0637c08": "由思等起故。故應例彼成善．惡也。",
    "T41n1822_013:0637c09": "論。以作者心至故不成例。答也。論。若爾",
    "T41n1822_013:0637c10": "定心至應設劬勞。論主難也。應設劬勞通",
    "T41n1822_013:0637c11": "斯切難。正理論云。又如眼等不待心生。其",
    "T41n1822_013:0637c12": "性便無善等差別。如是大種不待心生故。",
    "T41n1822_013:0637c13": "理亦無善等差別。若爾諸得及生等相。應",
    "T41n1822_013:0637c14": "無等起善等差別。以非本心所欲起故。無",
    "T41n1822_013:0637c15": "心位中亦現起故　此難非理。由法勢力",
    "T41n1822_013:0637c16": "安立善等差別成故。謂得．四相依法而立。",
    "T41n1822_013:0637c17": "非如大種無待自成。有為法中無有一法",
    "T41n1822_013:0637c18": "不待心力成善不善。是故諸得及生等相。",
    "T41n1822_013:0637c19": "如所屬法要由心力成善等性。其理善成。",
    "T41n1822_013:0637c20": "生已離心雖相續轉。亦無有過。即是前心",
    "T41n1822_013:0637c21": "勢力所引令其轉故。隨定無表定等力生。",
    "T41n1822_013:0637c22": "理亦應成等起善性。天眼．天耳應善性攝。",
    "T41n1822_013:0637c23": "以是善心所等起故。此難非理。以彼二通",
    "T41n1822_013:0637c24": "解脫道心是無記故。彼二與道俱時生故。",
    "T41n1822_013:0637c25": "通斯似難何費劬勞　有人云。俱舍師破",
    "T41n1822_013:0637c26": "云。若天眼．耳由與無記道俱生故。是無記",
    "T41n1822_013:0637c27": "者。既由道力應名等起。若言非由彼道",
    "T41n1822_013:0637c28": "力故成無記者。道俱生言何成解釋。真難",
    "T41n1822_013:0637c29": "未通。劬勞還費　今詳。此破似非。本文多",
    "T41n1822_013:0638a01": "救之中唯破一故。於此一中又非切當。論",
    "T41n1822_013:0638a02": "主以道是善眼根。無記故以為難端。救云。",
    "T41n1822_013:0638a03": "道是無記。與眼根性同。難自不成。反難等",
    "T41n1822_013:0638a04": "起。何關此義。",
    "T41n1822_013:0638a05": "論。如上所言至何以故。此下三頌。第六明二",
    "T41n1822_013:0638a06": "等起。論曰至第二名隨轉。列二等起",
    "T41n1822_013:0638a07": "也。論。謂因等起至名為隨轉。釋二等起",
    "T41n1822_013:0638a08": "名轉隨轉。論。隨轉於業有何功能。問。",
    "T41n1822_013:0638a09": "論。雖有先因至如死業應無。答。轉隨",
    "T41n1822_013:0638a10": "若無。即無表業。如死。無心。有身無業。正",
    "T41n1822_013:0638a11": "理論云。若無隨轉。雖有先因為能引發。如",
    "T41n1822_013:0638a12": "無心位。或如死屍。表應不轉。隨轉於表有",
    "T41n1822_013:0638a13": "轉功能。無表不依隨轉而轉。無心亦有無",
    "T41n1822_013:0638a14": "表轉故。論。若爾無心如何發戒。難　那",
    "T41n1822_013:0638a15": "含沙彌至羯磨時入無心定。此亦得戒。既",
    "T41n1822_013:0638a16": "無隨轉猶如死人。如何那含能發於戒。",
    "T41n1822_013:0638a17": "論。諸有心者至於業有用。答。諸有心者",
    "T41n1822_013:0638a18": "依根本表發無表戒業起分明。諸無心者",
    "T41n1822_013:0638a19": "依加行表發無表戒業起不明。由隨轉",
    "T41n1822_013:0638a20": "心有根本無根本業業。故隨轉心於業有",
    "T41n1822_013:0638a21": "用。論。見所斷識至此無有故。釋見所",
    "T41n1822_013:0638a22": "斷識非剎那等起。於能起表近因等起尋．",
    "T41n1822_013:0638a23": "伺生中為資糧故是遠因等。正起業時心",
    "T41n1822_013:0638a24": "麁散故。見所斷識爾時不起。若起見斷其",
    "T41n1822_013:0638a25": "業即息。正理論云。見所斷識乃至定不能",
    "T41n1822_013:0638a26": "為剎那等起。見所斷識雖能思量。而無功",
    "T41n1822_013:0638a27": "能動身發語。然於動發一表業中。容有",
    "T41n1822_013:0638a28": "多心思量動發。唯後一念與表俱行。異此表",
    "T41n1822_013:0638a29": "應非剎那性。見所斷識雖能為轉發有表",
    "T41n1822_013:0638b01": "業。然非業表於此識後無間即生。內門轉",
    "T41n1822_013:0638b02": "心不能引起與身．語表俱行識故。若異",
    "T41n1822_013:0638b03": "此者。見所斷心亦應於表業為剎那等起。",
    "T41n1822_013:0638b04": "以修所斷加行意識能無間引表俱行心。亦",
    "T41n1822_013:0638b05": "與表俱行為剎那等起。故見所斷雖能為",
    "T41n1822_013:0638b06": "因引諸表業。離修所斷因等起心表俱行",
    "T41n1822_013:0638b07": "心無容得起。是故欲界無有有覆無記表",
    "T41n1822_013:0638b08": "業　然契經中但據展轉為因等起密作",
    "T41n1822_013:0638b09": "是言。由耶見故起耶語等　阿毘達磨",
    "T41n1822_013:0638b10": "據彼不能無間引生表俱行識。故密意說。",
    "T41n1822_013:0638b11": "見所斷心內門轉故不能發表。是故經．論",
    "T41n1822_013:0638b12": "理不相違。論。又見所斷至是見所斷。",
    "T41n1822_013:0638b13": "第二反難釋也。論。若許見斷斯有何失。",
    "T41n1822_013:0638b14": "却問失也。論。是即違越至不相違故。",
    "T41n1822_013:0638b15": "出違教．理失。前是違教。後是違理。",
    "T41n1822_013:0638b16": "論。有漏業色至應更成立。外人令更成立。",
    "T41n1822_013:0638b17": "論。若爾大種至力所起故。反難成立。若",
    "T41n1822_013:0638b18": "見所斷心能發業者。其所發業可見所斷。",
    "T41n1822_013:0638b19": "能造大種亦由見所斷心力所引起。應說",
    "T41n1822_013:0638b20": "大種是見所斷。大種既非見斷。故知見所斷",
    "T41n1822_013:0638b21": "不能發業。論。無如是過失如非善不",
    "T41n1822_013:0638b22": "善。釋前難也。大種因心起。不成善．不善。",
    "T41n1822_013:0638b23": "大種見所斷心起。非見所斷。此有何失。",
    "T41n1822_013:0638b24": "論。或復許爾理亦無違。第二答也。許四大",
    "T41n1822_013:0638b25": "種見斷心發。是見所斷。義亦無違。論。",
    "T41n1822_013:0638b26": "不應許然至不相違故。破許大種見所斷",
    "T41n1822_013:0638b27": "也。大種不染污故非見所斷。是有漏故非",
    "T41n1822_013:0638b28": "非所斷。以四大不染污與明．無明不相違",
    "T41n1822_013:0638b29": "故。論。彼經但據至故不相違。釋通經",
    "T41n1822_013:0638c01": "也。見所斷心不能為近因等起。能為前因",
    "T41n1822_013:0638c02": "等起。據前因等起說因耶見故起耶思",
    "T41n1822_013:0638c03": "惟．耶語．耶業及耶命等。論說近因故不",
    "T41n1822_013:0638c04": "相違。論。若五識身至外門起故。釋五",
    "T41n1822_013:0638c05": "識唯為隨轉。無分別故不能為轉。外門起",
    "T41n1822_013:0638c06": "故能為隨轉。論。修斷意識至外門起",
    "T41n1822_013:0638c07": "故。釋修斷意。轉外門起故能為隨轉。",
    "T41n1822_013:0638c08": "論。修斷意識至外門起故。釋修斷意。識有",
    "T41n1822_013:0638c09": "分別故能為轉外門起故為隨轉。論。",
    "T41n1822_013:0638c10": "一切無漏至任運轉故。釋無漏．異熟無記非",
    "T41n1822_013:0638c11": "二轉也。無漏唯在定故。異熟生心任運轉",
    "T41n1822_013:0638c12": "故。正理破云。然說無漏。異熟非者。此有大",
    "T41n1822_013:0638c13": "減及太過失。有漏定心亦俱非故(此大減失)諸異熟",
    "T41n1822_013:0638c14": "識但可非轉能為隨轉。何理能遮(大過失也)然經",
    "T41n1822_013:0638c15": "主言。不由加行任運轉故。諸異熟識非轉．",
    "T41n1822_013:0638c16": "隨轉。有餘復言。此唯先業勢力所引餘心息",
    "T41n1822_013:0638c17": "位方可現前。故非二種。設此能起身．語表",
    "T41n1822_013:0638c18": "業是何性類。為異熟生。為威儀路。為工巧",
    "T41n1822_013:0638c19": "處。且非異熟生。現加行起故。亦非餘二種。",
    "T41n1822_013:0638c20": "異熟心起故。如是理趣。但可能遮異熟生",
    "T41n1822_013:0638c21": "心為因等起。餘心為轉所發表業。異熟生",
    "T41n1822_013:0638c22": "心外門轉故。能為隨轉何理相違。且若無",
    "T41n1822_013:0638c23": "心。表業不轉。許表業轉用異熟識為隨轉",
    "T41n1822_013:0638c24": "因斯有何過。又但應說異熟生心勢微劣",
    "T41n1822_013:0638c25": "故非因等起不應說言不由加行任運轉",
    "T41n1822_013:0638c26": "故。勿生得善亦不為因發有表業。亦非加",
    "T41n1822_013:0638c27": "行任運轉故。由此經主有增減失。因復非",
    "T41n1822_013:0638c28": "因。智者應了　俱舍師云。有漏定心理同",
    "T41n1822_013:0638c29": "無漏非轉．隨轉。唯在定言以遮顯故。故不",
    "T41n1822_013:0639a01": "別說。異熟生心雖外門轉。善．惡業感不由",
    "T41n1822_013:0639a02": "加行任運而生。性羸劣故非轉．隨轉。生得",
    "T41n1822_013:0639a03": "善心豈同於彼。一即非從業感。二即其性",
    "T41n1822_013:0639a04": "是強。故亦非難。此即違理。又教相違　婆",
    "T41n1822_013:0639a05": "沙一百一十七云。問異熟生心何故不能作",
    "T41n1822_013:0639a06": "二等起發身．語業耶。答強盛心發身．語業。",
    "T41n1822_013:0639a07": "異熟生心其性羸劣。故不能發。廣如彼說。",
    "T41n1822_013:0639a08": "論。如是即成至異熟生心。四句分別。如",
    "T41n1822_013:0639a09": "文可解。論。轉隨轉心定同性不。問二",
    "T41n1822_013:0639a10": "轉心性為同不。論。此不決定。答不定",
    "T41n1822_013:0639a11": "也。論。其事云何。問不同事。論。謂",
    "T41n1822_013:0639a12": "前轉心至隨轉亦爾。指事答也。論。唯牟",
    "T41n1822_013:0639a13": "尼尊至無萎歇故。明佛不同。婆沙一師二轉",
    "T41n1822_013:0639a14": "同性心。婆沙一百一十七云。此中若善心作",
    "T41n1822_013:0639a15": "轉。即善心作隨轉。若染污心作轉。即染污",
    "T41n1822_013:0639a16": "心作隨轉。若威儀路．工巧處等亦爾。問若威",
    "T41n1822_013:0639a17": "儀心作轉。即彼心作隨轉者。如有行時遇",
    "T41n1822_013:0639a18": "見佛像等起善眼識。或見婬女等起染眼",
    "T41n1822_013:0639a19": "識。如是豈非善．染隨轉起彼業耶　尊者",
    "T41n1822_013:0639a20": "世友說曰。此由覺惠速疾迴轉起增上慢。",
    "T41n1822_013:0639a21": "謂於行位起此眼識。而實行時則善．染心",
    "T41n1822_013:0639a22": "不現在前。若善．染心現在前時。即止不行。",
    "T41n1822_013:0639a23": "此善．染心但如伴者。不名等起　復有說",
    "T41n1822_013:0639a24": "者。威儀許容善．染．無記為等起。餘如前。即",
    "T41n1822_013:0639a25": "以工巧畫佛像起善。畫女人起染為難。",
    "T41n1822_013:0639a26": "世友通如威儀　復有說者。工巧心發起",
    "T41n1822_013:0639a27": "業時善．染等起。乃至工巧處心轉時其隨轉",
    "T41n1822_013:0639a28": "容有三種。問異熟生心何故不能作二等",
    "T41n1822_013:0639a29": "起發身．語業耶。答強盛心發身．語業。異熟",
    "T41n1822_013:0639b01": "生心其性羸劣故不能發　復有說者。若身．",
    "T41n1822_013:0639b02": "語業異熟生心為二等起而發起者。此身．語",
    "T41n1822_013:0639b03": "業當言是何。為威儀路。為工巧處。為異熟",
    "T41n1822_013:0639b04": "生。若威儀路。或工巧處。異熟生心云何能",
    "T41n1822_013:0639b05": "發。若異熟生。此身．語業應是異熟。然身．語",
    "T41n1822_013:0639b06": "業定非異熟。加行起故。亦不可說為善．染",
    "T41n1822_013:0639b07": "性。異熟生心所等起故。由此異熟生心。不",
    "T41n1822_013:0639b08": "能發身．語業　今婆沙有三師。一師自類",
    "T41n1822_013:0639b09": "為剎那等起。二師威儀剎那等起通三。餘",
    "T41n1822_013:0639b10": "同前。第三師威儀．工巧剎那等起通三。餘",
    "T41n1822_013:0639b11": "同前　然未見善．染剎那等起通三文。及",
    "T41n1822_013:0639b12": "異熟生心為剎那等起文。此二義皆婆沙無",
    "T41n1822_013:0639b13": "文。雖佛無記心後通善。剎那等起義亦不",
    "T41n1822_013:0639b14": "同。然婆沙無評文。諸小論意不同。取義",
    "T41n1822_013:0639b15": "各別　雜心云。若善轉即善隨轉。不善．無記",
    "T41n1822_013:0639b16": "亦爾。取初師義　此論於轉善等隨轉通",
    "T41n1822_013:0639b17": "三。非婆沙師義　正理論云。異熟生心亦",
    "T41n1822_013:0639b18": "為隨轉。亦非婆沙師義　太法師云俱舍",
    "T41n1822_013:0639b19": "是婆沙中一師義者非也。論。有餘部說",
    "T41n1822_013:0639b20": "至那伽臥在定。敘異說也。論。毘婆沙",
    "T41n1822_013:0639b21": "師至通果心起。有部釋頌。與餘師不同。謂",
    "T41n1822_013:0639b22": "佛四威儀中皆能入定。非謂恒時定也。故",
    "T41n1822_013:0639b23": "作是說。非無記心。論。諸有表業至為",
    "T41n1822_013:0639b24": "如隨轉。自此已下問答分別。此即問也。",
    "T41n1822_013:0639b25": "論。設爾何失。反徵問也。論。若如轉者至",
    "T41n1822_013:0639b26": "皆能為轉。出如轉過。若如其轉。見所斷心",
    "T41n1822_013:0639b27": "既許為轉。身．邊二見是見所斷有覆無記。",
    "T41n1822_013:0639b28": "既如其轉。即欲界中應有有覆無記表業。",
    "T41n1822_013:0639b29": "即自違宗。或應簡別見所斷中身．邊二見",
    "T41n1822_013:0639c01": "不能為轉。餘見所斷能為轉也。論。若",
    "T41n1822_013:0639c02": "如隨轉至應設劬勞。出如隨轉過。若如隨",
    "T41n1822_013:0639c03": "轉。不善．無記心得戒時。爾時表業應非善",
    "T41n1822_013:0639c04": "性。應設劬勞通如是難。論。應言如",
    "T41n1822_013:0639c05": "轉至為間隔故。通也。應如修斷近轉心也。",
    "T41n1822_013:0639c06": "論。若表不由至無記表業。論主與婆沙。",
    "T41n1822_013:0639c07": "通經。出過。正婆沙文婆沙百一十七。問若",
    "T41n1822_013:0639c08": "見所斷心不能作剎那等起發身．語業者。",
    "T41n1822_013:0639c09": "契經所說當云何通。如契經說。諸耶見人",
    "T41n1822_013:0639c10": "所有身．語．意業。若思。若求。若所造作。一切",
    "T41n1822_013:0639c11": "皆得不可愛．不可樂．非悅意果。所以者何。",
    "T41n1822_013:0639c12": "此見暴惡。所謂耶見　答依因等起作如",
    "T41n1822_013:0639c13": "是說。非依剎那等起。是故無過　正理論",
    "T41n1822_013:0639c14": "云。又作是說。若表不由隨轉心力成善等",
    "T41n1822_013:0639c15": "者。則不應言彼經但據前因等起非據剎",
    "T41n1822_013:0639c16": "那。故欲界中定無有覆無記表業　彼謂",
    "T41n1822_013:0639c17": "此說表成善等性決定但由剎那等起力。",
    "T41n1822_013:0639c18": "故見所斷惑雖為因等起。而欲界定無有",
    "T41n1822_013:0639c19": "覆無記業　此由經主不達我宗所有言",
    "T41n1822_013:0639c20": "義故作是說　此說意言。若見所斷惑為",
    "T41n1822_013:0639c21": "剎那等起與業俱行。是則不應隔修所斷",
    "T41n1822_013:0639c22": "能起表業因等起心。則欲界中何緣無有",
    "T41n1822_013:0639c23": "有覆無記身．語表業。然見所斷惑。尚不能",
    "T41n1822_013:0639c24": "為因。無間引生業俱行識。何能自作剎那",
    "T41n1822_013:0639c25": "等起。說不能作剎那等起。顯不能為近",
    "T41n1822_013:0639c26": "因等起。但有能作近因等起者。此必能為",
    "T41n1822_013:0639c27": "剎那等起故。身見．邊見。雖為遠因引身語",
    "T41n1822_013:0639c28": "表。而由修斷近因勢力成不善根。是故說",
    "T41n1822_013:0639c29": "言彼經但據前因等起非據剎那。故欲界",
    "T41n1822_013:0640a01": "中。定無有覆無記表業。若不爾者。則不應",
    "T41n1822_013:0640a02": "言彼經但據前因等起。前言為顯隔近因",
    "T41n1822_013:0640a03": "故簡近因故。說前因言。故彼此中不達言",
    "T41n1822_013:0640a04": "義。婆沙論云。復次若此眾同分心作能轉。即",
    "T41n1822_013:0640a05": "此眾同分心作隨轉。斯有是處。若此眾同分",
    "T41n1822_013:0640a06": "心作能轉。餘眾同分心作隨轉發身．語業。",
    "T41n1822_013:0640a07": "無有是處。復有說者。亦有是處。謂如有人",
    "T41n1822_013:0640a08": "發願當作五年大會。中間命終。乘斯願力",
    "T41n1822_013:0640a09": "生富貴家。自憶宿命如昔所願一切皆作。",
    "T41n1822_013:0640a10": "如是則名此眾同分心作能轉。餘眾同分心",
    "T41n1822_013:0640a11": "作隨轉發身．語業。然無評文　今釋。前師",
    "T41n1822_013:0640a12": "說近因等起心。後師說遠因等起心。義不",
    "T41n1822_013:0640a13": "相違故無評也。",
    "T41n1822_013:0640a14": "俱舍論疏卷第十三",
    "T41n1822_013:0640a15": "以黃薗本一交了"
}