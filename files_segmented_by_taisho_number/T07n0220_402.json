{
    "T07n0220_402:0007a18": "大般若波羅蜜多經卷第四百二",
    "T07n0220_402:0007a20": "三藏法師玄奘奉　詔譯",
    "T07n0220_402:0007a21": "第二分歡喜品第二",
    "T07n0220_402:0007a22": "爾時，世尊知諸世界諸有緣眾一切來集諸",
    "T07n0220_402:0007a23": "天、魔、梵、若諸沙門、若婆羅門、若健達縛、若阿",
    "T07n0220_402:0007a24": "素洛、若諸龍神、人非人等、若諸菩薩摩訶薩",
    "T07n0220_402:0007a25": "眾住最後身紹尊位者皆來集會，便告具壽",
    "T07n0220_402:0007a26": "舍利子言：「若菩薩摩訶薩欲於一切法等覺",
    "T07n0220_402:0007a27": "一切相，當學般若波羅蜜多。」時，舍利子歡",
    "T07n0220_402:0007a28": "喜踊躍即從座起，頂禮雙足偏覆左肩，右膝",
    "T07n0220_402:0007a29": "著地合掌恭敬，而白佛言：「世尊！云何菩薩",
    "T07n0220_402:0007b01": "摩訶薩欲於一切法等覺一切相，當學般若",
    "T07n0220_402:0007b02": "波羅蜜多？」佛告具壽舍利子言：「諸菩薩摩訶",
    "T07n0220_402:0007b03": "薩應以無住而為方便，安住般若波羅蜜多，",
    "T07n0220_402:0007b04": "所住、能住不可得故；應以無捨而為方便，圓",
    "T07n0220_402:0007b05": "滿布施波羅蜜多，施者、受者及所施物不可",
    "T07n0220_402:0007b06": "得故；應以無護而為方便，圓滿淨戒波羅蜜",
    "T07n0220_402:0007b07": "多，犯、無犯相不可得故；應以無取而為方便，",
    "T07n0220_402:0007b08": "圓滿安忍波羅蜜多，動、不動相不可得故；應",
    "T07n0220_402:0007b09": "以無勤而為方便，圓滿精進波羅蜜多，身心",
    "T07n0220_402:0007b10": "勤、怠不可得故；應以無思而為方便，圓滿靜",
    "T07n0220_402:0007b11": "慮波羅蜜多，有味、無味不可得故；應以無著",
    "T07n0220_402:0007b12": "而為方便，圓滿般若波羅蜜多，諸法性、相不",
    "T07n0220_402:0007b13": "可得故。",
    "T07n0220_402:0007b14": "「復次，舍利子！諸菩薩摩訶薩安住般若波羅",
    "T07n0220_402:0007b15": "蜜多，以無所得而為方便，應修習四念住、四",
    "T07n0220_402:0007b16": "正斷、四神足、五根、五力、七等覺支、八聖道支，",
    "T07n0220_402:0007b17": "是三十七菩提分法不可得故；以無所得而",
    "T07n0220_402:0007b18": "為方便，應修習空三摩地、無相三摩地、無願",
    "T07n0220_402:0007b19": "三摩地，是三等持不可得故；以無所得而為",
    "T07n0220_402:0007b20": "方便，應修習四靜慮、四無量、四無色定，靜慮、",
    "T07n0220_402:0007b21": "無量及無色定不可得故；以無所得而為方",
    "T07n0220_402:0007b22": "便，應修習八解脫、八勝處、九次第定、十遍處，",
    "T07n0220_402:0007b23": "解脫、勝處、等至、遍處不可得故；以無所得而",
    "T07n0220_402:0007b24": "為方便，應修習九想，謂膖脹想、膿爛想、異赤",
    "T07n0220_402:0007b25": "想、青瘀想、啄噉想、離散想、骸骨想、焚燒想、",
    "T07n0220_402:0007b26": "滅壞想，如是諸想不可得故；以無所得而為",
    "T07n0220_402:0007b27": "方便，應修習十隨念，謂佛隨念、法隨念、僧",
    "T07n0220_402:0007b28": "隨念、戒隨念、捨隨念、天隨念、入出息隨念、",
    "T07n0220_402:0007b29": "厭隨念、死隨念、身隨念，是諸隨念不可得故；",
    "T07n0220_402:0007c01": "以無所得而為方便，應修習十想，謂無常想、",
    "T07n0220_402:0007c02": "苦想、無我想、不淨想、死想、一切世間不可樂",
    "T07n0220_402:0007c03": "想、厭食想、斷想、離想、滅想，如是諸想不可得",
    "T07n0220_402:0007c04": "故；以無所得而為方便，應修習十一智，謂苦",
    "T07n0220_402:0007c05": "智、集智、滅智、道智、盡智、無生智、法智、類智、世俗",
    "T07n0220_402:0007c06": "智、他心智、如說智，如是諸智不可得故；以無",
    "T07n0220_402:0007c07": "所得而為方便，應修習有尋有伺三摩地、無",
    "T07n0220_402:0007c08": "尋唯伺三摩地、無尋無伺三摩地，三三摩地",
    "T07n0220_402:0007c09": "不可得故；以無所得而為方便，應修習未知",
    "T07n0220_402:0007c10": "當知根、已知根、具知根，三無漏根不可得故；",
    "T07n0220_402:0007c11": "以無所得而為方便，應修習不淨處觀、遍滿",
    "T07n0220_402:0007c12": "處觀、一切智智、奢摩他、毘鉢舍那、四攝事、",
    "T07n0220_402:0007c13": "四勝住、三明、五眼、六神通、六波羅蜜多、七",
    "T07n0220_402:0007c14": "聖財、八大士覺、九有情居智、陀羅尼門、三摩",
    "T07n0220_402:0007c15": "地門、十地、十行、十忍、二十增上意樂、如來",
    "T07n0220_402:0007c16": "十力、四無所畏、四無礙解、十八佛不共法、三",
    "T07n0220_402:0007c17": "十二大士相、八十隨好、無忘失法、恒住捨性、",
    "T07n0220_402:0007c18": "一切智、道相智、一切相智、一切相微妙智、大",
    "T07n0220_402:0007c19": "慈、大悲、大喜、大捨，及餘無量無邊佛法，如是",
    "T07n0220_402:0007c20": "諸法不可得故。",
    "T07n0220_402:0007c21": "「復次，舍利子！若菩薩摩訶薩欲疾證得一切",
    "T07n0220_402:0007c22": "智智，當學般若波羅蜜多；欲疾圓滿一切智、",
    "T07n0220_402:0007c23": "道相智、一切相智，當學般若波羅蜜多；欲疾",
    "T07n0220_402:0007c24": "圓滿一切有情心行相智、一切相微妙智，當學",
    "T07n0220_402:0007c25": "般若波羅蜜多；欲拔一切煩惱習氣，當學般",
    "T07n0220_402:0007c26": "若波羅蜜多；欲入菩薩正性離生，當學般若",
    "T07n0220_402:0007c27": "波羅蜜多；欲超聲聞及獨覺地，當學般若波",
    "T07n0220_402:0007c28": "羅蜜多；欲住菩薩不退轉地，當學般若波羅",
    "T07n0220_402:0007c29": "蜜多；欲得六種殊勝神通，當學般若波羅蜜",
    "T07n0220_402:0008a01": "多；欲知一切有情心行所趣差別，當學般若",
    "T07n0220_402:0008a02": "波羅蜜多；欲勝一切聲聞、獨覺智慧作用，當",
    "T07n0220_402:0008a03": "學般若波羅蜜多；欲得一切陀羅尼門、三摩",
    "T07n0220_402:0008a04": "地門，當學般若波羅蜜多；欲以一念隨喜之",
    "T07n0220_402:0008a05": "心，超過一切聲聞、獨覺所有布施，當學般若波",
    "T07n0220_402:0008a06": "羅蜜多；欲以一念隨喜之心，超過一切聲聞、",
    "T07n0220_402:0008a07": "獨覺所有淨戒，當學般若波羅蜜多；欲以一",
    "T07n0220_402:0008a08": "念隨喜之心，超過一切聲聞、獨覺定、慧、解脫、解",
    "T07n0220_402:0008a09": "脫智見，當學般若波羅蜜多；欲以一念隨喜",
    "T07n0220_402:0008a10": "之心，超過一切聲聞、獨覺靜慮、解脫、等持、等至",
    "T07n0220_402:0008a11": "及餘善法，當學般若波羅蜜多；欲以一念所",
    "T07n0220_402:0008a12": "修善法，超過一切異生、聲聞、獨覺善法，當學般",
    "T07n0220_402:0008a13": "若波羅蜜多；欲行少分布施、淨戒、安忍、精進、",
    "T07n0220_402:0008a14": "靜慮、般若，為諸有情方便善巧，迴向無上正",
    "T07n0220_402:0008a15": "等菩提，便得無量無邊功德，當學般若波羅",
    "T07n0220_402:0008a16": "蜜多。",
    "T07n0220_402:0008a17": "「復次，舍利子！若菩薩摩訶薩欲令所行布施、",
    "T07n0220_402:0008a18": "淨戒、安忍、精進、靜慮、般若波羅蜜多，離諸障",
    "T07n0220_402:0008a19": "礙速得圓滿，當學般若波羅蜜多；欲得生生",
    "T07n0220_402:0008a20": "常見諸佛，恒聞正法得佛覺悟，蒙佛憶念教",
    "T07n0220_402:0008a21": "誡教授，當學般若波羅蜜多；欲得佛身具三",
    "T07n0220_402:0008a22": "十二大丈夫相，八十隨好圓滿莊嚴，當學般",
    "T07n0220_402:0008a23": "若波羅蜜多；欲得生生常憶宿住，終不忘失",
    "T07n0220_402:0008a24": "大菩提心，遠離惡友親近善友，恒修菩薩摩",
    "T07n0220_402:0008a25": "訶薩行，當學般若波羅蜜多；欲得生生具大",
    "T07n0220_402:0008a26": "威力，摧眾魔怨伏諸外道，當學般若波羅蜜",
    "T07n0220_402:0008a27": "多；欲得生生遠離一切煩惱業障，通達諸法",
    "T07n0220_402:0008a28": "心無罣礙，當學般若波羅蜜多；欲得生生善",
    "T07n0220_402:0008a29": "心、善願、善行相續常無懈廢，當學般若波羅蜜",
    "T07n0220_402:0008b01": "多；欲生佛家入童真地，常不遠離諸佛菩薩，",
    "T07n0220_402:0008b02": "當學般若波羅蜜多；欲得生生具諸相好端",
    "T07n0220_402:0008b03": "嚴如佛，一切有情見者歡喜，發起無上正等",
    "T07n0220_402:0008b04": "覺心，速能成辦佛地功德，當學般若波羅蜜",
    "T07n0220_402:0008b05": "多；欲以種種勝善根力，隨意能引上妙供具，",
    "T07n0220_402:0008b06": "供養恭敬、尊重讚歎一切如來、應、正等覺，令",
    "T07n0220_402:0008b07": "諸善根速得圓滿，當學般若波羅蜜多；欲滿",
    "T07n0220_402:0008b08": "一切有情所求飲食、衣服、床榻、臥具、病緣醫",
    "T07n0220_402:0008b09": "藥、種種花香、燈明、車乘、園林、舍宅、財穀、珍寶、",
    "T07n0220_402:0008b10": "嚴具、伎樂及餘種種上妙樂具，當學般若波羅",
    "T07n0220_402:0008b11": "蜜多。",
    "T07n0220_402:0008b12": "「復次，舍利子！若菩薩摩訶薩欲善安立盡虛",
    "T07n0220_402:0008b13": "空界、法界、世界一切有情，皆令安住布施、淨",
    "T07n0220_402:0008b14": "戒、安忍、精進、靜慮、般若波羅蜜多，當學般若波",
    "T07n0220_402:0008b15": "羅蜜多；欲得發起一念善心所獲功德，乃至",
    "T07n0220_402:0008b16": "無上正等菩提亦不窮盡，當學般若波羅蜜",
    "T07n0220_402:0008b17": "多；欲得十方諸佛世界一切如來、應、正等覺",
    "T07n0220_402:0008b18": "及諸菩薩共所稱讚，當學般若波羅蜜多；欲",
    "T07n0220_402:0008b19": "一發心即能遍至十方各如殑伽沙界，供養",
    "T07n0220_402:0008b20": "諸佛利樂有情，當學般若波羅蜜多；欲一發",
    "T07n0220_402:0008b21": "聲即能遍滿十方各如殑伽沙界，讚歎諸佛",
    "T07n0220_402:0008b22": "教誨有情，當學般若波羅蜜多；欲一念頃安",
    "T07n0220_402:0008b23": "立十方殑伽沙等諸佛世界一切有情，皆令",
    "T07n0220_402:0008b24": "習學十善業道，受三歸依護持禁戒，修四靜",
    "T07n0220_402:0008b25": "慮及四無量、四無色定，獲五神通，當學般若",
    "T07n0220_402:0008b26": "波羅蜜多；欲一念頃安立十方殑伽沙等諸",
    "T07n0220_402:0008b27": "佛世界一切有情，令住大乘修菩薩行不毀",
    "T07n0220_402:0008b28": "餘乘，當學般若波羅蜜多；欲紹佛種令不斷",
    "T07n0220_402:0008b29": "絕，護菩薩家令不退轉，嚴淨佛土令速成辦，",
    "T07n0220_402:0008c01": "當學般若波羅蜜多。",
    "T07n0220_402:0008c02": "「復次，舍利子！若菩薩摩訶薩欲安住內空、外",
    "T07n0220_402:0008c03": "空、內外空、空空、大空、勝義空、有為空、無為空、畢",
    "T07n0220_402:0008c04": "竟空、無際空、散空、無變異空、本性空、自相空、共",
    "T07n0220_402:0008c05": "相空、一切法空、不可得空、無性空、自性空、無性",
    "T07n0220_402:0008c06": "自性空，當學般若波羅蜜多。若菩薩摩訶薩",
    "T07n0220_402:0008c07": "欲安住一切法真如、法界、法性、不虛妄性、不變",
    "T07n0220_402:0008c08": "異性、平等性、離生性、法定、法住、實際、虛空界、不",
    "T07n0220_402:0008c09": "思議界，當學般若波羅蜜多。若菩薩摩訶薩",
    "T07n0220_402:0008c10": "欲覺知一切法盡所有性、如所有性無顛倒",
    "T07n0220_402:0008c11": "無分別，當學般若波羅蜜多。若菩薩摩訶薩",
    "T07n0220_402:0008c12": "欲覺知一切法因緣、等無間緣、所緣緣、增上",
    "T07n0220_402:0008c13": "緣性無所有不可得，當學般若波羅蜜多。若",
    "T07n0220_402:0008c14": "菩薩摩訶薩欲覺知一切法如幻、如夢、如響、如",
    "T07n0220_402:0008c15": "像、如光影、如陽焰、如空花、如尋香城、如變化事，",
    "T07n0220_402:0008c16": "唯心所現性相皆空，當學般若波羅蜜多。若",
    "T07n0220_402:0008c17": "菩薩摩訶薩欲知十方殑伽沙等三千大千世",
    "T07n0220_402:0008c18": "界大地、虛空、諸山、大海、江河、池沼、澗谷、陂湖、地、",
    "T07n0220_402:0008c19": "水、火、風諸極微量，當學般若波羅蜜多。若菩",
    "T07n0220_402:0008c20": "薩摩訶薩欲析一毛以為百分，取一分毛盡",
    "T07n0220_402:0008c21": "舉三千大千世界大海、江河、池沼、澗谷、陂湖中",
    "T07n0220_402:0008c22": "水，棄置他方無邊世界，而不損害其中有情，",
    "T07n0220_402:0008c23": "當學般若波羅蜜多。若菩薩摩訶薩見火劫",
    "T07n0220_402:0008c24": "起，遍燒三千大千世界天地洞然，欲以一氣",
    "T07n0220_402:0008c25": "吹令頓滅，當學般若波羅蜜多。若菩薩摩訶",
    "T07n0220_402:0008c26": "薩見風劫起，三千世界所依風輪飄擊上涌，將",
    "T07n0220_402:0008c27": "吹三千大千世界蘇迷盧山、輪圍山等諸所有",
    "T07n0220_402:0008c28": "物碎如穅[禾*會]，欲以一指障彼風力令息不起，當",
    "T07n0220_402:0008c29": "學般若波羅蜜多。若菩薩摩訶薩欲於三千",
    "T07n0220_402:0009a01": "大千世界一結跏坐充滿虛空，當學般若波",
    "T07n0220_402:0009a02": "羅蜜多。若菩薩摩訶薩欲以一毛羂取三千",
    "T07n0220_402:0009a03": "大千世界妙高山王、輪圍山等諸所有物，擲",
    "T07n0220_402:0009a04": "過他方無量無數無邊世界，而不損害其中有",
    "T07n0220_402:0009a05": "情，當學般若波羅蜜多。若菩薩摩訶薩欲以",
    "T07n0220_402:0009a06": "一食、一花、一香、一幢蓋等，供養恭敬、尊重讚",
    "T07n0220_402:0009a07": "歎十方各如殑伽沙界一切如來、應、正等覺及",
    "T07n0220_402:0009a08": "弟子眾無不充足，當學般若波羅蜜多。若菩",
    "T07n0220_402:0009a09": "薩摩訶薩欲等安立十方各如殑伽沙界諸有",
    "T07n0220_402:0009a10": "情類，令住戒蘊、定蘊、慧蘊、解脫蘊、解脫智見",
    "T07n0220_402:0009a11": "蘊，或住預流、一來、不還、阿羅漢果、獨覺菩提，",
    "T07n0220_402:0009a12": "乃至或令入無餘依般涅槃界，當學般若波羅",
    "T07n0220_402:0009a13": "蜜多。",
    "T07n0220_402:0009a14": "「復次，舍利子！若菩薩摩訶薩修行般若波羅",
    "T07n0220_402:0009a15": "蜜多，能如實知如是布施得大果報，謂如實",
    "T07n0220_402:0009a16": "知如是布施得生剎帝利大族，或生婆羅門",
    "T07n0220_402:0009a17": "大族，或生長者大族，或生居士大族；如是",
    "T07n0220_402:0009a18": "布施得生四大王眾天，或生三十三天，或生",
    "T07n0220_402:0009a19": "夜摩天，或生覩史多天，或生樂變化天，或",
    "T07n0220_402:0009a20": "生他化自在天；依此布施得初靜慮，或第",
    "T07n0220_402:0009a21": "二靜慮，或第三靜慮，或第四靜慮；依此布",
    "T07n0220_402:0009a22": "施得空無邊處定，或識無邊處定，或無所",
    "T07n0220_402:0009a23": "有處定，或非想非非想處定；依此布施起",
    "T07n0220_402:0009a24": "四念住乃至八聖道支，得預流果、或一來",
    "T07n0220_402:0009a25": "果、或不還果、或阿羅漢果、或獨覺菩提，或",
    "T07n0220_402:0009a26": "得無上正等菩提。能如實知如是淨戒、安忍、",
    "T07n0220_402:0009a27": "精進、靜慮、般若，得大果報亦復如是。若菩薩",
    "T07n0220_402:0009a28": "摩訶薩修行般若波羅蜜多，能如實知如是",
    "T07n0220_402:0009a29": "布施方便善巧能滿布施波羅蜜多，如是布",
    "T07n0220_402:0009b01": "施方便善巧能滿淨戒波羅蜜多，如是布施",
    "T07n0220_402:0009b02": "方便善巧能滿安忍波羅蜜多，如是布施方",
    "T07n0220_402:0009b03": "便善巧能滿精進波羅蜜多，如是布施方便",
    "T07n0220_402:0009b04": "善巧能滿靜慮波羅蜜多，如是布施方便善",
    "T07n0220_402:0009b05": "巧能滿般若波羅蜜多，如是淨戒、安忍、精進、",
    "T07n0220_402:0009b06": "靜慮、般若方便善巧皆能圓滿六波羅蜜多。」",
    "T07n0220_402:0009b07": "時，舍利子白佛言：「世尊！云何菩薩摩訶薩修",
    "T07n0220_402:0009b08": "行般若波羅蜜多，能如實知如是布施方便",
    "T07n0220_402:0009b09": "善巧能滿布施乃至般若波羅蜜多，如是淨",
    "T07n0220_402:0009b10": "戒乃至般若方便善巧能滿淨戒乃至靜慮波",
    "T07n0220_402:0009b11": "羅蜜多？」佛言：「舍利子！以無所得為方便故，",
    "T07n0220_402:0009b12": "謂菩薩摩訶薩行布施時，了達一切施者、受",
    "T07n0220_402:0009b13": "者、所施物相不可得故，能滿布施波羅蜜多；",
    "T07n0220_402:0009b14": "犯、無犯相不可得故，能滿淨戒波羅蜜多；動、",
    "T07n0220_402:0009b15": "不動相不可得故，能滿安忍波羅蜜多；身心",
    "T07n0220_402:0009b16": "勤、怠不可得故，能滿精進波羅蜜多；有亂、無",
    "T07n0220_402:0009b17": "亂不可得故，能滿靜慮波羅蜜多；諸法性、相",
    "T07n0220_402:0009b18": "不可得故，能滿般若波羅蜜多。是為菩薩摩",
    "T07n0220_402:0009b19": "訶薩行布施時，方便善巧能滿六種波羅蜜",
    "T07n0220_402:0009b20": "多。如是菩薩摩訶薩行淨戒時，方便善巧能",
    "T07n0220_402:0009b21": "滿六種波羅蜜多，乃至行般若時，方便善巧",
    "T07n0220_402:0009b22": "能滿六種波羅蜜多。",
    "T07n0220_402:0009b23": "「復次，舍利子！若菩薩摩訶薩欲得過去、未來、",
    "T07n0220_402:0009b24": "現在諸佛功德，當學般若波羅蜜多。若菩薩",
    "T07n0220_402:0009b25": "摩訶薩欲到一切有為無為法之彼岸，當學般",
    "T07n0220_402:0009b26": "若波羅蜜多。若菩薩摩訶薩欲達過去、未來、",
    "T07n0220_402:0009b27": "現在諸法真如、法界、法性、無生、實際，當學般若",
    "T07n0220_402:0009b28": "波羅蜜多。若菩薩摩訶薩欲窮過去、未來、現",
    "T07n0220_402:0009b29": "在生不生際，當學般若波羅蜜多。若菩薩摩",
    "T07n0220_402:0009c01": "訶薩欲與一切聲聞、獨覺而為導首，當學般若",
    "T07n0220_402:0009c02": "波羅蜜多。若菩薩摩訶薩欲與一切如來為",
    "T07n0220_402:0009c03": "親侍者，當學般若波羅蜜多。若菩薩摩訶薩",
    "T07n0220_402:0009c04": "欲與一切如來為內眷屬，當學般若波羅蜜",
    "T07n0220_402:0009c05": "多。若菩薩摩訶薩欲得大眷屬，當學般若波",
    "T07n0220_402:0009c06": "羅蜜多。若菩薩摩訶薩欲得菩薩常為眷屬，",
    "T07n0220_402:0009c07": "當學般若波羅蜜多。若菩薩摩訶薩欲消一",
    "T07n0220_402:0009c08": "切施主供養，當學般若波羅蜜多。若菩薩摩",
    "T07n0220_402:0009c09": "訶薩欲摧伏慳貪心，不起犯戒心，除去恚怒",
    "T07n0220_402:0009c10": "心，棄捨懈怠心，靜息散亂心，遠離惡慧心，當",
    "T07n0220_402:0009c11": "學般若波羅蜜多。若菩薩摩訶薩欲安立一",
    "T07n0220_402:0009c12": "切有情於施性福業事、戒性福業事、修性",
    "T07n0220_402:0009c13": "福業事、供侍福業事、有依福業事，當學般若",
    "T07n0220_402:0009c14": "波羅蜜多。若菩薩摩訶薩欲得五眼，所謂肉",
    "T07n0220_402:0009c15": "眼、天眼、慧眼、法眼、佛眼，當學般若波羅蜜多。",
    "T07n0220_402:0009c16": "若菩薩摩訶薩欲以天眼，盡見十方殑伽沙等",
    "T07n0220_402:0009c17": "世界諸佛，當學般若波羅蜜多。若菩薩摩訶",
    "T07n0220_402:0009c18": "薩欲以天耳，盡聞十方殑伽沙等世界諸佛所",
    "T07n0220_402:0009c19": "說法要，當學般若波羅蜜多。若菩薩摩訶薩",
    "T07n0220_402:0009c20": "欲如實知十方各如殑伽沙界一切諸佛心、心",
    "T07n0220_402:0009c21": "所法，當學般若波羅蜜多。若菩薩摩訶薩欲",
    "T07n0220_402:0009c22": "得普聞十方世界諸佛說法，乃至無上正等",
    "T07n0220_402:0009c23": "菩提而不斷絕，當學般若波羅蜜多。若菩薩",
    "T07n0220_402:0009c24": "摩訶薩欲見過去、未來、現在十方一切諸佛國",
    "T07n0220_402:0009c25": "土，當學般若波羅蜜多。若菩薩摩訶薩欲於",
    "T07n0220_402:0009c26": "過去、未來、現在十方諸佛所說契經、應頌、授",
    "T07n0220_402:0009c27": "記、諷頌、自說、因緣、本事、本生、方廣、希法、譬喻、",
    "T07n0220_402:0009c28": "論議，諸聲聞等所未曾聞，皆能受持究竟通",
    "T07n0220_402:0009c29": "利，當學般若波羅蜜多。若菩薩摩訶薩欲於",
    "T07n0220_402:0010a01": "過去、未來、現在十方諸佛所說法門，既自受",
    "T07n0220_402:0010a02": "持究竟通利，復能為他如實廣說，當學般若",
    "T07n0220_402:0010a03": "波羅蜜多。若菩薩摩訶薩欲於過去、未來、現",
    "T07n0220_402:0010a04": "在十方諸佛所說法門自如實行，復能勸他",
    "T07n0220_402:0010a05": "如實修行，當學般若波羅蜜多。若菩薩摩訶",
    "T07n0220_402:0010a06": "薩欲於十方殑伽沙等幽闇世界，或世界中",
    "T07n0220_402:0010a07": "間日月所不照處為作光明，當學般若波羅蜜",
    "T07n0220_402:0010a08": "多。若菩薩摩訶薩欲於十方殑伽沙等無量",
    "T07n0220_402:0010a09": "世界，其中有情成就邪見，不聞佛名、法名、僧",
    "T07n0220_402:0010a10": "名，而能開化令起正見聞三寶名，當學般若",
    "T07n0220_402:0010a11": "波羅蜜多。若菩薩摩訶薩欲令十方殑伽沙",
    "T07n0220_402:0010a12": "等世界有情，以己威力，盲者能視，聾者能聽，",
    "T07n0220_402:0010a13": "瘂者能言，狂者得念，亂者得定，貧者得富，露",
    "T07n0220_402:0010a14": "者得衣，飢者得食，渴者得飲，病者得除愈，醜",
    "T07n0220_402:0010a15": "者得端嚴，形殘者得具足，根缺者得圓滿，迷",
    "T07n0220_402:0010a16": "悶者得醒悟，疲頓者得安泰，一切有情等心",
    "T07n0220_402:0010a17": "相向，如父如母、如兄如弟、如姊如妹、如友如",
    "T07n0220_402:0010a18": "親，當學般若波羅蜜多。若菩薩摩訶薩欲令",
    "T07n0220_402:0010a19": "十方殑伽沙等世界有情，以己威力，在惡趣者",
    "T07n0220_402:0010a20": "皆生善趣，當學般若波羅蜜多。若菩薩摩訶",
    "T07n0220_402:0010a21": "薩欲令十方殑伽沙等世界有情，以己威力，習",
    "T07n0220_402:0010a22": "惡業者皆修善業，當學般若波羅蜜多。若菩",
    "T07n0220_402:0010a23": "薩摩訶薩欲令十方殑伽沙等世界有情，以己",
    "T07n0220_402:0010a24": "威力，諸犯戒者皆住戒蘊，未得定者皆住定",
    "T07n0220_402:0010a25": "蘊，有惡慧者皆住慧蘊，無解脫者皆住解脫",
    "T07n0220_402:0010a26": "蘊，無解脫智見者皆住解脫智見蘊，未見諦",
    "T07n0220_402:0010a27": "者得預流果、若一來果、若不還果、若阿羅漢",
    "T07n0220_402:0010a28": "果、若獨覺菩提，若得無上正等菩提，當學般",
    "T07n0220_402:0010a29": "若波羅蜜多。若菩薩摩訶薩欲學諸佛殊勝",
    "T07n0220_402:0010b01": "威儀，令諸有情觀之無厭，息一切惡生一切",
    "T07n0220_402:0010b02": "善，當學般若波羅蜜多。",
    "T07n0220_402:0010b03": "「復次，舍利子！菩薩摩訶薩修行般若波羅蜜",
    "T07n0220_402:0010b04": "多時，作是思惟：『我何時得如象王視容止肅",
    "T07n0220_402:0010b05": "然為眾說法？』欲成斯事當學般若波羅蜜多。",
    "T07n0220_402:0010b06": "「菩薩摩訶薩修行般若波羅蜜多時，作是思",
    "T07n0220_402:0010b07": "惟：『我何時得身、語、意業隨智慧行皆悉清",
    "T07n0220_402:0010b08": "淨？』欲成斯事當學般若波羅蜜多。「菩薩摩訶",
    "T07n0220_402:0010b09": "薩修行般若波羅蜜多時，作是思惟：『我何時",
    "T07n0220_402:0010b10": "得足不履地，如四指量自在而行？』欲成斯事",
    "T07n0220_402:0010b11": "當學般若波羅蜜多。「菩薩摩訶薩修行般若",
    "T07n0220_402:0010b12": "波羅蜜多時，作是思惟：『我何時得無量百千",
    "T07n0220_402:0010b13": "俱胝那庾多四大王眾天乃至色究竟天，供",
    "T07n0220_402:0010b14": "養恭敬、尊重讚歎，導從圍繞詣菩提樹？』欲成",
    "T07n0220_402:0010b15": "斯事當學般若波羅蜜多。「菩薩摩訶薩修行",
    "T07n0220_402:0010b16": "般若波羅蜜多時，作是思惟：『我何時得無量",
    "T07n0220_402:0010b17": "百千俱胝那庾多四大王眾天乃至色究竟",
    "T07n0220_402:0010b18": "天，於菩提樹下以天衣為座？』欲成斯事當學",
    "T07n0220_402:0010b19": "般若波羅蜜多。「菩薩摩訶薩修行般若波羅",
    "T07n0220_402:0010b20": "蜜多時，作是思惟：『我何時得菩提樹下結跏",
    "T07n0220_402:0010b21": "趺坐，以眾妙相所莊嚴手而撫大地，使于地",
    "T07n0220_402:0010b22": "神并諸眷屬俱時踊現？』欲成斯事當學般若",
    "T07n0220_402:0010b23": "波羅蜜多。「菩薩摩訶薩修行般若波羅蜜多",
    "T07n0220_402:0010b24": "時，作是思惟：『我何時得坐菩提樹降伏眾魔，",
    "T07n0220_402:0010b25": "證得無上正等菩提？』欲成斯事當學般若波",
    "T07n0220_402:0010b26": "羅蜜多。「菩薩摩訶薩修行般若波羅蜜多時，",
    "T07n0220_402:0010b27": "作是思惟：『我何時得成正覺已，行住坐臥隨",
    "T07n0220_402:0010b28": "地方所悉為金剛？』欲成斯事當學般若波羅",
    "T07n0220_402:0010b29": "蜜多。「菩薩摩訶薩修行般若波羅蜜多時，作",
    "T07n0220_402:0010c01": "是思惟：『我何時得捨國出家，是日即成無上",
    "T07n0220_402:0010c02": "正覺，還於是日轉妙法輪，即令無量無數有",
    "T07n0220_402:0010c03": "情遠塵離垢生淨法眼，復令無量無數有情",
    "T07n0220_402:0010c04": "永盡諸漏心慧解脫，亦令無量無數有情於",
    "T07n0220_402:0010c05": "無上菩提得不退轉？』欲成斯事當學般若波",
    "T07n0220_402:0010c06": "羅蜜多。「菩薩摩訶薩修行般若波羅蜜多時，",
    "T07n0220_402:0010c07": "作是思惟：『我何時得無上菩提，無量無數聲",
    "T07n0220_402:0010c08": "聞、菩薩為弟子眾，一說法時，令無量無數有",
    "T07n0220_402:0010c09": "情不起于座得阿羅漢果，復令無量無數有",
    "T07n0220_402:0010c10": "情亦不起于座於無上菩提得不退轉？』欲成",
    "T07n0220_402:0010c11": "斯事當學般若波羅蜜多。「菩薩摩訶薩修行",
    "T07n0220_402:0010c12": "般若波羅蜜多時，作是思惟：『我何時得壽量",
    "T07n0220_402:0010c13": "無盡，無邊光明，相好莊嚴觀者無厭，雖復",
    "T07n0220_402:0010c14": "行時千葉蓮花每承其足，而令地上現千輻",
    "T07n0220_402:0010c15": "輪，舉步經行大地震動，而不擾惱地居有情，",
    "T07n0220_402:0010c16": "欲迴顧時舉身皆轉，足之所履盡金剛際，如",
    "T07n0220_402:0010c17": "車輪量地亦隨轉？』欲成斯事當學般若波羅",
    "T07n0220_402:0010c18": "蜜多。「菩薩摩訶薩修行般若波羅蜜多時，作",
    "T07n0220_402:0010c19": "是思惟：『我何時得舉身支節皆放光明，遍照",
    "T07n0220_402:0010c20": "十方無邊世界，隨所照處為諸有情作大饒",
    "T07n0220_402:0010c21": "益？』欲成斯事當學般若波羅蜜多。「菩薩摩訶",
    "T07n0220_402:0010c22": "薩修行般若波羅蜜多時，作是思惟：『我得無",
    "T07n0220_402:0010c23": "上正等覺時，願所居土無有一切貪欲、瞋恚、",
    "T07n0220_402:0010c24": "愚癡等名，其中有情成就妙慧，由斯慧力亟",
    "T07n0220_402:0010c25": "作是思：布施、調伏、安忍、勇進、寂靜、諦觀，離諸",
    "T07n0220_402:0010c26": "放逸，修行梵行，慈、悲、喜、捨，不惱有情，如餘佛",
    "T07n0220_402:0010c27": "土，豈不善哉！』欲滿斯願當學般若波羅蜜多。",
    "T07n0220_402:0010c28": "「菩薩摩訶薩修行般若波羅蜜多時，作是思",
    "T07n0220_402:0010c29": "惟：『我得無上正等覺時，化事既周，般涅槃",
    "T07n0220_402:0011a01": "後正法無有滅盡之期，常為有情作大利樂。』",
    "T07n0220_402:0011a02": "欲滿斯願當學般若波羅蜜多。「菩薩摩訶薩",
    "T07n0220_402:0011a03": "修行般若波羅蜜多時，作是思惟：『我得無上",
    "T07n0220_402:0011a04": "正等覺時，願令十方殑伽沙等世界有情，聞",
    "T07n0220_402:0011a05": "我名者必得無上正等菩提。』欲滿斯願當學",
    "T07n0220_402:0011a06": "般若波羅蜜多。「舍利子！諸菩薩摩訶薩若",
    "T07n0220_402:0011a07": "欲成就此等無量無邊功德，當學般若波羅蜜",
    "T07n0220_402:0011a08": "多。",
    "T07n0220_402:0011a09": "「復次，舍利子！若菩薩摩訶薩修行般若波羅",
    "T07n0220_402:0011a10": "蜜多，既能成辦如是功德，爾時，三千大千世",
    "T07n0220_402:0011a11": "界四大天王皆大歡喜，咸作是念：『我等今",
    "T07n0220_402:0011a12": "者當以四鉢奉此菩薩，如昔天王奉先佛鉢。』",
    "T07n0220_402:0011a13": "是時，三千大千世界三十三天、夜摩天、覩史多",
    "T07n0220_402:0011a14": "天、樂變化天、他化自在天皆大歡喜，咸作是",
    "T07n0220_402:0011a15": "念：『我等皆當給侍供養如是菩薩，令阿素洛",
    "T07n0220_402:0011a16": "凶黨損減，使諸天眾眷屬增益。』是時，三千",
    "T07n0220_402:0011a17": "大千世界梵眾天、梵輔天、梵會天、大梵天、光天、",
    "T07n0220_402:0011a18": "少光天、無量光天、極光淨天、淨天、少淨天、無量",
    "T07n0220_402:0011a19": "淨天、遍淨天、廣天、少廣天、無量廣天、廣果天、無",
    "T07n0220_402:0011a20": "繁天、無熱天、善現天、善見天、色究竟天，歡喜",
    "T07n0220_402:0011a21": "欣慶咸作是念：『我等當請如是菩薩速證無",
    "T07n0220_402:0011a22": "上正等菩提，轉妙法輪利樂一切。』「舍利子！若",
    "T07n0220_402:0011a23": "菩薩摩訶薩修行般若波羅蜜多，增益六種",
    "T07n0220_402:0011a24": "波羅蜜多時，彼世界諸善男子、善女人等皆",
    "T07n0220_402:0011a25": "大歡喜咸作是念：『我等當為如是菩薩作",
    "T07n0220_402:0011a26": "父母、兄弟、妻子、眷屬、知識、朋友。』時，彼世界四",
    "T07n0220_402:0011a27": "大王眾天乃至色究竟天，歡喜慶幸咸作是",
    "T07n0220_402:0011a28": "念：『我等當設種種方便，令是菩薩離非梵行，",
    "T07n0220_402:0011a29": "從初發心乃至成佛常修梵行。所以者何？若",
    "T07n0220_402:0011b01": "染色欲生於梵天尚能為障，況得無上正等",
    "T07n0220_402:0011b02": "菩提！』是故菩薩斷欲出家修梵行者，能得",
    "T07n0220_402:0011b03": "無上正等菩提，非不斷者。」",
    "T07n0220_402:0011b04": "時，舍利子白佛言：「世尊！諸菩薩摩訶薩為",
    "T07n0220_402:0011b05": "決定有父母、妻子、諸親友耶？」佛言：「舍利子！或",
    "T07n0220_402:0011b06": "有菩薩具有父母、妻子、眷屬而修菩薩摩訶薩",
    "T07n0220_402:0011b07": "行；或有菩薩摩訶薩無有妻子，從初發心乃",
    "T07n0220_402:0011b08": "至成佛，常修梵行不壞童真；或有菩薩摩訶",
    "T07n0220_402:0011b09": "薩方便善巧示受五欲，厭捨出家，方得無上",
    "T07n0220_402:0011b10": "正等菩提。「舍利子！譬如幻師若彼弟子，善",
    "T07n0220_402:0011b11": "於幻術幻作五欲，於中自恣共相娛樂。於意",
    "T07n0220_402:0011b12": "云何？是幻所作為有實不？」舍利子言：「不也！",
    "T07n0220_402:0011b13": "世尊！」佛言：「舍利子！菩薩摩訶薩亦復如是",
    "T07n0220_402:0011b14": "方便善巧，為欲成熟諸有情故化受五欲，然",
    "T07n0220_402:0011b15": "此菩薩摩訶薩於五欲中深生厭患，不為五",
    "T07n0220_402:0011b16": "欲之所染污，以無量門訶毀諸欲：欲為熾然",
    "T07n0220_402:0011b17": "燒身心故，欲為穢惡染自他故，欲為魁膾於",
    "T07n0220_402:0011b18": "去、來、今常為害故，欲為怨敵長夜伺求作衰",
    "T07n0220_402:0011b19": "損故，欲如草炬，欲如苦果，欲如劍刃，欲如",
    "T07n0220_402:0011b20": "火聚，欲如毒器，欲如幻惑，欲如暗井。菩薩摩",
    "T07n0220_402:0011b21": "訶薩以如是等無量過門訶毀諸欲，既善了",
    "T07n0220_402:0011b22": "知諸欲過失，寧有真實受諸欲事？但為饒益",
    "T07n0220_402:0011b23": "所化有情，方便善巧示受諸欲。」",
    "T07n0220_402:0011b24": "第二分觀照品第三之一",
    "T07n0220_402:0011b25": "爾時，舍利子白佛言：「世尊！諸菩薩摩訶薩應",
    "T07n0220_402:0011b26": "云何修行般若波羅蜜多？」佛言：「舍利子！菩薩",
    "T07n0220_402:0011b27": "摩訶薩修行般若波羅蜜多時，應如是觀：『實",
    "T07n0220_402:0011b28": "有菩薩不見有菩薩，不見菩薩名；不見般",
    "T07n0220_402:0011b29": "若波羅蜜多，不見般若波羅蜜多名；不見行，",
    "T07n0220_402:0011c01": "不見不行。』何以故？舍利子！菩薩自性空，菩薩",
    "T07n0220_402:0011c02": "名空。所以者何？色自性空，不由空故。色空非",
    "T07n0220_402:0011c03": "色，色不離空，空不離色，色即是空，空即是",
    "T07n0220_402:0011c04": "色。受、想、行、識自性空，不由空故。受、想、行、識",
    "T07n0220_402:0011c05": "空非受、想、行、識，受、想、行、識不離空，空不離受、",
    "T07n0220_402:0011c06": "想、行、識，受、想、行、識即是空，空即是受、想、行、識。",
    "T07n0220_402:0011c07": "何以故？舍利子！此但有名謂為菩提，此但",
    "T07n0220_402:0011c08": "有名謂為薩埵，此但有名謂為菩薩，此但有",
    "T07n0220_402:0011c09": "名謂之為空，此但有名謂之為色、受、想、行、識，",
    "T07n0220_402:0011c10": "如是自性無生、無滅、無染、無淨。菩薩摩訶薩",
    "T07n0220_402:0011c11": "如是修行般若波羅蜜多，不見生、不見滅、不",
    "T07n0220_402:0011c12": "見染、不見淨。何以故？但假立客名分別於",
    "T07n0220_402:0011c13": "法，而起分別假立客名，隨起言說，如如言",
    "T07n0220_402:0011c14": "說，如是如是生起執著。菩薩摩訶薩修行般",
    "T07n0220_402:0011c15": "若波羅蜜多時，於如是等一切不見，由不見",
    "T07n0220_402:0011c16": "故不生執著。",
    "T07n0220_402:0011c17": "「復次，舍利子！菩薩摩訶薩修行般若波羅蜜",
    "T07n0220_402:0011c18": "多時應如是觀：『菩薩但有名，佛但有名，般若",
    "T07n0220_402:0011c19": "波羅蜜多但有名，色但有名，受、想、行、識但有",
    "T07n0220_402:0011c20": "名，餘一切法但有名。』舍利子！如我但有名，",
    "T07n0220_402:0011c21": "謂之為我實不可得，如是有情、命者、生者、養",
    "T07n0220_402:0011c22": "者、士夫、補特伽羅、意生、儒童、作者、使作者、起",
    "T07n0220_402:0011c23": "者、使起者、受者、使受者、知者、見者亦但有名，",
    "T07n0220_402:0011c24": "謂為有情乃至見者實不可得。以不可得空",
    "T07n0220_402:0011c25": "故，但隨世俗假立客名，諸法亦爾不應執著。",
    "T07n0220_402:0011c26": "是故菩薩摩訶薩修行般若波羅蜜多時，不",
    "T07n0220_402:0011c27": "見有我乃至見者，亦不見有一切法性。「舍利",
    "T07n0220_402:0011c28": "子！菩薩摩訶薩如是修行般若波羅蜜多，除",
    "T07n0220_402:0011c29": "諸佛慧，一切聲聞、獨覺等慧所不能及，以不",
    "T07n0220_402:0012a01": "可得空故。所以者何？是菩薩摩訶薩於名、所",
    "T07n0220_402:0012a02": "名俱無所得，以不觀見、無執著故。舍利子！菩",
    "T07n0220_402:0012a03": "薩摩訶薩若能如是行般若波羅蜜多，名為",
    "T07n0220_402:0012a04": "善行般若波羅蜜多。「舍利子！假使汝及大目",
    "T07n0220_402:0012a05": "犍連，滿贍部洲如稻、麻、竹、葦、甘蔗林等所有",
    "T07n0220_402:0012a06": "般若，比行般若波羅蜜多菩薩摩訶薩般若，",
    "T07n0220_402:0012a07": "百分不及一，千分不及一，百千分不及一，俱",
    "T07n0220_402:0012a08": "胝分不及一，百俱胝分不及一，千俱胝分不",
    "T07n0220_402:0012a09": "及一，百千俱胝分不及一，數分、算分、計分、喻",
    "T07n0220_402:0012a10": "分乃至鄔波尼殺曇分亦不及一。何以故？是",
    "T07n0220_402:0012a11": "菩薩摩訶薩般若，能使一切有情趣般涅槃，",
    "T07n0220_402:0012a12": "一切聲聞、獨覺般若不如是故。又，舍利子！修",
    "T07n0220_402:0012a13": "行般若波羅蜜多菩薩摩訶薩，於一日中所",
    "T07n0220_402:0012a14": "修般若，一切聲聞、獨覺般若所不及故。「舍利",
    "T07n0220_402:0012a15": "子！置贍部洲。假使汝及大目犍連，滿四大",
    "T07n0220_402:0012a16": "洲如稻、麻、竹、葦、甘蔗林等所有般若，比行般",
    "T07n0220_402:0012a17": "若波羅蜜多菩薩摩訶薩般若，百分不及一，",
    "T07n0220_402:0012a18": "千分不及一，百千分不及一，乃至鄔波尼",
    "T07n0220_402:0012a19": "殺曇分亦不及一。何以故？是菩薩摩訶薩般",
    "T07n0220_402:0012a20": "若，能使一切有情趣般涅槃，一切聲聞、獨覺",
    "T07n0220_402:0012a21": "般若不如是故。又，舍利子！修行般若波羅蜜",
    "T07n0220_402:0012a22": "多菩薩摩訶薩，於一日中所修般若，一切聲",
    "T07n0220_402:0012a23": "聞、獨覺般若所不及故。「舍利子！置四大洲。假",
    "T07n0220_402:0012a24": "使汝及大目犍連，滿一三千大千世界如稻、",
    "T07n0220_402:0012a25": "麻、竹、葦、甘蔗林等所有般若，比行般若波羅",
    "T07n0220_402:0012a26": "蜜多菩薩摩訶薩般若，百分不及一，千分",
    "T07n0220_402:0012a27": "不及一，百千分不及一，乃至鄔波尼殺曇分",
    "T07n0220_402:0012a28": "亦不及一。何以故？是菩薩摩訶薩般若，能",
    "T07n0220_402:0012a29": "使一切有情趣般涅槃，一切聲聞、獨覺般若",
    "T07n0220_402:0012b01": "不如是故。又，舍利子！修行般若波羅蜜多菩",
    "T07n0220_402:0012b02": "薩摩訶薩，於一日中所修般若，一切聲聞、獨",
    "T07n0220_402:0012b03": "覺般若所不及故。「舍利子！置一三千大千世",
    "T07n0220_402:0012b04": "界。假使汝及大目犍連，充滿十方殑伽沙",
    "T07n0220_402:0012b05": "等諸佛世界如稻、麻、竹、葦、甘蔗林等所有般",
    "T07n0220_402:0012b06": "若，比行般若波羅蜜多菩薩摩訶薩般若，百",
    "T07n0220_402:0012b07": "分不及一，千分不及一，百千分不及一，乃",
    "T07n0220_402:0012b08": "至鄔波尼殺曇分亦不及一。何以故？是菩薩",
    "T07n0220_402:0012b09": "摩訶薩般若，能使一切有情趣般涅槃，一切",
    "T07n0220_402:0012b10": "聲聞、獨覺般若不如是故。又，舍利子！修行般",
    "T07n0220_402:0012b11": "若波羅蜜多菩薩摩訶薩，於一日中所修般",
    "T07n0220_402:0012b12": "若，一切聲聞、獨覺般若所不及故。」",
    "T07n0220_402:0012b13": "大般若波羅蜜多經卷第四百二"
}