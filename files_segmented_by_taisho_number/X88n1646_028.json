{
    "X88n1646_028:0234a01": "居士傳二十八",
    "X88n1646_028:0234a03": "張天覺傳",
    "X88n1646_028:0234a04": "張天覺。名商英。號無盡居士。蜀州新津人也。為人負",
    "X88n1646_028:0234a05": "氣倜儻。豪視一世。初任通川簿。甞入寺。見藏經卷策",
    "X88n1646_028:0234a06": "齊整。怫然曰。吾孔聖之書乃不及此。歸而沉吟。中夜",
    "X88n1646_028:0234a07": "不寐。夫人向氏問其故。天覺曰。適欲著無佛論耳。向",
    "X88n1646_028:0234a08": "氏曰。既已無佛。何論之有。天覺疑其言。遂止。後於一",
    "X88n1646_028:0234a09": "同列所見維摩經。閱至此病非地大亦不離地大。歎",
    "X88n1646_028:0234a10": "曰。胡人之言亦能爾耶。乃借歸卒業。向氏見而謂曰。",
    "X88n1646_028:0234a11": "可熟讀此然後著無佛論。天覺悚然。遂深信佛法。神",
    "X88n1646_028:0234a12": "宗朝以王安石薦內召。再遷至監察御史裏行。旋以",
    "X88n1646_028:0234a13": "事謫於外。元祐中除河東提點刑獄。至清凉山齋宿。",
    "X88n1646_028:0234a14": "禱於文殊。屢覩金燈光明如晝。有化菩薩現於空中。",
    "X88n1646_028:0234a15": "已乃塑文殊像供奉山寺。著發願文云。一切處金色",
    "X88n1646_028:0234a16": "世界。真智所以無方。東北方清凉寶山。幻緣所以有",
    "X88n1646_028:0234a17": "在。無方則一塵不立。有在則三界同瞻。是以五體歸",
    "X88n1646_028:0234a18": "依兩淚悲仰。伏念商英昔在普光殿內。或於大福城",
    "X88n1646_028:0234a19": "東。一念差殊。四生流浪。出沒於三千剎土。纏綿於十",
    "X88n1646_028:0234a20": "二根塵。以往善因。值今勝事。荷剎那之方便。開無始",
    "X88n1646_028:0234a21": "之光明。揣俗垢之已深。恐幔幢之猶在。托之土偶明",
    "X88n1646_028:0234a22": "此願輪。三界空而我性亦空。孰真孰妄。十方幻而我",
    "X88n1646_028:0234a23": "形亦幻。何異何同。伏願菩薩攝入悲宮。接歸智殿。起",
    "X88n1646_028:0234a24": "信足於妙峯山頂。資辨河於阿耨池中。誓終分段之",
    "X88n1646_028:0234b01": "身。更顯希奇之作。尋以亢旱入山祈雨。三禱三應。遂",
    "X88n1646_028:0234b02": "以聞於朝。復還僧寺田三百頃。旋為江西運使。謁東",
    "X88n1646_028:0234b03": "林總禪師。總詰其所見與己合。遂可之。既按部分寧。",
    "X88n1646_028:0234b04": "遇兜率悅禪師謂曰。聞公善文章。悅曰。從悅臨濟九",
    "X88n1646_028:0234b05": "世孫。對運使論文章。政如運使對從悅論禪也。天覺",
    "X88n1646_028:0234b06": "不然其語。但對悅稱賞東林。悅不肯。語至更深。悅曰。",
    "X88n1646_028:0234b07": "東林既印可運使。運使於佛祖言教有少疑否。曰有",
    "X88n1646_028:0234b08": "疑香巖獨脚頭德山托鉢話。悅曰。既於此有疑。其餘",
    "X88n1646_028:0234b09": "安得無耶。祇如巖頭末後句是有耶是無耶。曰有。悅",
    "X88n1646_028:0234b10": "大笑便歸方丈閉却門。天覺一夕睡不安。至五更下",
    "X88n1646_028:0234b11": "牀。觸翻溺器。猛省前語。即往叩方丈門曰。吾已捉得",
    "X88n1646_028:0234b12": "賊也。悅曰贓在何處。天覺無語。悅曰。運使且去。來日",
    "X88n1646_028:0234b13": "相見。翼日呈頌曰。皷寂鐘沉托鉢回。巖頭一拶語如",
    "X88n1646_028:0234b14": "雷。果然祇得三年活。莫是遭他授記來。悅乃謂曰。參",
    "X88n1646_028:0234b15": "禪祇為命根不斷。依語生解如是之說。公已深悟。然",
    "X88n1646_028:0234b16": "至極細微處不知不覺墮在區宇。乃作頌曰。等閒行",
    "X88n1646_028:0234b17": "處步步皆如。雖居聲色寧滯有無。一心靡異萬法非",
    "X88n1646_028:0234b18": "殊。休分體用莫擇精粗。臨機不礙應物無拘。是非情",
    "X88n1646_028:0234b19": "盡凡聖皆除。誰得誰失何親何踈。拈頭作尾指實為",
    "X88n1646_028:0234b20": "虗。翻身魔界轉脚邪塗。了無逆順不犯工夫。天覺遂",
    "X88n1646_028:0234b21": "邀悅至建昌。途中作十頌。悅亦作十頌酬之。天覺故",
    "X88n1646_028:0234b22": "與元祐大臣不合。紹聖初為左司諫。上書毀司馬光。",
    "X88n1646_028:0234b23": "呂公著士論短之。崇寧中累遷至尚書左丞。與蔡京",
    "X88n1646_028:0234b24": "議政不合。數詆京。罷知亳州。尋安置歸峽兩州。兜率",
    "X88n1646_028:0234c01": "悅甞見石霜侍者清素得末後句以語天覺。其後天",
    "X88n1646_028:0234c02": "覺在峽告覺範洪禪師曰。昔見真淨於歸宗語及兜",
    "X88n1646_028:0234c03": "率末後句語未卒。真淨忽怒罵曰。此吐血禿丁脫空",
    "X88n1646_028:0234c04": "妄語。不用信惜。真淨不知此也。洪曰。公惟知兜率口",
    "X88n1646_028:0234c05": "授末後句。至真淨老師真藥現前不能辨。何也。天覺",
    "X88n1646_028:0234c06": "於言下頓見真淨用處。即取家藏真淨像展拜。題其",
    "X88n1646_028:0234c07": "上曰。雲菴綱宗。能用能照。冷面嚴眸。神光獨耀。孰傳",
    "X88n1646_028:0234c08": "其旨。覿露惟肖。前悅後洪。如融如肇。大觀四年京罷",
    "X88n1646_028:0234c09": "相。起為資政殿學士。頃之除中書侍郎。時中外共疾",
    "X88n1646_028:0234c10": "京所為。見天覺能立異。共稱為賢。徽宗從人望拜尚",
    "X88n1646_028:0234c11": "書左僕射。時久旱彗星中天。命下之日大雨。彗沒不",
    "X88n1646_028:0234c12": "見。徽宗喜。書商霖二字以賜之。大革弊政。改京所鑄",
    "X88n1646_028:0234c13": "當十大錢為當三。以平泉貨。復轉般倉以罷直達。行",
    "X88n1646_028:0234c14": "鹽鈔法以通商旅。蠲橫斂以寬民力。勸上節華侈。息",
    "X88n1646_028:0234c15": "土木。抑僥倖。徽宗甚嚴憚之。甞葺升平樓。戒主者遇",
    "X88n1646_028:0234c16": "張丞相導騎過。匿匠樓下。為相逾年。復為同列所忌。",
    "X88n1646_028:0234c17": "諷言官文致其過。出知河南府。旋安置衡州。蔡京復",
    "X88n1646_028:0234c18": "相。太學諸生為之頌冤。復故秩。宣和四年十一月晨",
    "X88n1646_028:0234c19": "臥於牀。口占遺表。命子弟書之。作偈曰。幻質朝章八",
    "X88n1646_028:0234c20": "十一。漚生漚滅誰久識。撞破虗空歸去來。鐵牛入海",
    "X88n1646_028:0234c21": "無消息。俄取枕撞門窓有聲如雷。遂卒。諡曰文忠(宗門",
    "X88n1646_028:0234c22": "武庫．羅湖野錄．宋史．清凉通傳．法喜志)。",
    "X88n1646_028:0234c23": "知歸子曰。天覺早歲嗜祿躁進。邪正不明。幾不有其",
    "X88n1646_028:0234c24": "躬危矣。洎其晚節直道而行。不撓於眾枉。豈非所謂",
    "X88n1646_028:0235a01": "改過君子者耶。其於心地法門知所致力矣。嗚呼。小",
    "X88n1646_028:0235a02": "智之流一入禪宗毫無畏忌。撥置因果。墮無明坑。不",
    "X88n1646_028:0235a03": "知自奮者。斯又天覺之罪人哉。",
    "X88n1646_028:0235a04": "汪大紳云。初祖入東土傳佛心印。一口便已吸盡。",
    "X88n1646_028:0235a05": "以下諸祖心心相印。至曹溪而發洩無餘。後來看",
    "X88n1646_028:0235a06": "得容易。口口相傳。依舊流為義學。於是南嶽青原",
    "X88n1646_028:0235a07": "而下諸祖深有懼焉。再開方便之門。曲盡錘爐之",
    "X88n1646_028:0235a08": "妙。重重秘惜。狠狠掃除。用格外之提撕。為當頭之",
    "X88n1646_028:0235a09": "棒喝。語多奇特。話似風顛。此皆不得已之苦心也。",
    "X88n1646_028:0235a10": "善學者開宗明義。當於初祖及六祖機緣法語窮",
    "X88n1646_028:0235a11": "參力究。須實見得心外無宗。凡外於心宗者即屬",
    "X88n1646_028:0235a12": "邪見。任他見得漫天際地。只是一團虗氣。一點黑",
    "X88n1646_028:0235a13": "子耳。如此方見得分明諦當。多生來疑情難斷。蘊",
    "X88n1646_028:0235a14": "界難枯。再開方便之門。重起錘爐之力。曹溪以下",
    "X88n1646_028:0235a15": "門門參究。疑情斷。蘊界枯。乃為了當。然總不出初",
    "X88n1646_028:0235a16": "祖及六祖機緣法語也。此外若更有路可走。此即",
    "X88n1646_028:0235a17": "大妄語。大波旬見。去聖遙遠。末學鮮有師承。往往",
    "X88n1646_028:0235a18": "參尋者纔讀上大人。便將奇特語新鮮話蘊在心",
    "X88n1646_028:0235a19": "中。意欲超佛越祖。下梢頭箇箇弄成下劣狂魔。痛",
    "X88n1646_028:0235a20": "哉痛哉。傳中多少奇特。縉閱之依舊疑著。幸賴路",
    "X88n1646_028:0235a21": "頭素明。疑而不惑。已信得無別路可走耳○觸翻",
    "X88n1646_028:0235a22": "淨瓶。張天覺活埋了也。枕聲如雷。天覺末路出現。",
    "X88n1646_028:0235a23": "復何疑哉。"
}