{
    "X32n0619_003:0404a19": "妙法蓮華經大成卷第三",
    "X32n0619_003:0404a21": "金臺即山居後學　大義　集",
    "X32n0619_003:0404a22": "妙法蓮華經譬喻品第三",
    "X32n0619_003:0404a23": "此為中根人說譬喻也。佛云諸有智者以譬喻得",
    "X32n0619_003:0404a24": "解。故立品名。法說五段未竟。今品安於此者。經家調",
    "X32n0619_003:0404b01": "卷故。譬者比況也。喻者曉訓也。託此比彼。寄淺訓",
    "X32n0619_003:0404b02": "深之謂。前法說作三乘一乘之談。廣明五佛開三",
    "X32n0619_003:0404b03": "顯一之旨。上根利智。圓聞獲悟。中下之流。抱迷未",
    "X32n0619_003:0404b04": "遣。大悲不已。巧智無邊。動樹訓風。舉扇類月。使其",
    "X32n0619_003:0404b05": "悟解。後文以三車一車之淺。比三乘一道之深。以",
    "X32n0619_003:0404b06": "至易而顯至難。以至小而況至大。故云譬喻。又以",
    "X32n0619_003:0404b07": "世法比出世法。因於曾有聞未曾有。踊躍歡喜。如",
    "X32n0619_003:0404b08": "經世間父子。比出世師弟。是世界悉檀。以世間生",
    "X32n0619_003:0404b09": "法。比出世間生法。使蒙佛音教不失大乘。如經父",
    "X32n0619_003:0404b10": "知諸子先心。各有所好珍玩之具。是為人悉檀。世法",
    "X32n0619_003:0404b11": "者資具也。故云珍玩。出世法即三乘法。生善中最",
    "X32n0619_003:0404b12": "以世滅法。比出世滅法。雖得諸無漏。聞亦除憂惱。",
    "X32n0619_003:0404b13": "如經我為其父。應拔其苦難令免燒煑。是對治悉",
    "X32n0619_003:0404b14": "檀。世滅者火灾免也。出世滅者斷惑也。無漏指昔。",
    "X32n0619_003:0404b15": "除憂指今。拔其苦難。本在等與大車。以世不生滅。",
    "X32n0619_003:0404b16": "比出世不生不滅。令其安住實智中。我定當作佛。",
    "X32n0619_003:0404b17": "如經乘是寶乘直至道場。是第一義悉檀。世不生",
    "X32n0619_003:0404b18": "滅者大車也。父之本有故不生。至處不壞故不滅。",
    "X32n0619_003:0404b19": "出世不生不滅者。性德本有故不生。修得常果故",
    "X32n0619_003:0404b20": "不滅。佛以一音說於譬喻。巧令中下得四悉益。故",
    "X32n0619_003:0404b21": "名譬喻品。且道靈山高會。誰為上中下哉。當知大",
    "X32n0619_003:0404b22": "聖設教。不為聖賢說也。只緣眾生根有利鈍。惑有",
    "X32n0619_003:0404b23": "厚薄。修有勤怠。種種不同。所以諸尊者。或以法領。",
    "X32n0619_003:0404b24": "或以喻解。或以因緣明者。無非簧鼓斯道。利益末",
    "X32n0619_003:0404c01": "世一切眾生也。△二身子領解。分二。初經家敘置。",
    "X32n0619_003:0404c02": "爾時舍利弗踊躍歡喜(至)瞻仰尊顏而白佛言。",
    "X32n0619_003:0404c03": "文中內喜外儀。持詞白佛。三業虔誠也。內解在心",
    "X32n0619_003:0404c04": "名喜。喜動於形名踊躍。從妙人。聞妙法。得妙解。開",
    "X32n0619_003:0404c05": "佛知見。故踊躍歡喜。有不知其所以然而然也。文",
    "X32n0619_003:0404c06": "云今從世尊等。內外和合。致此歡喜即世界。改小",
    "X32n0619_003:0404c07": "學大。棄貧事艸庵。受富豪家業。今日乃知真是佛",
    "X32n0619_003:0404c08": "子。是故歡喜。即為人。憂悔雙遣。疑難並除。內外妨",
    "X32n0619_003:0404c09": "障。廓然大郎。文云我已得漏盡。聞亦除憂惱。是故",
    "X32n0619_003:0404c10": "歡喜。即對治。又佛子所應得者皆已得之。文云安",
    "X32n0619_003:0404c11": "住實智中。我定當作佛。是故歡喜。即第一義。瞻仰",
    "X32n0619_003:0404c12": "尊顏者。無邪餘思念。眷戀佛恩也。又住後初行初",
    "X32n0619_003:0404c13": "地。皆名歡喜。身子上根利智。必是超入之歡喜。△",
    "X32n0619_003:0404c14": "二身子自陳。有長行偈頌。長行分五。初總標聞法",
    "X32n0619_003:0404c15": "得解。二明昔日之失顯今日之得。三明昔日之疑",
    "X32n0619_003:0404c16": "顯今日之解。四明昔日疑悔今日疑悔盡斷。五結",
    "X32n0619_003:0404c17": "歸領解自肎承當且初總標聞法得解。",
    "X32n0619_003:0404c18": "今從世尊聞此法音心懷踊躍得未曾有。",
    "X32n0619_003:0404c19": "今從二字。形昔日之侍從也。從昔已來。或從舍衛",
    "X32n0619_003:0404c20": "往還。或從王舍乞食。或山林樹下經行。或祇桓精",
    "X32n0619_003:0404c21": "舍行道。佛住一乘實相。二乘皆住小道之中。但從",
    "X32n0619_003:0404c22": "其形未從其心也。今者默契實相。雅合聖意。今日",
    "X32n0619_003:0404c23": "之從從佛心也。法音即聲聞成佛之法音。未曾有",
    "X32n0619_003:0404c24": "者。喜其得於未得之道也。然此理本來固有。饑食",
    "X32n0619_003:0405a01": "渴飲。何曾離了片時。只因省不得。所以棄海認漚。",
    "X32n0619_003:0405a02": "及乎悟後。瞬目揚眉。依然只是這個。豈從外來。似",
    "X32n0619_003:0405a03": "有所得。故以得言之。又得者無得之得也。於然燈",
    "X32n0619_003:0405a04": "佛時。無有一法得菩提。始得受記。今身子亦然。向",
    "X32n0619_003:0405a05": "上一事。遍融萬法。本無能所。喚誰得誰。正以無所",
    "X32n0619_003:0405a06": "得而得之。方契佛心也。△二明昔日之失顯今日",
    "X32n0619_003:0405a07": "之得。",
    "X32n0619_003:0405a08": "所以者何我昔從佛(至)失於如來無量知見。",
    "X32n0619_003:0405a09": "昔聞如是法者。方等中大乘實慧。與今不殊故。受",
    "X32n0619_003:0405a10": "記者。方等授菩薩記云。當來作佛。又云得無生忍。",
    "X32n0619_003:0405a11": "而我等不預受記成佛之事。甚自感傷者。淨名歎",
    "X32n0619_003:0405a12": "大褒圓。彈偏斥小。歎菩薩是佛子成佛。斥二乘是",
    "X32n0619_003:0405a13": "焦芽敗種。當爾時內疑而外鄙。自感而自傷。甚自",
    "X32n0619_003:0405a14": "二字。當時就有不安小道之意。以其聞同而得異",
    "X32n0619_003:0405a15": "也。無量即甚深無量。知見即如來知見。失者在昔",
    "X32n0619_003:0405a16": "不解雖具猶失。昔日感傷將謂失却。今日解得自",
    "X32n0619_003:0405a17": "知作佛。△三明昔日之疑顯今日之解。",
    "X32n0619_003:0405a18": "世尊我常獨處山林樹下(至)遇便信受思惟取證。",
    "X32n0619_003:0405a19": "我常下。述昔自感自傷之意。山林樹下。乃二乘修",
    "X32n0619_003:0405a20": "道之所。行坐思念。心中不甘為小乘也。我等下。正",
    "X32n0619_003:0405a21": "疑念也。同入法性者。出其執小之過。正由不知小",
    "X32n0619_003:0405a22": "乘法性之外。別有妙理菩薩得之故也。謂我與菩",
    "X32n0619_003:0405a23": "薩。同是及門受化。同聞同得。故云同入。一涅槃無",
    "X32n0619_003:0405a24": "漏之法。三乘共證。故云同入法性。所入既同。則濟",
    "X32n0619_003:0405b01": "度亦應同也。云何濟菩薩以大乘得無窮之寶藏。",
    "X32n0619_003:0405b02": "度我等以小乘。給有限之工價。當時謂佛心不平",
    "X32n0619_003:0405b03": "等。愛有偏黨。今聞佛說大乘平等法等。又云但教",
    "X32n0619_003:0405b04": "化菩薩等。今日乃知是我等自己捨多取少之過",
    "X32n0619_003:0405b05": "咎。非世尊有彼大此小之不平。由我迷權。何關理",
    "X32n0619_003:0405b06": "教。由我惑實。何關佛偏。追述昔非。仰謝如來。引過",
    "X32n0619_003:0405b07": "自歸。故曰是我等咎非世尊也。所以下。釋非佛咎",
    "X32n0619_003:0405b08": "一句。待說所因。有二。一不受對待於前。二不停待",
    "X32n0619_003:0405b09": "於後。初照高山。明三諦之慧。是得菩提因。以此對",
    "X32n0619_003:0405b10": "待於我。而我不受。是失之於前。又諸佛久後要說",
    "X32n0619_003:0405b11": "真實。我不停待。是失之於後。若待此前後。必得大",
    "X32n0619_003:0405b12": "乘度脫。由我等不待前後。於此兩楹匇匇取小也",
    "X32n0619_003:0405b13": "私謂九部之法。是入大乘之因也。謂佛初說小乘。",
    "X32n0619_003:0405b14": "是入大乘之因。但我等不曾待得如來說其所因",
    "X32n0619_003:0405b15": "自為小乘耳。若我等肎待如來說出小法。因為我",
    "X32n0619_003:0405b16": "等心著弊欲方便說小。雖說小法。元為我就阿耨",
    "X32n0619_003:0405b17": "菩提者。而我等亦同菩薩。佛必以大乘之法度脫",
    "X32n0619_003:0405b18": "我也。今乃知之。非世尊咎。然我下。明不待所以釋",
    "X32n0619_003:0405b19": "上是我等咎一句。然之一字。有無窮感慨自懊自",
    "X32n0619_003:0405b20": "惱之意。然我等本是著於邪見之人。纔歸依佛。不",
    "X32n0619_003:0405b21": "解如來先以小為方便。隨宜而說。元為拔我邪見。",
    "X32n0619_003:0405b22": "示一小果。我等不解方便。一聞四諦小法。即便信",
    "X32n0619_003:0405b23": "受。以六識思惟。取證小果。以權為實。誰知如來更",
    "X32n0619_003:0405b24": "有一乘之大法哉。信受思惟。含二乘智斷工夫。△",
    "X32n0619_003:0405c01": "四明昔日疑悔今日疑悔盡斷。",
    "X32n0619_003:0405c02": "世尊我從昔來(至)聞所未聞未曾有法斷諸疑悔。",
    "X32n0619_003:0405c03": "言我從昔來。見菩薩受記作佛。終於日。竟於夜。無",
    "X32n0619_003:0405c04": "一時不抑損剋刳於心。責備於己。憤憤悱悱。不得",
    "X32n0619_003:0405c05": "同菩薩受記作佛。而今從佛。聞說聲聞菩薩。皆成",
    "X32n0619_003:0405c06": "佛無疑。又云。千二百羅漢。悉亦當作佛。今日之聞。",
    "X32n0619_003:0405c07": "乃昔日未聞未曾有之法也。斷諸疑悔者。斷其疑",
    "X32n0619_003:0405c08": "佛之心取小之悔也。又究竟之理。昔日將謂永絕。",
    "X32n0619_003:0405c09": "及聞舉手低頭皆成佛道之說。昔因一毫之緣。尚",
    "X32n0619_003:0405c10": "踐菩提。況我六通之士。永絕非分乎。一聞此法。將",
    "X32n0619_003:0405c11": "四十年來。自剋自責之憂悔。終日竟夜。自感自傷",
    "X32n0619_003:0405c12": "之疑惑。斷盡無餘矣。文殊偈云。諸求三乘人等此",
    "X32n0619_003:0405c13": "也。△五結成領解自肎承當。",
    "X32n0619_003:0405c14": "身意泰然快得安隱(至)從法化生得佛法分。",
    "X32n0619_003:0405c15": "初二句。謂消息撥轉。慶快非常也。今日下。是自肎",
    "X32n0619_003:0405c16": "領解之言。昔日說菩薩是佛子。我等宛似義兒。雖",
    "X32n0619_003:0405c17": "得小果。心實未安。今聞教菩薩法。悉當作佛。乃知",
    "X32n0619_003:0405c18": "真是佛子。非聲聞流也。成佛之言。出於佛口。我信",
    "X32n0619_003:0405c19": "佛言。而成佛子。則子從佛口生矣。從法化生者。一",
    "X32n0619_003:0405c20": "乘之法。猶若金丹。化煩惱成菩提。轉生死成涅槃",
    "X32n0619_003:0405c21": "也。又知一切法即心自性。成就慧身不由他悟。故",
    "X32n0619_003:0405c22": "云從法化生。得佛法分者。法謂法身。分謂分證。雖",
    "X32n0619_003:0405c23": "居因地。未至究竟。我真佛子。乃得分證佛之法身",
    "X32n0619_003:0405c24": "也。古德云。三十年來用意猜。幾度曾把此心灰。而",
    "X32n0619_003:0406a01": "今潦倒逢知己。李白元來是秀才。山林樹下。興疑",
    "X32n0619_003:0406a02": "作念。用意猜也。疑悔剋責。幾灰心也。今日歡喜。自",
    "X32n0619_003:0406a03": "知作佛。正逢知己也。真是佛子。李白元是秀才也。",
    "X32n0619_003:0406a04": "上根身子言下知歸矣。△二偈頌。有二十五行半。",
    "X32n0619_003:0406a05": "分二。初十六行半。頌上長行。二九行頌。領前廣略",
    "X32n0619_003:0406a06": "開顯之文。初頌長行又四。初一行頌總標聞法得",
    "X32n0619_003:0406a07": "解。二一行半頌昔失今得。三六行頌昔疑今解。四",
    "X32n0619_003:0406a08": "八行頌昔悔今斷。皆約義頌之。不必拘配。且自肎",
    "X32n0619_003:0406a09": "承當略而不頌。且初一行。頌總標聞法得解。",
    "X32n0619_003:0406a10": "爾時舍利弗欲重宣此義而說偈言。",
    "X32n0619_003:0406a11": "我聞是法音得所未曾有心懷大歡喜疑網皆已除。",
    "X32n0619_003:0406a12": "此中疑除者。是身子知四眾心疑自亦未了之疑",
    "X32n0619_003:0406a13": "也。開三顯一。千二僉疑。廣明五佛。身子疑消。△二",
    "X32n0619_003:0406a14": "一行半預昔失今得。",
    "X32n0619_003:0406a15": "昔來蒙佛教不失於大乘(至)聞亦除憂惱。",
    "X32n0619_003:0406a16": "長行明失知見。此中云不失大乘。論失論得。文互",
    "X32n0619_003:0406a17": "現耳。佛教通大小二意。謂方等諸會。同菩薩聞大",
    "X32n0619_003:0406a18": "乘法。昔日感傷。將謂失於如來知見。今日開解。何",
    "X32n0619_003:0406a19": "曾失却此理。故云不失於大乘。但佛音甚為希有",
    "X32n0619_003:0406a20": "以小乘法除眾生憂惱。以大乘法除羅漢憂惱。又",
    "X32n0619_003:0406a21": "昔蒙小教。能除我等做凡夫時。五濁八苦之憂惱。",
    "X32n0619_003:0406a22": "我已漏盡。今不失大。又除我等不成佛之憂惱。昔",
    "X32n0619_003:0406a23": "小令大。佛音甚為希有也。△三六行頌昔疑今解。",
    "X32n0619_003:0406a24": "我處於山谷或在林樹下(至)我為自欺誑。",
    "X32n0619_003:0406b01": "是事即菩薩成佛事。嗚呼乃感傷之辭。自責乃懊",
    "X32n0619_003:0406b02": "惱之意。深字應上甚字。云何二字。是疑難之辭。自",
    "X32n0619_003:0406b03": "欺者即自責意。意謂菩薩云何就成佛。我等怎麼",
    "X32n0619_003:0406b04": "安居小道受斥敗種。豈絕然無分甘心自欺哉。菩",
    "X32n0619_003:0406b05": "薩成佛。未來世中。演無上道。我等亦佛子。同入法",
    "X32n0619_003:0406b06": "性。同聞同入。既不得受記成佛。亦不能未來演說",
    "X32n0619_003:0406b07": "法也。金色等八句。明既不得受記成佛。則佛地位",
    "X32n0619_003:0406b08": "中種種功德皆無分也。金色。佛身金光聚也。三十",
    "X32n0619_003:0406b09": "二相者。相以表德。令人觀德而欽敬。始自足下安",
    "X32n0619_003:0406b10": "平。終至頂上肉髻。共三十二大人相。十力解脫。如",
    "X32n0619_003:0406b11": "前釋。八十種好者。好為嚴身。令人見相欲歸依。始",
    "X32n0619_003:0406b12": "自無見相。終至手足有德相。此等相好。皆往昔修",
    "X32n0619_003:0406b13": "一百福感一相好。孝養等之所致也。十八者。一身",
    "X32n0619_003:0406b14": "無失。乃至十八智慧知現在世。皆佛地位中所具。",
    "X32n0619_003:0406b15": "不與二乘等共。故云不共法也。我獨下明三失。我",
    "X32n0619_003:0406b16": "則山林樹下。單丁獨行。佛則天人風靡。弟子雲從。",
    "X32n0619_003:0406b17": "行失利也。我之名聞聞五天竺國。佛之名聞普遍",
    "X32n0619_003:0406b18": "十方。名失利也。我則自善其一己。佛則廣饒於人",
    "X32n0619_003:0406b19": "天。實失利也。自思自惟。若行若名若實而不如佛",
    "X32n0619_003:0406b20": "者。豈佛有欺於我哉。乃我不學菩薩。不發大心自",
    "X32n0619_003:0406b21": "欺自誑。是我等咎也。△四八行頌昔悔今斷。",
    "X32n0619_003:0406b22": "我常於日夜每思惟是事(至)疑悔悉已除。",
    "X32n0619_003:0406b23": "此中義含領解自肎兼頌我等不解方便初聞信",
    "X32n0619_003:0406b24": "受之文。常於日夜者。念茲在茲。不甘小道。終日竟",
    "X32n0619_003:0406c01": "夜。思惟不忘之義。為失不失者。失則於己絕分。不",
    "X32n0619_003:0406c02": "失又不同菩薩。菩薩稱讚。我等被斥。由是日夜思",
    "X32n0619_003:0406c03": "惟也。今聞下。頌佛逐機說法也。謂佛隨宜說法。皆",
    "X32n0619_003:0406c04": "是方便。無非以大乘無漏難思議法示人。欲令眾",
    "X32n0619_003:0406c05": "生開佛知見。坐道場成正覺而已。我本下。頌上不",
    "X32n0619_003:0406c06": "解方便信受取證。梵志即婆羅門。其人種類。自計",
    "X32n0619_003:0406c07": "從梵天口生。唯五天竺有。餘國即無。師者。沙然死",
    "X32n0619_003:0406c08": "後。身子領五百徒眾也。空法乃小乘偏空也。爾時",
    "X32n0619_003:0406c09": "二句。是一解脫義。我等同得之意。而今二句。是聞",
    "X32n0619_003:0406c10": "三乘是假非真實也。若得六句。是今聞作佛自慶",
    "X32n0619_003:0406c11": "之辭。番昔小果自足之執。昔證是有餘。作佛是無",
    "X32n0619_003:0406c12": "餘。小果斷四住。不名永盡。作佛時乃五住究盡也。",
    "X32n0619_003:0406c13": "佛於下。正明今日之疑。昔日之悔。除斷氷釋也。△",
    "X32n0619_003:0406c14": "二九行頌。領前廣略開顯之文。",
    "X32n0619_003:0406c15": "初聞佛所說心中大驚疑(至)教化諸菩薩。",
    "X32n0619_003:0406c16": "初聞略開顯。疑佛為魔。謂魔惱我心神。亂我禪定",
    "X32n0619_003:0406c17": "耶。今知佛昔巧說。為實施權。權既即實。故心安疑",
    "X32n0619_003:0406c18": "斷也。心安如海。應在疑網斷之下方順以疑斷故",
    "X32n0619_003:0406c19": "心始安然。如海之澄湛而無波也。佛說下。述前三",
    "X32n0619_003:0406c20": "世佛及釋迦佛。開權顯實之文。既聞開權顯實。方",
    "X32n0619_003:0406c21": "知世尊所說是真實道。波旬此云惡。常有惡意成",
    "X32n0619_003:0406c22": "惡法故。聞佛下。結前領解歡喜。此法無漏。故云清",
    "X32n0619_003:0406c23": "淨。不可思議。故云深遠。即權即實。即實即權。故云",
    "X32n0619_003:0406c24": "微妙。安住實智。即根本智。得此智能證實相之體。",
    "X32n0619_003:0407a01": "可以成佛。既得住此智。冥契真如。故云定當作佛。",
    "X32n0619_003:0407a02": "此聊通一線。直下承當之意。上身子領解已竟。△",
    "X32n0619_003:0407a03": "三如來述成。分三。初昔曾教大。二中忘取小。三還",
    "X32n0619_003:0407a04": "為說大。且初昔曾教大。",
    "X32n0619_003:0407a05": "爾時佛告舍利弗(至)我以方便引導汝故生我法中。",
    "X32n0619_003:0407a06": "此因身子昔憂今喜以呈解。故佛述昔教今忘以",
    "X32n0619_003:0407a07": "受記也。於大眾中說者。一鼓舞中下故。二為作證",
    "X32n0619_003:0407a08": "明故。三明昔因顯今緣故。二萬億。即常不輕在二",
    "X32n0619_003:0407a09": "萬億威音佛時也。亦即大通為王子時也。無上道",
    "X32n0619_003:0407a10": "即佛果也。長夜受學者。無明未破。惑暗心中。故云",
    "X32n0619_003:0407a11": "長夜昔日大化。故云隨我受學。縱然未破見思。所",
    "X32n0619_003:0407a12": "聞一句成了因種。納種在識。永劫不壞。況今真悟。",
    "X32n0619_003:0407a13": "寧有虗妄。舉昔曾教大。正顯身子領解不謬也。我",
    "X32n0619_003:0407a14": "以方便二句兩向。若昔以大化。今生大解。故云引",
    "X32n0619_003:0407a15": "導生我法中。此屬昔教大也。若令免惡道。權以小",
    "X32n0619_003:0407a16": "引。故云引導生我法中。此屬下中忘取小也。△二",
    "X32n0619_003:0407a17": "中忘取小。",
    "X32n0619_003:0407a18": "舍利弗我昔教汝志願佛道(至)而便自謂已得滅度。",
    "X32n0619_003:0407a19": "汝今悉忘者。自有中途廢大習小。名中途悉忘。若",
    "X32n0619_003:0407a20": "而今自謂已得滅度。即是而今悉忘。由汝忘大習",
    "X32n0619_003:0407a21": "小。致有憂悔。而得聞法不虗也。△三還為說大。",
    "X32n0619_003:0407a22": "我今還欲令汝憶念(至)教菩薩法佛所護念。",
    "X32n0619_003:0407a23": "汝雖善忘。我則善憶。今不欲汝忘。還欲汝憶也。先",
    "X32n0619_003:0407a24": "施權教。成其中途小善。後顯真實。遂其本願大心。",
    "X32n0619_003:0407b01": "一則完汝往昔本願。二則滿我出世本懷。故為汝",
    "X32n0619_003:0407b02": "聲聞說此大乘妙法蓮華經。教菩薩法。佛所秘要",
    "X32n0619_003:0407b03": "之藏也。是知聲聞元是菩薩。則汝何曾失於如來",
    "X32n0619_003:0407b04": "知見也。如來述成已竟。△四與之授記。問。身子領",
    "X32n0619_003:0407b05": "解自知得佛。何須記之。答。有四意。一昔未記二乘",
    "X32n0619_003:0407b06": "今須記故。二中下未悟以記勉勵故。三令聞者結",
    "X32n0619_003:0407b07": "緣故。四滿其本願故。有長行偈頌。長行文分十。初",
    "X32n0619_003:0407b08": "明時節。二明行因。三明得果。四明國土。五明說法。",
    "X32n0619_003:0407b09": "六明劫號。七明眾數。八明壽量。九轉記補處。十法",
    "X32n0619_003:0407b10": "住久近。且初明時節。",
    "X32n0619_003:0407b11": "舍利弗汝於來世過無量無邊不可思議劫。",
    "X32n0619_003:0407b12": "佛道長遠。如千尋大海。非一勺而涸。九仞重樓。豈",
    "X32n0619_003:0407b13": "一日而就。眾生藏識海浪。曷啻千尋。諸佛妙覺巍",
    "X32n0619_003:0407b14": "峨。不唯九仞。豈可造次而至乎。若以理論。悟得實",
    "X32n0619_003:0407b15": "相。全身在裏許。逈出思議之表。超過劫數之外。延",
    "X32n0619_003:0407b16": "促同時。古今一致。有何時節之可論哉。問。何故更",
    "X32n0619_003:0407b17": "經若干劫耶。答。諸聲聞未曾有淨土之行。得記已",
    "X32n0619_003:0407b18": "後。與物結緣。物機不同。致劫多少。隨機長短。故經",
    "X32n0619_003:0407b19": "若干劫也。△二明行因。",
    "X32n0619_003:0407b20": "供養若干千萬億佛奉持正法具足菩薩所行之道。",
    "X32n0619_003:0407b21": "具足即圓滿意。菩薩之道。立於身。應於事。時措合",
    "X32n0619_003:0407b22": "宜。不致傷風犯手。竪經五十五位。橫收二千餘門。",
    "X32n0619_003:0407b23": "一一行門。至於理極情盡。絕學無為之地。方名具",
    "X32n0619_003:0407b24": "足。△三明得果。",
    "X32n0619_003:0407c01": "當得作佛號曰華光(至)天人師佛世尊。",
    "X32n0619_003:0407c02": "別號華光者。華能開敷。因行也。光能發明。果智也。",
    "X32n0619_003:0407c03": "由修權智之因行。得悟實智之果佛也。△四明國",
    "X32n0619_003:0407c04": "土。",
    "X32n0619_003:0407c05": "國名離垢其土平正(至)七寶行樹常有華果。",
    "X32n0619_003:0407c06": "離垢非今雜穢。平正非今坑坎。清淨非今便利。安",
    "X32n0619_003:0407c07": "隱非今旱潦不常。天人非今三惡道。琉璃非今土",
    "X32n0619_003:0407c08": "石。琉璃地滑。金繩界之。以便往來。行樹華果。以便",
    "X32n0619_003:0407c09": "瀟洒。國土嚴淨。皆七科道法之所感也。問。釋迦娑",
    "X32n0619_003:0407c10": "婆如此不淨。身子國土如是美麗。何師不及資乎。",
    "X32n0619_003:0407c11": "當知在佛分中何常不淨。文云我淨土不毀。又三",
    "X32n0619_003:0407c12": "變淨土。其美麗又過於此也。眾生依報。則國名堪",
    "X32n0619_003:0407c13": "忍。劫名五濁。其土坑坎不淨。亦因行所致也。反而",
    "X32n0619_003:0407c14": "求之。離垢清淨之相。皆即心地。安隱豐樂之事。無",
    "X32n0619_003:0407c15": "非性德。染淨轉變。常存乎人。使眾生不為堪忍苦。",
    "X32n0619_003:0407c16": "不起五濁業。不行邪曲行。則真離垢安隱豐樂矣。",
    "X32n0619_003:0407c17": "△五明說法。",
    "X32n0619_003:0407c18": "華光如來亦以三乘教化(至)以本願故說三乘法。",
    "X32n0619_003:0407c19": "准今佛。故云亦以。舍利下。明說三意。土淨唯應說",
    "X32n0619_003:0407c20": "一。酧願故爾說三。即施即廢也。何知本願說三。准",
    "X32n0619_003:0407c21": "大悲空藏經云。身子於六十劫。行菩薩道。因婆羅",
    "X32n0619_003:0407c22": "門乞眼。唾而踐之。身子動瞋。退作凡夫。願成佛時。",
    "X32n0619_003:0407c23": "開三乘法。故云以本願故說三乘法也。△六明劫",
    "X32n0619_003:0407c24": "號。",
    "X32n0619_003:0408a01": "其劫名大寶莊嚴(至)其國中以菩薩為大寶故。",
    "X32n0619_003:0408a02": "劫名大寶。以菩薩為名者。不寶珠玉而寶善人也。",
    "X32n0619_003:0408a03": "楚王孫圉。答趙簡子曰。楚國無以為寶。惟善以為",
    "X32n0619_003:0408a04": "寶。楚當時有觀射父左史倚相二賢人。能觀光社",
    "X32n0619_003:0408a05": "稷。故曰善人為寶。華光出世。多大菩薩。羽翼法化。",
    "X32n0619_003:0408a06": "護正法其猶干城。濟群品乃名善見。實法門之大",
    "X32n0619_003:0408a07": "寶也。△七明眾數。",
    "X32n0619_003:0408a08": "彼諸菩薩無量無邊(至)如是菩薩充滿其國。",
    "X32n0619_003:0408a09": "佛智者一切種智也。數過恒沙。佛智乃知。降斯以",
    "X32n0619_003:0408a10": "還。皆不能也。寶華承足者。寶取真實意。華明因行。",
    "X32n0619_003:0408a11": "以菩薩運動作為。皆成佛真實之因行也。行一行",
    "X32n0619_003:0408a12": "成一德。故云德本。淨行實踐。福慧雙隆。堪荷大法。",
    "X32n0619_003:0408a13": "雅契佛心。故常為佛歎。深入實際。妙徹本源。故云",
    "X32n0619_003:0408a14": "常修佛慧。善知諸法名通。巧用佛慧名門。質直者",
    "X32n0619_003:0408a15": "不退二邊。無偽者直入中道。以質直之志。深窮理",
    "X32n0619_003:0408a16": "本。以無偽之念。誓願廣大。方名堅固也。如是二句。",
    "X32n0619_003:0408a17": "結其數多。△八明壽量。",
    "X32n0619_003:0408a18": "舍利弗華光佛壽十二小劫(至)其國人民壽八小劫。",
    "X32n0619_003:0408a19": "除為王子者。顯華光亦捨王位而出家也。未作佛",
    "X32n0619_003:0408a20": "時。明成佛後而壽十二小劫。為王子修道時不預",
    "X32n0619_003:0408a21": "此數也。人民受化。福德殊勝。不惟見佛聞法。亦且",
    "X32n0619_003:0408a22": "享壽八小劫也。△九轉記補處。",
    "X32n0619_003:0408a23": "華光如來過十二小劫(至)其佛國土亦復如是。",
    "X32n0619_003:0408a24": "過十二劫。乃臨入滅之時也。堅滿眾數之一也。堅",
    "X32n0619_003:0408b01": "即志念堅固。所發之願無一不真實故。滿即質直",
    "X32n0619_003:0408b02": "無偽。所行之行無行不圓滿故。華足安行者。即寶",
    "X32n0619_003:0408b03": "華承足。安而行之。因果不謬故。此中轉授堅滿者",
    "X32n0619_003:0408b04": "使傳續此妙道也。法華妙道。本於燈明。傳於妙光。",
    "X32n0619_003:0408b05": "繼於然燈。燈燈相然。佛佛相授。光光相續。身子得",
    "X32n0619_003:0408b06": "之號曰華光。發明是道。使有目皆覩。堅滿得之又",
    "X32n0619_003:0408b07": "號華足安行。率循是道。使有趾共由。菩薩行時寶",
    "X32n0619_003:0408b08": "華承足。則從化者莫不由斯道也。至於華足安行。",
    "X32n0619_003:0408b09": "帶果行因。寶華承足。借因趨果。因果互為終始。展",
    "X32n0619_003:0408b10": "轉不離此道。故有轉授補處之佛也。其佛二句。明",
    "X32n0619_003:0408b11": "華足安行佛。所處國土。亦如華光佛之國土也。△",
    "X32n0619_003:0408b12": "十法住久近。",
    "X32n0619_003:0408b13": "舍利弗是華光佛滅度之後(至)亦三十二小劫。",
    "X32n0619_003:0408b14": "法初盛行。人能以現量體悟。為正。去聖逾遠。人惟",
    "X32n0619_003:0408b15": "以比量倣效。為像。正法時教理行果備具。像法時",
    "X32n0619_003:0408b16": "有教理行而無果。故古多聖賢得道。今乃無聞。此",
    "X32n0619_003:0408b17": "正像之異效也。及乎末法。則空騰似量。荒唐無實。",
    "X32n0619_003:0408b18": "雖有教理無行根矣。身子未來一大事因緣。成佛",
    "X32n0619_003:0408b19": "之始。滅度之終。於天人大眾中。一一授之。身子一",
    "X32n0619_003:0408b20": "一記之矣。自說經入定出定。到此為一結局。大事",
    "X32n0619_003:0408b21": "因緣。信不虗耳。△二偈頌。有十一行半。分二。初十",
    "X32n0619_003:0408b22": "行頌上長行。二一行半結歎。初中文分十。初一行",
    "X32n0619_003:0408b23": "超頌得果。二一行追頌行因。三一句追頌時節。四",
    "X32n0619_003:0408b24": "一句超頌劫號。五一行半頌國土。六一行半頌眾",
    "X32n0619_003:0408c01": "數。七半行頌說法。八二行頌壽量。九一行半頌法",
    "X32n0619_003:0408c02": "住久近。十半行明供舍利。略補處不頌。而長出舍",
    "X32n0619_003:0408c03": "利也。且初一行。超頌得果。",
    "X32n0619_003:0408c04": "爾時世尊欲重宣此義而說偈言。",
    "X32n0619_003:0408c05": "舍利弗來出成佛普智尊號名曰華光當度無量眾。",
    "X32n0619_003:0408c06": "普智即一切智也。具一切智。出世獨尊。故云普智",
    "X32n0619_003:0408c07": "尊。△二一行追頌行因。",
    "X32n0619_003:0408c08": "供養無數佛具足菩薩行十力等功德證於無上道。",
    "X32n0619_003:0408c09": "菩薩因行圓滿。方證佛地功德。十力等。總指佛地",
    "X32n0619_003:0408c10": "位中百八功德也。△三一句追頌時節。",
    "X32n0619_003:0408c11": "過無量劫已。",
    "X32n0619_003:0408c12": "△四一句超頌劫號。",
    "X32n0619_003:0408c13": "劫名大寶嚴。",
    "X32n0619_003:0408c14": "△五一行半頌國土。",
    "X32n0619_003:0408c15": "世界名離垢清淨無瑕穢(至)常有華果實。",
    "X32n0619_003:0408c16": "△六一行半頌眾數。",
    "X32n0619_003:0408c17": "彼國諸菩薩志念常堅固(至)善學菩薩道。",
    "X32n0619_003:0408c18": "神通波羅蜜。即六神通。六波羅蜜也。△七半行頌",
    "X32n0619_003:0408c19": "說法。",
    "X32n0619_003:0408c20": "如是等大士華光佛所化。",
    "X32n0619_003:0408c21": "△八二行頌壽量。",
    "X32n0619_003:0408c22": "佛為王子時棄國捨世榮(至)壽命八小劫。",
    "X32n0619_003:0408c23": "△九一行半頌法住久近。",
    "X32n0619_003:0408c24": "佛滅度之後正法住於世(至)像法三十二。",
    "X32n0619_003:0409a01": "△十半行供養舍利。",
    "X32n0619_003:0409a02": "舍利廣流布天人普供養。",
    "X32n0619_003:0409a03": "此明華光佛化畢入滅。而天人供養舍利也。如今",
    "X32n0619_003:0409a04": "之禮塔供養等。△二一行半結歎。",
    "X32n0619_003:0409a05": "華光佛所為其事皆如是(至)宜應自欣慶。",
    "X32n0619_003:0409a06": "宜應一句。開下四眾慶讚。上與之授記已竟。△五",
    "X32n0619_003:0409a07": "四眾慶讚。亦名領解。問。迦葉等諸大聲聞。尚未得",
    "X32n0619_003:0409a08": "解。四眾何人反先獲悟耶。答。四部大眾中。亦具三",
    "X32n0619_003:0409a09": "根。上同身子。中同四子。下同五百也。又身子迦葉",
    "X32n0619_003:0409a10": "等並是權行。中下未開。故迦葉滿願示同不解。淨",
    "X32n0619_003:0409a11": "名云。眾生未愈。菩薩亦未愈也。有長行偈頌長。行",
    "X32n0619_003:0409a12": "分二。初經家敘置。二四眾領解。初分二。初敘眾喜。",
    "X32n0619_003:0409a13": "爾時四部眾比丘比丘尼(至)心大歡喜踊躍無量。",
    "X32n0619_003:0409a14": "身子得記。八部歡喜。所謂見一華而知天下皆春。",
    "X32n0619_003:0409a15": "記一人而知人人有分也。△二敘供養。",
    "X32n0619_003:0409a16": "各各脫身所著上衣(至)一時俱作雨眾天華。",
    "X32n0619_003:0409a17": "各各脫衣者。語通四眾八部。出家二眾言上衣者。",
    "X32n0619_003:0409a18": "即大衣也。若論三衣不可捨離。如大品云。三百比",
    "X32n0619_003:0409a19": "丘聞般若已。皆以伽梨而用供養。論云。或亡相為",
    "X32n0619_003:0409a20": "法。或云當日更得。通說兼俗。論與大品局出家。衣",
    "X32n0619_003:0409a21": "示歸依也。華供佛。因同於果也。虗空迴轉。表聞身",
    "X32n0619_003:0409a22": "子得記。法性自然而轉。迴小向大之意。百千天樂",
    "X32n0619_003:0409a23": "於空作者。表種種權智方便。皆歸實智第一性空。",
    "X32n0619_003:0409a24": "之中也。此中四部雖與身子同聞未同解也。及見",
    "X32n0619_003:0409b01": "尊者受記。始信此理。人人有分。不覺欣汴自發。妙",
    "X32n0619_003:0409b02": "供爭獻。以作當果之緣。故下頌云。我亦如是。必當",
    "X32n0619_003:0409b03": "作佛。△二四眾領解。",
    "X32n0619_003:0409b04": "而作是言佛昔於波羅柰(至)無上最大法輪。",
    "X32n0619_003:0409b05": "先二句開權。次二句顯實。最字顯今經圓中圓故。",
    "X32n0619_003:0409b06": "開權者半字教也。顯實者滿字教也。又小大麤妙",
    "X32n0619_003:0409b07": "可知。若以方等般若二教對鹿苑。則鹿苑麤。二教",
    "X32n0619_003:0409b08": "妙。以二教帶方便通滿理故。若以今經對二教。則",
    "X32n0619_003:0409b09": "二教麤。今經妙。以今經直說無上道顯滿理故。△",
    "X32n0619_003:0409b10": "二偈頌有六行半。分二。初二行。頌上長行開顯。",
    "X32n0619_003:0409b11": "爾時諸天子欲重宣此義而說偈言。",
    "X32n0619_003:0409b12": "昔於波羅柰轉四諦法輪(至)少有能信者。",
    "X32n0619_003:0409b13": "五眾者乃五陰也。正法華諸天慶讚頌云。於世無",
    "X32n0619_003:0409b14": "雙比。今者轉法輪。為男女講義。陰衰所從起。即今",
    "X32n0619_003:0409b15": "經五眾之生滅也。△二四行半。自述得解迴向。",
    "X32n0619_003:0409b16": "我等從昔來數聞世尊說(至)盡迴向佛道。",
    "X32n0619_003:0409b17": "初一行。自述未聞妙法。世尊下。自慶亦得作佛。亦",
    "X32n0619_003:0409b18": "如是者。如身子領解述成受記成佛也。佛道二句。",
    "X32n0619_003:0409b19": "領隱實施權。我所下明迴向。三世所有福業。不為",
    "X32n0619_003:0409b20": "天人小果。迴向無上菩提。以功德迴向佛道者。默",
    "X32n0619_003:0409b21": "領前章微因散善之旨。不以有為無為為期。以趣",
    "X32n0619_003:0409b22": "正覺果海為究竟而已。上法說一周被上根已竟。",
    "X32n0619_003:0409b23": "△第二喻說一周被中根。凡有四品。今品是譬喻",
    "X32n0619_003:0409b24": "開三顯一。信解品四子領解。藥艸品如來述成。授",
    "X32n0619_003:0409c01": "記品明授記也。皆約喻說。故為譬喻一周。准法說",
    "X32n0619_003:0409c02": "宜應五段。而缺四眾慶讚者。例前後不煩文耳。初",
    "X32n0619_003:0409c03": "正說譬喻開三顯一。分二。初身子代請。二如來垂",
    "X32n0619_003:0409c04": "答。初中又三。初自述得記無疑。二兼述同輩有惑。",
    "X32n0619_003:0409c05": "三普為四眾代請。且初自述得記無疑。",
    "X32n0619_003:0409c06": "爾時舍利弗白佛言(至)三藐三菩提記。",
    "X32n0619_003:0409c07": "疑是根本中一。悔是不定中一。昔日疑悔。為不得",
    "X32n0619_003:0409c08": "同菩薩受記耳。今既蒙記。則諸疑悔盡釋矣。△二",
    "X32n0619_003:0409c09": "兼述同輩有惑。",
    "X32n0619_003:0409c10": "是諸千二百心自在者(至)聞所未聞皆墮疑惑。",
    "X32n0619_003:0409c11": "心自在者。我執既空。心得自在。法執猶在。未得法",
    "X32n0619_003:0409c12": "自在也。此句舉今果。昔住一句。明昔因。研真斷惑",
    "X32n0619_003:0409c13": "煉磨治習。故云學地。佛常三句。是述昔佛誨。教字",
    "X32n0619_003:0409c14": "對上學字。教以真窮惑盡得果之方。我法指小教",
    "X32n0619_003:0409c15": "中四諦法也。生死苦諦。離字含集諦。必斷集而離",
    "X32n0619_003:0409c16": "生死。涅槃滅諦。究竟含道諦。由修道而證涅槃。是",
    "X32n0619_003:0409c17": "學無下。明昔稟教各證小果。各以者該眾之謂。生",
    "X32n0619_003:0409c18": "死苦果。由我見等為因。我見即身見也。有無即斷",
    "X32n0619_003:0409c19": "常見也。等字總該利鈍十使。見思之麤細惑。為集",
    "X32n0619_003:0409c20": "諦因。集因斷苦果不生。眾等遵佛語以離之。離即",
    "X32n0619_003:0409c21": "斷也。謂得涅槃者。謂是自計之辭。所謂佛說一解",
    "X32n0619_003:0409c22": "脫義。我等已得也。聞所未聞者。指法說中先權後",
    "X32n0619_003:0409c23": "實。昔教所未聞故。皆墮疑惑者。昔三說是究竟。今",
    "X32n0619_003:0409c24": "一又是真實。若謂昔日究竟為是。今日真實為非。",
    "X32n0619_003:0410a01": "今日真實為是。昔日究竟為非。是非莫決。同異不",
    "X32n0619_003:0410a02": "分。觸藩之羊。進退兩難矣。△三普為四眾代請。",
    "X32n0619_003:0410a03": "善哉世尊願為四眾說其因緣令離疑悔。",
    "X32n0619_003:0410a04": "為同輩請者。是懷舊故。為四眾請者。是化境故。今",
    "X32n0619_003:0410a05": "蒙授記。新運大悲。普為代請也。不請喻而請因緣",
    "X32n0619_003:0410a06": "者。有三。一身子從因緣入道。適口則云因緣故。二",
    "X32n0619_003:0410a07": "者重請一大事因緣先三後一之旨故。三者請在",
    "X32n0619_003:0410a08": "因緣。下答譬喻喻後再說宿世因緣。問一答二。可",
    "X32n0619_003:0410a09": "謂買石饒雲。移華帶蝶矣。問。前法說先三後一。聞",
    "X32n0619_003:0410a10": "既不悟。今還請於先三後一。與前何別。答。言因緣",
    "X32n0619_003:0410a11": "者。即前三後一始末根。由故云因緣。前四佛章略。",
    "X32n0619_003:0410a12": "釋迦章稍廣。唯明五濁用釋於權。始末未明。故中",
    "X32n0619_003:0410a13": "下不曉。今以譬喻。委明六道輪迴之相。具列三車",
    "X32n0619_003:0410a14": "出宅之由。兼敘索三與一之意。廣示等賜等子等",
    "X32n0619_003:0410a15": "心。如此方酧一大事因緣之請也。此中四眾。於前",
    "X32n0619_003:0410a16": "四中。非但當機結緣。發言領解。即是發起影響。△",
    "X32n0619_003:0410a17": "二如來垂答。分二。初抑揚發起。",
    "X32n0619_003:0410a18": "爾時佛告舍利弗(至)諸有智者以譬喻得解。",
    "X32n0619_003:0410a19": "我先不下抑其不悟。種種等指上明權。皆為等指",
    "X32n0619_003:0410a20": "上顯實。皆化菩薩者。若權若實。皆入佛道。上已明",
    "X32n0619_003:0410a21": "言。如何執教。迷暗不解。先不言三字。是抑責之辭。",
    "X32n0619_003:0410a22": "然舍利下。揚其智解。然字當玩。有嗟歎意。又佳身",
    "X32n0619_003:0410a23": "子代請意。又過文勢。前抑責既切。恐鄙懟自沉。今",
    "X32n0619_003:0410a24": "許喻說。揚其智解也。方便品中。已盡分別因緣。只",
    "X32n0619_003:0410b01": "應領悟。不該仍疑。若仍有疑。則應說譬喻。不應再",
    "X32n0619_003:0410b02": "說因緣。既於一大事因緣不明。必以譬喻方能決",
    "X32n0619_003:0410b03": "了。故云今當復以譬喻更明此義。若於喻上得了",
    "X32n0619_003:0410b04": "解者。猶稱智者。其或未悟。再說宿世因緣之事。諸",
    "X32n0619_003:0410b05": "有智等。為下信解藥艸章本。△二正說譬喻。有長",
    "X32n0619_003:0410b06": "行偈頌。長行分二。初喻說。二法合。初喻說分二。初",
    "X32n0619_003:0410b07": "總喻。二別喻。且初總喻。喻上方便中。今我亦如是",
    "X32n0619_003:0410b08": "下二行頌。文分六節。初長者喻。二舍宅喻。三一門",
    "X32n0619_003:0410b09": "喻。四五百人喻。五火起喻。六三十子喻。且初長者",
    "X32n0619_003:0410b10": "喻。",
    "X32n0619_003:0410b11": "舍利弗若國邑聚落(至)多有田宅及諸僮僕。",
    "X32n0619_003:0410b12": "長者喻上我字。約名行位號德業明長者。國邑聚",
    "X32n0619_003:0410b13": "落者。處所也。名如實。行如主。行有親疏。名有遠近。",
    "X32n0619_003:0410b14": "故舉處所以顯名行也。封疆為國。最遠。宰治為邑。",
    "X32n0619_003:0410b15": "居中。聚落隣閭。最近。長者名行遍於三處。近不見",
    "X32n0619_003:0410b16": "其細陋。遠但挹其高風。口無擇言。身無擇行。意無",
    "X32n0619_003:0410b17": "擇法。名行相稱。真實之大人也。國喻實報莊嚴土。",
    "X32n0619_003:0410b18": "邑喻方便有餘土。聚落喻凡聖同居土。內合如來",
    "X32n0619_003:0410b19": "三業隨智慧行。應身三土。稱機施化。名稱普聞。德",
    "X32n0619_003:0410b20": "周沙界也。有大長者明位號。世間長者備十德。一",
    "X32n0619_003:0410b21": "姓貴。二位高。三大富。四威猛。五智深。六年耆。七行",
    "X32n0619_003:0410b22": "淨。八禮備。九上敬。十下歸。姓則三皇五帝之裔。左",
    "X32n0619_003:0410b23": "貂右插之家。位則輔弼丞相。鹽梅阿衡。富則銅陵",
    "X32n0619_003:0410b24": "金谷。豐侈奢靡。威則嚴霜隆重。不肅而威。智則胸",
    "X32n0619_003:0410c01": "如武。庫權奇超拔。年則蒼蒼稜。稜物儀所伏。行則",
    "X32n0619_003:0410c02": "白圭無玷。所行如言。禮則節度庠序。世所式瞻。上",
    "X32n0619_003:0410c03": "則一人所敬。下則四海所歸也。出世間長者。德備",
    "X32n0619_003:0410c04": "恒沙。且合十種。姓則三世真如實際中生。位則功",
    "X32n0619_003:0410c05": "成道著。十號無極。富則法財萬德。悉皆具足。威則",
    "X32n0619_003:0410c06": "十力雄猛。降伏魔外。智則一心三智。無不通達。年",
    "X32n0619_003:0410c07": "則早成正覺。久遠若斯。行則三業隨智。運動無失。",
    "X32n0619_003:0410c08": "禮則具佛威儀。心大如海。上則十方種覺。所共稱",
    "X32n0619_003:0410c09": "譽。下則七方便人。而來依止。是名出出間大長者。",
    "X32n0619_003:0410c10": "即我釋迦教主也。其年下四句。明德業。德有內外。",
    "X32n0619_003:0410c11": "內則智略。外則資財。年高則博達古今。喻佛智德。",
    "X32n0619_003:0410c12": "衰邁則根志純熟。喻佛斷德。此句明內德。財富明",
    "X32n0619_003:0410c13": "外德。無量二字。總喻富有萬德也。多有二句。別喻",
    "X32n0619_003:0410c14": "外德。田能養命。喻禪定可資般若。宅可栖身。喻實",
    "X32n0619_003:0410c15": "境為實智所託。略則十八空。廣則無量空門。若論",
    "X32n0619_003:0410c16": "福德。無行不修。若論智慧。無境不照。故云多有。僮",
    "X32n0619_003:0410c17": "僕者。給侍使人。喻方便知見皆已具足。和光六道。",
    "X32n0619_003:0410c18": "曲順萬機。權智即實智之僮僕也。△二舍宅喻。",
    "X32n0619_003:0410c19": "其家廣大。",
    "X32n0619_003:0410c20": "家宅。喻上安隱對不安隱。不安隱喻三界也。眾生",
    "X32n0619_003:0410c21": "宂宂。皆宅三界。如來應化。統而家之。故言廣大。△",
    "X32n0619_003:0410c22": "三一門喻。",
    "X32n0619_003:0410c23": "唯有一門。",
    "X32n0619_003:0410c24": "喻上種種法宣示於佛道也。如來本懷。唯以一乘",
    "X32n0619_003:0411a01": "佛道利物。事不得已。先以種種法門引導。本意唯",
    "X32n0619_003:0411a02": "有一乘。故言唯有一門。約教唯一佛乘。約理唯一",
    "X32n0619_003:0411a03": "知見。問。一乘佛教。寬矣廣矣大矣。一門既是佛道。",
    "X32n0619_003:0411a04": "下文不應言其狹小。答。欲說一乘無機受化。眾生",
    "X32n0619_003:0411a05": "知見即佛知見。凡小不知。因無機與不知。故言狹",
    "X32n0619_003:0411a06": "小。問。下文三車既在門外。豈諸子反出一乘知見",
    "X32n0619_003:0411a07": "外耶。答。教是能詮。理是所詮。眾生佛知見性具也。",
    "X32n0619_003:0411a08": "如來佛知見究證也。知見本一。有在纏出纏之異。",
    "X32n0619_003:0411a09": "四十年前。覆一乘而說三。就迷教理者說。故假設",
    "X32n0619_003:0411a10": "三車而在門外。下文以佛教門出三界苦。今日泯",
    "X32n0619_003:0411a11": "三乘而說一乘。生死即涅槃。煩惱即菩提。無明實",
    "X32n0619_003:0411a12": "性即佛性。幻化空身即法身。諸子皆住一乘道教",
    "X32n0619_003:0411a13": "之中。豈在外哉。若以門內門外為難。下文如來從",
    "X32n0619_003:0411a14": "所燒之門安隱得出。窮子行來住立門側。長者又",
    "X32n0619_003:0411a15": "在門內。不知又作何難也。△四五百人喻。",
    "X32n0619_003:0411a16": "多諸人眾一百二百乃至五百人止住其中。",
    "X32n0619_003:0411a17": "喻上安隱眾生故的眾生。一百喻天。二百喻人。三",
    "X32n0619_003:0411a18": "百喻畜生。四百喻餓鬼。五百喻地獄。惡道多者。顯",
    "X32n0619_003:0411a19": "修白業者少。而黑業者多也。五百云人者。泛舉五",
    "X32n0619_003:0411a20": "道群生。共皆住止三界之中也。△五火起喻。",
    "X32n0619_003:0411a21": "堂閣朽故墻壁隤落(至)歘然火起焚燒舍宅。",
    "X32n0619_003:0411a22": "堂閣下。明所燒宅相。若以依報論。欲界堂也。上二",
    "X32n0619_003:0411a23": "界閣也。地水火風四大墻壁也。金水風空四輪柱",
    "X32n0619_003:0411a24": "根也。以世界賴此支持故。能所八法梁棟也。若以",
    "X32n0619_003:0411b01": "正報論。身下分堂也。上分閣也。骨涎息煖內四大",
    "X32n0619_003:0411b02": "墻壁也。壽煖識柱根也。意識梁棟也。朽故者。有情",
    "X32n0619_003:0411b03": "無情。皆屬無常故。隤落者。山河減損。皮肉朽壞故。",
    "X32n0619_003:0411b04": "腐敗者。天地之根危殆不安。壽命之元出捨不息",
    "X32n0619_003:0411b05": "故。傾危者。外物遷變。人命易終故。周匝下。明能燒",
    "X32n0619_003:0411b06": "火勢。五濁八苦之火。遍在四大四生。故言周匝。並",
    "X32n0619_003:0411b07": "皆無常。故言俱時。歘然者。無而忽有也。本無此苦。",
    "X32n0619_003:0411b08": "因無明故有。若推其原。依正二報。皆由無明不覺",
    "X32n0619_003:0411b09": "忽然而有。一分有知覺的無明。而為有情眾生。一",
    "X32n0619_003:0411b10": "分無知覺的無明。而為無情世間。即此無明為因。",
    "X32n0619_003:0411b11": "境界為緣。憎愛取捨。三毒猛火。焚燒內外根身器",
    "X32n0619_003:0411b12": "界也。廣上宅相。正明三界無安。猶如火宅也。△六",
    "X32n0619_003:0411b13": "三十子喻。",
    "X32n0619_003:0411b14": "長者諸子若十二十或至三十在此宅中。",
    "X32n0619_003:0411b15": "喻上知眾生性欲。佛如眾生如。一如無二如。天性",
    "X32n0619_003:0411b16": "相關。則子義成。性欲不同。故有三十。十是菩薩子。",
    "X32n0619_003:0411b17": "二十三十是二乘子。三十云子。特舉從化。俱得出",
    "X32n0619_003:0411b18": "宅者言。上總喻已竟。△二別喻。喻上我以佛眼觀",
    "X32n0619_003:0411b19": "下。四十一行半偈。偈中六義全具。今喻有四。少歎",
    "X32n0619_003:0411b20": "法希有。揀偽敦信。至後頌中補出。文分四段。初長",
    "X32n0619_003:0411b21": "者見火喻。二捨几用車喻。三等賜大車喻。四長者",
    "X32n0619_003:0411b22": "不虗喻。且初長者見火喻。喻上我以佛眼觀下四",
    "X32n0619_003:0411b23": "行頌。舉五濁釋權。",
    "X32n0619_003:0411b24": "長者見是大火從四面起(至)心不厭患無求出意。",
    "X32n0619_003:0411c01": "偈中明如來在法身地上。照見眾生為五濁八苦",
    "X32n0619_003:0411c02": "所燒。而起悲應救。有能見所見起悲三意。今喻亦",
    "X32n0619_003:0411c03": "三。長者見。即我以佛眼觀見。是標出能見之眼。是",
    "X32n0619_003:0411c04": "大火從四面起。明所見。即見六道眾生等。火喻五",
    "X32n0619_003:0411c05": "濁八苦。云大者。遍在六道故。四面喻身受心法。下",
    "X32n0619_003:0411c06": "法合為生老病死。從字重看。大火是果。四面是因。",
    "X32n0619_003:0411c07": "謂此火非無因而有。以眾生於身起淨倒。於受起",
    "X32n0619_003:0411c08": "樂倒。於心起常倒。於法起我倒。故有五濁八苦如",
    "X32n0619_003:0411c09": "火從四面起也。若知身不淨。受是苦。心無常。法無",
    "X32n0619_003:0411c10": "我。則煩惱火滅。即大一句。明長者驚怖。喻上為是",
    "X32n0619_003:0411c11": "眾生二句。由火大故驚怖亦大。念其退大善故驚。",
    "X32n0619_003:0411c12": "憂其將起眾惡故怖。驚即對慈。念其無樂。怖即對",
    "X32n0619_003:0411c13": "悲。憂其有苦也。我雖能於等。釋上驚怖。是慈悲憂",
    "X32n0619_003:0411c14": "念之意。雖是未盡之辭。如來慈悲猶為憂火所熾。",
    "X32n0619_003:0411c15": "故云雖也。能字重看。顯諸子不能以佛雖出生死",
    "X32n0619_003:0411c16": "所燒之門。住於常寂安隱之鄉。不忍捨眾生而自",
    "X32n0619_003:0411c17": "安隱。故作念如此也。不為五濁八苦所煎名安。不",
    "X32n0619_003:0411c18": "為四倒暴風所動名隱。蕭然累外名得出。眾生為",
    "X32n0619_003:0411c19": "大火所燒故不安。為暴風所動故不隱。業識忙忙",
    "X32n0619_003:0411c20": "故不得出。又所燒之門者。門有件有空。非件無以",
    "X32n0619_003:0411c21": "標門。非空無以通致。件可燒。空不可燒。喻教有能",
    "X32n0619_003:0411c22": "詮所詮。非能詮無以為教。非所詮何以得出。能詮",
    "X32n0619_003:0411c23": "可是無常。所詮非是無常。如來有大智慧。能尋正",
    "X32n0619_003:0411c24": "教。得教所詮。故云安隱得出。能詮磨滅。故云所燒",
    "X32n0619_003:0412a01": "之門。不從所燒之門。何由安隱得出。大經云。因無",
    "X32n0619_003:0412a02": "常故而果是常。此之謂也。又先安隱而出。出而復",
    "X32n0619_003:0412a03": "驚。今雖出而須入。入而必救。故以安隱釋驚怖。驚",
    "X32n0619_003:0412a04": "怖即慈悲。為是眾生故而起大悲心者此也。而諸",
    "X32n0619_003:0412a05": "子下。由前大火燒宅。宅內諸子不求出離。長者安",
    "X32n0619_003:0412a06": "得坐視。正啟下思惟救子之意。等字該五百人。著",
    "X32n0619_003:0412a07": "見故耽湎四見名嬉。唐喪其功名戲。又著愛故耽",
    "X32n0619_003:0412a08": "湎五塵名嬉。空無所獲名戲。由樂著見愛。空生徒",
    "X32n0619_003:0412a09": "死。而無厭離。如小兒嬉戲也。不言有火名不覺。不",
    "X32n0619_003:0412a10": "解火是熱法名不知。不畏火能燒身故不驚。不慮",
    "X32n0619_003:0412a11": "火能斷命故不怖。喻眾生全不覺五濁八苦。不知",
    "X32n0619_003:0412a12": "四倒三毒。不驚惑侵法身。不怖傷於慧命。如是不",
    "X32n0619_003:0412a13": "覺於苦。不知於集。不驚失道。不怖失滅也。身五識",
    "X32n0619_003:0412a14": "身也。身為八苦所逼。故云火來逼身。切己者逼迫",
    "X32n0619_003:0412a15": "切近也。以一一苦。皆由五識對於五塵。念念相應。",
    "X32n0619_003:0412a16": "故云苦痛切己。心不厭患者。心意識心也。不厭無",
    "X32n0619_003:0412a17": "常之苦。不患煩惱之集。無求出意者。不修道品之",
    "X32n0619_003:0412a18": "行。不求滅諦之理也。此中嬉喻見濁。戲喻煩惱濁。",
    "X32n0619_003:0412a19": "不覺二句即眾生濁。火來二句即命濁。心不二句",
    "X32n0619_003:0412a20": "即劫濁也。△二捨几用車喻。分二。初捨几。二用車。",
    "X32n0619_003:0412a21": "初捨几喻。喻上我始坐道場下。六行半頌。明大法",
    "X32n0619_003:0412a22": "難投。又分為三。初長者念救。二諸子不聽。三馳戲",
    "X32n0619_003:0412a23": "視父。且初長者念救喻。喻上我始坐道場。至微妙",
    "X32n0619_003:0412a24": "最第一。明大法擬宜。",
    "X32n0619_003:0412b01": "舍利弗是長者作是思惟(至)具告諸子汝等速出。",
    "X32n0619_003:0412b02": "作是思惟者。是應現人間。得成道已。思惟所得法",
    "X32n0619_003:0412b03": "妙也。身喻神通荷負。手喻智慧提拔。依三昧斷德",
    "X32n0619_003:0412b04": "則有神通。依智慧智德則有說法。前云其年衰邁。",
    "X32n0619_003:0412b05": "喻智斷。即身手也。衣裓西竺盛華之具。几香几也。",
    "X32n0619_003:0412b06": "案書案也。準下法合云。若我但以神通力智慧力。",
    "X32n0619_003:0412b07": "讚如來知見力無所畏者。眾生不能以是得度。衣",
    "X32n0619_003:0412b08": "裓喻知見。几喻四無畏。案喻十力。略說名知見。名",
    "X32n0619_003:0412b09": "略義玄。如衣裓一口而多含。處中說名四無畏。用",
    "X32n0619_003:0412b10": "對四諦。如几於法小廣。於物小安。廣說名十力。橫",
    "X32n0619_003:0412b11": "竪該括。如案多足。於法則廣。於物則大安也。此是",
    "X32n0619_003:0412b12": "思惟念用大化。謂若以神通顯現。智慧宣演。知見",
    "X32n0619_003:0412b13": "力無畏等。令眾生出三界宅五蘊舍。故云從舍出",
    "X32n0619_003:0412b14": "之。復更下。明法大機小。一門狹小者。若論理教寬",
    "X32n0619_003:0412b15": "矣廣矣。則非狹小。但眾生不能以理教自通。欲談",
    "X32n0619_003:0412b16": "無機。故言狹小。若理教行。一一明一門狹小者。理",
    "X32n0619_003:0412b17": "則純一無雜。故言一。即理能通。故言門。微妙難知。",
    "X32n0619_003:0412b18": "故言狹小。教則更無餘乘唯一佛乘。故言一。此教",
    "X32n0619_003:0412b19": "能通。故言門。此教微妙。與言之二乘少知。奪論之",
    "X32n0619_003:0412b20": "七方便皆不知也。不能以教自通。將談無機。故言",
    "X32n0619_003:0412b21": "狹小。行則圓因自行。行大直道。無諸留難。故言一。",
    "X32n0619_003:0412b22": "善行菩薩道。直至道場。故言門。妙行難行。方便無",
    "X32n0619_003:0412b23": "機。故言狹小。諸子幼稚等者。雖於二萬億佛所教",
    "X32n0619_003:0412b24": "無上道。大乘善根微弱。故云幼稚。此明善弱也。若",
    "X32n0619_003:0412c01": "聞大乘能生毀謗。故云未有所識。此明惡強也。因",
    "X32n0619_003:0412c02": "時深著愛見。果時深著依正。欲界著五塵。色界著",
    "X32n0619_003:0412c03": "味禪。無色著定。故云戀著戲處。或當墮落有二義。",
    "X32n0619_003:0412c04": "一者幼稚。憶本戲處。故墮落。喻貪著五欲。而墮三",
    "X32n0619_003:0412c05": "途。二者惡強。全然無識。故墮落。喻毀謗大乘而墮",
    "X32n0619_003:0412c06": "三途。若墮落必為五濁八苦之所燒煑。故云為火",
    "X32n0619_003:0412c07": "所燒。我當為說下。正是思惟。雖知根鈍且稱本懷",
    "X32n0619_003:0412c08": "也。具告二句。是直說華嚴圓頓大教。擬宜小機。以",
    "X32n0619_003:0412c09": "一真法界。演四無礙法界。擴十玄門。直明中道稱",
    "X32n0619_003:0412c10": "性之談。經云。知一切法即自心性。成就慧身不由",
    "X32n0619_003:0412c11": "他悟。又云。初發心時。即攝五位成等正覺。能令眾",
    "X32n0619_003:0412c12": "生疾取菩提。故云具告諸子。汝等速出。下文急捉",
    "X32n0619_003:0412c13": "將還。即汝等速出義。問。如所思惟具告諸子。思惟",
    "X32n0619_003:0412c14": "者怖畏事也。具告既釋華嚴。何華嚴無怖畏事耶。",
    "X32n0619_003:0412c15": "答。華嚴遣法身大士。說五十五位法門。圓音落落。",
    "X32n0619_003:0412c16": "主伴重重。圓融行布。行布圓融。眾生不堪。如窮子",
    "X32n0619_003:0412c17": "驚愕。稱怨大喚。非怖畏而何哉。問。法說喻說。何不",
    "X32n0619_003:0412c18": "廣明。答。華嚴已過。法華正說。一始一終。二經同旨。",
    "X32n0619_003:0412c19": "故不廣明。只此二句收攝。△二諸子不聽喻。喻上",
    "X32n0619_003:0412c20": "眾生諸根鈍等。明眾生無機。",
    "X32n0619_003:0412c21": "父雖憐愍善言誘諭(至)何者為舍云何為失。",
    "X32n0619_003:0412c22": "父雖善言。諸子樂著。不聽父言。不求出離。三慧何",
    "X32n0619_003:0412c23": "由而生焉。不驚故無聞慧。不畏故無思慧。不知五",
    "X32n0619_003:0412c24": "濁八苦能燒善根。不知火也。不知陰界入法是諸",
    "X32n0619_003:0413a01": "苦之器。不知舍也。不知喪失法身之由。不知云何",
    "X32n0619_003:0413a02": "為失也。如此則修慧亦不生矣。諸根暗鈍。三慧不",
    "X32n0619_003:0413a03": "生。亦末如之何。此是中下之根。不堪大法。所謂積",
    "X32n0619_003:0413a04": "行菩薩。上德聲聞是也。△三馳戲視父喻。喻上我",
    "X32n0619_003:0413a05": "寧不說法等。明念欲息化。",
    "X32n0619_003:0413a06": "但東西走戲視父而已。",
    "X32n0619_003:0413a07": "法中息化在佛。此喻馳戲在機。彼此互明耳。背明",
    "X32n0619_003:0413a08": "向暗為東西。生死往還為馳走。於中起愛起見為",
    "X32n0619_003:0413a09": "嬉戲。所謂東出西入。隨善惡以昇沉。南馳北走。似",
    "X32n0619_003:0413a10": "循環而無已也。雖用大擬。不從大教。故云視父而",
    "X32n0619_003:0413a11": "已。捨几一科。喻法中我始坐道場。至入於涅槃。六",
    "X32n0619_003:0413a12": "行半頌。在下窮子喻。爾時窮子。傭賃展轉。至即遣",
    "X32n0619_003:0413a13": "傍人。強牽將還一段。上捨几喻已竟。△二用車喻。",
    "X32n0619_003:0413a14": "喻上尋念過去佛。至我常如是說。十一行頌。侵大",
    "X32n0619_003:0413a15": "施小。即雙垂兩相。二始同時。不動寂場。化遊鹿苑。",
    "X32n0619_003:0413a16": "也。分四。初擬宜三車。二知子先心。三歎美三車。四",
    "X32n0619_003:0413a17": "適子所願。且初擬宜三車喻。喻上尋念過去佛等。",
    "X32n0619_003:0413a18": "亦作三乘化度。",
    "X32n0619_003:0413a19": "爾時長者即作是念(至)令諸子等得免斯害。",
    "X32n0619_003:0413a20": "前云大火四面起。今云此舍已為所燒。前云苦痛",
    "X32n0619_003:0413a21": "切已。猶是未死。今必為所焚。即有死義。我及諸子",
    "X32n0619_003:0413a22": "必為所焚者。以大乘化功為父命。眾生大善為子",
    "X32n0619_003:0413a23": "命。大善若盡。即子命斷。子命斷則化功亦廢。即父",
    "X32n0619_003:0413a24": "命斷。故云若不時出必為所焚。上云所燒之門安",
    "X32n0619_003:0413b01": "隱得出。今云若不時出必為所焚。此義云何。須知",
    "X32n0619_003:0413b02": "前出者。約法身說也。今言若不時出者。即是應身",
    "X32n0619_003:0413b03": "示同眾生有疾。若眾生有善。成機受化。則與應身",
    "X32n0619_003:0413b04": "時出。若眾生善斷。無機不受。則不與應身時出。即",
    "X32n0619_003:0413b05": "俱為所焚也。當設方便等者。實相一乘。本不可言。",
    "X32n0619_003:0413b06": "曲為中下。巧示方便。說三乘之權。令諸子得免五",
    "X32n0619_003:0413b07": "濁八苦之害也。△二知子先心喻。喻上作是思惟",
    "X32n0619_003:0413b08": "時。十方佛皆現等。明小乘得度之機。",
    "X32n0619_003:0413b09": "父知諸子先心(至)種種珍玩奇異之物情必樂著。",
    "X32n0619_003:0413b10": "昔曾習小。是知先心。性欲不同。是知各有所好。既",
    "X32n0619_003:0413b11": "知習小。故以小接。既知性欲不同。故開一為三。又",
    "X32n0619_003:0413b12": "知本曾習大。名知先心。中即生死。名各有所好。種",
    "X32n0619_003:0413b13": "種珍玩。即諦緣六度等法。三界所無。故云奇異。情",
    "X32n0619_003:0413b14": "必一句。正投其所好也。△三歎美三車喻。喻上思",
    "X32n0619_003:0413b15": "惟是事已。即趣波羅柰等。明正施三乘。又分三。初",
    "X32n0619_003:0413b16": "勸修轉。二示相轉。三作證轉。且初勸修轉。",
    "X32n0619_003:0413b17": "而告之言汝等所可玩好(至)汝若不取後必憂悔。",
    "X32n0619_003:0413b18": "此勸其令修也。謂此是苦汝應知。集應斷。滅應證。",
    "X32n0619_003:0413b19": "道應修也。希有難得。即珍玩奇異也。約三人說。玩",
    "X32n0619_003:0413b20": "好二字。當聲聞道滅二諦。緣覺還滅門。菩薩六度",
    "X32n0619_003:0413b21": "法。憂悔二字。當苦集。流轉門。六蔽法。△二示相轉。",
    "X32n0619_003:0413b22": "如此種種羊車鹿車牛車今在門外可以遊戲。",
    "X32n0619_003:0413b23": "此示其相狀也。謂此是苦逼迫性。集招感性。滅可",
    "X32n0619_003:0413b24": "證性。道可修性也。羊車鹿車牛車。喻三乘也。許在",
    "X32n0619_003:0413c01": "門外者。以見思惑盡。出三界外。方得此車。又門即",
    "X32n0619_003:0413c02": "一乘實相門。如來巧智。於一乘之外。分別說三。故",
    "X32n0619_003:0413c03": "云門外。可以遊戲者。謂可以縱任六通。遊戲自在",
    "X32n0619_003:0413c04": "也。△三作證轉。",
    "X32n0619_003:0413c05": "汝等於此火宅宜速出來隨汝所欲皆當與汝。",
    "X32n0619_003:0413c06": "此引己證彼也。謂此苦我已知。不復更知。集已斷",
    "X32n0619_003:0413c07": "不復更斷。滅已證不復更證。道已修不復更修也。",
    "X32n0619_003:0413c08": "皆當與汝者。皆與之言。正當已證。亦令他證故。下",
    "X32n0619_003:0413c09": "文云。為汝保任此事終不虗也。示勸證乃次第。今",
    "X32n0619_003:0413c10": "隨經先勸後示。義亦無失。△四適子所願喻。喻上",
    "X32n0619_003:0413c11": "是名轉法輪一行頌。明受行悟入。",
    "X32n0619_003:0413c12": "爾時諸子聞父所說(至)競共馳走爭出火宅。",
    "X32n0619_003:0413c13": "前偈略。今喻廣明修因至果。適願者。機教相扣。即",
    "X32n0619_003:0413c14": "聞慧。勇銳者。心思動慮。即思慧。此二句。即三資糧。",
    "X32n0619_003:0413c15": "外凡位。謂五停心。別相念。總相念也。互相下。即修",
    "X32n0619_003:0413c16": "慧。推四諦理。排伏見惑。邪正未決。名互相。即四加",
    "X32n0619_003:0413c17": "行中煖頂二位。競者競取勝理。初則遍觀上下八",
    "X32n0619_003:0413c18": "諦。歷十六行相。競趣真道。後則縮觀至欲界苦諦",
    "X32n0619_003:0413c19": "下。趣苦法忍。此即內凡忍位。共者即第四世第一",
    "X32n0619_003:0413c20": "位。同觀欲界苦諦與忍位不別。故云共。馳走者。入",
    "X32n0619_003:0413c21": "見道十五心。速疾取理。故云馳走。即斷見惑盡。分",
    "X32n0619_003:0413c22": "得涅槃。預入聖位。初果也。爭出即修道位。二三果",
    "X32n0619_003:0413c23": "也。出了火宅。斷思惑盡。證無學道。即四果也。若作",
    "X32n0619_003:0413c24": "三人合論。一四諦法。聲聞人以苦諦為初門。緣覺",
    "X32n0619_003:0414a01": "人以集諦為初門。菩薩人以道諦為初門。三人共",
    "X32n0619_003:0414a02": "秉。三人同修。三人各證。故云心各互相競共爭出。",
    "X32n0619_003:0414a03": "皆約三乘智斷而說。準下法合。別論者。聲聞聞四",
    "X32n0619_003:0414a04": "諦法。適其願樂。勇猛精進。推四諦理。排見思惑。欲",
    "X32n0619_003:0414a05": "速出三界。得證涅槃。是聲聞爭出火宅也。緣覺聞",
    "X32n0619_003:0414a06": "因緣法。投其願樂。勇猛精進。流轉還滅為推。雙侵",
    "X32n0619_003:0414a07": "二習為排。深知諸法因緣。得證涅槃。是緣覺爭出",
    "X32n0619_003:0414a08": "火宅也。菩薩聞六度法。適其好樂。勤修精進。推求",
    "X32n0619_003:0414a09": "真諦。排伏塵沙。慈悲化物。度脫一切。是菩薩人爭",
    "X32n0619_003:0414a10": "出火宅也。上捨几用車已竟。△三等賜大車喻。喻",
    "X32n0619_003:0414a11": "上我見佛子等。志求佛道。六行偈。顯示真實。分四。",
    "X32n0619_003:0414a12": "初父見子免難歡喜。二諸子索車。三等賜諸子大",
    "X32n0619_003:0414a13": "車。四諸子得車歡喜。且初父見子免難歡喜喻。喻",
    "X32n0619_003:0414a14": "上我即作是念。如來所以出。二行一句頌。明佛喜",
    "X32n0619_003:0414a15": "無畏。",
    "X32n0619_003:0414a16": "是時長者見諸子等(至)其心泰然歡喜踊躍。",
    "X32n0619_003:0414a17": "前偈明父歡喜。今明子歡喜。以子喜其父亦喜。謂",
    "X32n0619_003:0414a18": "免難歡喜者。若子未免難。父則憂念。若得離火。心",
    "X32n0619_003:0414a19": "即泰然。故免難歡喜。得為一喻。四衢者喻四諦也。",
    "X32n0619_003:0414a20": "三乘同證四真諦理。未破塵沙。猶在中途。故云道",
    "X32n0619_003:0414a21": "中。三界見思惑盡名露地。即有餘涅槃也。涅槃謂",
    "X32n0619_003:0414a22": "之露地者。以較火宅則清涼有餘。較寶車之莊嚴",
    "X32n0619_003:0414a23": "全無。所以名偏空小果。住果不進。故云而坐。見思",
    "X32n0619_003:0414a24": "既盡。真諦理顯。故云無復障礙。不為見思所局。故",
    "X32n0619_003:0414b01": "云泰然。生已度想。生安隱想。故言歡喜。△二諸子",
    "X32n0619_003:0414b02": "索車喻。喻上我見佛子等二行頌。明大乘機發。",
    "X32n0619_003:0414b03": "時諸子等各白父言(至)羊車鹿車牛車願時賜與。",
    "X32n0619_003:0414b04": "此明索車。文無索字。依此請辭明索車耳。索有三。",
    "X32n0619_003:0414b05": "一機索。鹿苑證小之後。至方等冥有大益。被斥不",
    "X32n0619_003:0414b06": "謗。理有求大之義。名機索。二情索。至般若會上領",
    "X32n0619_003:0414b07": "知大法。樂大心起。縱不彰言。索義漸切。名為情索。",
    "X32n0619_003:0414b08": "三口索。來至法華。因方便品初。聞佛略說。動宿疑",
    "X32n0619_003:0414b09": "情。是故發言三請。名為口索。問。仍索三車。大機何",
    "X32n0619_003:0414b10": "在。答。名同義異。實大機動耳。但二乘不知三車之",
    "X32n0619_003:0414b11": "外別有一乘也。三請殷勤。惟垂分別。願說第一。則",
    "X32n0619_003:0414b12": "大乘機動明矣。又法說中。先明機發。次說除障。佛",
    "X32n0619_003:0414b13": "喜無畏。今喻先明免難。次明機發。具論有四句。有",
    "X32n0619_003:0414b14": "先障除後大機發。如四大弟子諸聲聞等。於小乘",
    "X32n0619_003:0414b15": "教中障除。大品法華初大機始發。二障未除大機",
    "X32n0619_003:0414b16": "發。如華嚴法華諸凡夫得入佛慧者。三大機先動",
    "X32n0619_003:0414b17": "後障除。如方便品所說。四先障除後機發。如今喻",
    "X32n0619_003:0414b18": "所說。機動障除互現共成一意耳。△三等賜諸子",
    "X32n0619_003:0414b19": "大車喻。喻上於諸菩薩中三句頌。正顯真實。分三。",
    "X32n0619_003:0414b20": "初雙標子等車等。二廣明車等。三廣明心等。且初",
    "X32n0619_003:0414b21": "雙標子等車等。",
    "X32n0619_003:0414b22": "舍利弗爾時長者各賜諸子等一大車。",
    "X32n0619_003:0414b23": "各賜諸子者。明子等也。一切眾生等有佛性。佛性",
    "X32n0619_003:0414b24": "同故。等皆是子也。等一大車者。明車等也。以子等",
    "X32n0619_003:0414c01": "故則心等。以法等故無非佛法。喻一切法皆摩訶",
    "X32n0619_003:0414c02": "衍。言各賜者。各隨本習。四諦六度無量諸法。開示",
    "X32n0619_003:0414c03": "真實。舊習不同。故言各。皆摩訶衍。故言大車。下文",
    "X32n0619_003:0414c04": "凡有聞法。無不成佛。是等賜意。△二廣明車等。又",
    "X32n0619_003:0414c05": "二。初明車之體相。",
    "X32n0619_003:0414c06": "其車高廣眾寶莊校(至)又多僕從而侍衛之。",
    "X32n0619_003:0414c07": "高廣者。喻如來知見。廣大深遠。橫周法界之邊際。",
    "X32n0619_003:0414c08": "竪徹如理之淵底也。又圓收逗會。總攝時機。非高",
    "X32n0619_003:0414c09": "廣而何。眾寶一句。喻萬行修飾。周匝一句。喻總持遮",
    "X32n0619_003:0414c10": "護。四面一句。喻四辯下化眾生。張設一句。幰帛張",
    "X32n0619_003:0414c11": "車。喻四無量心。眾德之中慈悲最高。普覆一切也。",
    "X32n0619_003:0414c12": "珍奇一句。喻真實萬善。嚴此慈悲也。寶繩一句。喻",
    "X32n0619_003:0414c13": "四弘誓。堅固大慈心也。垂諸一句。喻四攝神通等。",
    "X32n0619_003:0414c14": "悅諸眾生也。重敷一句。婉美也。筵舖席也。喻觀練",
    "X32n0619_003:0414c15": "熏修。一切諸禪重沓柔軟也。安置一句。枕有內外。",
    "X32n0619_003:0414c16": "外枕者。車若駕運。隨所到處。須此支昂。喻即動而",
    "X32n0619_003:0414c17": "靜即靜而動也。內枕者。休息身首。喻一行三昧。息",
    "X32n0619_003:0414c18": "一切智一切行也。丹即赤色。喻無分別法也。駕以",
    "X32n0619_003:0414c19": "白牛者。喻無漏般若。能導諦緣六度一切行到薩",
    "X32n0619_003:0414c20": "婆若海也。白乃本色。即與本淨無漏相應故。體具",
    "X32n0619_003:0414c21": "萬德如膚充。煩惱不染如色潔。形體即膚色。姝好",
    "X32n0619_003:0414c22": "即充潔。此二句喻實相般若之體。有大筋力三句。",
    "X32n0619_003:0414c23": "喻觀照般若之用也。又四念處為白牛。四正勤中",
    "X32n0619_003:0414c24": "二世善滿如膚充。二世惡盡如色潔。四如意足。稱",
    "X32n0619_003:0415a01": "行者心。如形體姝好。筋喻五根住立。能生義也。力",
    "X32n0619_003:0415a02": "喻五力排伏。幹用義也。行步平正。喻定慧均等。七",
    "X32n0619_003:0415a03": "覺調平也。其疾如風。喻八正道中行。疾到薩婆若",
    "X32n0619_003:0415a04": "海。僕從者。方便波羅蜜也。能屈曲隨人。給侍使令。",
    "X32n0619_003:0415a05": "即眾魔外道。二乘小行。皆隨方便智用。故淨名云",
    "X32n0619_003:0415a06": "皆吾侍者。僕從侍衛者。供給左右也。與儐從同。此",
    "X32n0619_003:0415a07": "中長者能證之人。車等是所證之法。車即體大。眾",
    "X32n0619_003:0415a08": "寶下相大。白牛下用大。諸子乘之。即將來長者也。",
    "X32n0619_003:0415a09": "△二釋有車之由。",
    "X32n0619_003:0415a10": "所以者何是大長者財富無量種種諸藏悉皆充溢。",
    "X32n0619_003:0415a11": "財富藏溢。喻果地福慧圓滿。諸藏者。謂行藏理藏",
    "X32n0619_003:0415a12": "也。一切法不出於檀尸忍等。即是約行明如來藏。",
    "X32n0619_003:0415a13": "一切法不出於陰入界等。即是約理明如來藏。陰",
    "X32n0619_003:0415a14": "界等隨拈一法。無非理藏。達此理藏。故使六度咸",
    "X32n0619_003:0415a15": "成妙行。不達此理。萬行徒修。自行此行理為充。化",
    "X32n0619_003:0415a16": "他為溢。又實智圓滿名充。權智隨用名溢。非但藏",
    "X32n0619_003:0415a17": "多。又皆充溢。無有一法非摩訶衍。故云種種無量。",
    "X32n0619_003:0415a18": "△三廣明心等。分二。初廣心等。",
    "X32n0619_003:0415a19": "而作是念我財物無極(至)各各與之不宜差別。",
    "X32n0619_003:0415a20": "此明心等。由財物無極。是子無偏。是故心等。假使",
    "X32n0619_003:0415a21": "富而非子。或有所吝。假使是子而貧。或不能給。則",
    "X32n0619_003:0415a22": "心不得等也。今自行已圓。財富無量。化緣已熟。故",
    "X32n0619_003:0415a23": "愛無偏黨也。七寶大車等者。喻今經開顯。若教若",
    "X32n0619_003:0415a24": "行。皆摩訶衍也。又方等般若。念處正勤根力覺道。",
    "X32n0619_003:0415b01": "種種異名。皆開示實相。歷一切法。亦復如是。故言",
    "X32n0619_003:0415b02": "無量。各各二句。不移本習而示實相。如身子於智",
    "X32n0619_003:0415b03": "慧開佛知見。具一切佛法。目連於禪定開佛知見。",
    "X32n0619_003:0415b04": "具一切佛法。餘人例知。以心等故不宜差別也。我",
    "X32n0619_003:0415b05": "財一句。即佛自住大乘也。不應一句。即自證平等",
    "X32n0619_003:0415b06": "法若以小乘化。皆是二句。即乃至於一人。我則墮",
    "X32n0619_003:0415b07": "慳貪。此事為不可也。應當二句。即皆以如來滅度",
    "X32n0619_003:0415b08": "而滅度之。不宜一句。即不令有人獨得滅度也。△",
    "X32n0619_003:0415b09": "二釋心等。",
    "X32n0619_003:0415b10": "所以者何以我此物周給一國猶尚不匱何況諸子。",
    "X32n0619_003:0415b11": "大慈普覆。故云周給。初釋財多。尚周一國。何況諸",
    "X32n0619_003:0415b12": "子。喻大圓因。遍該善惡。普周法界。理亦不窮。況佛",
    "X32n0619_003:0415b13": "知見耶。次釋子等。非子尚充。何況是子。喻無緣者",
    "X32n0619_003:0415b14": "尚度。況有緣子耶。言非子者。且貶正因不同緣了。",
    "X32n0619_003:0415b15": "故抑言非。然佛慈普廕。畢竟無偏。況結緣子。故約",
    "X32n0619_003:0415b16": "無緣慈。對本有理。則一切眾生無非佛子也。若寄",
    "X32n0619_003:0415b17": "化儀說。且以宿昔未結緣者為非子也。又此等賜",
    "X32n0619_003:0415b18": "一科。謂人天善惡。體即法界。故父果車。即子理車。",
    "X32n0619_003:0415b19": "但開其情。假名等賜。眾生無盡。車亦不窮。不窮故",
    "X32n0619_003:0415b20": "不匱。不匱故無偏。故云等賜大白牛車。總之緣了",
    "X32n0619_003:0415b21": "子。先結緣者。今熟脫之。正因子。未結緣者。今為下",
    "X32n0619_003:0415b22": "種。番番種。番番熟。番番脫。盡未來際無有已也。方",
    "X32n0619_003:0415b23": "是出世長者大慈悲父之心。等賜諸子大車竟。△",
    "X32n0619_003:0415b24": "四諸子得車歡喜喻。喻菩薩聞是法一行。受行悟",
    "X32n0619_003:0415c01": "入。",
    "X32n0619_003:0415c02": "是時諸子各乘大車得未曾有非本所望。",
    "X32n0619_003:0415c03": "喻上菩薩聲聞除疑成佛也。三乘之人。本求羊鹿",
    "X32n0619_003:0415c04": "水牛之車。期出分段。今得大白牛車。盡於變易。過",
    "X32n0619_003:0415c05": "本所望。豈不歡喜。上等賜大車喻竟。△四長者不",
    "X32n0619_003:0415c06": "虗喻。分三。初如來垂問。二舍利弗答。三如來歎善。",
    "X32n0619_003:0415c07": "且初如來垂問。",
    "X32n0619_003:0415c08": "舍利弗於汝意云何(至)寧有虗妄否。",
    "X32n0619_003:0415c09": "此下喻上汝等勿有疑二行半。明說無虗妄也。是",
    "X32n0619_003:0415c10": "長者先許諸子三車。諸子既出之後不與三車。而",
    "X32n0619_003:0415c11": "等與珍寶大車。這先許三。後與一。寧有虗妄否。△",
    "X32n0619_003:0415c12": "二舍利弗答。分二。先直答不虗。",
    "X32n0619_003:0415c13": "舍利弗言不也世尊。",
    "X32n0619_003:0415c14": "謂凡稱虗妄者。以無益於人而有損於事也。今長",
    "X32n0619_003:0415c15": "者於諸子。既有益而無損。實不虗妄。故云不也世",
    "X32n0619_003:0415c16": "尊。△二申明不虗之意。又四。初免其火難不虗。二",
    "X32n0619_003:0415c17": "結況以重奪輕不虗。三不乖本心不虗。四結況過",
    "X32n0619_003:0415c18": "本所望不虗。且初免其火難不虗。",
    "X32n0619_003:0415c19": "是長者但令諸子(至)便為已得玩好之具。",
    "X32n0619_003:0415c20": "是長者先許三車者。不過令諸子得免火宅之難。",
    "X32n0619_003:0415c21": "全其身命而已。今身命已全。有何虗妄。故云非為",
    "X32n0619_003:0415c22": "虗妄。何以下徵釋。謂我說長者為全身命不與玩",
    "X32n0619_003:0415c23": "好之具不為虗妄者。是何以故也。若全身命。雖未",
    "X32n0619_003:0415c24": "別有所得玩好。便為已得玩好之具。以全於小乘",
    "X32n0619_003:0416a01": "五分法身。入空慧命。則是已得玩好之具也。全身",
    "X32n0619_003:0416a02": "免火。已得大寶。濟子重命。豈應有虗。△二結況以",
    "X32n0619_003:0416a03": "重奪輕不虗。",
    "X32n0619_003:0416a04": "況復方便於彼火宅而拔濟之。",
    "X32n0619_003:0416a05": "況復昔日體外方便。於彼火宅救度一切眾生。得",
    "X32n0619_003:0416a06": "五分法身。尚不虗妄。豈今日等賜大車實慧之命",
    "X32n0619_003:0416a07": "已得。而反有虗妄哉。△三不乖本心不虗。",
    "X32n0619_003:0416a08": "世尊若是長者(至)以是因緣無虗妄也。",
    "X32n0619_003:0416a09": "謂諸子但免火難。長者縱不與小果。猶不虗妄。以",
    "X32n0619_003:0416a10": "前苦已出。小果已證。那言虗妄。故云乃至不與等。",
    "X32n0619_003:0416a11": "此述長者本意。若小若大。俱有本心。大本為本。小",
    "X32n0619_003:0416a12": "本非本。許小不與。尚無所乖。況更與大。寧乖本意。",
    "X32n0619_003:0416a13": "何以下徵釋。是長者未許三車之前。先作念云。諸",
    "X32n0619_003:0416a14": "子無知。於火宅內。無求出意。我今當設方便巧說",
    "X32n0619_003:0416a15": "三車。令子得出火宅。元為拔苦。本非與果。以是作",
    "X32n0619_003:0416a16": "念假設方便令子得出火宅之因緣。故不虗妄。△",
    "X32n0619_003:0416a17": "四結況過本所望不虗。",
    "X32n0619_003:0416a18": "何況長者自知財富無量欲饒益諸子等與大車。",
    "X32n0619_003:0416a19": "昔日許三而今與一。三乘是其所望。一車本不知",
    "X32n0619_003:0416a20": "有。許三與一。出乎三乘望外。那言虗妄。△三如來",
    "X32n0619_003:0416a21": "歎善。",
    "X32n0619_003:0416a22": "佛告舍利弗善哉善哉如汝所言。",
    "X32n0619_003:0416a23": "雙歎善哉。美其所答不謬也。問。佛不自說不虗。教",
    "X32n0619_003:0416a24": "身子說者。何也。答。許三與一。自說取信為難。教身",
    "X32n0619_003:0416b01": "子說者。取信諸人則易也。初譬喻已竟。△二法合。",
    "X32n0619_003:0416b02": "分二。初合總喻。二合別喻。初中分六。初合長者喻。",
    "X32n0619_003:0416b03": "舍利弗如來亦復如是(至)具足方便智慧波羅蜜。",
    "X32n0619_003:0416b04": "如來一句。合上位號也。如來無量德號。略舉十義",
    "X32n0619_003:0416b05": "如上。則為一句。合上名行也。上云國邑聚落。今云",
    "X32n0619_003:0416b06": "一切世間者。通指同居方便實報三土。如來遍應",
    "X32n0619_003:0416b07": "三處。為一切世間之父也。等三界以同仁。視四生",
    "X32n0619_003:0416b08": "如一子。故云父。於諸下。合德業也。怖畏即二種生",
    "X32n0619_003:0416b09": "死。無明即五住煩惱。永盡者。即五住究盡。二死永",
    "X32n0619_003:0416b10": "亡。合上衰邁。顯斷德也。成就知見。合上年高。顯智",
    "X32n0619_003:0416b11": "德也。力無所畏。合上外德。財富無量也。神力者。深",
    "X32n0619_003:0416b12": "修禪定。能得神通。合上田也。智力者。智必照境。如",
    "X32n0619_003:0416b13": "身託處。合上宅也。具足一句。合上諸僮僕也。△二",
    "X32n0619_003:0416b14": "合五百人喻。",
    "X32n0619_003:0416b15": "大慈大悲常無懈倦恒求善事利益一切。",
    "X32n0619_003:0416b16": "慈悲是施化之本。一切是五道眾生。恒為慈悲所",
    "X32n0619_003:0416b17": "被。又常無一句。大喜心也。恒求二句。大捨心也。以",
    "X32n0619_003:0416b18": "不大喜。則懈倦而不求善事。不大捨。則雖求善事。",
    "X32n0619_003:0416b19": "不肎利益一切故。△三合舍宅喻。",
    "X32n0619_003:0416b20": "而生三界朽故火宅。",
    "X32n0619_003:0416b21": "朽故如下頌。△四合三十子喻。",
    "X32n0619_003:0416b22": "為度眾生。",
    "X32n0619_003:0416b23": "眾生有緣具三乘根性者。先得度脫。△五合火起喻。",
    "X32n0619_003:0416b24": "生老病死憂悲苦惱愚癡闇蔽三毒之火。",
    "X32n0619_003:0416c01": "生處胎獄。老厭龍鍾。病臥牀席。死悲離散。三毒者。",
    "X32n0619_003:0416c02": "貪對一切順情之境。引取無厭。瞋對一切違情之",
    "X32n0619_003:0416c03": "境。便起怒恚。癡者迷一切事理之法。無明不了。起",
    "X32n0619_003:0416c04": "諸邪行。此三於諸諦理。愚惑癡迷。昏闇障蔽故。又",
    "X32n0619_003:0416c05": "稱毒者。以能壞出世善心故。火字貫上。此合歘然",
    "X32n0619_003:0416c06": "火起也。△六合一門喻。",
    "X32n0619_003:0416c07": "教化令得阿耨多羅三藐三菩提。",
    "X32n0619_003:0416c08": "教能詮理。尋理起行。即得菩提。此中如來轉無量",
    "X32n0619_003:0416c09": "怖畏。而成無量無畏力。轉無量衰惱。而成無量大",
    "X32n0619_003:0416c10": "神通力。轉無量憂患。而成無量知見力。轉無量無",
    "X32n0619_003:0416c11": "明。而成實智力。轉無量闇蔽。而成權智力。具此種",
    "X32n0619_003:0416c12": "種廣大威力。而以大慈大悲。恒求善事。利益一切",
    "X32n0619_003:0416c13": "眾生。以如來永盡怖畏。能度眾生生死怖畏。永盡",
    "X32n0619_003:0416c14": "衰惱憂患。能度眾生憂悲苦惱。永盡無明闇蔽。能",
    "X32n0619_003:0416c15": "度眾生愚癡暗蔽三毒。由如來永盡諸障。方能成",
    "X32n0619_003:0416c16": "就無量德業。由成就故。方能教化眾生令得菩提",
    "X32n0619_003:0416c17": "也。合總喻竟。△二合別喻。分四。初合長者見火喻。",
    "X32n0619_003:0416c18": "又四。初合能見。",
    "X32n0619_003:0416c19": "見。",
    "X32n0619_003:0416c20": "即如來寂照智眼能見也。喻中長者見。法中佛眼",
    "X32n0619_003:0416c21": "觀見。△二合所見火。",
    "X32n0619_003:0416c22": "諸眾生為生老病死(至)如是等種種諸苦。",
    "X32n0619_003:0416c23": "合上所見之火。從四面起也。五欲如刀蜜。財利如",
    "X32n0619_003:0416c24": "浮雲。眾生癡暗貪求。無晝無夜。五濁八苦之火。日",
    "X32n0619_003:0417a01": "夜燒煑。故云受種種苦。貪求者。求不得苦也。地獄",
    "X32n0619_003:0417a02": "人天。五陰熾盛。愛別離。欲合而離。怨憎會。冤家相",
    "X32n0619_003:0417a03": "會。△三合廣前所見。",
    "X32n0619_003:0417a04": "眾生沒在其中歡喜遊戲(至)雖遭大苦不以為患。",
    "X32n0619_003:0417a05": "上種種苦如海。眾生汩沒於中。不以為苦。反以為",
    "X32n0619_003:0417a06": "樂也。不觀苦集。故不生厭。不觀道滅。故不求解脫。",
    "X32n0619_003:0417a07": "又此結束上文。謂五欲財利。本是苦境。而眾生以",
    "X32n0619_003:0417a08": "為樂事。故歡喜遊戲。貪著追求。本是苦心。而眾生",
    "X32n0619_003:0417a09": "惟恐貪之不酷。求之不巧。故不覺知。地獄三途。本",
    "X32n0619_003:0417a10": "必有之苦報。應寒心而恐畏者。而反不信。謂且顧",
    "X32n0619_003:0417a11": "生前。奚遑死後。故不驚怖。天上人間貧窮困等。本",
    "X32n0619_003:0417a12": "是苦聚。應厭惡而遠離者。然間植小善微因。求一",
    "X32n0619_003:0417a13": "人身天福。惟恐不得。故不生厭。如是等種種諸苦。",
    "X32n0619_003:0417a14": "皆應早求解脫者。而眾生且淹沒陷溺其中。故不",
    "X32n0619_003:0417a15": "求解脫。由此癡迷。無有智慧。故不知覺。由不知覺。",
    "X32n0619_003:0417a16": "故不驚怖。由不驚怖。故不生厭。由不生厭。故不求",
    "X32n0619_003:0417a17": "解脫。而於三界火宅中。日出而作。隨善業以東馳。",
    "X32n0619_003:0417a18": "日入而沉。隨惡業以西走。改頭換面。往還五趣。雖",
    "X32n0619_003:0417a19": "受百千萬劫之大苦。不以為患。此合諸子火來逼",
    "X32n0619_003:0417a20": "身。心不厭患。無求出意也。△四合長者驚怖。",
    "X32n0619_003:0417a21": "舍利弗佛見此已(至)佛智慧樂令其遊戲。",
    "X32n0619_003:0417a22": "應字。即非予而誰之意。拔其苦。即大悲之力。與其",
    "X32n0619_003:0417a23": "樂。即大慈之力。上云驚怖。驚其無樂。怖其有苦。此",
    "X32n0619_003:0417a24": "拔苦與樂。即上驚怖也。合長者見火喻竟。△二合",
    "X32n0619_003:0417b01": "捨几用車喻。分二。先合捨几。次合用車。初中又二。",
    "X32n0619_003:0417b02": "初合長者念救。",
    "X32n0619_003:0417b03": "舍利弗如來復作是念(至)眾生不能以是得度。",
    "X32n0619_003:0417b04": "承上拔苦與樂。雖為父道所當盡。然復作是念。終",
    "X32n0619_003:0417b05": "難從實捨權也。神力合上身有力。智慧力合手有",
    "X32n0619_003:0417b06": "力。如來知見。合上衣裓。力無畏。合上几案。即始坐。",
    "X32n0619_003:0417b07": "道場。大法擬宜。眾生根鈍。不能以此得度也。△二",
    "X32n0619_003:0417b08": "合諸子不聽。",
    "X32n0619_003:0417b09": "所以者何是諸眾生(至)何由能解佛之智慧。",
    "X32n0619_003:0417b10": "徵釋不能得度。合上不聽也。正由五濁障重。未免",
    "X32n0619_003:0417b11": "生老等火所燒。大乘微妙。不能解入。如人身在縲",
    "X32n0619_003:0417b12": "紲。未可以語衣錦之榮。故云何由能解等。此句合",
    "X32n0619_003:0417b13": "唯有一門而復狹小。無機狹小。不能解佛智慧也。",
    "X32n0619_003:0417b14": "前喻有三。馳戲一科義含。△二合用車。分二。先牒",
    "X32n0619_003:0417b15": "前三喻。",
    "X32n0619_003:0417b16": "舍利弗如彼長者(至)然後各與珍寶大車。",
    "X32n0619_003:0417b17": "一大擬不得。二小投其好。三等賜大車。△二正合",
    "X32n0619_003:0417b18": "用車。分四。初合擬宜三車。二合知子先心。三合歎",
    "X32n0619_003:0417b19": "三車希有。四合適子所願。且初合擬宜三車。",
    "X32n0619_003:0417b20": "如來亦復如是(至)於三界火宅拔濟眾生。",
    "X32n0619_003:0417b21": "不用之者。大法擬不得也。但以方便者。正用三乘",
    "X32n0619_003:0417b22": "也。智慧方便。權實並演。單云智慧。自受用實也。連",
    "X32n0619_003:0417b23": "方便者。明應機即實而權。正顯權從實起。權泯歸",
    "X32n0619_003:0417b24": "實之旨。三界者。欲界雜居。色界四禪。無色四空。各",
    "X32n0619_003:0417c01": "有界限種族故。俱名火宅者。均在輪迴數故。此合",
    "X32n0619_003:0417c02": "我今當設方便令子免害也。△二合知子先心。",
    "X32n0619_003:0417c03": "為說三乘聲聞辟支佛佛乘。",
    "X32n0619_003:0417c04": "三乘者。乘以運載為義。聲聞以四諦為乘。緣覺以",
    "X32n0619_003:0417c05": "因緣為乘。菩薩以六度為乘。運出三界。歸於涅槃",
    "X32n0619_003:0417c06": "也。六度菩薩。於當教亦稱大乘。今名佛乘者。以三",
    "X32n0619_003:0417c07": "十四心。頓斷見思習氣。而得成佛故。△三合歎三",
    "X32n0619_003:0417c08": "車希有。又三。初合示相轉。",
    "X32n0619_003:0417c09": "而作是言汝等莫得(至)聲聞辟支佛佛乘。",
    "X32n0619_003:0417c10": "汝等莫得等示苦諦。三界火宅是苦果。勿貪等。示",
    "X32n0619_003:0417c11": "集諦。貪愛是苦果之因。色為男女形貌。及青黃赤",
    "X32n0619_003:0417c12": "白等。聲為男女歌詠。及絲竹環珮等。香為男女身",
    "X32n0619_003:0417c13": "香。及沉水檀速等。味為男女綢繆。及肴膳美味等。",
    "X32n0619_003:0417c14": "觸為男女身分。及柔軟細滑等。此名五欲。亦名五",
    "X32n0619_003:0417c15": "塵。揀非微妙。故云麤弊。若貪等者。以蛾眉皓齒。是",
    "X32n0619_003:0417c16": "伐性之斧。絲竹管弦。是奪心之賊。龍涎象藏。是牽",
    "X32n0619_003:0417c17": "意之媒。甘脆肥膩。是腐腸之藥。雲繒羅縠。是惰身",
    "X32n0619_003:0417c18": "之機。眾生不知而生貪着愛取。則為其所燒也。汝",
    "X32n0619_003:0417c19": "速下。示滅道二諦。此二示三界外有三乘智斷之",
    "X32n0619_003:0417c20": "果。故令速出三界。當得三乘。正合上三車今在門",
    "X32n0619_003:0417c21": "外。可以遊戲。△二合作證轉。",
    "X32n0619_003:0417c22": "我今為汝保任此事終不虗也。",
    "X32n0619_003:0417c23": "無人保任。或恐難成。佛既自證。為作保任。出三界",
    "X32n0619_003:0417c24": "內之苦。得三界外之樂。為不虗矣。合上隨汝所欲。",
    "X32n0619_003:0418a01": "皆當與汝。△三合勸修轉。",
    "X32n0619_003:0418a02": "汝等但當勤修精進(至)便得無量安隱快樂。",
    "X32n0619_003:0418a03": "汝等下。正合勸修。復作下。正合歎三車希有。三乘",
    "X32n0619_003:0418a04": "是諸佛方便。化物儀式。故諸佛所稱揚讚歎也。若",
    "X32n0619_003:0418a05": "知苦。則無生死逼迫之苦果。而有身心自在之樂。",
    "X32n0619_003:0418a06": "故云自在。若斷集。則無三界繫縛之苦因。而有縱",
    "X32n0619_003:0418a07": "任不拘之樂。故云無繫。若證滅。則我生已盡。不受",
    "X32n0619_003:0418a08": "後有。故無所依。若修道。則旅泊三界。無所希望。故",
    "X32n0619_003:0418a09": "無所求。又得無生智曰自在。得盡智曰無繫。無明",
    "X32n0619_003:0418a10": "糠脫曰無依。所作已辦曰無求。無漏等。勸修道品",
    "X32n0619_003:0418a11": "也。住於真空涅槃。故安隱。改麤為細。易短作長。故",
    "X32n0619_003:0418a12": "快樂。△四合適子所願。前喻三車合說。今三乘別",
    "X32n0619_003:0418a13": "合。分三。初合羊車。",
    "X32n0619_003:0418a14": "舍利弗若有眾生(至)為求羊車出於火宅。",
    "X32n0619_003:0418a15": "內有一句。下二應有。宿昔三乘樂欲。成三乘智性。",
    "X32n0619_003:0418a16": "故佛施三乘之教以投其好也。此性即眾生本具",
    "X32n0619_003:0418a17": "正因佛性。論中有本性住種性。即此正因佛性。有",
    "X32n0619_003:0418a18": "習以成種性。即緣因佛性。此正因性雖具。必假教",
    "X32n0619_003:0418a19": "法熏起。聞法信受者。謂從佛聞等流教法。的信無",
    "X32n0619_003:0418a20": "疑。拳拳服膺。持守不失。殷勤精進者。聞而思思而",
    "X32n0619_003:0418a21": "修也。三處聞法。各隨本乘。欲速二句。厭三界苦。求",
    "X32n0619_003:0418a22": "涅槃樂也。欲速自求。是二乘病根。欲速則不達。自",
    "X32n0619_003:0418a23": "求則不大。因乖萬行。果缺圓常。皆欲速自求之過",
    "X32n0619_003:0418a24": "也。是名下結。如彼下。提喻合聲聞。聞佛聲教得悟。",
    "X32n0619_003:0418b01": "不能化他。如羊不顧後群。故以羊喻聲聞乘。此中",
    "X32n0619_003:0418b02": "從佛聞法。合上聞父所說適其願故。聞慧也。殷勤。",
    "X32n0619_003:0418b03": "合上心各勇銳。思慧也。精進。合上推排。修慧也。欲",
    "X32n0619_003:0418b04": "速等。合上競共馳走。是名一句。合上爭出火宅。下",
    "X32n0619_003:0418b05": "倣此。△二合鹿車。",
    "X32n0619_003:0418b06": "若有眾生從佛世尊(至)為求鹿車出於火宅。",
    "X32n0619_003:0418b07": "梵言辟支迦羅。此云緣覺。亦云獨覺。求自然二句。",
    "X32n0619_003:0418b08": "獨覺也。以單丁自守。不求伴侶。觀物變遷。自覺無",
    "X32n0619_003:0418b09": "生故。深知一句。緣覺也。諸法即十二因緣也。秉佛",
    "X32n0619_003:0418b10": "因緣。流轉還滅。推審住智。滅緣顯理故。十二有支。",
    "X32n0619_003:0418b11": "除無明。每支具七智。先推因。次審因。三世推審。為",
    "X32n0619_003:0418b12": "六。後住法智。為七。十一支共七十七智也。又求自",
    "X32n0619_003:0418b13": "然慧。則慧不止如聲聞內有智性而已。深知一句。",
    "X32n0619_003:0418b14": "則志不止如聲聞欲速自求而已。故優於聲聞。劣",
    "X32n0619_003:0418b15": "於菩薩。為中乘也。支佛是法行人。從他聞法少。自",
    "X32n0619_003:0418b16": "推義多。故喻如鹿。鹿不依人故。又鹿有迴顧之慈",
    "X32n0619_003:0418b17": "故。△三合牛車。",
    "X32n0619_003:0418b18": "若有眾生從佛世尊(至)為求牛車出於火宅。",
    "X32n0619_003:0418b19": "求一切下。明求佛智慧。一切智者。即一切法而證",
    "X32n0619_003:0418b20": "實相。所謂欲覔實相。不離一切法。欲覔一切法。不",
    "X32n0619_003:0418b21": "離實相。諸法為實相之表。實相乃諸法之體。故名",
    "X32n0619_003:0418b22": "一切智佛智者。揀因智。此智究竟果位。超於因位。",
    "X32n0619_003:0418b23": "故名佛智。智是一。但有圓缺之異故。上二實智也。",
    "X32n0619_003:0418b24": "下二權智。自然智。任運而知。於一切機。不思而應。",
    "X32n0619_003:0418c01": "俯會無差。如月落百川。影含萬體。不然而然。名自",
    "X32n0619_003:0418c02": "然智。無師智者。以此智惠施於人。應遍無方。不拘",
    "X32n0619_003:0418c03": "成範。能師一切人。無人為師。名無師智。如來知等。",
    "X32n0619_003:0418c04": "明求佛地不共功德也。上上求自利。愍念下。下化",
    "X32n0619_003:0418c05": "利他。安樂等。以四無量心安樂一切眾生離苦得",
    "X32n0619_003:0418c06": "樂也。無量總該六道。以慈心利樂饒益諸人天等",
    "X32n0619_003:0418c07": "而與之樂。故云利益人天。以悲心度脫三途一切",
    "X32n0619_003:0418c08": "眾生而拔其苦。故云度脫一切。此中聞法精進前",
    "X32n0619_003:0418c09": "五度。求四智第六度。又求一切等。大智心也。愍念",
    "X32n0619_003:0418c10": "等。大悲心也。智悲雙運。漚和不礙般若。般若不礙",
    "X32n0619_003:0418c11": "漚和。具此自利利他之大心。故名大乘。菩薩下。釋",
    "X32n0619_003:0418c12": "成大乘二字。謂前云佛乘。此云大者。以佛是大果。",
    "X32n0619_003:0418c13": "眾生能求此大果而乘之。以自利利人。故名摩訶",
    "X32n0619_003:0418c14": "薩之大乘也。菩薩慈悲化物。如牛之安忍運載。故",
    "X32n0619_003:0418c15": "以牛車喻菩薩。上合捨几用車竟。△三合等賜大",
    "X32n0619_003:0418c16": "車喻。分二。先牒前二喻。",
    "X32n0619_003:0418c17": "舍利弗如彼長者(至)等以大車而賜諸子。",
    "X32n0619_003:0418c18": "見諸等。牒前免難。自惟等。牒前等賜。上喻有四。今",
    "X32n0619_003:0418c19": "但合二。免難兼索車。等賜兼歡喜。△次合二喻。分",
    "X32n0619_003:0418c20": "二。初合諸子免難。",
    "X32n0619_003:0418c21": "如來亦復如是(至)怖畏險道得涅槃樂。",
    "X32n0619_003:0418c22": "此門乃方便權門也。指阿含教中所詮之理。苦即",
    "X32n0619_003:0418c23": "世間苦果。怖畏一句。即世間生死。得涅一句。即出",
    "X32n0619_003:0418c24": "世樂果。謂小乘涅槃。云出云得。雙該集道二因。未",
    "X32n0619_003:0419a01": "有不斷集而離苦果者。未有不修道而得樂果者。",
    "X32n0619_003:0419a02": "此合諸子安隱得出火宅。到無畏處也。△二合等",
    "X32n0619_003:0419a03": "賜大車。分三。初合釋有車之由。",
    "X32n0619_003:0419a04": "如來爾時便作是念(至)力無畏等諸佛法藏。",
    "X32n0619_003:0419a05": "合上財富無量也。△二合廣明心等。",
    "X32n0619_003:0419a06": "是諸眾生皆是我子(至)皆以如來滅度而滅度之。",
    "X32n0619_003:0419a07": "合上我財物無極。不應以下劣小車與諸子也。佛",
    "X32n0619_003:0419a08": "之法藏既多。眾生又是佛子。所以不惜而等與也。",
    "X32n0619_003:0419a09": "不令下。釋等與之義。如來滅度。即大乘三德涅槃。",
    "X32n0619_003:0419a10": "四十年前。獨許菩薩作佛。是令有人獨得滅度。今",
    "X32n0619_003:0419a11": "經許聲聞與菩薩同得受記。是皆以如來滅度也。",
    "X32n0619_003:0419a12": "△三合廣明車等。",
    "X32n0619_003:0419a13": "是諸眾生脫三界者(至)能生淨妙第一之樂。",
    "X32n0619_003:0419a14": "是諸一句。牒昔所化權人。悉與下。結足所與大之",
    "X32n0619_003:0419a15": "事。一相即實相。法身德也。一種即種智。般若德也。",
    "X32n0619_003:0419a16": "淨妙之樂。樂即無苦。解脫德也。三德高廣。具足莊",
    "X32n0619_003:0419a17": "嚴。收羅萬億。名為大乘。正合其車高廣。眾寶莊校",
    "X32n0619_003:0419a18": "等。名為大車也。又一相者。雖有差別功德。皆一實",
    "X32n0619_003:0419a19": "相。一種者。無二三之殊。惟一乘之種類。諸佛稱歎。",
    "X32n0619_003:0419a20": "以此而修。直至成佛。故云生淨妙樂。又涅槃淨也。",
    "X32n0619_003:0419a21": "般若妙也。法身第一也。此三永絕諸苦。故云樂。上",
    "X32n0619_003:0419a22": "合等賜大車竟。△四合長者不虗喻。分二。先牒前",
    "X32n0619_003:0419a23": "喻。",
    "X32n0619_003:0419a24": "舍利弗如彼長者(至)然彼長者無虗妄之咎。",
    "X32n0619_003:0419b01": "許三誘引出宅。末後等與大車。既無虗妄過咎。△",
    "X32n0619_003:0419b02": "次正合不虗。",
    "X32n0619_003:0419b03": "如來亦復如是無有虗妄(至)於一佛乘分別說三。",
    "X32n0619_003:0419b04": "長者既不虗妄。如來先三後一。豈虗妄哉。何以下。",
    "X32n0619_003:0419b05": "徵釋先三後一之故。謂初說三乘。既為引導。則似",
    "X32n0619_003:0419b06": "非實。然後但度大乘。曾無先期。則似為妄。此何以",
    "X32n0619_003:0419b07": "故而言無有虗妄。以虗妄者。無而為有。能許而不",
    "X32n0619_003:0419b08": "能與之謂。今佛既有無量諸法之藏。則非虗矣。又",
    "X32n0619_003:0419b09": "能與一切眾生大乘之法而不悋惜。則非妄矣。但",
    "X32n0619_003:0419b10": "因法大機小。佛能盡與。而眾生不能盡受。若華嚴",
    "X32n0619_003:0419b11": "能受。何俟開一為三。舍利下結。以是眾生不能盡",
    "X32n0619_003:0419b12": "受之因緣。但為小智開一為三也。因緣應前請詞。",
    "X32n0619_003:0419b13": "上長行竟。△二偈頌。有一百六十五行。前一百行。",
    "X32n0619_003:0419b14": "頌上長行。後六十五行。補頌二義。初中又二。初六",
    "X32n0619_003:0419b15": "十五行半。頌喻說。二三十四行半。頌法合。初頌喻",
    "X32n0619_003:0419b16": "說中分二。初三十三行頌總喻。次三十二行半頌",
    "X32n0619_003:0419b17": "別喻。初頌總喻中分四。初一句頌長者喻。二三行",
    "X32n0619_003:0419b18": "一句頌家宅喻。三半行頌五百人喻。四二十九行",
    "X32n0619_003:0419b19": "廣頌火起喻。前喻有六。今止頌四。家宅含一門。五",
    "X32n0619_003:0419b20": "百含三十子耳。且初一句。頌長者喻。",
    "X32n0619_003:0419b21": "佛欲重宣此義而說偈言譬如長者。",
    "X32n0619_003:0419b22": "頌上位號。即兼名行德業。既有長人之德。即知名",
    "X32n0619_003:0419b23": "行為國邑聚落所崇。亦知內外年德俱高。喻佛具",
    "X32n0619_003:0419b24": "足智斷慈悲萬德也。△二三行一句。頌家宅喻。",
    "X32n0619_003:0419c01": "有一大宅其宅久故(至)周障屈曲雜穢充遍。",
    "X32n0619_003:0419c02": "宅者託也。安也。人所託以安身也。宅久易壞。故云",
    "X32n0619_003:0419c03": "頓弊。總言曰宅。別論宅內有堂舍之分。堂者當也。",
    "X32n0619_003:0419c04": "當賓客酧酢也。舍者止也。止身於其間也。靠壁曰",
    "X32n0619_003:0419c05": "柱。即磉曰根。橫曰梁。竪曰棟。房址曰基。堦砌曰陛。",
    "X32n0619_003:0419c06": "東西曰墻。前後曰壁。圮毀也。坼裂也。泥塗所以飾",
    "X32n0619_003:0419c07": "縫隙。阤壞也。覆苫所以蔽風雨。在簷曰椽。在脊曰",
    "X32n0619_003:0419c08": "梠。籬落四園曰周障。徑巷穿叉曰屈曲。若配依報。",
    "X32n0619_003:0419c09": "大宅三界也。三界無始為久。非今所造為故。無常",
    "X32n0619_003:0419c10": "卑鄙為頓弊。堂舍者。長行堂喻欲界。此中堂喻上",
    "X32n0619_003:0419c11": "二界。舍喻欲界。柱根梁棟墻壁。如上配。基陛喻共",
    "X32n0619_003:0419c12": "相種子。泥塗墻壁之表。覆苫堂舍之表。椽梠梁棟",
    "X32n0619_003:0419c13": "之表。此三可喻山川林藪等。高危摧朽等。皆明無",
    "X32n0619_003:0419c14": "常敗壞之相。周障二句。明三界高低崎嶇。三惡增",
    "X32n0619_003:0419c15": "盛也。正報。五陰宅也。自迷心海已來。故云久故。陰",
    "X32n0619_003:0419c16": "身老病無常。故云頓弊。堂喻身之上分。舍喻身之",
    "X32n0619_003:0419c17": "下分。念念相續無常。曰高危。八法不整。三相所遷。",
    "X32n0619_003:0419c18": "曰摧朽。諸苦所侵。曰傾斜。基陛喻行業。衰老之時。",
    "X32n0619_003:0419c19": "曰隤毀。四大傷損。曰圮坼。泥塗喻皮膚。老色枯朽。",
    "X32n0619_003:0419c20": "曰阤落。覆苫喻毛髮。老則脫落。曰亂墜。椽梠喻筋",
    "X32n0619_003:0419c21": "骨。支節不援。曰差脫。周障二句。一身三十六物。九",
    "X32n0619_003:0419c22": "孔長流不淨也。三界不牢。令人生厭。是說喻之正",
    "X32n0619_003:0419c23": "旨。故下文盡情摹寫。智者觀之。當絕本息輪。離苦",
    "X32n0619_003:0419c24": "免難也。△三二句。頌五百人喻。",
    "X32n0619_003:0420a01": "有五百人止住其中。",
    "X32n0619_003:0420a02": "三乘根性為五道所攝。兼得三十子。△四二十九",
    "X32n0619_003:0420a03": "行。廣頌火起。長行周匝三句。文略。今廣明之。諸家",
    "X32n0619_003:0420a04": "配釋不一。智者用十使配釋。其義切當。十使煩惱。",
    "X32n0619_003:0420a05": "分於三界九地。具足見思。方感分段生死之苦。以",
    "X32n0619_003:0420a06": "十使為火之根本故。文分四段。初二十二行頌。明",
    "X32n0619_003:0420a07": "地上事喻欲界火起。二三行半頌。明穴中事喻色",
    "X32n0619_003:0420a08": "界火起。三二行半頌。明空中事喻無色界火起。四",
    "X32n0619_003:0420a09": "一行。總結眾難多端。初中又四。初明所燒之類。二",
    "X32n0619_003:0420a10": "明火起之由。三明火起之勢。四明被燒之相。初中",
    "X32n0619_003:0420a11": "又二。先正明所燒。二總結所燒。初中又二。初明禽",
    "X32n0619_003:0420a12": "獸被燒。喻五鈍使眾生。二明鬼神被燒。喻五利使",
    "X32n0619_003:0420a13": "眾生。十使而云利鈍者。前五於所緣境。頑嚚不決",
    "X32n0619_003:0420a14": "故。後五於所緣境。果決割斷故。為心王所役曰使。",
    "X32n0619_003:0420a15": "又能使眾生入於生死輪迴故。初明禽獸被燒。又",
    "X32n0619_003:0420a16": "二。初正喻五鈍。二結顯宅變。初中又五。且初二句",
    "X32n0619_003:0420a17": "頌。喻慢使。",
    "X32n0619_003:0420a18": "鴟梟鵰鷲烏鵲鳩鴿。",
    "X32n0619_003:0420a19": "此下蟲名獸狀。鬼體神形。雖非經要。既喻十使。亦",
    "X32n0619_003:0420a20": "可略知其相也。慢使眾生。自舉輕他。凌高下視。故",
    "X32n0619_003:0420a21": "喻如鳥。凌他為慢。自貴為憍。必有所挾也。今取文",
    "X32n0619_003:0420a22": "殊問經八憍。喻此八鳥。一壯盛憍。謂人恃己強勝",
    "X32n0619_003:0420a23": "壯大。凌他劣弱。如鴟。惡鳥也。似鷹而白。一名鵂&#;。",
    "X32n0619_003:0420a24": "晝不見泰山。夜能撮蚤。其形最大。故壯盛憍如之。",
    "X32n0619_003:0420b01": "二性憍。謂人恃己種姓強大。凌慢於他。如梟。不孝",
    "X32n0619_003:0420b02": "之種。食母之鳥。故性憍如之。三富憍。謂人恃己富。",
    "X32n0619_003:0420b03": "凌慢於他。如鵰。有多種。黃頭赤目者。能取獐狸為",
    "X32n0619_003:0420b04": "食。故富憍如之。四自在憍。謂人恃己長大稱意所",
    "X32n0619_003:0420b05": "作。凌慢於他。如鷲。食宿山林。去住自由。故自在憍",
    "X32n0619_003:0420b06": "如之。五壽命憍。謂人恃己壽高。凌慢於。他如烏。即烏",
    "X32n0619_003:0420b07": "鴉。反哺之烏。命長不死。故壽命憍如之。六聰明憍。",
    "X32n0619_003:0420b08": "謂人恃己聰利明達。凌慢於他。如鵲。性至聰。能報",
    "X32n0619_003:0420b09": "吉凶。故聰明憍如之。七行善憍。謂人恃己能行少",
    "X32n0619_003:0420b10": "善。凌慢有德。如鳩。即[班*鳥]鳩。性至純。不知自拙。諺云。",
    "X32n0619_003:0420b11": "人道[班*鳥]鳩拙。我道[班*鳥]鳩巧。只用幾根柴。家緣便做",
    "X32n0619_003:0420b12": "了。故行善憍如之。八色憍。謂人恃己容顏美妙。凌",
    "X32n0619_003:0420b13": "慢於他。如鴿。類有多種。以色取勝。肆婬鳥也。故色",
    "X32n0619_003:0420b14": "憍如之。△二二句頌。喻瞋使。",
    "X32n0619_003:0420b15": "蚖蛇蝮蝎蜈蚣蚰蜒。",
    "X32n0619_003:0420b16": "瞋有三種。一非理瞋。謂不問可否。歘起瞋心。二順",
    "X32n0619_003:0420b17": "理瞋。謂人實惱我。三諍論瞋。謂強執己解為是。他",
    "X32n0619_003:0420b18": "解為非。蚖蛇之大者。毒盛不觸而吸。喻非理。蝮蝎",
    "X32n0619_003:0420b19": "之大者。觸之則螫人也。喻順理。蜈蚣瞋很而行速。",
    "X32n0619_003:0420b20": "蚰蜒漣涎而走滯。喻戲論。△三二行頌。喻癡使。",
    "X32n0619_003:0420b21": "守宮百足鼬貍鼷鼠(至)蜣蜋諸蟲而集其上。",
    "X32n0619_003:0420b22": "於境不了曰癡。即無明也。無明有二。一獨頭。二相",
    "X32n0619_003:0420b23": "應。在室曰守宮。在澤曰[虫*晏]蜓。漢時宮中養以丹砂。",
    "X32n0619_003:0420b24": "取血。用梅華印。以塗眉間。宮女有邪私者。其面華",
    "X32n0619_003:0420c01": "即散。為防宮女婬亂。故云守宮。多足蟲曰百足。似",
    "X32n0619_003:0420c02": "蜈蚣。不能毒害者。此二兀然。喻獨頭。鼬鼠之大者。",
    "X32n0619_003:0420c03": "赤黃色。能入穴而食鼠。天若雨。於樹上倒懸。尾有",
    "X32n0619_003:0420c04": "兩岐。以塞兩鼻。貍狐之大者。年老可成精。而妖媚",
    "X32n0619_003:0420c05": "人者。鼷鼠者。甘口鼠也。食人而不覺痛者。此三喻",
    "X32n0619_003:0420c06": "相應。諸惡一句。謂從癡根本。備起諸結使也。交橫",
    "X32n0619_003:0420c07": "一句。明諸使相緣。或緣三界如交橫。起之速疾如",
    "X32n0619_003:0420c08": "馳走。屎尿二句。明癡心所著之境。皆無常不淨故。",
    "X32n0619_003:0420c09": "蜣蜋亦名烏甲蟲。由癡不了。於中計常樂我淨。而",
    "X32n0619_003:0420c10": "生染著。如蜣狼集其上也。則人於男女二根。生欲",
    "X32n0619_003:0420c11": "樂想者。迷倒極矣。△四二行頌。喻貪使。",
    "X32n0619_003:0420c12": "狐狼野干咀嚼踐蹋(至)饑羸慞惶處處求食。",
    "X32n0619_003:0420c13": "貪有二。一有力貪。二無力貪。有力者。以威勢取之。",
    "X32n0619_003:0420c14": "如五覇等荼毒萬姓。如狐狼。無力者。但能從他乞",
    "X32n0619_003:0420c15": "索麤弊。如豪強侵奪良善。阿附之餘黨。如野干。似",
    "X32n0619_003:0420c16": "狐而小。形色青黃。尾大。巢於危巖高木之上。群行",
    "X32n0619_003:0420c17": "夜鳴。恠獸也。咀嚼下。明貪心取境。有用而取。如口",
    "X32n0619_003:0420c18": "含味以咀嚼。不用而棄。如足蹴躡以踐蹋。又小則",
    "X32n0619_003:0420c19": "咀嚼。多則踐蹋也。以唇咥血曰嚌。以齒斷骨曰齧。",
    "X32n0619_003:0420c20": "喻貪噬無厭也。死屍喻麤弊五塵。狼籍者。狼所臥",
    "X32n0619_003:0420c21": "處。艸皆披靡也。生蟲咀嚼以殆盡。死屍嚌齧以有",
    "X32n0619_003:0420c22": "餘。故云骨肉狼籍。謂食之不盡。零落於艸間。世人",
    "X32n0619_003:0420c23": "肆筵設席。杯盤狼籍。積聚五塵。不知止足。亦猶是",
    "X32n0619_003:0420c24": "也。由是下。喻王賊等有大力。將彼有力無力所貪",
    "X32n0619_003:0421a01": "之物。以強取之也。兩足翻尋曰搏。收聚一處曰撮。",
    "X32n0619_003:0421a02": "貪不知足曰饑。求不能得曰羸。種種營覔曰慞惶。",
    "X32n0619_003:0421a03": "多貪之人。雖富而貧也。處處一句。馳逐五塵之境",
    "X32n0619_003:0421a04": "也。△五二句頌。喻疑使。",
    "X32n0619_003:0421a05": "鬪諍摣掣啀喍嘷吠。",
    "X32n0619_003:0421a06": "群狗競取曰鬪。群狗相吠曰諍。向前相奪曰摣。往",
    "X32n0619_003:0421a07": "來相扯曰掣。即鬪之形也。銜物死諍曰啀喍。失物",
    "X32n0619_003:0421a08": "潑叫曰嘷吠。即諍之聲也。喻疑使眾生。未決是非。",
    "X32n0619_003:0421a09": "為鬪諍。意謂為是。復謂為非。名摣掣。發言論決是",
    "X32n0619_003:0421a10": "非之理。名啀吠。上正明五鈍竟。△二二句頌。結顯",
    "X32n0619_003:0421a11": "宅變。",
    "X32n0619_003:0421a12": "其舍恐怖變狀如是。",
    "X32n0619_003:0421a13": "變乃改其本有。狀謂新其相貌。總上五鈍。凡人共",
    "X32n0619_003:0421a14": "有。苟有此者。人而不盡人道。則妄人也。非禽獸而",
    "X32n0619_003:0421a15": "何。人之異於禽獸者。幾希。庶民去之。君子存之。凡",
    "X32n0619_003:0421a16": "人物之生。同得天地之理為性。惟其所稟氣形偏",
    "X32n0619_003:0421a17": "正。故有人畜之殊。乃曰幾希也。唯君子完其所得",
    "X32n0619_003:0421a18": "之理。不失其所以人也。小人不知而去之。名雖為",
    "X32n0619_003:0421a19": "人。而實不得其所以為人也。孟氏之言。吾佛之教。",
    "X32n0619_003:0421a20": "隱顯少殊。會旨不異。上明禽獸被燒竟。△二明鬼",
    "X32n0619_003:0421a21": "神被燒。又二。初二句。總明五利。",
    "X32n0619_003:0421a22": "處處皆有魑魅魍魎。",
    "X32n0619_003:0421a23": "五利遍緣三界四諦五陰。觸處生著。造次恒有。故",
    "X32n0619_003:0421a24": "言處處皆有也。西京賦云。山神虎形曰魑。宅神猪",
    "X32n0619_003:0421b01": "頭人形曰魅。木石變恠曰魍魎。總是物類之精。有",
    "X32n0619_003:0421b02": "時聞聲不見其形。有時見形倐然不見其形也。夫",
    "X32n0619_003:0421b03": "鬼神有智。禽獸則無。故以利喻鬼神。鈍喻蟲獸。△",
    "X32n0619_003:0421b04": "二九行半。別明五利。分五。初三行喻邪見。",
    "X32n0619_003:0421b05": "夜叉惡鬼食噉人肉(至)鬪諍之聲甚可怖畏。",
    "X32n0619_003:0421b06": "邪見眾生。不敬三寶。不禮塔寺。撥無因果。故云邪",
    "X32n0619_003:0421b07": "見。夜叉亦名藥叉。捷疾鬼也。此云苦活。食人度命。",
    "X32n0619_003:0421b08": "以苦自活也。喻邪見之徒。人是善報。喻出世善因",
    "X32n0619_003:0421b09": "果。不雜煩惱者。邪見之心。撥無善因果之事。如夜",
    "X32n0619_003:0421b10": "叉食人肉也。毒蟲是惡報。喻世間惡因果。雜諸煩",
    "X32n0619_003:0421b11": "惱者。邪見之心。撥無惡因果之事。如夜叉噉毒蟲",
    "X32n0619_003:0421b12": "屬也。諸惡下三句。明善惡因果。皆從自類而生。毫",
    "X32n0619_003:0421b13": "無差舛。玉篇云。伏卵曰孚。廣雅云。孚亦生也。乳者",
    "X32n0619_003:0421b14": "養也。故烏生曰孚。獸生曰乳。此喻善惡之法。從自",
    "X32n0619_003:0421b15": "類因。生自類果也。各自藏護者。因能有果名藏。必",
    "X32n0619_003:0421b16": "得不失名護。夜叉二句。謂邪見之心。撥無善惡因",
    "X32n0619_003:0421b17": "果。如夜叉競共爭取人肉毒蟲而食也。食之既飽",
    "X32n0619_003:0421b18": "者。邪見之心成就也。惡心轉熾者。邪見之心增廣",
    "X32n0619_003:0421b19": "也。鬥諍之聲者。內心成就。外彰言教。宣於無因無",
    "X32n0619_003:0421b20": "果之法。能令聞者。墮落三途。故言甚可怖畏。今之",
    "X32n0619_003:0421b21": "外道。宣唱冊卷。夜聚曉散者是也。古德云。似此一",
    "X32n0619_003:0421b22": "般愚男女。生遭王法死阿鼻。豈不大可怖畏哉。△",
    "X32n0619_003:0421b23": "二二行半。喻戒禁取。",
    "X32n0619_003:0421b24": "鳩槃茶鬼蹲踞土埵(至)以脚加頸怖狗自樂。",
    "X32n0619_003:0421c01": "戒取執邪為道。名非因計因。即持牛狗等戒之徒。",
    "X32n0619_003:0421c02": "鳩槃茶此云甕形。以其形似甕故。可畏鬼也。虗坐",
    "X32n0619_003:0421c03": "為蹲。實坐為踞。喻外道依於戒取。修行十善。能生",
    "X32n0619_003:0421c04": "六欲天。六天是欲界高處。如土埵也。依戒取修得",
    "X32n0619_003:0421c05": "四禪。生色界。名離地一尺。依戒取得四空定。生無",
    "X32n0619_003:0421c06": "色界。名離地二尺也。上生二界為往。還生欲界為",
    "X32n0619_003:0421c07": "返。依戒之見。所修之行。安意樂心。故縱逸嬉戲也。",
    "X32n0619_003:0421c08": "捉狗等者。前文狗喻貪使。今兩足喻有力無力二",
    "X32n0619_003:0421c09": "貪。聲喻貪之種子。脚喻覺觀。以戒取之徒。非無實",
    "X32n0619_003:0421c10": "修。但知見不正。不入正道。盲修瞎煉。非因計因。幸",
    "X32n0619_003:0421c11": "而高昇上界。意欲伏貪現行。既得伏已。故云捉狗",
    "X32n0619_003:0421c12": "兩足。又望斷貪之種子。故云撲令失聲。斷之不能。",
    "X32n0619_003:0421c13": "即用覺觀加之。故云以脚加頸。妄謂滅除而得自",
    "X32n0619_003:0421c14": "在之樂。故云怖狗自樂。此中捉撲以怖。正是外道",
    "X32n0619_003:0421c15": "邪修之工夫也。△三一行半喻身見。",
    "X32n0619_003:0421c16": "復有諸鬼其身長大(至)發大惡聲叫呼求食。",
    "X32n0619_003:0421c17": "於陰入界中。妄計為身。名為身見。竪入三世。計我",
    "X32n0619_003:0421c18": "名長。橫遍五陰。計我名大。計我自在。不修善法。即",
    "X32n0619_003:0421c19": "無慚愧。故言裸形。以惡業莊嚴。故言黑。無功德資",
    "X32n0619_003:0421c20": "助。故言瘦。計我者不出三界。故言常在其中。計我",
    "X32n0619_003:0421c21": "在心。發言宣說有我之相。故言發大惡聲。冀因此",
    "X32n0619_003:0421c22": "說。望得道果。故言叫呼求食也。△四半行喻見取。",
    "X32n0619_003:0421c23": "復有諸鬼其咽如針。",
    "X32n0619_003:0421c24": "此非果計果也。見取通至非想。非想非是涅槃之",
    "X32n0619_003:0422a01": "果。計之為常。如咽細命危而保其壽。故云其咽如",
    "X32n0619_003:0422a02": "針。以無色唯心。名咽細也。△五二行喻邊見。",
    "X32n0619_003:0422a03": "復有諸鬼首如牛頭(至)饑渴所逼叫喚馳走。",
    "X32n0619_003:0422a04": "於一身見。計斷計常。執常非斷。執斷非常。隨執一",
    "X32n0619_003:0422a05": "邊名為邊見。計常者身斷我常。計斷者身斷我斷。",
    "X32n0619_003:0422a06": "斷常二邊。如牛頭二角。不知善因善果。惡因惡果。",
    "X32n0619_003:0422a07": "一味執斷執常。如食人肉復噉狗也。或時計常。或",
    "X32n0619_003:0422a08": "復計斷。前後迴轉。如頭髮髼亂也。計常即破斷。計",
    "X32n0619_003:0422a09": "斷即破常。如殘害兇險也。無有智定飲食自資。如",
    "X32n0619_003:0422a10": "饑渴所逼。各陳己見。宣唱邪論。如叫喚。隨諸邪行。",
    "X32n0619_003:0422a11": "輪迴不息。如馳走。上正明所燒竟。△二一行半總",
    "X32n0619_003:0422a12": "結所燒。",
    "X32n0619_003:0422a13": "夜叉餓鬼諸惡鳥獸(至)如是諸難恐畏無量。",
    "X32n0619_003:0422a14": "此總結欲界利鈍煩惱之相。初句利。二句鈍。饑急",
    "X32n0619_003:0422a15": "二句。通結二使。並是有漏之心。無道味之貪。故云",
    "X32n0619_003:0422a16": "饑。由饑故生死速疾。故云急。四向者。向四生輪迴",
    "X32n0619_003:0422a17": "也。窺私竊也。明其邪觀空理。慕仰道味。雖復觀空。",
    "X32n0619_003:0422a18": "而滯著心多。不會正理。如窺牕觀空。不得無礙也。",
    "X32n0619_003:0422a19": "末二句總結。初明所燒之類。喻十使煩惱竟。△二",
    "X32n0619_003:0422a20": "二一行明火起之由。喻起五濁之由。",
    "X32n0619_003:0422a21": "是朽故宅屬於一人其人近出未久之間。",
    "X32n0619_003:0422a22": "三界是佛化應之處。發心已來。誓願度脫。故云屬",
    "X32n0619_003:0422a23": "於一人。長者在宅。能令諸子慎火。由出宅後。諸子",
    "X32n0619_003:0422a24": "無知。故令火起。內合如來在世。能令伏五濁。由捨",
    "X32n0619_003:0422b01": "應後眾生於後復起五濁。世尊在此土數數生滅。",
    "X32n0619_003:0422b02": "今言近出。約最後一番示生三界。此土緣盡彼土",
    "X32n0619_003:0422b03": "緣熟。捨此應彼也。問。言屬又言出者。何也。以屬則",
    "X32n0619_003:0422b04": "不出。出則不屬故。答。不言屬則於己無干。不應救",
    "X32n0619_003:0422b05": "濟。不言出則己且被燒。安能救人哉。△三二行明",
    "X32n0619_003:0422b06": "火起之勢。喻正起五濁。",
    "X32n0619_003:0422b07": "於後宅舍忽然火起(至)摧折墮落墻壁崩倒。",
    "X32n0619_003:0422b08": "忽然應長行歘然。四面即身受心法。於此備起四",
    "X32n0619_003:0422b09": "倒五濁八苦等。故云一時。相續漸增。故云俱熾。呻",
    "X32n0619_003:0422b10": "吟悲痛為爆聲。諸根破壞為震裂。氣斷骨離。故摧",
    "X32n0619_003:0422b11": "折墮落。四大解散。故墻壁崩倒。世界山崩地裂。樹",
    "X32n0619_003:0422b12": "折崖摧。山河傾覆等。正明三界宅五陰舍。頓弊敗",
    "X32n0619_003:0422b13": "壞。火燒不堪之相。令人不當貪戀也。△四一行半",
    "X32n0619_003:0422b14": "明被燒之相。喻受五濁八苦。",
    "X32n0619_003:0422b15": "諸鬼神等揚聲大叫(至)周慞惶怖不能自出。",
    "X32n0619_003:0422b16": "若計常者。謂法定常。已有還無。無即常故。計斷者",
    "X32n0619_003:0422b17": "謂法定斷。唯此一死。更無復續。皆唱言定說。其事",
    "X32n0619_003:0422b18": "已顯。故云揚聲大叫。鵰鷲舉鈍使。鳩槃舉利使。此",
    "X32n0619_003:0422b19": "等眾生。煩惱濁心。五見交攻。不求正道之修。不知",
    "X32n0619_003:0422b20": "出離之方。常在三界。甘受輪迴。故云周慞等。上明",
    "X32n0619_003:0422b21": "地上事喻欲界火起已竟。△二三行半。明穴中事。",
    "X32n0619_003:0422b22": "喻色界火起。分四。初一行明所燒之類。",
    "X32n0619_003:0422b23": "惡獸毒蟲藏竄孔穴毗舍闍鬼亦住其中。",
    "X32n0619_003:0422b24": "四禪之定如孔穴。雖復不及門夜敞豁。猶得免於",
    "X32n0619_003:0422c01": "猛燄。喻入四禪定中。雖未出界外。猶得免於欲界",
    "X32n0619_003:0422c02": "麤惡也。初二句鈍使。下二句利使。毗舍闍。噉精氣",
    "X32n0619_003:0422c03": "鬼也。△二一句明火起之由。",
    "X32n0619_003:0422c04": "薄福德故。",
    "X32n0619_003:0422c05": "少福薄德。故近惡遇苦。△三一句明火燒之勢。",
    "X32n0619_003:0422c06": "為火所逼。",
    "X32n0619_003:0422c07": "孔穴之中。雖無猛火。猶有熱惱。喻四禪雖無欲界",
    "X32n0619_003:0422c08": "麤惡。亦有喜樂等愛味細苦。故是火逼。△四二行",
    "X32n0619_003:0422c09": "明被燒之相。",
    "X32n0619_003:0422c10": "共相殘害飲血噉肉(至)臭烟蓬[火*孛]四面充塞。",
    "X32n0619_003:0422c11": "利鈍眾生。得禪是同。所計各異。互相是非。如共殘",
    "X32n0619_003:0422c12": "害也。既於禪中起諸見。則不能生無漏定慧。但著",
    "X32n0619_003:0422c13": "禪味。如飲血。又著覺觀等五支。如噉肉。野干喻欲",
    "X32n0619_003:0422c14": "界貪。於欲界修未來安。已斷此貪。故言並已前死。",
    "X32n0619_003:0422c15": "禪定之貪。如大惡獸。能吞欲界之貪。故云競來食",
    "X32n0619_003:0422c16": "噉。欲界四倒八苦。如猛燄。色界四倒八苦。如臭烟。",
    "X32n0619_003:0422c17": "以烟過燄。故喻色界。色界亦通身受心法。及以四",
    "X32n0619_003:0422c18": "大。如四面咸苦。故云充塞。上明穴中事。喻色界火",
    "X32n0619_003:0422c19": "起竟。△三二行半。明空中事。喻無色界火起。有二。",
    "X32n0619_003:0422c20": "初一行明所燒之類。",
    "X32n0619_003:0422c21": "蜈蚣蚰蜒毒蛇之類為火所燒爭走出穴。",
    "X32n0619_003:0422c22": "欲界以蜈蚣喻瞋。今無色界亦喻瞋。色界雖不言",
    "X32n0619_003:0422c23": "蜈蚣。而云毒蟲。即兼之。阿毗曇云。上界不行瞋。無",
    "X32n0619_003:0422c24": "相害故。有善欲故。性寂靜故。心滋潤故。然止而不",
    "X32n0619_003:0423a01": "行。非能斷也。約種子三界俱有。約現行欲界獨存。",
    "X32n0619_003:0423a02": "厭色界定出向無色。厭色麤法。觀無色法。如毒蛇",
    "X32n0619_003:0423a03": "被燒出穴也。△二一行半明所燒之相。",
    "X32n0619_003:0423a04": "鳩槃茶鬼隨取而食(至)饑渴熱惱周慞悶走。",
    "X32n0619_003:0423a05": "若得無色定。必滅下界緣。故言隨取而食。非想居",
    "X32n0619_003:0423a06": "於最頂。尚不免顛倒之苦。如頭上火然也。非想亦",
    "X32n0619_003:0423a07": "有八苦之火。心生異念。生苦也。念念不住。老苦也。",
    "X32n0619_003:0423a08": "行心擾擾防定。病苦也。退定。死苦也。求定不得。求",
    "X32n0619_003:0423a09": "不得苦也。不得定必有障。怨憎會苦也。失定時。愛",
    "X32n0619_003:0423a10": "別離苦也。四陰心。即五陰熾盛苦也。無無漏飲食。",
    "X32n0619_003:0423a11": "所資。故饑渴所惱。猶是輪迴。故云周慞悶走也。上",
    "X32n0619_003:0423a12": "明空中事。喻無色界火起竟。△四一行總結眾難",
    "X32n0619_003:0423a13": "多端。",
    "X32n0619_003:0423a14": "其宅如是甚可怖畏毒害火灾眾難非一。",
    "X32n0619_003:0423a15": "十使煩惱業火所燒。三界五趣受無量苦。故曰其",
    "X32n0619_003:0423a16": "宅如是。甚可怖畏。灾難甚多。難以盡言。故曰非一。",
    "X32n0619_003:0423a17": "上頌總喻竟。△二三十二行半。頌別喻。分三。初二",
    "X32n0619_003:0423a18": "行半。頌長者見火。二十三行。頌捨几用車。三十七",
    "X32n0619_003:0423a19": "行。頌等賜大車。略無虗妄不頌。初又三。初三句。頌",
    "X32n0619_003:0423a20": "長者能見。",
    "X32n0619_003:0423a21": "是時宅主在門外立聞有人言。",
    "X32n0619_003:0423a22": "宅主即長者。是能見之人。門外立者。於所燒之門",
    "X32n0619_003:0423a23": "安隱得出也。云立者。以如來在法身地。常懷大悲。",
    "X32n0619_003:0423a24": "欲救眾生。不處第一義空之座。故云立也。聞有人",
    "X32n0619_003:0423b01": "言者。上云見。今言聞者。以聞代見也。人者聞必從",
    "X32n0619_003:0423b02": "他故。三昧法即他人也。入三昧中。俯察羣機。三昧",
    "X32n0619_003:0423b03": "能令佛見。故云有人言也。又人指悲願。若見聞者。",
    "X32n0619_003:0423b04": "悲願使然也。△二一行一句。頌所見。",
    "X32n0619_003:0423b05": "汝諸子等先因遊戲來入此宅稚小無知歡娛樂著。",
    "X32n0619_003:0423b06": "問。子本未出。云何因戲來入。答。約聖或在大通時。",
    "X32n0619_003:0423b07": "曾發大心。名出三界。而復退還。名之為入。如人舉",
    "X32n0619_003:0423b08": "足欲出。至門側而返。亦名為出。亦名為入也。約凡",
    "X32n0619_003:0423b09": "理性本淨。非三界法。名出。因晦昧故而起戲論。便",
    "X32n0619_003:0423b10": "有生死。名入。故云先因遊戲來入此宅也。昔結緣",
    "X32n0619_003:0423b11": "淺。大善未著。名為稚小。退大以後。流轉三界。無明",
    "X32n0619_003:0423b12": "所覆。名為無知。歡喜樂著。即前於火宅內。樂著嬉",
    "X32n0619_003:0423b13": "戲等。△三二句頌驚怖。",
    "X32n0619_003:0423b14": "長者聞已驚入火宅。",
    "X32n0619_003:0423b15": "為諸眾生。起大悲心。出真兆聖。降迹塵寰也。△二",
    "X32n0619_003:0423b16": "十三行頌。捨几用車。分二。初五行半。頌捨几。二七",
    "X32n0619_003:0423b17": "行半。頌用車。初又三。初四行半。頌長者念救。",
    "X32n0619_003:0423b18": "方宜救濟令無燒害(至)此苦難處況復大火。",
    "X32n0619_003:0423b19": "方宜者。正以大教擬宜也。告喻即具告諸子也。說",
    "X32n0619_003:0423b20": "眾患難下。正明所燒重重疊疊。廣列二使眾生。汩",
    "X32n0619_003:0423b21": "沒三界。眾苦蔓筵。相續不絕也。無定慧相資。故云",
    "X32n0619_003:0423b22": "饑渴。饑渴已是可畏。況復五濁大火之所燒煑也。",
    "X32n0619_003:0423b23": "△二三句頌諸子不聽。",
    "X32n0619_003:0423b24": "諸子無知雖聞父誨猶故樂著。",
    "X32n0619_003:0423c01": "頌上雖聞父誨。不肎信受。正明無機。不受即無知。",
    "X32n0619_003:0423c02": "即上稚小無知。猶故樂著者。既無大志。復著三界",
    "X32n0619_003:0423c03": "也。△三一句頌馳戲視父。",
    "X32n0619_003:0423c04": "嬉戲不已。",
    "X32n0619_003:0423c05": "正明息化。嬉戲即見思。見思不已。大法難投。故息",
    "X32n0619_003:0423c06": "大化耳。△二七行半。頌用車。分三。初三行。頌擬宜",
    "X32n0619_003:0423c07": "三車。",
    "X32n0619_003:0423c08": "是時長者而作是念(至)即便思惟設諸方便。",
    "X32n0619_003:0423c09": "初一行擬宜意。愁恐墮苦。惱不受大也。又長文云。",
    "X32n0619_003:0423c10": "此舍已為大火所燒等。長者既慮與子並焚。所以",
    "X32n0619_003:0423c11": "益其愁惱也。次一行明用小之由。由著見思。故唯",
    "X32n0619_003:0423c12": "施小。躭樂之甚也。湎淪溺不出也。舍宅無一可樂。",
    "X32n0619_003:0423c13": "明三界五趣是苦。諸子躭湎嬉戲。明眾生執苦為",
    "X32n0619_003:0423c14": "樂也。不受二句。明用小之意。若不用小。則大小俱",
    "X32n0619_003:0423c15": "亡。故云將為火害。害故喪身。喪身故失命。即便二",
    "X32n0619_003:0423c16": "句。正思用小施三乘教也。△二三行。頌歎美三車",
    "X32n0619_003:0423c17": "希有。",
    "X32n0619_003:0423c18": "告諸子等我有種種(至)隨意所樂可以遊戲。",
    "X32n0619_003:0423c19": "告諸下。頌勸轉也。妙寶者。方便教中之妙寶也。小",
    "X32n0619_003:0423c20": "果之樂。離火宅苦。故云妙寶。羊車下。頌示轉也。在",
    "X32n0619_003:0423c21": "門外者。如示四諦令知出世也。汝等下。頌證轉也。",
    "X32n0619_003:0423c22": "造作者。以三車本無乃幻出耳。可以二字。冥斥二",
    "X32n0619_003:0423c23": "乘。不堪任重致達。僅可自利遊戲而已。△三一行",
    "X32n0619_003:0423c24": "半。頌適子所願。",
    "X32n0619_003:0424a01": "諸子聞說如此諸車(至)到於空地離諸苦難。",
    "X32n0619_003:0424a02": "空地。指小乘所證偏空之理。頌上馳走爭出等文。",
    "X32n0619_003:0424a03": "上頌捨几用車竟。△三十七行。頌等賜大車喻。分",
    "X32n0619_003:0424a04": "四。初五行。頌免難歡喜。",
    "X32n0619_003:0424a05": "長者見子得出火宅(至)是故諸人我今快樂。",
    "X32n0619_003:0424a06": "長者見等。免難也。坐師子座者。一是諸子坐座。得",
    "X32n0619_003:0424a07": "出三界故無畏也。二是長者坐座。見子兔難即得",
    "X32n0619_003:0424a08": "無畏也。初在門外。子猶在內。是故父立。今子既出",
    "X32n0619_003:0424a09": "宅。是故安座。又大機未會。是故云立。小化已周。是",
    "X32n0619_003:0424a10": "故安座。故知立者冥利也。坐者顯利也。而自慶下",
    "X32n0619_003:0424a11": "歡喜也。得所化機。是故慶快。二萬億佛所。教其大",
    "X32n0619_003:0424a12": "緣。是故云生。中間小熟。是故云育。經此多時。數數",
    "X32n0619_003:0424a13": "成就。將養不易。故云甚難。善根尚微。故云愚小。妄",
    "X32n0619_003:0424a14": "惑所覆。故云無知。無知則起濁。起濁必招果。故云",
    "X32n0619_003:0424a15": "入宅。多諸二句。總述三界利鈍之相。大火二句。總",
    "X32n0619_003:0424a16": "述三界八苦之勢。而此二句。明起見起愛。不能自",
    "X32n0619_003:0424a17": "拔。我已二句。明歡喜之由。是故二句。結歡喜之意。",
    "X32n0619_003:0424a18": "△二三行。頌諸子索車。",
    "X32n0619_003:0424a19": "爾時諸子知父安座(至)今正是時惟垂給與。",
    "X32n0619_003:0424a20": "知父安座者。索車時也。騐上二座父坐為正。即坐",
    "X32n0619_003:0424a21": "無量義經之座也。皆詣父所者。索車儀也。正同今",
    "X32n0619_003:0424a22": "會四眾圍繞。咸以恭敬。來至我所也。願賜我等者。",
    "X32n0619_003:0424a23": "正請索也。如身子三請等。如前所許下。述許。今正",
    "X32n0619_003:0424a24": "下。結許。△三七行半。頌等賜大車。",
    "X32n0619_003:0424b01": "長者大富庫藏眾多(至)以是妙車等賜諸子。",
    "X32n0619_003:0424b02": "初二句頌有車之由。長者是能證之佛。大富等是",
    "X32n0619_003:0424b03": "所證之法。恒沙功德。非因所及。故云大也。屋盛物",
    "X32n0619_003:0424b04": "曰庫。喻六根等具一切法。地盛物曰藏。喻諸行具",
    "X32n0619_003:0424b05": "一切法。又陰界入等具一切法。喻藏。約理如地故。",
    "X32n0619_003:0424b06": "道品六度等具一切法。喻庫。約修如屋故。其實一",
    "X32n0619_003:0424b07": "一法中。具一切行及一切法。一一行中。具一切法",
    "X32n0619_003:0424b08": "及一切行。故名庫藏眾多而大富也。金銀四句。明",
    "X32n0619_003:0424b09": "車體。金銀四寶。喻一真法界四智菩提。眾寶兼攝",
    "X32n0619_003:0424b10": "萬德。性具諸法。總名為寶。從性起修。名之為造。子",
    "X32n0619_003:0424b11": "多行多。車則隨多。名之為諸。一一車體。無不高廣。",
    "X32n0619_003:0424b12": "名之為大。又須示方知。起修名造。以性泯修。造還",
    "X32n0619_003:0424b13": "本有。即車之體也。莊校下。明車之莊嚴。初四句如",
    "X32n0619_003:0424b14": "長行釋。真珠等出幰葢相也。慈門非一。猶如網孔。",
    "X32n0619_003:0424b15": "一一孔中。皆一真珠。如眾慈門。並稱於實。長文但",
    "X32n0619_003:0424b16": "云垂諸華纓。秪是令見者欣悅。今云處處垂下。乃",
    "X32n0619_003:0424b17": "明眾機遍悅也。眾綵一句。喻垂化之處。設應不同。",
    "X32n0619_003:0424b18": "周匝一句。喻攝物之宜。無所闕少。前云重敷婉筵。",
    "X32n0619_003:0424b19": "今柔軟二句。頌上婉筵二字。上妙四句。頌上重敷",
    "X32n0619_003:0424b20": "二字。繒帛也。纊絮也。茵褥重席也。喻諸禪自在故",
    "X32n0619_003:0424b21": "云柔軟。以妙冠麤。如細氎覆上。意顯種種事禪。並",
    "X32n0619_003:0424b22": "即實相。不同凡小。雜諸煩惱。故云鮮白潔淨而上",
    "X32n0619_003:0424b23": "妙也。有大下。頌長行駕以白牛等。前導曰儐。後隨",
    "X32n0619_003:0424b24": "曰從。以是二句。頌車等心等。以妙車等賜諸子者。",
    "X32n0619_003:0424c01": "顯佛於群機周而不比。於一乘兼濟無私也。△四",
    "X32n0619_003:0424c02": "一行半。頌得車歡喜。",
    "X32n0619_003:0424c03": "諸子是時歡喜踊躍(至)嬉戲快樂自在無礙。",
    "X32n0619_003:0424c04": "初二句。喜其所求者輕。所得者重。昔日焦芽。自絕",
    "X32n0619_003:0424c05": "無分。忽蒙授記。何快如之哉。得一乘妙用。不滯一",
    "X32n0619_003:0424c06": "隅。曰遊於四方。不縛於諸法。曰嬉戲快樂。自在無",
    "X32n0619_003:0424c07": "礙。葢嬉戲之與物。毋意毋必。調而應。偶而會。曾無",
    "X32n0619_003:0424c08": "縛著之心。於一切法若嬉戲然。乃能自由自在而",
    "X32n0619_003:0424c09": "無礙也。上頌譬喻竟。△二三十四行半。頌法合。分",
    "X32n0619_003:0424c10": "二。初四行。頌合總喻。",
    "X32n0619_003:0424c11": "告舍利弗我亦如是(至)如是等火熾然不息。",
    "X32n0619_003:0424c12": "初二句。頌合位號。次二句。頌合名行。德業義含。如",
    "X32n0619_003:0424c13": "來是七種方便賢聖中尊。九種世間之父。子義通。",
    "X32n0619_003:0424c14": "故世間從九。結緣義局。故方便唯七。此頌合長者。",
    "X32n0619_003:0424c15": "一切下。頌合五道。兼三十子。三十緣因子也。眾生",
    "X32n0619_003:0424c16": "正因子也。深著二句。以五道論。則著五欲之境。無",
    "X32n0619_003:0424c17": "出世慧心。以三十子論。則大通時教大。中間退取。",
    "X32n0619_003:0424c18": "無有一乘之實智實慧也。三界二句。頌合家宅。兼",
    "X32n0619_003:0424c19": "一門。眾苦下。頌合火起。初二句標。次二句釋。後二",
    "X32n0619_003:0424c20": "句結。△二三十行半。頌合別喻。分四。初三行。頌合",
    "X32n0619_003:0424c21": "長者見火。",
    "X32n0619_003:0424c22": "如來已離三界火宅(至)唯我一人能為救護。",
    "X32n0619_003:0424c23": "如來已離四句。頌合能見也。寂然安處。是蕭然無",
    "X32n0619_003:0424c24": "累之意。正由寂然閒居。能見五濁諸子。今此六句。",
    "X32n0619_003:0425a01": "頌上合所見火。即見諸眾生為生老等之所燒煑",
    "X32n0619_003:0425a02": "也。昔之三界。既為佛有。佛已出離。今之三界。為眾",
    "X32n0619_003:0425a03": "生有。眾生亦當出離。已出離者職應為父。未出離",
    "X32n0619_003:0425a04": "者分應為子。故云其中等。患難即是火之燒煑也。",
    "X32n0619_003:0425a05": "唯我二句。頌合驚怖。我是能救之人。諸子是所救",
    "X32n0619_003:0425a06": "之人。能為二字。即應拔二字。三界既為我有。眾生",
    "X32n0619_003:0425a07": "又是吾子。豈可父居界外。蕭然無累。忍諸子界內",
    "X32n0619_003:0425a08": "奔馳乎。我既寂然安處。豈可袖手不顧。忍諸子患",
    "X32n0619_003:0425a09": "難燒煑乎。故云唯是能救護也。△二四行。頌合捨",
    "X32n0619_003:0425a10": "几用車。分二。初一行。頌合捨几。",
    "X32n0619_003:0425a11": "雖復教詔而不信受於諸欲染貪著深故。",
    "X32n0619_003:0425a12": "初句擬宜。即具告諸子且稱本懷也。二句不得。即",
    "X32n0619_003:0425a13": "猶故樂著等。謂父雖愛子。而子不如父願。乃法大",
    "X32n0619_003:0425a14": "機小也。三四句。釋成不信之由。兼含息化意。正頌",
    "X32n0619_003:0425a15": "上未免生老病死憂惱等也。△二三行。頌合用車。",
    "X32n0619_003:0425a16": "以是方便為說三乘(至)有得緣覺不退菩薩。",
    "X32n0619_003:0425a17": "以是方便者。頌上但以智慧方便擬宜也。為說三",
    "X32n0619_003:0425a18": "乘下。歎三車希有。三轉四諦法輪也。知三界苦。知",
    "X32n0619_003:0425a19": "苦斷集也。開示二句。慕滅修道也。是諸子下。頌合",
    "X32n0619_003:0425a20": "適子所願也。決定者。從苦法忍以上。是真決定。頌",
    "X32n0619_003:0425a21": "上合三乘奔走爭出火宅也。三明。婆沙論云。宿命",
    "X32n0619_003:0425a22": "知過去苦。生大厭離。天眼知未來苦。生大厭離。漏",
    "X32n0619_003:0425a23": "盡能作正觀。斷諸煩惱。此三名明。身境但工巧而",
    "X32n0619_003:0425a24": "已。天耳但聞聲而已。他心緣他別想而已。此三故",
    "X32n0619_003:0425b01": "不名明而云通。有得二句。頌三人出宅證果。緣覺",
    "X32n0619_003:0425b02": "兼聲聞。菩薩云不退者。以權教菩薩慈悲度生。心",
    "X32n0619_003:0425b03": "無退屈。非位次之所判也。△三八行。頌合等賜大",
    "X32n0619_003:0425b04": "車。分二。先頌合等賜。次頌合歡喜。長文等賜兼歡",
    "X32n0619_003:0425b05": "喜。免難兼索車。今頌有歡喜無免難。經文前後隱",
    "X32n0619_003:0425b06": "顯不同。今先五行。頌合等賜。",
    "X32n0619_003:0425b07": "汝舍利弗我為眾生(至)禪定智慧及佛餘法。",
    "X32n0619_003:0425b08": "我為眾生下。頌皆是我子。等與大乘。乃至皆以滅",
    "X32n0619_003:0425b09": "度之。合車等心等也。是乘下。頌皆是一相一種稱",
    "X32n0619_003:0425b10": "歎第一之樂。合車體也。心境不二。事理雙融。曰微",
    "X32n0619_003:0425b11": "妙。斷二種死。淨五住惑。曰第一。超三種世間之上。",
    "X32n0619_003:0425b12": "為十方諸佛所尊。妙契佛心。適悅聖意。故云悅可",
    "X32n0619_003:0425b13": "也。一切下。令尊敬一乘也。無量下。追頌我有無量",
    "X32n0619_003:0425b14": "無邊智慧力無畏等諸佛法藏。合有車之由也。△",
    "X32n0619_003:0425b15": "次三行。頌合歡喜。",
    "X32n0619_003:0425b16": "得如是乘令諸子等(至)更無餘乘除佛方便。",
    "X32n0619_003:0425b17": "得如是下。明各得大乘法喜也。自得中道智如日。",
    "X32n0619_003:0425b18": "慈悲入生死如夜。常行二法。故言遊戲。所謂常獨",
    "X32n0619_003:0425b19": "遊常獨步也。廣化三乘同得一乘。故言與諸菩薩",
    "X32n0619_003:0425b20": "等。此乘圓頓。從因至果。無委曲相。故言直至。以是",
    "X32n0619_003:0425b21": "因緣下結顯。以是所說一乘。無三因緣。於十方土。",
    "X32n0619_003:0425b22": "審實而求。唯一無二。除佛方便。而言餘乘耳。△四",
    "X32n0619_003:0425b23": "十五行半。頌合無虗妄。分二。初三行半。頌合不虗",
    "X32n0619_003:0425b24": "章門。",
    "X32n0619_003:0425c01": "告舍利弗汝諸人等(至)今所應作唯佛智慧。",
    "X32n0619_003:0425c02": "汝諸下。先定父子。明本欲與大。既皆吾子。理應平",
    "X32n0619_003:0425c03": "等與大也。汝等累劫下。明說三乘。意為除障。我雖",
    "X32n0619_003:0425c04": "先說下。明既已障除。還遂本心。與大乘法也。但盡",
    "X32n0619_003:0425c05": "生死者。但盡分段。尚有變易。假言滅度。而實不滅。",
    "X32n0619_003:0425c06": "上言障除。今所應作等者。明遂本心。令入大乘也。",
    "X32n0619_003:0425c07": "△二十二行。頌合不虗。分三。初二行。釋同皆是子",
    "X32n0619_003:0425c08": "理應平等。",
    "X32n0619_003:0425c09": "若有菩薩於是眾中(至)所化眾生皆是菩薩。",
    "X32n0619_003:0425c10": "謂機若大。而法即大。申明更無餘乘也。以在眾中。",
    "X32n0619_003:0425c11": "心聽專一。一乘實智之法。諸佛雖用方便權智。所",
    "X32n0619_003:0425c12": "化眾生。皆是昔日結緣佛子。亦皆同有真如佛性。",
    "X32n0619_003:0425c13": "故皆是菩薩也。△二七行。釋不能受大乃說三乘。",
    "X32n0619_003:0425c14": "若人小智深著愛欲(至)但離虗妄名為解脫。",
    "X32n0619_003:0425c15": "謂法小元是機之自小。申明除佛方便也。小根障",
    "X32n0619_003:0425c16": "重。不受大法。為是方便開三接引。智小故著深。愛",
    "X32n0619_003:0425c17": "屬心。欲屬境。世間根境苦果也。為此二句。明苦諦。",
    "X32n0619_003:0425c18": "謂佛為此著欲以苦為樂之人。將一乘實相說為",
    "X32n0619_003:0425c19": "三乘苦諦。聲聞於三乘中最小。復以苦諦為初門。",
    "X32n0619_003:0425c20": "苦以逼迫為義。諦以真實不虗。即六道生死也。眾",
    "X32n0619_003:0425c21": "生心喜者。稱其本習也。本厭生死。自求涅槃。今聞",
    "X32n0619_003:0425c22": "出離。即會宿習。是故心喜。佛說下。謂所以得未曾",
    "X32n0619_003:0425c23": "有者。以佛說苦真實無異也。無異即不假。遺教云。",
    "X32n0619_003:0425c24": "佛說苦諦實苦不樂故。若有眾下。明集諦。以招感",
    "X32n0619_003:0426a01": "為義。是苦之因。故言苦本。謂若鈍根眾生。雖知諸",
    "X32n0619_003:0426a02": "樂是苦。尚不知苦之根本。猶深著苦因。時刻不能",
    "X32n0619_003:0426a03": "暫捨。執於我見。又為是等方便說言。苦因非他法",
    "X32n0619_003:0426a04": "為本。乃貪欲為本也。若滅下。明滅諦。上二句滅集",
    "X32n0619_003:0426a05": "之功能。下二句明滅諦得名。滅以擇除為義。承上",
    "X32n0619_003:0426a06": "貪欲既為苦本。若有眾生。依於寂滅理觀。擇除貪",
    "X32n0619_003:0426a07": "欲。是苦因已盡。而諸苦果無所依止。所謂皮既不",
    "X32n0619_003:0426a08": "存。毛將安附哉。當知但云無所依止。則惑尚有。餘",
    "X32n0619_003:0426a09": "果未證。極至第四果。後三品思惑斷盡。始為滅盡",
    "X32n0619_003:0426a10": "諸苦。名第三滅諦也。滅前苦集。顯偏真理。因滅會",
    "X32n0619_003:0426a11": "真。故名滅諦。為滅二句。明道諦。以能通為義。以能",
    "X32n0619_003:0426a12": "通至真空涅槃故。略言即戒定慧。廣即七科道法。",
    "X32n0619_003:0426a13": "離諸二句。重舉得脫。集是能縛。苦是所縛。離此苦",
    "X32n0619_003:0426a14": "集。名得解脫。是人下徵釋循名。觀諦得脫。為是何",
    "X32n0619_003:0426a15": "脫。但離下釋。無明已是不實。見思又附無明而起。",
    "X32n0619_003:0426a16": "故呼為虗妄。有作四諦。但除此惑也。名為解脫者。",
    "X32n0619_003:0426a17": "權乘小果。脫於分段。未脫變易。故非自在。以法言",
    "X32n0619_003:0426a18": "之。斷見思。以喻言之。出火宅。坐露地耳。△三三行。",
    "X32n0619_003:0426a19": "明後若堪能還與其大。",
    "X32n0619_003:0426a20": "其實未得一切解脫(至)安隱眾生故現於世。",
    "X32n0619_003:0426a21": "其實二句。明違實。以法言之。則惑未斷乎無明。果",
    "X32n0619_003:0426a22": "未極乎佛地。以喻言之。如在露地。未得大寶白牛",
    "X32n0619_003:0426a23": "之車也。一切解脫者。五住究盡。二死永亡也。佛說",
    "X32n0619_003:0426a24": "下。會三歸一。謂佛說此人未得滅度者。非謂昔日",
    "X32n0619_003:0426b01": "所說小乘。統無所得。但未得今日所說一乘實相",
    "X32n0619_003:0426b02": "成佛之無上道也。若能行於非道。通達佛道。示於",
    "X32n0619_003:0426b03": "三毒。不乖三善。示於六蔽。不失六度。遍於諸道。斷",
    "X32n0619_003:0426b04": "其因緣。現於涅槃。不斷生死。以非道為道。非二乘",
    "X32n0619_003:0426b05": "所及。故名無上道。變易尚存。非大涅槃所證小果。",
    "X32n0619_003:0426b06": "非佛本懷。故云我意不欲其人令至小果滅度。而",
    "X32n0619_003:0426b07": "捨今日所說無上大滅度也。我為法王下。結不虗",
    "X32n0619_003:0426b08": "妄。法王者。不住世間。不住涅槃。於諸法中。得大自",
    "X32n0619_003:0426b09": "在。了一切法。即是佛法。無入而不自得也。權實之",
    "X32n0619_003:0426b10": "法。已得自在。開三顯一。豈有虗妄。所謂權實自在",
    "X32n0619_003:0426b11": "者。昔因機小。權大為小。安隱眾生。使無破法不信",
    "X32n0619_003:0426b12": "墜落惡道之不安隱。今因機熟。實小為大。安隨眾",
    "X32n0619_003:0426b13": "生。使無自欺自責之不安隱。故曰。安隱眾生。出現",
    "X32n0619_003:0426b14": "於世。上頌長行已竟。",
    "X32n0619_003:0426b16": "妙法蓮華經大成卷第三"
}