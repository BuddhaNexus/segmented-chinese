{
    "X24n0467_008:0734a20": "銷釋金剛科儀會要註解卷第八",
    "X24n0467_008:0734a21": "姚秦三藏法師　鳩摩羅什　　譯",
    "X24n0467_008:0734a22": "隆興府百福院　宗鏡禪師　　述",
    "X24n0467_008:0734a23": "曹洞正宗嗣祖沙門　覺連　重集",
    "X24n0467_008:0734a24": "不受不貪。知足常足。無罪亦無福。隨緣過日。切忌分",
    "X24n0467_008:0734b01": "訴。",
    "X24n0467_008:0734b02": "昭明太子。判此一段經文。為不受不貪分第二十",
    "X24n0467_008:0734b03": "八。盖佛說以菩薩不受福德。乃三界有漏果報。則",
    "X24n0467_008:0734b04": "不應受。故云不受。又以所作福德。不應貪著。乃是",
    "X24n0467_008:0734b05": "出世無漏果報。雖受而不貪著。故云不貪。故立此",
    "X24n0467_008:0734b06": "名。為不受不貪也。知足常足者。既不受有漏福德。",
    "X24n0467_008:0734b07": "即是知足。既不貪著無漏果報。即是常足。佛告獅",
    "X24n0467_008:0734b08": "子吼言。少欲者。不求不取。知足者。得少之時。心不",
    "X24n0467_008:0734b09": "悔恨。故云。知足常足也。無罪亦無福者。明此菩薩。",
    "X24n0467_008:0734b10": "知一切法無我。得成於忍。所作福德。不應貪著。即",
    "X24n0467_008:0734b11": "無福德可受。既是無福可受。即無罪可受。以了人",
    "X24n0467_008:0734b12": "法二執。罪福性空也。隨緣過日者。釋呈上文。知足",
    "X24n0467_008:0734b13": "常足。以此菩薩。不受福德。又不貪著。只是隨緣過",
    "X24n0467_008:0734b14": "日。龍潭信曰。任性逍遙。隨緣放曠。但盡凡情。別無",
    "X24n0467_008:0734b15": "聖解。所以道。飲啄隨緣過便休。知身倘寄若浮漚。",
    "X24n0467_008:0734b16": "自從識破娘生面。水牯元來却是牛。切忌分訴者。",
    "X24n0467_008:0734b17": "亦是釋呈。無罪亦無福。而此菩薩。既不貪著。於罪",
    "X24n0467_008:0734b18": "福之中。無有分別取捨之心。則所修功德。即成無",
    "X24n0467_008:0734b19": "漏清淨果報。故云。切忌分訴也。",
    "X24n0467_008:0734b20": "千家一鉢。衲子活路。雖無一物。與眾生增福。",
    "X24n0467_008:0734b21": "千家一鉢者。釋呈上文。隨緣過日之衲僧家。除三",
    "X24n0467_008:0734b22": "衣一鉢之外。分寸不蓄。著糞掃衣。餐腐爛食。不立",
    "X24n0467_008:0734b23": "烟爨。依法求乞。可謂。一鉢千家飯。孤身萬里遊。即",
    "X24n0467_008:0734b24": "衲子之活路也。故佛成道。至於涅槃。皆依樹下。三",
    "X24n0467_008:0734c01": "衣一鉢。隨緣乞食。古德云。有箇安樂法。傳從諸聖",
    "X24n0467_008:0734c02": "賢。但能依佛訓。何用置庄田。饑則托鉢乞。困來伸",
    "X24n0467_008:0734c03": "脚眠。絲毫念不起。受用福無邊。雖無一物者。美上",
    "X24n0467_008:0734c04": "隨緣過日之衲僧。雖是身貧無有一物。能與有情",
    "X24n0467_008:0734c05": "眾生。而為福田。所以淨名曰。施者。無一物可施。受",
    "X24n0467_008:0734c06": "者。無一物可受。而為福田。謂此真空妙道。施受與",
    "X24n0467_008:0734c07": "物。皆不可得。溫陵曰。普門之中。本無施受。所謂。三",
    "X24n0467_008:0734c08": "輪體空也。",
    "X24n0467_008:0734c09": "　不覺塵緣起　　貪愛轉見深　　若得迴光照",
    "X24n0467_008:0734c10": "　當生即不生",
    "X24n0467_008:0734c11": "前二句。顯示無明最初生起之相。此屬生門也。因",
    "X24n0467_008:0734c12": "無明。熟習晦昧。故名不覺也。塵。即所緣之六塵。緣。",
    "X24n0467_008:0734c13": "即能緣之六根。以第六意識。能緣三世獨影境。故",
    "X24n0467_008:0734c14": "起能緣之識。塵即所緣之父母。為現量境。於六根",
    "X24n0467_008:0734c15": "發起六識。了別成種。無明為根。後起染著。便要貪",
    "X24n0467_008:0734c16": "取。因貪生愛。潤業受生。故於貪愛為生死根本。以",
    "X24n0467_008:0734c17": "此相續無有窮盡。故云。貪愛轉見深也。後二句。若",
    "X24n0467_008:0734c18": "得迴光照者。此名不受不貪。即還滅門也。顯此無",
    "X24n0467_008:0734c19": "明。非實有體。如夢中人。夢時非無。及至於醒。了無",
    "X24n0467_008:0734c20": "所得。但能不逐六塵外境。其餘十一支。悉皆空寂。",
    "X24n0467_008:0734c21": "而迴光返照。本來面目。無欠無餘。故於當生。即是",
    "X24n0467_008:0734c22": "不生也。所以般若經。最勝天王白佛言。菩薩於無",
    "X24n0467_008:0734c23": "生法。而見有生。佛言。諸法無滅。是故無生。若行深",
    "X24n0467_008:0734c24": "般若。實知無明生十一支法。若斷無明。十一支皆",
    "X24n0467_008:0735a01": "盡。如人身若斷命則隨滅。邪見外道為求解脫。斷",
    "X24n0467_008:0735a02": "欲斷死。不知斷生也。生即無明妄念。若法無生。即",
    "X24n0467_008:0735a03": "無有滅。譬如有人塊擲獅子。獅逐人。而塊自滅。菩",
    "X24n0467_008:0735a04": "薩亦爾。但斷其生。而死自滅。若塊擲犬。犬惟逐塊。",
    "X24n0467_008:0735a05": "不知逐人。塊終不息。外道亦爾。不知斷生。終不離",
    "X24n0467_008:0735a06": "死。以菩薩。深知諸法生滅。故無生死也。",
    "X24n0467_008:0735a07": "○不受不貪分第二十八。",
    "X24n0467_008:0735a08": "【經】菩提若菩薩以滿恒河沙(至)是故說不受福德。",
    "X24n0467_008:0735a09": "註曰。此分名為不受不貪也。因前分中菩薩行施。",
    "X24n0467_008:0735a10": "雖了福德性空。尚有所受之義。故佛告云。若菩薩。",
    "X24n0467_008:0735a11": "以滿恒河沙等世界七寶。持用布施。此述前分中",
    "X24n0467_008:0735a12": "菩薩。即第八分善現云。菩薩了福德性空。如來說",
    "X24n0467_008:0735a13": "福德多。至第十九分善現亦云。以福德無故。如來",
    "X24n0467_008:0735a14": "說福德多。此二布施。是菩薩功德。盖了有為布施",
    "X24n0467_008:0735a15": "性空故也。佛又云。若復有人。知一切法無我。得成",
    "X24n0467_008:0735a16": "於忍等者。顯此中菩薩。以有漏果報。則不應受無",
    "X24n0467_008:0735a17": "漏果報。雖受而不取著。又知一切法空。亦無我執。",
    "X24n0467_008:0735a18": "故獲無生法忍。所以勝前菩薩也。反顯菩薩。心有",
    "X24n0467_008:0735a19": "所著。所感之福。則成有漏。心若離著。即成無漏。故",
    "X24n0467_008:0735a20": "云。若復有人。知一切法無我。得成於忍。以法中無",
    "X24n0467_008:0735a21": "我人。二執俱空。故獲無生法忍。所以勝前菩薩。所",
    "X24n0467_008:0735a22": "得功德也。佛復再告須菩提言。何故此中菩薩。勝",
    "X24n0467_008:0735a23": "前菩薩。以諸菩薩不受福德故。不受有漏福報。所",
    "X24n0467_008:0735a24": "以勝前菩薩也。於是須菩提。復白佛言世尊。云何",
    "X24n0467_008:0735b01": "菩薩不受福德。以須菩提又疑云。菩薩既不受福",
    "X24n0467_008:0735b02": "報。云何能獲無生法忍也。佛答須菩提言。菩薩所",
    "X24n0467_008:0735b03": "作福德。不應貪著。是故說不受福德。意云。不受福",
    "X24n0467_008:0735b04": "德者。以有漏果報。則不應受無漏果報。雖受而不",
    "X24n0467_008:0735b05": "取著。故得法忍。故云。菩薩所作福德。不應貪著也。",
    "X24n0467_008:0735b06": "天台智者頌曰。布施有為相。三生却被吞。七寶多",
    "X24n0467_008:0735b07": "行慧。那知捨六根。但離諸有欲。旋棄愛情恩。若得",
    "X24n0467_008:0735b08": "無貪相。應到法王門。",
    "X24n0467_008:0735b09": "有求有苦。八風五欲交煎。無著無貪。三明六通自在。",
    "X24n0467_008:0735b10": "便恁麼去。水邊林下月冷風清。不恁麼去。橋斷路窮。",
    "X24n0467_008:0735b11": "別通消息。還委悉麼。",
    "X24n0467_008:0735b12": "有求有苦者。牒經中。以恒河沙七寶。持用布施。惟",
    "X24n0467_008:0735b13": "求福報。雖獲福報。而報盡還入三途。故有苦也。而",
    "X24n0467_008:0735b14": "現世被八風五欲交煎。亦是苦也。八風者。即利衰",
    "X24n0467_008:0735b15": "毀譽稱譏苦樂也。五欲者。即財色名食睡。謂之五",
    "X24n0467_008:0735b16": "愛欲也。因八風五欲交煎逼迫。溺愛不明。泛濫營",
    "X24n0467_008:0735b17": "求也。十誦律云。盜心有九。一者乞憐狀取。二者現",
    "X24n0467_008:0735b18": "威儀取。三者稱善知識取。四者以法伏人取。五者",
    "X24n0467_008:0735b19": "設巧計取。六者以錢出息取。七者軟語取。八者不",
    "X24n0467_008:0735b20": "與強取。九者與而復取。皆犯盜心。必入三途。豈非",
    "X24n0467_008:0735b21": "苦也。無著無貪者。牒經中。若復有人。知一切法無",
    "X24n0467_008:0735b22": "我。得成於忍。雖作無漏果報。亦不貪著。故得法忍。",
    "X24n0467_008:0735b23": "即不著相。乃得三明六通。不被生死所繫。得大自",
    "X24n0467_008:0735b24": "在也。佛告獅子吼言。著能相生癡。癡故能生愛。愛",
    "X24n0467_008:0735c01": "故繫縛。繫縛故受生。生故有死。死故無常也。不著",
    "X24n0467_008:0735c02": "相者。則不生癡。不生癡故則無有愛。無有愛故則",
    "X24n0467_008:0735c03": "無繫縛。無繫縛故則不受生。不受生故則無有死。",
    "X24n0467_008:0735c04": "無有死故則名涅槃真常也。如是則豈非三明六",
    "X24n0467_008:0735c05": "通自在耶。三明者。一天眼智明。三乘諸佛。於天勝",
    "X24n0467_008:0735c06": "妙。得彼天眼也。二宿命智明。佛於三世境界。無有",
    "X24n0467_008:0735c07": "不知。不同二乘也。三漏盡智明。證見道時。遠離四",
    "X24n0467_008:0735c08": "漏。不同二乘所證也。六通者。一神境通。震動十方。",
    "X24n0467_008:0735c09": "變一為多。變多為一等。此即身如意通也。二天耳",
    "X24n0467_008:0735c10": "通。過人天耳。如實能聞種種音聲也。三他心通。能",
    "X24n0467_008:0735c11": "知十方諸有情類。心心所法也。四宿命通。能知十",
    "X24n0467_008:0735c12": "方有情心。日年□□處。名姓死生。自他等事也。五",
    "X24n0467_008:0735c13": "天眼通。能見十方有情非情。色係死生。善惡等報",
    "X24n0467_008:0735c14": "也。六漏盡通。能知十方有情。自他漏盡不盡等也。",
    "X24n0467_008:0735c15": "故云。三明六通自在也。便恁麼去者。呈上之義。於",
    "X24n0467_008:0735c16": "無著無貪處。便恁麼去。則向水邊林下。優游自在。",
    "X24n0467_008:0735c17": "凡聖情忘。不可住著。此是無作無為境界。可謂。觀",
    "X24n0467_008:0735c18": "月色以逍遙。聽泉聲而自在。所以佛慈云。參禪之",
    "X24n0467_008:0735c19": "法。別無奇特。祇要命根斷絕。疑情頓脫。屏却諸緣。",
    "X24n0467_008:0735c20": "痛著精彩。七穿八穴。百了千當。向水邊林下長養",
    "X24n0467_008:0735c21": "聖胎。然後出世利生。猶未出建化玄門之事也。不",
    "X24n0467_008:0735c22": "恁麼去者。此是科家手眼。別行一路。於無著無貪",
    "X24n0467_008:0735c23": "處。更進一步。故云。不恁麼去。不守無為境界。謂之",
    "X24n0467_008:0735c24": "向上一路。千聖不遊。所以橋斷路窮。不容履踐也。",
    "X24n0467_008:0736a01": "橋者。乃江河渡人之方便也。路者乃入王城之徑",
    "X24n0467_008:0736a02": "路也。以喻教中進道之方。有大小乘。從初發心。至",
    "X24n0467_008:0736a03": "成正覺。始以五品觀行。三種資糧。四加行。各有通",
    "X24n0467_008:0736a04": "途。津濟之橋梁。路即五十五位。真菩提路也。今科",
    "X24n0467_008:0736a05": "家意謂。不恁麼去者。以此理本來現成。不因修得。",
    "X24n0467_008:0736a06": "故不用此資糧之行。不行此菩提之路。所以橋斷",
    "X24n0467_008:0736a07": "路窮也。別通消息者。此理。不從千聖借。豈向萬機",
    "X24n0467_008:0736a08": "求。在聖不增。在凡不減。祇要行人。於行住坐臥。出",
    "X24n0467_008:0736a09": "不隨應。入不居空。外不尋枝。內不住定。撤開金鎻。",
    "X24n0467_008:0736a10": "打破玄關也。還委悉麼者。乃科家徵問之義。我前",
    "X24n0467_008:0736a11": "來如此說話。你還知麼。下文伸答是也。",
    "X24n0467_008:0736a12": "　老僧笑指猿啼處　　更有靈踪在上方",
    "X24n0467_008:0736a13": "此二句。答上橋斷路窮。別通消息之義也。言此理。",
    "X24n0467_008:0736a14": "既是本來現成。不假修證。所以橋斷路窮。超出方",
    "X24n0467_008:0736a15": "便。別有一段奇特處。今科家要人。向人境交參。猿",
    "X24n0467_008:0736a16": "啼之處領會。但能於聞聲見色。當人不昧。返聞自",
    "X24n0467_008:0736a17": "性。返見真理。即聲色上顯露真心。故云。更有靈踪",
    "X24n0467_008:0736a18": "在上方。所以永明曰。孤猿呌落中秋月。野客吟殘",
    "X24n0467_008:0736a19": "半夜燈。此境此時誰會得。白雲深處坐禪僧。",
    "X24n0467_008:0736a20": "　數行梵字雲中鴈　　一曲無生澗底琴",
    "X24n0467_008:0736a21": "　德勝河沙渾不用　　清風明月是知音",
    "X24n0467_008:0736a22": "前二句。是科家。顯露無字真經。不落紙墨。故云。數",
    "X24n0467_008:0736a23": "行梵字。如雲中鴻鴈。次序排空。無有造作。以喻大",
    "X24n0467_008:0736a24": "乘圓融境界。雲騰鳥飛。塵說剎說。無不宣演此經。",
    "X24n0467_008:0736b01": "可謂。風柯月渚盡演真如。烟靄雲林咸宣妙法。又",
    "X24n0467_008:0736b02": "以一曲無生。如澗水之聲。皆為琴韻。水流風動。悉",
    "X24n0467_008:0736b03": "演摩訶。白雲為盖。流泉作琴也。後二句。科家意謂。",
    "X24n0467_008:0736b04": "此金剛般若。若有受持讀誦。為人解說者。只以四",
    "X24n0467_008:0736b05": "句功德。勝過恒河沙數。寶施之功德。若以無字真",
    "X24n0467_008:0736b06": "經。無生之曲。雲鳥飛騰。水流風動。情與無情。皆悉",
    "X24n0467_008:0736b07": "共演。所以受持功德雖勝。於此法界理中。渾然不",
    "X24n0467_008:0736b08": "用也。唯有清風明月。始是知音之者。於無情說法。",
    "X24n0467_008:0736b09": "無生琴韻。方堪聽受。知音賞鑒也。",
    "X24n0467_008:0736b10": "　春來秋去幾時休　　堪嘆眾生又白頭",
    "X24n0467_008:0736b11": "　東廓郊中多古墓　　北邙山下有骷髏",
    "X24n0467_008:0736b12": "前二句。嘆光陰似箭。日月如梭。春去秋來。催人易",
    "X24n0467_008:0736b13": "老。故云堪嘆眾生又白頭。慈明禪師云。昨日作嬰",
    "X24n0467_008:0736b14": "孩。今朝年已老。浮生夢幻身。人命久難保。天堂并",
    "X24n0467_008:0736b15": "地獄。皆由心所造。南山北嶺松。北嶺南山草。一雨",
    "X24n0467_008:0736b16": "潤無邊。根苗壯枯稿。五湖參學人。但問虗空討。死",
    "X24n0467_008:0736b17": "脫夏天衫。生著冬月襖。分明無事人。特地生煩惱。",
    "X24n0467_008:0736b18": "後二句。嘆死亡也。有子孫者。新墳古墓。無子孫者。",
    "X24n0467_008:0736b19": "野棄屍骸。梵天琦云。富謂無貧日。貪思有富年。由",
    "X24n0467_008:0736b20": "來人作鬼。枉用紙為錢。白骨深泥下。青苔古墓前。",
    "X24n0467_008:0736b21": "虗空猶可料。生死莫知邊。",
    "X24n0467_008:0736b22": "　白侍文章世間稀　　尚求兜率厭輪迴",
    "X24n0467_008:0736b23": "　我今奉勸文章士　　念佛西方歸去來",
    "X24n0467_008:0736b24": "前二句。引古為例。侍郎姓白。名居易。乃唐時人。贈",
    "X24n0467_008:0736c01": "尚書左僕射。善文章。晚節向佛。施所居宅。為香山",
    "X24n0467_008:0736c02": "寺。自號香山居士。經月不食葷。嘗述讚曰。十方世",
    "X24n0467_008:0736c03": "界。天上天下。我今盡知。無如佛者。巍巍堂堂。為天",
    "X24n0467_008:0736c04": "人師。故我禮足。讚嘆歸依。由是會昌初。有客舟遭",
    "X24n0467_008:0736c05": "風。漂至一大山。有一道士曰。此蓬萊山一院。鎻鑰",
    "X24n0467_008:0736c06": "甚固。曰此白樂天所居。在中國未來耳。樂天聞之。",
    "X24n0467_008:0736c07": "為詩曰。吾學真空不學仙。恐君此語是虗傳。海山",
    "X24n0467_008:0736c08": "不是吾歸處。歸即須歸兜率天。嘗立願曰。吾勸一",
    "X24n0467_008:0736c09": "百八人。同為一志結上生會。行念慈氏名。坐想慈",
    "X24n0467_008:0736c10": "氏容。願當來世必生兜率。晚歲風痺。捨俸祿三十",
    "X24n0467_008:0736c11": "萬。命工人杜宗鏡。畫西方極樂世界一部。高九尺。",
    "X24n0467_008:0736c12": "廣丈三尺。中彌陀。左觀音。右勢至。人天瞻仰。眷屬",
    "X24n0467_008:0736c13": "圍遶。花鳥池樹。栴檀莊嚴。弟子居易。焚香稽首。跪",
    "X24n0467_008:0736c14": "於佛前發願云。願此禮念功德。回施一切眾生。一",
    "X24n0467_008:0736c15": "切眾生。有如我老者。如我病者。離苦得樂。斷惡修",
    "X24n0467_008:0736c16": "善。隨願往生青蓮華上。重說偈曰。極樂世界清淨",
    "X24n0467_008:0736c17": "土。無諸惡道及眾苦。願如我身老病者。同生無量",
    "X24n0467_008:0736c18": "壽佛所。即儼然而化。故云。尚求兜率厭輪迴也。後",
    "X24n0467_008:0736c19": "二句。是科家舉例。勸今文章之士。皆效白侍郎。厭",
    "X24n0467_008:0736c20": "世念佛。同歸西方淨土也。",
    "X24n0467_008:0736c21": "威儀寂靜。塔丈心路。不用巧分訴。行住坐臥。無盡無",
    "X24n0467_008:0736c22": "餘。",
    "X24n0467_008:0736c23": "此科昭明太子。判此一段經文。為威儀寂靜分。言",
    "X24n0467_008:0736c24": "威儀者。即行住坐臥。四威儀中。是佛應身也。寂靜",
    "X24n0467_008:0737a01": "者。即佛法身也。以如來法身。無所從來。亦無所去。",
    "X24n0467_008:0737a02": "故立此名也。塔丈心路者。釋呈上義。或塔丈二字。",
    "X24n0467_008:0737a03": "恐書者悞之。應作曷仗。然有疑惑者。謂如來。昔行",
    "X24n0467_008:0737a04": "菩薩道時。不受福報。云何至果有去來相。使諸眾",
    "X24n0467_008:0737a05": "生供養獲福。如此疑惑。正是心路意識分別。故佛",
    "X24n0467_008:0737a06": "告之云。如來威儀應用。示有動作。而法身之體。如",
    "X24n0467_008:0737a07": "如不動。故云寂靜。盖如來法應之身。隱顯度生。非",
    "X24n0467_008:0737a08": "三乘聖賢。而可測量。故云。曷仗心路。可謂。非思量",
    "X24n0467_008:0737a09": "處。識情難測。真如法界。無自無他也。不用巧分訴",
    "X24n0467_008:0737a10": "者。既法身之理。在威儀之中。豈仗心路測量。不用",
    "X24n0467_008:0737a11": "分別去來之相。故云。不用巧分訴也。行住坐臥。無",
    "X24n0467_008:0737a12": "盡無餘者。以行住坐臥。釋下威儀也。無盡無餘者。",
    "X24n0467_008:0737a13": "釋上寂靜也。以法身之理。既不仗心路分別。於四",
    "X24n0467_008:0737a14": "威儀中。無欠無餘。可謂。放去虗空包不住。收來不",
    "X24n0467_008:0737a15": "見一毫踪。無邊妙用神通事。盡在尋常動用中。",
    "X24n0467_008:0737a16": "無所從來。亦無所去。若人會得。全不費工夫。",
    "X24n0467_008:0737a17": "無所從來。亦無所去者。此科佛謂須菩提。若有人",
    "X24n0467_008:0737a18": "言。如來若來若去。若坐若臥。是人不解我所說義。",
    "X24n0467_008:0737a19": "何以故。如來者。無所從來。亦無所去。故名如來。此",
    "X24n0467_008:0737a20": "明法身無去來之相也。若人會得者。總結前來如",
    "X24n0467_008:0737a21": "此說話。若是行人。會得法身。無去無來。只在威儀",
    "X24n0467_008:0737a22": "動靜之中彰顯。其實省力。可謂。即石名山真省力。",
    "X24n0467_008:0737a23": "離波求水實應難。盖離色身外無法身。離法身外",
    "X24n0467_008:0737a24": "無色身。永嘉云。無明實性即佛性。幻化空身即法",
    "X24n0467_008:0737b01": "身。故云。全不費工夫也。",
    "X24n0467_008:0737b02": "　人人具四大　　我見萬法空　　行住并坐臥",
    "X24n0467_008:0737b03": "　來去與真同",
    "X24n0467_008:0737b04": "初句。明一切眾生。各有身相。乃是地水火風四大。",
    "X24n0467_008:0737b05": "以受想行識五蘊。假合而成。與如來三十二相。八",
    "X24n0467_008:0737b06": "十種好應身。四大名同。故云。人人具四大。次句。明",
    "X24n0467_008:0737b07": "如來雖具四大。有行住坐臥。與眾生應用不同。故",
    "X24n0467_008:0737b08": "云。我見萬法空。我見者。即執著義。以能見者是我。",
    "X24n0467_008:0737b09": "所見者是萬法。能見之我既無。所見萬法自空。人",
    "X24n0467_008:0737b10": "法既空。法身寂靜也。末二句。明如來。既了萬法皆",
    "X24n0467_008:0737b11": "空。證法身理。雖有應身相好。但為度生而現。故於",
    "X24n0467_008:0737b12": "行住坐臥。四威儀中。或來或去。無不與真皆同。若",
    "X24n0467_008:0737b13": "明此旨。洞達其源。方知動靜施為。經行坐臥。頭頭",
    "X24n0467_008:0737b14": "合道。念念歸宗。那裏不是平等一真法界。故云。來",
    "X24n0467_008:0737b15": "去與真同也。",
    "X24n0467_008:0737b16": "○威儀寂靜分第二十九。",
    "X24n0467_008:0737b17": "【經】須菩提若有人言(至)亦無所去故名如來。",
    "X24n0467_008:0737b18": "註曰。此分。佛乃招告須菩提。以三稱如來者。皆顯",
    "X24n0467_008:0737b19": "法身真性佛也。佛云。若有人言如來。若來若去若",
    "X24n0467_008:0737b20": "坐若臥。是人不解我所說義者。意云。若以來去坐",
    "X24n0467_008:0737b21": "臥。行容法身者。則是有相。故不解如來所說義也。",
    "X24n0467_008:0737b22": "以真佛無相。常住寂滅。本無來去動靜。可以行容。",
    "X24n0467_008:0737b23": "今佛。現有來去坐臥者。乃如來應身。為化眾生故。",
    "X24n0467_008:0737b24": "所以慈氏云。是福德應報。為化諸眾生。自然如是",
    "X24n0467_008:0737c01": "業。諸佛現十方。故也。何以故者。佛自徵問。何故不",
    "X24n0467_008:0737c02": "解我所說義乎。乃自答云。我所謂如來者。顯法性",
    "X24n0467_008:0737c03": "真佛也。以真佛無相。亦無來去。法身普徧。如如不",
    "X24n0467_008:0737c04": "動。偈云。去來化身佛。如如常不動。故無所從來。亦",
    "X24n0467_008:0737c05": "無所去。故名如來也。放光般若經云。如者。一無有",
    "X24n0467_008:0737c06": "二。以謂法性空故。如來者。法空義也。以法空故。而",
    "X24n0467_008:0737c07": "無有來。亦無有去。智者禪師頌曰。如來何所來。修",
    "X24n0467_008:0737c08": "因幾劫功。斷除人我見。方用達真宗。見相不求相。",
    "X24n0467_008:0737c09": "身空法亦空。往來無所著。來去盡皆通。",
    "X24n0467_008:0737c10": "坐臥經行。本自無來無去。威儀不動。寂然非靜非搖。",
    "X24n0467_008:0737c11": "初一節文。牒經義也。如來應身。有來去之相。為化",
    "X24n0467_008:0737c12": "眾生。其法身無為。本無來去。所以肇法師云。解極",
    "X24n0467_008:0737c13": "會如。體無方所。明即應之真也。從真界起。水月頓",
    "X24n0467_008:0737c14": "呈。明即真之應也。次一節文。亦牒經義。威儀者。顯",
    "X24n0467_008:0737c15": "應身。若來若去。若坐若臥。即俗諦也。不動者。顯法",
    "X24n0467_008:0737c16": "身。無所從來。亦無所去。即真諦也。寂然非動非搖",
    "X24n0467_008:0737c17": "者。雙遮二邊。顯中道者也。",
    "X24n0467_008:0737c18": "要解如來。所說義否。",
    "X24n0467_008:0737c19": "此一句。是科家著力為人處。審問行人。解佛深義。",
    "X24n0467_008:0737c20": "而下文答出也。",
    "X24n0467_008:0737c21": "　隨緣赴感靡不周　　而恒處此菩提座",
    "X24n0467_008:0737c22": "此二句。答上問義也。此文出華嚴經。如來現相品。",
    "X24n0467_008:0737c23": "一切勝音菩薩。而說頌曰。佛身充滿於法界。普現",
    "X24n0467_008:0737c24": "一切如來前。隨緣赴感靡不周。而恒處此菩提座。",
    "X24n0467_008:0738a01": "科家。借後二句。顯如來應身。隨緣赴感。無處不周。",
    "X24n0467_008:0738a02": "其法身寂然。未離本座。可謂。處一座而十方俱現。",
    "X24n0467_008:0738a03": "演一音而沙界齊聞也。",
    "X24n0467_008:0738a04": "　巍巍不動法中王　　那有獼猴跳六窓",
    "X24n0467_008:0738a05": "　笑指真空無面目　　連雲推月下千江",
    "X24n0467_008:0738a06": "前二句。頌經義也。明如來者。無所從來。亦無所去。",
    "X24n0467_008:0738a07": "顯法身不動。那逐根塵。故喻獼猴不跳六窓也。今",
    "X24n0467_008:0738a08": "言法中王者。起信論云。法身者。自體有大智慧光",
    "X24n0467_008:0738a09": "明。徧照法界。真實識知。自性清淨心。常樂我淨。清",
    "X24n0467_008:0738a10": "涼不變。自在不動。是明如來法身。於諸法中得大",
    "X24n0467_008:0738a11": "自在。故名法中王。行人若悟此理。六根門頭。放光",
    "X24n0467_008:0738a12": "動地。獼猴安然。六窓閴寂也。後二句。科家直指。法",
    "X24n0467_008:0738a13": "身無相。至理無形。有何面目。古德云。通身無向背。",
    "X24n0467_008:0738a14": "徧界絕形踪。科家末後。盡力提持。所以連雲推月。",
    "X24n0467_008:0738a15": "齊下千江。境智不分。人法一體。可謂。混淪無內外。",
    "X24n0467_008:0738a16": "和融上下平。",
    "X24n0467_008:0738a17": "　蘆花影裏一骷髏　　半臥黃沙半土丘",
    "X24n0467_008:0738a18": "　骷髏但有心頭氣　　爭名奪利幾時休",
    "X24n0467_008:0738a19": "初二句。嘆人死屍骸送於郊外。骷髏遍地縱橫。日",
    "X24n0467_008:0738a20": "炙風吹。狼籍穢惡。醜不可觀。盡大地人。悉皆如此。",
    "X24n0467_008:0738a21": "所謂。昔時要笑紅顏。翻成灰燼。今日荒園白骨。變",
    "X24n0467_008:0738a22": "作泥推也。末二句。歎此骷髏。今朝如此零落。昔年",
    "X24n0467_008:0738a23": "三寸氣在。自恃豪強。爭名奪利。無有休息。丹霞先",
    "X24n0467_008:0738a24": "生詩云。自待烟霞物外求。何須谷口傲扁舟。三皇",
    "X24n0467_008:0738b01": "社稷今何在。五帝山河總是休。無限豪傑埋土塚。",
    "X24n0467_008:0738b02": "幾多文武臥荒丘。在生祇管爭名利。更不回頭向",
    "X24n0467_008:0738b03": "早修。",
    "X24n0467_008:0738b04": "　漢末殘唐甚苦哉　　人心上下極相乖",
    "X24n0467_008:0738b05": "　貪婪虗偽那堪說　　亂世如麻歸去來",
    "X24n0467_008:0738b06": "此四句。科家歎時世澆薄。人心乖戾。言漢末者。即",
    "X24n0467_008:0738b07": "吳魏劉三國。後有五胡。及十六國。各霸為王也。殘",
    "X24n0467_008:0738b08": "唐者。有十國十王。皆僭偽之主。今言甚苦哉者。悲",
    "X24n0467_008:0738b09": "夫。時者澆漓之世。人者浮薄之流。所謂貪婪虗偽。",
    "X24n0467_008:0738b10": "不可稱說。乃是科主痛切之言。故深嗟之。末句。亂",
    "X24n0467_008:0738b11": "世如麻者。言說主多則亂。兵戈遍地。男罷耕鋤。女",
    "X24n0467_008:0738b12": "罷機織。率土之民。十亡八九。古詩云。世亂兵荒殺",
    "X24n0467_008:0738b13": "氣紛。美人抱子入宮門。寧干壯士揮戈手。不負男",
    "X24n0467_008:0738b14": "兒結髮恩。玉貌花顏何處是。形骸血跡至今存。吾",
    "X24n0467_008:0738b15": "來傷感前朝事。為吊禾川烈女魂。歸去來者。科家",
    "X24n0467_008:0738b16": "意云。似此世亂如麻。不如念佛歸去。早離穢土。徑",
    "X24n0467_008:0738b17": "達淨邦。若是五逆十惡之人。臨命終時。勸令念佛。",
    "X24n0467_008:0738b18": "承佛願力。生於下品。華中受樂猶若天宮。故乃相",
    "X24n0467_008:0738b19": "勸。亂世如麻歸去來也。",
    "X24n0467_008:0738b20": "一合相理。不在分別。處處任宣說。九年面壁。斬釘截",
    "X24n0467_008:0738b21": "鐵。",
    "X24n0467_008:0738b22": "此科昭明太子。判此一段經文。為一合相理分。以",
    "X24n0467_008:0738b23": "須菩提答佛。若是徵塵眾實有者。若世界實有者。",
    "X24n0467_008:0738b24": "此二節文。以顯界塵無性。以喻法應。無有一異之",
    "X24n0467_008:0738c01": "性。以顯圓融一合相理。故立斯名也。不在分別者。",
    "X24n0467_008:0738c02": "上所謂。一合相理。塵界一異。不可分別。故須菩提",
    "X24n0467_008:0738c03": "答云。非微塵。非世界。非一合相者。名為一合相。遣",
    "X24n0467_008:0738c04": "除一合相理。故云。不在分別也。處處任宣說者。以",
    "X24n0467_008:0738c05": "一合相理。豈有言說。世俗諦中。為化眾生故。有分",
    "X24n0467_008:0738c06": "別言說。所以處處任宣說也。九年面壁者。此一節。",
    "X24n0467_008:0738c07": "釋呈上文。不在分別。言謂達磨九年面壁。大有逕",
    "X24n0467_008:0738c08": "挺。不近人情。不涉言詮。單明真性。直顯第一義諦。",
    "X24n0467_008:0738c09": "實具斬釘截銕之手段。",
    "X24n0467_008:0738c10": "神光三拜。花開時節。分明點破。秤錘原是鐵。",
    "X24n0467_008:0738c11": "此一節。呈前不在分別之義。昔達磨初祖。在少林",
    "X24n0467_008:0738c12": "面壁。一日謂門人曰。時將至矣。吾欲返西竺。汝各",
    "X24n0467_008:0738c13": "言所得。時道副云。如我所見。不執文字相。不離文",
    "X24n0467_008:0738c14": "字相。而為道用。祖曰。汝得吾皮也。尼總持云。如我",
    "X24n0467_008:0738c15": "所見。如慶喜見阿閦佛國。一見更不在見。祖曰。汝",
    "X24n0467_008:0738c16": "得吾肉也。道育云。四大本空。五蘊非有。而我見處。",
    "X24n0467_008:0738c17": "無一法可得。祖曰。汝得吾骨也。慧可禮拜。依位而",
    "X24n0467_008:0738c18": "立。祖曰。汝得吾髓也。復曰。昔如來正法眼藏。涅槃",
    "X24n0467_008:0738c19": "妙心。付與迦葉。展轉至吾。今付與汝。偈曰。吾本來",
    "X24n0467_008:0738c20": "茲土。傳法度迷情。一花開五葉。結果自然成。今科",
    "X24n0467_008:0738c21": "家言。神光三拜。領言外旨。是他時節因緣。正與一",
    "X24n0467_008:0738c22": "合相理。無二無別也。分明點破者。此節。呈前達磨",
    "X24n0467_008:0738c23": "面壁。神光三拜。分明顯露不言之道。恰似秤錘。原",
    "X24n0467_008:0738c24": "來是鐵也。",
    "X24n0467_008:0739a01": "　三千界微塵　　俱來一念心　　如來一合相",
    "X24n0467_008:0739a02": "　推倒大虗空",
    "X24n0467_008:0739a03": "前二句。牒經之義也。以三千界微塵者。舉能喻之",
    "X24n0467_008:0739a04": "界塵。兼所喻之法應也。長水謂。界塵法應。皆是我",
    "X24n0467_008:0739a05": "法所緣之境。此境俱不離能緣一念之心。所以三",
    "X24n0467_008:0739a06": "界唯心。萬法唯識。故云俱來一念心也。如來一合",
    "X24n0467_008:0739a07": "相者。此二句。亦牒經義。結歸圓融不二之理。既云",
    "X24n0467_008:0739a08": "一合相理。即是不見虗空。唯見真如。所謂。除真心",
    "X24n0467_008:0739a09": "外。無片事可得。故云。推倒太虗空也。",
    "X24n0467_008:0739a10": "○一合相理分第三十。",
    "X24n0467_008:0739a11": "【經】須菩提若善男子善女人(至)須菩提言甚多世尊。",
    "X24n0467_008:0739a12": "註曰。此一分文義。因前來二十九分中。應身有去",
    "X24n0467_008:0739a13": "來是異。法身無去來是一。佛恐善現有一異之見。",
    "X24n0467_008:0739a14": "故此分中設喻問之。先舉世界微塵一異斷疑。次",
    "X24n0467_008:0739a15": "舉言說我法離見。且初釋文。總有三科。一操界塵",
    "X24n0467_008:0739a16": "一異。以顯無性。二釋微塵。以喻應身無有異性。三",
    "X24n0467_008:0739a17": "釋世界。以喻法身無有一性。今且先標塵界為喻。",
    "X24n0467_008:0739a18": "故佛問云。以三千界碎為微塵。是微塵眾寧為多",
    "X24n0467_008:0739a19": "否。此喻界塵一異。以顯無性。今言世界者。喻法身",
    "X24n0467_008:0739a20": "也。微塵者。喻應身也。世界是一也。微塵是異也。碎",
    "X24n0467_008:0739a21": "界為塵。界無一性。以喻從法起應。法無一性。即異",
    "X24n0467_008:0739a22": "破一也。聚塵為界塵無異性。以喻應空。即法應無",
    "X24n0467_008:0739a23": "異性。即一破異也。此互破者。雙遮顯中。即非一非",
    "X24n0467_008:0739a24": "異也。故偈云。去來化身佛。法身常不動。於是法界",
    "X24n0467_008:0739b01": "中。非一亦非異。",
    "X24n0467_008:0739b02": "【經】何以故若是微塵眾(至)則非微塵眾是名微塵眾。",
    "X24n0467_008:0739b03": "此節經義。即第二科。釋微塵。喻應身無異性也。何",
    "X24n0467_008:0739b04": "以故者。徵前甚多微塵之義。若是微塵眾實有者。",
    "X24n0467_008:0739b05": "佛則不說是微塵眾。此言佛不說者。意顯塵體本",
    "X24n0467_008:0739b06": "空。故以喻如來應身。雖具足相好。而體實非真。故",
    "X24n0467_008:0739b07": "偈曰。應化非真佛。亦非說法者是也。所以者何者。",
    "X24n0467_008:0739b08": "徵釋前文界塵也。佛說微塵眾者。牒前佛說。碎為",
    "X24n0467_008:0739b09": "微塵也。若知碎世界作微塵。微塵全是世界。則塵",
    "X24n0467_008:0739b10": "無實性。故云。則非微塵也。以離性計而說微塵。故",
    "X24n0467_008:0739b11": "曰。是名微塵也。",
    "X24n0467_008:0739b12": "【經】世尊如來所說三千大千(至)則非世界是名世界。",
    "X24n0467_008:0739b13": "此節經義。言如來所說三千世界者。牒前以三千",
    "X24n0467_008:0739b14": "世界也。若知合塵為世界。世界全是微塵。則世界",
    "X24n0467_008:0739b15": "無實性。故曰。則非世界也。以離性計而說世界。故",
    "X24n0467_008:0739b16": "曰。是名世界也。所以塵無別塵。全界為塵。以喻應",
    "X24n0467_008:0739b17": "無別應。全法起應也。界無別界。聚塵成界。以喻法",
    "X24n0467_008:0739b18": "無別法。全應即法。此是雙照顯中道也。",
    "X24n0467_008:0739b19": "【經】何以故若世界實有者(至)非一合相是名一合相。",
    "X24n0467_008:0739b20": "此節經義。即第三科。釋世界以喻法身。無一性也。",
    "X24n0467_008:0739b21": "何以故者。徵前世界也。若世界實有者則是一合",
    "X24n0467_008:0739b22": "相。此以一合相理。返顯世界非是實有。則知一合",
    "X24n0467_008:0739b23": "相理。乃是界塵法應。圓融無礙之理。明矣。故偈云。",
    "X24n0467_008:0739b24": "世界作微塵。此喻是彼義也。如來說一合相者。以",
    "X24n0467_008:0739c01": "界塵法應。皆具足名相。即俗諦也。則非一合相者。",
    "X24n0467_008:0739c02": "以界塵法應。雖具名相。其性本空。即真諦也。是名",
    "X24n0467_008:0739c03": "一合相者。以法身。能一能異。非一非異。圓融無礙。",
    "X24n0467_008:0739c04": "即中諦也。",
    "X24n0467_008:0739c05": "【經】須菩提一合相者(至)但凡夫之人貪著其事。",
    "X24n0467_008:0739c06": "此節經義。言一合相理。不可說者。意云。若言法身",
    "X24n0467_008:0739c07": "是一。恐聞者定執為一。則不可說。若說應身是異。",
    "X24n0467_008:0739c08": "而聞者便執為異。則不可說。若謂法身非一。聞之",
    "X24n0467_008:0739c09": "者又執為非一。則不可說。若言應身非異。而聞者",
    "X24n0467_008:0739c10": "又執為非異。則不可說。此一合相理。亦不可思議。",
    "X24n0467_008:0739c11": "但凡夫不了。自生貪著耳。傅大士頌曰。界塵何一",
    "X24n0467_008:0739c12": "異。報應亦同然。非因亦非果。誰後復誰先。事中通",
    "X24n0467_008:0739c13": "一合。理上兩俱捐。欲達無生路。應當識本源。",
    "X24n0467_008:0739c14": "以世界碎如微塵。慈尊喻巧於玄要。立權名談其實",
    "X24n0467_008:0739c15": "相。凡夫意絕於貪求。",
    "X24n0467_008:0739c16": "初一節。牒經義。明如來設教。為化眾生說種種法。",
    "X24n0467_008:0739c17": "恐諸眾生。未得通曉圓融之道。故引種種譬喻。令",
    "X24n0467_008:0739c18": "人易解。今此經中。以界塵喻法應者。故云巧也。所",
    "X24n0467_008:0739c19": "以聚塵成界。碎界為塵。喻全法起應。全應即法。巧",
    "X24n0467_008:0739c20": "之甚也。玄要者。玄妙總要也。然此一喻。總該世出",
    "X24n0467_008:0739c21": "世之八義也。能喻界塵。有非一非異能一能異之",
    "X24n0467_008:0739c22": "四義。法應亦有非一非異。能一能異之四義。如此",
    "X24n0467_008:0739c23": "八義。一喻明矣。豈非玄妙總要者乎。次一節。亦牒",
    "X24n0467_008:0739c24": "經義。明佛說四十九年法。有三乘五教。正眼觀來。",
    "X24n0467_008:0740a01": "都是權也。只是談其一乘實相。真空實際之中。道",
    "X24n0467_008:0740a02": "箇能一能異。非一非異者。皆世數而矣。真空之中。",
    "X24n0467_008:0740a03": "皆無此說。淨名曰。法身無為。不墮諸數。使諸凡夫。",
    "X24n0467_008:0740a04": "悉知如來法應之身。尚是權立之假名。而實不可",
    "X24n0467_008:0740a05": "得。況我凡夫色身識心。及所有諸法。豈是實乎。故",
    "X24n0467_008:0740a06": "使凡夫貪著之心。自然息矣。",
    "X24n0467_008:0740a07": "與麼會得。返本還源。背塵合覺。不與麼會。慈同諸佛。",
    "X24n0467_008:0740a08": "悲合眾生。總不與麼。",
    "X24n0467_008:0740a09": "此是科家。誡勉行人也。始一節文。謂與麼會得者。",
    "X24n0467_008:0740a10": "意云。法應之身。既屬名數。尚不可得。況我色身識",
    "X24n0467_008:0740a11": "心。及所緣諸法。皆即虗妄實不可得。故使凡夫意",
    "X24n0467_008:0740a12": "絕貪求。自然返本還源。背塵合覺也。次一節文。謂",
    "X24n0467_008:0740a13": "不與麼會者。乃科家拈情。要行人不在返本還源",
    "X24n0467_008:0740a14": "背塵合覺處著脚。須要入纏垂手。和光同塵也。正",
    "X24n0467_008:0740a15": "同觀音大士。初獲圓通。得二種殊勝。一者上與諸",
    "X24n0467_008:0740a16": "佛。同一慈力。二者下與眾生。同一悲仰。而入十法",
    "X24n0467_008:0740a17": "界。現三十二應。說法利生也。總不與麼者。斯一節",
    "X24n0467_008:0740a18": "文。是科家將上二法。一齊掃除。與麼不與麼。總拈",
    "X24n0467_008:0740a19": "向一邊。直顯頓宗即心之道。上不見諸佛可成。下",
    "X24n0467_008:0740a20": "不見眾生可度。而向下伸答是也。",
    "X24n0467_008:0740a21": "　巨靈擡手無多子　　分破華山千萬重",
    "X24n0467_008:0740a22": "此二句。答上總不與麼之義也。謂不住一真法界。",
    "X24n0467_008:0740a23": "諸佛眾生了無所有。如巨靈神大用現前。以斧劈",
    "X24n0467_008:0740a24": "開華嶽也。言巨靈者。乃太華山之神。巨靈即乃名",
    "X24n0467_008:0740b01": "也。因母昔有染緣之業。受罪於斯山底。巨靈欲救",
    "X24n0467_008:0740b02": "母罪。力所不能。後入華山西。恭禮鏡月峰光照禪",
    "X24n0467_008:0740b03": "師處。拜告曰。吾母受罪於此山未出。今欲請師求",
    "X24n0467_008:0740b04": "救。師即書一唵字。與神斧上。於是持斧于山頂。用",
    "X24n0467_008:0740b05": "斧一劈。山即兩開。其母承斯總持神呪之力。即生",
    "X24n0467_008:0740b06": "忉利天。巨靈求道三年。立化於華山之頂。後為金",
    "X24n0467_008:0740b07": "剛密跡大神也。所以云。劈開華嶽連天色。放出黃",
    "X24n0467_008:0740b08": "河至海聲。",
    "X24n0467_008:0740b09": "　一段生涯六不收　　從前萬法盡非儔",
    "X24n0467_008:0740b10": "　輕輕劈破三千界　　直得恒河水逆流",
    "X24n0467_008:0740b11": "前二句。謂一段生涯。指般若真空而言也。六不收",
    "X24n0467_008:0740b12": "者。此理以六根。六塵六識。收他不得。即我空之義",
    "X24n0467_008:0740b13": "也。從前萬法者。科家意謂。此般若真空。就是從前",
    "X24n0467_008:0740b14": "第二分中。至此三十分。以文字總持。雖說無量玄",
    "X24n0467_008:0740b15": "妙之法。到此行容不出。比類不及。故云非儔。即法",
    "X24n0467_008:0740b16": "空之義也。後二句。牒經義。以法身之妙用。輕輕劈",
    "X24n0467_008:0740b17": "破。三千世界碎為微塵。直得塵塵即毗盧境界。法",
    "X24n0467_008:0740b18": "法具常住真心。所以法應不分。界塵無礙。同歸圓",
    "X24n0467_008:0740b19": "融廣大之理也。直得黃河水逆流者。既是碎界作",
    "X24n0467_008:0740b20": "塵。聚塵成界。以喻法身即應。全應即法。直得大地",
    "X24n0467_008:0740b21": "平沉。虗空粉碎。心外無法。獨顯真空。故云。水逆流",
    "X24n0467_008:0740b22": "也。",
    "X24n0467_008:0740b23": "　九曲黃河直指君　　分明全不涉途程",
    "X24n0467_008:0740b24": "　不知白日青天裏　　開眼許多迷路人",
    "X24n0467_008:0740c01": "始二句。明昔有僧問石霜圓曰。如何是南源境。霜",
    "X24n0467_008:0740c02": "云。黃河九曲。水出崑崙。僧又問曰。如何是境中人。",
    "X24n0467_008:0740c03": "霜云。流水人不顧。斫手望扶桑。乃科家。引古人。以",
    "X24n0467_008:0740c04": "九曲黃河直指於君。分明說出水之源頭。出自崑",
    "X24n0467_008:0740c05": "崙。此喻世尊大慈。雖設種種言教。方便譬喻。如黃",
    "X24n0467_008:0740c06": "河九曲。大意直指般若真源。澤機潤物。故不涉途",
    "X24n0467_008:0740c07": "程。當央顯露也。末二句。科家嗟嘆。錯過者多。明世",
    "X24n0467_008:0740c08": "尊。雖是分明直指。般若真源。長安大道。爭奈眾生",
    "X24n0467_008:0740c09": "不能履踐。如白日青天。開眼迷路也。",
    "X24n0467_008:0740c10": "　東晉遠公曾結社　　遺民房翥總奇才",
    "X24n0467_008:0740c11": "　淵明入會多耽飲　　今晚休盃歸去來",
    "X24n0467_008:0740c12": "此四句。科家誡人。識破幻境。同歸淨土也。東晉遠",
    "X24n0467_008:0740c13": "公者。師諱慧遠。鴈門樓煩人。今河東代州是也。姓",
    "X24n0467_008:0740c14": "賈氏。生於石趙。二十四歲。聽道安法師。講般若經。",
    "X24n0467_008:0740c15": "大悟。於孝武帝大元九年。至廬山。以杖卓地曰。有",
    "X24n0467_008:0740c16": "泉則住。起杖水隨杖出。遂居之。所居之處有潭。一",
    "X24n0467_008:0740c17": "日忽水涸。遂成平地。無何雷電風雨。天地陡暗。山",
    "X24n0467_008:0740c18": "川震動。久而暗霽。其地四方平坦潔淨。並無草木。",
    "X24n0467_008:0740c19": "又一日如前。雷電風雨俱作。次日忽見。棟梁椽柱",
    "X24n0467_008:0740c20": "斧鑿皆淨。已成規矩。積而成[卄/積]。師與江東太守。奏",
    "X24n0467_008:0740c21": "準建寺畢。請題曰東林寺。殿名神運。於中立彌陀",
    "X24n0467_008:0740c22": "像。建白蓮社。共集十八大賢。同脩淨業。師三十年。",
    "X24n0467_008:0740c23": "跡不下山。初十一年間。三覩聖像。而不令人知。後",
    "X24n0467_008:0740c24": "十九年七月晦夕從定起。忽見阿彌陀佛身滿虗",
    "X24n0467_008:0741a01": "空。圓光之中有諸化佛。觀音勢至。侍立左右。佛言",
    "X24n0467_008:0741a02": "我以本願力故。來安慰汝。汝七日後當生我國。又",
    "X24n0467_008:0741a03": "見佛陀耶舍慧持曇順。在佛之側。前揖曰。師志在",
    "X24n0467_008:0741a04": "吾前。何來之遲也。既知時至。謂其徒曰。吾始居此。",
    "X24n0467_008:0741a05": "三覩聖像。今復再見。吾生淨土決矣。於義熈十二",
    "X24n0467_008:0741a06": "年八月六日示眾曰。遺屍於松林下。言訖而逝。晉",
    "X24n0467_008:0741a07": "時劉程之。字仲思。號遺民。彭城人。楚莊王之後。妙",
    "X24n0467_008:0741a08": "善老莊。通百氏。少孤。事母以孝聞。自負其志。不干",
    "X24n0467_008:0741a09": "時俗。初解褐為參軍。謝安劉裕嘉其賢。相推薦。皆",
    "X24n0467_008:0741a10": "力辭。性好佛理。乃與雷次宗。周續之。宗炳。張銓。畢",
    "X24n0467_008:0741a11": "之等。同來廬山。遠公謂曰。諸君之來。豈宜忘淨土",
    "X24n0467_008:0741a12": "之遊乎。程之。乃鑱石為誓文。以志其事。遂於西林",
    "X24n0467_008:0741a13": "澗北。別立禪房。養道安貧。精研玄理。兼持禁戒。宗",
    "X24n0467_008:0741a14": "張等。咸仰嘆之。甞貽書關中。與什肇揚確經義。著",
    "X24n0467_008:0741a15": "念佛三昧詩。以見專誦坐禪之意。始涉半載。即於",
    "X24n0467_008:0741a16": "定中。見佛光照地。皆作金色。居十五年。於正念佛",
    "X24n0467_008:0741a17": "中。見阿彌陀佛。玉毫光照垂手慰接。程之曰。安得",
    "X24n0467_008:0741a18": "如來。為我摩頂。覆我以衣。俄爾。佛為摩頂。引袈裟",
    "X24n0467_008:0741a19": "以披之。他日念佛。又見人入七寶池。蓮華青白。其",
    "X24n0467_008:0741a20": "水湛湛。有人。項有圓光。胸出卍字。指池水曰。八功",
    "X24n0467_008:0741a21": "德水。汝可飲之。程之。飲水甘美。及覺異香發於毛",
    "X24n0467_008:0741a22": "孔。乃自謂曰。吾淨土之緣至矣。復請僧轉法華經。",
    "X24n0467_008:0741a23": "近數百遍。後時廬阜。請僧畢集。程之。對像焚香再",
    "X24n0467_008:0741a24": "拜。祝之曰。我以釋迦遺教。知有阿彌陀佛。此香先",
    "X24n0467_008:0741b01": "當供養釋迦牟尼如來。次供阿彌陀佛。復以妙法",
    "X24n0467_008:0741b02": "蓮華經。所以得生淨土。由此經功德。願令一切有",
    "X24n0467_008:0741b03": "情。俱生淨土。即與眾別。臥床上面西。合掌而化矣。",
    "X24n0467_008:0741b04": "晉時房翥。暴死入冥府見王。王曰。據汝薄中。曾勸",
    "X24n0467_008:0741b05": "一人念佛。已得生淨土。君承斯福。亦令得生淨土。",
    "X24n0467_008:0741b06": "翥曰。尚誦金剛經萬卷。併禮五臺。故未欲往生。王",
    "X24n0467_008:0741b07": "曰。誦經禮拜。故為好事。不如且生淨土。翥良久。王",
    "X24n0467_008:0741b08": "知其志不可奪。乃放還人間。所謂。三軍可奪其帥",
    "X24n0467_008:0741b09": "也。匹夫不可奪其志也。",
    "X24n0467_008:0741b10": "晉時陶潛。字淵明。事如前已引。居士居柴桑時。與",
    "X24n0467_008:0741b11": "廬山相近。同陸脩靜。常來訪遠公。遠愛其曠達。招",
    "X24n0467_008:0741b12": "之入社。潛性嗜酒。謂若許飲則住。遠許之。潛入山。",
    "X24n0467_008:0741b13": "久而無酒。攢眉而去。曾著搜神記。多載佛靈驗事",
    "X24n0467_008:0741b14": "也。",
    "X24n0467_008:0741b15": "知見不生。返照還源。本性離言詮。見聞覺知。無正無",
    "X24n0467_008:0741b16": "偏。無垢無淨。無缺無圓。",
    "X24n0467_008:0741b17": "此科昭明太子。判此一段經文。為知見不生分。盖",
    "X24n0467_008:0741b18": "須菩提下以四相見佛乃許之。於一切法。如是知。",
    "X24n0467_008:0741b19": "如是見。如是信解。不生法相。故立斯名。為知見不",
    "X24n0467_008:0741b20": "生也。返照還源者。此明奢摩陀。定也。以定力故。能",
    "X24n0467_008:0741b21": "除人法二執。雙顯人法二空理。故云。返照還源也。",
    "X24n0467_008:0741b22": "本性離言詮者。此明毗婆舍那。慧也。以慧力故。能",
    "X24n0467_008:0741b23": "開演藏乘。說出種種法門。導利羣生。雖演諸法。了",
    "X24n0467_008:0741b24": "文性空。得真解脫。故云。本性離言詮也。見聞覺知",
    "X24n0467_008:0741c01": "等者。明三摩鉢提。即中道觀也。前文。單明定慧。此",
    "X24n0467_008:0741c02": "中。定慧雙融。見聞者。即如是見。乃慧也。覺知者。即",
    "X24n0467_008:0741c03": "如是知。乃定也。總言見聞覺知者。雙照顯中道也。",
    "X24n0467_008:0741c04": "無正無偏等者。雙遮顯中道也。今科家。教令行人",
    "X24n0467_008:0741c05": "不可偏局。尋常日用之中。於見聞覺知處。不可執",
    "X24n0467_008:0741c06": "著根塵境上。不可離了根塵而別有性。所以無正。",
    "X24n0467_008:0741c07": "即不住寂寂之中。無偏。即不住惺惺之上。無垢。即",
    "X24n0467_008:0741c08": "不隨掉舉。無淨。即不沉無記。無缺無圓者。出三諦",
    "X24n0467_008:0741c09": "之外。三觀圓融也。無缺。即三觀一心。三諦一境也。",
    "X24n0467_008:0741c10": "無圓。即一體圓融無礙。三諦歷然。乃是一乘深入",
    "X24n0467_008:0741c11": "之法門也。",
    "X24n0467_008:0741c12": "靈光浩浩。杲日正當天。",
    "X24n0467_008:0741c13": "此二句。法喻雙明。三諦圓融之處也。乃至釋迦出",
    "X24n0467_008:0741c14": "世。達磨西來。都顯此一段靈光。如杲日麗天。無處",
    "X24n0467_008:0741c15": "不照。所以玄沙云。盡大地情與無情。森羅萬象。一",
    "X24n0467_008:0741c16": "切諸法。悉在我這光明裏。自在受用。故云。靈光浩",
    "X24n0467_008:0741c17": "浩。杲日正當天也。",
    "X24n0467_008:0741c18": "　知見度眾生　　眾生亦復盲　　如來非法相",
    "X24n0467_008:0741c19": "　方到涅槃城",
    "X24n0467_008:0741c20": "上二句。牒經義。謂地前菩薩。加行方便位中。有能",
    "X24n0467_008:0741c21": "所分別。知見度生。非但菩薩著相。則所度眾生亦",
    "X24n0467_008:0741c22": "著四相也。如云。若菩薩有我相。人相。眾生相。壽者",
    "X24n0467_008:0741c23": "相。即非菩薩。斯言能度菩薩既有四相。所度眾生",
    "X24n0467_008:0741c24": "亦有四相。故云眾生亦復盲也。下二句。亦牒經義。",
    "X24n0467_008:0742a01": "明如來。斷分別見。不著法相。謂非法相者。不生法",
    "X24n0467_008:0742a02": "相也。此非法相。即勝諦中。不容他物。離性離相。不",
    "X24n0467_008:0742a03": "屬因緣。乃寂滅坦實之體。故云方到涅槃城也。",
    "X24n0467_008:0742a04": "○知見不生分第三十一。",
    "X24n0467_008:0742a05": "【經】須菩提若人言佛說(至)我見人見眾生見壽者見。",
    "X24n0467_008:0742a06": "註曰。此分經文。明離我法二見。因前三十分中。界",
    "X24n0467_008:0742a07": "塵法應皆是我法所緣之境。令知不實。今破能緣",
    "X24n0467_008:0742a08": "我法見心。見心乃是凡夫。所起虗妄分別。茲今拈",
    "X24n0467_008:0742a09": "却令忘分別。即入聖位也。且初離我見者。有真我",
    "X24n0467_008:0742a10": "之見。有妄我之見。妄我之見者。乃虗妄分別。眾生",
    "X24n0467_008:0742a11": "見也。真我之見者。遠離執著。即如來見也。既離執",
    "X24n0467_008:0742a12": "著。示有我見人見眾生見壽者見者。此不見中。而",
    "X24n0467_008:0742a13": "示有見也。在迷眾生。以為如來實有四見。故云。不",
    "X24n0467_008:0742a14": "解如來所說義也。是故佛以四見審問善現。是人",
    "X24n0467_008:0742a15": "解我所說義否。善現。解佛問義。答云。是人不解如",
    "X24n0467_008:0742a16": "來所說義也。何以故者。善現自徵前義。是人何故。",
    "X24n0467_008:0742a17": "不解如來所說義。以善現。既解如來所說之義。即",
    "X24n0467_008:0742a18": "知四見。皆非虗妄分別。是真我之見。故云。是名我",
    "X24n0467_008:0742a19": "見人見眾生見壽者見也。長水曰。佛說我見等。非",
    "X24n0467_008:0742a20": "寶我人等見。是假名我人等見。眾生不解。謂之實",
    "X24n0467_008:0742a21": "有也。",
    "X24n0467_008:0742a22": "【經】須菩提發阿耨多羅三藐(至)即非法相是名法相。",
    "X24n0467_008:0742a23": "上文。已離我見。此文。却離法見。亦是總結降伏。安",
    "X24n0467_008:0742a24": "住正行也。前第二分中。善現初問發菩提心者。云",
    "X24n0467_008:0742b01": "何應住。云何降伏其心。如來答。應如是住。如是降",
    "X24n0467_008:0742b02": "伏其心。故今結云。發菩提心者。於一切法。應如是",
    "X24n0467_008:0742b03": "知見信解。此結前應如是住大乘知見也。不生法",
    "X24n0467_008:0742b04": "相者。即不於諸法取著。此結前降伏其妄心也。此",
    "X24n0467_008:0742b05": "明如來說。要令眾生發菩提心。修行契理。是故善",
    "X24n0467_008:0742b06": "現。聞佛所說之法。即解其義。故佛叮嚀發菩提心",
    "X24n0467_008:0742b07": "者。於一切法。應如是知見信解。不生法相也。須菩",
    "X24n0467_008:0742b08": "提所言法相等者。佛乃招告善現。重徵上義。謂所",
    "X24n0467_008:0742b09": "言法相者。知見信解。皆是法相。既有法相數量之",
    "X24n0467_008:0742b10": "名。即屬俗諦也。如來說即非法相者。以三方便中。",
    "X24n0467_008:0742b11": "無分別之心。故云。即非法相。即真諦也。是名法相",
    "X24n0467_008:0742b12": "者。以三方便中。分別心空。入無分別之理。非俗非",
    "X24n0467_008:0742b13": "真。離性離相。故云。是名法相。即中道諦也。",
    "X24n0467_008:0742b14": "若著知見信解。難契如來妙義。悟無我人壽命。還同",
    "X24n0467_008:0742b15": "陽焰空花。楞嚴云。知見立知。即無明本。知見無見。斯",
    "X24n0467_008:0742b16": "即涅槃。祇如法相不生時。還信解麼。",
    "X24n0467_008:0742b17": "若著知見信解等者。此一節。謂發菩提心者。於一",
    "X24n0467_008:0742b18": "切法。取著知見信解。則有分別。既有分別。則成法",
    "X24n0467_008:0742b19": "見。既有法見。則不能證無分別之理。所以難契如",
    "X24n0467_008:0742b20": "來妙義也。本科中言。若著見聞覺知。恐謄刻者。悞",
    "X24n0467_008:0742b21": "矣。悟無我人壽命等者。此一節。明善現悟佛問義。",
    "X24n0467_008:0742b22": "世尊雖說我人等四見。是如來真我也。非同凡夫。",
    "X24n0467_008:0742b23": "實有妄我也。既非凡夫我見。則知佛之示現假名",
    "X24n0467_008:0742b24": "我也。如同陽焰空花。皆不可得也。楞嚴云。知見等",
    "X24n0467_008:0742c01": "者。此引經文。釋呈上義。若著知見信解。難契如來",
    "X24n0467_008:0742c02": "妙義。此明法見存。而迷理也。知見無見等者。亦呈",
    "X24n0467_008:0742c03": "上文。悟無我人壽命。還同陽焰空花。此明我見空。",
    "X24n0467_008:0742c04": "而不實也。祇如法相不生等者。乃是科家手眼。徵",
    "X24n0467_008:0742c05": "問行人。明前發菩提心人。於一切法上。不起分別",
    "X24n0467_008:0742c06": "之念。佛印云。如是知見信解。即今法相不生。還信",
    "X24n0467_008:0742c07": "解麼。科家要人。於知見信解。無分別之智。此三皆",
    "X24n0467_008:0742c08": "空。且道還信解麼。下文出其所以也。",
    "X24n0467_008:0742c09": "　大千世界海中漚　　一切聖賢如電拂",
    "X24n0467_008:0742c10": "此二句。明法相不生之義也。依報。正報。了不可得。",
    "X24n0467_008:0742c11": "此明人境。如漚如電。誰起知見分別。所謂百千世",
    "X24n0467_008:0742c12": "界猶如空華亂起亂滅。故云。大千沙界海中漚也。",
    "X24n0467_008:0742c13": "一切聖賢者。上明法見已空。此明人見不存。於實",
    "X24n0467_008:0742c14": "相中。非唯三賢十聖皆空。縱是佛之境界亦空。故",
    "X24n0467_008:0742c15": "云。一切聖賢如電拂也。",
    "X24n0467_008:0742c16": "　法空非我道非親　　樹倒藤枯笑轉新",
    "X24n0467_008:0742c17": "　風掃止啼黃葉盡　　千林全體露天真",
    "X24n0467_008:0742c18": "首句。牒經義。即經中一離法見也。然有三種發菩",
    "X24n0467_008:0742c19": "提心者。不分別也。二於一切法。亦不分別也。三於",
    "X24n0467_008:0742c20": "方便門。知見信解。故離於法見。即法空也。非我者。",
    "X24n0467_008:0742c21": "即第一義。離我見也。此之我見。即能緣我法之見",
    "X24n0467_008:0742c22": "心。此之見心。乃是所起分別之念。此念亦空。故云。",
    "X24n0467_008:0742c23": "非我也。道非親者。即經中不生法相。此法不生。是",
    "X24n0467_008:0742c24": "無分別之理。此理亦遣。故云非親。乃破執情也。次",
    "X24n0467_008:0743a01": "句。引宗證明。此世尊道。應如是知。如是見。如是信",
    "X24n0467_008:0743a02": "解。不生法相。於樹倒藤枯。笑轉新一般也。昔疎山。",
    "X24n0467_008:0743a03": "到溈山便問。承師之言。有句無句。如藤倚樹。忽然",
    "X24n0467_008:0743a04": "樹倒藤枯。句歸何處。溈山呵呵大笑。疎山曰。某甲",
    "X24n0467_008:0743a05": "四千里。賣布單來參和尚。何得相弄。溈喚侍者。取",
    "X24n0467_008:0743a06": "錢還這上座。遂囑云。向後有獨眼龍。為子點破去",
    "X24n0467_008:0743a07": "在。後到明昭。舉前話。昭云。溈山可謂。頭正尾正。祇",
    "X24n0467_008:0743a08": "是不遇知音。疎便問。樹倒藤枯。句歸何處。昭云。更",
    "X24n0467_008:0743a09": "使溈山笑轉新。疎於言下有省。乃云。溈山元來笑",
    "X24n0467_008:0743a10": "裏有刀也。末二句。明佛說三藏十二部。諸祖千七",
    "X24n0467_008:0743a11": "百葛藤。盡是止啼黃葉。為化眾生。暫止其妄念。及",
    "X24n0467_008:0743a12": "到理極玄微之處。皆用不著。所以世尊祇得拈花。",
    "X24n0467_008:0743a13": "迦葉祇得微笑。今此經中。謂發菩提心者。於一切",
    "X24n0467_008:0743a14": "法。應如是知見信解。不生法相。正是風掃止啼黃",
    "X24n0467_008:0743a15": "葉盡處。千林全體獨露天真。可謂。皮膚脫落盡。唯",
    "X24n0467_008:0743a16": "有一真實。",
    "X24n0467_008:0743a17": "　朝日忙忙暮日忙　　眾生何不早思量",
    "X24n0467_008:0743a18": "　人如春夢終須短　　命若風燈豈久長",
    "X24n0467_008:0743a19": "前二句。嗟嘆世事無窮。奔忙不定。勸人省悟。急早",
    "X24n0467_008:0743a20": "修行也。後二句。喻人命不能長久。今日雖安。明朝",
    "X24n0467_008:0743a21": "未保。如春夢而短。似風燈無常。故石屋詩云。風檣",
    "X24n0467_008:0743a22": "來往塞官塘。站馬如飛日夜忙。冐寵貪榮謀仕宦。",
    "X24n0467_008:0743a23": "爭名奪利作經商。人間富貴一時樂。地獄辛酸萬",
    "X24n0467_008:0743a24": "劫長。古往今來無藥治。如何不早去修行。春夢短",
    "X24n0467_008:0743b01": "者。如黃粱一夢。古云。珊瑚枕上片時間。遊盡江南",
    "X24n0467_008:0743b02": "數千里。",
    "X24n0467_008:0743b03": "　淨土緣生稱本懷　　一靈更不墮胞胎",
    "X24n0467_008:0743b04": "　法身解脫俱齊等　　瞥地回頭歸去來",
    "X24n0467_008:0743b05": "初句。謂淨土所生之緣。隨心所欲。九品池中。即得",
    "X24n0467_008:0743b06": "稱心而生。既生。欲往十方國土供佛。隨心即往。或",
    "X24n0467_008:0743b07": "衣或食。即得隨心而至。故曰。稱本懷也。淨土詩云。",
    "X24n0467_008:0743b08": "一朵蓮含一聖胎。一生功就一華開。稱身瓔珞隨",
    "X24n0467_008:0743b09": "心現。盈器酥酡逐念來。金殿有光吞日月。玉樓無",
    "X24n0467_008:0743b10": "地著塵埃。法王為我談真諦。直得虗空笑滿腮。次",
    "X24n0467_008:0743b11": "句。言此土眾生。所生之緣。有三緣會合。十月懷胎。",
    "X24n0467_008:0743b12": "種種之苦。不得隨心。所以科家誡勉行人。一靈真",
    "X24n0467_008:0743b13": "性。直往蓮胎托質。休更入母胞胎也。末二句。謂此",
    "X24n0467_008:0743b14": "土行人。果能生在淨土。即得三德俱備。故云。法身",
    "X24n0467_008:0743b15": "解脫俱齊等。與佛無殊。既是如斯妙處。此土眾生。",
    "X24n0467_008:0743b16": "何不瞥然急早回頭。萬緣一齊放下。晝夜專念南",
    "X24n0467_008:0743b17": "無阿彌陀佛。歸淨土去也。",
    "X24n0467_008:0743b18": "應化非真。如露如電。有為法。不牢堅。住相布施。果報",
    "X24n0467_008:0743b19": "人天。",
    "X24n0467_008:0743b20": "此科昭明太子。判此一段經文。為應化非真分。盖",
    "X24n0467_008:0743b21": "不取於相。又一切有為。如夢如幻。故立此名。為應",
    "X24n0467_008:0743b22": "化非真也。如露如電者。明佛現應化之身。示同生",
    "X24n0467_008:0743b23": "滅。亦屬有為無常之法。虗假不實。故以六喻而譬",
    "X24n0467_008:0743b24": "之。如露者。以喻妄身。念念遷[冰-水+射]。生滅無常。似草上",
    "X24n0467_008:0743c01": "之露。日出則晞也。如電者。以喻現在所念之法。剎",
    "X24n0467_008:0743c02": "那不住。猶如電光。既屬有為。豈有牢堅。了此不堅。",
    "X24n0467_008:0743c03": "方證真常也。住相布施者。此明經中。以滿無量阿",
    "X24n0467_008:0743c04": "僧祗世界七寶。持用布施。盖是有為果報。只在人",
    "X24n0467_008:0743c05": "間天上受福而已也。",
    "X24n0467_008:0743c06": "持經四句。入聖超凡。頻頻轉念。金剛體最堅。",
    "X24n0467_008:0743c07": "上二句。明持經。即無為福而得成佛。謂四句者。即",
    "X24n0467_008:0743c08": "一切有為法。如夢幻泡影。如露亦如電。應作如是",
    "X24n0467_008:0743c09": "觀。以此經。即化身佛所說。盖化身佛說法。離言說",
    "X24n0467_008:0743c10": "相。而無取著。弘經行人亦能離著。故功德無量。所",
    "X24n0467_008:0743c11": "以入聖超凡。故演說之福。勝彼無量阿僧祇布施",
    "X24n0467_008:0743c12": "也。下二句。乃科家誡勉後學。但凡持誦。須要以圓",
    "X24n0467_008:0743c13": "融妙觀。專住一心。觀三諦理。不可循行數墨。轉益",
    "X24n0467_008:0743c14": "見知。其猶春禽晝啼。秋蟲夜鳴。風氣所使。終無意",
    "X24n0467_008:0743c15": "謂也。今言頻頻轉念者。要人孜孜切切。正念不忘。",
    "X24n0467_008:0743c16": "一念萬年。萬年一念。斯一念非紙墨文字。而可詮",
    "X24n0467_008:0743c17": "註。乃無字真經。金剛妙體。水火難壞。故云最堅也。",
    "X24n0467_008:0743c18": "昔東印土國王。請二十七祖般若多羅齋。王問云。",
    "X24n0467_008:0743c19": "何不看經。祖曰。貧道入息不居陰界。出息不涉眾",
    "X24n0467_008:0743c20": "緣。常轉如是經。百千萬億卷。此即頻頻轉念之意",
    "X24n0467_008:0743c21": "也。玄沙亦云。仁者在甚麼處。汝今欲得出他五蘊",
    "X24n0467_008:0743c22": "身田。但識汝秘密金剛體。古人道。圓成正徧。徧周",
    "X24n0467_008:0743c23": "沙界。乃至大地山河。十方國土。明暗色空等。無非",
    "X24n0467_008:0743c24": "是汝金剛體也。",
    "X24n0467_008:0744a01": "　演說四句偈　　六度已為初　　縱橫無罣礙",
    "X24n0467_008:0744a02": "　般若自如如",
    "X24n0467_008:0744a03": "初一句。即是為人宣演解說。一切有為法等。四句",
    "X24n0467_008:0744a04": "之偈也。次句。言六度者。即布施。持戒。忍辱。精進。禪",
    "X24n0467_008:0744a05": "定。智慧。以布施度慳貪。以持戒度破戒。以忍辱度",
    "X24n0467_008:0744a06": "嗔恚。以精進度懈怠。以禪定度散亂。以智慧度愚",
    "X24n0467_008:0744a07": "癡。故云六度也。已為初者。以布施為五度之首。布",
    "X24n0467_008:0744a08": "施有二種。一財施。二法施。今科家言。為人演說四",
    "X24n0467_008:0744a09": "句偈等。即法施。故云。為五度之初也。末二句。科家",
    "X24n0467_008:0744a10": "意。要為人演說四句偈。以為法施。欲令行人。均脩",
    "X24n0467_008:0744a11": "萬行。成就四心。六度圓融縱橫無礙。了一切法體",
    "X24n0467_008:0744a12": "空。不可得者。獨顯般若如如理也。",
    "X24n0467_008:0744a13": "○應化非真分第三十二。",
    "X24n0467_008:0744a14": "【經】須菩提若有人(至)如露亦如電應作如是觀。",
    "X24n0467_008:0744a15": "註曰。此分之義。由前十七分中。佛告善現。發菩提",
    "X24n0467_008:0744a16": "心者。無能度所度之念。至二十六分。二十七分。重",
    "X24n0467_008:0744a17": "誡執著。相好俱空。則成斷滅。及二十八分。但以相",
    "X24n0467_008:0744a18": "好修福德故。而不取著即證法身。謂有漏不受。無",
    "X24n0467_008:0744a19": "漏受而不著也。二十九分。應身有去來。法身無去",
    "X24n0467_008:0744a20": "來。乃至三十分。如來以碎界作塵。喻法應二身。能",
    "X24n0467_008:0744a21": "一能異。非一非異。三十一分。於一切法不生法相。",
    "X24n0467_008:0744a22": "故此分經文。而有三節。初節。以無量阿僧祇世界",
    "X24n0467_008:0744a23": "七寶。持用布施。此是假喻校量。二節。若有善男子",
    "X24n0467_008:0744a24": "善女人。發菩提心者。乃至其福勝彼。此明持說福",
    "X24n0467_008:0744b01": "勝。三節。從云何為人演說等。此釋福勝所以也。前",
    "X24n0467_008:0744b02": "以七寶布施。但得有漏因果。人天受福而已。福盡",
    "X24n0467_008:0744b03": "還墜。此以發菩提心者。持於此經四句偈等。直下",
    "X24n0467_008:0744b04": "明了般若真智。即得見性成佛。復兼受持讀誦。為",
    "X24n0467_008:0744b05": "人演說。亦令見性。所以功德轉勝。又況此經。乃是",
    "X24n0467_008:0744b06": "化佛所說。以為經教之主。受持演說。是弘經之人。",
    "X24n0467_008:0744b07": "所弘之經。既是化佛。稱性所說離言說相。故功德",
    "X24n0467_008:0744b08": "無量。弘經之人。亦能離言說相。所以其福勝彼也。",
    "X24n0467_008:0744b09": "云何為人演說者。佛自問云。如何為人演說。乃自",
    "X24n0467_008:0744b10": "答云。不取於相。如如不動。意云。為人演說。若能不",
    "X24n0467_008:0744b11": "以生滅心行。說實相法。則稱真理不取於相。唯顯",
    "X24n0467_008:0744b12": "真如故。此即心如境如。故曰如如。盖以心境皆真。",
    "X24n0467_008:0744b13": "如是法身不動也。何以故者。佛自徵起上文。何故",
    "X24n0467_008:0744b14": "為人演說。不取於相。如如不動。佛恐或者疑云。既",
    "X24n0467_008:0744b15": "言為人演說。則諸佛如來。常在世間。為眾生說法。",
    "X24n0467_008:0744b16": "何故言如來入般涅槃耶。以涅槃。即是不動無為",
    "X24n0467_008:0744b17": "之義。今涅槃寂靜。與說法喧動。動靜相返。云何兩",
    "X24n0467_008:0744b18": "存。恐有此疑。故說偈以釋其疑也。此偈謂一切有",
    "X24n0467_008:0744b19": "為法者。即一切世間。依正。染淨。生滅之法。以佛生",
    "X24n0467_008:0744b20": "人中。示同生滅。亦屬有為無常之法。無常之法虗",
    "X24n0467_008:0744b21": "假不實。故以夢幻泡影露電六喻而喻之。既知無",
    "X24n0467_008:0744b22": "常虗假不實。無非真常之道也。應作如是觀者。觀",
    "X24n0467_008:0744b23": "即般若妙智。盖般若具空假中三觀也。以斯妙智。",
    "X24n0467_008:0744b24": "觀一切有為法。有依正染淨等。無量差別。此即假",
    "X24n0467_008:0744c01": "觀。觀俗諦也。以斯妙智。觀一切有為法。皆生滅無",
    "X24n0467_008:0744c02": "常。如夢幻泡影露電。此即空觀。觀真諦也。以斯妙",
    "X24n0467_008:0744c03": "智。觀一切有為法。即真即俗。非空非有。此即中觀。",
    "X24n0467_008:0744c04": "觀第一義諦也。能如此觀一切有為法。具足圓融",
    "X24n0467_008:0744c05": "三觀三諦者。以能觀既是妙智。即一心三觀也。所",
    "X24n0467_008:0744c06": "觀無非妙境。即一境三諦也。能達此義。而如來法",
    "X24n0467_008:0744c07": "身。常在世間。豈有滅也。言入滅者。乃應身耳。故舉",
    "X24n0467_008:0744c08": "喻以顯無常。令人易曉。故曰。應作如是觀也。亦云",
    "X24n0467_008:0744c09": "一經始末。皆稱如是者。始云應如是住。如是降伏",
    "X24n0467_008:0744c10": "其心。中間節節云如是。主此又云如是觀者。論乃",
    "X24n0467_008:0744c11": "釋云。妙智正觀。故知妙智。實一經之宗也。從第三",
    "X24n0467_008:0744c12": "分至此。正宗分已竟。",
    "X24n0467_008:0744c13": "【經】佛說是經已長老須菩提(至)皆大歡喜信受奉行。",
    "X24n0467_008:0744c14": "此節經文。即流通分也。流通者如水之不壅塞。喻",
    "X24n0467_008:0744c15": "流通般若。利益羣生。使聞經而出離苦海。令聽法",
    "X24n0467_008:0744c16": "而必證菩提。天親偈曰。佛說希有總持法。不可稱",
    "X24n0467_008:0744c17": "量深句義。從尊者聞及廣說。回此福德施羣生。經",
    "X24n0467_008:0744c18": "初但言與大比丘眾。今經末。兼言四眾八部。顯前",
    "X24n0467_008:0744c19": "說經之始。此八部亦在會也。聞佛所說皆大歡喜",
    "X24n0467_008:0744c20": "者。文殊請問經云。歡喜奉行有三種義。一說者清",
    "X24n0467_008:0744c21": "淨。不為取著利養所染故。二所說法清淨。以如實",
    "X24n0467_008:0744c22": "知法體。說理如理。說事如事故。三得果清淨。起信",
    "X24n0467_008:0744c23": "解行。得無漏果故。三種既皆清淨。孰不歡喜奉行",
    "X24n0467_008:0744c24": "者哉。傅大士頌曰。如星翳燈幻。皆為喻無常。漏識",
    "X24n0467_008:0745a01": "修因果。誰言得久長。危脆同泡露。如雲影電光。饒",
    "X24n0467_008:0745a02": "經八萬劫。終是落空亡。",
    "X24n0467_008:0745a03": "施七寶滿僧祇。福有求而即妄。持此經演四句。德雖",
    "X24n0467_008:0745a04": "勝而非真。晏坐水月道場。成就空華佛事。度幻化之",
    "X24n0467_008:0745a05": "含識。證寂滅之菩提。凡情聖解俱空。生死涅槃如夢。",
    "X24n0467_008:0745a06": "初節。施七寶等者。牒經中喻以七寶布施。惟在人",
    "X24n0467_008:0745a07": "天受福。即屬有求而即是妄。未離有為。故須遣也。",
    "X24n0467_008:0745a08": "二節。持此經等者。乃是科家拈情。以受持演說四",
    "X24n0467_008:0745a09": "句之偈。福德雖勝。而福德非真。以執著無為。亦須",
    "X24n0467_008:0745a10": "遣矣。所以云。真不立。妄本空。有無俱遣不空空。是",
    "X24n0467_008:0745a11": "也。宴坐水月道場等者。此文。呈前非真之義。指示",
    "X24n0467_008:0745a12": "行人。以般若真空之中。受持演說皆是不真。所以",
    "X24n0467_008:0745a13": "宴坐道場。即同水中之月。持經演說。成就佛事。猶",
    "X24n0467_008:0745a14": "如空裏之華。總言不實之義也。永明壽云。建立水",
    "X24n0467_008:0745a15": "月道場。莊嚴性空世界。羅列幻化供具。禮拜影現",
    "X24n0467_008:0745a16": "法會。施為谷嚮度門。修習空華萬行。是也。度幻化",
    "X24n0467_008:0745a17": "之含識等者。此文亦呈前非真之義。以為人演說。",
    "X24n0467_008:0745a18": "只要度脫眾生。既是幻化不實。云何度之。所證菩",
    "X24n0467_008:0745a19": "提既是寂滅。寂滅理中無取證故。佛告清淨慧言。",
    "X24n0467_008:0745a20": "於實相中。實無菩薩。及與眾生。何以故。菩薩眾生",
    "X24n0467_008:0745a21": "皆是幻化。幻化滅故。無取證者。永明壽曰。常遊如",
    "X24n0467_008:0745a22": "幻法門。出入無礙觀門。降伏鏡像魔軍。大作夢中",
    "X24n0467_008:0745a23": "佛事。廣度如化含識。同證寂滅菩提也。凡情聖解",
    "X24n0467_008:0745a24": "俱空等者。乃是科家手眼。拈人執情。我前來如此",
    "X24n0467_008:0745b01": "說話。將凡情聖解。俱要拈了。以生死涅槃猶如夢",
    "X24n0467_008:0745b02": "事。所以封慧上堂曰。未陞座前。大地人成佛已畢。",
    "X24n0467_008:0745b03": "更有何法可說。更有何生可利。況菩提煩惱本自",
    "X24n0467_008:0745b04": "寂然。生死涅槃猶如作夢。施設門庭。誑惑初機。方",
    "X24n0467_008:0745b05": "便門開。羅紋結角。於衲僧面前。皆成幻惑。且道衲",
    "X24n0467_008:0745b06": "僧有甚長處。卓杖一下曰。孤根自有擎天勢。不比",
    "X24n0467_008:0745b07": "尋常曲彔枝。真如元云。凡見聖見。春雲掣電。真說",
    "X24n0467_008:0745b08": "妄說。空華水月。翻憶長髭見石頭。解道紅爐一點",
    "X24n0467_008:0745b09": "雪。",
    "X24n0467_008:0745b11": "銷釋金剛科儀會要註解卷第八"
}