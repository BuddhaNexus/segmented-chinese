{
    "T04n0212_009:0654c14": "出曜經卷第九",
    "T04n0212_009:0654c16": "姚秦涼州沙門竺佛念譯",
    "T04n0212_009:0654c17": "◎戒品第七",
    "T04n0212_009:0654c18": "　慧人護戒，　　福致三寶，　　名聞得利，",
    "T04n0212_009:0654c19": "　後上天樂。",
    "T04n0212_009:0654c20": "昔佛在舍衛國祇樹給孤獨園。爾時世尊告",
    "T04n0212_009:0654c21": "諸比丘：「慧人欲求三法者，常當護於禁戒。云",
    "T04n0212_009:0654c22": "何為三法？一謂善者稱之慎以法律。二者設",
    "T04n0212_009:0654c23": "得利養無能遏絕。三者身壞命終上生天上。",
    "T04n0212_009:0654c24": "是謂持戒之人行此三法，終受其福。」爾時世",
    "T04n0212_009:0654c25": "尊在大眾中而說此偈：",
    "T04n0212_009:0654c26": "「慧人護戒，　　福致三寶，　　名聞得利，",
    "T04n0212_009:0654c27": "　後上天樂。　　常見法處，　　護戒為明，",
    "T04n0212_009:0654c28": "　得成真見，　　輩中吉祥。　　持戒者安，",
    "T04n0212_009:0654c29": "　令身無惱，　　夜臥恬惔，　　寤則常歡。」",
    "T04n0212_009:0655a01": "爾時眾會聞佛所說，歡喜奉行。",
    "T04n0212_009:0655a02": "　戒終老安，　　戒善安止，　　慧為人寶，",
    "T04n0212_009:0655a03": "　福盜不取。",
    "T04n0212_009:0655a04": "戒終老安者，持戒之人雖復年耆老朽，天龍",
    "T04n0212_009:0655a05": "神祇常隨護助，阿須倫、迦留羅、真陀羅、摩休",
    "T04n0212_009:0655a06": "勒、人與非人，鳩槃荼、匹奢遮、羅殺鬼，如此等",
    "T04n0212_009:0655a07": "類常護長老持戒之人，晝夜禁衛如影隨形，",
    "T04n0212_009:0655a08": "是故說曰，戒終老安也。戒善安止者，若有眾",
    "T04n0212_009:0655a09": "生信向如來信根成就，信有二業：一無狐",
    "T04n0212_009:0655a10": "疑信，二有根本信。在諸眾中，若沙門梵志",
    "T04n0212_009:0655a11": "婆羅門眾、梵眾魔眾，不能使持戒之人迴心",
    "T04n0212_009:0655a12": "就惡，為天人所供養，是故說曰，戒善安止也。",
    "T04n0212_009:0655a13": "慧為人寶者，慧者，亦名為光，亦名為明，亦名",
    "T04n0212_009:0655a14": "為炬，亦名為錠，亦名為眼，亦名為日，亦名",
    "T04n0212_009:0655a15": "為月，亦名為大火聚，亦名諸法之暉曜，猶如",
    "T04n0212_009:0655a16": "世人多財珍寶乃得居里，慧人寶者亦復如",
    "T04n0212_009:0655a17": "是，功德慧明二事具者乃名為人寶，是故說",
    "T04n0212_009:0655a18": "曰，慧為人寶也。福盜不取，猶如《雜阿含》契經",
    "T04n0212_009:0655a19": "說：「有天至如來所而問斯義：『何物火不燒？何",
    "T04n0212_009:0655a20": "物風不飄？何物風不動？何物水不漬？何物地",
    "T04n0212_009:0655a21": "不敗？何物王盜賊暴雷所不損？何物在庫藏",
    "T04n0212_009:0655a22": "不守不耗損？』爾時世尊告彼天曰：『福火不燒，",
    "T04n0212_009:0655a23": "福風不動，福水不漬，福地不敗，福王賊不劫，",
    "T04n0212_009:0655a24": "暴雷無所害，福致諸庫藏，不守亦不損。』」爾時",
    "T04n0212_009:0655a25": "諸天聞佛所說歡喜踊躍，復以此偈讚頌如",
    "T04n0212_009:0655a26": "來：",
    "T04n0212_009:0655a27": "「善哉世最勝，　　為現世光明，",
    "T04n0212_009:0655a28": "　我等修善行，　　得受諸天福。」",
    "T04n0212_009:0655a29": "是時，諸天復重以頌問曰：",
    "T04n0212_009:0655b01": "「何終為善？　　何善安止？　　何為人寶？",
    "T04n0212_009:0655b02": "　何盜不取？」",
    "T04n0212_009:0655b03": "世尊以頌報曰：",
    "T04n0212_009:0655b04": "「戒終老安，　　戒善安止，　　慧為人寶，",
    "T04n0212_009:0655b05": "　福盜不取。」",
    "T04n0212_009:0655b06": "時彼天人聞佛所說，戢在心懷，即從坐起繞",
    "T04n0212_009:0655b07": "佛三匝，忽然不現還於天上。",
    "T04n0212_009:0655b08": "　修戒布施，　　作福為福，　　從是適彼，",
    "T04n0212_009:0655b09": "　常到安處。",
    "T04n0212_009:0655b10": "修戒布施者，施有二事，若持戒牢固兼行布",
    "T04n0212_009:0655b11": "施，於天世間自然受善報，若施持戒之人多",
    "T04n0212_009:0655b12": "獲果報。是故說曰，持戒布施也。作福為福者，",
    "T04n0212_009:0655b13": "或復有人持戒完具，不廣多聞，所獲功德蓋",
    "T04n0212_009:0655b14": "不足言；若復有人持戒完，具加復大智多聞",
    "T04n0212_009:0655b15": "惠施，彼者獲福無量。是故說曰，作福為福也。",
    "T04n0212_009:0655b16": "從是適彼者，從今世至後世，心常歡悅心無",
    "T04n0212_009:0655b17": "悔悋，是故說曰，從是適彼。常到安處者，冀望",
    "T04n0212_009:0655b18": "具足，自然歡樂心意悅豫，自知戒具布施清",
    "T04n0212_009:0655b19": "淨，必受功報不墮邪部，晝夜歡喜不懷熱惱，",
    "T04n0212_009:0655b20": "施持戒人及多聞者亦復如是，是故說曰，常",
    "T04n0212_009:0655b21": "到安處。",
    "T04n0212_009:0655b22": "　比丘立戒，　　守攝諸根，　　食知自節，",
    "T04n0212_009:0655b23": "　寤意令應。",
    "T04n0212_009:0655b24": "比丘立戒者，執志堅固不可沮壞，不為色聲",
    "T04n0212_009:0655b25": "香味細滑法所牽，是故說曰，比丘立戒也。守",
    "T04n0212_009:0655b26": "攝諸根者，具足眼根耳鼻舌身根意根，皆悉",
    "T04n0212_009:0655b27": "具足無所缺漏，意不錯亂亦無他念，盡隨諸",
    "T04n0212_009:0655b28": "根修其妙行，是故說曰，守攝諸根也。食知自",
    "T04n0212_009:0655b29": "節者，量腹而食，亦不畜積亦不貪餮。尊者曇",
    "T04n0212_009:0655c01": "摩難提說曰：「多食致患苦，少食氣力衰，處中",
    "T04n0212_009:0655c02": "而食者，如稱無高下。」尊者僧迦羅剎造立《修",
    "T04n0212_009:0655c03": "行經》亦作是說：「猶如多捕眾鳥藏在大器，隨",
    "T04n0212_009:0655c04": "時瞻視養食以時，毛尾既長隨時剪落，選其",
    "T04n0212_009:0655c05": "肥者日用供厨。中有一鳥內自思惟：『若我食",
    "T04n0212_009:0655c06": "多肥則致死，若餓不食復致喪身。宜自料量，",
    "T04n0212_009:0655c07": "少食損膚衣毛悅澤，當從籠出。』如其所念即",
    "T04n0212_009:0655c08": "便少食，衣毛悅澤便從其願。」彼修行人亦復",
    "T04n0212_009:0655c09": "如是，內自校計，如我多食便自瞢瞢不得修",
    "T04n0212_009:0655c10": "道，不獲思惟善法，諸惡法日夜滋甚，貪欲瞋",
    "T04n0212_009:0655c11": "恚愚癡皆由多食，不獲至竟。佛契經說多食",
    "T04n0212_009:0655c12": "之人有五苦患。云何為五？一者大便數，二者",
    "T04n0212_009:0655c13": "小便數，三者饒睡眠，四者身重不堪修業，五",
    "T04n0212_009:0655c14": "者多患食不消化。多食之人有此五苦，自墜",
    "T04n0212_009:0655c15": "苦際不至究竟，是故佛說食知自節也。悟意",
    "T04n0212_009:0655c16": "令應者，晝夜警悟係意在禪，若睡欲至，時當",
    "T04n0212_009:0655c17": "舒一脚垂於床下，若睡纏綿不解，當垂兩脚",
    "T04n0212_009:0655c18": "到於床下，若睡重當經行，經行睡重者以水",
    "T04n0212_009:0655c19": "灑面，若復不解，仰觀星宿以寤其志，初夜中",
    "T04n0212_009:0655c20": "夜後夜令無懈怠。是故說曰，寤意令應。",
    "T04n0212_009:0655c21": "　意常覺悟，　　晝夜力學，　　漏盡意解，",
    "T04n0212_009:0655c22": "　可致泥洹。",
    "T04n0212_009:0655c23": "意常覺寤者，身口意常得覺寤，婬怒癡至",
    "T04n0212_009:0655c24": "尋能除斷，不遇煩惱所遊安隱，是故說曰，意",
    "T04n0212_009:0655c25": "常覺寤。晝夜力學，晝習夜亦爾，夜習晝亦",
    "T04n0212_009:0655c26": "爾，初夜中夜後夜亦復如是，持心專一無他",
    "T04n0212_009:0655c27": "異念，唯從於道思惟心所念法，是故說曰，晝",
    "T04n0212_009:0655c28": "夜力學。漏盡意解者，意勇剛強乃能盡漏，持",
    "T04n0212_009:0655c29": "心懈慢者，不能盡漏、不能精勤於行，是故退",
    "T04n0212_009:0656a01": "轉墮於凡夫部。然彼行人晝夜精勤如救頭",
    "T04n0212_009:0656a02": "然，持心勇捍不慮嶮難，志崇斷結滅漏為",
    "T04n0212_009:0656a03": "先，是故說曰，漏盡意解也。可致泥洹者，眾行",
    "T04n0212_009:0656a04": "已辦，世患諸惱永不復生，求入泥洹大化諸",
    "T04n0212_009:0656a05": "結，縛著染污人者隱而不起，趣泥洹境無有",
    "T04n0212_009:0656a06": "罣礙，捨現在業入泥洹境，是故說曰，可致泥",
    "T04n0212_009:0656a07": "洹也。",
    "T04n0212_009:0656a08": "　慧者立禁戒，　　專心習其智，",
    "T04n0212_009:0656a09": "　比丘無熱惱，　　可果盡苦際。",
    "T04n0212_009:0656a10": "慧者立禁戒者，戒不移動，善住牢固亦不可",
    "T04n0212_009:0656a11": "移，慧者除去愚闇，終不處在愚惑之中，猶如",
    "T04n0212_009:0656a12": "猛將身被重鎧，手無劍者則不能剋定強敵，",
    "T04n0212_009:0656a13": "有劍無鎧者亦復不能降彼強敵。若使猛將",
    "T04n0212_009:0656a14": "身被重鎧手執利劍，前後固嶮與賊共戰，必",
    "T04n0212_009:0656a15": "有所辦則無狐疑。修行之人亦復如是，身被",
    "T04n0212_009:0656a16": "戒鎧心無慧劍者，則不能壞結使原首，正使",
    "T04n0212_009:0656a17": "有慧身無戒鎧，則不能壞其結使。若彼猛將",
    "T04n0212_009:0656a18": "身被戒鎧心執慧劍，前後固嶮與結使共戰，",
    "T04n0212_009:0656a19": "必能果辦。是故說曰，慧者立禁戒也。專心習",
    "T04n0212_009:0656a20": "智者，以慧鍊心尋究諸垢，猶如鑛鐵數入百",
    "T04n0212_009:0656a21": "鍊之爐，柔可為剛偽可為真，猶如大海日夜",
    "T04n0212_009:0656a22": "沸動，濁滓下沈變成寶珍。人亦如是，晝夜役",
    "T04n0212_009:0656a23": "心不止便獲果證。是故說曰，專心習智也。",
    "T04n0212_009:0656a24": "比丘無熱惱者，雖復天地融爛，形處其中終",
    "T04n0212_009:0656a25": "不熱惱無所傷損。何以故？比丘立根得力，志",
    "T04n0212_009:0656a26": "不退還所願必果。比丘者，壞諸結使永盡無",
    "T04n0212_009:0656a27": "餘，身被袈裟手執應器，到時詣家正慚愧顏，",
    "T04n0212_009:0656a28": "獲施無麤細，願及滅度，故曰比丘。是故說曰，",
    "T04n0212_009:0656a29": "比丘無熱惱也。可果盡苦際者，盡其苦原永",
    "T04n0212_009:0656b01": "滅無餘，更不復涉歷苦難，從是苦滅功福日",
    "T04n0212_009:0656b02": "滋，是故說曰，可果盡苦際。",
    "T04n0212_009:0656b03": "　以戒降心，　　守意正定，　　內學止觀，",
    "T04n0212_009:0656b04": "　無忘正智。",
    "T04n0212_009:0656b05": "以戒降心者，常係心不失，亦不遊蕩縱逸，是",
    "T04n0212_009:0656b06": "故說曰，以戒降心也。守意正定者，定有三",
    "T04n0212_009:0656b07": "品，或善不善無記，護善定者，不使不善定得",
    "T04n0212_009:0656b08": "伺其便，恒念思惟：「吾今已獲正定，要究竟",
    "T04n0212_009:0656b09": "原本，何緣使不善定錯亂其間？」是故說曰，",
    "T04n0212_009:0656b10": "守護正定也。內學止觀者，常念係心念明，除",
    "T04n0212_009:0656b11": "去闇冥為示炬錠，觀察愛根推尋癡本，止而",
    "T04n0212_009:0656b12": "不生，是故說曰，內學止觀。無忘正智者，智之",
    "T04n0212_009:0656b13": "所照無往不在，心念智隨，如兩牛共一軛，猶",
    "T04n0212_009:0656b14": "如漏盡通役形輕重，以身持心以心持身，身",
    "T04n0212_009:0656b15": "心已應所適無礙石壁皆過，斯為鍊心入微",
    "T04n0212_009:0656b16": "鍊微入身，心念形隨無所觸礙。是故說曰，無",
    "T04n0212_009:0656b17": "忘正智也。",
    "T04n0212_009:0656b18": "　蠲除諸垢，　　盡慢勿生，　　終身求法，",
    "T04n0212_009:0656b19": "　勿暫離聖。",
    "T04n0212_009:0656b20": "蠲除諸垢者，意中諸垢縛使縛著，諸受陰入",
    "T04n0212_009:0656b21": "已盡已滅，無復莖節枝葉，是故說曰，蠲除諸",
    "T04n0212_009:0656b22": "垢。盡慢勿生者，憍慢增上慢執意持心，制慢",
    "T04n0212_009:0656b23": "使滅，陰種結種二迹俱滅，是故說曰，盡慢勿",
    "T04n0212_009:0656b24": "生也。終身求法者，夫言身者，皆是形器之數，",
    "T04n0212_009:0656b25": "結亦名身，陰身聚身養生之業，亦名為身，象",
    "T04n0212_009:0656b26": "馬車步四色兵眾，亦名為身。身中甚者莫過",
    "T04n0212_009:0656b27": "結身，能壞結身求正法者是謂離縛，不處有",
    "T04n0212_009:0656b28": "為不念七處三觀，真佛弟子與堅信堅法相應，",
    "T04n0212_009:0656b29": "能壞結聚，是故說曰，終身求法也。勿暫離聖",
    "T04n0212_009:0656c01": "者，常念從賢聖紹繼宗徒，心所喜樂。賢聖所",
    "T04n0212_009:0656c02": "居，其事有三智：諸結使盡一智也，有餘泥洹",
    "T04n0212_009:0656c03": "界二智也，無餘泥洹界三智也。是故說曰，勿",
    "T04n0212_009:0656c04": "暫離聖也。",
    "T04n0212_009:0656c05": "　戒定慧解，　　是當善惟，　　都已離垢，",
    "T04n0212_009:0656c06": "　無禍除有。",
    "T04n0212_009:0656c07": "戒定慧解者，彼修行人，戒品定品慧品三業",
    "T04n0212_009:0656c08": "具足以自纓絡，摧結使聚何往不壞。猶如國",
    "T04n0212_009:0656c09": "王財富人盛才技過人，便能安恤國民，外寇",
    "T04n0212_009:0656c10": "不加。今此行人亦復如是，三業具足，壞結使",
    "T04n0212_009:0656c11": "寇亦無疑難，戒為立志，定撿亂心，慧斷結使，",
    "T04n0212_009:0656c12": "是故說曰，戒定慧解也。是當善惟者，思惟三",
    "T04n0212_009:0656c13": "品晝夜履行初不遠離，是故說曰，是當善惟",
    "T04n0212_009:0656c14": "也。都已離垢者，所弘究竟，知生死苦，於中拔",
    "T04n0212_009:0656c15": "濟，極淨無瑕亦無諸垢，是故說曰，都已離垢",
    "T04n0212_009:0656c16": "也。無禍除有者，已離苦惱鼎沸之患，盡諸三",
    "T04n0212_009:0656c17": "有更不受胎，如實知之，是故說曰，無禍除有",
    "T04n0212_009:0656c18": "也。",
    "T04n0212_009:0656c19": "　著解則度，　　餘不復生，　　越諸魔界，",
    "T04n0212_009:0656c20": "　如日清明。",
    "T04n0212_009:0656c21": "著解則度者，行有六品，欲界色界無色界結",
    "T04n0212_009:0656c22": "聚縛垢，欲界所出癡慢愚惑以自纏絡，是故",
    "T04n0212_009:0656c23": "說曰，著解則度也。餘不復生者，彼修行人思",
    "T04n0212_009:0656c24": "惟觀察如實知之，即求方便求滅彼結，生死",
    "T04n0212_009:0656c25": "已盡更不受胎，梵行已立所作已辦，是故說",
    "T04n0212_009:0656c26": "曰，餘不復生也。越諸魔界者，六天以下皆",
    "T04n0212_009:0656c27": "是魔界，多諸苦惱閉塞道心，不令人至無為",
    "T04n0212_009:0656c28": "之處。閻浮利內有異類眾生，名曰摩佉，晝則",
    "T04n0212_009:0656c29": "隱藏處在生熟藏間墮魔部界，是謂欲界為",
    "T04n0212_009:0657a01": "魔所害多諸患禍。賢聖之人越於邪境，是故",
    "T04n0212_009:0657a02": "說曰，越諸魔界。如日清明者，猶如日明無有",
    "T04n0212_009:0657a03": "五蔽。云何為五蔽？一者雲，二者烟，三者塵，",
    "T04n0212_009:0657a04": "四者霧，五者阿須倫手。無此五患者即日月",
    "T04n0212_009:0657a05": "清明。修行比丘亦復如是，離五陰蓋。云何為",
    "T04n0212_009:0657a06": "五蓋？一者貪欲蓋，二者瞋恚蓋，三者睡眠",
    "T04n0212_009:0657a07": "蓋，四者調戲蓋，五者疑蓋。修行比丘離此",
    "T04n0212_009:0657a08": "五蓋者，即得清明內外通達如紫磨金，是故",
    "T04n0212_009:0657a09": "說曰，如日清明。",
    "T04n0212_009:0657a10": "　狂惑自恣，　　比丘外避，　　戒定慧行，",
    "T04n0212_009:0657a11": "　求滿勿離。",
    "T04n0212_009:0657a12": "狂惑自恣者，愚惑凡夫所行卒暴，猶如猨猴",
    "T04n0212_009:0657a13": "捨一取一，心如疾風馳念萬端，是故說曰，狂",
    "T04n0212_009:0657a14": "惑自恣也。比丘外避者，持行如水、忍恕如",
    "T04n0212_009:0657a15": "地，所謂比丘不猗豪族能，自制情閉塞六",
    "T04n0212_009:0657a16": "門，乃謂比丘，是故說曰，比丘外避。戒定慧",
    "T04n0212_009:0657a17": "行者，戒品定品慧品晝夜精勤不興放逸，欲",
    "T04n0212_009:0657a18": "度巨海當乘大舫，欲趣滅度當須戒定慧行，",
    "T04n0212_009:0657a19": "損不善法增益善法，違此正教不順法律者，",
    "T04n0212_009:0657a20": "則於佛法聖眾便有相累。是故說曰，戒定慧",
    "T04n0212_009:0657a21": "行，求滿勿離也。",
    "T04n0212_009:0657a22": "　既不自恣，　　又不想念，　　是故捨慢，",
    "T04n0212_009:0657a23": "　如是不生。",
    "T04n0212_009:0657a24": "既不自恣者，不馳於色聲香味細滑法，是故",
    "T04n0212_009:0657a25": "說曰，既不自恣也。又不想念者，心所念法於",
    "T04n0212_009:0657a26": "其中間唯修定意，亦不想念色聲香味細滑",
    "T04n0212_009:0657a27": "法，是故說曰，又不想念也。是故捨慢者，內思",
    "T04n0212_009:0657a28": "止觀制去意亂，恒入定意，不得布現憍慢色",
    "T04n0212_009:0657a29": "聲香味細滑法，是故說曰捨慢也。如是不生",
    "T04n0212_009:0657b01": "者，猶如彼不在色聲香味細滑法，心所念法",
    "T04n0212_009:0657b02": "亦復如是，心之所念猶如天雨、如車翻棄穀，",
    "T04n0212_009:0657b03": "心所念惡復多於彼，是故說曰，如是不生也。",
    "T04n0212_009:0657b04": "　智者學牢固，　　於諸禁戒律，",
    "T04n0212_009:0657b05": "　直趣泥洹路，　　速得至滅度。",
    "T04n0212_009:0657b06": "智者學牢固者，承佛教誡，受師訓誨去邪就",
    "T04n0212_009:0657b07": "正，心常堅固不為弊心沮壞，是故說曰，智",
    "T04n0212_009:0657b08": "者學牢固也。於諸禁戒律者，隨時行道守護",
    "T04n0212_009:0657b09": "禁戒，智者所修非愚者所行，是故說曰，於諸",
    "T04n0212_009:0657b10": "禁戒律也。直趣泥洹路者，永息無為亦無終",
    "T04n0212_009:0657b11": "始寂滅無生，是故說曰，直趣泥洹路也。速得",
    "T04n0212_009:0657b12": "至滅度者，中間無礙，猶河暴溢盡趣於海，是",
    "T04n0212_009:0657b13": "故說曰，速得至滅度。",
    "T04n0212_009:0657b14": "　華香不逆風，　　芙蓉栴檀香，",
    "T04n0212_009:0657b15": "　德香逆風熏，　　德人遍聞香。",
    "T04n0212_009:0657b16": "昔佛在羅閱祇迦蘭陀竹園所。爾時尊者大",
    "T04n0212_009:0657b17": "迦葉在耆闍崛山中，然大迦葉生長豪族，身",
    "T04n0212_009:0657b18": "體柔軟食則甘細不曾麤[麩夫+廣]，意所開化多愍",
    "T04n0212_009:0657b19": "貧窮，至貧家乞得食麤惡，食便生疾，內風變",
    "T04n0212_009:0657b20": "動遂成暴下。是時世尊告大目連：「汝今隨我",
    "T04n0212_009:0657b21": "問諸疾人。」對曰：「如是。」世尊即將目連詣耆闍",
    "T04n0212_009:0657b22": "崛山，時大迦葉獨坐閑房，無有瞻病之人，如",
    "T04n0212_009:0657b23": "來即往詣大迦葉窟。迦葉見佛欲從坐起，爾",
    "T04n0212_009:0657b24": "時世尊告大迦葉曰：「汝今抱患但坐勿起，吾",
    "T04n0212_009:0657b25": "自有坐具自隨。」爾時世尊知而問迦葉曰：「汝",
    "T04n0212_009:0657b26": "今獨空房無有瞻視病者，云何能樂此空山",
    "T04n0212_009:0657b27": "中？」時釋提桓因在迦葉後立，時大迦葉白世",
    "T04n0212_009:0657b28": "尊曰，而說此偈：",
    "T04n0212_009:0657b29": "「捨天王位，　　為德不惓，　　心懷歡喜，",
    "T04n0212_009:0657c01": "　拘翼瞻視。」",
    "T04n0212_009:0657c02": "爾時世尊告釋提桓因而說此偈：",
    "T04n0212_009:0657c03": "「天身性清淨，　　香熏以自塗，",
    "T04n0212_009:0657c04": "　云何降神意，　　瞻視臭穢身？」",
    "T04n0212_009:0657c05": "爾時釋提桓因叉手合掌而白佛言，重說此",
    "T04n0212_009:0657c06": "偈：",
    "T04n0212_009:0657c07": "「最勝今當知，　　戒香無等倫，",
    "T04n0212_009:0657c08": "　我今嗅功德，　　不計醜陋形。",
    "T04n0212_009:0657c09": "「然今世尊！天上諸香增熾結本長益塵勞，賢",
    "T04n0212_009:0657c10": "聖戒香斷諸結使，閉塞禍門不漏諸欲。然今",
    "T04n0212_009:0657c11": "世尊！如此凡香流轉生死涉歷劫數，不能令",
    "T04n0212_009:0657c12": "人永入寂靜，賢聖戒香億千百劫時時乃有。」",
    "T04n0212_009:0657c13": "爾時世尊微察釋提桓因而說此偈：",
    "T04n0212_009:0657c14": "「善哉天帝因，　　今意甚希有，",
    "T04n0212_009:0657c15": "　能於放逸中，　　攝意修德本。」",
    "T04n0212_009:0657c16": "爾時世尊因此法本，處在大眾而說此頌：",
    "T04n0212_009:0657c17": "「華香不逆風，　　芙蓉旃檀香，",
    "T04n0212_009:0657c18": "　德香逆風熏，　　德人遍聞香。」",
    "T04n0212_009:0657c19": "夫世間諸華香，盡順風香不逆風香；戒德之",
    "T04n0212_009:0657c20": "香亦逆風香亦順風香。世間華香齊熏欲界",
    "T04n0212_009:0657c21": "不熏色界，或直熏一方不熏三方；持戒之香",
    "T04n0212_009:0657c22": "香徹十方。華香逼近乃別；持戒之香上徹一",
    "T04n0212_009:0657c23": "究竟天。是故說曰，華香不逆風，德人遍聞香。",
    "T04n0212_009:0657c24": "　旃檀多香，　　青蓮芳華，　　雖謂是真，",
    "T04n0212_009:0657c25": "　不如戒香。",
    "T04n0212_009:0657c26": "旃檀多香者，諸世所說，沈水、木榓、旃檀、都良，",
    "T04n0212_009:0657c27": "此是根香。華香者，青蓮、芙蓉、瞻蔔、須乾提末、",
    "T04n0212_009:0657c28": "須乾提華，至解脫華、純日精華、分陀利華，如",
    "T04n0212_009:0657c29": "是眾華數十百種，於持戒香，百倍千倍萬倍巨",
    "T04n0212_009:0658a01": "億萬倍不可以譬喻為比，非心所思非意所",
    "T04n0212_009:0658a02": "度。今此眾香隨人一世現身娛樂，不能隨人",
    "T04n0212_009:0658a03": "至於後世；持戒之香現世蒙祐，於百千劫未",
    "T04n0212_009:0658a04": "曾唐捐。是故說曰，雖謂是真，不如戒香也。",
    "T04n0212_009:0658a05": "　華香氣微，　　不可謂真，　　持戒之香，",
    "T04n0212_009:0658a06": "　到天殊勝。",
    "T04n0212_009:0658a07": "華香氣微者，旃檀木榓中國所貴邊土所無；",
    "T04n0212_009:0658a08": "戒德之香，上熏過諸天，下徹十方，彌滿世界",
    "T04n0212_009:0658a09": "無不聞者。是故說曰，華香氣微，不可謂真。持",
    "T04n0212_009:0658a10": "戒之香，到天殊勝者，忉利諸天縱情放意所",
    "T04n0212_009:0658a11": "念自由，猶尚歎譽持戒之人，修善得福為惡",
    "T04n0212_009:0658a12": "墮罪，諸在戒品定品慧品解脫見慧品度知",
    "T04n0212_009:0658a13": "見品，可敬可貴為無上道。何以故？如此之人，",
    "T04n0212_009:0658a14": "為人導師牽示正路，開人愚冥令見慧明。是",
    "T04n0212_009:0658a15": "故說曰，持戒之香，到天殊勝。",
    "T04n0212_009:0658a16": "　戒具成就，　　定意度脫，　　魔迷失道，",
    "T04n0212_009:0658a17": "　魔不知道。",
    "T04n0212_009:0658a18": "戒具成就者，四部之眾，比丘比丘尼優婆塞",
    "T04n0212_009:0658a19": "優婆夷，斯戒具清淨無有毫釐缺漏，魔王雖",
    "T04n0212_009:0658a20": "有豪勢，統領欲界於中獨尊，然不能知四部",
    "T04n0212_009:0658a21": "之眾所獲果證，亦復不知從何道果得盡漏",
    "T04n0212_009:0658a22": "結。是時弊魔口與心語：「此諸黑服之士，剃髮",
    "T04n0212_009:0658a23": "露臂偏袒右肩，修禪習定，或有進至離我",
    "T04n0212_009:0658a24": "濁境，或有往還不由我教，或有永滅不知神",
    "T04n0212_009:0658a25": "識所處，或有捨壽知識所趣。」是故說曰，魔迷",
    "T04n0212_009:0658a26": "於道，魔不知道。",
    "T04n0212_009:0658a27": "　此道為究竟，　　此道無有上，",
    "T04n0212_009:0658a28": "　向得能究原，　　禪定是縛魔。",
    "T04n0212_009:0658a29": "此道為究竟者，安隱無為快樂無窮，趣向一",
    "T04n0212_009:0658b01": "道至泥洹門，是故說曰，此道為究竟也。此道",
    "T04n0212_009:0658b02": "無有上者，於此道更無有上，諸天龍鬼敬心",
    "T04n0212_009:0658b03": "承事興致供養。尊者舍利弗有一沙彌，名曰",
    "T04n0212_009:0658b04": "純頭，長年八歲得六神通，飛騰虛空至阿耨",
    "T04n0212_009:0658b05": "泉。有五通梵志名曰須拔，亦至彼泉。時彼耨",
    "T04n0212_009:0658b06": "泉守泉青衣鬼，驅逐五通梵志，瓦石打擲不",
    "T04n0212_009:0658b07": "使逼近神泉，純頭沙彌乘虛空至，彼青衣神",
    "T04n0212_009:0658b08": "鬼數百之眾皆前迎逆，或前收攝衣者，或持",
    "T04n0212_009:0658b09": "淨水洗手足者，或以淨巾拂拭首面者，或以",
    "T04n0212_009:0658b10": "香湯沐浴身體者。須拔梵志放聲說曰：「我今",
    "T04n0212_009:0658b11": "以得五通神德無量，力能移山住流迴轉，天",
    "T04n0212_009:0658b12": "地猶掌迴珠，自學道以來百二十餘年，勞形",
    "T04n0212_009:0658b13": "苦體形神疲極。或事五明，四處然火日光上",
    "T04n0212_009:0658b14": "照，或臥灰糞，或臥荊棘，嶮難之中無道不學。",
    "T04n0212_009:0658b15": "然更驅逐不得至泉。然此黑衣小兒，年在七",
    "T04n0212_009:0658b16": "八未離乳哺，身體穢臭故存，然更待敬過重",
    "T04n0212_009:0658b17": "迎逆承事。用何等故？」時青衣鬼語梵志曰：「今",
    "T04n0212_009:0658b18": "此學士形年雖小，行過三界，得賢聖八品道；",
    "T04n0212_009:0658b19": "汝今無是，故不興敬。」有一婆羅門名曰閱叉，",
    "T04n0212_009:0658b20": "興立一寺亦名閱叉，恒供給酥油供寺然燈。",
    "T04n0212_009:0658b21": "時有遠方婆羅門來至閱叉寺中，又聞閱叉",
    "T04n0212_009:0658b22": "梵志高才明德，偏信佛法建立神廟，與共相",
    "T04n0212_009:0658b23": "見共相問訊。時有一沙彌復來迎，取油酥供",
    "T04n0212_009:0658b24": "寺然燈，眾多梵志語閱叉婆羅門曰：「汝審向",
    "T04n0212_009:0658b25": "色衣人禮耶？」言語未訖沙彌已至，即復禮",
    "T04n0212_009:0658b26": "之。眾多梵志語此梵志曰：「汝出四姓才藝過",
    "T04n0212_009:0658b27": "人，天文地理無不觀練，神呪感靈無事不",
    "T04n0212_009:0658b28": "剋。今此色衣之人，出眾多姓種非真正，何為",
    "T04n0212_009:0658b29": "違本法而向恭禮？又卿梵志執行清淨自修，",
    "T04n0212_009:0658c01": "內藏圖讖秘記，行道成福何願不剋，文字章",
    "T04n0212_009:0658c02": "印無不周悉，佛行寡鮮有何可貴？捨本取末",
    "T04n0212_009:0658c03": "是我所疾。蓋聞沙門寒賤巧詐繁滋，幻惑世",
    "T04n0212_009:0658c04": "人所行短促，齊榮一身不能延致梵福，正使",
    "T04n0212_009:0658c05": "相見正可擎拳而已，何為五體投地恭敬作",
    "T04n0212_009:0658c06": "禮耶？我等親見甚怪所以，況先學大人豈能",
    "T04n0212_009:0658c07": "恕卿此罪耶？」閱叉報眾多婆羅門曰：「諸人靜",
    "T04n0212_009:0658c08": "默，聽我所說妙偈之頌：",
    "T04n0212_009:0658c09": "「『賢聖德難量，　　八直無上道，",
    "T04n0212_009:0658c10": "　　是為沙門梵，　　如來口所宣。",
    "T04n0212_009:0658c11": "　　覩此形雖小，　　以果賢聖道，",
    "T04n0212_009:0658c12": "　　是故今自歸，　　梵志何為嗤？』」",
    "T04n0212_009:0658c13": "是故說曰，此道無有上也。向得能究原者，",
    "T04n0212_009:0658c14": "須陀洹、斯陀含能斷欲界縛諸纏陰入，是故",
    "T04n0212_009:0658c15": "說曰：「向得能盡原也。」禪定是縛魔者，入定",
    "T04n0212_009:0658c16": "坐禪之人，樂處閑靜志崇一意，計出入息執",
    "T04n0212_009:0658c17": "意牢固，能斷魔縛反縛於魔，入定之人能使",
    "T04n0212_009:0658c18": "役鬼神如意即至。佛契經亦說：「我於天上人",
    "T04n0212_009:0658c19": "間遍觀察之，縛中牢者不過魔縛，然為漏盡",
    "T04n0212_009:0658c20": "羅漢所見摧辱，於當來變更不受生。是故比",
    "T04n0212_009:0658c21": "丘當作是學，當求方便斷魔牢縛。」◎",
    "T04n0212_009:0658c22": "　◎說法雖微少，　　一意專聽受，",
    "T04n0212_009:0658c23": "　此名護法人，　　除去婬怒癡，",
    "T04n0212_009:0658c24": "　眾結永盡者，　　故名為沙門。",
    "T04n0212_009:0658c25": "說法雖微少者，少而有要，義味相應。昔有二",
    "T04n0212_009:0658c26": "比丘在深山中學，一人多聞，一人寡淺。時少",
    "T04n0212_009:0658c27": "聞者持戒完具，所誦經文唯有一句，日日諷",
    "T04n0212_009:0658c28": "誦更不求受。時虛空神及山林神日日稱善，",
    "T04n0212_009:0658c29": "「願樂欲聞道人所說。」時彼多聞比丘，以已所",
    "T04n0212_009:0659a01": "知眾妙之義甚深經句高聲諷誦，山林諸神",
    "T04n0212_009:0659a02": "默然不對，亦不唱善。時多聞比丘，尋懷恚怒",
    "T04n0212_009:0659a03": "語彼山神：「今此晚學比丘，所學淺薄唯誦一",
    "T04n0212_009:0659a04": "句，天便稱善哉！我今多聞義理甚深，採拾眾",
    "T04n0212_009:0659a05": "經言詞妙語，與汝誦習，然諸天神亦不應對",
    "T04n0212_009:0659a06": "亦不稱善。」天神報曰：「比丘不自責，方復責",
    "T04n0212_009:0659a07": "我。此少聞比丘言與行相應，汝今比丘雖誦",
    "T04n0212_009:0659a08": "三藏，行與經違。佛所演《出曜》，亦有此偈：",
    "T04n0212_009:0659a09": "「『說法雖微少，　　一意專聽受，",
    "T04n0212_009:0659a10": "　　此名護法人，　　除去婬怒癡。』",
    "T04n0212_009:0659a11": "「此比丘與法相應，雖未盡婬怒癡方便令盡。",
    "T04n0212_009:0659a12": "汝雖多聞，晝夜習婬怒癡貪，著色聲香味細",
    "T04n0212_009:0659a13": "滑法。此少聞比丘晝夜禪思念不分散，是故",
    "T04n0212_009:0659a14": "恒與稱善。汝雖多聞意不專一，是故不稱善。」",
    "T04n0212_009:0659a15": "時彼比丘聞諸天語，即懷慚愧自恥所作。「山",
    "T04n0212_009:0659a16": "神由尚見我穢行，況神通得道而不觀見耶？",
    "T04n0212_009:0659a17": "我今自改思惟妙智，不復興念著婬怒癡。」如",
    "T04n0212_009:0659a18": "其所行言行相應，諸天日日稱善無量。夫人",
    "T04n0212_009:0659a19": "履行隨朋友誘，於善法得具足成就。爾時比",
    "T04n0212_009:0659a20": "丘執行精勤，得世俗妙法，不淨、安般，念四意",
    "T04n0212_009:0659a21": "止，煖法、頂法、忍法、世間第一法，以次得證須",
    "T04n0212_009:0659a22": "陀洹果、斯陀含果、阿那含果、阿羅漢果。比丘",
    "T04n0212_009:0659a23": "得道已報謝諸天：「遭蒙勸誘拔濯清淵，我今",
    "T04n0212_009:0659a24": "得道盡蒙神祇之力，多所饒益多所成就。」復",
    "T04n0212_009:0659a25": "重與諸天說法，心開意解得法眼淨。是故說",
    "T04n0212_009:0659a26": "曰，說法雖微少。",
    "T04n0212_009:0659a27": "　不放而得稱，　　放逸致毀謗，",
    "T04n0212_009:0659a28": "　不逸摩竭人，　　緣淨得生天。",
    "T04n0212_009:0659a29": "過去久遠無數世時，有佛出世名曰迦葉至",
    "T04n0212_009:0659b01": "真等正覺，在世教化，所度有緣眾生已訖，於",
    "T04n0212_009:0659b02": "無餘泥洹界而般泥洹。爾時眾生四部之眾",
    "T04n0212_009:0659b03": "耶旬，舍利起七寶塔興敬供養。復經數世，塔",
    "T04n0212_009:0659b04": "遂凋壞無補治者。是時義合邑眾九萬二千",
    "T04n0212_009:0659b05": "人，時瓶沙王最為上首，瓶沙王告諸大眾：「汝",
    "T04n0212_009:0659b06": "等各自勸勵共造福德，佛世難遇人身難得，",
    "T04n0212_009:0659b07": "雖得為人，或墮邊地生邪見家，我等何為貪",
    "T04n0212_009:0659b08": "著世俗歡樂？不如開意修治朽故塔寺。」諸人",
    "T04n0212_009:0659b09": "靡從受王教令，即共修治朽故塔寺，復共發",
    "T04n0212_009:0659b10": "願：「我等諸人心齊意同共治此寺，設有毫釐",
    "T04n0212_009:0659b11": "福德者，不墮三塗八難之中，便生天上人中",
    "T04n0212_009:0659b12": "同處不異。復聞將來有佛出現名釋迦文，彼",
    "T04n0212_009:0659b13": "初說法，使我大眾最初得度，以王為首。」是時",
    "T04n0212_009:0659b14": "九萬二千人，隨其世壽各各命終，盡生天上",
    "T04n0212_009:0659b15": "處忉利天宮。復經數世，閻浮利內有佛出世，",
    "T04n0212_009:0659b16": "名釋迦文至真等正覺，十號具足，三十二相、",
    "T04n0212_009:0659b17": "八十種好，紫磨金色圓光七尺，語聲八種如",
    "T04n0212_009:0659b18": "羯毘鳥音。是時九萬二千天，受天福已各各",
    "T04n0212_009:0659b19": "命終生摩竭國界。瓶沙王長年八歲，係嗣",
    "T04n0212_009:0659b20": "王後，以法治化無有阿曲，修治正法，恩慈下",
    "T04n0212_009:0659b21": "及不害生命，分檀布施周窮濟戹，遠行經過",
    "T04n0212_009:0659b22": "暫停息者盡供給之。是時儒童菩薩，捨八萬",
    "T04n0212_009:0659b23": "婇女捐王重位，夜非人時捨國求道，自剃頭",
    "T04n0212_009:0659b24": "髮復脫寶衣，所乘白馬盡付車匿還國白王：",
    "T04n0212_009:0659b25": "「生死苦惱憂勞無數，子今學道要求果證，若",
    "T04n0212_009:0659b26": "成所願還當度王。」是時，菩薩轉復前進，道逢",
    "T04n0212_009:0659b27": "獵師著其法服狀如沙門，菩薩問獵者：「所著",
    "T04n0212_009:0659b28": "法服名為何等？」獵師報曰：「此名袈裟，被著遊",
    "T04n0212_009:0659b29": "獵，群鹿見已謂為學道之人，皆來敬附各無",
    "T04n0212_009:0659c01": "恐懼，我等以次取殺用自存命。」菩薩聞此倍",
    "T04n0212_009:0659c02": "興悲慈：",
    "T04n0212_009:0659c03": "「夫人依四等，　　拔濟眾生類，",
    "T04n0212_009:0659c04": "　袈裟如來服，　　除穢而造穢。",
    "T04n0212_009:0659c05": "「我今有此著身天衣極細軟好，可共博貿。」獵",
    "T04n0212_009:0659c06": "師報曰：「王子生長深宮，身體軟細，不更寒苦，",
    "T04n0212_009:0659c07": "恐壞王子身。」菩薩報曰：「但貿無苦，此是古聖",
    "T04n0212_009:0659c08": "賢人幖式。」獵師報曰：「王子寶衣價直無數，",
    "T04n0212_009:0659c09": "今此袈裟無所任施，何為苟欲博貿？」菩薩報",
    "T04n0212_009:0659c10": "曰：「意欲所須不計貴賤。」獵師報曰：「此衣垢穢",
    "T04n0212_009:0659c11": "膿血臭處不敢博貿。」菩薩報曰：「臭之與香開",
    "T04n0212_009:0659c12": "意見與，自當浣濯。」獵師即脫衣貿菩薩寶衣。",
    "T04n0212_009:0659c13": "是時，菩薩著法衣，手執藕華葉，入羅閱城乞",
    "T04n0212_009:0659c14": "食。爾時數千萬眾普集一處，逢見菩薩舉手",
    "T04n0212_009:0659c15": "讚歎，或言：「善來！」或言：「日月。」或有叉手自歸",
    "T04n0212_009:0659c16": "命者，或相問訊，為是天耶？梵耶？釋提桓因",
    "T04n0212_009:0659c17": "耶？眾人所圍不容乞求，尋執華葉還至城外",
    "T04n0212_009:0659c18": "徑至東山，人眾追逐前後相次。時瓶沙王在",
    "T04n0212_009:0659c19": "高樓上，遙見人眾追逐菩薩，即問左右：「此諸",
    "T04n0212_009:0659c20": "人眾皆奔趣山，為有何故？」有一大臣審識菩",
    "T04n0212_009:0659c21": "薩，即白王曰：「此是釋種子，辭家出學遊蕩在",
    "T04n0212_009:0659c22": "外，或能謀圖國事，當往誅殺。」瓶沙聞已告彼",
    "T04n0212_009:0659c23": "臣曰：「護卿種族勿吐此言，正使釋子紹王位",
    "T04n0212_009:0659c24": "者作轉輪聖王，我等便為臣佐，若使出家學",
    "T04n0212_009:0659c25": "道自致佛者，我等願為上首弟子。」最初說法",
    "T04n0212_009:0659c26": "先在其例，是瓶沙王車載飲食種種甘饌，往",
    "T04n0212_009:0659c27": "就山中與菩薩相見，尋前禮足，自稱姓字：「摩",
    "T04n0212_009:0659c28": "竭國界瓶沙王者我身是也。」菩薩報曰：「我先",
    "T04n0212_009:0659c29": "識矣，何須致敬？」瓶沙王啟曰：「今獻微貢，供食",
    "T04n0212_009:0660a01": "之餘願見納受，以示微心。」菩薩默然受食。食",
    "T04n0212_009:0660a02": "訖行清淨水，王前白言：「若使王子成無上道",
    "T04n0212_009:0660a03": "者，當見先度永離世苦。」時瓶沙王禮足取別，",
    "T04n0212_009:0660a04": "菩薩進路到阿蘭所。阿蘭諸弟子等，遙見菩",
    "T04n0212_009:0660a05": "薩來即白其師：「今有一人端正殊特徑趣師",
    "T04n0212_009:0660a06": "門，必求為弟子也。」時阿蘭即告弟子而說此",
    "T04n0212_009:0660a07": "頌。",
    "T04n0212_009:0660a08": "出曜經卷第九"
}