{
    "T32n1647_002:0383b02": "四諦論卷第二",
    "T32n1647_002:0383b04": "婆藪跋摩造",
    "T32n1647_002:0383b05": "陳天竺三藏真諦譯",
    "T32n1647_002:0383b06": "分別苦諦品第三之二",
    "T32n1647_002:0383b07": "齒落相等不皆遍有，苦非不遍，云何說老是",
    "T32n1647_002:0383b08": "苦聖諦者。答：遍滿三界諸行變異，說名為老，",
    "T32n1647_002:0383b09": "是苦聖諦，如壽命滅。如經言：一切眾生以老",
    "T32n1647_002:0383b10": "為法。復次諸天身形微妙稍損變害，前後異",
    "T32n1647_002:0383b11": "故，非無有老，細故難知，猶如其身。復次住",
    "T32n1647_002:0383b12": "前後異，是有為相遍滿諸行，說名為老，如牛",
    "T32n1647_002:0383b13": "同異。有為不住，念念滅故，云何有老者。答：一",
    "T32n1647_002:0383b14": "切有為法，剎那剎那滅，實無有住。依相續住，",
    "T32n1647_002:0383b15": "故說老相，如江、燈、雨。是江水流，念念不住，見",
    "T32n1647_002:0383b16": "相續不斷，世人說言此江流急，或言江長。燈、",
    "T32n1647_002:0383b17": "雨亦爾。復次生死中間說名為老。何以故？",
    "T32n1647_002:0383b18": "初五陰起是名為生，最後陰壞是名為死，是",
    "T32n1647_002:0383b19": "二中間諸陰變異，病對治故、死生挍具故，說",
    "T32n1647_002:0383b20": "病為苦。若由病故身恒苦者，云何不違此偈：",
    "T32n1647_002:0383b21": "無病第一利等。答：冷熱等病來逼迫故，說身",
    "T32n1647_002:0383b22": "恒病；免癩漏等重疾病故、遊戲威儀讀誦思",
    "T32n1647_002:0383b23": "修有力有能，故依此身說於無病為第一利。",
    "T32n1647_002:0383b24": "復次行苦火所燃故，說身恒病；暫離苦故，說",
    "T32n1647_002:0383b25": "無病為第一利。復次恒治助故說常病；身界",
    "T32n1647_002:0383b26": "暫調故，說無病為第一利。若天道無病，一切",
    "T32n1647_002:0383b27": "眾生以病為法，此言應救。答：陰生為苦，遍滿",
    "T32n1647_002:0383b28": "三界，是天道病。如經中說：色生是苦生，諸病",
    "T32n1647_002:0383b29": "依處故。如色，餘陰亦爾。又經說：比丘！若說病",
    "T32n1647_002:0383c01": "者，是五陰別名，乃至癰刺等。又餘師說：天將",
    "T32n1647_002:0383c02": "退時，身心麁動，是名天病。《正道論》說：病為業",
    "T32n1647_002:0383c03": "果，是業果苦非苦聖諦者。答：是業果報不離",
    "T32n1647_002:0383c04": "愛果，是故說業果報即說愛果，貪愛不離業",
    "T32n1647_002:0383c05": "故，如燈與光。業愛我見識果，苦為性故，苦諦",
    "T32n1647_002:0383c06": "所攝故，不相違佛說苦名為病。又偈說飢為",
    "T32n1647_002:0383c07": "第一病，如此二說云何為異者。答：若說病苦，",
    "T32n1647_002:0383c08": "重中輕病皆悉被攝，飢則不爾，故二說有異。",
    "T32n1647_002:0383c09": "復次不可治故，說飢為第一病。何以故？飢苦",
    "T32n1647_002:0383c10": "難治，治不窮故，如間日瘧病；若眼病等則不",
    "T32n1647_002:0383c11": "如此。復次無止際故，是飢病者，從生至終永",
    "T32n1647_002:0383c12": "無暫息；餘病不爾。復次飢病恒須治故，如朽",
    "T32n1647_002:0383c13": "弊屋相似無病、如怨詐親遍一切處故。揣食",
    "T32n1647_002:0383c14": "眾生並患飢苦，如地獄品說，是故飢病最為",
    "T32n1647_002:0383c15": "第一。云何為死者。答：命根斷絕說名為死，遍",
    "T32n1647_002:0383c16": "一切眾生故。由有火大能消飲食，身界毒蛇",
    "T32n1647_002:0383c17": "相乖違故，其性盡滅；由此滅故，諸根無食",
    "T32n1647_002:0383c18": "隨火而滅。心及心法根為上緣，以根滅故心",
    "T32n1647_002:0383c19": "法隨滅，暖命及識捨離身根，是時名死。如偈",
    "T32n1647_002:0383c20": "說：",
    "T32n1647_002:0383c21": "煖命及意識，　　若捨離於身，",
    "T32n1647_002:0383c22": "眠尸委在地，　　如枯木無知。",
    "T32n1647_002:0383c23": "復次同聚所得陰界入等相續斷絕，是名為",
    "T32n1647_002:0383c24": "死。死有二種，一自性死、二橫死。自性死者",
    "T32n1647_002:0383c25": "復有二種，一由業盡、二由命盡。橫死亦有",
    "T32n1647_002:0383c26": "二種，一者自橫、二者他橫。復次死有三種，一",
    "T32n1647_002:0383c27": "隨剎那死、二橫死、三因盡死。隨剎那死者，從",
    "T32n1647_002:0383c28": "託胎以來，乃至柯羅邏等十一位，無眴無",
    "T32n1647_002:0383c29": "息剎那謝。如偈說：",
    "T32n1647_002:0384a01": "從初夜眾生，　　愛託住於胎，",
    "T32n1647_002:0384a02": "無礙自然去，　　一向往不迴。",
    "T32n1647_002:0384a03": "又如經說：比丘！汝等剎那剎那生老及死。是",
    "T32n1647_002:0384a04": "名隨剎那死。橫死者，毒火刀杖等，自作或他",
    "T32n1647_002:0384a05": "作，因此命根斷，是名橫死。因盡死者，感長壽",
    "T32n1647_002:0384a06": "業盡滅無餘，是死貞實，唯羅漢有，猶如燈",
    "T32n1647_002:0384a07": "盡。是名因盡死。云何死相、云何死事、云何死",
    "T32n1647_002:0384a08": "緣。答：命根斷絕，是名死相。捨離本道，是名死",
    "T32n1647_002:0384a09": "事。生為死緣。云何死苦者。答：怖畏苦故，是人",
    "T32n1647_002:0384a10": "臨終為死金剛之所破壞，應往他方，非所究",
    "T32n1647_002:0384a11": "悉，將離親友，我之愛熱所護身屋崩破壞時，",
    "T32n1647_002:0384a12": "永離所作生重怖畏，故說死苦。復次火燒熱",
    "T32n1647_002:0384a13": "故，若人曾經作惡不樂行善，將命終時破戒",
    "T32n1647_002:0384a14": "因故，見未來生惡道相現，起大憂悔身心焦",
    "T32n1647_002:0384a15": "惱，如《死法經》說，故名死苦。復次劇胎苦故，是",
    "T32n1647_002:0384a16": "人在胎中時恒受重苦，或母飲食相違威儀疲",
    "T32n1647_002:0384a17": "極，他所逼苦，雖受大苦而不失命。若死苦來，",
    "T32n1647_002:0384a18": "頓奪前苦，命根即絕。出胎亦爾，雖受大苦亦",
    "T32n1647_002:0384a19": "不失命。死苦若來，奪此生苦，命根即滅。復次",
    "T32n1647_002:0384a20": "在少壯位，受用六塵不知厭足，與所愛親共",
    "T32n1647_002:0384a21": "住未久，由少壯無病、性力自在、財物勝故，恒",
    "T32n1647_002:0384a22": "起醉慢。是時若死，其苦無比。若人過少壯位，",
    "T32n1647_002:0384a23": "財寶巨富穀帛資生皆悉具足，或被王重罰、",
    "T32n1647_002:0384a24": "或遭困病，作是思惟：我必應死。其心已決，眼",
    "T32n1647_002:0384a25": "滿熱淚咽喉噤塞，觀愛親屬目不暫眴。死王",
    "T32n1647_002:0384a26": "將去，何苦劇此？是死至者如大山來，行四方",
    "T32n1647_002:0384a27": "便亦不能制，如大力怨不可摧伏，食噉一切如",
    "T32n1647_002:0384a28": "馬口火，燒曝一切如劫末日，一切眾生所不",
    "T32n1647_002:0384a29": "能度。如海水動不能過岸，如金剛霹靂碎五",
    "T32n1647_002:0384b01": "陰山，如大猛風拔倒身樹，如伽樓羅吞噉陰",
    "T32n1647_002:0384b02": "龍，如飲味鬼伺人過失，如大怨賊恒奪命寶，",
    "T32n1647_002:0384b03": "如重罪人心無安樂，如惡國王重罰難謝，如",
    "T32n1647_002:0384b04": "春等時必定當有，以是義故說死名苦。放逸",
    "T32n1647_002:0384b05": "死、破戒死、生緣死，此三何異者。答：慧命斷故，",
    "T32n1647_002:0384b06": "名放逸人死。戒清淨命破壞失故，名破戒人",
    "T32n1647_002:0384b07": "死。壽命根斷故，名生緣死。復次退惰正法",
    "T32n1647_002:0384b08": "名放逸死，失比丘性名破戒死，退聚同分名",
    "T32n1647_002:0384b09": "生緣死。又有覺無覺死、有悔無悔死、有放逸",
    "T32n1647_002:0384b10": "無放逸死、有著無著死、有調伏不調伏死少",
    "T32n1647_002:0384b11": "分調伏死，其相云何。答：行善凡夫、聖及菩薩，",
    "T32n1647_002:0384b12": "正起憶念捨壽命根，名有覺死；異此名無覺",
    "T32n1647_002:0384b13": "死。破戒人死名有悔死，持戒人死名無悔死。",
    "T32n1647_002:0384b14": "由五醉故，不恭敬行法律學處，名放逸死；異",
    "T32n1647_002:0384b15": "此名不放逸死。於父母妻子等起愛著心而",
    "T32n1647_002:0384b16": "捨壽命，名有著死；異此名無著死。阿羅漢等",
    "T32n1647_002:0384b17": "在六恒住調伏六根，捨壽命根，名調伏死；行",
    "T32n1647_002:0384b18": "惡凡夫散漫心死，名不調伏死；有學聖人捨",
    "T32n1647_002:0384b19": "壽命根，名少分調伏死。五陰念念自滅，他害",
    "T32n1647_002:0384b20": "等死云何得成。答：諸陰實念念滅，相續恒流。",
    "T32n1647_002:0384b21": "依相續故，他害等死得成，如約相續，故說燈",
    "T32n1647_002:0384b22": "滅。復次諸根無事能故，譬如破瓶。復次壽命",
    "T32n1647_002:0384b23": "根壞故。有人說言：壽命根非剎那剎那滅。何",
    "T32n1647_002:0384b24": "以故？若念念滅，壽命亦無。時死、非時死、他害",
    "T32n1647_002:0384b25": "死等皆不得成，三種病亦不得成，是故命根",
    "T32n1647_002:0384b26": "非念念滅。云何為怨憎會者。答：怨憎親愛不",
    "T32n1647_002:0384b27": "定故。若塵是所憎怨，是其聚會亦是所憎，如",
    "T32n1647_002:0384b28": "人於猪食。外曰：若爾，苦諦不成立，以不定故。",
    "T32n1647_002:0384b29": "答：不為怨親塵不定故，怨憎會所生苦不定。",
    "T32n1647_002:0384c01": "如境界不定，生善則定，惡亦如是，怨憎會苦",
    "T32n1647_002:0384c02": "亦復如是。復次宿世惡業相似果聚集，名怨",
    "T32n1647_002:0384c03": "憎會，立名為苦。復次怨憎會苦者，約苦受及",
    "T32n1647_002:0384c04": "資糧說。何以故？一切眾生愛樂憎苦故，是受",
    "T32n1647_002:0384c05": "會，名怨憎會。復次惡友共聚多過失故，名怨",
    "T32n1647_002:0384c06": "憎會苦。如偈所說：",
    "T32n1647_002:0384c07": "與惡友共聚，　　非聚多過失，",
    "T32n1647_002:0384c08": "是功德最大，　　離則無憂悔。",
    "T32n1647_002:0384c09": "善友共聚價，　　我思難判決，",
    "T32n1647_002:0384c10": "分離時是苦，　　是共聚等價。",
    "T32n1647_002:0384c11": "復次修淨戒人，觀細失、怖畏犯，受惡戒事是",
    "T32n1647_002:0384c12": "其怨憎，生悔熱故，惡覺觀起。是修行人，憎",
    "T32n1647_002:0384c13": "怨能枯滅善法故，煩惱燒燃是聖人怨，能逆",
    "T32n1647_002:0384c14": "心靜故。此中說惡業法煩惱果相應，是名怨",
    "T32n1647_002:0384c15": "憎會。云何怨憎會相、云何怨憎會事、云何怨",
    "T32n1647_002:0384c16": "憎會緣者。答：非所愛聚為相，心憂為事，業煩",
    "T32n1647_002:0384c17": "惱為緣。云何怨憎會苦者。答：逼惱為體故，如",
    "T32n1647_002:0384c18": "惡隣里。為苦因故，如獸見狼。逼身心故，如毒",
    "T32n1647_002:0384c19": "刺在體。瞋恚緣故，如見本怨。無安因故，如無",
    "T32n1647_002:0384c20": "憂王傳。復次與種種重苦品類相應能害自",
    "T32n1647_002:0384c21": "身故，如阿難宿傳。非愛相應多生求欲，求欲",
    "T32n1647_002:0384c22": "因緣生種種苦，如偈言：愛苦人求。復次由",
    "T32n1647_002:0384c23": "惡友故生大驚怖，如鹿見獵師。如人坐臥天",
    "T32n1647_002:0384c24": "衣所覆寶床，燒赤鐵針以刺其身，身心戰動生",
    "T32n1647_002:0384c25": "大困苦，是故名為怨憎會苦。若怨憎類有聚",
    "T32n1647_002:0384c26": "會者，永不相離，此義應至者。答：一時境界性",
    "T32n1647_002:0384c27": "用相續，共相連知諸法恒相聚會。怨憎聚會",
    "T32n1647_002:0384c28": "異此義故，難不得成。復次苦受是名怨憎，此",
    "T32n1647_002:0384c29": "受不離於心，如是義者順難。答：如經中說，如",
    "T32n1647_002:0385a01": "攝有多種，會義亦然。如持散偈言：",
    "T32n1647_002:0385a02": "一分具分心，　　道用類相應，",
    "T32n1647_002:0385a03": "類處及自性，　　經說名法攝。",
    "T32n1647_002:0385a04": "如攝有多種，會亦如是。謂一境不相離、相對、",
    "T32n1647_002:0385a05": "相著等，是故此難違順皆得。云何為親愛離",
    "T32n1647_002:0385a06": "者。答：是親愛塵，或名眾生或非眾生，與其",
    "T32n1647_002:0385a07": "別離，名親愛離。復次少壯，無病壽命家色形",
    "T32n1647_002:0385a08": "富貴自在親友相離，亦名愛別離。復次善業",
    "T32n1647_002:0385a09": "果報六入觸攝，是退失，名愛別離，如退天道。",
    "T32n1647_002:0385a10": "復次樂受破壞，名愛別離。何以故？此樂受是",
    "T32n1647_002:0385a11": "愛著處，由此愛著於色等境亦生愛著。是樂",
    "T32n1647_002:0385a12": "受伴，謂想行識等，亦所愛著。若論實義，唯樂",
    "T32n1647_002:0385a13": "受壞名愛別離。云何親愛離相、云何親愛離",
    "T32n1647_002:0385a14": "事、云何親愛離緣者。答：離愛類為相，心憂悲",
    "T32n1647_002:0385a15": "為事，遭敗為緣。云何親愛離苦者。答：因愛",
    "T32n1647_002:0385a16": "別離，是諸眾生憂悲內然，猶如空樹野火燒",
    "T32n1647_002:0385a17": "腹。如經說：若天退墮，愛別離苦劇於地獄，",
    "T32n1647_002:0385a18": "如目連宿傳。復次若眾生疑聞見憶念親愛",
    "T32n1647_002:0385a19": "別離，憂悲苦生，是故名愛別離苦。復次父母",
    "T32n1647_002:0385a20": "妻子所愛眷屬別離因故，如併失財懊悔失",
    "T32n1647_002:0385a21": "心、如著鬼狂漫語啼哭悶絕戰掉、如臨死",
    "T32n1647_002:0385a22": "人、如失王位重苦所逼、如無識無知癡亂默",
    "T32n1647_002:0385a23": "然、如船舶破沒憂悲海，故名愛別離苦。老",
    "T32n1647_002:0385a24": "等聚會即怨憎會，少壯等離即親愛離，更說",
    "T32n1647_002:0385a25": "怨會愛離，云何非重說者。答：老等聚會、少壯",
    "T32n1647_002:0385a26": "等離，如此二苦羅漢亦有，唯無憎會。如偈：",
    "T32n1647_002:0385a27": "若一切永無，　　怨憎及親愛，",
    "T32n1647_002:0385a28": "無憂無染心，　　是人得涅槃。",
    "T32n1647_002:0385a29": "以此義故，不名重說。復次由老病等無分別",
    "T32n1647_002:0385b01": "苦，與羅漢共，如前偈說：惡老汝可患等。怨",
    "T32n1647_002:0385b02": "憎會苦及愛別離，因分別起，皆屬心苦，未離",
    "T32n1647_002:0385b03": "欲人則有此苦。復由老病等名依內苦，怨會",
    "T32n1647_002:0385b04": "愛離名依外苦，故非重說。何所求不得者。答：",
    "T32n1647_002:0385b05": "遠離苦與苦不會，則得歡樂與不相離；求此",
    "T32n1647_002:0385b06": "不得，名求不得苦。復次與生中老病死等諸",
    "T32n1647_002:0385b07": "苦求不相會而不能得，是生定法故，故名",
    "T32n1647_002:0385b08": "求不得苦。復次求與怨憎不會、親愛不離，既",
    "T32n1647_002:0385b09": "不能得故，名求不得苦。外曰：此苦在前二",
    "T32n1647_002:0385b10": "苦已顯現，何用重說？答：非所愛共聚名怨憎",
    "T32n1647_002:0385b11": "會，是所愛分離名愛別離，今求怨不會、求親",
    "T32n1647_002:0385b12": "不離，翻前二種立此為苦，故非重說。復次已",
    "T32n1647_002:0385b13": "得未捨、與所憎塵共聚，名怨憎會。已得未捨、",
    "T32n1647_002:0385b14": "與所愛塵不得共聚，名愛別離。未得未捨、是",
    "T32n1647_002:0385b15": "所愛塵求不能得，名求不得苦。由三世安立，",
    "T32n1647_002:0385b16": "故非重說。云何求不得相、云何求不得事、云",
    "T32n1647_002:0385b17": "何求不得緣者。答：求不得者，違逆意欲為相，",
    "T32n1647_002:0385b18": "以憂渴為事，現無功用宿不作善為緣。云何",
    "T32n1647_002:0385b19": "求不得苦者？猶如如意瓶等破故，失求王位",
    "T32n1647_002:0385b20": "等願。復次苦因緣故，是所求欲五塵由不能",
    "T32n1647_002:0385b21": "得，欲火所然，如述波伽等燒然成灰，故名求",
    "T32n1647_002:0385b22": "不得苦。復次三時中能生苦故，是所求利我",
    "T32n1647_002:0385b23": "應不得、今不得、已不得，由此生憂悲等苦故，",
    "T32n1647_002:0385b24": "名求不得苦。命塵即苦、至得亦苦，求之不得",
    "T32n1647_002:0385b25": "云何為苦者。答：以不定故，得者未必皆苦。",
    "T32n1647_002:0385b26": "何以故？若得信根不名為苦。復次是厭憂依",
    "T32n1647_002:0385b27": "止故，求不得者能生求者厭惡憂惱心，得五",
    "T32n1647_002:0385b28": "塵利則不如是，是樂想故。復次如少壯身老",
    "T32n1647_002:0385b29": "為後故，說名為苦。如是得五塵利敗，為後",
    "T32n1647_002:0385c01": "說名為苦。如取陰為苦，依止說名為苦；得五",
    "T32n1647_002:0385c02": "塵利說名為苦，義亦如是。以何因緣求之不",
    "T32n1647_002:0385c03": "得者。答：因緣不具故。譬如種子若無有緣，芽",
    "T32n1647_002:0385c04": "不得生。由宿世慳悋嫉妬邪見瞋故壞大家",
    "T32n1647_002:0385c05": "因，今求不得，如欝多羅比丘等宿傳。因惡法",
    "T32n1647_002:0385c06": "故，離苦受樂求不能得，譬如阿鼻地獄眾生。",
    "T32n1647_002:0385c07": "求不得者，略說三因，一無宿世善、二自無",
    "T32n1647_002:0385c08": "功用、三他不愛敬。云何略說五陰為苦？答：",
    "T32n1647_002:0385c09": "為攝初中後苦故。生為初苦，死為後苦，老等",
    "T32n1647_002:0385c10": "憂悲等名為中苦。復次為攝有間苦故，有間",
    "T32n1647_002:0385c11": "苦者如老病死等，無間苦者恒隨一切有分。",
    "T32n1647_002:0385c12": "復次為攝各各自相無邊眾苦故，故說五取",
    "T32n1647_002:0385c13": "陰名通相苦。何以故？諸苦別類無邊故，假",
    "T32n1647_002:0385c14": "使如來於無量劫廣說苦相亦不能盡。復",
    "T32n1647_002:0385c15": "次生等諸苦如火，五取陰如薪，如《燒然經》",
    "T32n1647_002:0385c16": "說。復次五取陰為生等諸苦田地。何以故？",
    "T32n1647_002:0385c17": "取陰生苦名生取陰，變異苦名老取陰，逼惱",
    "T32n1647_002:0385c18": "苦名病取陰，破壞苦名死取陰，非愛聚苦名",
    "T32n1647_002:0385c19": "怨憎會取陰，親離散苦名愛別離取陰，所須",
    "T32n1647_002:0385c20": "不遂名求不得。略義云何？答：有三種，一多、二",
    "T32n1647_002:0385c21": "異、三一處。謂三世分散種類不同，攝在一處，",
    "T32n1647_002:0385c22": "故名為略。復次略有二種，一義略，以一義",
    "T32n1647_002:0385c23": "攝多義，譬如真寶；二名句偈略，能攝略義，",
    "T32n1647_002:0385c24": "如真寶器。如是苦有多義多名，但以一義一",
    "T32n1647_002:0385c25": "名攝之，皆盡說名為略。問：諸陰何相？陰義云",
    "T32n1647_002:0385c26": "何？諸陰同一行相，云何不立一陰？陰及取陰",
    "T32n1647_002:0385c27": "二種云何？答：如是等問，《五陰論．思擇品》中已",
    "T32n1647_002:0385c28": "廣分別。問：云何說取陰名苦，不直名陰苦？答：",
    "T32n1647_002:0385c29": "欲分別諦有四相故，說取陰為苦。若直說陰",
    "T32n1647_002:0386a01": "是苦，則二諦不成。何以故？明陰戒定等五陰",
    "T32n1647_002:0386a02": "皆成苦諦故。問：取陰何義？答：愛欲是取義：此",
    "T32n1647_002:0386a03": "陰能生取，為取所生與取相應，取所隨逐能",
    "T32n1647_002:0386a04": "有取故，故名取陰。問：隨觀一苦則通達苦諦，",
    "T32n1647_002:0386a05": "何用廣分別諸苦相耶？答：行人須廣觀眾苦",
    "T32n1647_002:0386a06": "生厭離心，生厭心已能觀通苦得入正觀，",
    "T32n1647_002:0386a07": "為此用故應須廣說。復次為分別生老等苦",
    "T32n1647_002:0386a08": "生思擇智，得此智已觀苦一義，決無分別",
    "T32n1647_002:0386a09": "智因此得生，此智以平等為境，不勞功用自",
    "T32n1647_002:0386a10": "然而流無有覺觀，名第八智，依法境生，如",
    "T32n1647_002:0386a11": "寶象譬。問：如經中說名為樂是樂依止，云何",
    "T32n1647_002:0386a12": "而說取陰為苦？答：如偈言：",
    "T32n1647_002:0386a13": "執對治樂故，　　顛倒欲故樂，",
    "T32n1647_002:0386a14": "經說為苦故，　　正見故無樂。",
    "T32n1647_002:0386a15": "此義如《五陰論》廣說，於輕品苦中及苦對治",
    "T32n1647_002:0386a16": "中起於樂想，實唯是苦。問：此經中云何說略，",
    "T32n1647_002:0386a17": "餘經廣辯色為苦？答：為多聞慧人，是故略說",
    "T32n1647_002:0386a18": "取陰為苦。若無聞慧，則為廣說色取等為苦。",
    "T32n1647_002:0386a19": "如是為見光未見光人，故廣略說。問：云何說",
    "T32n1647_002:0386a20": "取陰為苦？答：苦盛逼故。如人處七寶樓種種",
    "T32n1647_002:0386a21": "嚴飾，可愛五塵能悅其心生大歡樂；小針所",
    "T32n1647_002:0386a22": "刺即生苦受，忘失前樂如醎酸味。復次苦最",
    "T32n1647_002:0386a23": "多故。謂老病死、愛別離、怨憎會、求不得，憂悲",
    "T32n1647_002:0386a24": "苦惱、覓守失苦、逼害苦等，取陰中最多樂少，",
    "T32n1647_002:0386a25": "虛妄如壞井水。問：略說八苦，其義云何？答：眾",
    "T32n1647_002:0386a26": "苦依止，故生名苦。能令變壞，故老名苦。能逼",
    "T32n1647_002:0386a27": "困身，故病名苦。能滅諸根，故死名苦。非愛共",
    "T32n1647_002:0386a28": "聚，故怨憎會名苦。可愛相遠，故愛別名苦。悕",
    "T32n1647_002:0386a29": "望不遂，故求不得名苦。是眾苦相，故取陰名",
    "T32n1647_002:0386b01": "苦，譬如射堋。復次有者是真實苦，有即是生。",
    "T32n1647_002:0386b02": "生是何法？謂名及色。色為老病死所害，名",
    "T32n1647_002:0386b03": "為別離、怨憎會、求不得苦所害，取陰為眾苦",
    "T32n1647_002:0386b04": "所害。復次老病死名為身苦，以無分別故；",
    "T32n1647_002:0386b05": "愛別離等三名為心苦，由分別起故；生及取",
    "T32n1647_002:0386b06": "陰是身心二苦。復次由生說行苦，由死說壞",
    "T32n1647_002:0386b07": "苦，所餘五句說名苦苦，此三苦以取陰為",
    "T32n1647_002:0386b08": "因。復次取陰有起名生，六道出現故。身變",
    "T32n1647_002:0386b09": "熟名老，以萎悴故。身界不平等及增長名",
    "T32n1647_002:0386b10": "病，令相違故。命終陰壞名死，離本道故。非",
    "T32n1647_002:0386b11": "愛受因共聚，怨憎會，乖意相應故。愛受因相",
    "T32n1647_002:0386b12": "遠，名愛別離，與愛不共故。所欲不遂，名求不",
    "T32n1647_002:0386b13": "得，如願不成故。為一切苦種本田故，取陰",
    "T32n1647_002:0386b14": "名苦。諸苦自生，無功用故。婆藪跋摩法師分",
    "T32n1647_002:0386b15": "別苦諦品究竟。",
    "T32n1647_002:0386b16": "4 思量集諦品思量集諦品第四",
    "T32n1647_002:0386b17": "說苦諦已，云何次第說於集諦？集者何義？云",
    "T32n1647_002:0386b18": "何自問及答？是渴愛何者？渴愛何相、何事、何",
    "T32n1647_002:0386b19": "緣？是渴愛是言勝義，云何渴愛即集此言自",
    "T32n1647_002:0386b20": "足？說渴愛已，何用復說能感後有？能感後有",
    "T32n1647_002:0386b21": "其義云何？能感後有決定憙欲相，隨處處愛",
    "T32n1647_002:0386b22": "著。云何作多種說憙欲？何義隨義？云何處處",
    "T32n1647_002:0386b23": "愛著重言？云何有諸別惑能作集相？云何但",
    "T32n1647_002:0386b24": "說渴愛為集？何因獨說渴愛為集，不說諸業？",
    "T32n1647_002:0386b25": "若貪愛等亦是業煩惱集，云何說但苦集",
    "T32n1647_002:0386b26": "耶？無明緣觀味、緣三受、緣等愛，其異云何？已",
    "T32n1647_002:0386b27": "說四大觸名色各為諸陰因，復說渴愛為因，",
    "T32n1647_002:0386b28": "此二說云何不相違？渴愛、無明、我慢、業、食皆",
    "T32n1647_002:0386b29": "為苦因，此等異相云何？憙欲、欲欲等，其義云",
    "T32n1647_002:0386c01": "何？藤林等是貪別名，其義云何？",
    "T32n1647_002:0386c02": "汝問，說苦諦已，云何次第說集者。答：已決心",
    "T32n1647_002:0386c03": "信果，未識信因，令識信因故次說集，為顯",
    "T32n1647_002:0386c04": "苦諦隨屬因緣。復次為受化者迷十二緣生，",
    "T32n1647_002:0386c05": "故說苦諦依因緣生。復次苦諦猶如機關，隨",
    "T32n1647_002:0386c06": "屬因緣故，自性羸弱及無我相。復次世間貪",
    "T32n1647_002:0386c07": "愛堅鎖之所繫縛，不能出離生死牢獄，故顯",
    "T32n1647_002:0386c08": "所縛能縛。復次有諸眾生作如是計：此苦諦",
    "T32n1647_002:0386c09": "者無有始終，難可除滅。由此執故不修正",
    "T32n1647_002:0386c10": "勤，是故佛說苦雖無始，由因緣生，故可除",
    "T32n1647_002:0386c11": "滅，譬如種子。故應修正勤。汝問，集何義者。",
    "T32n1647_002:0386c12": "答：平等、聚、生是名為集，離此三義則不成因。",
    "T32n1647_002:0386c13": "復次令起有本泉源，能成能現，遮因緣是名",
    "T32n1647_002:0386c14": "集義。汝問，云何自問及答者。有諸弟子不",
    "T32n1647_002:0386c15": "解怯畏定心，護此三事故。佛自答者，為",
    "T32n1647_002:0386c16": "破難邪因、顯立正因。有諸異執，謂梵王自在",
    "T32n1647_002:0386c17": "及天人時性四大空隣虛等，以為正因。",
    "T32n1647_002:0386c18": "為破邪執、欲顯正因，故佛自答。復次於十二",
    "T32n1647_002:0386c19": "緣生等諸經已說多種集，有諸弟子未知此",
    "T32n1647_002:0386c20": "經定以何法為苦集，故佛自答，為欲令得",
    "T32n1647_002:0386c21": "決定智力。復次為覆智受化不通達略教中",
    "T32n1647_002:0386c22": "義，為令開覺，故佛自答。復次為勝智受化覺",
    "T32n1647_002:0386c23": "觀多故不執持，令智堅固，故佛自答。復次",
    "T32n1647_002:0386c24": "為了智受化令得決定智力，故佛自答。復次",
    "T32n1647_002:0386c25": "為分別智弟子令得了別，猶如燃燈，故佛自",
    "T32n1647_002:0386c26": "答。汝問，是渴愛何者？渴愛何相、何事、何緣",
    "T32n1647_002:0386c27": "者。答：是諸眾生恒觀有為法功德，依有用資",
    "T32n1647_002:0386c28": "糧心無厭足，故名渴愛，如飲醎水。如人盛",
    "T32n1647_002:0386c29": "夏晝日光照熱渴所逼，周遍覓水來飲醎海，",
    "T32n1647_002:0387a01": "醎海有竭此渴無盡。如是世間凡夫，常為生",
    "T32n1647_002:0387a02": "死資糧愛欲焦然其心，邪妄分別令生熱渴，",
    "T32n1647_002:0387a03": "一向專求五欲快樂，眼耳身識及心憶持所",
    "T32n1647_002:0387a04": "受用物，已得未得永無厭足，故說此法名為",
    "T32n1647_002:0387a05": "渴愛。復次不知厭足名為渴愛，如火草薪",
    "T32n1647_002:0387a06": "果蘇蠟等是所燒燃，於取類中無有厭",
    "T32n1647_002:0387a07": "足。世間凡夫貪愛然心，於人天中上妙五",
    "T32n1647_002:0387a08": "塵念念受用不知厭足，如項生王。復次渴",
    "T32n1647_002:0387a09": "愛，類、見、性別異故，各為二種。類異者，於取",
    "T32n1647_002:0387a10": "陰中起我執我愛，是名緣內類貪；於非取類",
    "T32n1647_002:0387a11": "中起我所執，是資糧愛，名緣外類貪。見異",
    "T32n1647_002:0387a12": "者，依因有見、願有勝生，是名有愛；依無有",
    "T32n1647_002:0387a13": "見、願樂我斷，名無有愛。性異者，貪愛倒起覆",
    "T32n1647_002:0387a14": "藏為事，猶如雲網，故名上心；貪愛隨眠隨",
    "T32n1647_002:0387a15": "逐為事，猶如躡毒，名離心愛。復次渴愛，因、",
    "T32n1647_002:0387a16": "依、緣、業別異故，各為三種。因異者，願樂未曾",
    "T32n1647_002:0387a17": "得塵，是愛名求覓苦因；於已得塵心生貪",
    "T32n1647_002:0387a18": "著，是愛名守護苦因；於已失塵心生懊惱，此",
    "T32n1647_002:0387a19": "愛名憂悲內熱苦因。依異者，謂眾生、處所、受",
    "T32n1647_002:0387a20": "具。眾生者，樂得未來陰，求欲生故，名依眾",
    "T32n1647_002:0387a21": "生愛；處所者，樂三有道，常求此處，名依處所",
    "T32n1647_002:0387a22": "愛；樂好聲觸色味香等塵境界，求欲受用，名",
    "T32n1647_002:0387a23": "依受具愛。緣異者，謂貪愛能作煩惱業苦緣，",
    "T32n1647_002:0387a24": "及緣此三起。業異者，謂平等、不平等、相續",
    "T32n1647_002:0387a25": "渴愛。平等愛者，依道理求覓受用，名平等",
    "T32n1647_002:0387a26": "愛；翻此名不平等愛；相續愛者，隨眠貪愛無",
    "T32n1647_002:0387a27": "始相逐，名相續愛。復次渴愛，取、道對治、資糧",
    "T32n1647_002:0387a28": "別異故，各為四種。取異者，於欲界中欲憙迷",
    "T32n1647_002:0387a29": "悶渴愛貪著，名為欲取。於我、言、見、戒等中渴",
    "T32n1647_002:0387b01": "愛著亦爾。道對治異者，謂四聖性所對治故。",
    "T32n1647_002:0387b02": "資糧異者，謂飲食衣服臥具醫藥。復次渴愛",
    "T32n1647_002:0387b03": "依三受別異故為五種，於樂受中生二種愛，",
    "T32n1647_002:0387b04": "謂聚集愛及不相離愛；於苦受中亦生二種，",
    "T32n1647_002:0387b05": "謂不聚會愛及相離愛；於捨受中起無明愛。",
    "T32n1647_002:0387b06": "復次渴愛以事異故離為五種，謂未得求得",
    "T32n1647_002:0387b07": "以願為事、二生願樂已求覓為事、三求覓得",
    "T32n1647_002:0387b08": "已增長為事、四增長已守護為事、五既守護",
    "T32n1647_002:0387b09": "已後時失壞憂悲為事。復次渴愛依五陰故",
    "T32n1647_002:0387b10": "五、依六根故六，依六根各有三受故成十",
    "T32n1647_002:0387b11": "八。復次依結及離結故三十六。如是等是貪",
    "T32n1647_002:0387b12": "愛樹，隨眠為根，我愛資糧，受為身幹，三界貪",
    "T32n1647_002:0387b13": "愛為其高大，六愛聚為枝，愛行為茂葉，百",
    "T32n1647_002:0387b14": "八愛為花，生等為惡果。如此渴愛為苦集因，",
    "T32n1647_002:0387b15": "為苦生因名為渴愛。此中應知渴愛相者，",
    "T32n1647_002:0387b16": "心憙為相。事者，無厭足等十一種為事。緣者，",
    "T32n1647_002:0387b17": "觀有為功德為緣。汝問，是渴愛是言勝義，云",
    "T32n1647_002:0387b18": "何渴愛即集，此言自足者。答：渴愛多種，若能",
    "T32n1647_002:0387b19": "感後生乃是定集，餘則不取；若不爾者，聞",
    "T32n1647_002:0387b20": "正法等亦應為集。復次是渴愛能感未來，",
    "T32n1647_002:0387b21": "若不能感則非所取。復次是渴愛若與憙欲",
    "T32n1647_002:0387b22": "相隨則名為集，若不爾者則非所取。復次",
    "T32n1647_002:0387b23": "為欲簡除似集諦法故，言是渴愛。復次是守",
    "T32n1647_002:0387b24": "為顯證量，如現世苦因渴愛生，證量所得，當",
    "T32n1647_002:0387b25": "知去苦。生不離渴愛，如《郁伽長者經》說。汝問，",
    "T32n1647_002:0387b26": "說渴愛已，何用復說能感後有者。答：渴愛者，",
    "T32n1647_002:0387b27": "此言未了，故說能感後有，顯定渴愛。若但說",
    "T32n1647_002:0387b28": "渴愛是集，則阿羅漢渴愛水等亦應是集。若",
    "T32n1647_002:0387b29": "有渴愛能為滅渴愛依止，亦應成集。汝問，",
    "T32n1647_002:0387c01": "能感後有，其義云何者。答：能令識等陰著後",
    "T32n1647_002:0387c02": "有故。何以故？我及我所是所執處，如是渴愛",
    "T32n1647_002:0387c03": "能令識等執著此處，如塵著濕衣種子著濕",
    "T32n1647_002:0387c04": "田。復次能生未來有故，如母生子。復次能",
    "T32n1647_002:0387c05": "為未來生食故，如識食、觸食。復次能引能",
    "T32n1647_002:0387c06": "愛故，故說能感後有。又有往昔耆舊諸師釋",
    "T32n1647_002:0387c07": "佛說渴愛有四因緣能感後有：一、能使相",
    "T32n1647_002:0387c08": "緣，如經言：隨眠貪愛未被拔除，是苦恒生恒",
    "T32n1647_002:0387c09": "續，猶如龍池。二、能攝諸道故，如經言：比丘！若",
    "T32n1647_002:0387c10": "於色等境界起貪欲愛著，是識隨依色住，受",
    "T32n1647_002:0387c11": "想行亦如是。三、能結能續，如經言：能結能縫",
    "T32n1647_002:0387c12": "不捨境故，令未來世三有得生。四、能令受生，",
    "T32n1647_002:0387c13": "如經：於此四食處若有愛欲，名色即生。汝問，",
    "T32n1647_002:0387c14": "能感後有，決定憙欲相隨處處愛著，云何作",
    "T32n1647_002:0387c15": "多種說者。答：此三句皆是渴愛別名，譬如人",
    "T32n1647_002:0387c16": "手名為頞悉多、亦名柯羅、亦名波尼。復次",
    "T32n1647_002:0387c17": "果、伴、境界別異，是故多說。能施未來果故，",
    "T32n1647_002:0387c18": "說能感後有。憙欲為伴故，說憙欲相隨。取",
    "T32n1647_002:0387c19": "種種境故，說處處愛著。復次有法但感後有，",
    "T32n1647_002:0387c20": "不與喜欲相隨，如隨眠貪愛。有法但與喜欲",
    "T32n1647_002:0387c21": "相隨，不能生有，如不墮界貪，故應具說多",
    "T32n1647_002:0387c22": "名。汝問，喜欲何義者。答：喜者於有資糧中心",
    "T32n1647_002:0387c23": "生安樂，說名為喜樂；此中生欲，名為喜欲，",
    "T32n1647_002:0387c24": "譬如色欲。復次喜種類，欲名為喜欲，譬如寶",
    "T32n1647_002:0387c25": "瓶。復次是樂有染名喜、心著名欲，合此二",
    "T32n1647_002:0387c26": "種故名喜欲，譬如名色。復次喜欲更互相",
    "T32n1647_002:0387c27": "生，故名喜欲，如菴羅子等。汝問，相隨義云何",
    "T32n1647_002:0387c28": "者。答：共義名隨。此隨眠與上心為伴，能生後",
    "T32n1647_002:0387c29": "有。復次外愛共行故，說內愛與喜相隨，譬如",
    "T32n1647_002:0388a01": "愛取。復次隨者，得地為義。復次分別部說：相",
    "T32n1647_002:0388a02": "隨有四種，一境界相隨、二相應相隨、三間雜",
    "T32n1647_002:0388a03": "相隨、四緣起相隨。境界相隨者，如經說：若",
    "T32n1647_002:0388a04": "人起覺觀分別與色相隨。相應相隨者，如經",
    "T32n1647_002:0388a05": "言：此心與慈相隨。間雜相隨者，如經言：是",
    "T32n1647_002:0388a06": "人修習信根與慈相隨。復次有經說：染著憎",
    "T32n1647_002:0388a07": "恚相隨、思惟相隨。緣起相隨者，如經言：修",
    "T32n1647_002:0388a08": "習正見與無放逸相隨。此論所明喜欲，即是",
    "T32n1647_002:0388a09": "間雜相隨。汝問，處處愛著，重言云何者。答：",
    "T32n1647_002:0388a10": "於三有中愛著種種諸界，於諸界中愛著種",
    "T32n1647_002:0388a11": "種生處，於諸生處愛著種種眾生聚，於眾生",
    "T32n1647_002:0388a12": "聚中愛著種種諸根，於諸根中愛著種種諸",
    "T32n1647_002:0388a13": "塵，於諸塵中愛著種種諸業。復次心猴行境",
    "T32n1647_002:0388a14": "不定，恒樂取塵，隨逐渴愛種種諸有及有資",
    "T32n1647_002:0388a15": "糧，由隨攝捨處處愛著。復次觀著求處行不",
    "T32n1647_002:0388a16": "定故，如偷稻牛。復次棄取餘塵亦不離欲，譬",
    "T32n1647_002:0388a17": "如五囚人母欲說處處愛著。汝問，有諸別惑",
    "T32n1647_002:0388a18": "能作集相，云何但說渴愛為集者。答：為最勝",
    "T32n1647_002:0388a19": "故。若渴愛王所至之處，一切惑眾皆同聚集。",
    "T32n1647_002:0388a20": "復次由渴愛攝故，若渴愛不令餘惑噉味，餘",
    "T32n1647_002:0388a21": "惑則滅。若諸惑不起，貪愛亦不起。何以故？",
    "T32n1647_002:0388a22": "無分別依故。復次設無餘惑但有貪愛，生死",
    "T32n1647_002:0388a23": "亦起，如手摶濕沙。復次難分別故，由此渴",
    "T32n1647_002:0388a24": "愛亦入善法，但觀口故如內怨家。復次至門",
    "T32n1647_002:0388a25": "不入故，如阿那含至涅槃門，由貪愛故不能",
    "T32n1647_002:0388a26": "得入成上流人。問：無明亦勝，何故不立？答：",
    "T32n1647_002:0388a27": "不然。無明盲人由渴愛故墮陰坑苦，譬如盲",
    "T32n1647_002:0388a28": "象。求欲後生故受來報，不由無明，譬如生",
    "T32n1647_002:0388a29": "盲入諸門。以是義故，故說渴愛為集。汝問，何",
    "T32n1647_002:0388b01": "因獨說渴愛為集，不說諸業者。答：煩惱勝故。",
    "T32n1647_002:0388b02": "何以故？貪愛等是實生因，業不如此。云何知",
    "T32n1647_002:0388b03": "耶？業雖具在，為貪愛盡故，諸阿羅漢無復",
    "T32n1647_002:0388b04": "後生。前來已說有真似集，貪愛等能為有因",
    "T32n1647_002:0388b05": "故是實集諦，業為引有因故說為相似集。復",
    "T32n1647_002:0388b06": "次貪等由道所滅，業則不爾。何以故？諸佛",
    "T32n1647_002:0388b07": "等究竟修道已，猶聞有殘業在。復次業不墮",
    "T32n1647_002:0388b08": "界故，不名真集。汝問，若貪愛等亦是業煩惱",
    "T32n1647_002:0388b09": "集，云何說但為苦集者。答：有如是義，此中為",
    "T32n1647_002:0388b10": "立四諦，故說為苦集。何以故？於聖諦中簡擇",
    "T32n1647_002:0388b11": "真實因故，說渴愛等為苦諦集。復次有及生",
    "T32n1647_002:0388b12": "陰渴愛為集，是渴愛於現世中與生等諸緣",
    "T32n1647_002:0388b13": "共作煩惱業集，不如渴愛獨為苦集，故但說",
    "T32n1647_002:0388b14": "渴愛為苦諦集。復次定以隨眠渴愛為苦諦",
    "T32n1647_002:0388b15": "集，為顯此義，佛說偈言：",
    "T32n1647_002:0388b16": "如樹根未拔，　　雖斷猶更生，",
    "T32n1647_002:0388b17": "隨眠愛未除，　　苦體恒相續。",
    "T32n1647_002:0388b18": "約緣內渴愛，說緣愛起取；約緣外渴愛，說緣",
    "T32n1647_002:0388b19": "取起求覓業。汝問，無明緣觀味、緣三受、緣等",
    "T32n1647_002:0388b20": "愛，其異云何者。答：經說無明為愛，緣此愛為",
    "T32n1647_002:0388b21": "煩惱緣起。經說觀味親境起常邪等見，因",
    "T32n1647_002:0388b22": "此起愛，是愛為業緣起。經說由貪愛故得三",
    "T32n1647_002:0388b23": "種受，是愛為受緣起。復次一切煩惱無明為",
    "T32n1647_002:0388b24": "緣，此貪愛緣無明起故，說緣無明愛。一切諸見",
    "T32n1647_002:0388b25": "為諸業緣，緣此諸見起貪愛，此愛名業緣愛。",
    "T32n1647_002:0388b26": "一切諸苦三受為體，緣此起愛名苦緣愛。復",
    "T32n1647_002:0388b27": "次不信了為因，名緣無明愛。觀有為法樂常",
    "T32n1647_002:0388b28": "等味邪智為因，名緣觀味愛。餘類為因，名緣",
    "T32n1647_002:0388b29": "愛愛。此愛為緣起，及界有三，由境界有六。",
    "T32n1647_002:0388c01": "汝問，已說四大觸名色，名為諸陰因，復說渴",
    "T32n1647_002:0388c02": "愛為因，此二說云何不相違者。答：為顯有因",
    "T32n1647_002:0388c03": "故，說渴愛有已；為顯等分因，故說四大；為顯",
    "T32n1647_002:0388c04": "種種因，故說於觸，為觸不一故受有三。為堅",
    "T32n1647_002:0388c05": "信因，故說名色，如《大緣生經》說：阿難！若識",
    "T32n1647_002:0388c06": "不託母胎，是迦羅囉得結實不？不得。世尊！",
    "T32n1647_002:0388c07": "阿難！若無迦羅囉，是識能託胎不？不能。世",
    "T32n1647_002:0388c08": "尊！由此二法更互相持，故得堅住。復次無始",
    "T32n1647_002:0388c09": "時因名渴愛；一期因，謂四大剎那因，謂觸",
    "T32n1647_002:0388c10": "及名色；具二因，謂宿世因及現功用因。復次",
    "T32n1647_002:0388c11": "五陰宿世因，謂渴愛於受生中四大為初因，",
    "T32n1647_002:0388c12": "如迦羅囉為頞浮陀等因，俱起因名觸，先時",
    "T32n1647_002:0388c13": "及俱起因名為色。汝問，渴愛、無明、我慢、業、食",
    "T32n1647_002:0388c14": "皆為苦因，此等異相云何。答：渴愛為無別異",
    "T32n1647_002:0388c15": "因，業為別異因，食為引持苦因，無明及我",
    "T32n1647_002:0388c16": "慢為一切因。復次渴愛能為有因，業為道因，",
    "T32n1647_002:0388c17": "食為平等因，無明及我慢為更互因。復次渴",
    "T32n1647_002:0388c18": "愛為苦真正因，是苦根本故；所餘因為資糧，",
    "T32n1647_002:0388c19": "集助貪愛故。汝問，喜欲欲等，其義云何。答：",
    "T32n1647_002:0388c20": "塵已到故心生歡喜，由喜生愛故名喜欲。求",
    "T32n1647_002:0388c21": "未得塵名欲，因此生愛名為欲欲。汝問，藤林",
    "T32n1647_002:0388c22": "等是貪別名，其義云何。答：欲塵為境界，能",
    "T32n1647_002:0388c23": "染於心，故說欲染。貪著四定及果，是名色欲。",
    "T32n1647_002:0388c24": "貪著三摩跋提及果，是名有欲。能障涅槃行",
    "T32n1647_002:0388c25": "說名為刺，能燒熱心說名欲火，能垢污心說",
    "T32n1647_002:0388c26": "名欲塵，能令心濁說名欲垢，能纏繞心說名",
    "T32n1647_002:0388c27": "欲辮，無思計故說名欲縛，令癡迷故說名欲",
    "T32n1647_002:0388c28": "悶。心沈名欲著，隨有行故說名隨流，常悕",
    "T32n1647_002:0388c29": "望故說名無厭，得無飽足故說名為貪，障出",
    "T32n1647_002:0389a01": "離故說名為蓋，能覆藏故說名煩惱，令不離",
    "T32n1647_002:0389a02": "有故說名為結，不正思惟所觸惱故說名為",
    "T32n1647_002:0389a03": "錐，能縈朿刺故說名為藤，向上轉增故說名",
    "T32n1647_002:0389a04": "大，欲周普界道叢根塵勝樂等故說名為遍，",
    "T32n1647_002:0389a05": "著種種塵起種種著說名愛著，於生死資糧",
    "T32n1647_002:0389a06": "未得及得心生歡喜說名喜欲無厭，積聚欲",
    "T32n1647_002:0389a07": "塵利養名為渴愛，如是方便輪迴送引不離",
    "T32n1647_002:0389a08": "生死說名欲將，遊煩惱水結愛行繩說名",
    "T32n1647_002:0389a09": "欲網，從上下流入生死海說名愛河，譬如變",
    "T32n1647_002:0389a10": "異渴病所逼入塵海。由此無有飽足故名渴，",
    "T32n1647_002:0389a11": "如海吞流、如火燒薪等此惑無滿，說名無",
    "T32n1647_002:0389a12": "休。能結死生前後無間，故名為縫。此渴愛",
    "T32n1647_002:0389a13": "在，能令生死相續不斷，或由自由他能受六",
    "T32n1647_002:0389a14": "道生死故，於餘惑中說名為集。具如大有品",
    "T32n1647_002:0389a15": "中廣說。此品解貪愛有十一種應知，一名、",
    "T32n1647_002:0389a16": "二義、三體、四用、五因、六對治、七淨、八不淨、",
    "T32n1647_002:0389a17": "九生次第、十立難、十一救義。若行人識此起",
    "T32n1647_002:0389a18": "觀，自行教他不迷道理，故說此義。思量集諦",
    "T32n1647_002:0389a19": "品究竟。",
    "T32n1647_002:0389a20": "四諦論卷第二"
}