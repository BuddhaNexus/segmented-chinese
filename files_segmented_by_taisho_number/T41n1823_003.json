{
    "T41n1823_003:0833c12": "俱舍論頌疏論本第三",
    "T41n1823_003:0833c14": "分別根品二之一1分別根品二之一",
    "T41n1823_003:0833c15": "分別根品者．勝用增上故名為根。此品廣",
    "T41n1823_003:0833c16": "明故。名分別。所以界品後次明根品者。",
    "T41n1823_003:0833c17": "界品明諸法體。根品明諸法用。依體起用。",
    "T41n1823_003:0833c18": "故次明根　釋此品頌文分三段。一明二",
    "T41n1823_003:0833c19": "十二根。二明俱生諸法。三明六因四緣",
    "T41n1823_003:0833c20": "　就第一明二十二根中。復分為五。一釋根",
    "T41n1823_003:0833c21": "義。二明根廢立。三明根體。四辨諸門。五",
    "T41n1823_003:0833c22": "雜分別。初釋根義者。就中有二。一述薩婆",
    "T41n1823_003:0833c23": "多宗。二述異部。且初述薩婆多宗者。論",
    "T41n1823_003:0833c24": "云如是因界已列諸根。即於此中根是何",
    "T41n1823_003:0833c25": "義問根義也最勝自在。光顯是故名根。由此總",
    "T41n1823_003:0833c26": "成根增上義答根義也。根體勝故。名為最勝。根用勝故。名為自在也。根體用雙勝名",
    "T41n1823_003:0833c27": "為光顯。由有最勝自在光顯。名為增上。將增上義以釋根也。此增上義。誰望",
    "T41n1823_003:0833c28": "於誰誰二十二根。望誰增上。頌曰。",
    "T41n1823_003:0833c29": "傳說五於四　　四根於二種",
    "T41n1823_003:0834a01": "五八染淨中　　各別為增上",
    "T41n1823_003:0834a02": "釋曰。傳說五於四者。眼等五根。各於四事。",
    "T41n1823_003:0834a03": "能為增上。一莊嚴身。二導養身。三生識等。",
    "T41n1823_003:0834a04": "四不共事。且眼耳根。莊嚴身者。謂若盲聾",
    "T41n1823_003:0834a05": "身醜陋故。導養身者。眼見耳聞避險難",
    "T41n1823_003:0834a06": "故　生識等者。發眼耳二識及相應心所",
    "T41n1823_003:0834a07": "等者等取心所也　不共事者。謂眼能見色。耳能聞",
    "T41n1823_003:0834a08": "聲。用各別故　鼻舌身根莊嚴身者。如眼",
    "T41n1823_003:0834a09": "耳說　導養身者。謂鼻臭香。舌甞味。身覺",
    "T41n1823_003:0834a10": "觸。香味觸三。是段食性。能受用故　生識",
    "T41n1823_003:0834a11": "等者。謂發三識及相應故　不共事者。謂",
    "T41n1823_003:0834a12": "臭甞覺香味觸三用各別故　四根於二",
    "T41n1823_003:0834a13": "種者。女男命意。此於二事。能為增上。且女",
    "T41n1823_003:0834a14": "男根。二增上者。一有情異。二分別異。有情",
    "T41n1823_003:0834a15": "異者。由此二根。令諸有情。女男類別。分別",
    "T41n1823_003:0834a16": "異者。由此二根。形相言音。乳房等別男形大。",
    "T41n1823_003:0834a17": "女形小。男言雄。女言細。男乳房小。女乳房大。命根二者。一能續過",
    "T41n1823_003:0834a18": "去眾同分。二能持現在眾同分　意根二者。",
    "T41n1823_003:0834a19": "一能續後有。二自在隨行　言後有者。是",
    "T41n1823_003:0834a20": "生有也。由中有位起愛恚心。便續生有。論",
    "T41n1823_003:0834a21": "引經云。時健達縛。於二心中。隨一現行。謂",
    "T41n1823_003:0834a22": "或愛俱。或恚俱等健達縛。此云尋香。中有名也。男中有。於母起愛。於",
    "T41n1823_003:0834a23": "父起恚。女中有。於父起愛。於母起瞋也。自在隨行者經云。心能",
    "T41n1823_003:0834a24": "導世間自在義也。心能遍攝受隨行義也。如是心一法。",
    "T41n1823_003:0834a25": "皆自在隨行。五八染淨中者。五謂樂等五受。",
    "T41n1823_003:0834a26": "八謂信等五三無漏根。於染淨中。如次增",
    "T41n1823_003:0834a27": "上。樂等五受。染增上者。貪等隨眠。所隨增",
    "T41n1823_003:0834a28": "故。謂喜樂受順貪也。憂苦受順瞋也。捨受",
    "T41n1823_003:0834a29": "順癡也。信等八根。淨增上者。謂清淨法隨生",
    "T41n1823_003:0834b01": "長故。",
    "T41n1823_003:0834b02": "從此第二敘異說者。頌曰。",
    "T41n1823_003:0834b03": "了自境增上　　總立於六根",
    "T41n1823_003:0834b04": "從身立二根　　女男性增上",
    "T41n1823_003:0834b05": "於同住雜染　　清淨增上故",
    "T41n1823_003:0834b06": "應知命五受　　信等立為根",
    "T41n1823_003:0834b07": "未當知已知　　具知根亦爾",
    "T41n1823_003:0834b08": "於得後後道　　涅槃等增上",
    "T41n1823_003:0834b09": "釋曰。了自境增上者。謂六識身。能了境故。",
    "T41n1823_003:0834b10": "眼等六根。能發六識。於了自境有增上用。",
    "T41n1823_003:0834b11": "故眼等六。總立為根。從身立二根者。女",
    "T41n1823_003:0834b12": "男二根。於女男性中。有增上故　女身形",
    "T41n1823_003:0834b13": "類。音聲作業。志樂差別。名為女性。作業者。",
    "T41n1823_003:0834b14": "縫衣等也。志樂者樂脂粉也　男身形類。",
    "T41n1823_003:0834b15": "音聲作業志樂差別。名為男性。作業者。書",
    "T41n1823_003:0834b16": "寫等業也。志樂者樂弓馬也。二性差別。由",
    "T41n1823_003:0834b17": "男女根故。說女男根於二性增上。於同住",
    "T41n1823_003:0834b18": "雜染清淨增上故者。取下兩句。釋此二句。",
    "T41n1823_003:0834b19": "應知命根。於眾同分住。有增上用　應知",
    "T41n1823_003:0834b20": "五受。於雜染法。有增上用。故經云於樂",
    "T41n1823_003:0834b21": "受貪隨增。於苦受瞋隨增。於捨受癡隨增",
    "T41n1823_003:0834b22": "　應知信等。於清淨法。有增上用。由信等",
    "T41n1823_003:0834b23": "五。分於煖頂位。伏諸煩惱。引聖道故",
    "T41n1823_003:0834b24": "　言應知者。勸許一一。各能為根　三無漏",
    "T41n1823_003:0834b25": "根。於得後後道涅槃等。有增上者。言亦",
    "T41n1823_003:0834b26": "爾者。類顯一一。各能為根　謂未知當知",
    "T41n1823_003:0834b27": "根。於得已知根道。有增上用。未知根是見",
    "T41n1823_003:0834b28": "道。已知根是修道。見道引修道故。於已知",
    "T41n1823_003:0834b29": "根。增上也　已知根。於得具知根道。有增",
    "T41n1823_003:0834c01": "上用。謂已知根。是修道。具知根。是無學道",
    "T41n1823_003:0834c02": "　謂從修道。引無學道故。已知根。於具知",
    "T41n1823_003:0834c03": "根。有增上用也。具知根。於得涅槃。有增",
    "T41n1823_003:0834c04": "上用。由具知根。心得解脫。心若解脫。方證",
    "T41n1823_003:0834c05": "涅槃。故於涅槃。有增上用。故論云。非心未",
    "T41n1823_003:0834c06": "解脫。能得涅槃故　頌曰後後者。已知根",
    "T41n1823_003:0834c07": "是未知根後。具知根是已知根後。故言後後。",
    "T41n1823_003:0834c08": "等言復顯更有異說　有說未知當知根。",
    "T41n1823_003:0834c09": "於見所斷煩惱滅中。有增上用　已知根。",
    "T41n1823_003:0834c10": "於修所斷煩惱滅中。有增上用。具知根。於",
    "T41n1823_003:0834c11": "現法樂住。有增上用。由此具知根。能領受",
    "T41n1823_003:0834c12": "解脫身中。喜樂事業故。",
    "T41n1823_003:0834c13": "從此大文第二。明根廢立。於中有二。一",
    "T41n1823_003:0834c14": "述自宗。二敘異說。且初述自宗者。將明問",
    "T41n1823_003:0834c15": "起。論云。若增上故。立為根者。無明等性。應",
    "T41n1823_003:0834c16": "立為根。無明等因。於行等果。各各別。有增",
    "T41n1823_003:0834c17": "上用故此約自宗為難。十二因緣。互相引發。有增上用。應立為根又語具等。",
    "T41n1823_003:0834c18": "應立為根。語具手足大小便處。於語執行",
    "T41n1823_003:0834c19": "棄樂事中。如其次第。有增上故。解云。此約",
    "T41n1823_003:0834c20": "外道數論宗為難。彼宗立五根。語具是肉",
    "T41n1823_003:0834c21": "舌。於語有增上用。手於執有增上用。足於",
    "T41n1823_003:0834c22": "行步。有增上用。大便處於棄穢有增上",
    "T41n1823_003:0834c23": "用。小便處起婬樂。有增上用。應立為根",
    "T41n1823_003:0834c24": "　如是等事。不應立根。由所許根。有如",
    "T41n1823_003:0834c25": "是相。頌曰。",
    "T41n1823_003:0834c26": "心所依此別　　此住此雜染",
    "T41n1823_003:0834c27": "此資糧此淨　　由此量立根",
    "T41n1823_003:0834c28": "釋曰。心所依者。謂眼等六根。此內六處。是有",
    "T41n1823_003:0834c29": "情本也。此別者。此六根相差別。由女男根",
    "T41n1823_003:0835a01": "也。此住者。復由命根。此六根一期住也。此",
    "T41n1823_003:0835a02": "雜染者。此六根成雜染。由五受根也。此資",
    "T41n1823_003:0835a03": "糧者。此六根能與無漏淨法。作資糧由信",
    "T41n1823_003:0835a04": "等五也。此淨者。此六根成無漏淨。由後三",
    "T41n1823_003:0835a05": "根也　由此立根。事皆究竟。是故不應許",
    "T41n1823_003:0835a06": "無明等。及語具等。亦立為根。彼無此中增",
    "T41n1823_003:0835a07": "上用故。",
    "T41n1823_003:0835a08": "從此已下。第二敘異說。是識見宗。論云。復",
    "T41n1823_003:0835a09": "有餘師。別說根相。頌曰。",
    "T41n1823_003:0835a10": "或流轉所依　　及生住受用",
    "T41n1823_003:0835a11": "建立前十四　　還滅後亦然",
    "T41n1823_003:0835a12": "釋曰。或言顯此是餘師意。約流轉還滅。立",
    "T41n1823_003:0835a13": "二十二根。言流轉者。以識為體。於生死",
    "T41n1823_003:0835a14": "中。流轉故也。流轉有四。一流轉所依　謂眼",
    "T41n1823_003:0835a15": "等六根。二流轉生。由女男根。從彼生故。三",
    "T41n1823_003:0835a16": "流轉住。謂由命根。依彼住故。四流轉受用。",
    "T41n1823_003:0835a17": "由五受根。能領納故。上來約四義。立前十",
    "T41n1823_003:0835a18": "四根。思可知也　言還滅者。生死止息。名",
    "T41n1823_003:0835a19": "為還滅。取涅槃得。為還滅體。還滅位中。同",
    "T41n1823_003:0835a20": "前四義。立後八根。一還滅所依。謂信等五",
    "T41n1823_003:0835a21": "根。一切善法。生之本故。二還滅生。由未知",
    "T41n1823_003:0835a22": "當知根。正定聚中。此初生故。三還滅得住。",
    "T41n1823_003:0835a23": "由已知根。令涅槃得。相續起故。四還滅得",
    "T41n1823_003:0835a24": "受用。由具知根。受用現法樂住故　又論",
    "T41n1823_003:0835a25": "結云。根量由此。無減無增。即由此緣。經",
    "T41n1823_003:0835a26": "立次第由此者。此流轉還滅也。二十二根。更不可增減。",
    "T41n1823_003:0835a27": "從此大文第三。明根體。於中眼等六根。女",
    "T41n1823_003:0835a28": "男二根。此之八根。界品已說。命根及信等五",
    "T41n1823_003:0835a29": "根。此六下文當辨　唯有樂等五受。三無漏",
    "T41n1823_003:0835b01": "根。更無轉辨處。故今應釋。頌曰。",
    "T41n1823_003:0835b02": "身不悅名苦　　即此悅名樂",
    "T41n1823_003:0835b03": "及三定心悅　　餘處此名喜",
    "T41n1823_003:0835b04": "心不悅名憂　　中捨二無別",
    "T41n1823_003:0835b05": "見修無學道　　依九立三根",
    "T41n1823_003:0835b06": "釋曰。身不悅名苦者。身謂身受。即五識相應",
    "T41n1823_003:0835b07": "受也。身謂所依。受依身起。名為身受。身之",
    "T41n1823_003:0835b08": "受故。依主釋也。言不悅者。是損惱義。於",
    "T41n1823_003:0835b09": "身受內能損惱者。名為苦根　即此悅名樂",
    "T41n1823_003:0835b10": "者。即前身受。名為即此悅也　於身受中。",
    "T41n1823_003:0835b11": "能攝益者。名為樂根。及三定心悅者。心謂第",
    "T41n1823_003:0835b12": "六意識　此第三定。心相應受。能攝益者。",
    "T41n1823_003:0835b13": "亦名樂根。謂第三禪。五識無故。無身受樂。",
    "T41n1823_003:0835b14": "唯心悅名樂也　餘處此名喜者。除第三禪。",
    "T41n1823_003:0835b15": "於下三地。名為餘處下三地者。欲界初二禪也。此者。此第",
    "T41n1823_003:0835b16": "六識心也。謂此心悅。於下三地。名為喜根。",
    "T41n1823_003:0835b17": "第三靜慮。心悅安靜。離喜貪故。唯名樂",
    "T41n1823_003:0835b18": "根。下三地中。心悅麁動。有喜貪故。唯名喜",
    "T41n1823_003:0835b19": "根　心不悅名憂者。意識相應。能損惱受。是",
    "T41n1823_003:0835b20": "心不悅。此名憂根　中捨二無別者。中謂非",
    "T41n1823_003:0835b21": "悅非不悅。即是不苦不樂受。此處中受。名為",
    "T41n1823_003:0835b22": "捨根。二者謂身心二也。身即五識。心是意識。",
    "T41n1823_003:0835b23": "捨在身心。同無分別。任運而生。故雖通二",
    "T41n1823_003:0835b24": "立一捨根　又論云。在心苦樂。多分別生。",
    "T41n1823_003:0835b25": "在身不然。隨境力故。阿羅漢等。亦如是",
    "T41n1823_003:0835b26": "生。故此立根。身心各別。解云。在心苦樂者。",
    "T41n1823_003:0835b27": "意地受也。苦樂在心。分別起故。苦名為憂。",
    "T41n1823_003:0835b28": "樂名為喜。樂受在第三禪。即無分別。為簡",
    "T41n1823_003:0835b29": "此故。故言多分別生也。苦樂二受。在五識",
    "T41n1823_003:0835c01": "身。無分別故。名為不然。謂五識身。隨境",
    "T41n1823_003:0835c02": "力故。名無分別。阿羅漢等。舉聖同凡　故",
    "T41n1823_003:0835c03": "此苦樂。在五識身。名苦名樂。在第六識。名",
    "T41n1823_003:0835c04": "喜名憂也　見修無學道依九立三根者。九",
    "T41n1823_003:0835c05": "謂意喜樂捨信等五根。若在見道。依此九",
    "T41n1823_003:0835c06": "根。立未知當知根。若在修道。依此九根。立",
    "T41n1823_003:0835c07": "已知根。在無學道。亦依此九。立具知根。",
    "T41n1823_003:0835c08": "論云。如是三名。因何而立。謂在見道。有",
    "T41n1823_003:0835c09": "未曾知。當知行轉。故說彼名未知當知",
    "T41n1823_003:0835c10": "　解云。見道有十五心。謂八忍七智。此十五",
    "T41n1823_003:0835c11": "心。於四諦境。有未曾知。當知行相轉。如苦",
    "T41n1823_003:0835c12": "法忍。與疑得俱生。未知苦諦。名未曾知。",
    "T41n1823_003:0835c13": "後至智位。必當知故。名為當知。如苦忍既",
    "T41n1823_003:0835c14": "爾。諸餘七忍。亦復如是。故忍總名未知當",
    "T41n1823_003:0835c15": "知。中間七智。雖能正知。良由知諦未遍中",
    "T41n1823_003:0835c16": "間起故。亦名未知當知。故說彼有見道行",
    "T41n1823_003:0835c17": "者。名未知當知也。又論云。若在修道。無",
    "T41n1823_003:0835c18": "未曾知。但為斷除餘隨眠故。即於彼境。",
    "T41n1823_003:0835c19": "復數了知。是故說彼。名為已知。解云。從道",
    "T41n1823_003:0835c20": "類智。已去乃至金剛喻定。總名修道。若在",
    "T41n1823_003:0835c21": "修道。上下八諦。總已知竟。無未曾知。但為",
    "T41n1823_003:0835c22": "斷除迷事煩惱。貪瞋癡慢。四隨眠故。於四",
    "T41n1823_003:0835c23": "諦境。數起智知。名為已知。是故說彼有修",
    "T41n1823_003:0835c24": "道行者。名為已知。已知而知故　又論云。",
    "T41n1823_003:0835c25": "在無學道。知己已知。故名為知此釋知也。謂盡智無生智。",
    "T41n1823_003:0835c26": "作知己已知之解。故名為知也。有此知者。名為具知此釋具義",
    "T41n1823_003:0835c27": "也。有此者成就義也。或習此知。已成性者。名為具知",
    "T41n1823_003:0835c28": "此第二約習釋具也。謂得盡智無生智故。如實自知我遍",
    "T41n1823_003:0835c29": "知苦。不復遍知。乃至廣說釋知體也。謂盡無生。是具知體。",
    "T41n1823_003:0836a01": "如實自知。我遍知苦。是盡智行相不復遍知。是無生智行相。我已斷集是盡智。不復更斷。是無生智。",
    "T41n1823_003:0836a02": "我已證滅是盡智。不復更證是無生智。我已修道是盡智　不復更修。是無生智。含此義故。故言乃至廣說",
    "T41n1823_003:0836a03": "也。廣彼所有根。名為未知當知根等。解云。",
    "T41n1823_003:0836a04": "此釋名也。彼者。彼未知當知。等行者。彼屬",
    "T41n1823_003:0836a05": "人也。根屬法也。彼未知當知等。行者人身",
    "T41n1823_003:0836a06": "中。有此根故。名未知當知等根。未知當知",
    "T41n1823_003:0836a07": "之根。名未知當知根等。依主釋也。上來所",
    "T41n1823_003:0836a08": "明。第三根體竟。",
    "T41n1823_003:0836a09": "從此大文第四。諸門分別。於中有六。一有",
    "T41n1823_003:0836a10": "漏無漏門。二是異熟非異熟門。三有異熟無",
    "T41n1823_003:0836a11": "異熟門。四三性門。五界繫門。六三斷門",
    "T41n1823_003:0836a12": "　且初第一有漏無漏門者。論云。此二十二根",
    "T41n1823_003:0836a13": "中。幾有漏幾無漏。頌曰。",
    "T41n1823_003:0836a14": "唯無漏後三　　有色命憂苦",
    "T41n1823_003:0836a15": "當知唯有漏　　通二餘九根",
    "T41n1823_003:0836a16": "釋曰。唯無漏後三者。謂未知當知。已知具知",
    "T41n1823_003:0836a17": "根。此之三根。最居後故。名為後三。體唯無",
    "T41n1823_003:0836a18": "漏　有色命憂苦當知唯有漏者。言有色者。",
    "T41n1823_003:0836a19": "謂七色根。眼等五根。及女根男根。此之七根。",
    "T41n1823_003:0836a20": "是色蘊攝。名為有色。七有色根。及命憂苦。",
    "T41n1823_003:0836a21": "一向有漏　通二餘九根者。通有漏無漏二",
    "T41n1823_003:0836a22": "門。謂意喜樂捨信等五根。此九皆通有漏無",
    "T41n1823_003:0836a23": "漏。",
    "T41n1823_003:0836a24": "從此第二。是異熟非異熟門者。論云。如是",
    "T41n1823_003:0836a25": "已說有漏無漏。二十二根中。幾是異熟。幾非",
    "T41n1823_003:0836a26": "異熟。頌曰。",
    "T41n1823_003:0836a27": "命唯是異熟　　憂及後八非",
    "T41n1823_003:0836a28": "色意餘四受　　一一皆通二",
    "T41n1823_003:0836a29": "釋曰。命唯是異熟者。唯一命根。定是異熟。業",
    "T41n1823_003:0836b01": "所招故。憂及後八非者。憂根及後信等八根。",
    "T41n1823_003:0836b02": "是非異熟。憂通善惡。信等八根。唯是善性。",
    "T41n1823_003:0836b03": "是有記故。故非異熟　色意餘四受。一一皆",
    "T41n1823_003:0836b04": "通二者色謂七色。及意根餘四受除憂此十二",
    "T41n1823_003:0836b05": "根。一一皆是。通是異熟非異熟門。謂七色",
    "T41n1823_003:0836b06": "根。業所招者。即是異熟。若長養者便非異",
    "T41n1823_003:0836b07": "熟。意及四受。業所招者。即是異熟。若善惡",
    "T41n1823_003:0836b08": "性。又無記中。威儀工巧。及通果者。非是異",
    "T41n1823_003:0836b09": "熟。故十二根。通二門也。",
    "T41n1823_003:0836b10": "從此第三。有異熟無異熟門。論云。如是已",
    "T41n1823_003:0836b11": "說是異熟等。二十二根中。幾有異熟。幾無",
    "T41n1823_003:0836b12": "異熟。頌曰。",
    "T41n1823_003:0836b13": "憂定有異熟　　前八後三無",
    "T41n1823_003:0836b14": "意餘受信等　　一一皆通二",
    "T41n1823_003:0836b15": "釋曰。憂定有異熟者。憂根當知。定有異熟。",
    "T41n1823_003:0836b16": "依唯越義。頌說定聲。唯者謂顯憂根。唯有",
    "T41n1823_003:0836b17": "異熟也。越者具二義故。越根次第。先說憂",
    "T41n1823_003:0836b18": "根也。言二義者。一憂非無記。強思起故。二",
    "T41n1823_003:0836b19": "非無漏。唯散地故。由此越次第。先說憂根",
    "T41n1823_003:0836b20": "定有異熟　前八後三無者。前八謂眼等前",
    "T41n1823_003:0836b21": "八根。後三者。三無漏根。此十一根。定無異熟",
    "T41n1823_003:0836b22": "　謂眼等八。無記性故。最後三根。是無漏故。",
    "T41n1823_003:0836b23": "不能招果。故無異熟　意餘受信等一一皆",
    "T41n1823_003:0836b24": "通二者。意根所餘四受除憂信等五根。此之",
    "T41n1823_003:0836b25": "十根。一一皆通有異熟無異熟二也。謂意",
    "T41n1823_003:0836b26": "樂喜捨。若善惡性。及有漏者。即有異熟　若",
    "T41n1823_003:0836b27": "無記性。及無漏者。便無異熟　苦根若善惡",
    "T41n1823_003:0836b28": "性。即有異熟　若無記性。便無異熟　信等",
    "T41n1823_003:0836b29": "五根。若有漏者。名有異熟　若無漏者。即無",
    "T41n1823_003:0836c01": "異熟　故此十通二類也。",
    "T41n1823_003:0836c02": "從此第四。三性門。論云。如是已說有異熟",
    "T41n1823_003:0836c03": "等。二十二根中。幾善。幾不善。幾無記。頌曰。",
    "T41n1823_003:0836c04": "唯善後八根　　憂通善不善",
    "T41n1823_003:0836c05": "意餘受三種　　前八唯無記",
    "T41n1823_003:0836c06": "釋曰。唯善後八根者。謂信等八。名後八根。",
    "T41n1823_003:0836c07": "唯是善性　憂通善不善者。憂非無記。強思",
    "T41n1823_003:0836c08": "起故。通善惡性　意餘受三種者。意根餘四",
    "T41n1823_003:0836c09": "受除憂　此五通三性　前八唯無記者。眼等",
    "T41n1823_003:0836c10": "前八。唯無記性。眼等五根。及男女命。名八",
    "T41n1823_003:0836c11": "根也。",
    "T41n1823_003:0836c12": "從此第五。界繫門。論云。如是已說善不善",
    "T41n1823_003:0836c13": "等。二十二根中。幾欲界繫幾色界繫。幾無色",
    "T41n1823_003:0836c14": "界繫。頌曰。",
    "T41n1823_003:0836c15": "欲色無色界　　如次除後三",
    "T41n1823_003:0836c16": "兼女男憂苦　　並餘色喜樂",
    "T41n1823_003:0836c17": "釋曰。初句標三界也。如次除後三者。如次",
    "T41n1823_003:0836c18": "者。已下諸義。配上初句。故言如次也。除後",
    "T41n1823_003:0836c19": "三者。明欲界繫。於欲界中。有十九根。除後",
    "T41n1823_003:0836c20": "三無漏根。由彼三根是不繫故。兼女男憂苦",
    "T41n1823_003:0836c21": "者。明色界繫。於色界中。如前所除。後三根",
    "T41n1823_003:0836c22": "外兼除女男憂苦四根。餘十五根。是色界繫。",
    "T41n1823_003:0836c23": "除女男者。離婬欲故　又女男根。身醜陋",
    "T41n1823_003:0836c24": "故。經說色界。名為男者。有男相故。非謂",
    "T41n1823_003:0836c25": "有根　無苦根者。身淨妙故非苦依也　又彼無",
    "T41n1823_003:0836c26": "有不善事故非苦境也　無憂根者。有奢摩多。",
    "T41n1823_003:0836c27": "潤相續故相續者。是身非憂依也　又彼無有惱害事故",
    "T41n1823_003:0836c28": "非憂境也　並餘色喜樂者。明無色繫。無色界中。",
    "T41n1823_003:0836c29": "如色界中。除後三根及女男憂苦。外并更",
    "T41n1823_003:0837a01": "除餘色及喜樂根。言餘色者。眼等五根。男",
    "T41n1823_003:0837a02": "女根外名之為餘。除此已外所餘八根。無",
    "T41n1823_003:0837a03": "色界繫。謂信等五。及命意捨。",
    "T41n1823_003:0837a04": "從此第六。三斷門。論云。如是已說欲界繫",
    "T41n1823_003:0837a05": "等。二十二根中。幾見所斷。幾修所斷。幾非所",
    "T41n1823_003:0837a06": "斷。頌曰。",
    "T41n1823_003:0837a07": "意三受通三　　憂見修所斷",
    "T41n1823_003:0837a08": "九唯修所斷　　五修非三非",
    "T41n1823_003:0837a09": "釋曰。意三受通三者。意及三受。通三種斷。",
    "T41n1823_003:0837a10": "言三受者。謂喜樂捨。此上四根。若有漏者。",
    "T41n1823_003:0837a11": "通見修斷。若無漏者。唯非所斷　憂見修所",
    "T41n1823_003:0837a12": "斷者。憂根與迷理惑相應。是見所斷　諸餘",
    "T41n1823_003:0837a13": "有漏。是修所斷　非無漏故。不通非所斷",
    "T41n1823_003:0837a14": "　九唯修所斷者。九謂七色命苦。唯修所斷",
    "T41n1823_003:0837a15": "　七色命根。是無記性。不染污故　苦根",
    "T41n1823_003:0837a16": "與五識相應。非第六識生。前言不染。非六",
    "T41n1823_003:0837a17": "生色。定非見斷。故此九根非見所斷。非",
    "T41n1823_003:0837a18": "無漏故。不通非所斷。五修非三非者。五謂。",
    "T41n1823_003:0837a19": "信等五根。通修非二斷。若有漏者。是修所",
    "T41n1823_003:0837a20": "斷。若無漏者。是非所斷。不染污故不通見",
    "T41n1823_003:0837a21": "斷　三無漏根。唯非所斷。非無漏法。是所",
    "T41n1823_003:0837a22": "斷故。已上是第四。諸門分別竟。",
    "T41n1823_003:0837a23": "從此第五。明雜分別。於中有六。一受生得",
    "T41n1823_003:0837a24": "異熟門。二約死位滅根多少門。三得果用",
    "T41n1823_003:0837a25": "根多少門。四成就諸根定量門。五成根極",
    "T41n1823_003:0837a26": "少門。六成根極多門。今初第一。受生得異",
    "T41n1823_003:0837a27": "熟門者。論云。已說諸門義類差別。何界初",
    "T41n1823_003:0837a28": "得幾異熟根。頌曰。",
    "T41n1823_003:0837a29": "欲胎卵濕生　　初得二異熟",
    "T41n1823_003:0837b01": "化生六七八　　色六上唯命",
    "T41n1823_003:0837b02": "釋曰。欲胎卵濕生初得二異熟者。欲謂欲界。",
    "T41n1823_003:0837b03": "胎卵濕生。除化生也。此之三生。初受生位。",
    "T41n1823_003:0837b04": "唯得身命二異熟根。由此三生根漸起故",
    "T41n1823_003:0837b05": "　不得餘根。化生六七八者。化生初位。得六",
    "T41n1823_003:0837b06": "七八根。言得六根者。眼耳鼻舌身命。謂劫",
    "T41n1823_003:0837b07": "初時。無形化生故。有六根　得七根者。如",
    "T41n1823_003:0837b08": "諸天等。六根如上。加男女一。得八根者。謂",
    "T41n1823_003:0837b09": "惡趣中。容有二形化生者是也。六根如上。",
    "T41n1823_003:0837b10": "加男女二根。色六上唯命者。色謂色界。初",
    "T41n1823_003:0837b11": "得六根。如欲界中無形者說。上唯命者。上",
    "T41n1823_003:0837b12": "謂無色。勝下二界名之為上。一則定勝。無",
    "T41n1823_003:0837b13": "色因也。二者生勝。無色果也。初得一根。謂",
    "T41n1823_003:0837b14": "唯命也。",
    "T41n1823_003:0837b15": "從此已下。第二死位。滅根多少者。論云。說",
    "T41n1823_003:0837b16": "異熟根。最初得已　何界死位。幾根後滅。頌",
    "T41n1823_003:0837b17": "曰。",
    "T41n1823_003:0837b18": "正死滅諸根　　無色三色八",
    "T41n1823_003:0837b19": "欲頓十九八　　漸四善增五",
    "T41n1823_003:0837b20": "釋曰。正死滅諸根者。此之一句。流入下三",
    "T41n1823_003:0837b21": "句。皆並言之。無色三色八者。無色界中。將",
    "T41n1823_003:0837b22": "命終位。滅根有三。謂命意捨。色八者。色界命",
    "T41n1823_003:0837b23": "終。滅根有八。謂命意捨眼等五根。論云。一",
    "T41n1823_003:0837b24": "切化生。必具諸根。而生死故釋前義也欲頓十九",
    "T41n1823_003:0837b25": "八者。欲界頓死。十九八根。於最後滅。滅十",
    "T41n1823_003:0837b26": "根者。謂二形人。頓命終時。眼等五根。女男",
    "T41n1823_003:0837b27": "命意捨。於最後滅。滅九根者。謂一形者。頓",
    "T41n1823_003:0837b28": "死於前十中。除女男一。滅八根者。謂無形",
    "T41n1823_003:0837b29": "人。頓死於前十根。除女男二。以無形故",
    "T41n1823_003:0837c01": "　漸四善增五者。漸謂漸死。欲界漸死。將命終",
    "T41n1823_003:0837c02": "時。唯滅四根。謂身命意捨。善增五者。善謂",
    "T41n1823_003:0837c03": "善心。於善心死。更增五根。謂信等五。前頓",
    "T41n1823_003:0837c04": "漸死。滅三根等。依染污無記心命終者說。",
    "T41n1823_003:0837c05": "若善心死。於前諸位。更增信等。故前三根。",
    "T41n1823_003:0837c06": "增至八根。前滅八根。增至十三。前滅九根。",
    "T41n1823_003:0837c07": "加至十四。前滅十根。增至十五。漸死四根。",
    "T41n1823_003:0837c08": "增至九根。謂三界善心死。皆有信等五也。",
    "T41n1823_003:0837c09": "從此已下。第三明得果用根多少者。論云。",
    "T41n1823_003:0837c10": "分別根中。一切根法。皆應思擇。二十二根",
    "T41n1823_003:0837c11": "中。幾能證得何沙門果。頌曰。",
    "T41n1823_003:0837c12": "九得邊二果　　七八九中二",
    "T41n1823_003:0837c13": "十一阿羅漢　　依一容有說",
    "T41n1823_003:0837c14": "釋曰。九得邊二果者。邊謂預流。阿羅漢果。",
    "T41n1823_003:0837c15": "居初後故。名之為邊。此邊二果。九根證得。",
    "T41n1823_003:0837c16": "初預流果。九根得者。謂意及捨。信等五根。未",
    "T41n1823_003:0837c17": "知當知。已知為九。其預流果。依未至定。故",
    "T41n1823_003:0837c18": "唯捨受。論云。未知當知根。在無間道。已知",
    "T41n1823_003:0837c19": "根。在解脫道。此二相資。得最初果。如其次",
    "T41n1823_003:0837c20": "第。於離繫得。能為引因依因性故。解云未",
    "T41n1823_003:0837c21": "知當知在無間道者。第十五心。道類忍是",
    "T41n1823_003:0837c22": "也。已知根。在解脫道者。第十六心。道類智",
    "T41n1823_003:0837c23": "是也。其無間道。為同類因。引離繫得。名為",
    "T41n1823_003:0837c24": "引因。其解脫道。與離繫得。俱時而生。持離",
    "T41n1823_003:0837c25": "繫得。名為依因。離繫得者。無為上得也　阿",
    "T41n1823_003:0837c26": "羅漢果。九根得者。謂意根信等五根。已知根。",
    "T41n1823_003:0837c27": "具知根。為八。喜樂捨中隨取其一。故成九",
    "T41n1823_003:0837c28": "也。以阿羅漢通九地證。其九地者。未至中",
    "T41n1823_003:0837c29": "間。四本靜慮。及三無色。除有頂也。若依未",
    "T41n1823_003:0838a01": "至中間第四靜慮。及三無色。證者唯捨受也",
    "T41n1823_003:0838a02": "　依初二禪。喜受證也　依第三禪。樂受證",
    "T41n1823_003:0838a03": "也。故於三受。隨取其一。又論云。已知根在",
    "T41n1823_003:0838a04": "無間道。具知根在解脫道。此二相資。得最",
    "T41n1823_003:0838a05": "後果。如其次第。於離繫得。能為引因依因",
    "T41n1823_003:0838a06": "性故。解云。已知根在無間道者。金剛喻定",
    "T41n1823_003:0838a07": "是也。具知根在解脫道者。盡智是也。斷有",
    "T41n1823_003:0838a08": "頂惑。第九無間道。名金剛喻定。第九解脫",
    "T41n1823_003:0838a09": "道。名為盡智。其無間道。為同類因。引離繫",
    "T41n1823_003:0838a10": "得。名為引因其解脫道。為能作因。持離繫",
    "T41n1823_003:0838a11": "得。名為依因　七八九中二者。謂中間二",
    "T41n1823_003:0838a12": "果。即一來不還果也。此中二果。或七根。或",
    "T41n1823_003:0838a13": "八根。或九根。證得　且一來果七根得者。",
    "T41n1823_003:0838a14": "謂世間道依次第證。由七根得。謂意及",
    "T41n1823_003:0838a15": "捨。信等五根　唯依未至。證一來果。故唯取",
    "T41n1823_003:0838a16": "捨。不通餘受　依出世道。由八根得。七",
    "T41n1823_003:0838a17": "根如前。加已知根為八　若一來果。倍離",
    "T41n1823_003:0838a18": "欲貪。超越證者。如預流果。由九根證得",
    "T41n1823_003:0838a19": "　先凡夫位。斷六品貪。名倍離欲。今入見道。",
    "T41n1823_003:0838a20": "至道類智。超越預流。直證第二。名超越證。",
    "T41n1823_003:0838a21": "上來明者。是一來果。七八九得。宜善知之",
    "T41n1823_003:0838a22": "　其不還果七根得者。用世間道。依次第",
    "T41n1823_003:0838a23": "證。由七根得。謂意及捨信等五根　八根得",
    "T41n1823_003:0838a24": "者。有二種八。且初八者。依出世道。七根如",
    "T41n1823_003:0838a25": "上。加已知為八。第二八者。用世間道。依",
    "T41n1823_003:0838a26": "次第證。謂意喜捨信等五根。故論云。又次第",
    "T41n1823_003:0838a27": "證。不還果者。若於第九解脫道中。入根本",
    "T41n1823_003:0838a28": "地。依世間道。由八根得。彼無間道。捨受相",
    "T41n1823_003:0838a29": "應。解脫道中。復有喜受。此二相資。得第三",
    "T41n1823_003:0838b01": "果。於離繫得。二因如前。解云若超越證者。",
    "T41n1823_003:0838b02": "必無依未至定。從第九解脫道中。得入根",
    "T41n1823_003:0838b03": "本。以超越者。先得根本。更不願求。故不入",
    "T41n1823_003:0838b04": "也　次第證者。未曾得根本故。於未至定。",
    "T41n1823_003:0838b05": "第九解脫。若願入者。得入根本也。無間道",
    "T41n1823_003:0838b06": "中捨受者。未至地中捨也。解脫道中喜受者。",
    "T41n1823_003:0838b07": "初禪根本喜也。由無間道。斷下地惑。欣",
    "T41n1823_003:0838b08": "上地故。解脫道中。得入根本也　九根",
    "T41n1823_003:0838b09": "得者。有二種九。且初九得者。謂超越證。故",
    "T41n1823_003:0838b10": "論云。全離欲貪。超越證者。由九根得。如前",
    "T41n1823_003:0838b11": "超越。得一來果先凡夫位。斷九品惑。名全離欲。今入見道。至道類智。超前二果。",
    "T41n1823_003:0838b12": "直證第三。名超越證。總說雖然。而有差別。謂此依地",
    "T41n1823_003:0838b13": "有差別故。樂喜捨中。可隨取一。前果超越。",
    "T41n1823_003:0838b14": "唯一捨根已上論文　解云。總說雖然者。謂總說",
    "T41n1823_003:0838b15": "九。數同一來也。而有差別者。根中受名。即",
    "T41n1823_003:0838b16": "有差別。不同一來也。謂此依地有差別故",
    "T41n1823_003:0838b17": "者。釋上差別名也。謂此不還果。依六地證",
    "T41n1823_003:0838b18": "故。地有差別。若依未至中間。第四禪證。唯",
    "T41n1823_003:0838b19": "用捨受。依初二禪。用喜受證。依第三禪。",
    "T41n1823_003:0838b20": "用樂受證。故於三受。可隨取一。即是根",
    "T41n1823_003:0838b21": "名。有差別也　第二九者。依次第證不還",
    "T41n1823_003:0838b22": "果者。用出世間道。若於第九。解脫道中。入",
    "T41n1823_003:0838b23": "根本地。由九根得。謂意喜捨信等五根。已",
    "T41n1823_003:0838b24": "知根也。彼。無間道。捨受相應。解脫道中。復",
    "T41n1823_003:0838b25": "有喜受。故有二受。出世間道故。加已知根。",
    "T41n1823_003:0838b26": "故論云。依出世道。由九根得。八根如前加",
    "T41n1823_003:0838b27": "已知根。第九無間解脫。此俱有故八根如前者。同前",
    "T41n1823_003:0838b28": "依世間道。中八根數。加已知為九也。無間解脫此俱有故者。此已知根。在無間解脫二道。俱有故須加之",
    "T41n1823_003:0838b29": "也　據上所明。頌言七八九者應知。有二",
    "T41n1823_003:0838c01": "種七。謂一來不還各一七也。有三種八。謂一",
    "T41n1823_003:0838c02": "來果中。有一種八。不還果中。有二種八也",
    "T41n1823_003:0838c03": "　有三種九。一來中一九。不還中二九也",
    "T41n1823_003:0838c04": "　十一阿羅漢者。引本論為難也。故論。云。豈",
    "T41n1823_003:0838c05": "不根本阿毘達磨。問由幾根。得阿羅漢。答",
    "T41n1823_003:0838c06": "十一根。云何乃言由九根得十一根者。意喜樂捨。信等",
    "T41n1823_003:0838c07": "五根。已知具知也。依一容有說者。通前難也。依一身",
    "T41n1823_003:0838c08": "中容有十一根。故本論說　理實有九。故",
    "T41n1823_003:0838c09": "說九根。故論云。實得第四。但由九根。而",
    "T41n1823_003:0838c10": "本論言十一根者。依一身中。容有故說。謂",
    "T41n1823_003:0838c11": "容有一補特伽羅。從無學位。數數退已。由",
    "T41n1823_003:0838c12": "喜樂捨。隨一現前。後復證得阿羅漢果。由",
    "T41n1823_003:0838c13": "斯本論說十一根。然無一時。三受俱起。是",
    "T41n1823_003:0838c14": "故今說定由九根已上論文　解云。阿羅漢果。通",
    "T41n1823_003:0838c15": "九地證故。有喜樂捨三受證也　又依薩",
    "T41n1823_003:0838c16": "婆多宗。許阿羅漢。數數有退。故於一身。許",
    "T41n1823_003:0838c17": "有三受證阿羅漢。然當證時。唯有一受。故",
    "T41n1823_003:0838c18": "說九根。各據一義。不相違也　論云。於不",
    "T41n1823_003:0838c19": "還果中。何不如是說此難意者。謂第三果。許數數退通六地證。容於一",
    "T41n1823_003:0838c20": "身。有三受證。何不本論說十一根。以無樂根。證不還果。而",
    "T41n1823_003:0838c21": "於後時。得有退義。亦無退已由樂後得",
    "T41n1823_003:0838c22": "答前難也解云。若樂根證。必定不退　若是退者。",
    "T41n1823_003:0838c23": "必無後時由樂根證。故知樂受證者。必無",
    "T41n1823_003:0838c24": "喜捨。喜捨證者。必無樂受故。故於一身。",
    "T41n1823_003:0838c25": "必無容有三受證。得不還果義故。不可",
    "T41n1823_003:0838c26": "說十一根也。又論云。非先離欲超越證第",
    "T41n1823_003:0838c27": "三。而於後時得有退義。此離欲果。二道所",
    "T41n1823_003:0838c28": "得。極堅牢故。解云。此文釋樂根證不退所",
    "T41n1823_003:0838c29": "以也。由此樂根在第三禪。次第證者。唯得",
    "T41n1823_003:0839a01": "初禪故　樂根證必是超越。謂凡夫位。斷",
    "T41n1823_003:0839a02": "二禪惑。後時容依第三禪。起見道證不",
    "T41n1823_003:0839a03": "還果。故知超越。得起樂根。此超越人。畢竟",
    "T41n1823_003:0839a04": "不退。以二道所得故。一先凡夫位。斷欲惑",
    "T41n1823_003:0839a05": "盡世道所得也。二今入見道。聖道所得也。次",
    "T41n1823_003:0839a06": "第證人。唯一道得。故可退矣。此上義隱。論",
    "T41n1823_003:0839a07": "有要處。故具錄之。",
    "T41n1823_003:0839a08": "從此第四。成就諸根。定量門。論云。今應思",
    "T41n1823_003:0839a09": "擇。成就何根。彼諸根中。幾定成就。頌曰。",
    "T41n1823_003:0839a10": "成就命意捨　　各定成就三",
    "T41n1823_003:0839a11": "若成就樂身　　各定成就四",
    "T41n1823_003:0839a12": "成眼等及喜　　各定成五根",
    "T41n1823_003:0839a13": "若成就苦根　　彼定成就七",
    "T41n1823_003:0839a14": "若成女男憂　　信等各成八",
    "T41n1823_003:0839a15": "二無漏十一　　初無漏十三",
    "T41n1823_003:0839a16": "釋曰。成就命意捨各定成就三者。此據三根",
    "T41n1823_003:0839a17": "必定成就。謂成命時。必有意捨。若成意捨",
    "T41n1823_003:0839a18": "必有命根。不可闕也　若成就樂身各定成",
    "T41n1823_003:0839a19": "就四者。謂成就樂根時。必有命意捨也",
    "T41n1823_003:0839a20": "　若成身根時。亦必有命意捨。故言各也。成",
    "T41n1823_003:0839a21": "樂不成身者。謂聖者生無色界。無色界中。",
    "T41n1823_003:0839a22": "成就下三禪無漏樂根也。成就身不成樂",
    "T41n1823_003:0839a23": "者。謂異生生第四禪。彼無樂根。下三禪樂",
    "T41n1823_003:0839a24": "根彼已斷也。既是凡夫。不可成就下無漏",
    "T41n1823_003:0839a25": "樂故。不成樂根。而成身根也。成樂不成",
    "T41n1823_003:0839a26": "喜者。謂異生生第三定也　成眼等及喜各",
    "T41n1823_003:0839a27": "定成五根者。眼等等取耳鼻舌。若成眼根。",
    "T41n1823_003:0839a28": "必成就五。謂身命意捨兼眼根。如眼既爾。",
    "T41n1823_003:0839a29": "耳鼻舌三各成五根。准眼說之。喜根成五",
    "T41n1823_003:0839b01": "根者。謂命意捨樂喜根。又論云。第二靜慮地",
    "T41n1823_003:0839b02": "生。未得第三靜慮。捨下未得上當成何",
    "T41n1823_003:0839b03": "樂根此文意者。難前喜根。必成就樂第二靜慮。自地無樂。而有喜根。初禪有三識樂。今已捨",
    "T41n1823_003:0839b04": "竟。第三禪意地樂。今復未修得故。言捨下未得上。當成何樂根也　當言成就第",
    "T41n1823_003:0839b05": "三靜慮。染污樂根。餘未得故答也。未斷第三禪染污。必成就也。",
    "T41n1823_003:0839b06": "餘未得者。餘樂未得也　若成就苦根彼定成就七者。彼者",
    "T41n1823_003:0839b07": "彼苦根定成就七根也。謂身命意喜樂捨苦",
    "T41n1823_003:0839b08": "根。夫成苦根。必是欲界。故此七種。不可闕",
    "T41n1823_003:0839b09": "也。於四受內。除憂根者。離欲捨故　若成",
    "T41n1823_003:0839b10": "女男憂信等各成八者。謂成女根。必成就",
    "T41n1823_003:0839b11": "八。七根如苦。更加女根。男根亦八。七根如",
    "T41n1823_003:0839b12": "苦。更加男根。憂根亦八。七根如苦。更加憂",
    "T41n1823_003:0839b13": "根。若成信等。各成八者。謂命意捨信等五",
    "T41n1823_003:0839b14": "根。二無漏十一者。謂已知具知二無漏根。各",
    "T41n1823_003:0839b15": "十一根也。已知根十一根者。謂命意喜樂捨",
    "T41n1823_003:0839b16": "信等五根。及已知根。具知十一者。前十一根",
    "T41n1823_003:0839b17": "中。除已知根。加具知根。初無漏十三者。謂",
    "T41n1823_003:0839b18": "未知當知。初無漏根。必成就十三根。言十",
    "T41n1823_003:0839b19": "三者。謂身命意喜樂捨苦信等五根。及未知",
    "T41n1823_003:0839b20": "當知根。此加身苦者。若成未知當知根。必",
    "T41n1823_003:0839b21": "在欲界。故定有身苦也。",
    "T41n1823_003:0839b22": "從此第五。成根極少門者。論云。諸極少者。",
    "T41n1823_003:0839b23": "成就幾根。頌曰。",
    "T41n1823_003:0839b24": "極少八無善　　成受身命意",
    "T41n1823_003:0839b25": "愚生無色界　　成善命意捨",
    "T41n1823_003:0839b26": "釋曰。極少八無善者。謂闡提人。名為無善。",
    "T41n1823_003:0839b27": "彼若極少。成就八根。謂五受身命意也　愚",
    "T41n1823_003:0839b28": "生無色界成善命意捨者。愚謂異生。未見諦",
    "T41n1823_003:0839b29": "故。彼若極少。成就八根。謂信等五。命意捨",
    "T41n1823_003:0839c01": "三。",
    "T41n1823_003:0839c02": "從此第六。成根極多門者。論云諸極多者。",
    "T41n1823_003:0839c03": "成就幾根。頌曰。",
    "T41n1823_003:0839c04": "極多成十九　　二形除三淨",
    "T41n1823_003:0839c05": "聖者未離欲　　除二淨一形",
    "T41n1823_003:0839c06": "釋曰。極多成十九者。標也。二形除三淨者。釋",
    "T41n1823_003:0839c07": "也。此明異生成根十九。謂二形人必非聖",
    "T41n1823_003:0839c08": "者。故無三淨也。言三淨者。三無漏根也。",
    "T41n1823_003:0839c09": "除此三外。餘十九根。容皆具有　聖者未",
    "T41n1823_003:0839c10": "離欲除二淨一形者。此明未離欲聖者極多。",
    "T41n1823_003:0839c11": "亦成十九根也。謂初二果。及不還向。名未",
    "T41n1823_003:0839c12": "離欲聖也。除二淨一形者。明所除根。若住",
    "T41n1823_003:0839c13": "見道。除已知具知二淨。若住修道。除未知",
    "T41n1823_003:0839c14": "具知二淨。除一形者。女男根中。隨除一種。",
    "T41n1823_003:0839c15": "以諸聖者無二形故　故欲界聖除此三",
    "T41n1823_003:0839c16": "淨。外餘十九根。容皆具有也。",
    "T41n1823_003:0839c17": "俱舍論頌疏論本第三"
}