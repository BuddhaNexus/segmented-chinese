{
    "T32n1629_001:0006a10": "No. 1629 [No. 1628]",
    "T32n1629_001:0006a11": "因明正理門論一卷",
    "T32n1629_001:0006a13": "大域龍菩薩造",
    "T32n1629_001:0006a14": "大唐三藏法師義淨奉　制譯",
    "T32n1629_001:0006a15": "論曰：為欲簡持能立、能破義中真實，故造斯",
    "T32n1629_001:0006a16": "論。頌曰：",
    "T32n1629_001:0006a17": "宗等多言說能立，　　是中唯隨自意樂；",
    "T32n1629_001:0006a18": "為所成立說名宗，　　非彼相違義能遣。",
    "T32n1629_001:0006a19": "論曰：能立過義、印真實義，此論今作。宗等多",
    "T32n1629_001:0006a20": "言說能立如是等，此言為顯由緒、所詮、所為。",
    "T32n1629_001:0006a21": "言由緒者，為由利益諸有情等為緣緒故。言",
    "T32n1629_001:0006a22": "所詮者，謂所詮義即宗等也。所為事者，為欲",
    "T32n1629_001:0006a23": "印定實義故也。若其為顯由緒等果，於此論",
    "T32n1629_001:0006a24": "初置斯言者，由於餘處已顯此義故，猶如現",
    "T32n1629_001:0006a25": "量，何謂餘顯？解論後時，由此於初，不應說故。",
    "T32n1629_001:0006a26": "若爾，非論分故，猶若餘言。由於餘處已顯此",
    "T32n1629_001:0006a27": "義，此因不成。解論後時方曉義者，覺慧先聞",
    "T32n1629_001:0006a28": "於由緒等，若不了知初便不轉，由斯解故方",
    "T32n1629_001:0006a29": "契後時。非論分故，此亦不成。設如斯意，既非",
    "T32n1629_001:0006b01": "經故、復非其釋，必非支分，誰釋此經？誰經此",
    "T32n1629_001:0006b02": "釋？是故當知，如天授語非其支分，諸論由緒",
    "T32n1629_001:0006b03": "亦成分故，此因有故遠離非成。餘復難言：勿",
    "T32n1629_001:0006b04": "造斯論，無由緒等故，如狂人言。為顯此因不",
    "T32n1629_001:0006b05": "成。答曰：所謂能立，能過義等。若言如是，勿造",
    "T32n1629_001:0006b06": "斯論，述已顯義故，如第二理門。惡叉波拕已",
    "T32n1629_001:0006b07": "說宗等相，此因彼言顯不成故。豈非能立等",
    "T32n1629_001:0006b08": "有印實義？然此論等不印實義，故不成過。上",
    "T32n1629_001:0006b09": "來已辯論主標宗。自下本文隨次當釋。「宗等",
    "T32n1629_001:0006b10": "多言說能立」者，由宗、因、喻多言辯說，他未了",
    "T32n1629_001:0006b11": "義，為開示故，此之多言於《論式》等說名能立。",
    "T32n1629_001:0006b12": "又以一言說能立者，為顯總成一能立性，由",
    "T32n1629_001:0006b13": "此應知隨有所闕名能立過。言「是中」者，起論",
    "T32n1629_001:0006b14": "端義，或簡持義，是宗等中，故名是中。所言「唯」",
    "T32n1629_001:0006b15": "者，是簡別義。「隨自意」顯不顧論宗，隨自意立。",
    "T32n1629_001:0006b16": "「樂」為所立，謂不樂為能成立性。若異此者說",
    "T32n1629_001:0006b17": "所成立，似因、似喻應亦名宗。為顯離餘立宗",
    "T32n1629_001:0006b18": "過失，故言「非彼相違義能遣」。若非違義言聲",
    "T32n1629_001:0006b19": "所遣，如立「一切言皆是妄」；或先所立宗義相",
    "T32n1629_001:0006b20": "違，如獯狐子立「聲為常」；又若於中由不共故，",
    "T32n1629_001:0006b21": "無有比量，為極成言相違義遣，如說「懷兔，非",
    "T32n1629_001:0006b22": "月有故」；又於有法，即彼所立為此極成現量、",
    "T32n1629_001:0006b23": "比量相違義遣，如有成立「聲非所聞」「瓶是常」",
    "T32n1629_001:0006b24": "等。諸有說言宗因相違名「宗違」者，此非宗",
    "T32n1629_001:0006b25": "過；以於此中立「聲為常，一切皆是無常故」者，",
    "T32n1629_001:0006b26": "是喻方便惡立異法，由合喻顯非一切故。此",
    "T32n1629_001:0006b27": "因非有，以聲攝在一切中故。或是所立一分",
    "T32n1629_001:0006b28": "義故，此義不成，名因過失。喻亦有過，由異",
    "T32n1629_001:0006b29": "法喻先顯宗無，後說因無。應如是言：「無常一",
    "T32n1629_001:0006c01": "切」是謂非「非一切故」義；然此倒說「一切無常」，",
    "T32n1629_001:0006c02": "是故此中喻亦有過。如是已說宗及似宗。因",
    "T32n1629_001:0006c03": "與似因多是宗法，此差別相今當顯示。頌",
    "T32n1629_001:0006c04": "曰：",
    "T32n1629_001:0006c05": "宗法於同品，　　謂有、非有、俱；",
    "T32n1629_001:0006c06": "於異品各三，　　有、非有及二。",
    "T32n1629_001:0006c07": "論曰：豈不總以樂所成立合說為宗？云何此",
    "T32n1629_001:0006c08": "中乃言宗者唯取有法？此無有失。以其總聲",
    "T32n1629_001:0006c09": "於別亦轉，如言「燒衣」；或有宗聲唯詮於法。此",
    "T32n1629_001:0006c10": "中宗法，唯取立論及敵論者決定同許。於同",
    "T32n1629_001:0006c11": "品中，有、非有等亦復如是。何以故？今此唯依",
    "T32n1629_001:0006c12": "證了因故，但由智力了所說義，非如生因由",
    "T32n1629_001:0006c13": "能起用。若爾，既取智為了因，是言便失能成",
    "T32n1629_001:0006c14": "立義。此亦不然，令彼憶念本極成故，是故此",
    "T32n1629_001:0006c15": "中唯取彼此俱定許義，即為善說。由是若有",
    "T32n1629_001:0006c16": "彼此不同許，定非宗法，如有成立「聲是無常，",
    "T32n1629_001:0006c17": "眼所見故」。又若敵論不同許者，如對顯論「所",
    "T32n1629_001:0006c18": "作性故」。又若猶豫，如依烟等起疑惑時，成",
    "T32n1629_001:0006c19": "立「大種和合火有，以現烟故」。或於是處有法",
    "T32n1629_001:0006c20": "不成，如成立「我其體周遍，於一切處生樂等",
    "T32n1629_001:0006c21": "故」。如是所說一切品類所有言詞，皆非能立。",
    "T32n1629_001:0006c22": "於其同品有、非有等，亦隨所應當如是說。於",
    "T32n1629_001:0006c23": "當所說因與相違及不定中，唯有共許決定",
    "T32n1629_001:0006c24": "言詞說名能立、或名能破。非互不成猶豫言",
    "T32n1629_001:0006c25": "詞，復待成故。夫立宗法，理應更以餘法為因",
    "T32n1629_001:0006c26": "成立此法：若即成立有法為有、或立為無，如",
    "T32n1629_001:0006c27": "有成立「最勝為有，現見別物有總類故」；或立",
    "T32n1629_001:0006c28": "為「無，不可得故」。其義云何？此中但立「別物定",
    "T32n1629_001:0006c29": "有一因為宗」，不立「最勝」，故無此失。若立為「無」，",
    "T32n1629_001:0007a01": "亦假安立「不可得法」，是故亦無有有法過。若",
    "T32n1629_001:0007a02": "以有法立餘有法、或立其法，如以烟立火，或",
    "T32n1629_001:0007a03": "以火立觸，其義云何？今於此中非以成立「火」",
    "T32n1629_001:0007a04": "「觸」為宗，但為成立此相應物。若不爾者，依烟",
    "T32n1629_001:0007a05": "立火、依火立觸，應成宗義一分為因。又於此",
    "T32n1629_001:0007a06": "中非欲成立火、觸有性，共知有故。又於此中",
    "T32n1629_001:0007a07": "觀所成故立法、有法，非德、有德，故無有過。重",
    "T32n1629_001:0007a08": "說頌言：",
    "T32n1629_001:0007a09": "有法非成於有法、　　及法，此非成有法；",
    "T32n1629_001:0007a10": "但由法故成其法，　　如是成立於有法。",
    "T32n1629_001:0007a11": "論曰：若有成立「聲非是常，業等應常故、常應",
    "T32n1629_001:0007a12": "可得故」，如是云何名為宗法？此說彼過，由因",
    "T32n1629_001:0007a13": "宗門以有所立，說「應」言故，以先立「常，無形礙",
    "T32n1629_001:0007a14": "故」，後但立宗，斥彼因過。若如是立「聲是無常，",
    "T32n1629_001:0007a15": "所作非常故、常非所作故」，此復云何？是喻方",
    "T32n1629_001:0007a16": "便。同法、異法如其次第宣說其因，宗定隨逐，",
    "T32n1629_001:0007a17": "及宗無處定無因故。以於此中由合顯示所",
    "T32n1629_001:0007a18": "作性因，如是此聲定是所作、非非所作，此所",
    "T32n1629_001:0007a19": "作性定是宗法。重說頌言：",
    "T32n1629_001:0007a20": "說因，宗所隨；　　宗無，因不有。",
    "T32n1629_001:0007a21": "依第五顯喻，　　由合故知因。",
    "T32n1629_001:0007a22": "論曰：由此已釋反破方便，以所作性於無常",
    "T32n1629_001:0007a23": "見故、於常不見故，如是成立「聲非是常，應非",
    "T32n1629_001:0007a24": "作故」。是故順成、反破方便，非別解因。如破數",
    "T32n1629_001:0007a25": "論，我已廣辯，故應且止廣諍傍論。",
    "T32n1629_001:0007a26": "如是宗法三種差別，謂：同品有、非有及俱。先",
    "T32n1629_001:0007a27": "除「及」字。此中若品與所立法隣近均等，說名同",
    "T32n1629_001:0007a28": "品，以一切義皆名品故。若所立無，說立異品，",
    "T32n1629_001:0007a29": "非與同品相違或異。若相違者，應唯簡別；若",
    "T32n1629_001:0007b01": "別異者，應無有因。由此道理，「所作性故」能成",
    "T32n1629_001:0007b02": "「無常」及「無我」等，不相違故。若法能成相違所",
    "T32n1629_001:0007b03": "立，是相違過，即名似因。如無違法，相違亦爾：",
    "T32n1629_001:0007b04": "所成法無，定無有故。非如瓶等，因成猶豫，於",
    "T32n1629_001:0007b05": "彼展轉無中有故。以所作性，現見離瓶於衣",
    "T32n1629_001:0007b06": "等有，非離無常於無我等此因有故。云何別",
    "T32n1629_001:0007b07": "法於別處轉？由彼相似，不說異名，言即是此，",
    "T32n1629_001:0007b08": "故無有失。若不說異，云何此因說名宗法？此",
    "T32n1629_001:0007b09": "中但說定是宗法，不欲說言唯是宗法。若爾，",
    "T32n1629_001:0007b10": "同品應亦名宗？不然，別處說所成故。因必無",
    "T32n1629_001:0007b11": "異，方成比量，故不相似。又此一一各有三種，",
    "T32n1629_001:0007b12": "謂於一切同品有中，於其異品，或有、非有及有",
    "T32n1629_001:0007b13": "非有。於其同品非有及俱、各有如是三種差",
    "T32n1629_001:0007b14": "別。若無常宗全無異品，對不立有虛空等論，",
    "T32n1629_001:0007b15": "云何得說彼處此無？若彼無有，於彼不轉，全",
    "T32n1629_001:0007b16": "無有疑，故無此過。如是合成九種宗法，隨其",
    "T32n1629_001:0007b17": "次第略辯其相，謂立「聲常，所量性故」；或立「無",
    "T32n1629_001:0007b18": "常，所作性故」；或立「勤勇無間所發，無常性故」；",
    "T32n1629_001:0007b19": "或立為「常，所作性故」；或立為「常，所聞性故」；或",
    "T32n1629_001:0007b20": "立為「常，勤勇無間所發性故」；或「非勤勇無間",
    "T32n1629_001:0007b21": "所發，無常性故」；或立「無常，勤勇無間所發性",
    "T32n1629_001:0007b22": "故」；或立為「常，無觸對故」。如是九種，二頌所攝：",
    "T32n1629_001:0007b23": "頌曰：",
    "T32n1629_001:0007b24": "常、無常勤勇，　　恒、住、堅牢性，",
    "T32n1629_001:0007b25": "非勤、遷、不變，　　由所量等九。",
    "T32n1629_001:0007b26": "所量、作、無常，　　作性、聞、勇發，",
    "T32n1629_001:0007b27": "無常、勇、無觸，　　依常性等九。",
    "T32n1629_001:0007b28": "論曰：如是分別說名為因、相違、不定，故本頌",
    "T32n1629_001:0007b29": "言：",
    "T32n1629_001:0007c01": "於同有及二，　　在異無是因，",
    "T32n1629_001:0007c02": "翻此名相違，　　所餘皆不定。",
    "T32n1629_001:0007c03": "此中唯有二種名因，謂於同品一切遍有，異",
    "T32n1629_001:0007c04": "品遍無；及於同品通有非有，異品遍無。於初、",
    "T32n1629_001:0007c05": "後三各取中一。復唯二種說名相違，能倒立",
    "T32n1629_001:0007c06": "故，謂於異品有及二種；於其同品一切遍無。",
    "T32n1629_001:0007c07": "第二三中取初、後二。所餘五種，因及相違皆",
    "T32n1629_001:0007c08": "不決定，是疑因義。又於一切因等相中，皆說",
    "T32n1629_001:0007c09": "所說一數同類，勿說二相更互相違共集一",
    "T32n1629_001:0007c10": "處猶為因等，或於一相同作事故成不遍因。",
    "T32n1629_001:0007c11": "理應四種名不定因，二俱有故。「所聞」云何？由",
    "T32n1629_001:0007c12": "不共故。以若不共，所成立法所有差別，遍攝",
    "T32n1629_001:0007c13": "一切，皆是疑因。唯彼有性彼所攝故，一向離",
    "T32n1629_001:0007c14": "故。諸有皆共，無簡別因。此唯於彼俱不相違，",
    "T32n1629_001:0007c15": "是疑因性。若於其中俱分是有，亦是定因，簡",
    "T32n1629_001:0007c16": "別餘故，是名差別。若對許有聲性是常，此應",
    "T32n1629_001:0007c17": "成因。若於爾時無有顯示所作性等是無常",
    "T32n1629_001:0007c18": "因，容有此義；然俱可得一義相違，不容有故，",
    "T32n1629_001:0007c19": "是猶豫因。又於此中現、教力勝，故應依此思",
    "T32n1629_001:0007c20": "求決定。攝上頌言：",
    "T32n1629_001:0007c21": "若法是不共、　　共、決定相違，",
    "T32n1629_001:0007c22": "遍一切於彼，　　皆是疑因性。",
    "T32n1629_001:0007c23": "邪證法、有法，　　自性或差別，",
    "T32n1629_001:0007c24": "此成相違因，　　若無所違害。",
    "T32n1629_001:0007c25": "觀宗法審察，　　若所樂違害，",
    "T32n1629_001:0007c26": "成躊躇顛倒，　　異此無似因。",
    "T32n1629_001:0007c27": "論曰：如是已辯因及似因。喻及似喻我今",
    "T32n1629_001:0007c28": "當說。頌曰：",
    "T32n1629_001:0007c29": "說因宗所隨；　　宗無，因不有。",
    "T32n1629_001:0008a01": "此二名譬喻，　　餘皆此相似。",
    "T32n1629_001:0008a02": "論曰：喻有二種：同法、異法。同法者，謂立「聲無",
    "T32n1629_001:0008a03": "常，勤勇無間所發性故。以諸勤勇無間所發",
    "T32n1629_001:0008a04": "皆見無常，猶如瓶等」。異法者，謂「諸有常住，見",
    "T32n1629_001:0008a05": "非勤勇無間所發，如虛空等」。前是遮、詮，後唯",
    "T32n1629_001:0008a06": "止濫，由合及離比度義故。由是雖對不立實",
    "T32n1629_001:0008a07": "有太虛空等，而得顯示無有宗處無因義成。",
    "T32n1629_001:0008a08": "復以何緣第一說因宗所隨逐，第二說宗無",
    "T32n1629_001:0008a09": "因不有，不說因無宗不有耶？由如是說能顯",
    "T32n1629_001:0008a10": "示因同品定有、異品遍無，非顛倒說。又說頌",
    "T32n1629_001:0008a11": "言：",
    "T32n1629_001:0008a12": "應以非作證其常，　　或以無常成所作；",
    "T32n1629_001:0008a13": "若爾應成非所說，　　不遍、非樂等合、離。",
    "T32n1629_001:0008a14": "論曰：如是已說二法合離順反兩喻。餘此相",
    "T32n1629_001:0008a15": "似，是似喻義。何謂此餘？謂於是處所立、能立",
    "T32n1629_001:0008a16": "及不同品，雖有合離而顛倒說。或於是處不作",
    "T32n1629_001:0008a17": "合離，唯現所立、能立俱有，異品俱無。如是二",
    "T32n1629_001:0008a18": "法，或有隨一不成、不遣，或有二俱不成、不遣。",
    "T32n1629_001:0008a19": "如立「聲常，無觸對故」。同法喻言「諸無觸對見",
    "T32n1629_001:0008a20": "彼皆常，如業、如極微、如瓶」等。異法喻言，謂「諸",
    "T32n1629_001:0008a21": "無常見有觸對，如極微、如業、如虛空」等。由此",
    "T32n1629_001:0008a22": "已說同法喻中有法不成，謂對不許常虛空",
    "T32n1629_001:0008a23": "等。為要具二譬喻言詞方成能立？為如其因",
    "T32n1629_001:0008a24": "但隨說一？若就正理，應具說二，由是具足顯",
    "T32n1629_001:0008a25": "示所立不離其因，以具顯示同品定有、異品",
    "T32n1629_001:0008a26": "遍無，能正對治相違、不定。若有於此一分已",
    "T32n1629_001:0008a27": "成，隨說一分亦成能立。若如其聲，兩義同許，",
    "T32n1629_001:0008a28": "俱不須說。或由義准，一能顯二。又比量中",
    "T32n1629_001:0008a29": "唯見此理：若所比處此相審定，於餘同類念",
    "T32n1629_001:0008b01": "此定有，於彼無處念此遍無，是故由此生決",
    "T32n1629_001:0008b02": "定解。故本頌言：",
    "T32n1629_001:0008b03": "如自決定已，　　悕他決定生，",
    "T32n1629_001:0008b04": "說宗法、相應、　　所立，餘遠離。",
    "T32n1629_001:0008b05": "論曰：為於所比顯宗法性，故說因言；為顯於",
    "T32n1629_001:0008b06": "此不相離性，故說喻言；為顯所比，故說宗言。",
    "T32n1629_001:0008b07": "於所比中，除此更無其餘支分，由是遮遣餘",
    "T32n1629_001:0008b08": "審察等及與合、結。若爾，喻言應非異分，顯因",
    "T32n1629_001:0008b09": "義故。事雖實爾，然此因言唯為顯了是宗法",
    "T32n1629_001:0008b10": "性，非為顯了同品、異品，有性、無性，故須別說",
    "T32n1629_001:0008b11": "同、異喻言。若唯因言所詮表義說名為因，斯",
    "T32n1629_001:0008b12": "有何失？復有何得？別說喻分，是名為得。應如",
    "T32n1629_001:0008b13": "世間所說方便，與其因義都不相應。若爾何",
    "T32n1629_001:0008b14": "失？此說但應類所立義無有功能、非能立義，",
    "T32n1629_001:0008b15": "由彼但說所作性故，所類同法；不說能立、所",
    "T32n1629_001:0008b16": "成立義。又因喻別，此有所立同法、異法，終不",
    "T32n1629_001:0008b17": "能顯因與所立不相離性，是故但有類所立",
    "T32n1629_001:0008b18": "義，然無功能。何故無能？以同喻中不必宗法、",
    "T32n1629_001:0008b19": "宗義相類；此復餘譬所成立故，應成無窮。又",
    "T32n1629_001:0008b20": "不必定有諸品類，非異品中不顯無性有所",
    "T32n1629_001:0008b21": "簡別能為譬喻。故說頌言：",
    "T32n1629_001:0008b22": "若因唯所立、　　或差別相類，",
    "T32n1629_001:0008b23": "譬喻應無窮，　　及遮遣異品。",
    "T32n1629_001:0008b24": "論曰：世間但顯宗、因異品同處有性為異法",
    "T32n1629_001:0008b25": "喻，非宗無處因不有性故定無能。若唯宗法",
    "T32n1629_001:0008b26": "是因性者，其有不定應亦成因。云何具有所",
    "T32n1629_001:0008b27": "立、能立及異品法二種譬喻而有此失？若於",
    "T32n1629_001:0008b28": "爾時所立異品非一種類，便有此失，如初、後",
    "T32n1629_001:0008b29": "三各最後喻，故定三相唯為顯因。由是道理，",
    "T32n1629_001:0008c01": "雖一切分皆能為因顯了所立，然唯一分且",
    "T32n1629_001:0008c02": "說為因。如是略說宗等及似，即此多言說名",
    "T32n1629_001:0008c03": "能立及似能立。隨其所應，為開悟他說此能",
    "T32n1629_001:0008c04": "立及似能立。為自開悟唯有現量及與比量，",
    "T32n1629_001:0008c05": "彼聲，喻等攝在此中，故唯二量。由此能了自、共",
    "T32n1629_001:0008c06": "相故，非離此二別有所量為了知彼更立餘",
    "T32n1629_001:0008c07": "量。故本頌言：",
    "T32n1629_001:0008c08": "現量除分別，　　餘所說因生。",
    "T32n1629_001:0008c09": "論曰：此中「現量除分別」者，謂若有智於色等",
    "T32n1629_001:0008c10": "境遠離一切種類、名言、假立、無異、諸門、分別，",
    "T32n1629_001:0008c11": "由不共緣現現別轉，故名現量。故說頌言：",
    "T32n1629_001:0008c12": "有法非一相，　　根非一切行，",
    "T32n1629_001:0008c13": "唯內證離言，　　是色根境界。",
    "T32n1629_001:0008c14": "論曰：意地亦有離諸分別，唯證行轉。又於貪",
    "T32n1629_001:0008c15": "等諸自證分、諸修定者離教分別，皆是現量。",
    "T32n1629_001:0008c16": "又於此中無別量果，以即此體似義生故、似",
    "T32n1629_001:0008c17": "有用故，假說為量。若於貪等諸自證分亦是",
    "T32n1629_001:0008c18": "現量，何故此中除分別智？不遮此中自證現",
    "T32n1629_001:0008c19": "量，無分別故。但於此中了餘境分，不名現量。",
    "T32n1629_001:0008c20": "由此即說憶念、比度、悕求、疑智、惑亂智等，於",
    "T32n1629_001:0008c21": "鹿愛等皆非現量，隨先所受分別轉故。如是",
    "T32n1629_001:0008c22": "一切世俗有中，瓶等、數等、舉等、有性、瓶性等",
    "T32n1629_001:0008c23": "智皆似現量，於實有中作餘行相，假合餘義",
    "T32n1629_001:0008c24": "分別轉故。",
    "T32n1629_001:0008c25": "已說現量，當說比量。「餘所說因生」者，謂智是",
    "T32n1629_001:0008c26": "前智，餘從如所說能立因生，是緣彼義。此有",
    "T32n1629_001:0008c27": "二種：謂於所比審觀察智，從現量生或比量",
    "T32n1629_001:0008c28": "生；及憶此因與所立宗不相離念，由是成前",
    "T32n1629_001:0008c29": "舉所說力，念因同品定有等故。是近及遠比",
    "T32n1629_001:0009a01": "度因故，俱名比量，此依作具、作者而說。如是",
    "T32n1629_001:0009a02": "應知，悟他比量亦不離此得成能立。故說頌",
    "T32n1629_001:0009a03": "言：",
    "T32n1629_001:0009a04": "一事有多法，　　相非一切行；",
    "T32n1629_001:0009a05": "唯由簡別餘，　　表定能隨逐。",
    "T32n1629_001:0009a06": "如是能相者，　　亦有眾多法，",
    "T32n1629_001:0009a07": "唯不越所相，　　能表示非餘。",
    "T32n1629_001:0009a08": "論曰：何故此中與前現量別異建立？為現二",
    "T32n1629_001:0009a09": "門，此處亦應於其比果說為比量，彼處亦應",
    "T32n1629_001:0009a10": "於其現因說為現量，俱不遮止。已說能立及",
    "T32n1629_001:0009a11": "似能立，當說能破及似能破。頌曰：",
    "T32n1629_001:0009a12": "能破闕等言，　　似破謂諸類。",
    "T32n1629_001:0009a13": "論曰：此中「能破闕等言」者，謂前所說闕等言",
    "T32n1629_001:0009a14": "詞諸分過失。彼一一言皆名能破，由彼一一",
    "T32n1629_001:0009a15": "能顯前宗非善說故。所言「似破謂諸類」者，諸",
    "T32n1629_001:0009a16": "同法等相似過類名似能破，由彼多分於善",
    "T32n1629_001:0009a17": "比量為迷惑他而施設故。不能顯示前宗不",
    "T32n1629_001:0009a18": "善，由彼非理而破斥故，及能破處而施設",
    "T32n1629_001:0009a19": "故。是彼類故，說名過類。若於非理立比量中",
    "T32n1629_001:0009a20": "如是施設，或不了知比量過失，或即為顯彼",
    "T32n1629_001:0009a21": "過失門，不名過類。頌曰：",
    "T32n1629_001:0009a22": "示現異品故：　　由同法異立，",
    "T32n1629_001:0009a23": "同法相似；餘，　　由異法。分別、",
    "T32n1629_001:0009a24": "差別名分別。　　應一成無異。",
    "T32n1629_001:0009a25": "顯所立餘因，　　名可得相似。",
    "T32n1629_001:0009a26": "難義別疑因，　　故說名猶豫。",
    "T32n1629_001:0009a27": "說異品義故，　　非愛，名義准。",
    "T32n1629_001:0009a28": "論曰：此中「示現異品故：由同法異立，同法相",
    "T32n1629_001:0009a29": "似」者，顛倒成立故名異立，此依作具、作者而",
    "T32n1629_001:0009b01": "說。同法即是相似，故名同法相似，一切攝立",
    "T32n1629_001:0009b02": "中相似過類故。言相似者，是不男聲，能破相",
    "T32n1629_001:0009b03": "應故、或隨結頌故。云何同法相似能破？於所",
    "T32n1629_001:0009b04": "作中說能作故、傳生起故，作如是說。後隨所",
    "T32n1629_001:0009b05": "應亦如是說。今於此中由同法喻顛倒成立，",
    "T32n1629_001:0009b06": "是故說名同法相似。如有成立「聲是無常，勤",
    "T32n1629_001:0009b07": "勇無間所發性故」，此以虛空為異法喻。有顯",
    "T32n1629_001:0009b08": "虛空為同法喻，無質等故，立「聲為常」。如是即",
    "T32n1629_001:0009b09": "此所說因中瓶應為同法，而異品虛空說為",
    "T32n1629_001:0009b10": "同法，由是說為同法相似。「餘由異法」者，謂異",
    "T32n1629_001:0009b11": "法相似是前同法相似之餘。示現異品，由異",
    "T32n1629_001:0009b12": "法喻顛倒而立，二種喻中如前安立瓶為異",
    "T32n1629_001:0009b13": "法，是故說為異法相似。「分別差別名分別」者，",
    "T32n1629_001:0009b14": "前說示現等故，今說分別差別故，應知分別",
    "T32n1629_001:0009b15": "同法差別。謂如前說瓶為同法，於彼同法有",
    "T32n1629_001:0009b16": "可燒等差別義故，是則瓶應無常；非聲，聲應",
    "T32n1629_001:0009b17": "是常。不可燒等有差別故，由此分別顛倒所",
    "T32n1629_001:0009b18": "立，是故說名分別相似。所言「應一成無異」者，",
    "T32n1629_001:0009b19": "示現同法前已說故，由此與彼應成一故。彼",
    "T32n1629_001:0009b20": "者是誰？以更不聞異方便故、相隣近故，應知",
    "T32n1629_001:0009b21": "是宗。「成無異」者，成無異過。即由此言義可知",
    "T32n1629_001:0009b22": "故，不說其名是誰與誰共成無異。不別說故，",
    "T32n1629_001:0009b23": "即此一切與彼一切。如有說言，若見瓶等有",
    "T32n1629_001:0009b24": "同法故，即合餘法亦無別異，一切瓶法聲應",
    "T32n1629_001:0009b25": "皆有，是則一切更互法同應成一性。彼中抑",
    "T32n1629_001:0009b26": "成無別異過，亦為顯示瓶聲差別，不甚異前",
    "T32n1629_001:0009b27": "分別相似，故應別說。若以「勤勇無間所發」成",
    "T32n1629_001:0009b28": "立「無常」，欲顯俱是非畢竟性，則成宗因無別",
    "T32n1629_001:0009b29": "異過。抑此令成無別異性，是故說名無異相",
    "T32n1629_001:0009c01": "似。有說此因如能成立所成立法，亦能成立",
    "T32n1629_001:0009c02": "此相違法。由無別異，是故說名無異相似。「顯",
    "T32n1629_001:0009c03": "所立餘因，名可得相似」者，謂若顯示所立宗",
    "T32n1629_001:0009c04": "法，餘因可得，是則說名可得相似。謂有說言：",
    "T32n1629_001:0009c05": "如前成立「聲是無常」，此非正因，於電、光等由",
    "T32n1629_001:0009c06": "現見等餘因可得無常成故。以若離此而得",
    "T32n1629_001:0009c07": "有彼，此非彼因。有餘於此別作方便，謂此非",
    "T32n1629_001:0009c08": "彼無常正因，由不遍故。如說「叢林皆有思慮，",
    "T32n1629_001:0009c09": "有睡眠故」。「難義別疑因，故說名猶豫」者，過類",
    "T32n1629_001:0009c10": "相應，故女聲說。此中分別宗義別異，因成不",
    "T32n1629_001:0009c11": "定，是故說名猶豫相似；或復分別因義別異，",
    "T32n1629_001:0009c12": "故名猶豫相似過類。謂有說言：如前成立",
    "T32n1629_001:0009c13": "「聲是無常，勤勇無間所發性故」。現見勤勇無",
    "T32n1629_001:0009c14": "間所發，或顯、或生，故成猶豫：今所成立，為顯、",
    "T32n1629_001:0009c15": "為生？是故不應以如是因證無常義。「說異品",
    "T32n1629_001:0009c16": "義故非愛，名義准」者，謂有說言：若以勤勇無",
    "T32n1629_001:0009c17": "間所發說無常者，義准則應若非勤勇無間",
    "T32n1629_001:0009c18": "所發諸電、光等皆應是常。如是名為義准相",
    "T32n1629_001:0009c19": "似。應知此中略去後句，是故但名猶豫、義准。",
    "T32n1629_001:0009c20": "復由何義此同法等相似過類，異因明師所",
    "T32n1629_001:0009c21": "說次第？似破同故。頌曰：",
    "T32n1629_001:0009c22": "由此同法等，　　多疑故似彼。",
    "T32n1629_001:0009c23": "論曰：「多」言為顯或有異難，及為顯似不成因",
    "T32n1629_001:0009c24": "過。此中前四與我所說譬喻方便都不相應，",
    "T32n1629_001:0009c25": "且隨世間譬喻方便，雖不顯因是決定性，然",
    "T32n1629_001:0009c26": "攝其體，故作是說。由用不定同法等因成立",
    "T32n1629_001:0009c27": "自宗，方便說他亦有此法，由是便成似共不",
    "T32n1629_001:0009c28": "定，或復成似相違決定。若言唯為成立自宗，",
    "T32n1629_001:0009c29": "云何不定得名能破？非即說此以為能破，難",
    "T32n1629_001:0010a01": "不定言，說名不定。於能詮中說所詮故，無有",
    "T32n1629_001:0010a02": "此過。餘處亦應如是安立。若所立量有不定",
    "T32n1629_001:0010a03": "過，或復決定同法等因有所成立，即名能破。",
    "T32n1629_001:0010a04": "是等難故，若現見力，比量不能遮遣其性。如",
    "T32n1629_001:0010a05": "有成立「聲非所聞，猶如瓶等」，以現見聲是所",
    "T32n1629_001:0010a06": "聞故，不應以其是所聞性遮遣無常，非唯不",
    "T32n1629_001:0010a07": "見能遮遣故；若不爾者，亦應遣常。第二無異",
    "T32n1629_001:0010a08": "相似是似不成因過。彼以本無而生增益所",
    "T32n1629_001:0010a09": "立，為作宗因成一過故。此以本無而生極成",
    "T32n1629_001:0010a10": "因法證滅後無。若即立彼，可成能破。第三無",
    "T32n1629_001:0010a11": "異相似成立違害所立，難故成似，由可燒等",
    "T32n1629_001:0010a12": "不決定故；若是決定，可成相違。可得相似所",
    "T32n1629_001:0010a13": "立不定，故成其似；若所立因於常亦有，可成",
    "T32n1629_001:0010a14": "能破。第二可得雖是不遍，餘類無故，似不成",
    "T32n1629_001:0010a15": "過；若所立無，可名能破，非於此中欲立一切",
    "T32n1629_001:0010a16": "皆是無常。猶豫相似，謂以勤勇無間所發得",
    "T32n1629_001:0010a17": "成立滅壞，若以生起增益所立作不定過，此",
    "T32n1629_001:0010a18": "似不定；若於所立不起分別，但簡別因生起",
    "T32n1629_001:0010a19": "為難，此似不成。由於此中不欲唯生成立滅",
    "T32n1629_001:0010a20": "壞，若生、若顯悉皆滅壞，非不定故。義准相似，",
    "T32n1629_001:0010a21": "謂以顛倒不定為難，故似不定。若非勤勇無",
    "T32n1629_001:0010a22": "間所發立常無常，或唯勤勇無間所發無常",
    "T32n1629_001:0010a23": "非餘，可成能破。頌曰：",
    "T32n1629_001:0010a24": "若因至不至、　　三時，非愛言，",
    "T32n1629_001:0010a25": "至非至、無因，　　是名似因闕。",
    "T32n1629_001:0010a26": "論曰：「若因至不至，三時非愛言，至非至、無因」",
    "T32n1629_001:0010a27": "者，於至不至作非愛言：若能立因至所立宗",
    "T32n1629_001:0010a28": "而成立者，無差別故，應非所立，如池海水相",
    "T32n1629_001:0010a29": "合無異。又若不成，應非相至；所立若成，此是",
    "T32n1629_001:0010b01": "誰因？若能立因不至所立，不至、非因無差別",
    "T32n1629_001:0010b02": "故，應不成因。是名為至非至相似。又於三時",
    "T32n1629_001:0010b03": "作非愛言：若能立因在所立前，未有所立，此",
    "T32n1629_001:0010b04": "是誰因？若言在後，所立已成，復何須因？若俱",
    "T32n1629_001:0010b05": "時者，因與有因皆不成就，如牛兩角。如是名",
    "T32n1629_001:0010b06": "為無因相似。此中如前次第異者，由俱說名",
    "T32n1629_001:0010b07": "似因闕故。所以者何？非理誹撥一切因故。此",
    "T32n1629_001:0010b08": "中何理？唯不至同，故雖因相相應亦不名因。",
    "T32n1629_001:0010b09": "如是何理？唯在所立前不得因名故，即非能",
    "T32n1629_001:0010b10": "立。又於此中有自害過，遮遣同故。如是且於",
    "T32n1629_001:0010b11": "言因及慧所成立中有似因闕，於義因中有",
    "T32n1629_001:0010b12": "似不成，非理誹撥諸法因故。如前二因，於義",
    "T32n1629_001:0010b13": "所立俱非所作能作性故，不應正理；若以正",
    "T32n1629_001:0010b14": "理而誹撥時，可名能破。頌曰：",
    "T32n1629_001:0010b15": "說前無因故，　　應無有所立，",
    "T32n1629_001:0010b16": "名無說相似。　　生無生亦然。",
    "T32n1629_001:0010b17": "所作異少分，　　顯所立不成。",
    "T32n1629_001:0010b18": "名所作相似，　　多如似宗說。",
    "T32n1629_001:0010b19": "論曰：「說前因無故，應無有所立，名無說相似」",
    "T32n1629_001:0010b20": "者，謂有說言：如前所立，若由此因證無常性，",
    "T32n1629_001:0010b21": "此未說前都無所有，因無有故，應非無常，如",
    "T32n1629_001:0010b22": "是名為無說相似。「生無生亦然」者，生前無因，",
    "T32n1629_001:0010b23": "故無所立。亦即說名無生相似。言「亦然」者，類",
    "T32n1629_001:0010b24": "例聲前因無有故，應無所立。今於此中如無",
    "T32n1629_001:0010b25": "所立，應知亦有所立相違。謂有說言：如前所",
    "T32n1629_001:0010b26": "立，若如是聲未生已前，無有勤勇無間所發，",
    "T32n1629_001:0010b27": "應非無常；又非勤勇無間所發，故應是常。如",
    "T32n1629_001:0010b28": "是名為無生相似。「所作異少分，顯所立不成，",
    "T32n1629_001:0010b29": "名所作相似」者，謂所成立「所作性故，猶如瓶",
    "T32n1629_001:0010c01": "等，聲無常」者，若瓶有異所作性故，可是無常，",
    "T32n1629_001:0010c02": "何豫聲事？如是名為所作相似。「多如似宗說」",
    "T32n1629_001:0010c03": "者，如是無說相似等多分如似所立說，謂如",
    "T32n1629_001:0010c04": "不成因過。「多」言為顯或如似餘。今於此中無",
    "T32n1629_001:0010c05": "說相似增益比量，謂於論者所說言詞立無",
    "T32n1629_001:0010c06": "常性，難未說前因無有故，此似不成；或似因",
    "T32n1629_001:0010c07": "闕，謂未說前益能立故。若於此中顯義無有，",
    "T32n1629_001:0010c08": "又立量時若無言說，可成能破。無生相似，聲",
    "T32n1629_001:0010c09": "未生前增益所立，難因無故，即名似破；若",
    "T32n1629_001:0010c10": "成立時顯此是無，可成能破。若未生前以「非",
    "T32n1629_001:0010c11": "勤勇無間所發」難令是常，義准分故，亦似不",
    "T32n1629_001:0010c12": "定。所作相似乃有三種：若難瓶等所作性於",
    "T32n1629_001:0010c13": "聲上無，此似不成；若難聲所作性於瓶等無，",
    "T32n1629_001:0010c14": "此似相違；若難即此常上亦無，是不共故，便",
    "T32n1629_001:0010c15": "似不定。或似喻過，引同法故。何以故？唯取總",
    "T32n1629_001:0010c16": "法建立比量，不取別故。若取別義決定異故，",
    "T32n1629_001:0010c17": "比量應無。頌曰：",
    "T32n1629_001:0010c18": "俱許而求因，　　名生過相似；",
    "T32n1629_001:0010c19": "此於喻設難，　　名如似喻說。",
    "T32n1629_001:0010c20": "論曰：「俱許而求因，名生過相似」者，謂有難言：",
    "T32n1629_001:0010c21": "如前所立「瓶等無常」，復何因證？「此於喻設難，",
    "T32n1629_001:0010c22": "名如似喻說」者，謂瓶等無常俱許成就，而言",
    "T32n1629_001:0010c23": "不成似喻難故，如似喻說。頌曰：",
    "T32n1629_001:0010c24": "無常性恒隨，　　名常住相似，",
    "T32n1629_001:0010c25": "此成常性過，　　名如宗過說。",
    "T32n1629_001:0010c26": "論曰：謂有難言：如前所立「聲是無常」，此應常",
    "T32n1629_001:0010c27": "與無常性合，諸法自性恒不捨故，亦應是常。",
    "T32n1629_001:0010c28": "此即名為常住相似。是似宗過，增益所立無",
    "T32n1629_001:0010c29": "常住故。以於此中都無有別實無常性依此",
    "T32n1629_001:0011a01": "常轉，即此自性本無今有、暫有還無，故名無",
    "T32n1629_001:0011a02": "常。即此分位，由自性緣名無常性，如果性等。",
    "T32n1629_001:0011a03": "如是過類，足目所說多分，說為似能破性，最",
    "T32n1629_001:0011a04": "極成故。餘論所說亦應如是分別成立。即此",
    "T32n1629_001:0011a05": "過類，但由少分方便異故，建立無邊差別過",
    "T32n1629_001:0011a06": "類，是故不說。如即此中諸有所說增益、損減、",
    "T32n1629_001:0011a07": "有顯、無顯、生理、別喻、品類相似等，由此方隅",
    "T32n1629_001:0011a08": "皆應諦察及應遮遣。諸有不善比量方便作",
    "T32n1629_001:0011a09": "如是說，展轉流漫，此於餘論所說無窮，故不",
    "T32n1629_001:0011a10": "更說。又於負處，舊因明師諸有所說，或有墮",
    "T32n1629_001:0011a11": "在能破中攝，或有極，麁或有非理如詭語類，",
    "T32n1629_001:0011a12": "故此不錄。餘師宗等所有句義，亦應如是分",
    "T32n1629_001:0011a13": "別建立。如是遍計所執分等皆不應理，違所",
    "T32n1629_001:0011a14": "說相，皆名無智，理極遠故。又復此類過失言",
    "T32n1629_001:0011a15": "詞，我自朋屬《論式》等中多已制伏。又此方隅，",
    "T32n1629_001:0011a16": "我於破古因明論中已具分別，故應且止。頌",
    "T32n1629_001:0011a17": "曰：",
    "T32n1629_001:0011a18": "為開智人慧毒藥，　　啟斯妙義正理門，",
    "T32n1629_001:0011a19": "諸有外量所迷者，　　令越邪途契真義。",
    "T32n1629_001:0011a20": "因明正理門論一卷"
}