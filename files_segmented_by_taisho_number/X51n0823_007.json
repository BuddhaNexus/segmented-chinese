{
    "X51n0823_007:0237c21": "成唯識論自攷卷第七",
    "X51n0823_007:0237c23": "明武林蓮居弟子　大惠　錄",
    "X51n0823_007:0237c24": "已說二十隨煩惱相不定有四其相云何。",
    "X51n0823_007:0238a01": "已說下。釋不定。先結前徵後。",
    "X51n0823_007:0238a02": "頌曰不定謂悔眠尋伺二各二。",
    "X51n0823_007:0238a03": "頌曰下舉頌答。",
    "X51n0823_007:0238a04": "論曰悔眠尋伺於善染等(至)定徧地故立不定名。",
    "X51n0823_007:0238a05": "論曰下。釋通名。此四名不定者。信等唯善。貪等唯",
    "X51n0823_007:0238a06": "染。各唯局一。此非如彼。通善通染。故名不定。等。等",
    "X51n0823_007:0238a07": "無記。顯此四位徧通三性也。非如下二句。舉例。以",
    "X51n0823_007:0238a08": "定對顯不定。觸等徧心。欲等徧地。各皆定徧。此非",
    "X51n0823_007:0238a09": "如彼。此四唯局意識。不徧餘七心。前二唯在欲。後",
    "X51n0823_007:0238a10": "二止初禪。不能定徧地。故名不定。前一句約通二",
    "X51n0823_007:0238a11": "言不定。後二句對定徧例不定。",
    "X51n0823_007:0238a12": "悔謂惡作惡所作業(至)如是事業是我惡作。",
    "X51n0823_007:0238a13": "悔謂下。次釋別相。初釋悔。先出別名。次出體用。惡",
    "X51n0823_007:0238a14": "作者。謂所作業惡也。惡己所作之業。追隨懊悔為",
    "X51n0823_007:0238a15": "性。障止為業。止體寂靜。悔與掉俱。囂動障之。此即",
    "X51n0823_007:0238a16": "下。轉釋悔名惡作。惡作是因名。追悔即果稱。今於",
    "X51n0823_007:0238a17": "悔位名惡作者。此即於果假立因名。即有財釋也。",
    "X51n0823_007:0238a18": "次句釋果立因名意。先惡所作。後方追悔故。悔先",
    "X51n0823_007:0238a19": "下。則先不作。亦惡作攝。次舉事釋相。悔先應作不",
    "X51n0823_007:0238a20": "作。是我惡作。作與不作皆名惡作者。如先不作善。",
    "X51n0823_007:0238a21": "後起悔心。此悔名善。若先作惡。後起悔心。此悔亦",
    "X51n0823_007:0238a22": "善。先不作惡。後起悔心。此悔不善。若先作善。後起",
    "X51n0823_007:0238a23": "悔心。此悔不善。無記作不作例之。故此徧通三性。",
    "X51n0823_007:0238a24": "眠謂睡眠令身不自在(至)如餘葢纏心相應故。",
    "X51n0823_007:0238b01": "眠謂下。釋眠。六情惛闇曰睡。四肢放解曰眠。先二",
    "X51n0823_007:0238b02": "句出體用。觀體惺察。闇劣障之。謂睡下。轉釋。身不",
    "X51n0823_007:0238b03": "自在者。身通四儀。眠唯局臥故。心極闇劣。釋昧。寤",
    "X51n0823_007:0238b04": "時六識靈明照了。眠位心智昏闇狹劣。一門轉者。",
    "X51n0823_007:0238b05": "釋略。意識緣境。通乎內外。夢中獨頭。略向內門。此",
    "X51n0823_007:0238b06": "與定寤外儀似同。昧略有異。定位惺惺。寤時周悉。",
    "X51n0823_007:0238b07": "二字合顯睡眠體用。有無下。辯異。問。無心睡眠無",
    "X51n0823_007:0238b08": "此體。用何故亦立此名。答。由此似此。假立此名。如",
    "X51n0823_007:0238b09": "餘下。立量喻有體用。睡眠。非無體用。心相應故。如",
    "X51n0823_007:0238b10": "餘葢纏。謂五葢十纏也。睡眠。葢纏所攝。餘為同品。",
    "X51n0823_007:0238b11": "有義此二唯癡為體說隨煩惱及癡分故。",
    "X51n0823_007:0238b12": "有義下。明二法分位。四解不同。初解癡為體。引論",
    "X51n0823_007:0238b13": "證成。",
    "X51n0823_007:0238b14": "有義不然亦通善故(至)說隨煩惱及癡分攝。",
    "X51n0823_007:0238b15": "有義下。次解通染淨。不然二字。斥前。次句立通二",
    "X51n0823_007:0238b16": "性。應說下。釋成。染二以癡為體。淨二體即無癡。論",
    "X51n0823_007:0238b17": "依下。通前所引。",
    "X51n0823_007:0238b18": "有義此說亦不應理(至)如不信等說為癡分。",
    "X51n0823_007:0238b19": "有義下。三解。初二句總斥前。無記悔眠不屬善染。",
    "X51n0823_007:0238b20": "應無體耶。應說下。申己意。悔思慧攝。眠思想攝。皆",
    "X51n0823_007:0238b21": "初句標。次句釋。次引論世俗有以證他分攝。彼染",
    "X51n0823_007:0238b22": "下。立量通前引論。染汙悔眠。說為癡分。是癡等流",
    "X51n0823_007:0238b23": "故。如不信等。",
    "X51n0823_007:0238b24": "有義彼說理亦不然(至)隨癡相說名世俗有。",
    "X51n0823_007:0238c01": "有義下。四解。初二句總斥非思慧思想為體。次句",
    "X51n0823_007:0238c02": "立意。悔纏眠纏是二體性。應說一句。明別有體。與",
    "X51n0823_007:0238c03": "餘一句。以用有別顯體有別。此二與餘五位心所",
    "X51n0823_007:0238c04": "行相別故。隨癡一句。通論意。論隨他相名世俗有。",
    "X51n0823_007:0238c05": "非無別體。",
    "X51n0823_007:0238c06": "尋謂尋求令心怱遽(至)體類差別不可得故。",
    "X51n0823_007:0238c07": "尋謂下。合釋尋伺。先出尋體。尋逐追求。令心怱務",
    "X51n0823_007:0238c08": "急遽。於意言境麤疎運轉為性。次出伺體。伺候觀",
    "X51n0823_007:0238c09": "察。令心怱務急遽。於意言境細密運轉為性。意言",
    "X51n0823_007:0238c10": "境者。意所取境。多依意地名言故。此二下。合明二",
    "X51n0823_007:0238c11": "用。於意言境細轉。與安住身心作所依。於意言境",
    "X51n0823_007:0238c12": "麤轉。與不安住身心作所依。麤細雖異。並用思慧",
    "X51n0823_007:0238c13": "一分為體。若令心安。即是思分。令心不安。即是慧",
    "X51n0823_007:0238c14": "分。思者。徐而細故。慧者。急而麤故。言並用者。有兼",
    "X51n0823_007:0238c15": "有正。若正用思。急慧隨思。能令心安。若正用慧。徐",
    "X51n0823_007:0238c16": "思隨慧。亦令不安。尋則正用慧。兼用思一分。伺則",
    "X51n0823_007:0238c17": "正用思。兼用慧一分。故云並用思慧一分為體。於",
    "X51n0823_007:0238c18": "意下。通妨。問云。體皆思慧。何義顯別。答。二體雖同。",
    "X51n0823_007:0238c19": "而尋麤轉。則淺推度。而伺細轉。則深推度。麤細淺",
    "X51n0823_007:0238c20": "深義類各別。若離下。反顯。若離思慧。尋伺體性不",
    "X51n0823_007:0238c21": "可得故。及義類差別亦不可得。",
    "X51n0823_007:0238c22": "二各二者有義尋伺各有染淨二類差別。",
    "X51n0823_007:0238c23": "二各下。釋二各二。三解不同。初解尋伺是二。各有",
    "X51n0823_007:0238c24": "染淨二別。故名二各二。",
    "X51n0823_007:0239a01": "有義此釋不應正理(至)或復各有纏及隨眠。",
    "X51n0823_007:0239a02": "有義下。次解。初句斥前。次句舉悔眠對斥。此師亦",
    "X51n0823_007:0239a03": "以尋伺為二。但言不應通淨。唯應在染。故斥云悔",
    "X51n0823_007:0239a04": "眠亦有染淨二故。故不應以染淨名各二。若以染",
    "X51n0823_007:0239a05": "淨名之。濫及前二。故不應理。應說下。舉例正釋。如",
    "X51n0823_007:0239a06": "染心所有根本隨惑二性不同。例此尋伺各有不",
    "X51n0823_007:0239a07": "善有覆無記二性。或各有纏隨眠。名二各二。纏。謂",
    "X51n0823_007:0239a08": "現行。眠。謂種子。",
    "X51n0823_007:0239a09": "有義彼釋亦不應理(至)故置此言深為有用。",
    "X51n0823_007:0239a10": "有義下。三解。初二句斥前。不定四後有此言故。如",
    "X51n0823_007:0239a11": "何唯局尋伺。故不應理。應言下。次申正義。應言二",
    "X51n0823_007:0239a12": "者。牒頌二字。次句標列。此初二字顯二種二。一種",
    "X51n0823_007:0239a13": "二。謂悔與眠。二種二。謂尋與伺。此二下。釋義。此二",
    "X51n0823_007:0239a14": "二種牒上悔眠尋伺各有種性品類故。故一二言。",
    "X51n0823_007:0239a15": "顯二二種。此各下。釋各二。此字。指悔眠尋伺。一一",
    "X51n0823_007:0239a16": "通二。故言各二。謂染與不染。非如一句。舉例對顯",
    "X51n0823_007:0239a17": "各二相。善所唯善。染所唯染。各唯定一。此非如彼。",
    "X51n0823_007:0239a18": "故言各二。或簡唯染。故說各二言。次句釋簡意。有",
    "X51n0823_007:0239a19": "亦說為隨煩惱故。為顯此四通染不染。不定一相。",
    "X51n0823_007:0239a20": "故說二各二言。深為有用者。如上種類各別。通染",
    "X51n0823_007:0239a21": "通淨。簡唯染。具此多義。故言有用。",
    "X51n0823_007:0239a22": "四中尋伺定是假有(至)而論亦說世俗有故。",
    "X51n0823_007:0239a23": "四中下。異門分攝。初判假實。尋伺假有。引論證成。",
    "X51n0823_007:0239a24": "悔眠二解。初解假有。次正解是實。唯後下一句。舉",
    "X51n0823_007:0239b01": "尋伺假有。對顯悔眠是實。世俗下三句。通前引論。",
    "X51n0823_007:0239b02": "論世俗言。但顯後二。非顯前二。又如下。立量顯實。",
    "X51n0823_007:0239b03": "悔眠。體雖是實。論亦說世俗有故。如內種子。",
    "X51n0823_007:0239b04": "四中尋伺定不相應(至)前二亦有互相應義。",
    "X51n0823_007:0239b05": "四中下。自類相應。尋伺二法。定不相應。次句釋不",
    "X51n0823_007:0239b06": "相應義。思慧體同故。麤細用異故。依於下。通妨。難",
    "X51n0823_007:0239b07": "云。尋伺若不俱起。如初禪伺起尋不起。豈不濫同",
    "X51n0823_007:0239b08": "近分無尋唯伺地。答。依於尋伺有染離染立三地",
    "X51n0823_007:0239b09": "別。初禪尋伺俱染。立有尋有伺地。近分先離尋染。",
    "X51n0823_007:0239b10": "立無尋唯伺地。二禪二染俱離。立無尋無伺地。不",
    "X51n0823_007:0239b11": "依種起現行有無立名。故此三地無雜亂失。不應",
    "X51n0823_007:0239b12": "為難。俱與下。明尋伺與悔眠容互相應。悔眠亦互",
    "X51n0823_007:0239b13": "相應。",
    "X51n0823_007:0239b14": "四皆不與第七八俱(至)第六識俱非五法故。",
    "X51n0823_007:0239b15": "四皆下。諸識相應。四皆不與第七八俱。義如前說",
    "X51n0823_007:0239b16": "者。第八中簡云。惡作等四無記性者。有間斷故。定",
    "X51n0823_007:0239b17": "非異熟。第七簡云。惡作追悔先業。此緣現境。睡眠",
    "X51n0823_007:0239b18": "重昧外緣暫起。此唯內執。尋伺依外門轉。此依內",
    "X51n0823_007:0239b19": "門。故非彼俱。悔眠唯與第六俱起。非是前五相應",
    "X51n0823_007:0239b20": "法故。",
    "X51n0823_007:0239b21": "有義尋伺亦五識俱(至)任運分別謂五識故。",
    "X51n0823_007:0239b22": "尋伺二解。初解尋伺亦五識俱。次引論證。復引瑜",
    "X51n0823_007:0239b23": "伽尋伺即七分別。分別即尋伺。復引雜集任運分",
    "X51n0823_007:0239b24": "別謂五識。會通瑜伽尋求伺察任運諸分別。今此",
    "X51n0823_007:0239c01": "二論分別既同。以證五識亦有尋伺。七分別者。謂",
    "X51n0823_007:0239c02": "有相分別。無相分別。任運分別。尋求分別。伺察分",
    "X51n0823_007:0239c03": "別。染汙分別。不染汙分別。",
    "X51n0823_007:0239c04": "有義尋伺唯意識俱(至)曾不說與苦樂俱故。",
    "X51n0823_007:0239c05": "次解尋伺唯意識俱。次引論證此是意識不共法",
    "X51n0823_007:0239c06": "故。復引論說尋伺憂喜相應。不說尋伺苦樂相應。",
    "X51n0823_007:0239c07": "五識有苦樂。不說苦樂。以證尋伺不與五識相應。",
    "X51n0823_007:0239c08": "捨受徧故可不待說(至)而似憂故總說為憂。",
    "X51n0823_007:0239c09": "捨受下。通妨。難云。尋伺有苦樂俱。但彼論文略而",
    "X51n0823_007:0239c10": "不說。例如捨受定有。亦不說故。釋曰。捨受徧故。可",
    "X51n0823_007:0239c11": "不待說。苦樂非徧。何緣不說。復難云。五識有苦樂。",
    "X51n0823_007:0239c12": "尋伺無苦樂。若言尋伺無苦樂。而說尋伺不與五",
    "X51n0823_007:0239c13": "識俱。然前云初靜慮有意地樂。純若處有意地苦。",
    "X51n0823_007:0239c14": "若言尋伺無苦樂。亦應尋伺不與意識俱耶。釋曰。",
    "X51n0823_007:0239c15": "初靜慮樂。總名為喜。純若處苦。總名為憂。既說尋",
    "X51n0823_007:0239c16": "伺憂喜相應。是故尋伺唯與意俱。",
    "X51n0823_007:0239c17": "又說尋伺以名身等(至)以名身等義為境故。",
    "X51n0823_007:0239c18": "又說下。約所緣明與意俱。論說尋伺以名句文身",
    "X51n0823_007:0239c19": "義為所緣。唯意識境。非五識緣。是故尋伺唯與意",
    "X51n0823_007:0239c20": "俱。故與五識定不相應。",
    "X51n0823_007:0239c21": "然說五識有尋伺者顯多由彼起非說彼相應。",
    "X51n0823_007:0239c22": "然說下。通前瑜伽。初句牒。次句釋。五識有尋伺者。",
    "X51n0823_007:0239c23": "顯五識多分由尋伺引起。非說此與彼尋伺相應。",
    "X51n0823_007:0239c24": "雜集所言任運分別(至)由此五識定無尋伺。",
    "X51n0823_007:0240a01": "雜集下。通前雜集。初二句先判二論義別。雜集所",
    "X51n0823_007:0240a02": "言與瑜伽異。彼說下。正釋義異。雜集說任運即是",
    "X51n0823_007:0240a03": "五識。瑜伽所說七種分別。是五識同時意識相應",
    "X51n0823_007:0240a04": "尋伺。故彼一句。斥引不成。由此一句。結五識定無",
    "X51n0823_007:0240a05": "尋伺。",
    "X51n0823_007:0240a06": "有義惡作憂捨相應(至)純苦趣中意苦俱故。",
    "X51n0823_007:0240a07": "有義下。諸受相應。先初解。悔與憂捨俱。慼行釋憂。",
    "X51n0823_007:0240a08": "無記釋捨。眠與喜憂捨俱。歡慼中庸。釋成通三義。",
    "X51n0823_007:0240a09": "尋伺與憂喜樂捨俱。次釋樂俱。初靜慮中意有樂",
    "X51n0823_007:0240a10": "故。有義下。次解。四各加苦。次釋苦俱。純苦趣中意",
    "X51n0823_007:0240a11": "有苦故。",
    "X51n0823_007:0240a12": "四皆容與五別境俱行相所緣不相違故。",
    "X51n0823_007:0240a13": "四皆下。別境相應。四皆五俱。能緣行相。所緣境界。",
    "X51n0823_007:0240a14": "彼此不相違故。",
    "X51n0823_007:0240a15": "悔眠但與十善容俱(至)初靜慮中輕安俱故。",
    "X51n0823_007:0240a16": "悔眠下。與善相應。悔眠唯在欲界。但與十俱。不通",
    "X51n0823_007:0240a17": "上地。故無輕安。尋伺全俱。通初禪故。故有輕安。",
    "X51n0823_007:0240a18": "悔但容與無明相應(至)此彼展轉不相違故。",
    "X51n0823_007:0240a19": "悔但下。煩惱相應。悔但痴俱。次釋不與九俱意。悔",
    "X51n0823_007:0240a20": "行相麤。貪等九法細故。餘三全與十惑俱。此彼不",
    "X51n0823_007:0240a21": "相違故。",
    "X51n0823_007:0240a22": "悔與中大隨惑容俱(至)眠等位中皆起彼故。",
    "X51n0823_007:0240a23": "悔與下。隨惑相應。悔與中大俱。次句明不俱意。忿",
    "X51n0823_007:0240a24": "等各為主故。餘三與二十全俱。次句明俱意。眠位",
    "X51n0823_007:0240b01": "皆容起故。",
    "X51n0823_007:0240b02": "此四皆通善等三性於無記業亦追悔故。",
    "X51n0823_007:0240b03": "此四下。明三性攝。初句總明四通三性。次句別明",
    "X51n0823_007:0240b04": "悔通無記。問。於善惡業追悔。云何亦通無記。釋如",
    "X51n0823_007:0240b05": "文。",
    "X51n0823_007:0240b06": "有義初二唯生得善(至)聞思位中有悔眠故。",
    "X51n0823_007:0240b07": "有義下。別釋善性。悔眠唯生得善。不通加行。次句",
    "X51n0823_007:0240b08": "釋不通意。悔相麤鄙。眠相昧略。加行細悉故。尋伺",
    "X51n0823_007:0240b09": "通生得。亦通加行。次句釋通加行。聞所成等。等思",
    "X51n0823_007:0240b10": "脩。三慧皆有尋伺故。有義下。次家釋悔眠亦通加",
    "X51n0823_007:0240b11": "行。次句釋通加行。聞思即加行。亦有善悔善眠息",
    "X51n0823_007:0240b12": "故。",
    "X51n0823_007:0240b13": "後三皆通染淨無記(至)不能尋察名等義故。",
    "X51n0823_007:0240b14": "後三下。別釋無記。後三皆通二無記。染謂有覆。淨",
    "X51n0823_007:0240b15": "謂無覆。悔非有覆。悔相麤猛。彼審細故。無記有四。",
    "X51n0823_007:0240b16": "異熟。威儀。工巧。神通。悔唯中二。謂威儀。工巧。非定",
    "X51n0823_007:0240b17": "果者。明除意。非禪定故。除神通。非果報故。除異熟。",
    "X51n0823_007:0240b18": "眠除第四。非定引生者。釋除神通。異熟生心亦得",
    "X51n0823_007:0240b19": "眠者。釋有異熟。異熟生心。謂無記第六。尋伺除異",
    "X51n0823_007:0240b20": "熟。有三無記。彼解微劣一句。釋除意。",
    "X51n0823_007:0240b21": "惡作睡眠唯欲界有(至)餘界地法皆妙靜故。",
    "X51n0823_007:0240b22": "惡作下。明界繫。先判界攝。如文。餘界地法皆妙靜",
    "X51n0823_007:0240b23": "者。此明尋伺麤動。不遍上七地。上地法皆妙靜故。",
    "X51n0823_007:0240b24": "悔眠生上必不現起尋伺上下亦起下上。",
    "X51n0823_007:0240c01": "悔眠下。明現起。上地有情悔眠不現者。唯欲有故。",
    "X51n0823_007:0240c02": "上地起下尋伺。下地起上尋伺。",
    "X51n0823_007:0240c03": "下上尋伺能緣上下(至)夢能普緣所更事故。",
    "X51n0823_007:0240c04": "下上下。明相緣。伺尋二法。下能緣上。上能緣下。悔",
    "X51n0823_007:0240c05": "眠二解。初解悔眠不能緣上。次句釋成不緣。悔麤",
    "X51n0823_007:0240c06": "近故。眠昧略故。次解悔眠亦緣上境。次二句釋成",
    "X51n0823_007:0240c07": "能緣。邪見悔脩定故。夢緣上起曾更境故。",
    "X51n0823_007:0240c08": "悔非無學離欲捨故(至)有為善法皆無學故。",
    "X51n0823_007:0240c09": "悔非下。明三學攝。悔非無學者。此唯在欲。不還果",
    "X51n0823_007:0240c10": "人。已捨欲界染故。後三皆通學無學等。此三善性",
    "X51n0823_007:0240c11": "攝者。名有為善。求解脫者。是有學位。所為善法。亦",
    "X51n0823_007:0240c12": "皆無攝。學究竟者。所為善法。亦皆無學攝。",
    "X51n0823_007:0240c13": "悔眠唯通見脩所斷(至)故通見脩非所斷攝。",
    "X51n0823_007:0240c14": "悔眠下。明三斷攝。悔眠唯通見脩所斷。此顯不通",
    "X51n0823_007:0240c15": "非所斷。亦邪下一句。釋成二斷。邪見力起者。見所",
    "X51n0823_007:0240c16": "斷攝。等者。等有漏善攝者。脩所斷攝。非無下一句。",
    "X51n0823_007:0240c17": "釋非所斷。無漏道引者。非所斷。今初非字簡之。非",
    "X51n0823_007:0240c18": "非所斷。亦非一句。舉例對釋非所斷。憂受深求解",
    "X51n0823_007:0240c19": "脫。是非所斷。此非如彼。故非非所斷。有漏者已斷。",
    "X51n0823_007:0240c20": "後起無漏者。非所斷。則無學眠非所斷攝。尋伺通",
    "X51n0823_007:0240c21": "三斷。尋伺下。釋通三義。尋伺雖非無漏。能引無漏",
    "X51n0823_007:0240c22": "者。通見脩斷。無漏引生者。通非所斷。",
    "X51n0823_007:0240c23": "有義尋伺非所斷者(至)瑜伽說彼是分別故。",
    "X51n0823_007:0240c24": "有義下。二家判尋伺所攝。初解判尋伺非所斷者。",
    "X51n0823_007:0241a01": "於五法中唯第三分別攝。次引論證是分別。五法",
    "X51n0823_007:0241a02": "者。一名。二相。三分別。四正智。五如如。",
    "X51n0823_007:0241a03": "有義此二亦正智攝(至)又說彼是言說因故。",
    "X51n0823_007:0241a04": "有義下。次解非唯分別。五法中分別屬有漏故。亦",
    "X51n0823_007:0241a05": "通正智攝。說正下。釋成正智攝。八聖道中正思惟",
    "X51n0823_007:0241a06": "是無漏故。思能令心尋求伺察故。又說思惟是言",
    "X51n0823_007:0241a07": "說因。思是語加行故。此釋思惟是無漏。思引尋伺",
    "X51n0823_007:0241a08": "亦是無漏。故正智攝。",
    "X51n0823_007:0241a09": "未究竟位於藥病等(至)故此二種亦通無漏。",
    "X51n0823_007:0241a10": "未究下。轉釋。菩薩在於未究竟位。於諸法門及眾",
    "X51n0823_007:0241a11": "生心行等。未能周悉如實了知。後得智中為他說",
    "X51n0823_007:0241a12": "法。必假尋伺推求藥病。然後隨機為說妙法。非如",
    "X51n0823_007:0241a13": "佛地無功用說。故此二種亦通無漏。",
    "X51n0823_007:0241a14": "雖說尋伺必是分別(至)後得正智中亦有分別故。",
    "X51n0823_007:0241a15": "雖說下。通論斥前。論說尋伺必是分別。而不定說",
    "X51n0823_007:0241a16": "五法中第三。後得智中亦有分別故。論所說者。正",
    "X51n0823_007:0241a17": "智中分別。屬無漏故。非第三分別。屬有漏故。此約",
    "X51n0823_007:0241a18": "名同義別斥之。",
    "X51n0823_007:0241a19": "餘門准上如理應思。",
    "X51n0823_007:0241a20": "餘門下。結示。",
    "X51n0823_007:0241a21": "如是六位諸心所法(至)設爾何失二俱有過。",
    "X51n0823_007:0241a22": "如是下。明王所即離。先總申問。答初三句問王所",
    "X51n0823_007:0241a23": "為離為即。次句答。設令即離。為有何失。次復總難。",
    "X51n0823_007:0241a24": "若即若離二俱有過。",
    "X51n0823_007:0241b01": "若離心體有別自性(至)或似於信等無別染善法。",
    "X51n0823_007:0241b02": "若離下。先釋離心之過。初句舉定離心。如何下引",
    "X51n0823_007:0241b03": "教出過。如契經說。三界唯心。又說所緣唯識所現。",
    "X51n0823_007:0241b04": "攝論頌云。心遠行獨行。無身寐於窟。能調伏難伏。",
    "X51n0823_007:0241b05": "我說婆羅門。今此頌中所言心者。亦名為意。亦名",
    "X51n0823_007:0241b06": "為識。言遠行者。遊歷一切所識境故。獨行者。無第",
    "X51n0823_007:0241b07": "二故。無身者。無形質故。寐於窟者。居在內故。難伏",
    "X51n0823_007:0241b08": "者。性[怡-台+龍]悷故。引頌初句者。意顯無別心所。染淨由",
    "X51n0823_007:0241b09": "心者。如契經說。心雜染故。有情雜染。心清淨故。有",
    "X51n0823_007:0241b10": "情清淨。士夫六界者。如瑜伽論云。四大空識。能成",
    "X51n0823_007:0241b11": "有情。色動心三最勝所依。色依四大。動依於空。心",
    "X51n0823_007:0241b12": "依於識。皆不言心所。又莊嚴論說。心似二現。似信",
    "X51n0823_007:0241b13": "似貪。無別染善離心實有。",
    "X51n0823_007:0241b14": "若即是心分位差別(至)因緣無別故與聖教相違。",
    "X51n0823_007:0241b15": "若即下。次釋即心之過。初句舉定即心分位。如何",
    "X51n0823_007:0241b16": "下。引教出過。喻伽中問云。諸法誰相應。為何義故",
    "X51n0823_007:0241b17": "建立相應。答。他性相應。非自性故。為徧了知依自",
    "X51n0823_007:0241b18": "性清淨心。有染淨法。若增若減。是故建立相應。又",
    "X51n0823_007:0241b19": "說心與心所俱時而起。如日與光。光若即日。云何",
    "X51n0823_007:0241b20": "空中復見圓日。以此喻明。所非即心。瑜伽頌言。五",
    "X51n0823_007:0241b21": "種性不成。有一沙門若婆羅門。欲令名中唯心實",
    "X51n0823_007:0241b22": "有。非諸心法。此不應理。何以故。且說諸蘊有五種",
    "X51n0823_007:0241b23": "性不成就故。又若彼計分位別故有五性者。分位",
    "X51n0823_007:0241b24": "別計。亦有過失。何以故。是諸分位展轉相望作用",
    "X51n0823_007:0241c01": "差別。若有若無皆成失故。若言有者。由相異故。便",
    "X51n0823_007:0241c02": "應有異實物體性。若言無者。計分位別則為唐捐。",
    "X51n0823_007:0241c03": "又不應說如六識身分位差別。由六識身所依所",
    "X51n0823_007:0241c04": "緣有差別故。是諸分位一處可得。故不應理。若謂",
    "X51n0823_007:0241c05": "轉變。亦不應理。何以故。於有色物可轉變故。得有",
    "X51n0823_007:0241c06": "分位前後差別。非於無色有如乳酪生酥等異。又",
    "X51n0823_007:0241c07": "心因緣無差別故。行別分位不應道理。於一剎那。",
    "X51n0823_007:0241c08": "必不可得差別因緣。令彼分位而有差別。是故汝",
    "X51n0823_007:0241c09": "計分位差別。不應道理。又違教故。唯心實有不應",
    "X51n0823_007:0241c10": "道理。如契經言。貪嗔癡等惱染其心。令不解脫。若",
    "X51n0823_007:0241c11": "唯有心二不俱有。是即貪等應不依識。若汝復謂",
    "X51n0823_007:0241c12": "以識為先。亦不應理。無差別過。前已說故。又復經",
    "X51n0823_007:0241c13": "言。三和合與觸俱生受想思等。又餘經說。如是諸",
    "X51n0823_007:0241c14": "法恒共和合。不可說言如是諸法而可分析令別",
    "X51n0823_007:0241c15": "殊異。又佛世尊為欲成立此和合義。說燈明喻。是",
    "X51n0823_007:0241c16": "故不可離彼俱生而說和合。故名所攝四無色蘊。",
    "X51n0823_007:0241c17": "心與心所更互相應。道理成就。",
    "X51n0823_007:0241c18": "應說離心有別自性。",
    "X51n0823_007:0241c19": "應說下。申正義。如是六位諸心所法。離八心王有",
    "X51n0823_007:0241c20": "實自性。前斥離心有過。今立離心別有者。以有後",
    "X51n0823_007:0241c21": "文二諦融判。此為語端。以成非即非離也。",
    "X51n0823_007:0241c22": "以心勝故說唯識等(至)及現似彼皆無有失。",
    "X51n0823_007:0241c23": "以心下。通前引教。問曰。教言唯識唯心。今謂離心",
    "X51n0823_007:0241c24": "別有。此云何通。答曰。教說唯識等者。以心勝所劣。",
    "X51n0823_007:0242a01": "從勝言也。一能為主。二能為依。三行相總。四恒決",
    "X51n0823_007:0242a02": "定。心所不爾。故心勝也。次通心似二現。心所依心",
    "X51n0823_007:0242a03": "勢力引生。故說似彼現。非彼心所即心。又言唯識",
    "X51n0823_007:0242a04": "唯心者。亦攝心所。恒相應故。唯識下。結顯離過。等",
    "X51n0823_007:0242a05": "言者。謂遠行獨行。染淨由心。士夫六界等。",
    "X51n0823_007:0242a06": "此依世俗若依勝義(至)是謂大乘真俗妙理。",
    "X51n0823_007:0242a07": "此依下。結示諦理。且依世俗。別說有體。若依勝義。",
    "X51n0823_007:0242a08": "非即非離。諸識下。例王亦然。俗故相有八。真故相",
    "X51n0823_007:0242a09": "無相。是謂下一句。結成二諦。",
    "X51n0823_007:0242a10": "已說六識心所相應(至)及無心二定睡眠與悶絕。",
    "X51n0823_007:0242a11": "已說下。明識現起分位。初文結前徵後。次舉二行",
    "X51n0823_007:0242a12": "頌答。初句。六識共依門。次四句。六識俱轉門。後三",
    "X51n0823_007:0242a13": "句。五位不行門。",
    "X51n0823_007:0242a14": "論曰根本識者阿陀那識(至)以根本識為共親依。",
    "X51n0823_007:0242a15": "論曰下。先釋第一句共依門。阿陀那。此云執持。言",
    "X51n0823_007:0242a16": "根本者。轉未轉依。染淨諸識現行生起之根本故。",
    "X51n0823_007:0242a17": "共依者。現行本識。為諸識所共增上緣依。親依者。",
    "X51n0823_007:0242a18": "即種子識。是諸識各別親種。為諸識親因緣依。",
    "X51n0823_007:0242a19": "五識者謂前五轉識(至)眾緣和合方得現前。",
    "X51n0823_007:0242a20": "五識下。釋第二句俱轉門。五識下。明總說五識意。",
    "X51n0823_007:0242a21": "種類相似者。一同依色根故。二同緣外境故。三俱",
    "X51n0823_007:0242a22": "緣現在故。四俱現量故。五俱有間斷故。是故總明。",
    "X51n0823_007:0242a23": "隨緣現言。顯緣合生。不合不生。非常現起。緣者。頌",
    "X51n0823_007:0242a24": "云。眼識九緣生。耳識唯從八。鼻舌身三七。後三五",
    "X51n0823_007:0242b01": "三四。若加等無間。從頭各增一。九緣者。根。境。空。明。",
    "X51n0823_007:0242b02": "作意。種子。根本。染淨。分別。八除明緣。七除空明。五",
    "X51n0823_007:0242b03": "除空。明。染淨。分別。分別即自。染淨即根。三唯作意。",
    "X51n0823_007:0242b04": "及自種子。根境是一。依緣同故。四唯根。境。種子。作",
    "X51n0823_007:0242b05": "意。各又增一等無間緣。今謂五識。內依本識。外隨",
    "X51n0823_007:0242b06": "作意五根境等眾緣和合。方得現前。",
    "X51n0823_007:0242b07": "由此或俱或不俱起(至)此等法喻廣說如經。",
    "X51n0823_007:0242b08": "由此下。釋第三四句。由隨緣現。或俱或不俱。次句",
    "X51n0823_007:0242b09": "釋俱不俱。眾緣頓合。五識俱生。漸次合時。或四至",
    "X51n0823_007:0242b10": "一。如水濤波。隨風等緣。或多或少。如經廣說。",
    "X51n0823_007:0242b11": "由五轉識行相麤動(至)故無緣礙令總不行。",
    "X51n0823_007:0242b12": "由五下。釋後頌初一句。先通明諸識。諸識行相有",
    "X51n0823_007:0242b13": "麤有細。所藉眾緣有多有少。所以現時有起不起。",
    "X51n0823_007:0242b14": "又五識身不能思慮(至)由斯不說此隨緣現。",
    "X51n0823_007:0242b15": "又五下。次別明六識。問。前五言隨緣。有現不現時。",
    "X51n0823_007:0242b16": "意識亦隨緣。何故常現起。今釋中以前五識有間。",
    "X51n0823_007:0242b17": "對顯意識常起。此約思慮能與不能。是故轉處內",
    "X51n0823_007:0242b18": "外門異。故令五六現起有殊。",
    "X51n0823_007:0242b19": "五位者何生無想等(至)故六轉識於彼皆斷。",
    "X51n0823_007:0242b20": "五位下。釋後三句五位不行門。先總徵標列。次別",
    "X51n0823_007:0242b21": "釋無想天。因中習定。求離麤想。承斯定方生彼天",
    "X51n0823_007:0242b22": "中。違六轉識。想滅為首。從此立名。廣果無想身壽",
    "X51n0823_007:0242b23": "雖同。廣果以無尋伺為因果。無想以無心為因果。",
    "X51n0823_007:0242b24": "有義彼天常無六識(至)又說彼為無心地故。",
    "X51n0823_007:0242c01": "有義下。料簡六識有無。先初解。初句立定常無六",
    "X51n0823_007:0242c02": "識。次三句引教證成。唯有有色支者。十二支中名",
    "X51n0823_007:0242c03": "色一支。有色無名故。",
    "X51n0823_007:0242c04": "有義彼天將命終位(至)依長時說非謂全無。",
    "X51n0823_007:0242c05": "有義下。次解。初句立定彼天命終要起轉識。次句",
    "X51n0823_007:0242c06": "釋成。潤生愛與意識俱故。瑜伽下。引證。然說下。通",
    "X51n0823_007:0242c07": "前引教。",
    "X51n0823_007:0242c08": "有義生時亦有轉識(至)如餘本有初必有轉識故。",
    "X51n0823_007:0242c09": "有義下。第三解。初句立定生時亦有轉識。次句釋",
    "X51n0823_007:0242c10": "成。中有必起潤生惑故。如餘下。舉例明有轉識。餘。",
    "X51n0823_007:0242c11": "謂餘禪天。本有初者。俱舍頌云。本有謂死前。俱生",
    "X51n0823_007:0242c12": "剎那後。本有即是今身。未至當有故。言初者。即本",
    "X51n0823_007:0242c13": "有初生時也。量云。正受生時是有法。必有轉識宗。",
    "X51n0823_007:0242c14": "以彼中有必起潤生愛故因。如餘本有初。",
    "X51n0823_007:0242c15": "瑜伽論說若生於彼(至)先有後無乃名入故。",
    "X51n0823_007:0242c16": "瑜伽下。引入義證成初生有轉識。生彼唯入不起。",
    "X51n0823_007:0242c17": "彼本下。釋成。初句反釋。次句順釋。彼本有初必有",
    "X51n0823_007:0242c18": "轉識。後時滅此而住無心。乃名入故。",
    "X51n0823_007:0242c19": "決擇分言所有生得(至)故彼初位轉識暫起。",
    "X51n0823_007:0242c20": "決擇下。引滅義證成初生有轉識。生得者。謂報得",
    "X51n0823_007:0242c21": "異熟生心心所滅。此名無想故。此言下轉釋。論意",
    "X51n0823_007:0242c22": "顯本有初有異熟生無記轉識暫時現起。由昔串",
    "X51n0823_007:0242c23": "習此定勢力。違前轉識令不現行。因此引起真異",
    "X51n0823_007:0242c24": "熟識分位差別。說名無想。如善下。例明。加行善根",
    "X51n0823_007:0243a01": "所引發定。故名善定。此亦應然。無想引生。說名無",
    "X51n0823_007:0243a02": "想異熟。不爾下。斥前。以論義責示。若本有初竟無",
    "X51n0823_007:0243a03": "轉識。如何可言唯生得滅。既言生得滅。故彼初位",
    "X51n0823_007:0243a04": "轉識暫起。",
    "X51n0823_007:0243a05": "彼天唯在第四靜慮(至)能感彼天異熟果故。",
    "X51n0823_007:0243a06": "彼天下。明所居界地。初句判定在四靜慮。四禪有",
    "X51n0823_007:0243a07": "九天。此當第四。次二句釋不居上下地意。下地想",
    "X51n0823_007:0243a08": "心麤動難斷。上無無想異熟處故。無處者。四空滅",
    "X51n0823_007:0243a09": "色存心。無想滅心存色。彼既無色。無存異熟色處。",
    "X51n0823_007:0243a10": "即能下。約因顯果。思即意業。此為能引。定為所引。",
    "X51n0823_007:0243a11": "思為能感果為所感。因既無想。果必稱因。",
    "X51n0823_007:0243a12": "及無心二定者謂無想滅盡定俱無六識故名無心。",
    "X51n0823_007:0243a13": "及無下。次明二定初二句牒頌總標。別列二名。次",
    "X51n0823_007:0243a14": "句先釋無心通名。",
    "X51n0823_007:0243a15": "無想定者謂有異生(至)令身安和故亦名定。",
    "X51n0823_007:0243a16": "無想下。別釋無想定。先明脩因功能。徧淨。即三禪",
    "X51n0823_007:0243a17": "中第三天。伏此天貪。此上未伏。厭想如瘡。如癰。如",
    "X51n0823_007:0243a18": "病。如箭入體。出離作意為先。令六轉識及心所滅。",
    "X51n0823_007:0243a19": "想滅下。釋立名義。問。心所俱滅。何唯無想。答。想滅",
    "X51n0823_007:0243a20": "為首。立無想名。問。既言無想。何復名定。答。如文。",
    "X51n0823_007:0243a21": "脩習此定品別有三(至)窮蒲壽量後方殞沒。",
    "X51n0823_007:0243a22": "脩習下。明定類差別。因有精勤怠情。於現法退不",
    "X51n0823_007:0243a23": "退異。果中形色壽命不同。分下中上種類差別。窮",
    "X51n0823_007:0243a24": "蒲壽量者。盡五百劫也。",
    "X51n0823_007:0243b01": "此定唯屬第四靜慮(至)四業通三除順現受。",
    "X51n0823_007:0243b02": "此定下。明攝屬界地。初句判屬第四靜慮。善所引",
    "X51n0823_007:0243b03": "故唯善。下上地無。如前所說。四業者。一順現受。上",
    "X51n0823_007:0243b04": "上品善不善業。最極殊勝。現身便受故。二順生受。",
    "X51n0823_007:0243b05": "中品之業。稍降上者。次生便受故。三順後受。又稍",
    "X51n0823_007:0243b06": "劣中品者。二生已後。乃至多生受故。四順不定受。",
    "X51n0823_007:0243b07": "最微劣下品業。排遣在後。時節不定故。瑜伽四句",
    "X51n0823_007:0243b08": "料簡。謂時定報不定。報定時不定。時報俱定。時報",
    "X51n0823_007:0243b09": "俱不定。時報俱定。屬前三。餘三句屬第四。除順現",
    "X51n0823_007:0243b10": "受者。非於現生即受彼天報故。通不定者。或有外",
    "X51n0823_007:0243b11": "道。由謗解脫生地獄故。或轉脩正業。超出界故。此",
    "X51n0823_007:0243b12": "是時報俱不定句也。",
    "X51n0823_007:0243b13": "有義此定唯欲界起(至)故唯有漏非聖所起。",
    "X51n0823_007:0243b14": "有義下。明脩起處。初解欲界脩起。次解欲界脩。色",
    "X51n0823_007:0243b15": "界起。除無下。明此定有漏。聖所不居。除無想天至",
    "X51n0823_007:0243b16": "究竟者。四禪九天。無雲。福生。廣果。無想。無煩。無熱。",
    "X51n0823_007:0243b17": "善見。善現。色究竟。謂上流般不還果人徧沒者。越",
    "X51n0823_007:0243b18": "無想天。生色究竟。此由下。釋越義。此天由外道厭",
    "X51n0823_007:0243b19": "想欣彼果入。故唯有漏。非聖所起。是故除之。瑜伽",
    "X51n0823_007:0243b20": "論云。此無想定非學所入。亦非無學。何以故。此中",
    "X51n0823_007:0243b21": "無有慧現行故。此上有勝寂靜住及生故。又復此",
    "X51n0823_007:0243b22": "定不能證得所未證得諸勝善法。由是稽留誑幻",
    "X51n0823_007:0243b23": "處故。",
    "X51n0823_007:0243b24": "滅盡定者謂有無學(至)由偏厭受想亦名滅彼定。",
    "X51n0823_007:0243c01": "滅盡下。別釋滅盡定。先明修因功能。學無學聖已",
    "X51n0823_007:0243c02": "伏或離第八地染。有頂不定。由暫求止息想作意",
    "X51n0823_007:0243c03": "為先。令不恒行心心所。及染汙末那染分。及彼心",
    "X51n0823_007:0243c04": "所。悉皆滅盡。立滅下。承上義立名。故立滅盡名。令",
    "X51n0823_007:0243c05": "身安住。調暢柔和。故亦名定。次句兼出別名。由此",
    "X51n0823_007:0243c06": "加行偏厭受想。故亦名為滅受想定。",
    "X51n0823_007:0243c07": "脩習此定品別有三(至)上品脩者畢竟不退。",
    "X51n0823_007:0243c08": "脩習下。明定類差別。因有精勤怠情。於現法中有",
    "X51n0823_007:0243c09": "退不退。分下中上三品差別。",
    "X51n0823_007:0243c10": "此定初脩必依有頂(至)非無學攝似涅槃故。",
    "X51n0823_007:0243c11": "此定下。明脩處。初脩必依非想地歷觀四諦為入",
    "X51n0823_007:0243c12": "定之方便。由慧資定故。定慧均脩故。次第下。問。何",
    "X51n0823_007:0243c13": "故唯依有頂。答。始從初禪乃至有頂。隣接而入。九",
    "X51n0823_007:0243c14": "次第定。此最後故。上無別地。是故定屬於彼。雖屬",
    "X51n0823_007:0243c15": "下。問。此位有頂。猶屬界繫。是有漏耶。答。根本味禪。",
    "X51n0823_007:0243c16": "隱沒。有垢。無記。故是有漏。此依根本淨禪。不隱沒。",
    "X51n0823_007:0243c17": "無垢。有記。觀練薰脩。九十八使山動。故是無漏。問。",
    "X51n0823_007:0243c18": "必依有頂。亦可通餘地否。答。定法轉深。奮迅超越。",
    "X51n0823_007:0243c19": "出入自在。從初禪不假方便。次第入滅定。復從滅",
    "X51n0823_007:0243c20": "定。從上向下。逆次而出。還至初禪。故云。餘地亦得",
    "X51n0823_007:0243c21": "現前。問。定慧屬道諦。學等何攝。答。非二所攝。寂靜",
    "X51n0823_007:0243c22": "微妙。似涅槃故。非學所攝。非真涅槃。亦非無學攝。",
    "X51n0823_007:0243c23": "此定初起唯在人中(至)知有藏識不斷滅故。",
    "X51n0823_007:0243c24": "此定下。明起處。初句明此定初起唯在欲界人中。",
    "X51n0823_007:0244a01": "次二句釋成上界亦起。若得自在生色無色亦得",
    "X51n0823_007:0244a02": "現前。問。色界可起。無色無身云何得起。答中引證",
    "X51n0823_007:0244a03": "無色名意成天者。彼天雖無業果。非無名攝非色",
    "X51n0823_007:0244a04": "四蘊。是以亦起此定。無色界色。是佛境界。非諸二",
    "X51n0823_007:0244a05": "乘所知。無色雖起。有二不同。不信藏識者。生彼不",
    "X51n0823_007:0244a06": "起。恐成斷滅故。已信藏識。亦得現前。知不斷滅故。",
    "X51n0823_007:0244a07": "要斷三界見所斷惑(至)隨應後得所引發故。",
    "X51n0823_007:0244a08": "要斷下。明伏斷現起差別。先初解。先約斷惑釋。要",
    "X51n0823_007:0244a09": "斷見惑方能初起斷見已入聖位。二乘在初果初",
    "X51n0823_007:0244a10": "心。菩薩在初地初心。異生一句。反釋。若未斷見。是",
    "X51n0823_007:0244a11": "異生性。異生不能伏滅有頂心心所故。此定下。次",
    "X51n0823_007:0244a12": "約證理釋。要證二空。隨應後得所引發故。先根本",
    "X51n0823_007:0244a13": "智證二空已。後得智中脩加行入。於人法空。二乘",
    "X51n0823_007:0244a14": "或單。菩薩或複。而不決定。故云隨應。",
    "X51n0823_007:0244a15": "有義下八地脩所斷惑中(至)生上八地皆得後起。",
    "X51n0823_007:0244a16": "有義下。次解。此解非唯斷見。亦須斷思。三界中唯",
    "X51n0823_007:0244a17": "除非非想。下脩惑中要全斷欲九品盡。餘但伏除。",
    "X51n0823_007:0244a18": "然後方能初起此定。欲界下一句。釋斷欲所以。二",
    "X51n0823_007:0244a19": "性。謂不善。有覆。二性繁雜。障定強故。故須斷之。唯",
    "X51n0823_007:0244a20": "說下一句。引人證。不還者已斷欲界九品惑盡。不",
    "X51n0823_007:0244a21": "來欲界受生。無學菩薩亦然。隨所應者。如上二空",
    "X51n0823_007:0244a22": "單複。或全超。半超。徧沒。隨生八地皆得後起。",
    "X51n0823_007:0244a23": "義有要斷下之四地(至)生上五地皆得後起。",
    "X51n0823_007:0244a24": "義有下。三解。下八地中要斷下之四地。謂欲至三",
    "X51n0823_007:0244b01": "禪。餘但伏除。變異下一句。釋斷下地所以。變異受。",
    "X51n0823_007:0244b02": "謂苦樂憂喜。此相應煩惱種。麤動轉易。障定強故。",
    "X51n0823_007:0244b03": "彼隨下一句。准前單複等。",
    "X51n0823_007:0244b04": "若伏下惑能起此定(至)斷下末那俱生惑故。",
    "X51n0823_007:0244b05": "若伏下。通妨。先難。初句牒前。次二句正難。若伏下",
    "X51n0823_007:0244b06": "惑能起此定。後於所伏不斷之惑。退轉現起之時。",
    "X51n0823_007:0244b07": "豈生上地已。却來斷下惑耶。伏下生上應是有頂。",
    "X51n0823_007:0244b08": "斷亦下。先順問答。初句直答。如生下一句例答。如",
    "X51n0823_007:0244b09": "生上地得無學者。斷下末那俱生惑故。此亦應然。",
    "X51n0823_007:0244b10": "然不還者對治力強(至)但由惑種潤上地生。",
    "X51n0823_007:0244b11": "然不下。伏難云。若伏餘惑能起此定。後所伏者不",
    "X51n0823_007:0244b12": "退轉。不現起。生餘地者。豈生彼者無潤生惑耶。釋",
    "X51n0823_007:0244b13": "云。不還居四禪。若生上四地時。不假現行。但由惑",
    "X51n0823_007:0244b14": "種潤生。",
    "X51n0823_007:0244b15": "雖所伏惑有退不退(至)故無生上却斷下失。",
    "X51n0823_007:0244b16": "雖所下。次違問答。有退。即牒前顯難。不退。即牒後",
    "X51n0823_007:0244b17": "伏難。而無伏下生上者。此義意在斷下生上。故無",
    "X51n0823_007:0244b18": "却斷之失。前番順答。然約七識俱生煩惱種。三乘",
    "X51n0823_007:0244b19": "將得無學果時。一剎那中三界頓斷。故生上地得",
    "X51n0823_007:0244b20": "無學者。有斷下地俱生惑義。此言頓斷者。任運內",
    "X51n0823_007:0244b21": "起無麤細故。次番違答。此約六識俱生煩惱種。三",
    "X51n0823_007:0244b22": "界九地一一漸次九品別斷。或為一聚九品別斷。",
    "X51n0823_007:0244b23": "故無伏下生上地義。寧有生上却斷下失。此言別",
    "X51n0823_007:0244b24": "斷者。通緣內外麤細境生。品類差別有眾多故。",
    "X51n0823_007:0244c01": "若諸菩薩先二乘位(至)一切位中能起此定。",
    "X51n0823_007:0244c02": "若諸下。明定起位次。先明迴心。先既已得。隨處可",
    "X51n0823_007:0244c03": "起。無復論其位之高下。",
    "X51n0823_007:0244c04": "若不爾者或有乃至(至)方能現起滅盡故。",
    "X51n0823_007:0244c05": "若不下。明直往。漸悟者。七地後心永伏諸惑。欲界",
    "X51n0823_007:0244c06": "九品雖未永斷。而能如彼得不還者。於此位中能",
    "X51n0823_007:0244c07": "起此定。論說下。引證。",
    "X51n0823_007:0244c08": "有從初地即能永伏(至)亦能現起滅盡定故。",
    "X51n0823_007:0244c09": "有從下。明頓悟者。初地即能永伏。如阿羅漢已斷",
    "X51n0823_007:0244c10": "者。彼十地中皆起此定。經說下。引證。",
    "X51n0823_007:0244c11": "無心睡眠與悶絕者(至)令前六識皆不現行。",
    "X51n0823_007:0244c12": "無心下。總標睡眠悶絕。初句牒頌。次釋通名。二位",
    "X51n0823_007:0244c13": "俱名無心者。六識皆不行故。",
    "X51n0823_007:0244c14": "疲極等緣所引身位(至)而由彼似彼故假說彼名。",
    "X51n0823_007:0244c15": "疲極下。別釋睡眠。初釋相。此睡下。通妨。難云。眠即",
    "X51n0823_007:0244c16": "心所。與心相應。此既無心。寧有心所。釋曰。此睡眠",
    "X51n0823_007:0244c17": "時雖無彼昧略之體。而由彼引起。與彼相似。是故",
    "X51n0823_007:0244c18": "依彼假說睡眠。此非心所。",
    "X51n0823_007:0244c19": "風熱等緣所引身位亦違六識故名極重悶絕。",
    "X51n0823_007:0244c20": "風熱下。別釋悶絕。釋相如文。",
    "X51n0823_007:0244c21": "或此俱是觸處少分除斯五位意識恒起。",
    "X51n0823_007:0244c22": "或此下。明分攝。此字。指睡悶。疲極風熱等緣。皆屬",
    "X51n0823_007:0244c23": "觸塵處攝。言少分者。觸有二十六種。地水火風。四",
    "X51n0823_007:0244c24": "種是實。其餘冷煖澀滑饑渴飽悶等。皆依四大差",
    "X51n0823_007:0245a01": "別假立。今此二位俱借身根為緣引起。一分是身",
    "X51n0823_007:0245a02": "根攝。故曰少分。由此意識不起。除此五位之外。意",
    "X51n0823_007:0245a03": "識恒常現起。",
    "X51n0823_007:0245a04": "正死生時亦無意識何故但說五位不行。",
    "X51n0823_007:0245a05": "正死下。釋及與二字。先問起。如文。",
    "X51n0823_007:0245a06": "有義無生及與言顯(至)說及與言顯五無雜。",
    "X51n0823_007:0245a07": "有義下。答釋。先初解。彼說下。次解。初句斥前。次徵",
    "X51n0823_007:0245a08": "釋。聖教云六時無心。不及死生故。應說下。正釋。皆",
    "X51n0823_007:0245a09": "如文。顯五無雜者。無想因界似同故。二定俱滅心",
    "X51n0823_007:0245a10": "故。睡悶外相無異故。著此及與言。顯無雜亂。",
    "X51n0823_007:0245a11": "此顯六識斷已後時(至)由此不說入無餘依。",
    "X51n0823_007:0245a12": "此顯下。通妨。問云。既言六時。此何不說無餘依耶。",
    "X51n0823_007:0245a13": "釋云。此五位。顯後時從自種起。無餘一入永入。故",
    "X51n0823_007:0245a14": "此不說。",
    "X51n0823_007:0245a15": "此五位中異生有四(至)唯得存一無睡悶故。",
    "X51n0823_007:0245a16": "此五下。判凡聖有無。聖唯後三者。除無想天。無想",
    "X51n0823_007:0245a17": "定。如來菩薩唯得存一者。并無睡悶故。",
    "X51n0823_007:0245a18": "是故八識一切有情(至)是謂略說識俱轉義。",
    "X51n0823_007:0245a19": "是故下總結。五隨緣現。而非常起。意雖常起。五位",
    "X51n0823_007:0245a20": "中無。故八識中二恒俱轉。意識不遇五種違緣。前",
    "X51n0823_007:0245a21": "五識身隨緣頓漸。則三俱轉。乃至八俱。是謂略說",
    "X51n0823_007:0245a22": "識俱轉義。",
    "X51n0823_007:0245a23": "若一有情多識俱轉(至)彼俱恒時唯有一故。",
    "X51n0823_007:0245a24": "若一下。六番料簡。躡前諸識俱轉為難。初問。一有",
    "X51n0823_007:0245b01": "情身唯應一識。多識俱轉非一有情。餘乘唯知有",
    "X51n0823_007:0245b02": "一識故。若立下。答。初句牒問。若立有情依識多少。",
    "X51n0823_007:0245b03": "汝起一識名一有情者。次句反難。至無心位一識",
    "X51n0823_007:0245b04": "不生。爾乃應當非有情數。又若依識立有情者。識",
    "X51n0823_007:0245b05": "與戒善相應起位。爾時可說人趣有情。設起破戒",
    "X51n0823_007:0245b06": "惡心。此屬三途他分。應非人趣自分。然立下。正釋",
    "X51n0823_007:0245b07": "依命根數。及異熟識立。俱不違理。此恒唯一故。",
    "X51n0823_007:0245b08": "一身唯一等無間緣(至)說多識俱者許此緣多故。",
    "X51n0823_007:0245b09": "一身下。二問。諸心心所依四緣生。餘緣或可容多。",
    "X51n0823_007:0245b10": "等無間緣一身唯一。如何俱時有多識轉。既許下。",
    "X51n0823_007:0245b11": "先答無間緣。先順問答。此等無間既引多所。寧不",
    "X51n0823_007:0245b12": "許引多心。一引一聚故。又誰下。次違問答。奪破唯",
    "X51n0823_007:0245b13": "一。諸心心所前念引後。皆名等無間。此緣多故。",
    "X51n0823_007:0245b14": "又欲一時取多境者(至)識前後生不應理故。",
    "X51n0823_007:0245b15": "又欲下。次答多識俱轉。先約眾緣力齊。諸識應俱。",
    "X51n0823_007:0245b16": "前問如何俱時有多識轉。今釋諸根不壞。眾境現",
    "X51n0823_007:0245b17": "前。諸緣和合。作意正生。而欲多取。寧不一時諸識",
    "X51n0823_007:0245b18": "俱轉。",
    "X51n0823_007:0245b19": "又心所性雖無差別(至)寧不許心異類俱起。",
    "X51n0823_007:0245b20": "又心下。約心所例俱起。問云。諸識俱轉。此則異類",
    "X51n0823_007:0245b21": "並生。此約小乘心不並生為難。今釋云。又如諸心",
    "X51n0823_007:0245b22": "所法。雖心法性無有差別。然善染類別。於一身中",
    "X51n0823_007:0245b23": "一時俱轉。互不相違。當知藏識與諸轉識。於一身",
    "X51n0823_007:0245b24": "中一時俱轉。亦互不違。",
    "X51n0823_007:0245c01": "又如浪像依一起多故依一心多識俱轉。",
    "X51n0823_007:0245c02": "又如下。約喻喻俱起。初句喻依一水起多浪。依一",
    "X51n0823_007:0245c03": "鏡起多像。次句合法。依一藏識多識俱轉。",
    "X51n0823_007:0245c04": "又若不許意與五俱(至)如散意識緣久滅故。",
    "X51n0823_007:0245c05": "又若下。約同時意識證俱起。若一身中唯一識轉。",
    "X51n0823_007:0245c06": "是則不許意與五俱。意非五俱。取彼所緣應不明",
    "X51n0823_007:0245c07": "了。前五以意為分別依。意以前五為明了門。量云。",
    "X51n0823_007:0245c08": "意識取所緣。應不明了。不與五俱故。如散位獨頭",
    "X51n0823_007:0245c09": "意識緣久滅法。意既五俱。以證諸識俱轉。",
    "X51n0823_007:0245c10": "如何五俱唯一意識(至)相見俱有種種相故。",
    "X51n0823_007:0245c11": "如何下。三問。既五識俱唯一意識。如何同眼識取",
    "X51n0823_007:0245c12": "色。又同耳識等取聲等。或一時取多境。如眼下。舉",
    "X51n0823_007:0245c13": "例並答。此以五識取境非一。例顯意識取境或多。",
    "X51n0823_007:0245c14": "如一眼識。於一時間於一事境。唯取一類無異色",
    "X51n0823_007:0245c15": "相。或於一時頓取非一種種色相。如眼識於眾色。",
    "X51n0823_007:0245c16": "如是耳鼻舌身識。或於一時於一事境。唯取一類",
    "X51n0823_007:0245c17": "無異相。或於一時頓取非一種種相如是。分別意",
    "X51n0823_007:0245c18": "識。於一時間或取一境相。或取非一種種境相。當",
    "X51n0823_007:0245c19": "知道理亦不相違。相見下一句。轉釋取多義。量云。",
    "X51n0823_007:0245c20": "五俱意識是有法。於色等境取一或多宗。相見俱",
    "X51n0823_007:0245c21": "有種種相故因。喻如眼等識。",
    "X51n0823_007:0245c22": "何故諸識同類不俱(至)一已能了餘無用故。",
    "X51n0823_007:0245c23": "何故下。四問。此躡前問也。如一眼識既有種種見",
    "X51n0823_007:0245c24": "相。應有多同類眼識體俱轉。體用相依故。如何不",
    "X51n0823_007:0246a01": "俱耶。此以見分之用多。而難體亦應多。於自下。答。",
    "X51n0823_007:0246a02": "識於自所緣不可了者。多亦奚為。若可了者。一已",
    "X51n0823_007:0246a03": "能了。餘無用故。是故不俱。此言見分雖有多種。而",
    "X51n0823_007:0246a04": "了青黃等種種相。識體唯一。如諸臣輔宰治各各",
    "X51n0823_007:0246a05": "不同。君主唯一。",
    "X51n0823_007:0246a06": "若爾五識已了自境(至)名有分別五識不爾。",
    "X51n0823_007:0246a07": "若爾下。五問。此亦躡前。既云一已能了餘無用者。",
    "X51n0823_007:0246a08": "五識已了自境。用意何為。五俱下。答。先約意識為",
    "X51n0823_007:0246a09": "五分別依。次約意識於五境能明了取。眼等諸識",
    "X51n0823_007:0246a10": "緣境。如鏡照物。無別分析。意識於中標指能明了",
    "X51n0823_007:0246a11": "故。由此下。證成。聖教依此名有分別。五識不爾。不",
    "X51n0823_007:0246a12": "應一例。",
    "X51n0823_007:0246a13": "多識俱轉何不相應(至)如五根識互不相應。",
    "X51n0823_007:0246a14": "多識下。六問。多識既俱。應如王所有相應義。今何",
    "X51n0823_007:0246a15": "不爾。非同下。答。王所相應者。具五義生。同一剎那。",
    "X51n0823_007:0246a16": "和合似一。定俱生滅。同所依根。共所緣境。今此諸",
    "X51n0823_007:0246a17": "識雖有剎那俱起之義。非同境故。問。意與五俱。豈",
    "X51n0823_007:0246a18": "非同境。釋云。設同境者。彼此所依體數異故。所依。",
    "X51n0823_007:0246a19": "謂根。體。謂自證。數。謂心所。如五下。例釋。例如五根",
    "X51n0823_007:0246a20": "五識雖俱時轉。彼此異故。互不相應。此亦應爾。量",
    "X51n0823_007:0246a21": "云。諸識俱轉是有法。互不相應宗。彼此異故因。如",
    "X51n0823_007:0246a22": "五根識。",
    "X51n0823_007:0246a23": "八識自性不可言定一(至)如幻事等無定性故。",
    "X51n0823_007:0246a24": "八識下。結成非一非異。初句先標非定一。次三句",
    "X51n0823_007:0246b01": "釋成。行相。謂見分。所依。謂根。所緣。謂境。相應。謂心",
    "X51n0823_007:0246b02": "所。皆各異故。又此滅彼生故。能熏四義。所熏四義。",
    "X51n0823_007:0246b03": "相各異故。亦非下。初句先標非定異。次三句釋成。",
    "X51n0823_007:0246b04": "引經水波無異。楞伽云。藏識海常住等。因果性者。",
    "X51n0823_007:0246b05": "更互為因性。亦常為果性。次舉喻明無定。量云。八",
    "X51n0823_007:0246b06": "識自性是有法。非一非異宗。無定性故因。如幻事",
    "X51n0823_007:0246b07": "等。",
    "X51n0823_007:0246b08": "如前所說識差別相(至)真故相無別相所相無故。",
    "X51n0823_007:0246b09": "如前下。釋疑。問云。既非定異。前何廣說三能變識。",
    "X51n0823_007:0246b10": "六位心所差別性相。初句牒問。次釋。說差別者。依",
    "X51n0823_007:0246b11": "世俗理。非勝義諦。如伽下。引證。相所相者。能相所",
    "X51n0823_007:0246b12": "相。如火以烟焰而為能相。彼復以火而為所相。諸",
    "X51n0823_007:0246b13": "識亦爾。執持。思量。了別。而為能相。彼復以識而為",
    "X51n0823_007:0246b14": "所相。真勝義中皆不可得。已上釋第三能變竟。",
    "X51n0823_007:0246b15": "已廣分別三能變相(至)由斯一切唯有識耶。",
    "X51n0823_007:0246b16": "已廣下。重申六頌結顯唯識。由前開章以我法對",
    "X51n0823_007:0246b17": "唯識互為問端。論中廣明所變我法非實。能變三",
    "X51n0823_007:0246b18": "相差別。此中結顯歸源。廣明唯識以成前義。初申",
    "X51n0823_007:0246b19": "第一頌。文中結前問起。已明能變為二所依。云何",
    "X51n0823_007:0246b20": "離似無實我法。由斯一切唯有識耶。",
    "X51n0823_007:0246b21": "頌曰是諸識轉變(至)由此彼皆無故一切唯識。",
    "X51n0823_007:0246b22": "頌曰下。舉第一頌答。",
    "X51n0823_007:0246b23": "論曰是諸識者謂前所說(至)非不離識心所法等。",
    "X51n0823_007:0246b24": "論曰下。解釋。先約轉變見相釋。即開章彼相皆依",
    "X51n0823_007:0246c01": "識所轉變而假施設已下一段義同。先釋初句。是",
    "X51n0823_007:0246c02": "諸識言。亦攝心所。皆能變似見相二分。是故依之",
    "X51n0823_007:0246c03": "立轉變名。所變下。釋第二句。即此所變似見相分。",
    "X51n0823_007:0246c04": "名為分別。及所分別。以是能取所取相故。此約見",
    "X51n0823_007:0246c05": "相二分釋。即是因緣變。由此下。釋第三句。初句標。",
    "X51n0823_007:0246c06": "由斯識變似見相理。彼所妄執實我法性。離似所",
    "X51n0823_007:0246c07": "變決定非有。次二句反覆釋。離此無別有物。物非",
    "X51n0823_007:0246c08": "離此別有。非離所依有能依故。是故下。釋第四句。",
    "X51n0823_007:0246c09": "諸心。心所。色。不相應。四皆有為。虗空等六。即是無",
    "X51n0823_007:0246c10": "為。前三實有。第四假有。如是一切皆不離識。唯言",
    "X51n0823_007:0246c11": "下。結。唯言但遮離識實物。非為遮止不離識法。是",
    "X51n0823_007:0246c12": "故亦有心所等法。",
    "X51n0823_007:0246c13": "或轉變者謂諸內識(至)唯識義成契會中道。",
    "X51n0823_007:0246c14": "或轉下。次約轉變我法釋。即前開章或復內識轉",
    "X51n0823_007:0246c15": "似外境已下一段義同。先釋初句。謂諸內識及彼",
    "X51n0823_007:0246c16": "心所。我法分別熏習力故生起之時。變似我法外",
    "X51n0823_007:0246c17": "境相見。立轉變名。此能下。釋第二句。謂此能變三",
    "X51n0823_007:0246c18": "界心及心所。即名分別。虗妄分別為自性故。此所",
    "X51n0823_007:0246c19": "執取實我法性名所分別。虗妄分別所執境故。此",
    "X51n0823_007:0246c20": "約能變所變釋。即是分別變。由此下。釋第三句。由",
    "X51n0823_007:0246c21": "此轉變似我法相。彼實我法決定皆無。前引教理",
    "X51n0823_007:0246c22": "已廣破故。是故下。釋第四句。是故一切皆唯有識。",
    "X51n0823_007:0246c23": "妄分別有。二都無故。唯言下。結。唯言為遮遍計所",
    "X51n0823_007:0246c24": "執離識實物。不遮不離識法故。真空及依他起。亦",
    "X51n0823_007:0247a01": "是有性。由斯下。結示唯識。我法非有。離增益邊。空",
    "X51n0823_007:0247a02": "識非無。離損減邊。唯識義成。中道理顯。",
    "X51n0823_007:0247a03": "由何教理唯識義成豈不已說。",
    "X51n0823_007:0247a04": "由何下。重申教理證成。先略問略答。",
    "X51n0823_007:0247a05": "雖說未了非破他義己義便成應更確陳成此教理。",
    "X51n0823_007:0247a06": "雖說下。次廣問答。先問。前雖廣引教理已彰唯識。",
    "X51n0823_007:0247a07": "論意兼破外執。顯理義隱於中。唯識義猶未了。今",
    "X51n0823_007:0247a08": "請應更確陳。",
    "X51n0823_007:0247a09": "如契經說三界唯心(至)又說有情隨心垢淨。",
    "X51n0823_007:0247a10": "如契下。先引教答。先引華嚴心如工畵師等。二引",
    "X51n0823_007:0247a11": "深密境唯識現。三引楞伽法不離心。四引無垢經",
    "X51n0823_007:0247a12": "隨心垢淨。連引四經。文雖有別。義意秪成唯識。",
    "X51n0823_007:0247a13": "又說成就四智菩薩(至)境若實有此云何成。",
    "X51n0823_007:0247a14": "又說下。次引阿毗達磨經所說四智。先標。次釋。一",
    "X51n0823_007:0247a15": "相下。初句標智。相違識相智者。謂所緣境相。與能",
    "X51n0823_007:0247a16": "緣識彼此互望。更相違反。了知心變。故名為智。謂",
    "X51n0823_007:0247a17": "於下。轉釋。一處者。謂一恒河。四類有情隨業異見。",
    "X51n0823_007:0247a18": "鬼見猛火。人見清流。天見琉璃。畜見窟宅。此皆不",
    "X51n0823_007:0247a19": "離各各能變之識。以此驗之。境非實有。隨業自殊。",
    "X51n0823_007:0247a20": "如必是真。寧容各異。",
    "X51n0823_007:0247a21": "二無所緣識智謂緣過未(至)彼境既無餘亦應爾。",
    "X51n0823_007:0247a22": "二無下。初句標智。無所緣識智者。謂識所緣。如空",
    "X51n0823_007:0247a23": "華陽燄。本無所有。愚者計實。智者達無。故名為智。",
    "X51n0823_007:0247a24": "謂緣下。轉釋。先以獨頭意識所緣非實以例五識",
    "X51n0823_007:0247b01": "現緣。亦非實有。散意識緣過未等。非實有境。分別",
    "X51n0823_007:0247b02": "宛然。以此例餘。餘亦應爾。畢竟無法。識現可得。現",
    "X51n0823_007:0247b03": "可得者。豈不都無。",
    "X51n0823_007:0247b04": "三自應無倒智謂愚夫智(至)不由功用應得解脫。",
    "X51n0823_007:0247b05": "三自下。初句標智。自應無倒智者。無中執有。謂之",
    "X51n0823_007:0247b06": "倒見。以實見實。應非倒智。謂愚下。轉釋。愚夫於無",
    "X51n0823_007:0247b07": "中執有。但是倒情。若令凡心能得實境。彼應自然",
    "X51n0823_007:0247b08": "成無顛倒。不由功用應得解脫。如於無常等法。謬",
    "X51n0823_007:0247b09": "計常樂我淨。但是倒情。果能實證真常真樂等。應",
    "X51n0823_007:0247b10": "成無倒正智。今則不然。仍成倒見。",
    "X51n0823_007:0247b11": "四隨三智轉智一隨自在者(至)於唯識理決定悟入。",
    "X51n0823_007:0247b12": "四隨下。初句標智。隨智轉智者。眾境變更。皆隨智",
    "X51n0823_007:0247b13": "轉。智能了知。故名曰智。一隨下。別釋三智。初釋隨",
    "X51n0823_007:0247b14": "自在智轉智。八地已上得心自在菩薩。能任運變",
    "X51n0823_007:0247b15": "大地作黃金。攪長河為酥酪。令應見者如實而見。",
    "X51n0823_007:0247b16": "若離於心有別實境。如何地等隨菩薩心轉作黃",
    "X51n0823_007:0247b17": "金酥酪。二隨觀察者智轉智。依勝定脩觀法者。如",
    "X51n0823_007:0247b18": "脩十六妙觀。落日水氷地樹池樓等。隨觀一境。眾",
    "X51n0823_007:0247b19": "相現前。又脩九想。八背捨。十一切處等。但隨觀者",
    "X51n0823_007:0247b20": "觀行轉變。一切皆成。境若是實。寧隨心轉。三隨無",
    "X51n0823_007:0247b21": "分別智轉智。諸菩薩得根本智證真如時。真如妙",
    "X51n0823_007:0247b22": "境與智冥合。平等平等。能所一如。內外凝寂。一切",
    "X51n0823_007:0247b23": "境相皆不現前。境若是實。何容不現。菩薩下。結。",
    "X51n0823_007:0247b24": "又伽他說心意識所緣(至)此等聖教誠證非一。",
    "X51n0823_007:0247c01": "又伽下。引教證成。心意識。即三能變。此之所緣皆",
    "X51n0823_007:0247c02": "不離識。是故我說一切唯心。此等下。廣指諸教。",
    "X51n0823_007:0247c03": "極成眼等識五隨一故如餘不親緣離自色等。",
    "X51n0823_007:0247c04": "極成下。立量顯理。先約能緣立量。先明前五識。量",
    "X51n0823_007:0247c05": "云。極成眼等識是有法。不親緣離自色等宗。五隨",
    "X51n0823_007:0247c06": "一故因。如餘耳等四識。五識相望。互為有法同喻。",
    "X51n0823_007:0247c07": "應成五量。離自色者。本質境也。不親緣者。疎所緣",
    "X51n0823_007:0247c08": "緣也。意成不離識相分色。是親所緣緣也。",
    "X51n0823_007:0247c09": "餘識識故如眼識等亦不親緣離自諸法。",
    "X51n0823_007:0247c10": "餘識下。次明後三識。量云。餘識是有法。亦不親緣",
    "X51n0823_007:0247c11": "離自諸法宗。識性攝故因。如眼識等。",
    "X51n0823_007:0247c12": "此識所緣定非離此二隨一故如彼能緣。",
    "X51n0823_007:0247c13": "此識下。次約所緣立量。先明五塵。所緣。即相分。此",
    "X51n0823_007:0247c14": "字。即自證體。二隨一者。即相見二分中相分。能緣",
    "X51n0823_007:0247c15": "即見分。量云。此識所緣相分是有法。定非離此自",
    "X51n0823_007:0247c16": "證分宗。相見二中隨一相分攝故因。同喻如能緣",
    "X51n0823_007:0247c17": "見分。見分不離自證分。證成相分不離自證分。",
    "X51n0823_007:0247c18": "所緣法故如相應法(至)此等正理誠證非一。",
    "X51n0823_007:0247c19": "所緣下。次明法塵。所緣。謂後三所緣法。相應法。謂",
    "X51n0823_007:0247c20": "心王與心所相應。心所與心王相應。彼此不離故。",
    "X51n0823_007:0247c21": "量云。後三所緣是有法。決定不離心及心所宗。法",
    "X51n0823_007:0247c22": "故因。同喻如相應法。王所相應既不相離。證成所",
    "X51n0823_007:0247c23": "緣之法不離能緣心及心所。此等下。總結正理。",
    "X51n0823_007:0247c24": "故於唯識應深信受(至)離有離無故契中道。",
    "X51n0823_007:0248a01": "故於下。總證勸信顯理。我法非有者。以是徧計所",
    "X51n0823_007:0248a02": "執性故。空識非無者。依他圓成非所執故。",
    "X51n0823_007:0248a03": "慈尊依此說二頌言(至)有無及有故是則契中道。",
    "X51n0823_007:0248a04": "慈尊下。引證。依此者。依此長行說後二頌。愚夫所",
    "X51n0823_007:0248a05": "執實我法性。但是迷情妄分別有。於此識變見相",
    "X51n0823_007:0248a06": "分上。我法二性畢竟都無。此識中唯有二無我空。",
    "X51n0823_007:0248a07": "於彼二空。亦有此識。空識互言有者。依真立俗故。",
    "X51n0823_007:0248a08": "真俗相依故。此頌長行前二句我法非有。空識非",
    "X51n0823_007:0248a09": "無。故說下一頌。承上顯理。非無故非空。非有故非",
    "X51n0823_007:0248a10": "不空。有無牒非不空。有有牒非空。此頌長行離有",
    "X51n0823_007:0248a11": "離無。初句雙遮。次句雙照。遮照同時。故契中道。",
    "X51n0823_007:0248a12": "此頌且依染依他說理實亦有淨分依他。",
    "X51n0823_007:0248a13": "此頌下。簡示。頌言都無。但無我法。非無染分依他。",
    "X51n0823_007:0248a14": "即有漏識。又非所執。是妙俗諦。故不都無。淨依他。",
    "X51n0823_007:0248a15": "即無漏識。亦是圓成實。",
    "X51n0823_007:0248a16": "若唯內識似外境起(至)處時身用定不定轉。",
    "X51n0823_007:0248a17": "若唯下。八番問答。先一問難。此謂世事乖宗難。初",
    "X51n0823_007:0248a18": "句牒前唯有內識都無外境。次正難。寧見世間情",
    "X51n0823_007:0248a19": "非情物。處定。時定。而身不定。作用不定。各各而轉。",
    "X51n0823_007:0248a20": "既有世事。寧不乖宗。",
    "X51n0823_007:0248a21": "如夢境等應釋此疑。",
    "X51n0823_007:0248a22": "如夢下。答。如夢中獨頭妄亂意識。緣夢中境。苦樂",
    "X51n0823_007:0248a23": "得失計為實有。夢時非無。及至於醒了無所得。二",
    "X51n0823_007:0248a24": "十頌云。處時定如夢。身不定如鬼。同見膿河等。如",
    "X51n0823_007:0248b01": "夢損有用。",
    "X51n0823_007:0248b02": "何緣世尊說十二處。",
    "X51n0823_007:0248b03": "何緣下。次二問難。此謂聖教相違難。若但是識。應",
    "X51n0823_007:0248b04": "唯意法。何緣更說五內色根。及五塵境。成十二處。",
    "X51n0823_007:0248b05": "今言唯識。識外無餘。不立根境。寧不與教相違。",
    "X51n0823_007:0248b06": "依識所變非別實有(至)令知外法亦非有故。",
    "X51n0823_007:0248b07": "依識下答。初句約唯識總答。十有色處。皆依第八",
    "X51n0823_007:0248b08": "識變。離識之外非別實有。為入下。明建立十二處",
    "X51n0823_007:0248b09": "意。一切愚夫妄執有我。由斯生死輪轉無窮。欲令",
    "X51n0823_007:0248b10": "悟入無我真空。說六二法。令其觀察何處有我。如",
    "X51n0823_007:0248b11": "遮下。舉例。猶如有人撥無後世。墮斷見坑。為遮此",
    "X51n0823_007:0248b12": "故。說諸有情捨生趣生。如旋火輪。未有休息。復有",
    "X51n0823_007:0248b13": "未達諸法空寂。不能趣向無上菩提。為欲令入法",
    "X51n0823_007:0248b14": "無我空。故說萬法唯識。所以者何。令知外法亦非",
    "X51n0823_007:0248b15": "有故。速入法空證無上覺。",
    "X51n0823_007:0248b16": "此唯識性豈不亦空不爾如何。",
    "X51n0823_007:0248b17": "此唯下。次三問難。此謂唯識成空難。前言諸法皆",
    "X51n0823_007:0248b18": "空。此唯識性豈不亦空。識性不空。還成有法。不爾",
    "X51n0823_007:0248b19": "二字。略答。如何二字。覆徵。",
    "X51n0823_007:0248b20": "非所執故謂依識變(至)由此慈尊說前二頌。",
    "X51n0823_007:0248b21": "非所下。答。依他識性。非所執故。說法空者。依識所",
    "X51n0823_007:0248b22": "變似外境上妄執實法理非有故。說為法空。非無",
    "X51n0823_007:0248b23": "離言正智所證清淨依他唯識性故。說為法空。此",
    "X51n0823_007:0248b24": "唯識性是妙俗諦。此若無者。二諦應無。所以者何。",
    "X51n0823_007:0248c01": "真俗相依而建立故。撥無二諦是惡取空。諸佛說",
    "X51n0823_007:0248c02": "為不可治者。諸佛說空法。為度於有故。若復執有",
    "X51n0823_007:0248c03": "空。諸佛所不化。應知諸法有空不空。由此慈尊說",
    "X51n0823_007:0248c04": "前二頌。徧計不有。依圓不無。不有不無。中道理成。",
    "X51n0823_007:0248c05": "若諸色處亦識為體(至)一類堅住相續而轉。",
    "X51n0823_007:0248c06": "若諸下。次四問難。此謂色相非心難。初句牒前識",
    "X51n0823_007:0248c07": "變。若十色處亦識為體。應如意法非有質礙。何緣",
    "X51n0823_007:0248c08": "乃似色相顯現。又能變識剎那轉易間斷。何緣所",
    "X51n0823_007:0248c09": "變色相一類堅住相續而轉。",
    "X51n0823_007:0248c10": "名言薰習勢力起故(至)是故諸識亦似色現。",
    "X51n0823_007:0248c11": "名言下。答。色相堅住而轉者。謂諸無始虗妄分別。",
    "X51n0823_007:0248c12": "皆是名言薰習力起故。愚夫執有。智者達無。由執",
    "X51n0823_007:0248c13": "有故。迷之則生死始。染法依之而生。由達無故。悟",
    "X51n0823_007:0248c14": "之則輪迴息。淨法依之而生。此之色相。迷悟機關",
    "X51n0823_007:0248c15": "染淨依處。謂此若無。正倒無託。染淨無依。故云無",
    "X51n0823_007:0248c16": "倒無染。亦無淨法。是故下。結非住似住。非色似色。",
    "X51n0823_007:0248c17": "如有頌言亂相及亂體(至)及與非色識若無餘亦無。",
    "X51n0823_007:0248c18": "如有下。引證。亂相。謂所變色相。即色識。亂體。謂能",
    "X51n0823_007:0248c19": "變識體。即非色識。若相體俱無。亦無染淨法。是故",
    "X51n0823_007:0248c20": "說諸識亦似色而現。",
    "X51n0823_007:0248c21": "色等外境分明見證現量所得寧撥為無。",
    "X51n0823_007:0248c22": "色等下。次五問難。此謂現量違宗難。諸色聲等五",
    "X51n0823_007:0248c23": "外境相分明見證。現量所得。寧撥為無。若唯有識。",
    "X51n0823_007:0248c24": "豈不與現量相違。",
    "X51n0823_007:0249a01": "現量證時不執為外(至)不可執為是實外色。",
    "X51n0823_007:0249a02": "現量下。答。難家不知現非二量差別。故興無有相",
    "X51n0823_007:0249a03": "違之難。今答中先二句以前五現量。對意識非量。",
    "X51n0823_007:0249a04": "而分執不執標定。五識現量證境之時。得法自性。",
    "X51n0823_007:0249a05": "無分別故。不執為外。後意識非量計度。妄執在外。",
    "X51n0823_007:0249a06": "故現下。承上執不執而分內外。以判有無。五識現",
    "X51n0823_007:0249a07": "量得色等境。是自親相分。識所變故。亦說為有。意",
    "X51n0823_007:0249a08": "識非量所執外色。妄計度故。說彼為無。又色等境",
    "X51n0823_007:0249a09": "是心分故。非色似色。是內分故。非外似外。如夢所",
    "X51n0823_007:0249a10": "緣。亦非色似色。非外似外。法喻參明。不可執實。",
    "X51n0823_007:0249a11": "若覺時色皆如夢境(至)於自色境不知唯識。",
    "X51n0823_007:0249a12": "若覺下。次六問難。此謂夢覺相違難。初句牒前。如",
    "X51n0823_007:0249a13": "從下。正難。若謂覺時所緣如夢唯識。今觀法喻似",
    "X51n0823_007:0249a14": "不全同。如從夢覺。知彼夢境皆唯心現。今覺時所",
    "X51n0823_007:0249a15": "緣。何故不知唯識。而執心外實有耶。",
    "X51n0823_007:0249a16": "如夢未覺不能自知(至)由斯未了色境唯識。",
    "X51n0823_007:0249a17": "如夢下。答。先舉喻。如夢未醒。不能自覺夢境唯心。",
    "X51n0823_007:0249a18": "要至醒時。返思夢中一切唯識。覺時下。次合法。覺",
    "X51n0823_007:0249a19": "時境色。應知亦然。未至真覺位。不能自知萬法唯",
    "X51n0823_007:0249a20": "識。至真覺時。亦能追覺所緣唯識。未得下。結答。未",
    "X51n0823_007:0249a21": "得真覺。恒處夢中。由斯未了色境唯識。此之法喻",
    "X51n0823_007:0249a22": "參明符合。云何以在夢生死妄覺。欲同真覺耶。",
    "X51n0823_007:0249a23": "外色實無可非內識境他心實有寧非自所緣。",
    "X51n0823_007:0249a24": "外色下。次七問難。此謂外取他心難。初句領前。他",
    "X51n0823_007:0249b01": "心下。正難。他心實有。若不能緣。不名他心智。若能",
    "X51n0823_007:0249b02": "緣之。仍成心外有法。",
    "X51n0823_007:0249b03": "誰說他心非自識境(至)如緣他心色等亦爾。",
    "X51n0823_007:0249b04": "誰說下。答。初句立定他心是所緣。次句約親疎判。",
    "X51n0823_007:0249b05": "謂識下。釋。初句直明識無實用。諸識生時無實作",
    "X51n0823_007:0249b06": "用。次二句舉喻反明非親所緣。識緣境時。不能於",
    "X51n0823_007:0249b07": "外吸攬中歸。猶如手等親執外物。亦不於中趣外",
    "X51n0823_007:0249b08": "奔逸。如日舒光親照外境。但如下。正喻親疎緣。此",
    "X51n0823_007:0249b09": "中法廣喻略。今展喻以從法。但如淨鏡影似質現。",
    "X51n0823_007:0249b10": "名照彼物。非親能照。親所照者。謂自現影。識緣他",
    "X51n0823_007:0249b11": "心亦爾。託之為質。此約本質疎所緣緣。明了他心。",
    "X51n0823_007:0249b12": "非親能了。親所了者。謂自識變故契下。引證。法法",
    "X51n0823_007:0249b13": "不相到。但識生時似彼相現。名取彼物。如緣下。例",
    "X51n0823_007:0249b14": "緣五塵。如眼識緣色境時。對彼本質色。似彼本質",
    "X51n0823_007:0249b15": "相分顯現。名取彼色。非眼識親到彼色處。親所了",
    "X51n0823_007:0249b16": "者。即自變相分。餘識緣境亦然。",
    "X51n0823_007:0249b17": "說有異境何名唯識。",
    "X51n0823_007:0249b18": "既有下。次八問難。此謂異境非識難。若言唯識。識",
    "X51n0823_007:0249b19": "外無餘。既有他心為疎所緣。何成唯識。",
    "X51n0823_007:0249b20": "奇哉固執觸處生疑豈唯識教但說一識。",
    "X51n0823_007:0249b21": "奇哉下。答。初句責疑。次句略立。雖疎所緣離自識",
    "X51n0823_007:0249b22": "有。然不離他能變之心。非有所緣。便違唯識。若謂",
    "X51n0823_007:0249b23": "離自心即非唯識者。豈唯識教但說一識。",
    "X51n0823_007:0249b24": "不爾如何。",
    "X51n0823_007:0249c01": "不爾下。復問。不唯一識。義復云何。",
    "X51n0823_007:0249c02": "汝應諦聽若唯一識(至)誰為誰說何法何求。",
    "X51n0823_007:0249c03": "汝應下。答。初句誡聽。次下斥失。六法界凡。四法界",
    "X51n0823_007:0249c04": "聖。佛法界尊。三乘界卑。菩薩為因。佛界為果。佛為",
    "X51n0823_007:0249c05": "九說。九從佛求。謂諸有情各有識故。此事方成。若",
    "X51n0823_007:0249c06": "唯一識。如是等事。悉不成就。",
    "X51n0823_007:0249c07": "故唯識言有深意趣(至)定離諸識實有色等。",
    "X51n0823_007:0249c08": "故唯下。正釋。初句標立。識言下。百法總成五位。一",
    "X51n0823_007:0249c09": "者心法。謂八種識。二者心所法。謂六位心所。三者",
    "X51n0823_007:0249c10": "色法。謂所變相。四者不相應行法。謂分位差別。五",
    "X51n0823_007:0249c11": "者無為法。謂彼空理所顯真如。識自下。五位唯是",
    "X51n0823_007:0249c12": "一心。一識自性故。二識相應故。三心王心所二所",
    "X51n0823_007:0249c13": "變故。四前三分位故。五前四所依實性故。如是五",
    "X51n0823_007:0249c14": "位諸法皆不離識。總立識名。唯言但遮愚夫所執",
    "X51n0823_007:0249c15": "徧計外實色等。不遮內識所變依他不離識法。",
    "X51n0823_007:0249c16": "若如是知唯識教意(至)故定應信一切唯識。",
    "X51n0823_007:0249c17": "若如下。顯益勸信。初文解行證入。自利利他。非全",
    "X51n0823_007:0249c18": "下。反顯。故定下。勸信。",
    "X51n0823_007:0249c19": "若唯有識都無外緣由何而生種種分別。",
    "X51n0823_007:0249c20": "若唯下。次申第二頌結顯歸源廣明唯識以成前",
    "X51n0823_007:0249c21": "義。初句躡前。次句問後。若唯有識都無外緣。如一",
    "X51n0823_007:0249c22": "眼識生。須假外空明根境等為增上緣助之令生。",
    "X51n0823_007:0249c23": "既無外緣。內心分別由何而起。未有無心境。曾無",
    "X51n0823_007:0249c24": "無境心。",
    "X51n0823_007:0250a01": "頌曰由一切種識(至)以展轉力故彼彼分別生。",
    "X51n0823_007:0250a02": "頌曰下。舉第二頌答。",
    "X51n0823_007:0250a03": "論曰一切種識謂本識中(至)非持種識後當說故。",
    "X51n0823_007:0250a04": "論曰下。釋義。先釋初句。初牒頌標名。一切種識。次",
    "X51n0823_007:0250a05": "出體。謂識所持功能差別。次明用。此生四果。名一",
    "X51n0823_007:0250a06": "切種。此種以識為體。除離繫者。非種生故。道所證",
    "X51n0823_007:0250a07": "故。謂離繫果雖可克證。而非種生。須起現行真無",
    "X51n0823_007:0250a08": "漏道斷結得故。此現起道亦從種生。望於彼果有",
    "X51n0823_007:0250a09": "展轉義。然非此中正意所說。此說能生分別種故。",
    "X51n0823_007:0250a10": "彼是無漏清淨種故。此識下。辯種識名義。問。若爾。",
    "X51n0823_007:0250a11": "只當言一切種。如何言一切種識耶。答。雖此種子",
    "X51n0823_007:0250a12": "有能生之功。而種無依。以識為體故。此是本識相",
    "X51n0823_007:0250a13": "分非餘。即以所依而為自體。種離本識無別性故。",
    "X51n0823_007:0250a14": "種識二言。簡非種識。現識名識。而非是種。餘種名",
    "X51n0823_007:0250a15": "種。而非是識。今簡非彼。故言種識。又顯本識所持",
    "X51n0823_007:0250a16": "之種。非顯此種能持之識。此差別義。後當廣說。",
    "X51n0823_007:0250a17": "此識中種餘緣助故(至)共不共等識種盡故。",
    "X51n0823_007:0250a18": "此識下。釋次句。種得餘現行為增上緣等助。轉變",
    "X51n0823_007:0250a19": "成熟。顯變種多。重言如是。此攝名言。我執。有支。共",
    "X51n0823_007:0250a20": "不共。識種盡故。",
    "X51n0823_007:0250a21": "展轉力者謂八現識(至)彼皆互有相助力故。",
    "X51n0823_007:0250a22": "展轉下。釋第三句。八現行識及相應相見分等。互",
    "X51n0823_007:0250a23": "相助力。此現助彼種。彼現助此種。故言展轉。",
    "X51n0823_007:0250a24": "即現識等總名分別(至)分別類多故言彼彼。",
    "X51n0823_007:0250b01": "即現下。釋第四句。即現識等總名分別。而有王所",
    "X51n0823_007:0250b02": "染淨性受界地現比量等類別。故言彼彼。",
    "X51n0823_007:0250b03": "此頌意說雖無外緣(至)淨種現行為緣生故。",
    "X51n0823_007:0250b04": "此頌下。總判頌意。諸染識種。由諸現識等展轉助",
    "X51n0823_007:0250b05": "力。彼彼得生。何假外緣。諸淨下。例淨亦然。諸清淨",
    "X51n0823_007:0250b06": "種轉變差別。現行淨法為緣助故。彼彼淨法而亦",
    "X51n0823_007:0250b07": "得生。何假外緣方得生起。",
    "X51n0823_007:0250b08": "所說種現緣生分別云何應知此緣生相。",
    "X51n0823_007:0250b09": "所說下。旁門廣辦因緣。依處。相攝。感果。先問緣。初",
    "X51n0823_007:0250b10": "句躡前。次句問後。",
    "X51n0823_007:0250b11": "緣且有四一因緣(至)此體有二一種子二現行。",
    "X51n0823_007:0250b12": "緣且下。答。總標四緣。次別釋四相。一因緣下。先標",
    "X51n0823_007:0250b13": "名。感果曰因。助生曰緣。親辦自果。亦有助生義故。",
    "X51n0823_007:0250b14": "因即是緣。故名因緣。次指體列數。有為法者。有簡",
    "X51n0823_007:0250b15": "無體法。為表有作用。簡非無為。親能成辦自果者。",
    "X51n0823_007:0250b16": "一種子。二現行。",
    "X51n0823_007:0250b17": "種子者謂本識中(至)此唯望彼是因緣性。",
    "X51n0823_007:0250b18": "種子下。釋種子。初句標名。如上須具六義。次句出",
    "X51n0823_007:0250b19": "體。謂三性三界九地等功能差別。能引下。釋用。以",
    "X51n0823_007:0250b20": "能引為義故。次後自類功能。即種子所引種子。同",
    "X51n0823_007:0250b21": "時自類現果。即種子所生現行。此唯下。結成因緣。",
    "X51n0823_007:0250b22": "此字。即種子。彼字。即所起種現。望所起果。此為因",
    "X51n0823_007:0250b23": "緣。",
    "X51n0823_007:0250b24": "現行者謂七轉識(至)此唯望彼是因緣性。",
    "X51n0823_007:0250c01": "現行下。釋現行。初句標名。謂顯現。現在。現有也。次",
    "X51n0823_007:0250c02": "句出體。謂七轉識至界地等。餘熏下。釋用。能熏本",
    "X51n0823_007:0250c03": "識生自類種。此唯下。結成因緣。",
    "X51n0823_007:0250c04": "第八心品無所熏故(至)極微圓故不熏成種。",
    "X51n0823_007:0250c05": "第八下。釋簡除意。問。第八亦有現行。何故唯取轉",
    "X51n0823_007:0250c06": "識及相應。不取第八。釋云。第八是所熏。非能熏。若",
    "X51n0823_007:0250c07": "取第八為能熏。則無所熏故。問。相見性等何亦能",
    "X51n0823_007:0250c08": "熏。釋云。非簡所依王所獨是能薰。此能依相見性",
    "X51n0823_007:0250c09": "等。亦是能熏故。問。何故除佛果善極劣無記。釋云。",
    "X51n0823_007:0250c10": "無記極微劣故。佛果極圓滿故。俱不熏種。",
    "X51n0823_007:0250c11": "現行同類展轉相望(至)亦非因緣不親生故。",
    "X51n0823_007:0250c12": "現行下。簡非。現行同類謂諸現行識。及善染等。各",
    "X51n0823_007:0250c13": "各自類前後展轉相望。但名等無間。有開導義。皆",
    "X51n0823_007:0250c14": "非親因緣。各從自種生故。一切異類。謂諸識及相",
    "X51n0823_007:0250c15": "應等。異類相望。但名增上。有助生義。亦非因緣。不",
    "X51n0823_007:0250c16": "親生故。",
    "X51n0823_007:0250c17": "有說異類同類現行(至)展轉相望為因緣故。",
    "X51n0823_007:0250c18": "有說下。通餘處妨。假說者。以餘諸緣假名因緣故。",
    "X51n0823_007:0250c19": "有唯說種子是因緣者。依顯勝說。聖說下。引證轉",
    "X51n0823_007:0250c20": "識與阿賴耶互為因緣。如炷與焰。展轉生燒。亦如",
    "X51n0823_007:0250c21": "束蘆。俱時而轉。故因緣性定應有二。不可執言唯",
    "X51n0823_007:0250c22": "種非現。有種生現。種引種。現熏種。現引現。前三親",
    "X51n0823_007:0250c23": "因緣。後一真等流。",
    "X51n0823_007:0250c24": "二等無間緣謂八現識(至)等而開導令彼定生。",
    "X51n0823_007:0251a01": "二等下。釋等無間緣。初標名。前於後法力用齊等。",
    "X51n0823_007:0251a02": "中無間隔。引令後法生起。名等無間緣。次句出體。",
    "X51n0823_007:0251a03": "八現者。簡非種子。及色。不相應。後句釋用。自類者。",
    "X51n0823_007:0251a04": "顯非他識為緣。前念望後縱經多却。亦能開闢引",
    "X51n0823_007:0251a05": "導。令彼後法定當生故。",
    "X51n0823_007:0251a06": "多同類種俱時轉故(至)由斯八識非互為緣。",
    "X51n0823_007:0251a07": "多同下。料簡。先簡種現俱轉。多同類種。謂諸識自",
    "X51n0823_007:0251a08": "類種子。引生自現。或自現引自種。俱時轉故。非此",
    "X51n0823_007:0251a09": "緣攝。須自類不俱。方是此緣。由斯下。承上例簡。自",
    "X51n0823_007:0251a10": "類種現俱起。尚非此緣。是故八識異類俱起。非互",
    "X51n0823_007:0251a11": "為緣。量云。多同類種引生現行是有法。非此緣攝",
    "X51n0823_007:0251a12": "宗。俱時轉故因。如不相應行。",
    "X51n0823_007:0251a13": "心所與心雖恒俱轉(至)故得互作等無間緣。",
    "X51n0823_007:0251a14": "心所下。明收相應。問。上言自類不俱可作此緣。然",
    "X51n0823_007:0251a15": "心與心所異類俱起。云何互作此緣。釋云。心與心",
    "X51n0823_007:0251a16": "所雖恒俱轉。而互相應。和合似一。定俱生滅。事業",
    "X51n0823_007:0251a17": "必同。一開導時餘亦開導。故展轉作等無間緣。",
    "X51n0823_007:0251a18": "入無餘心最極微劣(至)等無間法故非此緣。",
    "X51n0823_007:0251a19": "入無下。簡無餘心。前無開導之用。後無當起之法。",
    "X51n0823_007:0251a20": "故非此緣。",
    "X51n0823_007:0251a21": "云何知然論有誠說(至)此是彼等無間緣故。",
    "X51n0823_007:0251a22": "云何下。引證。初句徵起。次引論。如前文釋。",
    "X51n0823_007:0251a23": "即依此義應作是說(至)善與無記相望亦然。",
    "X51n0823_007:0251a24": "即依下。約諸識界地歷明。先明藏識。初句立界地",
    "X51n0823_007:0251b01": "引生。三界九地更互相生。下上下。釋義。下死生上。",
    "X51n0823_007:0251b02": "上死生下。互相開導。其義等故。有漏下。約漏無漏",
    "X51n0823_007:0251b03": "為緣。初句明有漏藏識引生無漏。無漏藏識不引",
    "X51n0823_007:0251b04": "有漏。次句釋不引義。善與下。例二性。無記引善。善",
    "X51n0823_007:0251b05": "不引無記。善性第八非佛無故。",
    "X51n0823_007:0251b06": "此何界後引生無漏(至)迴趣留身唯欲界故。",
    "X51n0823_007:0251b07": "此何下。明無漏起處。先問起。或從下。答。先標列二",
    "X51n0823_007:0251b08": "界。謂諸下。次正釋。初句標人。次句立色界後引無",
    "X51n0823_007:0251b09": "漏。次句釋義。異生求佛。必生五淨居天得菩提故。",
    "X51n0823_007:0251b10": "二乘下。初句標人。次句立欲界後引無漏。次句釋",
    "X51n0823_007:0251b11": "義。二乘迴趣必留欲界身故。",
    "X51n0823_007:0251b12": "彼雖必往大自在宮(至)色界心後亦得現前。",
    "X51n0823_007:0251b13": "彼雖下。通妨。問。迴趣大乘必往大自在宮成佛方",
    "X51n0823_007:0251b14": "轉無漏。何言欲界引生。釋義如文。有義下。次解迴",
    "X51n0823_007:0251b15": "趣之人亦色界後引生無漏。",
    "X51n0823_007:0251b16": "然五淨居無迴趣者經不說彼發大心故。",
    "X51n0823_007:0251b17": "然五下。通妨。問。經言五淨居天無迴趣者。何言色",
    "X51n0823_007:0251b18": "界後引生無漏。釋云。五淨居無迴趣者。約不發大",
    "X51n0823_007:0251b19": "心者說。若有迴趣。亦通色界。",
    "X51n0823_007:0251b20": "第七轉識三界九地(至)前後位中得相引故。",
    "X51n0823_007:0251b21": "第七下。次明第七。初句立界地互相引生。隨第下",
    "X51n0823_007:0251b22": "一句。釋義。隨第八生處所繫故。有漏下。約漏無漏",
    "X51n0823_007:0251b23": "互為緣。初句立互相生。十地下一句。釋義。第七因",
    "X51n0823_007:0251b24": "中轉故。十地位中出觀入觀。漏與無漏相間起故。",
    "X51n0823_007:0251c01": "二性相望亦然。染無記。謂有覆。不染無記。謂無覆。",
    "X51n0823_007:0251c02": "此二亦然。生空下一句。釋義。生空智果前後。謂出",
    "X51n0823_007:0251c03": "觀時。此屬染位。智果現前。謂入觀時。此屬淨位。染",
    "X51n0823_007:0251c04": "淨相引故。",
    "X51n0823_007:0251c05": "此欲色界有漏(至)地上菩薩不生彼故。",
    "X51n0823_007:0251c06": "此欲下。簡無色。如經言。六欲四禪天王。如次即十",
    "X51n0823_007:0251c07": "地菩薩故。",
    "X51n0823_007:0251c08": "第六轉識三界九地(至)決擇分善唯色界故。",
    "X51n0823_007:0251c09": "第六下。三明第六。初二句立界地等互各為緣。潤",
    "X51n0823_007:0251c10": "生下一句。釋義。潤生位善不善得相引故。等者。等",
    "X51n0823_007:0251c11": "漏無漏。第六因中轉故。漏無漏互相引故。生空前",
    "X51n0823_007:0251c12": "後位。善染二無記得相引故。初起下。明無漏起處。",
    "X51n0823_007:0251c13": "初句立色界後。次句釋義。決擇善。謂四加行。第六",
    "X51n0823_007:0251c14": "初起無漏在四加行。此四善根。必依第四靜慮方",
    "X51n0823_007:0251c15": "得成滿。故唯色界後起。",
    "X51n0823_007:0251c16": "眼耳身識二界二地(至)善等相望應知亦爾。",
    "X51n0823_007:0251c17": "眼耳下。四明前五。初二句分判五識界地。各各自",
    "X51n0823_007:0251c18": "類互作等無間緣。善等下。明善染各於所依界地",
    "X51n0823_007:0251c19": "為緣。",
    "X51n0823_007:0251c20": "有義五識有漏無漏(至)未成佛時容互起故。",
    "X51n0823_007:0251c21": "有義下。明漏無漏有二解。先初解。初句立漏無漏",
    "X51n0823_007:0251c22": "互為緣。未成下一句。釋義。此師謬謂五識因中亦",
    "X51n0823_007:0251c23": "有轉義。",
    "X51n0823_007:0251c24": "有義無漏有漏後起(至)此二於境明昧異故。",
    "X51n0823_007:0252a01": "有義下。次解。初二句立有漏引無漏。無漏不引有",
    "X51n0823_007:0252a02": "漏。無漏下。釋義。無漏五識非佛無故。非佛五根定",
    "X51n0823_007:0252a03": "有漏故。根是異熟相分攝故。異熟識有漏。故五根",
    "X51n0823_007:0252a04": "有漏。五色根有漏。故五識有漏。根是五識不共俱",
    "X51n0823_007:0252a05": "生同境所依。此若有漏。發無漏識理不相應故。此",
    "X51n0823_007:0252a06": "二於境明昧異故。有漏根於境。如翳目視。無漏識",
    "X51n0823_007:0252a07": "於境。如淨眼觀。豈令昧根發明妙識。",
    "X51n0823_007:0252a08": "三所緣緣謂若有法(至)此體有二一親二疎。",
    "X51n0823_007:0252a09": "三所下。釋所緣緣。初標名。謂能緣之心帶彼相起。",
    "X51n0823_007:0252a10": "名所緣。謂有實體能生識故。名緣。具此二支。名所",
    "X51n0823_007:0252a11": "緣緣。謂若下。先總釋義。謂若有法者。是泛指之辭。",
    "X51n0823_007:0252a12": "隨舉一也。有者。實有也。簡非龜毛無體之法。具有",
    "X51n0823_007:0252a13": "五義。有實體。從自證分變故。實用。相有生見之用",
    "X51n0823_007:0252a14": "故。從實種生。從所薰相分親種起故。現在實法。簡",
    "X51n0823_007:0252a15": "非過未及空華故。託本質而起。非如獨影無質故。",
    "X51n0823_007:0252a16": "此釋緣義。帶己相者。帶。謂變帶。相。謂影相。言己相",
    "X51n0823_007:0252a17": "者。相即心體自分所攝故。此釋所緣。心即八箇心",
    "X51n0823_007:0252a18": "王。相應即五十一心所。言或者。有起不起故。所慮",
    "X51n0823_007:0252a19": "謂是心之所緣慮處故。即帶彼相起義。所託。即此",
    "X51n0823_007:0252a20": "所緣境。又能牽心令生。是心之所託故。即託彼而",
    "X51n0823_007:0252a21": "生義。次列數。一親。二疎。如眼等五識緣境。須託第",
    "X51n0823_007:0252a22": "八所變五塵為本質。於此質上隨量大小。頓變五",
    "X51n0823_007:0252a23": "塵相現。以彼及此二種五塵皆為所緣緣。所緣緣",
    "X51n0823_007:0252a24": "中有親疎故。",
    "X51n0823_007:0252b01": "若與能緣體不相離(至)應知彼是親所緣緣。",
    "X51n0823_007:0252b02": "若與下。次別釋親緣。能緣。謂見分。體。謂自證分。親",
    "X51n0823_007:0252b03": "所緣者。即相分。謂與能緣見分共一所依。體不相",
    "X51n0823_007:0252b04": "離。是見分等內所慮託。等者。等自證。證自證。後三",
    "X51n0823_007:0252b05": "皆有能緣義故。內所慮託。顯此相分非外有故。相",
    "X51n0823_007:0252b06": "了別法心分雖殊。生與所生其體不二。應知彼是",
    "X51n0823_007:0252b07": "親所緣緣即四分中之相分。四緣中之所緣。",
    "X51n0823_007:0252b08": "若與能緣體雖相離(至)應知彼是疎所緣緣。",
    "X51n0823_007:0252b09": "若與下。別釋疎緣。疎所緣者。即本質。謂與能緣不",
    "X51n0823_007:0252b10": "共所依。體相離故。但為所託本質。能起內所現相。",
    "X51n0823_007:0252b11": "取與所取體雖不同。內所慮託然似彼現。應知彼",
    "X51n0823_007:0252b12": "是疎所緣緣。即第八識相分。諸識託為本質。",
    "X51n0823_007:0252b13": "親所緣緣能緣皆有(至)離外所慮託亦得生故。",
    "X51n0823_007:0252b14": "親所下。約親疎簡有無。親所緣緣。於能緣心決定",
    "X51n0823_007:0252b15": "皆有。以離所緣必不生故。諸心心所四緣生故。前",
    "X51n0823_007:0252b16": "云自心內蘊一切皆有。疎所緣緣。於能緣有無不",
    "X51n0823_007:0252b17": "定。如起獨頭。緣過未境。離外本質亦得生故。有相",
    "X51n0823_007:0252b18": "分境不仗質故。前云自心外蘊或有或無。",
    "X51n0823_007:0252b19": "第八心品有義唯有親所緣緣隨業因力任運變故。",
    "X51n0823_007:0252b20": "第八下。歷明諸識有無。初明藏識。初解唯有親所",
    "X51n0823_007:0252b21": "緣緣。初句立。次句釋。",
    "X51n0823_007:0252b22": "有義亦定有疎所緣緣要仗他變質自方變故。",
    "X51n0823_007:0252b23": "有義下。次解定有疎所緣緣。初句立。次句釋。",
    "X51n0823_007:0252b24": "有義二說俱不應理(至)一切位中有無不定。",
    "X51n0823_007:0252c01": "有義下。第三解。初句總斥前二。自他下。別斥初家。",
    "X51n0823_007:0252c02": "若謂唯有親所緣緣。此不應理。自他身土可互受",
    "X51n0823_007:0252c03": "用。他所變者為自質故。此二句釋成亦有疎緣。自",
    "X51n0823_007:0252c04": "種下。別斥次家。若謂定有疎所緣緣。亦不應理。自",
    "X51n0823_007:0252c05": "種於他無受用理。他變為此不應理故。非諸有情",
    "X51n0823_007:0252c06": "種皆等故。此三句釋成無疎。應說下。正釋疎所緣",
    "X51n0823_007:0252c07": "緣不定。自種及根。疎緣定無。無質可託故。器界與",
    "X51n0823_007:0252c08": "身。轉未轉位。皆有無不定。或託他質或不託故。",
    "X51n0823_007:0252c09": "第七心品未轉依位(至)緣真如等無外質故。",
    "X51n0823_007:0252c10": "第七下。次明末那。未轉依位。俱生我執恒相應故。",
    "X51n0823_007:0252c11": "緣第八識起自心相。執為實我。故亦定有疎所緣",
    "X51n0823_007:0252c12": "緣。已轉依位。此非定有。緣真如無我無外質故。",
    "X51n0823_007:0252c13": "第六心品行相猛利(至)疎所緣緣有無不定。",
    "X51n0823_007:0252c14": "第六下。三明意識。一切位中有無不定。同時意識",
    "X51n0823_007:0252c15": "緣現境。所仗質有。獨頭意識。緣過未。所仗質無。",
    "X51n0823_007:0252c16": "前五心品未轉依位(至)緣過未等無外實故。",
    "X51n0823_007:0252c17": "前五下。四明五識。未轉依位。麤鈍劣故。唯緣現境。",
    "X51n0823_007:0252c18": "必仗外質。方起內所慮託。而亦定有。已轉依位。通",
    "X51n0823_007:0252c19": "緣三世無外質故。此非定有。",
    "X51n0823_007:0252c20": "四增上緣謂若有法有勝勢用能於餘法或順或違。",
    "X51n0823_007:0252c21": "四增下。釋增上緣。先標名。與力助成。令彼生長。故",
    "X51n0823_007:0252c22": "名增上。謂若下。釋用。有法者。簡非無體。有殊勝勢",
    "X51n0823_007:0252c23": "力作用。能於餘法者。此能助彼故。或順或違者。如",
    "X51n0823_007:0252c24": "雪如曝。皆能令物增長。說此與彼為增上緣。",
    "X51n0823_007:0253a01": "雖前三緣亦是增上(至)生住成得四事別故。",
    "X51n0823_007:0253a02": "雖前下通妨。問曰。此增上用。前三緣中豈不亦有。",
    "X51n0823_007:0253a03": "今復別明者。何也。釋云。雖前三緣亦是增上。而今",
    "X51n0823_007:0253a04": "第四除彼取餘。四緣名義有通有別。通皆增上。別",
    "X51n0823_007:0253a05": "名因緣等。前三從別受稱。今第四得通名耳。除別",
    "X51n0823_007:0253a06": "取通者。為顯諸緣差別相故。問。前云或順或違能",
    "X51n0823_007:0253a07": "令餘法增長。此於幾處轉耶。釋云。此順違用。於四",
    "X51n0823_007:0253a08": "處轉。令生。令住令成。令得。四事別故。",
    "X51n0823_007:0253a09": "然增上用隨事雖多(至)應知即是二十二根。",
    "X51n0823_007:0253a10": "然增下。顯體。先標數。二十二根於六事增上義立。",
    "X51n0823_007:0253a11": "謂於取境。眼等六根有增上義。命根。於住一期相",
    "X51n0823_007:0253a12": "續有增上義。男女二根。於續家族有增上義。樂等",
    "X51n0823_007:0253a13": "五根。於能受善惡業果有增上義。信等五根。於世",
    "X51n0823_007:0253a14": "間淨有增上義。未知等三根。於出世淨有增上義。",
    "X51n0823_007:0253a15": "前五色根以本識等(至)及善念等而為自性。",
    "X51n0823_007:0253a16": "前五下。先出十九根體。本識等。等自種子。淨色。即",
    "X51n0823_007:0253a17": "清淨四大。謂五色根。以本識及種子所變眼等淨",
    "X51n0823_007:0253a18": "色為體。男女二根。以身根少分為體。命根。以本識",
    "X51n0823_007:0253a19": "親種一期不斷分位假立。非別有體。意根總以八",
    "X51n0823_007:0253a20": "識為體。八識俱轉。別立一根。故前云。彼容六識有",
    "X51n0823_007:0253a21": "時無故。意非定成根。苦等五根。以自受為體。信進",
    "X51n0823_007:0253a22": "二根。以善位信勤為體。念定慧三根。以別境中善",
    "X51n0823_007:0253a23": "念。善定。善慧。為體。",
    "X51n0823_007:0253a24": "未知當知根體位有三種(至)能遠資生根本位故。",
    "X51n0823_007:0253b01": "未知下。次出後三根體。先未知當知根。先明位。一",
    "X51n0823_007:0253b02": "根本見道位。有十六心。八忍。八智。前十五心將見",
    "X51n0823_007:0253b03": "未見。第十六心已見道故。無未知當知故。是故除",
    "X51n0823_007:0253b04": "之。二四加行位。近能引發根本故。三資糧位。即三",
    "X51n0823_007:0253b05": "賢位。從初發心乃至未得。決擇分。即見道。順決擇。",
    "X51n0823_007:0253b06": "即加行。未得者。即加行前也。所有善根。遠資根本",
    "X51n0823_007:0253b07": "故。",
    "X51n0823_007:0253b08": "於此三依信等五根(至)非正善根故多不說。",
    "X51n0823_007:0253b09": "於此下。出體。於此三位中所有信進念定慧意喜",
    "X51n0823_007:0253b10": "樂捨。總此九根。為此未知當知根體。加行下。通妨",
    "X51n0823_007:0253b11": "問。加行等位求證愁慼。亦有憂根。何故不說。釋此",
    "X51n0823_007:0253b12": "如文。",
    "X51n0823_007:0253b13": "前三無色有此根者有勝見道傍脩得故。",
    "X51n0823_007:0253b14": "前三下。簡別。前三無色。謂空處。識處。無所有處。旁",
    "X51n0823_007:0253b15": "脩得者。決擇分善在四靜慮。勝見道者。兼脩上定。",
    "X51n0823_007:0253b16": "故三無色亦有此根。",
    "X51n0823_007:0253b17": "或二乘位迴趣大者(至)但說地前以時促故。",
    "X51n0823_007:0253b18": "或二下。二乘迴趣大菩提者。為證法空。於地前亦",
    "X51n0823_007:0253b19": "起未知當知根。九地下。通妨。問。法空無漏智雖未",
    "X51n0823_007:0253b20": "起。生空無漏智果已成。何謂未知當知耶。釋云。彼",
    "X51n0823_007:0253b21": "於生空雖已具知。未達法空。尤所當了。所證九地",
    "X51n0823_007:0253b22": "所攝生空無漏智。皆是菩薩未知當知根。未能證",
    "X51n0823_007:0253b23": "入法空理故。問。菩薩初見道位亦有此根。何故但",
    "X51n0823_007:0253b24": "言地前亦起。答。以時促故。一剎那即見道故。是故",
    "X51n0823_007:0253c01": "不說。轉名已知根故。",
    "X51n0823_007:0253c02": "始從見道最後剎那(至)非正善根故多不說。",
    "X51n0823_007:0253c03": "始從下。明已知根體。先明位。見道最後剎那。謂見",
    "X51n0823_007:0253c04": "道初心。從此乃至金剛喻定。謂十地滿心。所有下。",
    "X51n0823_007:0253c05": "出體。信等無漏九根。皆此根性。未離下。通妨。如前。",
    "X51n0823_007:0253c06": "諸無學位無漏九根一切皆是具知根性。",
    "X51n0823_007:0253c07": "諸無下。明具知根體。無學位下。明位。次出體。三乘",
    "X51n0823_007:0253c08": "極果所有信等無漏九根。皆名具知根。",
    "X51n0823_007:0253c09": "有頂雖有遊觀無漏。而不明利。非後三根。",
    "X51n0823_007:0253c10": "有頂下。通妨。問。既後三根皆名無漏。三乘行人依",
    "X51n0823_007:0253c11": "有頂地遊觀無漏。亦應有無漏根。何故前言前三",
    "X51n0823_007:0253c12": "無色有此根。不言有頂者。何也。釋云。行人脩九次",
    "X51n0823_007:0253c13": "第定。雖依有頂遊觀。而止觀並運。將入滅時。意偏",
    "X51n0823_007:0253c14": "在定。慧不明利。非後三根。是故不言有頂。",
    "X51n0823_007:0253c15": "二十二根自性如是諸餘門義如論應知。",
    "X51n0823_007:0253c16": "二十下。結。自性如是者。假實異故。餘門。謂性界學",
    "X51n0823_007:0253c17": "等。如論應知。",
    "X51n0823_007:0253c19": "成唯識論自攷卷第七"
}