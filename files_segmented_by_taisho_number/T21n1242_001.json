{
    "T21n1242_001:0203b03": "佛說妙吉祥瑜伽大教金剛陪囉",
    "T21n1242_001:0203b04": "嚩輪觀想成就儀軌經",
    "T21n1242_001:0203b06": "西天譯經三藏朝散大夫試光祿卿",
    "T21n1242_001:0203b07": "明教大師臣法賢奉　詔譯",
    "T21n1242_001:0203b08": "曼拏羅分第一",
    "T21n1242_001:0203b09": "爾時金剛陪囉嚩。白佛言世尊。我今為欲利",
    "T21n1242_001:0203b10": "益諸眾生故。演說一切成就之法。願佛大慈",
    "T21n1242_001:0203b11": "賜我無畏。佛言善哉陪囉嚩。為利益者恣汝",
    "T21n1242_001:0203b12": "宣說。時陪囉嚩受佛勅已。即於一切人天之",
    "T21n1242_001:0203b13": "會現大惡相。演說一切成就之法。若有持明",
    "T21n1242_001:0203b14": "之人。為欲修習我此法者。先於一切眾生。發",
    "T21n1242_001:0203b15": "於廣大利益之心。即於金剛阿闍梨求受灌",
    "T21n1242_001:0203b16": "頂得灌頂已。然於儀軌作種種法決定成",
    "T21n1242_001:0203b17": "就。",
    "T21n1242_001:0203b18": "復次持明之人。若見惡業眾生悖逆王命。恣",
    "T21n1242_001:0203b19": "為禍亂不孝父母。於阿闍梨及於師長心存",
    "T21n1242_001:0203b20": "佷戾。破滅三寶毀謗大乘及祕密法。以輕慢",
    "T21n1242_001:0203b21": "心逾越三昧。於諸有情輒生危害。如是之人",
    "T21n1242_001:0203b22": "當用此法而調伏之。或得悛心即與解釋。又",
    "T21n1242_001:0203b23": "復持明之人。自心不得愚癡憎嫉。於諸有情",
    "T21n1242_001:0203b24": "具眾善人。輒作是法為惱害者。當來感果入",
    "T21n1242_001:0203b25": "於號叫大地獄中。受於眾苦經無量劫。持明",
    "T21n1242_001:0203b26": "之人當須遠離如是過惡。方可修習作曼拏",
    "T21n1242_001:0203b27": "羅求諸成就。欲作曼拏羅者。先須選擇勝地。",
    "T21n1242_001:0203b28": "勝地者所謂大自在天像前。或山頂或空舍。",
    "T21n1242_001:0203b29": "或諸天祠或母鬼廟。或尸陀林或河岸。或大",
    "T21n1242_001:0203c01": "樹下或大戰地。或四衢道或聚落中。選得如",
    "T21n1242_001:0203c02": "是諸勝地已。乃於此地建曼拏羅求諸成就",
    "T21n1242_001:0203c03": "成就。法者所謂息災增益敬愛調伏。乃至發",
    "T21n1242_001:0203c04": "遣禁縛等法。又復求彼聖藥聖劍眼藥。入龍",
    "T21n1242_001:0203c05": "宮聖藥及出伏藏。又復降伏吠多拏必舍左。",
    "T21n1242_001:0203c06": "夜叉夜叉女。乃至降龍等法。如是諸法持明",
    "T21n1242_001:0203c07": "之人。若是專註依於儀軌定獲成就。",
    "T21n1242_001:0203c08": "復次持明人建曼拏羅者。於前所得勝地。當",
    "T21n1242_001:0203c09": "依摩呬沙目佉法。於尸陀林取夜分時。裸身",
    "T21n1242_001:0203c10": "被髮用屍灰作四方曼拏羅作於四門上作重",
    "T21n1242_001:0203c11": "樓。以金剛寶及半月等。乃至鈴鐸幢幡花鬘",
    "T21n1242_001:0203c12": "等種種嚴飾。於曼拏羅中心畫八輻輪。於",
    "T21n1242_001:0203c13": "輪中心分擘九位作圓月相。唯開一門餘門",
    "T21n1242_001:0203c14": "作閉相。於輪中心安一舍嚩。東位安室囉南",
    "T21n1242_001:0203c15": "位安賀娑多。西位安頞怛囉。北位安波捺。東",
    "T21n1242_001:0203c16": "北隅安羯播羅。東南隅安拶沙迦。西南隅安",
    "T21n1242_001:0203c17": "蘇摩舍曩羯哩鉢吒。西北隅安輸羅苾曩布",
    "T21n1242_001:0203c18": "嚕沙。以如是幖幟安於輪中。次於輪外東方。",
    "T21n1242_001:0203c19": "安羯吒哩頻尼波羅沒娑羅措哩迦迦拏野",
    "T21n1242_001:0203c20": "盎俱舍等。南方安俱茶囉設囉誐捺朅椿誐",
    "T21n1242_001:0203c21": "作訖囉播舍等。西方安嚩日囉拏摩嚕迦契",
    "T21n1242_001:0203c22": "吒迦馱努健吒馬多羯哩鉢吒。北方安多哩",
    "T21n1242_001:0203c23": "惹禰帝哩鉢多迦誐惹拶哩摩嚩日囉沒捺誐",
    "T21n1242_001:0203c24": "囉軍多阿儗儞軍拏等。於四門四隅。安摩賀",
    "T21n1242_001:0203c25": "吠多羅。當用摩賀設嚩油燃燈。曩囉佉囉烏",
    "T21n1242_001:0203c26": "茶悉哩誐羅摩呬沙誐惹阿說噳弭沙沒哩誐",
    "T21n1242_001:0203c27": "蘇迦囉等必尸多為食。獻曼拏羅。復用訖哩",
    "T21n1242_001:0203c28": "馱囉烏路迦迦羯細曩嚩迦窒致婆娑囉娑摩",
    "T21n1242_001:0203c29": "喻囉摩賀儞怛哩摩賀設俱曩等必尸多為",
    "T21n1242_001:0204a01": "食。復獻曼拏囉。如是持明人。於獻食時虔心",
    "T21n1242_001:0204a02": "專註。乃至作護摩時出生皆亦如是。又復於",
    "T21n1242_001:0204a03": "曼拏羅外。周遍用嚕地囉灑淨。持明人如是",
    "T21n1242_001:0204a04": "依摩呬沙目佉法受其齋戒。與彼助伴并已",
    "T21n1242_001:0204a05": "四人。常須專註不得懈怠。唯持明人獨用吠",
    "T21n1242_001:0204a06": "嚕左曩塗身。裸形被髮。於夜半時手執拏摩",
    "T21n1242_001:0204a07": "嚕迦。擊作高聲。其持明人口稱賀賀。作勇猛",
    "T21n1242_001:0204a08": "專註入曼拏羅。以求成就。時持明人依法人",
    "T21n1242_001:0204a09": "曼拏羅已。即用前所辦食。奉獻本尊大金剛",
    "T21n1242_001:0204a10": "陪囉嚩。其持明人即觀想。陪囉嚩在曼拏羅",
    "T21n1242_001:0204a11": "中。受彼所獻飲食供養。如是觀想得現前已。",
    "T21n1242_001:0204a12": "持明人即於曼拏羅前立。身作左舞勢作無",
    "T21n1242_001:0204a13": "畏相。專心誦十字大明不得間斷。直至陪",
    "T21n1242_001:0204a14": "囉嚩出現本身。而於中間若有種種魔境現。",
    "T21n1242_001:0204a15": "可畏相欲作障難者。持明之人勿得怕怖。若",
    "T21n1242_001:0204a16": "有怖心魔即得便。當令所求法不成就。若無",
    "T21n1242_001:0204a17": "怖畏時。金剛陪囉嚩歡喜出現。告持明人言。",
    "T21n1242_001:0204a18": "汝求何願我今與汝。持明人白言。我求聖劍",
    "T21n1242_001:0204a19": "及入龍宮。種種聖藥等願施於我。時陪囉嚩",
    "T21n1242_001:0204a20": "告持明人言。汝所求者我悉施與。時持明人",
    "T21n1242_001:0204a21": "或無福德。於如是上品法不獲成就者。於中",
    "T21n1242_001:0204a22": "下品事亦獲成就。",
    "T21n1242_001:0204a23": "一切成就法分第二",
    "T21n1242_001:0204a24": "持明之人欲作調伏設咄嚕者。先想自身如",
    "T21n1242_001:0204a25": "金剛陪囉嚩大忿怒相。或遜婆曩。依摩呬沙",
    "T21n1242_001:0204a26": "目佉法。取屍衣用毒藥及血鹽芥子。苦揀",
    "T21n1242_001:0204a27": "木汁曼陀羅花汁合和為彩色。以烏翅為筆。",
    "T21n1242_001:0204a28": "於前屍衣上畫金剛陪囉嚩曼拏羅。於中分",
    "T21n1242_001:0204a29": "十六位中位。畫陪囉嚩像。面南裸形被髮。於",
    "T21n1242_001:0204b01": "此像前畫二火爐。於二爐中間書設咄嚕名。",
    "T21n1242_001:0204b02": "復書十字大明為界。名字在中。又書八吽字",
    "T21n1242_001:0204b03": "圍於彼名。又於四隅書癹吒字。如是書已安",
    "T21n1242_001:0204b04": "髑髏內。復以髑髏覆之。後作三角爐。以髑髏",
    "T21n1242_001:0204b05": "安上下。用燒屍柴燃火燒之。持明之人作前",
    "T21n1242_001:0204b06": "大忿怒相。以左足踏髑髏。誦十字大明。彼設",
    "T21n1242_001:0204b07": "咄嚕速輒除滅。",
    "T21n1242_001:0204b08": "復次如前用種種藥物合和。於屍衣上書設",
    "T21n1242_001:0204b09": "咄嚕名。復加三十二字大明。圍名書之。又用",
    "T21n1242_001:0204b10": "迦羯殘食及吠嚕左曩。塗於衣上。後埋尸陀",
    "T21n1242_001:0204b11": "林中。其設咄嚕亦速除滅。若埋大樹下即為",
    "T21n1242_001:0204b12": "發遣。若大自在天像前即速愛別離苦。若",
    "T21n1242_001:0204b13": "沈於水底即速禁伏。若為息災理於舍中。",
    "T21n1242_001:0204b14": "若取彼衣洗淨一切如常。",
    "T21n1242_001:0204b15": "復次持明人取屍衣。書焰摩大明已。於尸陀",
    "T21n1242_001:0204b16": "林中或四衢道。或大樹下或白蟻二土聚間。",
    "T21n1242_001:0204b17": "或大自在天像前或囉惹門前。於如是等處",
    "T21n1242_001:0204b18": "取土。復用吠嚕左曩嚩日嚕捺迦及燒屍炭。",
    "T21n1242_001:0204b19": "和合作設咄嚕形。長八指。將前大明安於心",
    "T21n1242_001:0204b20": "內。復於形五處。用人骨作橛釘之。復用棘針",
    "T21n1242_001:0204b21": "於身分胑節。遍刺已安在髑髏內。復以髑髏",
    "T21n1242_001:0204b22": "覆之。然後取日中時或半夜時。於七處取白",
    "T21n1242_001:0204b23": "蟻聚土。作焰摩形長一肘面大惡相。有二臂",
    "T21n1242_001:0204b24": "右手執劍被髮。於此焰摩心中。安設咄嚕形。",
    "T21n1242_001:0204b25": "取夜半或日中時。於燒屍坑中。頭南覆面以",
    "T21n1242_001:0204b26": "深埋之。其持明人還歸本處。依摩呬沙法誦",
    "T21n1242_001:0204b27": "十字大明。及稱設咄嚕名。至滿三日決定除",
    "T21n1242_001:0204b28": "滅。若出彼形像用牛乳洗淨。即獲如常。",
    "T21n1242_001:0204b29": "復次同前用藥物等和合。於麁忖努哩蟲皮",
    "T21n1242_001:0204c01": "上。書十字大明。後於設咄嚕足下取土。及於",
    "T21n1242_001:0204c02": "母怛囉處取泥。相和填於皮內。用人髮繫。後",
    "T21n1242_001:0204c03": "用佉囉母怛囉及吠嚕左曩。同入於一瓶內。",
    "T21n1242_001:0204c04": "於燒屍坑中深埋。持明人作忿怒相。依摩呬",
    "T21n1242_001:0204c05": "沙目佉法。誦十字大明滿一日。能令作遜婆。",
    "T21n1242_001:0204c06": "此法不可解。",
    "T21n1242_001:0204c07": "復次於七處取白蟻聚土。作水牛及馬形像。",
    "T21n1242_001:0204c08": "作互相騎狀。用水牛及馬血相和同前書大",
    "T21n1242_001:0204c09": "明。安於牛馬心內。埋在[寧*頁]摩樹下。然後持明",
    "T21n1242_001:0204c10": "人作觀想。想彼設咄嚕愛別離。於三日內定",
    "T21n1242_001:0204c11": "如所作。",
    "T21n1242_001:0204c12": "復次同前於七處取白蟻聚土。作馲駝形。同",
    "T21n1242_001:0204c13": "前法書大明。安馲駝心內。持明人觀想邦",
    "T21n1242_001:0204c14": "字。成於風輪如半月相。在馲駝上。又想設",
    "T21n1242_001:0204c15": "咄嚕坐風輪上。又想焰摩在設咄嚕後。執杖",
    "T21n1242_001:0204c16": "打趁彼設咄嚕南去。於七日內。其設咄嚕自",
    "T21n1242_001:0204c17": "然遠去。",
    "T21n1242_001:0204c18": "復次持明人取芥子油。於大陽直日以油塗",
    "T21n1242_001:0204c19": "於象身繫象於[寧*頁]摩樹下。却用蚌蛤刮取塗",
    "T21n1242_001:0204c20": "象身油。後於大自在天廟中取幡。燒之勿令",
    "T21n1242_001:0204c21": "作焰。收此煙與前油相和。塗設咄嚕足或衣",
    "T21n1242_001:0204c22": "等。須臾遠去。",
    "T21n1242_001:0204c23": "復次持明人取烏翅為筆。以烏血為墨。於樺",
    "T21n1242_001:0204c24": "皮上畫風輪。於風輪中心書設咄嚕名。繫於",
    "T21n1242_001:0204c25": "烏項。持明人依摩呬沙目佉法。作觀想向南",
    "T21n1242_001:0204c26": "放烏。彼設咄嚕猶如烏飛。須臾遠去。",
    "T21n1242_001:0204c27": "復次持明人用大小便相和。作設咄嚕像。復",
    "T21n1242_001:0204c28": "用骨粖塗彼像身。持明人於夜半時。裸形入",
    "T21n1242_001:0204c29": "尸陀林中。將前像段段截之。依摩呬沙目佉",
    "T21n1242_001:0205a01": "法。於燒屍坑內或就焚屍火作護摩。彼設咄",
    "T21n1242_001:0205a02": "嚕即自除滅。",
    "T21n1242_001:0205a03": "復次持明人用前諸藥為墨。於屍衣上書焰",
    "T21n1242_001:0205a04": "鬘得迦明王大明。復用摩賀鉢囉儞波。及吠",
    "T21n1242_001:0205a05": "嚕左曩相和。作設咄嚕像。將前所書大明安",
    "T21n1242_001:0205a06": "像心內。持明人依摩呬沙目佉法。身塗吠嚕",
    "T21n1242_001:0205a07": "左曩。往尸陀林中以利刀斷彼形像。於燒屍",
    "T21n1242_001:0205a08": "坑前。面南坐作護摩彼自除滅。",
    "T21n1242_001:0205a09": "復次持明人取烏皮或獯狐皮。於此皮上用",
    "T21n1242_001:0205a10": "鐵筆。書十字大明及書彼名。其持明人於寂",
    "T21n1242_001:0205a11": "靜處。稱設咄嚕名誦十字大明。彼自離散。",
    "T21n1242_001:0205a12": "復次持明人用前藥物調和。於屍衣上畫焰",
    "T21n1242_001:0205a13": "摩王曼拏羅。復用屍炭作女像面醜惡相。於",
    "T21n1242_001:0205a14": "像心內安前大明。持明人以足踏像。依摩呬",
    "T21n1242_001:0205a15": "沙目佉法稱彼女名。誦十字大明速令禁",
    "T21n1242_001:0205a16": "縛。",
    "T21n1242_001:0205a17": "觀想分第三",
    "T21n1242_001:0205a18": "復次持明人欲作觀想者。先誦淨三業大明。",
    "T21n1242_001:0205a19": "淨三業已。然後以無我心。於一切法作無我",
    "T21n1242_001:0205a20": "觀。觀一切法得無我已。稱真如理觀於賢聖。",
    "T21n1242_001:0205a21": "乃於自心想出邦字。邦字現已變成風輪。復",
    "T21n1242_001:0205a22": "想風輪其色如煙。於彼輪上現第一字。想",
    "T21n1242_001:0205a23": "第一字變成印捺囉曼拏羅。於曼拏羅上想",
    "T21n1242_001:0205a24": "現提字。又想提字成妙吉祥童子相。又復於",
    "T21n1242_001:0205a25": "妙吉祥童子心中。想現阿字變成日輪。從日",
    "T21n1242_001:0205a26": "輪中出大光明。遍往十方無邊剎土照於彼",
    "T21n1242_001:0205a27": "土。佛及菩薩乃至持明王等。於彼剎土普",
    "T21n1242_001:0205a28": "照耀已。還復入於日輪之內。如是觀想妙吉",
    "T21n1242_001:0205a29": "祥童子。與諸如來無異無別。在日輪內放大",
    "T21n1242_001:0205b01": "光明。照耀百千由旬。又想吽字黑色現日輪",
    "T21n1242_001:0205b02": "上。有五色光周遍圍遶。復想光中吽字變成",
    "T21n1242_001:0205b03": "大金剛杵。黑色有大光明。復想金剛杵化生",
    "T21n1242_001:0205b04": "諸佛如來及諸明王。細如胡麻遍滿虛空。具",
    "T21n1242_001:0205b05": "諸相好光明圍遶。復想如是諸佛如來。各度",
    "T21n1242_001:0205b06": "眾生皆成正覺。度生畢已還復入於金剛杵",
    "T21n1242_001:0205b07": "內。又復觀想從金剛杵。化出大金剛陪囉",
    "T21n1242_001:0205b08": "嚩。而有九面。第一正面如摩呬沙目佉相。作",
    "T21n1242_001:0205b09": "大黑色。於右邊設哩誐上有三面。中面青色",
    "T21n1242_001:0205b10": "右面赤色左面黃色。皆忿怒相。左邊設哩誐",
    "T21n1242_001:0205b11": "上亦三面。中面白色右面煙色左面黑色。皆",
    "T21n1242_001:0205b12": "忿怒相。二設哩誐中間作第八面。大赤色忿",
    "T21n1242_001:0205b13": "怒相。次上作第九面。作忿怒童子相。黃色頭",
    "T21n1242_001:0205b14": "有五髻。作童子裝嚴。如是九面皆有三目。現",
    "T21n1242_001:0205b15": "大惡相或大笑相。吐舌外出眉相顰蹙。裸身",
    "T21n1242_001:0205b16": "大腹頭髮堅立。象皮為衣髑髏裝嚴。具三",
    "T21n1242_001:0205b17": "十四臂。右第一手執刀。第二手執頻泥波羅。",
    "T21n1242_001:0205b18": "第三手執擣杵。第四手執麁哩迦。第五手執",
    "T21n1242_001:0205b19": "迦拏野。第六手執斧。第七手執椿。第八手",
    "T21n1242_001:0205b20": "執人頭。第九手執鉤。第十手執寶捧第十",
    "T21n1242_001:0205b21": "一手執朅椿誐。第十二手執輪。第十三手",
    "T21n1242_001:0205b22": "執金剛杵。第十四手執金剛骨朵。第十五手",
    "T21n1242_001:0205b23": "執劍。第十六手執拏摩嚕迦。左第一手執髑",
    "T21n1242_001:0205b24": "髏。第二手執人頭。第三手執契吒迦。第四手",
    "T21n1242_001:0205b25": "執人足。第五手執羂索。第六手執弓。第七手",
    "T21n1242_001:0205b26": "執頞怛囉。第八手執鈴。第九手執人手。第十",
    "T21n1242_001:0205b27": "手執屍衣。第十一手執籤人。第十二手執火",
    "T21n1242_001:0205b28": "爐。第十三手執拶沙迦。第十四手作期剋印。",
    "T21n1242_001:0205b29": "第十五手執幡。第十六手執帆。左右二手執",
    "T21n1242_001:0205c01": "象皮。有一十六足。右第一足踏人。第二足踏",
    "T21n1242_001:0205c02": "水牛。第三足踏黃牛。第四足踏驢。第五足踏",
    "T21n1242_001:0205c03": "駝駝。第六足踏狗。第七足踏羊。第八足踏",
    "T21n1242_001:0205c04": "野狐。左第一足踏鷲鳥。第二足踏獯狐。第三",
    "T21n1242_001:0205c05": "足踏烏。第四足踏師子。第五足踏細曩。第六",
    "T21n1242_001:0205c06": "足踏儞怛囉。第七足踏摩賀俱曩。第八足踏",
    "T21n1242_001:0205c07": "鶴。身有光焰猶如劫火。照耀熾盛有大威力。",
    "T21n1242_001:0205c08": "口稱癹吒字聲如雷震。人天聞見皆大怖畏。",
    "T21n1242_001:0205c09": "此金剛陪囉嚩。不唯食人血肉髓腦。乃至三",
    "T21n1242_001:0205c10": "界諸天亦怖食噉。持明之人作觀想時。於寂",
    "T21n1242_001:0205c11": "靜處。屏絕異境正念專註。種真如理觀想賢",
    "T21n1242_001:0205c12": "聖。得現前已。想賢聖身即是我身。已獲如是",
    "T21n1242_001:0205c13": "住於無畏。復觀心中現一日輪。於日輪上觀",
    "T21n1242_001:0205c14": "大明字。得字現已放光四照。持明之人如是",
    "T21n1242_001:0205c15": "觀想。得成就已乃可持誦。持誦之時常飡",
    "T21n1242_001:0205c16": "五種甘露之藥。及摩賀鉢囉儞波。持誦根本",
    "T21n1242_001:0205c17": "大明滿三洛叉。得數滿已。方於此後作成就",
    "T21n1242_001:0205c18": "法。若依儀軌無差謬者。於一切法決定成",
    "T21n1242_001:0205c19": "就。",
    "T21n1242_001:0205c20": "畫像儀軌分第四",
    "T21n1242_001:0205c21": "持明之人欲畫本尊大金剛陪囉嚩像者。當",
    "T21n1242_001:0205c22": "先訪求巧妙畫匠。而彼畫匠須是清淨。無有",
    "T21n1242_001:0205c23": "懈怠輕慢之過。兼具慈悲忍信之心。求得如",
    "T21n1242_001:0205c24": "是有德人已。持明之人隨彼畫人所索工直。",
    "T21n1242_001:0205c25": "隨索便與不得酬價。得畫匠已持明之人。方",
    "T21n1242_001:0205c26": "可求彼勇猛正直人衣。或來女人隱觸之衣。",
    "T21n1242_001:0205c27": "或求女人產生衣。若無如是等衣即用屍衣。",
    "T21n1242_001:0205c28": "求得衣已。即於寂靜無人到處。令彼畫人擇",
    "T21n1242_001:0205c29": "日起首作幀畫像。除持明人及畫匠外。諸餘",
    "T21n1242_001:0206a01": "之人並不得見。若令人見作法不成。大金剛",
    "T21n1242_001:0206a02": "陪囉嚩相者。一身九面裸形黑色。三十四臂",
    "T21n1242_001:0206a03": "一十六足。第一面者黑色摩呬沙目佉相。右",
    "T21n1242_001:0206a04": "邊設哩誐上有三面。中青色右赤色左黃色",
    "T21n1242_001:0206a05": "皆忿怒相。左邊設哩誐上亦三面。中白色右",
    "T21n1242_001:0206a06": "煙色左黑色。二設哩誐中間畫第八面赤色。",
    "T21n1242_001:0206a07": "於第八面次上畫第九面。作妙吉祥童子相",
    "T21n1242_001:0206a08": "黃色。如是九面皆忿怒相。具三十四手。右第",
    "T21n1242_001:0206a09": "一手執刀第二手執頻泥波羅。第三手執擣",
    "T21n1242_001:0206a10": "杵第四手執麁哩迦。第五手執迦拏野第六",
    "T21n1242_001:0206a11": "手執大斧。第七手執槍第八手執箭。第九手",
    "T21n1242_001:0206a12": "執鉤第十手執寶棒。第十一手執朅椿誐第",
    "T21n1242_001:0206a13": "十二手執輪。第十三手執金剛杵第十四手",
    "T21n1242_001:0206a14": "執骨朵。第十五手執利劍第十六手執拏摩",
    "T21n1242_001:0206a15": "嚕迦。左第一手執髑髏。第二手執人頭。第三",
    "T21n1242_001:0206a16": "手執契吒第四手執人足。第五手執羂索第",
    "T21n1242_001:0206a17": "六手執弓。第七手執頞怛囉第八手執鈴。第",
    "T21n1242_001:0206a18": "九手執人手第十手執屍衣。第十一手執籤",
    "T21n1242_001:0206a19": "人第十二手執火爐。第十三手執拶沙迦第",
    "T21n1242_001:0206a20": "十四手作期剋印。第十五手執幡第十六手",
    "T21n1242_001:0206a21": "執帆。左右二手執象皮。右第一足踏人第二",
    "T21n1242_001:0206a22": "足踏水牛。第三足踏黃牛第四足踏驢。第五",
    "T21n1242_001:0206a23": "足踏馲駝第六足踏狗。第七足踏羊第八足",
    "T21n1242_001:0206a24": "踏野狐。左第一足踏鷲第二足踏獯狐。第三",
    "T21n1242_001:0206a25": "足踏烏第四足踏師子。第五足踏細曩鳥第",
    "T21n1242_001:0206a26": "六足踏儞怛囉。第七足踏摩賀設俱曩鳥第",
    "T21n1242_001:0206a27": "八足踏娑囉娑。於像前畫尸陀林。中有種種",
    "T21n1242_001:0206a28": "囉叉娑鬼神吠多拏等。又畫尼俱陀樹。樹上",
    "T21n1242_001:0206a29": "有懸掛人屍及有籤屍。復於林下畫眾人屍。",
    "T21n1242_001:0206b01": "有雜類飛鳥及狐狗等食眾屍相。於本尊前",
    "T21n1242_001:0206b02": "畫持明人。裸身被髮以髑髏為冠。以五種甘",
    "T21n1242_001:0206b03": "露藥塗身。手持拏摩嚕迦及髑髏朅椿誐等。",
    "T21n1242_001:0206b04": "作瞻顧本尊陪囉嚩。面復大笑行入尸陀林",
    "T21n1242_001:0206b05": "相。如是畫像畢已。將此幀安於深密寂靜之",
    "T21n1242_001:0206b06": "處。常燒人肉為香供養。持明人用人骨為數",
    "T21n1242_001:0206b07": "珠。於此像前以虔心專註一日三時。持誦大",
    "T21n1242_001:0206b08": "明滿三洛叉。然後隨意作法決定成就。此畫",
    "T21n1242_001:0206b09": "幀像不得寄於他人。亦不得輒於人前開展",
    "T21n1242_001:0206b10": "令人瞻見。持明之人以酒肉為食。又復一日",
    "T21n1242_001:0206b11": "三時以吠嚕左曩及人血相和為香。於幀前",
    "T21n1242_001:0206b12": "焚燒以為供養。如是至誠不退者。決定獲得",
    "T21n1242_001:0206b13": "最上成就。",
    "T21n1242_001:0206b14": "護摩法分第五",
    "T21n1242_001:0206b15": "復次持明人。欲作護摩求成就者。先須預前",
    "T21n1242_001:0206b16": "持誦本尊根本大明先行滿足。然後如儀備",
    "T21n1242_001:0206b17": "辦所用柴及一切物等。具足已持明人。然後",
    "T21n1242_001:0206b18": "於夜分時將諸護摩物。獨往尸陀林中。依法",
    "T21n1242_001:0206b19": "求其成就。得悉地已此後隨意作一切法。",
    "T21n1242_001:0206b20": "復次持明之人。於金剛陪囉嚩前。用人肉和",
    "T21n1242_001:0206b21": "酒誦大明。日日作護摩一百八遍。滿六箇月。",
    "T21n1242_001:0206b22": "持明人當得摩賀三滿多。",
    "T21n1242_001:0206b23": "復次持明人欲求大力囉惹及人民敬愛者。",
    "T21n1242_001:0206b24": "當依摩呬沙目佉法。端坐觀想己身為陪囉",
    "T21n1242_001:0206b25": "嚩。手執鉤及羂索。復想此身中化出妙吉祥。",
    "T21n1242_001:0206b26": "往彼所降人處。牽引彼人來入身中。又想十",
    "T21n1242_001:0206b27": "字大明赤色。現彼人心中如大智相。持明之",
    "T21n1242_001:0206b28": "人作是法時。至於極大力者亦可敬愛。乃至",
    "T21n1242_001:0206b29": "盡生一切隨意。",
    "T21n1242_001:0206c01": "復次持明人欲作息災者。當於陪囉嚩像前",
    "T21n1242_001:0206c02": "作爐。面東坐於爐中。燒鉢羅舍木柴。用酥",
    "T21n1242_001:0206c03": "蜜及訥哩嚩草相和。誦大明作護摩一百八",
    "T21n1242_001:0206c04": "遍。乃至國城皆得災息。",
    "T21n1242_001:0206c05": "復次持明人作增益法者。當面東坐觀想本",
    "T21n1242_001:0206c06": "尊。得現前已。即於爐中燒烏曇摩木柴。用脂",
    "T21n1242_001:0206c07": "麻白粳米酥相和。日三時作護摩千遍。速得",
    "T21n1242_001:0206c08": "增益。",
    "T21n1242_001:0206c09": "復次持明人欲作調伏者。用孔雀獯狐蛇烏",
    "T21n1242_001:0206c10": "馬水牛等必尸多。及頭髮穀糠等物為藥。於",
    "T21n1242_001:0206c11": "燒屍火內稱名。誦大明作護摩者速令調伏。",
    "T21n1242_001:0206c12": "或取燒屍殘柴。及於旃陀羅家取火。於自舍",
    "T21n1242_001:0206c13": "內稱彼名。誦大明作護摩者。於七日內亦得",
    "T21n1242_001:0206c14": "調伏。作此法者金剛薩埵亦可調伏。",
    "T21n1242_001:0206c15": "復次持明人為設咄嚕者。當用人骨吠嚕左",
    "T21n1242_001:0206c16": "曩誐囉捺婆羅拏濕嚩那羅拏。及棘針頭髮",
    "T21n1242_001:0206c17": "指甲等。用油相和。然後於燒屍坑前。面南坐。",
    "T21n1242_001:0206c18": "稱名誦大明一百八遍。彼設咄嚕三日內除",
    "T21n1242_001:0206c19": "滅。或於深密寂靜之處。作三角爐。一切同前",
    "T21n1242_001:0206c20": "用諸物等。作護摩一百八遍亦可除滅。",
    "T21n1242_001:0206c21": "復次持明人欲發遣設咄嚕者。當用烏肉及",
    "T21n1242_001:0206c22": "馲駝糞。以酒相和。持明人裸形被髮。入尸陀",
    "T21n1242_001:0206c23": "林中於燒屍坑前面南坐。先想風輪復想風",
    "T21n1242_001:0206c24": "輪上有設咄嚕。得觀現前已。將前諸物於燒",
    "T21n1242_001:0206c25": "屍火中。作護摩一千遍速自遠去。",
    "T21n1242_001:0206c26": "復次作發遣設咄嚕者。用烏肉及米糠相和。",
    "T21n1242_001:0206c27": "燒曼陀羅柴同作護摩七日自去。又用烏肉",
    "T21n1242_001:0206c28": "同前作護摩一千遍三日自去。",
    "T21n1242_001:0206c29": "復次持明人取牛肉及血。稱名誦大明。作護",
    "T21n1242_001:0207a01": "摩一千遍。彼所稱名人速來降伏承事。或用",
    "T21n1242_001:0207a02": "狗肉和金剛水。於夜分時作護摩一百八遍。",
    "T21n1242_001:0207a03": "亦速來降伏及奉珍寶。或用馬肉及吠嚕左",
    "T21n1242_001:0207a04": "曩相和。於深密處夜分時。作護摩一百八遍。",
    "T21n1242_001:0207a05": "至七日得囉惹及一切人悉皆降伏。或用象",
    "T21n1242_001:0207a06": "肉及輸迦羅相和。於夜分時作護摩。七日內",
    "T21n1242_001:0207a07": "一切人降伏。",
    "T21n1242_001:0207a08": "復次持明人用肉及魚和酒作護摩。一切悉",
    "T21n1242_001:0207a09": "怛哩皆來降伏。",
    "T21n1242_001:0207a10": "復次持明人觀想男女二人身紅色。稱名誦",
    "T21n1242_001:0207a11": "大明面西坐。燒佉儞囉木柴。用脂麻及白粳",
    "T21n1242_001:0207a12": "米。以金剛水和作護摩七日。自來降伏親近",
    "T21n1242_001:0207a13": "承事。",
    "T21n1242_001:0207a14": "復次作勾召。用芥子作彼像。於佉儞囉木火",
    "T21n1242_001:0207a15": "中。作護摩至七日。所召必至。或用五種甘露",
    "T21n1242_001:0207a16": "藥和酥。於佉儞囉木火中。作護摩一百八遍",
    "T21n1242_001:0207a17": "所召速來。",
    "T21n1242_001:0207a18": "觀想成就分第六",
    "T21n1242_001:0207a19": "復次持明之人欲作此法者。先須習此觀想",
    "T21n1242_001:0207a20": "令其精熟。然後作法。",
    "T21n1242_001:0207a21": "復次持明人欲除滅設咄嚕者。依摩呬沙目",
    "T21n1242_001:0207a22": "佉法。觀想囉字得分明現前已。即復變成火",
    "T21n1242_001:0207a23": "輪火焰熾盛。於火輪上想設咄嚕。裸形被髮",
    "T21n1242_001:0207a24": "羸弱相。持明人又於己身中。化出忿怒明王。",
    "T21n1242_001:0207a25": "手執利劍斷截設咄嚕身血肉而噉食之。其",
    "T21n1242_001:0207a26": "設咄嚕決定除滅如是作觀想法。誦大明至",
    "T21n1242_001:0207a27": "於七日。非唯凡夫乃至金剛薩埵亦可除",
    "T21n1242_001:0207a28": "滅。",
    "T21n1242_001:0207a29": "復次持明人先觀自身。如摩呬沙目佉已。即",
    "T21n1242_001:0207b01": "同前想大火輪。於火輪上想設咄嚕。作怖畏",
    "T21n1242_001:0207b02": "顫掉相。又想有惡羅剎食彼設咄嚕。次想烏",
    "T21n1242_001:0207b03": "鷲狐狗之類競來食噉之相。彼設咄嚕常自",
    "T21n1242_001:0207b04": "除滅。",
    "T21n1242_001:0207b05": "復次持明人作發遣法。先觀想鉢字。得現前",
    "T21n1242_001:0207b06": "已即變成半月風輪。想設咄嚕在風輪上。裸",
    "T21n1242_001:0207b07": "身被髮羸弱之相。持明人想自身如摩呬沙",
    "T21n1242_001:0207b08": "目佉。亦在風輪上。次想風輪變成馲駝。想設",
    "T21n1242_001:0207b09": "咄嚕乘馲駝南去相。復想有焰摩王。被髮手",
    "T21n1242_001:0207b10": "執寶杖。隨後擊之。如是觀想若經七日。非獨",
    "T21n1242_001:0207b11": "凡夫乃至聖賢亦可發遣。",
    "T21n1242_001:0207b12": "復次持明人依摩呬沙目佉法。端坐觀想。設",
    "T21n1242_001:0207b13": "咄嚕或乘鷲或乘烏。復想有焰摩王。右手執",
    "T21n1242_001:0207b14": "杖左手捉髮。擲於向南。作如是想經於七日。",
    "T21n1242_001:0207b15": "發遣一切無不去者。",
    "T21n1242_001:0207b16": "復次持明人為與除解蛇蠚大毒者。即先觀",
    "T21n1242_001:0207b17": "想自心成八葉白蓮花。上想有第三音字。却",
    "T21n1242_001:0207b18": "變成己身。白色。復想一字現於頂上。從一字",
    "T21n1242_001:0207b19": "中流出甘露。灌被蠚之人。又想八葉蓮花。於",
    "T21n1242_001:0207b20": "八葉中現八大龍王。於龍眼中復出甘露。灌",
    "T21n1242_001:0207b21": "蛇蠚人身。作此法時至於大毒滿於三界。亦",
    "T21n1242_001:0207b22": "可除退。持明之人若作此法。乃至自食大毒",
    "T21n1242_001:0207b23": "亦無所害。",
    "T21n1242_001:0207b24": "爾時大金剛陪囉嚩。說是種種儀軌法已。復",
    "T21n1242_001:0207b25": "告眾言。我先所誡勿得違犯。若違犯者現獲",
    "T21n1242_001:0207b26": "殃咎。後受地獄無量之報。陪囉嚩說是語",
    "T21n1242_001:0207b27": "已。禮佛而退。",
    "T21n1242_001:0207b28": "佛說妙吉祥瑜伽大教大金剛陪囉嚩輪觀",
    "T21n1242_001:0207b29": "想成就儀軌經"
}