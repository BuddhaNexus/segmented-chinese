{
    "T46n1911_01b:0006b11": "folio_1b 摩訶止觀卷第一下",
    "T46n1911_01b:0006b13": "隋天台智者大師說",
    "T46n1911_01b:0006b14": "門人灌頂記",
    "T46n1911_01b:0006b15": "觀佛相好發心者。若見如來。父母生身",
    "T46n1911_01b:0006b16": "身相昞著。明了得處輝麗灼爍。毘首羯磨所",
    "T46n1911_01b:0006b17": "不能作。勝轉輪王相好纏絡世間希有。天",
    "T46n1911_01b:0006b18": "上天下無如佛。十方世界亦無比。願我得",
    "T46n1911_01b:0006b19": "佛齊聖法王。我度眾生無數無央。是為見",
    "T46n1911_01b:0006b20": "應佛相好上求下化發菩提心。若見如來",
    "T46n1911_01b:0006b21": "知如來無如來。若見相好知相好非相好。",
    "T46n1911_01b:0006b22": "如來及相皆如虛空。空中無佛況復相好。",
    "T46n1911_01b:0006b23": "見如來非如來即見如來。見相非相即見",
    "T46n1911_01b:0006b24": "諸相。願我得佛齊聖法王。我度眾生無數",
    "T46n1911_01b:0006b25": "無央。是為見勝應相好上求下化發菩提",
    "T46n1911_01b:0006b26": "心。若見如來身相一切靡所不現。如明淨",
    "T46n1911_01b:0006b27": "鏡覩眾色像。一一相好凡聖不得其邊。梵",
    "T46n1911_01b:0006b28": "天不見其頂。目連不窮其聲。論云。無形第",
    "T46n1911_01b:0006b29": "一體非莊嚴莊嚴。願我得佛齊聖法王。是",
    "T46n1911_01b:0006c01": "為見報佛相好上求下化發菩提心。若見",
    "T46n1911_01b:0006c02": "如來。知如來智深達罪福相遍照於十方。",
    "T46n1911_01b:0006c03": "微妙淨法身。具相三十二。一一相好即是實",
    "T46n1911_01b:0006c04": "相。實相法界具足無減。願我得佛齊聖法",
    "T46n1911_01b:0006c05": "王。是為見法佛相好。上求下化發菩提心",
    "T46n1911_01b:0006c06": "云云。云何見佛種種神變發菩提心。若見如",
    "T46n1911_01b:0006c07": "來。依根本禪。一心作一不得眾多。若放一",
    "T46n1911_01b:0006c08": "光從阿鼻獄上至有頂。火光晃耀天地洞",
    "T46n1911_01b:0006c09": "明。日月戢重輝天光隱不現。願我得佛齊",
    "T46n1911_01b:0006c10": "聖法王云云。若見如來依如來無生理。不",
    "T46n1911_01b:0006c11": "以二相應諸眾生。能令眾生各各見佛獨",
    "T46n1911_01b:0006c12": "在其前。願我得佛齊聖法王云云。若見如",
    "T46n1911_01b:0006c13": "來。依如來藏三昧正受。十方塵剎起四威",
    "T46n1911_01b:0006c14": "儀。而於法性未曾動搖。願我得佛齊聖法",
    "T46n1911_01b:0006c15": "王云云。若見如來。與諸神變無二無異。如",
    "T46n1911_01b:0006c16": "來作神變神變作如來。無記化化。化復作",
    "T46n1911_01b:0006c17": "化。不可窮盡。皆不可思議。皆是實相而",
    "T46n1911_01b:0006c18": "作佛事。願我得佛齊聖法王云云。云何聞",
    "T46n1911_01b:0006c19": "種種法發菩提心。或從佛及善知識。或從",
    "T46n1911_01b:0006c20": "經卷。聞生滅一句。即解世出世法。新新生",
    "T46n1911_01b:0006c21": "滅念念遷移。戒慧解脫寂靜乃真。願我得佛",
    "T46n1911_01b:0006c22": "能說淨道云云。或聞生滅。即解四諦皆不生",
    "T46n1911_01b:0006c23": "不滅。空中無刺云何可拔。誰苦誰集誰修誰",
    "T46n1911_01b:0006c24": "證。畢竟清淨能所寂然。願我得佛能說淨",
    "T46n1911_01b:0006c25": "道云云。或聞生滅。即解生滅對不生滅為",
    "T46n1911_01b:0006c26": "二。非生滅非不生滅為中。中道清淨獨",
    "T46n1911_01b:0006c27": "拔。而出生死涅槃之表。願我得佛能為眾",
    "T46n1911_01b:0006c28": "生說最上道。獨拔而出如華出水如月處",
    "T46n1911_01b:0006c29": "空云云。或聞生滅。即解生滅不生滅非生滅",
    "T46n1911_01b:0007a01": "非不生滅。雙照生滅不生滅。即一而三即",
    "T46n1911_01b:0007a02": "三而一。法界祕密常樂具足。願我得佛能",
    "T46n1911_01b:0007a03": "為眾生說祕密藏。如福德人執石成寶執",
    "T46n1911_01b:0007a04": "毒成藥云云。若聞無生。謂二乘無三界生",
    "T46n1911_01b:0007a05": "菩薩未無生。若聞無生。謂三乘皆無三界",
    "T46n1911_01b:0007a06": "生。若聞無生。二乘非分但在菩薩。菩薩先",
    "T46n1911_01b:0007a07": "無分段生。次無變易生。若聞無生一無生",
    "T46n1911_01b:0007a08": "一切無生。若聞無量一句例如此。若聞無",
    "T46n1911_01b:0007a09": "量。謂二乘方便道四諦十六諦等。以為無",
    "T46n1911_01b:0007a10": "量。若聞無量。二乘自用伏惑不能化他。",
    "T46n1911_01b:0007a11": "菩薩用此無量自去惑亦化他。若聞無量。",
    "T46n1911_01b:0007a12": "謂二乘無分但在菩薩。菩薩用斷界內塵",
    "T46n1911_01b:0007a13": "沙。亦伏界外塵沙。若聞無量。謂二乘無分",
    "T46n1911_01b:0007a14": "但在菩薩。菩薩用斷界內外塵沙。亦伏無",
    "T46n1911_01b:0007a15": "明。若聞無量但在菩薩。菩薩用伏斷無",
    "T46n1911_01b:0007a16": "明。若聞無作一句例亦如此。若聞無作。謂",
    "T46n1911_01b:0007a17": "非佛天人修羅所作。二乘證此無作。思益",
    "T46n1911_01b:0007a18": "云。我等學於無作已作證得。而菩薩不能",
    "T46n1911_01b:0007a19": "證得云云。若聞無作。謂三乘皆能證得。若",
    "T46n1911_01b:0007a20": "聞無作。謂非二乘境界況復凡夫。菩薩破",
    "T46n1911_01b:0007a21": "權無作證實無作。若聞無作。謂即權無作",
    "T46n1911_01b:0007a22": "證實無作。若得此意。隨聞一句通達諸",
    "T46n1911_01b:0007a23": "句。乃至一切句一切法而無障礙云云。夫一",
    "T46n1911_01b:0007a24": "說眾解是義難明。更約論偈重說之。若言",
    "T46n1911_01b:0007a25": "因緣所生法我說即是空者。既言因緣所生",
    "T46n1911_01b:0007a26": "那得即空。須析因緣盡方乃會空。呼方",
    "T46n1911_01b:0007a27": "空為即空。亦名假名者。有為虛弱勢不獨",
    "T46n1911_01b:0007a28": "立。假眾緣成。賴緣故假非施權之假。亦名",
    "T46n1911_01b:0007a29": "中道義者。離斷常名中道非佛性中道。若",
    "T46n1911_01b:0007b01": "作如此解者。雖三句皆空。尚不成即空。",
    "T46n1911_01b:0007b02": "況復即假即中。此生滅四諦義也。若因緣所",
    "T46n1911_01b:0007b03": "生法不須破滅。體即是空而不得即假即",
    "T46n1911_01b:0007b04": "中。設作假中皆順入空。何者。諸法皆即空",
    "T46n1911_01b:0007b05": "無主我故。假亦即空假施設故。中亦即空離",
    "T46n1911_01b:0007b06": "斷常二邊故。此三番語雖異俱順入空。退",
    "T46n1911_01b:0007b07": "非二乘析法。進非別非圓。乃是三獸渡河",
    "T46n1911_01b:0007b08": "共空之意耳。若謂即空即假即中者。三種邐",
    "T46n1911_01b:0007b09": "迤各各有異。三語皆空者。無主故空。虛設",
    "T46n1911_01b:0007b10": "故空。無邊故空。三種皆假者。同有名字故",
    "T46n1911_01b:0007b11": "假。三語皆中者。中真中機中實故俱中。此得",
    "T46n1911_01b:0007b12": "別失圓云云。若謂即空即假即中者。雖三",
    "T46n1911_01b:0007b13": "而一雖一而三。不相妨礙。三種皆空者。言",
    "T46n1911_01b:0007b14": "思道斷故。三種皆假者。但有名字故。三種",
    "T46n1911_01b:0007b15": "皆中者。即是實相故。但以空為名。即具假",
    "T46n1911_01b:0007b16": "中。悟空即悟假中。餘亦如是。當知聞於一",
    "T46n1911_01b:0007b17": "法。起種種解立種種願。即是種種發菩提",
    "T46n1911_01b:0007b18": "心。此亦可解。其淨土徒眾修行法滅。受苦起",
    "T46n1911_01b:0007b19": "過。等發菩提心例前可解。不復委記。上來",
    "T46n1911_01b:0007b20": "所說既多。今以三種止觀結之。然法性尚",
    "T46n1911_01b:0007b21": "非一法。云何以三四推之。今言一二三四。",
    "T46n1911_01b:0007b22": "說法性是所迷。苦集是能迷。能迷有輕重",
    "T46n1911_01b:0007b23": "所迷有即離約界內外分別即有四種苦",
    "T46n1911_01b:0007b24": "集。約根性取理即有一二三四不同云云。若",
    "T46n1911_01b:0007b25": "界內鈍人迷真重苦集亦重。利人迷真輕苦",
    "T46n1911_01b:0007b26": "集亦輕。界外利鈍輕重亦如是。法性是所解。",
    "T46n1911_01b:0007b27": "道滅是能解。所解有即離能解有巧拙。界",
    "T46n1911_01b:0007b28": "內鈍人所解離能解則拙。利人所解即能解",
    "T46n1911_01b:0007b29": "亦巧。界外利鈍即離巧拙亦如是。所以者何。",
    "T46n1911_01b:0007c01": "事理既殊昏惑亦甚。譬如父子兩謂路人瞋",
    "T46n1911_01b:0007c02": "打俱重。瞋以譬集打以譬苦。若謂煩惱即",
    "T46n1911_01b:0007c03": "法性事理相即。苦集則輕。實非骨肉兩謂",
    "T46n1911_01b:0007c04": "父子瞋打則薄。麁細枝本通別遍不遍難易",
    "T46n1911_01b:0007c05": "等亦如是。或云。界內苦集底滯為重。界外",
    "T46n1911_01b:0007c06": "升出為輕。或界內皮惑故為淺。界外肉惑故",
    "T46n1911_01b:0007c07": "為深。或言。界內隨他意故為拙。界外隨自",
    "T46n1911_01b:0007c08": "意故為巧。或言。界內稱機故為巧。界外不",
    "T46n1911_01b:0007c09": "稱機故為拙。或言。界內有能所故為麁。",
    "T46n1911_01b:0007c10": "界外無能所故為細。或言。界內小道極在",
    "T46n1911_01b:0007c11": "化城故為細。界外大道極在寶所故為麁。",
    "T46n1911_01b:0007c12": "或言。界內客塵故為枝。界外同體故為本。",
    "T46n1911_01b:0007c13": "或言。界內在初故為本。界外在後故為枝。",
    "T46n1911_01b:0007c14": "或言。界內小大共故為通。界外獨在大故為",
    "T46n1911_01b:0007c15": "別。或言。界內偏故為小淺故為別。界外圓",
    "T46n1911_01b:0007c16": "故為大無隔故為通。或言。界內短故為不",
    "T46n1911_01b:0007c17": "遍。界外周法界故為遍。或言。界內在一切",
    "T46n1911_01b:0007c18": "賢聖共故為遍。界外獨在大緣故為不遍。",
    "T46n1911_01b:0007c19": "或言。界內用二乘方便故為難斷。界外但",
    "T46n1911_01b:0007c20": "依無礙慧故為易斷。如是等種種互說。今",
    "T46n1911_01b:0007c21": "若結之則易可解。若作淺深輕重者。漸次",
    "T46n1911_01b:0007c22": "觀意也。若作一實四諦不分別者。圓觀意",
    "T46n1911_01b:0007c23": "也。若作更互輕重者。不定觀意也。皆是大",
    "T46n1911_01b:0007c24": "乘法相故須識之。若見此意。即知三種。漸",
    "T46n1911_01b:0007c25": "次顯是。不定顯是。圓頓顯是云云。問。集既有",
    "T46n1911_01b:0007c26": "四。苦果何二。答。惑隨於解集則有四。解",
    "T46n1911_01b:0007c27": "隨於惑但感二死。例如小乘惑隨於解則",
    "T46n1911_01b:0007c28": "有見諦思惟。若解隨於惑但是一分段生死",
    "T46n1911_01b:0007c29": "耳。問。苦集可是因緣所生法。道滅何故爾。",
    "T46n1911_01b:0008a01": "答。苦集是所破。道滅是能破。能破從所破",
    "T46n1911_01b:0008a02": "得名俱是因緣生法。故大經云。因滅無明",
    "T46n1911_01b:0008a03": "則得熾然三菩提燈。亦是因緣也。問。法性是",
    "T46n1911_01b:0008a04": "所迷。何故二何故四。答。法性隨權實是故",
    "T46n1911_01b:0008a05": "二。法性隨根緣是故四。若見此意。例見相",
    "T46n1911_01b:0008a06": "聞法乃至起過。例作四種分別廣說云云。○",
    "T46n1911_01b:0008a07": "中約弘誓顯是者。前推法性聞法等其義已",
    "T46n1911_01b:0008a08": "顯。為未了者更約四弘。又四諦中多約解",
    "T46n1911_01b:0008a09": "明上求下化。四弘中多約願明上求下化。",
    "T46n1911_01b:0008a10": "又四諦中通約三世佛明上求下化。四弘中",
    "T46n1911_01b:0008a11": "多約未來佛明上求下化。又四諦中多約",
    "T46n1911_01b:0008a12": "諸根明上求下化。四弘中專約意根明上",
    "T46n1911_01b:0008a13": "求下化。如此分別令易解。得意者不俟也。",
    "T46n1911_01b:0008a14": "夫心不孤生必託緣起。意根是因法塵是緣",
    "T46n1911_01b:0008a15": "所起之心是所生法。此根塵能所三相遷動。",
    "T46n1911_01b:0008a16": "竊起竊謝。新新生滅念念不住。睒爍如電",
    "T46n1911_01b:0008a17": "耀。遄疾若奔流。色泡受沫想炎行城識幻。所",
    "T46n1911_01b:0008a18": "有依報國土田宅妻子財產。一念喪失倏有忽",
    "T46n1911_01b:0008a19": "無。三界無常一篋偏苦。四山合來無逃避處。",
    "T46n1911_01b:0008a20": "唯當專心戒定智慧。竪破顛倒橫截死海",
    "T46n1911_01b:0008a21": "超度有流。經言。我昔與汝等不見四真諦。",
    "T46n1911_01b:0008a22": "是故久迴轉。火宅如此云何耽湎縱逸嬉戲。",
    "T46n1911_01b:0008a23": "是故慈悲起四弘誓拔苦與樂。如釋迦之",
    "T46n1911_01b:0008a24": "見耕墾。似彌勒之觀毀臺。即其義也。以明",
    "T46n1911_01b:0008a25": "了四諦故非九縛。起四弘誓故非一脫。是",
    "T46n1911_01b:0008a26": "為非縛非脫發真正菩提心。顯是義明矣。次",
    "T46n1911_01b:0008a27": "秖觀根塵相對一念心起。能生所生無不即",
    "T46n1911_01b:0008a28": "空。妄謂心起。起無自性無他性。無共性",
    "T46n1911_01b:0008a29": "無無因性。起時不從自他共離來。去時不",
    "T46n1911_01b:0008b01": "向東西南北去。此心不在內外兩中間。亦",
    "T46n1911_01b:0008b02": "不常自有。但有名字名之為心。是字不住",
    "T46n1911_01b:0008b03": "亦不不住。不可得故生即無生亦無無生。",
    "T46n1911_01b:0008b04": "有無俱寂。凡愚謂有智者知無。如水中月",
    "T46n1911_01b:0008b05": "得喜失憂。大人去取都無欣慘。鏡像幻化亦",
    "T46n1911_01b:0008b06": "如是。思益云。苦無生集無和合道不二滅",
    "T46n1911_01b:0008b07": "不生。大經云。解苦無苦而有真諦。乃至解",
    "T46n1911_01b:0008b08": "滅無滅而有真諦。集既即空。不應如彼渴",
    "T46n1911_01b:0008b09": "鹿馳逐陽焰。苦既即空。不應如彼癡猴",
    "T46n1911_01b:0008b10": "捉水中月。道既即空。不應言我行即空不",
    "T46n1911_01b:0008b11": "行不即空。如筏喻者。法尚應捨何況非法。",
    "T46n1911_01b:0008b12": "滅既即空。不應言眾生壽命誰於此滅而",
    "T46n1911_01b:0008b13": "證彼滅。生死即空云何可捨。涅槃即空云何",
    "T46n1911_01b:0008b14": "可得。經言。我不欲令無生法中有修道。若",
    "T46n1911_01b:0008b15": "四念處乃至八聖道。我不欲令無生法中",
    "T46n1911_01b:0008b16": "有得果。若須陀洹乃至阿羅漢。依例亦應",
    "T46n1911_01b:0008b17": "言。我不欲令無生法中有色受想行識。我",
    "T46n1911_01b:0008b18": "不欲令無生法中有貪欲瞋恚癡。但愍念",
    "T46n1911_01b:0008b19": "眾生興誓願拔兩苦與二樂。以達苦集",
    "T46n1911_01b:0008b20": "空故非九縛。達道滅空故非一脫。是為非",
    "T46n1911_01b:0008b21": "縛非脫發真正菩提心。顯是義明矣。秖觀根",
    "T46n1911_01b:0008b22": "塵一念心起。心起即假。假名之心為迷解本。",
    "T46n1911_01b:0008b23": "謂四諦有無量相。三界無別法唯是一心",
    "T46n1911_01b:0008b24": "作。心如工畫師造種種色。心構六道。分別",
    "T46n1911_01b:0008b25": "校記無量種別。謂如是見愛是界內輕重集",
    "T46n1911_01b:0008b26": "相。界外輕重集相。如是生死是分段輕重苦",
    "T46n1911_01b:0008b27": "相。界外輕重苦相。還翻此心而生於解。譬",
    "T46n1911_01b:0008b28": "如畫師洗蕩諸色塗以墡彩。所謂觀身不",
    "T46n1911_01b:0008b29": "淨乃至觀心無常。如是道品紆通化城。觀",
    "T46n1911_01b:0008c01": "身身空乃至觀心心空。空中無無常。乃至",
    "T46n1911_01b:0008c02": "無不淨。如是道品直通化城。觀身無常。無",
    "T46n1911_01b:0008c03": "常即空乃至觀身法性。非常非無常非空",
    "T46n1911_01b:0008c04": "非不空。乃至觀心亦如是。如是道品紆通",
    "T46n1911_01b:0008c05": "寶所。觀身法性。非淨非不淨雙照淨不淨。",
    "T46n1911_01b:0008c06": "乃至觀心法性。常無常雙照常無常。如是",
    "T46n1911_01b:0008c07": "道品直通寶所。是人見諦滅名須陀洹。是人",
    "T46n1911_01b:0008c08": "思惟滅名三果。是人見滅名見地。是人思滅",
    "T46n1911_01b:0008c09": "名薄名離名已辦乃至侵習名辟支佛。",
    "T46n1911_01b:0008c10": "是人見思滅名十住。塵沙滅名十行十迴向。",
    "T46n1911_01b:0008c11": "無明滅名十地等覺妙覺。是人見思塵沙滅",
    "T46n1911_01b:0008c12": "名十信。無明滅名十住十行十迴向十地等",
    "T46n1911_01b:0008c13": "覺妙覺。分別十六門道滅不同。及一切恒沙",
    "T46n1911_01b:0008c14": "佛法。分別校計不可說不可說。如觀掌果",
    "T46n1911_01b:0008c15": "無有僻謬。皆從心生不餘處來。觀此一心",
    "T46n1911_01b:0008c16": "能通不可說心。不可說心能通不可說法。不",
    "T46n1911_01b:0008c17": "可說法能通不可說非心非法。觀一切心亦",
    "T46n1911_01b:0008c18": "復如是。九縛凡夫不覺不知。如大富盲兒",
    "T46n1911_01b:0008c19": "坐寶藏中。都無所見。動轉罣礙為寶所傷。",
    "T46n1911_01b:0008c20": "二乘熱病謂諸珍寶是鬼虎龍蛇。棄捨馳走。",
    "T46n1911_01b:0008c21": "竛竮辛苦五十餘年。雖縛脫之殊。俱貧如來",
    "T46n1911_01b:0008c22": "無上珍寶。起大慈悲誓願拔苦與樂。是為",
    "T46n1911_01b:0008c23": "非縛非脫發真正菩提心。顯是義明矣。次根",
    "T46n1911_01b:0008c24": "塵相對。一念心起即空即假即中者。若根若",
    "T46n1911_01b:0008c25": "塵並是法界。並是畢竟空。並是如來藏。並是",
    "T46n1911_01b:0008c26": "中道。云何即空。並從緣生。緣生即無主。無",
    "T46n1911_01b:0008c27": "主即空。云何即假。無主而生即是假。云何即",
    "T46n1911_01b:0008c28": "中。不出法性並皆即中。當知一念即空即",
    "T46n1911_01b:0008c29": "假即中。並畢竟空。並如來藏。並實相。非三",
    "T46n1911_01b:0009a01": "而三三而不三。非合非散而合而散。非非",
    "T46n1911_01b:0009a02": "合非非散。不可一異而一異。譬如明鏡。",
    "T46n1911_01b:0009a03": "明喻即空。像喻即假。鏡喻即中。不合不散",
    "T46n1911_01b:0009a04": "合散宛然。不一二三二三無妨。此一念心",
    "T46n1911_01b:0009a05": "不縱不橫不可思議。非但己爾。佛及眾生",
    "T46n1911_01b:0009a06": "亦復如是。華嚴云。心佛及眾生是三無差",
    "T46n1911_01b:0009a07": "別。當知己心具一切佛法矣。思益云。愚於",
    "T46n1911_01b:0009a08": "陰界入而欲求菩提。陰界入即是離是",
    "T46n1911_01b:0009a09": "無菩提。淨名曰。如來解脫當於眾生心行",
    "T46n1911_01b:0009a10": "中求。眾生即菩提不可復得。眾生即涅槃",
    "T46n1911_01b:0009a11": "不可復滅。一心既然。諸心亦爾。一切法亦",
    "T46n1911_01b:0009a12": "爾。普賢觀云。毘盧遮那遍一切處。即其義",
    "T46n1911_01b:0009a13": "也。當知一切法即佛法。如來法界故。若爾。云",
    "T46n1911_01b:0009a14": "何復言遊心法界如虛空。又言無明明者",
    "T46n1911_01b:0009a15": "即畢竟空。此舉空為言端。空即不空亦即非",
    "T46n1911_01b:0009a16": "空非不空。又言。一微塵中有大千經卷。心中",
    "T46n1911_01b:0009a17": "具一切佛法如地種如香丸者。此舉有",
    "T46n1911_01b:0009a18": "為言端。有即不有亦即非有非不有。又言。",
    "T46n1911_01b:0009a19": "一色一香無非中道。此舉中道為言端。即",
    "T46n1911_01b:0009a20": "中而邊。即非邊非不邊具足無減。勿守語",
    "T46n1911_01b:0009a21": "害圓誣罔聖意。若得此解。根塵一念心起。",
    "T46n1911_01b:0009a22": "根即八萬四千法藏。塵亦爾。一念心起。亦",
    "T46n1911_01b:0009a23": "八萬四千法藏。佛法界對法界起法界無",
    "T46n1911_01b:0009a24": "非佛法。生死即涅槃是名苦諦。一塵有三",
    "T46n1911_01b:0009a25": "塵。一心有三心。一一塵有八萬四千塵勞",
    "T46n1911_01b:0009a26": "門。一一心亦如是。貪瞋癡亦即是菩提。煩惱",
    "T46n1911_01b:0009a27": "亦即是菩提。是名集諦。翻一一塵勞門。即",
    "T46n1911_01b:0009a28": "是八萬四千諸三昧門。亦是八萬四千諸陀",
    "T46n1911_01b:0009a29": "羅尼門。亦是八萬四千諸對治門。亦成八萬",
    "T46n1911_01b:0009b01": "四千諸波羅蜜。無明轉即變為明。如融氷",
    "T46n1911_01b:0009b02": "成水。更非遠物不餘處來。但一念心普皆",
    "T46n1911_01b:0009b03": "具足。如如意珠非有寶非無寶。若謂無",
    "T46n1911_01b:0009b04": "者即妄語。若謂有者即邪見。不可以心知。",
    "T46n1911_01b:0009b05": "不可以言辯眾生於此不思議不縛法中。",
    "T46n1911_01b:0009b06": "而思想作縛。於無脫法中而求於脫。是故",
    "T46n1911_01b:0009b07": "起大慈悲興四弘誓。拔兩苦與兩樂。故",
    "T46n1911_01b:0009b08": "名非縛非脫發真正菩提心。前三皆約四",
    "T46n1911_01b:0009b09": "諦為語。今約法藏塵勞三昧波羅蜜。其義",
    "T46n1911_01b:0009b10": "宛然。問。前簡非併言非。今顯是何故併言",
    "T46n1911_01b:0009b11": "是。答。所言併是者。皆非縛非脫故言併",
    "T46n1911_01b:0009b12": "是。通皆上求故。又次第漸入到實故言併",
    "T46n1911_01b:0009b13": "是。又實難知借權顯實故言併是。此三番",
    "T46n1911_01b:0009b14": "擬世界悉檀言併是也。又權不攝實實則",
    "T46n1911_01b:0009b15": "攝權。欲令攝顯易見故言併是。此一番擬",
    "T46n1911_01b:0009b16": "為人悉檀故言是也。又一菩提心一切菩提",
    "T46n1911_01b:0009b17": "心。若不說者不知一切。故言併是。此一番",
    "T46n1911_01b:0009b18": "擬對治悉檀明是。若究竟而論。前三是約",
    "T46n1911_01b:0009b19": "權後一約實。譬如良醫有一祕方總攝諸",
    "T46n1911_01b:0009b20": "方。阿伽陀藥功兼諸藥。如食乳糜更無所",
    "T46n1911_01b:0009b21": "須。一切具足如如意珠。權實顯是其義可",
    "T46n1911_01b:0009b22": "知。又一是者一大事因緣故。云何為一。一",
    "T46n1911_01b:0009b23": "實不虛故。一道清淨故。一切無礙人一道出",
    "T46n1911_01b:0009b24": "生死故。云何為大。其性廣博多所含容。大",
    "T46n1911_01b:0009b25": "智大斷大人所乘。大師子吼大益凡聖。故言",
    "T46n1911_01b:0009b26": "為大。事者十方三世佛之儀式。以此自成",
    "T46n1911_01b:0009b27": "佛道。以此化度眾生。故名為事。因緣者。眾",
    "T46n1911_01b:0009b28": "生以此因感佛。佛以此緣起應。故言因",
    "T46n1911_01b:0009b29": "緣。又是者。不可言三不可言一。不可言",
    "T46n1911_01b:0009c01": "非三非一而言三一。故名不可思議是也。",
    "T46n1911_01b:0009c02": "又是者。非作法非佛非天人脩羅所作。常",
    "T46n1911_01b:0009c03": "境無相常智無緣。以無緣智緣無相境。無",
    "T46n1911_01b:0009c04": "相之境相無緣之智。智境冥一而言境智。故",
    "T46n1911_01b:0009c05": "名無作也。又是者。如文殊問經云。破一切",
    "T46n1911_01b:0009c06": "發名發菩提心。常隨菩提相而發菩提心。",
    "T46n1911_01b:0009c07": "又無發而發無隨而隨。又過一切破過一",
    "T46n1911_01b:0009c08": "切隨雙照破隨。名發菩提心。如此三種不",
    "T46n1911_01b:0009c09": "一不異。如理如事如非理非事。故名為",
    "T46n1911_01b:0009c10": "是。若例此義。無作不可思議。一大事因緣等",
    "T46n1911_01b:0009c11": "諸法門。皆言破皆言隨。皆言非破非隨雙",
    "T46n1911_01b:0009c12": "照破隨。又前三是上中下智所觀。後一是上",
    "T46n1911_01b:0009c13": "上智所觀。前三是共。後一是不共。前三淺近",
    "T46n1911_01b:0009c14": "曲。後一深遠直云云。前三是小中大。後一是",
    "T46n1911_01b:0009c15": "大中大。上中上。圓中圓。滿中滿。實中實。真",
    "T46n1911_01b:0009c16": "中真。了義中了義。玄中玄。妙中妙。不可思議",
    "T46n1911_01b:0009c17": "中不可思議。若能如此簡非顯是。體權識",
    "T46n1911_01b:0009c18": "實而發心者。是一切諸佛種。譬如金剛從",
    "T46n1911_01b:0009c19": "金性生。佛菩提心從大悲起。是諸行先。",
    "T46n1911_01b:0009c20": "如服阿娑羅藥先用清水。諸行中最。如諸",
    "T46n1911_01b:0009c21": "根中命根為最。佛正法正行中此心為最。",
    "T46n1911_01b:0009c22": "如太子生具王儀相。大臣恭敬有大聲名。",
    "T46n1911_01b:0009c23": "如迦陵頻伽鳥㲉中鳴聲。已勝諸鳥。此菩提",
    "T46n1911_01b:0009c24": "心有大勢力。如師子筋弦。如師子乳。如金",
    "T46n1911_01b:0009c25": "剛槌。如那羅延箭。具足眾寶能除貧苦如",
    "T46n1911_01b:0009c26": "如意珠。雖小懈怠小失威儀。猶勝二乘功",
    "T46n1911_01b:0009c27": "德。舉要言之。此心即具一切菩薩功德。能",
    "T46n1911_01b:0009c28": "成三世無上正覺。若解此心任運達於止",
    "T46n1911_01b:0009c29": "觀。無發無礙即是觀。其性寂滅即是止。止觀",
    "T46n1911_01b:0010a01": "即菩提。菩提即止觀。寶梁經云。比丘不修",
    "T46n1911_01b:0010a02": "比丘法。大千無唾處。況受人供養。六十比",
    "T46n1911_01b:0010a03": "丘悲泣白佛。我等乍死不能受人供養。佛",
    "T46n1911_01b:0010a04": "言。汝起慚愧心善哉善哉。一比丘白佛。何",
    "T46n1911_01b:0010a05": "等比丘能受供養。佛言。若在比丘數修僧",
    "T46n1911_01b:0010a06": "業得僧利者。是人能受供養。四果四向是",
    "T46n1911_01b:0010a07": "僧數。三十七品是僧業。四果是僧利。比丘重",
    "T46n1911_01b:0010a08": "白佛。若發大乘心者復云何。佛言。若發大",
    "T46n1911_01b:0010a09": "乘心求一切智。不墮數不修業不得利。",
    "T46n1911_01b:0010a10": "能受供養。比丘驚問。云何是人能受供養。",
    "T46n1911_01b:0010a11": "佛言。是人受衣用敷大地。受摶食若須彌",
    "T46n1911_01b:0010a12": "山。亦能畢報施主之恩。當知小乘之極果",
    "T46n1911_01b:0010a13": "不及大乘之初初。又如來密藏經說。若人",
    "T46n1911_01b:0010a14": "父為緣覺而害。盜三寶物。母為羅漢而污。",
    "T46n1911_01b:0010a15": "不實事謗佛。兩舌間賢聖。惡口罵聖人。壞",
    "T46n1911_01b:0010a16": "亂求法者。五逆初業之瞋。奪持戒人物之",
    "T46n1911_01b:0010a17": "貪。邊見之癡。是為十惡惡者。若能知如來",
    "T46n1911_01b:0010a18": "說因緣法。無我人眾生壽命。無生無滅無",
    "T46n1911_01b:0010a19": "染無著本性清淨。又於一切法知本性清",
    "T46n1911_01b:0010a20": "淨。解知信入者。我不說是人趣向地獄及",
    "T46n1911_01b:0010a21": "諸惡道果。何以故。法無積聚法無集惱。一",
    "T46n1911_01b:0010a22": "切法不生不住。因緣和合而得生起起已",
    "T46n1911_01b:0010a23": "還滅。若心生已滅。一切結使亦生已滅。如是",
    "T46n1911_01b:0010a24": "解無犯處。若有犯有住無有是處。如百年",
    "T46n1911_01b:0010a25": "闇室若然燈時。闇不可言我是室主。住此",
    "T46n1911_01b:0010a26": "久而不肯去。燈若生闇即滅。其義亦如是。",
    "T46n1911_01b:0010a27": "此經具指前四菩提心。若知如來說因緣",
    "T46n1911_01b:0010a28": "法。即指初菩提心。若無生無滅指第二菩提",
    "T46n1911_01b:0010a29": "心。若本性清淨指第三菩提心。若於一切法",
    "T46n1911_01b:0010b01": "知本性清淨。指第四菩提心。初菩提心已能",
    "T46n1911_01b:0010b02": "除重重十惡。況第二第三第四菩提心耶。行",
    "T46n1911_01b:0010b03": "者聞此勝妙功德當自慶幸。如闇處伊蘭",
    "T46n1911_01b:0010b04": "得光明栴檀。問。因緣語通。何意初觀獨當",
    "T46n1911_01b:0010b05": "其名。答。以最初當名耳。又因緣事相初觀",
    "T46n1911_01b:0010b06": "為便。若言生滅者即別。後三例有通別。而",
    "T46n1911_01b:0010b07": "從別受名耳。○約六即顯是者。為初心是",
    "T46n1911_01b:0010b08": "後心是。答。如論焦炷。非初不離初。非後",
    "T46n1911_01b:0010b09": "不離後。若智信具足。聞一念即是信故不",
    "T46n1911_01b:0010b10": "謗智故不懼。初後皆是。若無信高推聖境",
    "T46n1911_01b:0010b11": "非己智分。若無智起增上慢謂己均佛。初",
    "T46n1911_01b:0010b12": "後俱非。為此事故須知六即。謂理即。名字",
    "T46n1911_01b:0010b13": "即。觀行即。相似即。分真即。究竟即。此六即",
    "T46n1911_01b:0010b14": "者。始凡終聖。始凡故除疑怯。終聖故除",
    "T46n1911_01b:0010b15": "慢大云云。理即者。一念心即如來藏理。如故",
    "T46n1911_01b:0010b16": "即空。藏故即假。理故即中。三智一心中具不",
    "T46n1911_01b:0010b17": "可思議。如上說。三諦一諦非三非一。一色",
    "T46n1911_01b:0010b18": "一香一切法。一切心亦復如是。是名理即",
    "T46n1911_01b:0010b19": "是菩提心。亦是理即止觀。即寂名止即照名",
    "T46n1911_01b:0010b20": "觀。名字即者。理雖即是日用不知。以未",
    "T46n1911_01b:0010b21": "聞三諦全不識佛法。如牛羊眼不解方",
    "T46n1911_01b:0010b22": "隅。或從知識或從經卷。聞上所說一實菩",
    "T46n1911_01b:0010b23": "提。於名字中通達解了。知一切法皆是佛",
    "T46n1911_01b:0010b24": "法。是為名字即菩提。亦是名字止觀。若未",
    "T46n1911_01b:0010b25": "聞時處處馳求。既得聞已。攀覓心息名止。",
    "T46n1911_01b:0010b26": "但信法性不信其諸名為觀。觀行即是者。",
    "T46n1911_01b:0010b27": "若但聞名口說。如蟲食木偶得成字。是蟲",
    "T46n1911_01b:0010b28": "不知是字非字。既不通達寧是菩提。必須",
    "T46n1911_01b:0010b29": "心觀明了理慧相應。所行如所言。所言如",
    "T46n1911_01b:0010c01": "所行。華首云。言說多不行我不以言說。但",
    "T46n1911_01b:0010c02": "心行菩提。此心口相應是觀行菩提。釋論四",
    "T46n1911_01b:0010c03": "句評聞慧具足。如眼得日照了無僻。觀行",
    "T46n1911_01b:0010c04": "亦如是。雖未契理觀心不息。如首楞嚴",
    "T46n1911_01b:0010c05": "中射的喻。是名觀行菩提。亦名觀行止觀。",
    "T46n1911_01b:0010c06": "恒作此想名觀。餘想息名止云云。相似即是",
    "T46n1911_01b:0010c07": "菩提者。以其逾觀逾明逾止逾寂。如勤射",
    "T46n1911_01b:0010c08": "隣的名相似觀慧。一切世間治生產業不相",
    "T46n1911_01b:0010c09": "違背。所有思想籌量皆是先佛經中所說。如",
    "T46n1911_01b:0010c10": "六根清淨中說。圓伏無明名止。似中道慧名",
    "T46n1911_01b:0010c11": "觀云云。分真即者。因相似觀力入銅輪位。",
    "T46n1911_01b:0010c12": "初破無明見佛性。開寶藏顯真如。名發心",
    "T46n1911_01b:0010c13": "住。乃至等覺。無明微薄智慧轉著。如從初",
    "T46n1911_01b:0010c14": "日至十四日。月光垂圓闇垂盡。若人應以",
    "T46n1911_01b:0010c15": "佛身得度者。即八相成道。應以九法界身",
    "T46n1911_01b:0010c16": "得度者。以普門示現。如經廣說。是名分",
    "T46n1911_01b:0010c17": "真菩提。亦名分真止觀分真智斷。究竟即",
    "T46n1911_01b:0010c18": "菩提者。等覺一轉入於妙覺。智光圓滿不",
    "T46n1911_01b:0010c19": "復可增。名菩提果。大涅槃斷更無可斷。名",
    "T46n1911_01b:0010c20": "果果。等覺不通唯佛能通。過茶無道可說。",
    "T46n1911_01b:0010c21": "故名究竟菩提。亦名究竟止觀。總以譬譬",
    "T46n1911_01b:0010c22": "之。譬如貧人家有寶藏而無知者。知識示",
    "T46n1911_01b:0010c23": "之即得知也。耘除草穢而掘出之漸漸得",
    "T46n1911_01b:0010c24": "近近已。藏開盡取用之。合六喻可解云云。",
    "T46n1911_01b:0010c25": "問。釋論五菩提意云何。答。論竪判別位。今竪",
    "T46n1911_01b:0010c26": "判圓位。會之發心對名字。伏心對觀行。明",
    "T46n1911_01b:0010c27": "心對相似。出到對分真。無上對究竟。又用",
    "T46n1911_01b:0010c28": "彼名名圓位。發心是十住。伏心是十行。問。",
    "T46n1911_01b:0010c29": "住已斷。行云何伏。答。此用真道伏。例如小",
    "T46n1911_01b:0011a01": "乘破見名斷思惟名伏。明心是十迴向。出",
    "T46n1911_01b:0011a02": "到是十地。無上是妙覺。又從十住具五菩",
    "T46n1911_01b:0011a03": "提。乃至妙覺究竟五菩提。故地義云。從初一",
    "T46n1911_01b:0011a04": "地具諸地功德。即其義也問。何意約圓說",
    "T46n1911_01b:0011a05": "六即。答。圓觀諸法皆云六即。故以圓意",
    "T46n1911_01b:0011a06": "約一切法悉用六即判位。餘不爾故不用",
    "T46n1911_01b:0011a07": "之。當其教用之胡為不得。而淺近非教正",
    "T46n1911_01b:0011a08": "意也。然上來簡非。先約苦諦升沈世間簡",
    "T46n1911_01b:0011a09": "耳。次約四諦智曲拙淺近簡耳。次約四弘",
    "T46n1911_01b:0011a10": "行願。次約六即位。展轉深細方乃顯是。故",
    "T46n1911_01b:0011a11": "知明月神珠在九重淵內驪龍頷下。有志有",
    "T46n1911_01b:0011a12": "德方乃致之。豈如世人麁淺浮虛。競執瓦",
    "T46n1911_01b:0011a13": "石草木妄謂為寶。末學膚受太無所知。",
    "T46n1911_01b:0011a14": "摩訶止觀卷第一下"
}