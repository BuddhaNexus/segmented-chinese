{
    "T41n1821_005:0092c07": "3俱舍論記卷第五",
    "T41n1821_005:0092c09": "沙門釋光述",
    "T41n1821_005:0092c10": "分別根品第二之三",
    "T41n1821_005:0092c11": "如是已辨至同分有情等者下大文第二明",
    "T41n1821_005:0092c12": "同分。結問頌答　同分。牒章　有情等。正釋。",
    "T41n1821_005:0092c13": "有體類等名同。簡異經部。彼計同分體是",
    "T41n1821_005:0092c14": "假故。分是別義。雖復類同而體各別。簡異",
    "T41n1821_005:0092c15": "勝論有句義等。彼執一物貫多法故。即分",
    "T41n1821_005:0092c16": "名同。故名同分。持業釋也。有情簡異非情。",
    "T41n1821_005:0092c17": "舉所依法也等簡不等。正顯能依同分體",
    "T41n1821_005:0092c18": "也　又解身形等同故名為同。顯所生果。",
    "T41n1821_005:0092c19": "分是因義故名為分。顯能生因。同之分故名",
    "T41n1821_005:0092c20": "為同分。依主釋也。此從果及因為名。故",
    "T41n1821_005:0092c21": "正理十二云。此中身形．業用．樂欲。展轉相似",
    "T41n1821_005:0092c22": "故名為同。分是因義。有別實物。是此同因",
    "T41n1821_005:0092c23": "故名同分。論曰至展轉類等者。就長",
    "T41n1821_005:0092c24": "行中。一自述己宗。二問答徵定。就述己",
    "T41n1821_005:0092c25": "宗中。一略釋頌。二會異名。三別解釋。四證",
    "T41n1821_005:0092c26": "有體。五明得捨。此即略釋頌也。有別",
    "T41n1821_005:0092c27": "實物名為同分。此即標宗　謂諸有情。顯",
    "T41n1821_005:0092c28": "所依法　展轉類等。顯能依同分　或諸",
    "T41n1821_005:0092c29": "有情展轉類等。此即舉果以顯其因。令諸",
    "T41n1821_005:0093a01": "有情展轉類等。本論說此名眾同分者。",
    "T41n1821_005:0093a02": "此即第二會異名。多體類等名為眾同。分",
    "T41n1821_005:0093a03": "是則別義　又解眾多法相似因名眾同",
    "T41n1821_005:0093a04": "分　又解眾多有情展轉同因名眾同分。",
    "T41n1821_005:0093a05": "此復二種至各等有故者。此下第三別解釋。",
    "T41n1821_005:0093a06": "就中。一明有情同分。二明法同分。此即明",
    "T41n1821_005:0093a07": "有情同分。此同分復有二種。一無差別。謂諸",
    "T41n1821_005:0093a08": "有情顯所依也。有情同分顯能依也。諸有",
    "T41n1821_005:0093a09": "情上有情同分。一切有情各等有故名無差",
    "T41n1821_005:0093a10": "別同分。謂此同分。能令有情展轉類等　一",
    "T41n1821_005:0093a11": "有差別。謂諸有情中。三界．九地．五趣．四生．",
    "T41n1821_005:0093a12": "婆羅門等種．迦葉波．瞿曇等性．男身．女身．",
    "T41n1821_005:0093a13": "五戒．近事．大戒苾芻．四向．三果．學人．阿羅",
    "T41n1821_005:0093a14": "漢無學等各別同分。一類有情各等有故。有",
    "T41n1821_005:0093a15": "此眾多故言有差別　有情界等顯所依",
    "T41n1821_005:0093a16": "也　各別同分顯能依也。由此同分能令",
    "T41n1821_005:0093a17": "界等展轉同故　問無差別同分等。望一有",
    "T41n1821_005:0093a18": "情。為體各一。為體各多　解云隨其所應",
    "T41n1821_005:0093a19": "體各有一。猶如命根　或體各多。如所依",
    "T41n1821_005:0093a20": "法。又正理十四云。云何異熟謂地獄等．及",
    "T41n1821_005:0093a21": "卵生等。趣．生同分。云何等流。謂界．地．處．種",
    "T41n1821_005:0093a22": "性．族類．沙門．梵志．學．無學等所有同分。有",
    "T41n1821_005:0093a23": "餘師說。諸同分中先業所引生是異熟同",
    "T41n1821_005:0093a24": "分。現在加行起是等流同分。復有法同",
    "T41n1821_005:0093a25": "分謂隨蘊．處界者。此明法同分。於同分中",
    "T41n1821_005:0093a26": "復有法同分　隨蘊．處．界。此舉所依法顯",
    "T41n1821_005:0093a27": "能依同分。由此同分。能令蘊．處．界．法展轉",
    "T41n1821_005:0093a28": "同故　准有情同分。於法同分亦應說",
    "T41n1821_005:0093a29": "有二種。而不說者略故不論。於法同分一",
    "T41n1821_005:0093b01": "體多體准前應知　問有情同分與法同分",
    "T41n1821_005:0093b02": "為體各別。為一體義分　解云體性各別。",
    "T41n1821_005:0093b03": "能令有情相似名有情同分。能令法門相",
    "T41n1821_005:0093b04": "似名法同分。有情．法門義異。所以兩同分",
    "T41n1821_005:0093b05": "不同。故諸論文皆說兩種。雖復離法無別",
    "T41n1821_005:0093b06": "有情。約義有殊。同分各別。亦有古德。立二",
    "T41n1821_005:0093b07": "同分體性各別　又解有情離法無別體",
    "T41n1821_005:0093b08": "性。而於法上建立有情。以此准知。法同",
    "T41n1821_005:0093b09": "分上立有情同分。一體義分說二同分。非",
    "T41n1821_005:0093b10": "體各別。若攬法成有情即不說法同分。若",
    "T41n1821_005:0093b11": "廢有情論法。即不說有情同分。若法。有",
    "T41n1821_005:0093b12": "情。竝論即雙說二種同分。由此義故。所",
    "T41n1821_005:0093b13": "以。諸論或唯說一。或兩種俱論　各據一",
    "T41n1821_005:0093b14": "義。竝不相違　問何故頌文但說有情",
    "T41n1821_005:0093b15": "　解云略故不說法同分也　或可。頌文亦",
    "T41n1821_005:0093b16": "攝法同分。言有情者簡異非情。若無",
    "T41n1821_005:0093b17": "實物至如理應知者。此即第四證有體及",
    "T41n1821_005:0093b18": "徵經部證有實體。有情非一名有情有情。",
    "T41n1821_005:0093b19": "同是有情名等無差別。若無實物無差別相",
    "T41n1821_005:0093b20": "名有情同分者。欲．色界等展轉差別諸有情",
    "T41n1821_005:0093b21": "中。有情有情等無差別覺慧。有情有情等",
    "T41n1821_005:0093b22": "無差別施設名言。不應得有。以覺慧必緣",
    "T41n1821_005:0093b23": "境故。名言必詮說法故。既起慧．言。明知有",
    "T41n1821_005:0093b24": "體。此約無差別有情同分為難。以遍故偏",
    "T41n1821_005:0093b25": "舉為問。有差別不遍故不約彼論　復例",
    "T41n1821_005:0093b26": "釋法同分言。如是蘊等。等無差別覺慧。等",
    "T41n1821_005:0093b27": "無差別施設名言。不應得有。故言如理應",
    "T41n1821_005:0093b28": "知。頗有死生至謂除前相者。此即第五",
    "T41n1821_005:0093b29": "明得捨。以死．生對得捨同分應作四句。",
    "T41n1821_005:0093c01": "　第一句有死．有生。不捨．不得有情同分。",
    "T41n1821_005:0093c02": "謂隨其所應是處死還生是處　第二句有",
    "T41n1821_005:0093c03": "捨．有得有情同分。不死．不生。謂入正性",
    "T41n1821_005:0093c04": "離生位時。捨異生同分得聖者同分　第",
    "T41n1821_005:0093c05": "三句有死．有生。亦捨．亦得有情同分。謂",
    "T41n1821_005:0093c06": "是趣死生餘趣等　第四句謂除前相。",
    "T41n1821_005:0093c07": "言有情同分簡異非情。隨其所應是別同",
    "T41n1821_005:0093c08": "分。非是總有情同分。以總有情同分。入無",
    "T41n1821_005:0093c09": "餘涅槃時方可捨故。若別有實物至別",
    "T41n1821_005:0093c10": "有人性故者。此下第二問答徵定。文總有六",
    "T41n1821_005:0093c11": "　此下第一述經部五難。一無異生性難。二",
    "T41n1821_005:0093c12": "非見．無用難。三非情同分難。四別有同分",
    "T41n1821_005:0093c13": "難。五應同勝論難。此即第一無異生性難",
    "T41n1821_005:0093c14": "　就中。一依文述難。二正理論救。三俱舍",
    "T41n1821_005:0093c15": "師破。餘難准此。皆作三門　言依文述",
    "T41n1821_005:0093c16": "難者。異生同分是與聖別。何用別立異生",
    "T41n1821_005:0093c17": "性耶。如人同分外不別立人性。何故異生",
    "T41n1821_005:0093c18": "同分外。別立異生性　第二正理論救云。豈",
    "T41n1821_005:0093c19": "不異生性即異生同分。此不應然。所作異",
    "T41n1821_005:0093c20": "故。謂彼身形．業用．樂欲。互相似因名為同",
    "T41n1821_005:0093c21": "分。若與聖道成就相違是異生因名異生",
    "T41n1821_005:0093c22": "性。入離生時於眾同分亦捨．亦得。於異生",
    "T41n1821_005:0093c23": "性捨而不得　正理意說。異生性。異生同",
    "T41n1821_005:0093c24": "分。所作異故。異生同分外別立異生性。人",
    "T41n1821_005:0093c25": "同分外無別人性。所作同故。人同分外不",
    "T41n1821_005:0093c26": "立人性。又入聖時於同分。捨異生同分。得",
    "T41n1821_005:0093c27": "聖者同分。於異生性。但捨異生性。不得異",
    "T41n1821_005:0093c28": "生性。不應言不得聖性。以即聖法名聖",
    "T41n1821_005:0093c29": "性故　第三俱舍師破云。入聖不捨於同",
    "T41n1821_005:0094a01": "分。可須別立異生性。入聖既捨於同分。何",
    "T41n1821_005:0094a02": "須別立異生性。若言所作各異故。須別立",
    "T41n1821_005:0094a03": "人同分。人性所作亦各異。何不別立自類",
    "T41n1821_005:0094a04": "相似名人同分。違於非人名為人性。",
    "T41n1821_005:0094a05": "又非世間至亦何所用者。此即第二非見．無",
    "T41n1821_005:0094a06": "用難。又非世間現量證見此同分體。以非",
    "T41n1821_005:0094a07": "色故。亦非覺慧比量道理所能了別。無別",
    "T41n1821_005:0094a08": "用故世間之人。雖亦不了有情同分別有",
    "T41n1821_005:0094a09": "實體。而於有情謂無差別起覺．言說。故",
    "T41n1821_005:0094a10": "設有體亦何所用　第二正理救云。同分非",
    "T41n1821_005:0094a11": "色。如何得知有用能生無別事類。由見",
    "T41n1821_005:0094a12": "彼果知有彼故。如見現在業所得果。知",
    "T41n1821_005:0094a13": "有前生曾所作業。又觀行者現證知故　解",
    "T41n1821_005:0094a14": "云同分非色至無別事類。敘俱舍難意　由",
    "T41n1821_005:0094a15": "見彼果下正理釋通　第三俱舍師破云。若",
    "T41n1821_005:0094a16": "因緣不能生彼同類果。可須同分生。因緣",
    "T41n1821_005:0094a17": "自能生彼果。何須同分生。外道觀行亦言",
    "T41n1821_005:0094a18": "證我。豈得信彼有我實體。又何因",
    "T41n1821_005:0094a19": "不許至互相似故者。此即第三非情同分難。",
    "T41n1821_005:0094a20": "穀等無情亦互相似。何不於彼立同分耶",
    "T41n1821_005:0094a21": "　菴羅。是菓名。形似木苽。始．終形．色相",
    "T41n1821_005:0094a22": "似。生．熟難知　半娜娑。亦是菓名。形如冬",
    "T41n1821_005:0094a23": "苽。其味甘美。其樹極多　第二正理救云。",
    "T41n1821_005:0094a24": "何不許有無情同分。不應如是責。有太",
    "T41n1821_005:0094a25": "過失故。汝亦許有人．天等趣。胎．卵等生。何",
    "T41n1821_005:0094a26": "不亦許菴羅等趣。綠豆等生　又云由彼",
    "T41n1821_005:0094a27": "草木等。無有展轉業用樂欲互相似故。於",
    "T41n1821_005:0094a28": "彼不說別立有同分　第三俱舍師破云。",
    "T41n1821_005:0094a29": "趣謂五趣。生謂四生。無情非彼可非趣．生。",
    "T41n1821_005:0094b01": "體類相似應有同分　又破樂欲等同故別",
    "T41n1821_005:0094b02": "須立同分。綠豆等亦同。何不立同分。",
    "T41n1821_005:0094b03": "又諸同分至覺施設耶者。此即第四別有同",
    "T41n1821_005:0094b04": "分難。所同分之法體各異。由別同分故得",
    "T41n1821_005:0094b05": "同。能同相望亦各異。如何更無同分同。而",
    "T41n1821_005:0094b06": "起無別能緣覺慧。而起無別施設名言。若",
    "T41n1821_005:0094b07": "更有同分。展轉即有無窮之過　第二正",
    "T41n1821_005:0094b08": "理救云。由諸同分是同類事等因性故。即",
    "T41n1821_005:0094b09": "為同類展轉相似覺．施設因。如眼．耳等。由",
    "T41n1821_005:0094b10": "大種造方成色性。大種雖無餘大種造。而",
    "T41n1821_005:0094b11": "色性成　第三俱舍師破云。若言是同因",
    "T41n1821_005:0094b12": "故體即是同者。同分自類等。無別同分同",
    "T41n1821_005:0094b13": "即為覺．施設因。亦可所同自類等。不須同",
    "T41n1821_005:0094b14": "分同即為覺．施設因。又所引喻有違宗過。",
    "T41n1821_005:0094b15": "眼等色性三世常定。如何乃言由大種造方",
    "T41n1821_005:0094b16": "成色性。但應言由大種造。不應言由大",
    "T41n1821_005:0094b17": "種造方成色性。又應顯成至由此發生",
    "T41n1821_005:0094b18": "者。此即第五應同勝論難。梵云吠世師。此",
    "T41n1821_005:0094b19": "云勝論。舊云鞞世師。或云衛世師訛也。",
    "T41n1821_005:0094b20": "汝說一切有部。執於法上別有同分。又應",
    "T41n1821_005:0094b21": "顯成勝論所執。彼宗執有總同句義。通一",
    "T41n1821_005:0094b22": "切法故名總同。於一切法上總同言。總同",
    "T41n1821_005:0094b23": "智。由此總同句義發生。彼復執有同異句",
    "T41n1821_005:0094b24": "義。於眾多異品類中同類相望名同。異類",
    "T41n1821_005:0094b25": "相望名異。同是即遍在同法。異即遍在異",
    "T41n1821_005:0094b26": "法。於眾多異品類法上。同異言。同異智。由",
    "T41n1821_005:0094b27": "此同異句義發生　又解汝說無差別同分。",
    "T41n1821_005:0094b28": "應顯成勝論總同句義。有差別同分。應顯",
    "T41n1821_005:0094b29": "成勝論同異句義　若依勝論宗中先代古",
    "T41n1821_005:0094c01": "師。立六句義。一實。二德。三業。四有。五同異。",
    "T41n1821_005:0094c02": "六和合。後代慧月論師立十句義。如十句義",
    "T41n1821_005:0094c03": "論中立　一實。解云諸法體實。是德等所依",
    "T41n1821_005:0094c04": "二德。解云謂實家道德也　三業。解云謂",
    "T41n1821_005:0094c05": "動作是實家業　四同。解云體遍實等同有",
    "T41n1821_005:0094c06": "名同　五異。解云唯在實上令實別異。六",
    "T41n1821_005:0094c07": "和合。解云謂與諸法為生．至因　七有能。",
    "T41n1821_005:0094c08": "解云謂實等生自果時。由此有能助方生",
    "T41n1821_005:0094c09": "果　八無能。解云謂遮生餘果　九俱分。",
    "T41n1821_005:0094c10": "解云謂性遍實．德．業等。亦同．亦異故名俱",
    "T41n1821_005:0094c11": "分　十無說。解云謂說無也　實句義云何。",
    "T41n1821_005:0094c12": "謂九種實名實句義。何者為九。一地。二水。",
    "T41n1821_005:0094c13": "三火。四風。五空。六時。七方。八我。九意。是為",
    "T41n1821_005:0094c14": "九實。地云何。謂有色．味．香．觸是為地。水",
    "T41n1821_005:0094c15": "云何謂有色．味．觸．及液．潤是為水。火云",
    "T41n1821_005:0094c16": "何。謂有色．觸是為火。風云何。謂唯有觸是",
    "T41n1821_005:0094c17": "為風。空云何。謂唯有聲是為空。時云何。謂",
    "T41n1821_005:0094c18": "是彼．此．俱．不俱．遲．速．許．緣因。是為時。方",
    "T41n1821_005:0094c19": "云何。謂是東．南．北等。詮．緣因是為方。我",
    "T41n1821_005:0094c20": "云何。謂是覺．樂．苦．欲．瞋．勤勇．行．法．非法",
    "T41n1821_005:0094c21": "等。和合因緣起智為相。是為我。意云何。謂",
    "T41n1821_005:0094c22": "是覺．樂．苦．欲．瞋．勤勇．法．非法行。不和合",
    "T41n1821_005:0094c23": "因緣起智為相。是為意　德句義云何。謂",
    "T41n1821_005:0094c24": "二十四德名德句義。何者名為二十四德。一",
    "T41n1821_005:0094c25": "色。二味。三香。四觸。五數。六量。七別體。八合。",
    "T41n1821_005:0094c26": "九離。十彼體。十一此體。十二覺。十三樂。十",
    "T41n1821_005:0094c27": "四苦。十五欲。十六瞋。十七勤勇。十八重體。",
    "T41n1821_005:0094c28": "十九液體。二十潤。二十一行。二十二法。二十",
    "T41n1821_005:0094c29": "三非法。二十四聲。如是名為二十四德。廣",
    "T41n1821_005:0095a01": "如十句義論　業句義云何。謂五種業名業",
    "T41n1821_005:0095a02": "句義。何者為五。一取業。二捨業。三屈業。四",
    "T41n1821_005:0095a03": "申業。五行業。廣釋如十句義論　同句義",
    "T41n1821_005:0095a04": "云何。謂有性。何者為有性。謂與一切實．德．",
    "T41n1821_005:0095a05": "業句義和合。一切根所取。於實．德．業有詮．",
    "T41n1821_005:0095a06": "智因。是謂有性　異句義云何。謂於實轉。",
    "T41n1821_005:0095a07": "依一實。是遮彼覺因．及表此覺因名異句",
    "T41n1821_005:0095a08": "義。和合句義云何。謂合實等不離相屬。此",
    "T41n1821_005:0095a09": "詮．智因。又性是一。名和合句義　有能句",
    "T41n1821_005:0095a10": "義云何。謂實．德．業和合。共．或非一。造各",
    "T41n1821_005:0095a11": "自果決定所須。如是名為有能句義　無",
    "T41n1821_005:0095a12": "能句義云何。謂實．德．業和合。共．或非一。不",
    "T41n1821_005:0095a13": "造餘果決定所須。如是名為無能句義。",
    "T41n1821_005:0095a14": "俱分句義云何。謂實性．德性．業性．及彼一",
    "T41n1821_005:0095a15": "義和合。地性色性取性等。如是名為俱分句",
    "T41n1821_005:0095a16": "義。廣釋如十句義論　無說句義云何。謂五",
    "T41n1821_005:0095a17": "種無。是名無說句義。何者為五。一未生無。",
    "T41n1821_005:0095a18": "二已滅無。三互更無。四不會無。五畢竟無。",
    "T41n1821_005:0095a19": "是謂五無。廣釋如十句義論　問六句．十",
    "T41n1821_005:0095a20": "句相攝如何　解云十句中實．德．業三。即是",
    "T41n1821_005:0095a21": "六句中實．德．業句。第四句同。即是六句中",
    "T41n1821_005:0095a22": "第四有句。第六和合。即是六句中第六和合",
    "T41n1821_005:0095a23": "句。第五異句。第七有能句。第八無能句。第九",
    "T41n1821_005:0095a24": "俱分。是六句義中同異句攝。言同異者。自",
    "T41n1821_005:0095a25": "類相望名同。異類相望名異。第十無說非",
    "T41n1821_005:0095a26": "六句攝。所以然者。六句唯論有體之法故",
    "T41n1821_005:0095a27": "唯說六。十句有．無俱論故說第十。各據一",
    "T41n1821_005:0095a28": "義亦不相違　此論總同句義即是十句義",
    "T41n1821_005:0095a29": "中同句義。又是六句義中有句義。能令諸法",
    "T41n1821_005:0095b01": "有故。與同句義名異義同。此論同異句",
    "T41n1821_005:0095b02": "義。即是六句義中第五同異句義如望實",
    "T41n1821_005:0095b03": "句義中九法。自類相望名同。異類相望名",
    "T41n1821_005:0095b04": "異。餘皆準此。又當十句義中第五異句義．",
    "T41n1821_005:0095b05": "第七有能句義．第八無能句義．第九俱分句",
    "T41n1821_005:0095b06": "義。毘婆沙師至乃至廣說者。此即第二",
    "T41n1821_005:0095b07": "毘婆沙師救。於五難中前四不能救。但救",
    "T41n1821_005:0095b08": "第五諍同勝論。彼執二句與此同分義類",
    "T41n1821_005:0095b09": "不同。彼說一物於多轉故。我說同分於諸",
    "T41n1821_005:0095b10": "法上其體各別。多體．一體其義既殊。云何",
    "T41n1821_005:0095b11": "令我顯同勝論。又縱於彼勝論外道若",
    "T41n1821_005:0095b12": "顯．不顯。然此同分必有實物。經言同分。明",
    "T41n1821_005:0095b13": "知別有。雖有是說至名為同分者。此",
    "T41n1821_005:0095b14": "即第三經部復難諍同勝論可知。所言引",
    "T41n1821_005:0095b15": "經證實。將為未可。若爾所說同分是",
    "T41n1821_005:0095b16": "何者。此第四毘婆沙師。反徵經部。如我所",
    "T41n1821_005:0095b17": "說同分實有。汝即不許。彼宗所說同分是",
    "T41n1821_005:0095b18": "何。即如是類至豆等同分者。此即第",
    "T41n1821_005:0095b19": "五經部答。相似種類諸行生時。於中假立人",
    "T41n1821_005:0095b20": "同分等。無別實體。如諸穀等同分非實。",
    "T41n1821_005:0095b21": "此非善說違我宗故者。此即第六毘婆沙師。",
    "T41n1821_005:0095b22": "理盡言窮作此說也。",
    "T41n1821_005:0095b23": "已辨同分至異熟居廣果者。此下大文第三",
    "T41n1821_005:0095b24": "明無想。上兩句明無想體。下一句二門分",
    "T41n1821_005:0095b25": "別。上無想是無想異熟。下無想是無想天。通",
    "T41n1821_005:0095b26": "有心．無心。論曰至如堰江河者。釋前兩",
    "T41n1821_005:0095b27": "句。若生無想有情天中有不相應行異熟果",
    "T41n1821_005:0095b28": "法。能令未來心．心所滅。名為無想。此法體",
    "T41n1821_005:0095b29": "性是實有物。所以能遮未來心．心所法。於",
    "T41n1821_005:0095c01": "五百劫令暫不起。如堰江河。故知實有。恐",
    "T41n1821_005:0095c02": "濫草等故言有情。此法一向是異熟",
    "T41n1821_005:0095c03": "果者。五類分別。唯是異熟。誰之異熟者",
    "T41n1821_005:0095c04": "問。謂無想定者。答。故婆沙一百一十八",
    "T41n1821_005:0095c05": "云。或有說者。無想定感無想．及色異熟。命",
    "T41n1821_005:0095c06": "根．眾同分。是彼有心靜慮異熟。所餘諸蘊是",
    "T41n1821_005:0095c07": "俱異熟。復有說者。無想定感無想．及色異",
    "T41n1821_005:0095c08": "熟。命根是彼有心靜慮異熟。所餘諸蘊是俱",
    "T41n1821_005:0095c09": "異熟。復有說者。無想定感無想異熟。所餘諸",
    "T41n1821_005:0095c10": "蘊是俱異熟。復有說者。若有心時亦感無心",
    "T41n1821_005:0095c11": "諸蘊異熟。若無心時亦感有心諸蘊異熟。評",
    "T41n1821_005:0095c12": "曰應作是說。無想異熟唯無想定感。一切命",
    "T41n1821_005:0095c13": "根．及眾同分．眼等色根。皆業所感。餘蘊俱感",
    "T41n1821_005:0095c14": "　正理十二。同彼婆沙初師不正義。此論同",
    "T41n1821_005:0095c15": "婆沙評家　問此論若同婆沙評家。命．及",
    "T41n1821_005:0095c16": "色根非無想定感。何故下文感引．滿中。但",
    "T41n1821_005:0095c17": "言二定．及得不能感眾同分。不言不感",
    "T41n1821_005:0095c18": "命．及色根　解云。下文明感引．滿二種。但",
    "T41n1821_005:0095c19": "言二定．及得不能感引。能感滿。非於滿",
    "T41n1821_005:0095c20": "中能感一切。無想有情居在何處者。",
    "T41n1821_005:0095c21": "問。居在廣果至名無想天者。答。明所",
    "T41n1821_005:0095c22": "居處。廣果天中有高勝處。無想有情而居其",
    "T41n1821_005:0095c23": "上。如中間定梵王。於梵輔天中。起臺別住。",
    "T41n1821_005:0095c24": "此亦如彼。名無想天。彼為恒無想為",
    "T41n1821_005:0095c25": "亦有想耶者。問。生死位中至還起於想",
    "T41n1821_005:0095c26": "者答。眾生於彼生死位中多時有想。然言",
    "T41n1821_005:0095c27": "無想者。由彼有情生後死前中間。五百大劫",
    "T41n1821_005:0095c28": "長時。想不起故。從多分說故名無想。如契",
    "T41n1821_005:0095c29": "經中引證起想　問無想有情。前心多。後",
    "T41n1821_005:0096a01": "心多　答一百五十四評家曰。如是說者。此",
    "T41n1821_005:0096a02": "事不定。或前多後小。或前小後多。隨彼意",
    "T41n1821_005:0096a03": "樂有差別故　又准婆沙評家。出無想心",
    "T41n1821_005:0096a04": "通生得善．有覆無記．無覆無記。通五部所",
    "T41n1821_005:0096a05": "斷　問入無想心。為通幾性。幾部所斷",
    "T41n1821_005:0096a06": "　解云雖未見文。準彼出心入心亦爾　問",
    "T41n1821_005:0096a07": "經說有情皆因食住。於無想中四食既無。",
    "T41n1821_005:0096a08": "如何得住。答正理十二云。彼以宿業．等無",
    "T41n1821_005:0096a09": "間緣為任持食。謂由宿業引眾同分．及命",
    "T41n1821_005:0096a10": "根等。由續生心．及無間入無想果心。牽引",
    "T41n1821_005:0096a11": "資助故。彼亦有過去觸等為任持食。無心",
    "T41n1821_005:0096a12": "位中唯有過去觸等為食。現在都無。有心",
    "T41n1821_005:0096a13": "位中二種俱有　解云以宿業為思食。以",
    "T41n1821_005:0096a14": "續生心無間入心牽引資助為識食。以識相",
    "T41n1821_005:0096a15": "應觸為觸食。故無心位唯有過去三食。現",
    "T41n1821_005:0096a16": "在即無。諸有心位亦有現在食。其無想事。雖",
    "T41n1821_005:0096a17": "不從彼等無間緣生。然由彼力牽引資助",
    "T41n1821_005:0096a18": "體方得起。若無前心等。其體無容得起。",
    "T41n1821_005:0096a19": "從彼沒已至生天之業者。此明退生處。從",
    "T41n1821_005:0096a20": "無想天沒竟。於三界中必生欲界非餘",
    "T41n1821_005:0096a21": "處。所以者何。初師解先修無想定因勢力",
    "T41n1821_005:0096a22": "盡故。或有心無心定因勢力盡故。不能感",
    "T41n1821_005:0096a23": "果。從彼命終還生欲界。於彼不能更修",
    "T41n1821_005:0096a24": "無想定故。或有心．無心定故非生彼界。如",
    "T41n1821_005:0096a25": "箭射空勢力盡時便即墮地。還生欲界應",
    "T41n1821_005:0096a26": "知亦爾。若諸有情應生無想天處。必有欲",
    "T41n1821_005:0096a27": "界順後受業。如生北洲必有生天順後受",
    "T41n1821_005:0096a28": "業。由有欲界順後受業故。唯生欲界不",
    "T41n1821_005:0096a29": "生餘界。故婆沙一百五十四云。有說若造",
    "T41n1821_005:0096b01": "無想天順次生受業者。法爾亦造欲界順後",
    "T41n1821_005:0096b02": "次受業。如造北俱盧洲順次生受業者。法",
    "T41n1821_005:0096b03": "爾亦造欲界天順後次受業　問生欲何趣。",
    "T41n1821_005:0096b04": "解云五趣不定。故婆沙一百五十四云。問定",
    "T41n1821_005:0096b05": "生何處。答有說生地獄。有說生惡趣。如是",
    "T41n1821_005:0096b06": "說者定生欲界處處不定。或生惡趣。或天。",
    "T41n1821_005:0096b07": "或人　問欲順後業於何時造　解云將修",
    "T41n1821_005:0096b08": "無想加行時造。以彼強勝故今先受。謂諸",
    "T41n1821_005:0096b09": "外道將修無想。或起邪見謗釋種涅槃。或",
    "T41n1821_005:0096b10": "起見取計彼為真。或起戒取計彼為道。",
    "T41n1821_005:0096b11": "如是等惑為惡趣因。既修此定復須離",
    "T41n1821_005:0096b12": "欲。或起生得。或聞。或思。如是等善為善",
    "T41n1821_005:0096b13": "趣因。餘生雖有順後受業。加行中造勢力強",
    "T41n1821_005:0096b14": "故乘彼受生。或善亦通後起位造。應知將",
    "T41n1821_005:0096b15": "生北俱盧洲。欲界天業亦於人中。修無我",
    "T41n1821_005:0096b16": "觀加行時造。以彼強勝。故今先受。或亦通",
    "T41n1821_005:0096b17": "於後起位造。將生北洲業純淨故彼沒生",
    "T41n1821_005:0096b18": "天。將生無想善惡雜起。故從彼沒通生五",
    "T41n1821_005:0096b19": "趣。",
    "T41n1821_005:0096b20": "已辨無想二定者何者。此下大文第四明二",
    "T41n1821_005:0096b21": "定。就中。一明無想定。二明滅盡定。三明依",
    "T41n1821_005:0096b22": "身別。此下明無想定。將明問起　就中。一",
    "T41n1821_005:0096b23": "總。二別。此即總問。謂無想定及滅盡定",
    "T41n1821_005:0096b24": "者。總答。初無想定其相云何者。別問。",
    "T41n1821_005:0096b25": "頌曰至非聖得一世者。別答。初一句明體",
    "T41n1821_005:0096b26": "　後靜慮。明依地　求脫。明作意　善。明",
    "T41n1821_005:0096b27": "性攝　唯順生受。明招果　非聖。明修人",
    "T41n1821_005:0096b28": "　得一世。明成就。論曰至與無想同者。",
    "T41n1821_005:0096b29": "如前所說有無想異熟法。能令心．心所滅",
    "T41n1821_005:0096c01": "名為無想。如是復有別心不相應行法。能",
    "T41n1821_005:0096c02": "令心．心所滅名無想定體。身中無想名無",
    "T41n1821_005:0096c03": "想者。無想者之定名無想定。依主釋也　或",
    "T41n1821_005:0096c04": "即定無想名無想定。持業釋也　頌說如是",
    "T41n1821_005:0096c05": "聲。唯顯此定滅心．心所。與前無想異熟天",
    "T41n1821_005:0096c06": "同。非一切同。准婆沙一百五十一。入無想",
    "T41n1821_005:0096c07": "定心。及出無想定心。俱是第四靜慮有漏",
    "T41n1821_005:0096c08": "善心。不能具述。此在何地者。問。",
    "T41n1821_005:0096c09": "謂後靜慮至非餘者。答。唯在第四靜慮。非",
    "T41n1821_005:0096c10": "餘上下諸地。故婆沙一百五十一云。又下諸",
    "T41n1821_005:0096c11": "地有歡．慼受。行相麁動難可除滅。第四靜",
    "T41n1821_005:0096c12": "慮。唯有處中受。行相微細易可斷滅。故下",
    "T41n1821_005:0096c13": "地中無無想定。問何故無色界無彼定耶。",
    "T41n1821_005:0096c14": "答唯有異生計習此定。以為能證無想涅",
    "T41n1821_005:0096c15": "槃。無色界中無有無想異熟可計。故無想",
    "T41n1821_005:0096c16": "定於彼亦無。又諸異生怖畏斷滅。彼界無",
    "T41n1821_005:0096c17": "色。若更滅心便為斷滅。是彼所怖故彼界",
    "T41n1821_005:0096c18": "中無無想定。修無想定為何所求者。",
    "T41n1821_005:0096c19": "問。謂求解脫至修無想定者。答。修無",
    "T41n1821_005:0096c20": "想人。為求解脫涅槃。彼執無想異熟是真",
    "T41n1821_005:0096c21": "解脫涅槃。為求證彼修無想定。作出離",
    "T41n1821_005:0096c22": "道。前說無想至五蘊異熟者。前說無想",
    "T41n1821_005:0096c23": "是異熟。故。無記性攝不說自成。故不別說。",
    "T41n1821_005:0096c24": "此定唯善。能招無想有情天中五蘊異熟。初",
    "T41n1821_005:0096c25": "生．後沒。有心．心所故具五蘊。既是",
    "T41n1821_005:0096c26": "善性為順何受者。問。唯順生受至正性",
    "T41n1821_005:0096c27": "離生者。唯順生受。如文可解。正理一說同",
    "T41n1821_005:0096c28": "此論。又一說。一類諸師作此定執。謂順生",
    "T41n1821_005:0096c29": "受．及不定受。所以者何。成此定者。亦容得",
    "T41n1821_005:0097a01": "入正性離生。入已必無現起此定。由約現",
    "T41n1821_005:0097a02": "行。說無想定名異生定。非約成就。",
    "T41n1821_005:0097a03": "又許此定至必不修行者。凡．聖分別。唯異生",
    "T41n1821_005:0097a04": "得。以無想定。感五百劫生死大果。空無所",
    "T41n1821_005:0097a05": "得。聖者厭離如見深坑。不樂入故。要執無",
    "T41n1821_005:0097a06": "想異熟。為真解脫涅槃。於無想定。起能出",
    "T41n1821_005:0097a07": "離生死想。而修此定　一切聖者。不執有",
    "T41n1821_005:0097a08": "漏無想異熟。為真解脫涅槃。不執有漏無",
    "T41n1821_005:0097a09": "想定。為真出離聖道。故於此定必不修行。",
    "T41n1821_005:0097a10": "若諸聖者至無想定不者。此下明成就",
    "T41n1821_005:0097a11": "問。若諸聖者。修得第四靜慮定時。必得無",
    "T41n1821_005:0097a12": "始過去．未來諸有心定。此無想定。為如靜",
    "T41n1821_005:0097a13": "慮亦得去．來無始曾習無想定不。餘亦",
    "T41n1821_005:0097a14": "不得者。答。餘凡夫人。修得第四定時。亦",
    "T41n1821_005:0097a15": "不得去．來無想定。何況聖人。所以者",
    "T41n1821_005:0097a16": "何者。徵。彼雖曾習至無未來修者。彼無",
    "T41n1821_005:0097a17": "想定。雖復過去曾習。以無心故。要起大加",
    "T41n1821_005:0097a18": "行方便修得。故初得時唯得現在。如初受",
    "T41n1821_005:0097a19": "得別解脫戒。亦唯成現。得此定已。第二",
    "T41n1821_005:0097a20": "念等乃至未捨以來。亦成就過去。出已",
    "T41n1821_005:0097a21": "乃至未捨已來。唯成過去。以無心故無",
    "T41n1821_005:0097a22": "未來修。",
    "T41n1821_005:0097a23": "次滅盡定至三十四念故者。此下第二明滅",
    "T41n1821_005:0097a24": "盡定。初一句明自體　為靜。明作意　住",
    "T41n1821_005:0097a25": "有頂。明依地　善。明性攝　二受不定。明",
    "T41n1821_005:0097a26": "招果　聖明修人　由加行得。明初修行",
    "T41n1821_005:0097a27": "　後兩句明成佛得。論曰至滅定亦然者。",
    "T41n1821_005:0097a28": "例同無想。此亦然聲為例何義者。問。",
    "T41n1821_005:0097a29": "例無想定至名滅盡定者。答。此正出體。如",
    "T41n1821_005:0097b01": "是復有別不相應行法。能令心心所滅。名",
    "T41n1821_005:0097b02": "滅盡定。又婆沙一百五十二云。問此滅盡定",
    "T41n1821_005:0097b03": "幾物為體。有說此定一物為體。若滅現前即",
    "T41n1821_005:0097b04": "名無心。問云何一滅。剎那現前即名無心。",
    "T41n1821_005:0097b05": "答一受剎那現前即名有受。一想剎那現前",
    "T41n1821_005:0097b06": "即名有想。一識剎那現前即名有識。如是",
    "T41n1821_005:0097b07": "一滅。剎那現前即名無心。斯有何過。有說",
    "T41n1821_005:0097b08": "此定十一物為體。以十大地法及心滅故。",
    "T41n1821_005:0097b09": "有說此定二十一物為體。以十大地法．十大",
    "T41n1821_005:0097b10": "善地法．及心滅盡故。如是說者。隨滅爾所",
    "T41n1821_005:0097b11": "心．心所法。即有爾所物現前。為此定體",
    "T41n1821_005:0097b12": "　解云。評家意更有欣．厭心所。隨其所應與",
    "T41n1821_005:0097b13": "心相應而非竝起。故與前家不同。無想定",
    "T41n1821_005:0097b14": "體準此應知。又婆沙一百五十三云。問入",
    "T41n1821_005:0097b15": "滅定時滅何等心．心所法。為過去。為未來。",
    "T41n1821_005:0097b16": "為現在。若過去者。過去已滅復何所滅。若",
    "T41n1821_005:0097b17": "未來者。未來未至云何可滅。若現在者。現",
    "T41n1821_005:0097b18": "在不住復云何滅。設非定力亦自滅故。答",
    "T41n1821_005:0097b19": "應作是說。滅於未來。問未來未至云何可",
    "T41n1821_005:0097b20": "滅。答住現在世。遮於未來心．心所法令",
    "T41n1821_005:0097b21": "不相續。故說為滅。如斷城路閉門竪幢。",
    "T41n1821_005:0097b22": "不令人入出說名除寇。此亦如是。有說通",
    "T41n1821_005:0097b23": "滅未來．現在。問現在必不住。復云何滅。設",
    "T41n1821_005:0097b24": "非定力亦自然滅故。答先現在世心．心所",
    "T41n1821_005:0097b25": "法。令有緣法續起而滅。今現在世心心所",
    "T41n1821_005:0097b26": "法。不令有緣法續起而滅。此由誰力。所謂",
    "T41n1821_005:0097b27": "定滅　前解為正。不言有說故。又准婆沙",
    "T41n1821_005:0097b28": "一百五十二。入滅盡定心。有頂善有漏心。",
    "T41n1821_005:0097b29": "若出滅定心通有漏．無漏　問入出心俱",
    "T41n1821_005:0097c01": "緣何法　答如婆沙一百五十三云。評曰應",
    "T41n1821_005:0097c02": "說。此入定心緣未來定。而不可說緣何",
    "T41n1821_005:0097c03": "剎那不緣何剎那。以未來定有多剎那。",
    "T41n1821_005:0097c04": "未有先後雜亂住故。又云評曰應說。此出",
    "T41n1821_005:0097c05": "定心緣過去定。而不可說緣何剎那不",
    "T41n1821_005:0097c06": "緣何剎那。以過去定有多剎那相雜住",
    "T41n1821_005:0097c07": "故。如是二定至作意為先者。作意不同",
    "T41n1821_005:0097c08": "對簡差別。前無想定。為求無想異熟解脫",
    "T41n1821_005:0097c09": "厭壞於想。以出離心想作意為先。即無想",
    "T41n1821_005:0097c10": "定能出離生死　又解能出離想也。此滅盡",
    "T41n1821_005:0097c11": "定。為求寂靜而住厭壞散動。以止息心想",
    "T41n1821_005:0097c12": "作意為先。止息即止息心．心所法　又解",
    "T41n1821_005:0097c13": "止息想雖亦止息受等。以想近強故別標",
    "T41n1821_005:0097c14": "也。前無想定至非非想處者。依地不同。",
    "T41n1821_005:0097c15": "又婆沙一百五十二云。問何故下地無此定",
    "T41n1821_005:0097c16": "耶。一解云又滅盡定滅極細心．心所故得。",
    "T41n1821_005:0097c17": "下地不順極細心．心所滅　又一解云。又",
    "T41n1821_005:0097c18": "下地皆名有想。行相麁動難可止息。此地",
    "T41n1821_005:0097c19": "名非想非非想處。行相微細易可止息。故",
    "T41n1821_005:0097c20": "下地無滅盡定廣如彼記。此同前定",
    "T41n1821_005:0097c21": "至善等起故者。此滅盡定同前無想定。性唯",
    "T41n1821_005:0097c22": "是善非無記．染。四種善中等起善故。又染．",
    "T41n1821_005:0097c23": "無記非寂靜故。前無想定至四蘊異熟",
    "T41n1821_005:0097c24": "者。明招果。前無想定唯順生受。此滅盡定",
    "T41n1821_005:0097c25": "通生．後．不定。約異熟果有順生受。有順",
    "T41n1821_005:0097c26": "後受。不定中有二。或不定受是不定中異熟",
    "T41n1821_005:0097c27": "定時不定。或全不受。謂若於下地起此定",
    "T41n1821_005:0097c28": "已不生上地。斷餘煩惱即於下地得般涅",
    "T41n1821_005:0097c29": "槃。是不定中異熟及時俱不定。唯招有頂四",
    "T41n1821_005:0098a01": "蘊異熟。婆沙九十云。問滅盡定受何異熟",
    "T41n1821_005:0098a02": "果耶。答受非想非非想處四蘊異熟果。除",
    "T41n1821_005:0098a03": "命根．眾同分。彼唯是業果故。又正理云。前",
    "T41n1821_005:0098a04": "無想定能順生受及不定受。餘文同此。",
    "T41n1821_005:0098a05": "前無想定至勝解入故者。凡．聖分別。唯聖人",
    "T41n1821_005:0098a06": "得此　無想定在第四靜慮。彼處有色。修",
    "T41n1821_005:0098a07": "無想者作如是念。我雖滅心而猶有色。不",
    "T41n1821_005:0098a08": "怖斷滅異生能起　此滅盡定在於有頂。",
    "T41n1821_005:0098a09": "彼無有色。復欲滅心恐成斷滅。而生",
    "T41n1821_005:0098a10": "怖畏故不能起　又此滅盡定。唯聖道力",
    "T41n1821_005:0098a11": "所起故。唯聖非凡。又聖人將入此定。以",
    "T41n1821_005:0098a12": "此定為現法涅槃勝解想入。由作涅槃心",
    "T41n1821_005:0098a13": "想故。異生不能入。恐畏斷滅。故又勝解",
    "T41n1821_005:0098a14": "用強故別標也。又正理云。非諸異生能起滅",
    "T41n1821_005:0098a15": "定。彼有自地起滅定障猶未斷故。未超",
    "T41n1821_005:0098a16": "有頂見所斷惑。於起滅定畢竟無能　又",
    "T41n1821_005:0098a17": "破此論云。彼說非理。於無想定與此同故。",
    "T41n1821_005:0098a18": "彼此心斷。涅槃勝解無差別故　俱舍師",
    "T41n1821_005:0098a19": "救云。據此義邊雖無差別。而所依地色．無",
    "T41n1821_005:0098a20": "色異。怖畏不同。不可為例。此亦如前",
    "T41n1821_005:0098a21": "非離染得者。明此滅定。如前無想非離",
    "T41n1821_005:0098a22": "染得　由何而得者。問。由加行得至亦成",
    "T41n1821_005:0098a23": "過去者。答。是加行得。初唯現成不得過去。",
    "T41n1821_005:0098a24": "亦不修未來。以無心故。要由心力方修",
    "T41n1821_005:0098a25": "未來。第二念等乃至未捨。亦成過去。",
    "T41n1821_005:0098a26": "世尊亦以加行得耶者。此下釋成佛得。此即",
    "T41n1821_005:0098a27": "問也。不爾者。答。云何者。徵。成",
    "T41n1821_005:0098a28": "佛時得至皆離染得者。釋。明佛滅定離染時",
    "T41n1821_005:0098a29": "得。正理彈云。豈不盡智。於成佛時亦不",
    "T41n1821_005:0098b01": "名得。況滅盡定。以諸菩薩住金剛喻三摩",
    "T41n1821_005:0098b02": "地時。名得盡智。得體生時名為得故。又云。",
    "T41n1821_005:0098b03": "隨宜為彼而通釋者。謂於近事而說遠聲。",
    "T41n1821_005:0098b04": "或金剛喻三摩地時。必成佛故亦名成佛。無",
    "T41n1821_005:0098b05": "間剎那定成佛故　解云正理論主為俱舍",
    "T41n1821_005:0098b06": "通。理實說。得在菩薩位。今於近佛成就事",
    "T41n1821_005:0098b07": "說遠菩薩初得聲。故於佛位說得無失。",
    "T41n1821_005:0098b08": "俱舍師救云。言成佛者。於因立果名。言",
    "T41n1821_005:0098b09": "盡智時得者。謂盡智在生相時。自解足",
    "T41n1821_005:0098b10": "能。無勞彼釋。世尊曾未至俱分解脫",
    "T41n1821_005:0098b11": "者。問。既言俱分謂得滅定。佛盡智時未起",
    "T41n1821_005:0098b12": "滅定如何名俱。於起滅定至成俱解脫",
    "T41n1821_005:0098b13": "者。答。佛盡智時雖未起滅定。於滅盡定",
    "T41n1821_005:0098b14": "起自在故。如已起者成俱解脫又婆沙一百",
    "T41n1821_005:0098b15": "五十三云。問云何盡智起已名俱解脫。答已",
    "T41n1821_005:0098b16": "得彼定入出心故名俱解脫。非得定體。則",
    "T41n1821_005:0098b17": "由此理名離染得。後時不由加行起故。",
    "T41n1821_005:0098b18": "問佛盡智時若未得滅定。云何正理。云永",
    "T41n1821_005:0098b19": "離定障故捨不成就故。於起滅定得自",
    "T41n1821_005:0098b20": "在故。如已起者成俱解脫。若無有得。如何",
    "T41n1821_005:0098b21": "言捨不成就耶。夫得．非得相翻立故　解",
    "T41n1821_005:0098b22": "云滅定非得總有二類。一類依未斷障身。",
    "T41n1821_005:0098b23": "名起定不自在不成就。一類依已斷障身。",
    "T41n1821_005:0098b24": "名起定自在不成就。正理言捨。捨依未斷",
    "T41n1821_005:0098b25": "障身不成就。至佛身中復有一類依已斷",
    "T41n1821_005:0098b26": "障身不成就如聖道非得總有二類。一依",
    "T41n1821_005:0098b27": "凡身是異生性。一依聖身非異生性　又",
    "T41n1821_005:0098b28": "解未成佛時。於滅盡定應得不得。有未",
    "T41n1821_005:0098b29": "得退。彼不依佛身成佛時捨名不成就。",
    "T41n1821_005:0098c01": "西方師說至不許彼說者。此下釋非前三",
    "T41n1821_005:0098c02": "十四念故敘異說問。西方師即是迦濕彌羅",
    "T41n1821_005:0098c03": "國西。健馱羅國諸師。此師意說。菩薩學位先",
    "T41n1821_005:0098c04": "起此定。謂彼菩薩。先斷無所有處惑方入",
    "T41n1821_005:0098c05": "見道。從見道出已方入滅盡定。從滅盡",
    "T41n1821_005:0098c06": "定出斷有頂惑。後得菩提。於盡智時成過",
    "T41n1821_005:0098c07": "去滅定。云何此中不許彼西方師說。若",
    "T41n1821_005:0098c08": "許彼說至後生盡智。論主為釋。若許彼西方",
    "T41n1821_005:0098c09": "師說。便順尊者鄔婆毱多所造理目足論。彼",
    "T41n1821_005:0098c10": "論說佛先起滅定後得菩提。論主意朋西",
    "T41n1821_005:0098c11": "方師說。故作斯釋。鄔婆毱多此云近藏。佛",
    "T41n1821_005:0098c12": "涅槃後一百年出。是阿育王門師。舊云優婆",
    "T41n1821_005:0098c13": "毱多訛也。迦濕彌羅國至起滅盡定者。",
    "T41n1821_005:0098c14": "迦濕彌羅國意說。非先起滅定後方生盡",
    "T41n1821_005:0098c15": "智。由三十四念得菩提故。於此三十四念",
    "T41n1821_005:0098c16": "中間。無容得起非想地有漏不同類心。故",
    "T41n1821_005:0098c17": "諸菩薩學位不應起滅盡定。外國諸",
    "T41n1821_005:0098c18": "師至斯有何過者。外國諸師。即是迦濕彌羅",
    "T41n1821_005:0098c19": "外印度國諸師。與西方師所說意同。故今隨",
    "T41n1821_005:0098c20": "舉為問。若於三十四念中間。見道後起非",
    "T41n1821_005:0098c21": "想地不同類有漏心。得滅盡定。斯有何過。",
    "T41n1821_005:0098c22": "若爾便有至不越期心者。迦濕彌羅為",
    "T41n1821_005:0098c23": "彼出過。若起異類便越期心。然諸菩薩不",
    "T41n1821_005:0098c24": "越期心。理實菩薩至無漏聖道者。外國",
    "T41n1821_005:0098c25": "諸師釋。理實菩薩不越期心。然非不越無",
    "T41n1821_005:0098c26": "漏聖道起餘有漏。若爾期心如何不越",
    "T41n1821_005:0098c27": "者。迦濕彌羅復難。若起有漏即越期心。如",
    "T41n1821_005:0098c28": "何不越。謂我未得至諸事究竟故者。外",
    "T41n1821_005:0098c29": "國師解。可知。前說為善我所宗故者。迦",
    "T41n1821_005:0099a01": "濕彌羅不能申難結歸本宗。",
    "T41n1821_005:0099a02": "雖已說二定至滅定初人中者。此下第三明",
    "T41n1821_005:0099a03": "所依身。論曰至而得現起者。釋初句。",
    "T41n1821_005:0099a04": "二定俱依欲．色二界而得現起。又婆沙一",
    "T41n1821_005:0099a05": "百五十二云。問此無想定何處能起。有作是",
    "T41n1821_005:0099a06": "說唯欲界起。欲界心猛有說力故。有餘師",
    "T41n1821_005:0099a07": "說通欲界．三靜慮起。由念曾修加行勢力",
    "T41n1821_005:0099a08": "亦能起故。復有說者第四靜慮亦能現起。除",
    "T41n1821_005:0099a09": "無想天。勿果與因極相逼故　解云於三",
    "T41n1821_005:0099a10": "說中後二無違。前一非正。如下別破。又婆",
    "T41n1821_005:0099a11": "沙一百五十三云。問何故生欲．色界能起",
    "T41n1821_005:0099a12": "滅定。非無色界耶。答命根依二法轉。一色。",
    "T41n1821_005:0099a13": "二心。此定無心。斷心起故。生欲．色界起",
    "T41n1821_005:0099a14": "此定時。心雖斷而命根依色轉。生無色",
    "T41n1821_005:0099a15": "界色雖斷。而命依心轉。若生彼起此定",
    "T41n1821_005:0099a16": "者。色．心俱無。命根無依。故亦應斷。是應名",
    "T41n1821_005:0099a17": "死。非謂入定。是故生彼界不起　解云滅",
    "T41n1821_005:0099a18": "定無色故彼別簡。無想在色理在絕言。故",
    "T41n1821_005:0099a19": "不彼說。若有不許至是名同相者。若",
    "T41n1821_005:0099a20": "有自部諸師。不許亦依色界起無想定。便",
    "T41n1821_005:0099a21": "違發智本論所說。彼論以色有五行相對",
    "T41n1821_005:0099a22": "　色有謂色界有。五蘊名五行。無常名行。故",
    "T41n1821_005:0099a23": "婆沙一百九十二云。此中諸蘊以行聲說。過",
    "T41n1821_005:0099a24": "去如來應正等覺。說蘊名行。今釋迦牟尼如",
    "T41n1821_005:0099a25": "來應正等覺。說行為蘊。此阿毘達磨中說",
    "T41n1821_005:0099a26": "五行者。欲顯今佛所說五蘊。則是前佛所",
    "T41n1821_005:0099a27": "說五行故已上論文　廛謂市廛。三界紛雜如市",
    "T41n1821_005:0099a28": "廛也。謂發智言。或有是色有此色有眾生",
    "T41n1821_005:0099a29": "非具五行。謂色廛有情。或生有想天住異",
    "T41n1821_005:0099b01": "界．及無漏不同類心。或入無想定。或入滅盡",
    "T41n1821_005:0099b02": "定。或生無想天已得入無想異熟。如是等",
    "T41n1821_005:0099b03": "但有色．行二蘊。闕餘三蘊。是謂色有此",
    "T41n1821_005:0099b04": "有非五行。彼論既說色廛有情入無想定。",
    "T41n1821_005:0099b05": "而言不入故自教相違。由此證知。如是",
    "T41n1821_005:0099b06": "二定俱依欲．色而得現起。是名同相。",
    "T41n1821_005:0099b07": "言異相者至後復修起者。此釋第二句。謂無",
    "T41n1821_005:0099b08": "想定。欲．色二界皆得初起。由無始來數數",
    "T41n1821_005:0099b09": "修習。起時即易。故通二界皆得初起。滅定",
    "T41n1821_005:0099b10": "初起唯在人中。由無始來未曾修習。起時",
    "T41n1821_005:0099b11": "即難。初起之時。要由說力．及強加行方得",
    "T41n1821_005:0099b12": "生故。故正理云。唯人中有說者．釋者。及有",
    "T41n1821_005:0099b13": "強盛加行力故　又解無想定。因天眼通",
    "T41n1821_005:0099b14": "見彼無想有情。謂為涅槃便即修故。於色",
    "T41n1821_005:0099b15": "界中有得初起　又解無想定雖容色界",
    "T41n1821_005:0099b16": "初起。必先欲界初起加行。造欲界中順後受",
    "T41n1821_005:0099b17": "業。方生色界起宿住通。知先不得今復更",
    "T41n1821_005:0099b18": "修。故得初起。此滅盡定。在於人中初修起",
    "T41n1821_005:0099b19": "已。由退為先方生色界。依色界身後復修",
    "T41n1821_005:0099b20": "起。此滅盡定亦有退耶者。問。應言",
    "T41n1821_005:0099b21": "亦有至色界受生者。引經證退。大意可知",
    "T41n1821_005:0099b22": "　鄔陀夷。此云出現　尸羅。名戒　三摩",
    "T41n1821_005:0099b23": "地。名等持。即定之異名　般羅若。名慧",
    "T41n1821_005:0099b24": "　現法。謂長病等退緣　滿足。謂無學果　段",
    "T41n1821_005:0099b25": "食天。謂欲六天。資段食故　意成天身。謂",
    "T41n1821_005:0099b26": "色界天。不由精血等生。隨意受生名意成",
    "T41n1821_005:0099b27": "天身　若依婆沙一百五十三具說云。契經",
    "T41n1821_005:0099b28": "說。尊者舍利子。告苾芻眾言。若苾芻戒．定．",
    "T41n1821_005:0099b29": "慧具足者。能數數入出滅受想定。彼於現",
    "T41n1821_005:0099c01": "法。及將死時。若不能辨如來聖旨。命終超",
    "T41n1821_005:0099c02": "段食天處。生在意成身天中。於彼復能數",
    "T41n1821_005:0099c03": "數入出滅想受定。斯有是處。應如實知。",
    "T41n1821_005:0099c04": "時具壽鄔陀夷。在彼會坐。語尊者舍利子",
    "T41n1821_005:0099c05": "言。彼苾芻生意成身天。能數入出滅受想",
    "T41n1821_005:0099c06": "定無有是處。第二．第三亦如是說。問何故",
    "T41n1821_005:0099c07": "具壽鄔陀夷。再三違逆尊者舍利子。答彼",
    "T41n1821_005:0099c08": "之所疑非無處所。彼作是念。得此定者必",
    "T41n1821_005:0099c09": "已離無所有處染。命終應生非想非非想處。",
    "T41n1821_005:0099c10": "於彼必無起此定理。又彼不了舍利子意。",
    "T41n1821_005:0099c11": "是故現前再三違逆。問舍利子有何意趣。彼",
    "T41n1821_005:0099c12": "具壽云何不了。答舍利子說生色界者。鄔",
    "T41n1821_005:0099c13": "陀夷說生無色界者。舍利子說退者。鄔陀",
    "T41n1821_005:0099c14": "夷說不退者。由此不了故再三違之。廣如",
    "T41n1821_005:0099c15": "彼說。有餘部執至此義亦成者。有餘大",
    "T41n1821_005:0099c16": "眾部等執第四靜慮亦有滅定。生意成天。",
    "T41n1821_005:0099c17": "依彼所執滅定無退。此義亦成。彼謂凡夫",
    "T41n1821_005:0099c18": "得第四定尚能入無想定。況聖人得第四",
    "T41n1821_005:0099c19": "定。而不能入滅盡定耶。第四靜慮",
    "T41n1821_005:0099c20": "至契經說故者。引經破執。四靜慮．四無色",
    "T41n1821_005:0099c21": "是八有心定後。方說滅定為第九。故知彼",
    "T41n1821_005:0099c22": "非想後方入此定。若說滅定在第四定。彼",
    "T41n1821_005:0099c23": "定後起應名第五。此若必然至超越定",
    "T41n1821_005:0099c24": "義者。大眾部等難。若如文執者。經言九次",
    "T41n1821_005:0099c25": "第即不令在第四。經言次第應無超越",
    "T41n1821_005:0099c26": "義。經言次第亦通超越。何妨經言第九定",
    "T41n1821_005:0099c27": "而通第四入。此定次第至隨樂超入者。",
    "T41n1821_005:0099c28": "為外通經。次第之言依初學說。後得自在",
    "T41n1821_005:0099c29": "無妨超越。如是二定至有頂地故者。",
    "T41n1821_005:0100a01": "此下總以諸門分別二定差別。此即依地不",
    "T41n1821_005:0100a02": "同。如前具釋。加行有異至異熟果故",
    "T41n1821_005:0100a03": "者。此三門可知。順受有異順定不定生",
    "T41n1821_005:0100a04": "二受故者。此中兩對　定．不定為一對。無想",
    "T41n1821_005:0100a05": "是定。滅盡是不定　生．二受復為一對。無",
    "T41n1821_005:0100a06": "想順生。滅定順生．後二受。應知為對不定",
    "T41n1821_005:0100a07": "故別立定。理實此定即是生受。初起有",
    "T41n1821_005:0100a08": "異至最初起故者。無想定欲．色二界初起。滅",
    "T41n1821_005:0100a09": "定人中初起。二定總以至滅受想耶者。",
    "T41n1821_005:0100a10": "問。於二定中隨滅爾許心．心所法。即有爾",
    "T41n1821_005:0100a11": "許不相應行替處為二定體。何緣但說名",
    "T41n1821_005:0100a12": "為無想．滅受想耶。二定加行至唯名他",
    "T41n1821_005:0100a13": "心智者。答。雖此二定總以心．心所滅為",
    "T41n1821_005:0100a14": "其自性。但言無想．滅受想者。從加行立",
    "T41n1821_005:0100a15": "名。諸外道等計苦．樂為生死。為欲出彼",
    "T41n1821_005:0100a16": "修無想定。將欲界有苦。初．二．三定有喜．",
    "T41n1821_005:0100a17": "樂受。不了第四定捨．及餘心．心所法。而作",
    "T41n1821_005:0100a18": "是言。第四定中雖出苦．樂。而猶有想未",
    "T41n1821_005:0100a19": "得涅槃。我今須滅。故加行中但偏厭想名",
    "T41n1821_005:0100a20": "無想定　滅受想定。加行之時亦偏厭受．",
    "T41n1821_005:0100a21": "想。謂聖人為於二界疲勞受。於諸靜慮",
    "T41n1821_005:0100a22": "想。於無色定。厭此受．想暫欲止息。故加",
    "T41n1821_005:0100a23": "行中偏厭受．想。故此二定皆從加行立名。",
    "T41n1821_005:0100a24": "如他心智亦知受等。加行但欲知他心故。",
    "T41n1821_005:0100a25": "從加行立名。二定亦爾。今二定中至心",
    "T41n1821_005:0100a26": "復得生者。問。毘婆沙師至等無間緣者。此",
    "T41n1821_005:0100a27": "下第一毘婆沙師答。許過去有定前心作",
    "T41n1821_005:0100a28": "等無間緣。能引出定心起。有餘師言",
    "T41n1821_005:0100a29": "至心有根身者。第二有餘經部師言。如生無",
    "T41n1821_005:0100b01": "色界色久時斷。如何於後色復得生。彼生",
    "T41n1821_005:0100b02": "定應由心中色種子生。非過去色生。此即",
    "T41n1821_005:0100b03": "舉例。如是出定心亦應然。由定內有五根",
    "T41n1821_005:0100b04": "身中有心種子。生出定心。非由過去定前",
    "T41n1821_005:0100b05": "心起。故彼經部中先代諸軌範師咸言。心．身",
    "T41n1821_005:0100b06": "二法互為種子。尊者世友至故無此失",
    "T41n1821_005:0100b07": "者。經部異師尊者世友所造問論中說。若執",
    "T41n1821_005:0100b08": "滅定如前二說全無有心。可有此無心生",
    "T41n1821_005:0100b09": "有心過。我說滅定猶有細心生出定心。故",
    "T41n1821_005:0100b10": "無此失。世友梵名云伐蘇蜜多羅。舊",
    "T41n1821_005:0100b11": "云和須蜜訛也。印度國名世友者非一。",
    "T41n1821_005:0100b12": "非是婆沙會中世友。又正理第十三云。譬喻",
    "T41n1821_005:0100b13": "論者作如是言。滅盡定中唯滅受．想。以定",
    "T41n1821_005:0100b14": "無有無心有情　解云此敘鳩摩羅多門徒",
    "T41n1821_005:0100b15": "釋。彼宗所執。唯一心王。隨用差別立種種",
    "T41n1821_005:0100b16": "名。無別心所。但心緣境第一剎那初了名",
    "T41n1821_005:0100b17": "識。第二剎那取像名想。第三剎那領納名",
    "T41n1821_005:0100b18": "受。第四已去造作名思。諸餘心所皆思差",
    "T41n1821_005:0100b19": "別。識．想．受三唯無記性。思心已去方始通",
    "T41n1821_005:0100b20": "三。入滅定者滅想受心。由此二麁是所",
    "T41n1821_005:0100b21": "厭故。識雖非厭。定中亦不得起。是無記",
    "T41n1821_005:0100b22": "故。於行位中思之差別。為滅定體。以實言",
    "T41n1821_005:0100b23": "之即是心。就用言之是心所。故彼定中必",
    "T41n1821_005:0100b24": "有心體。但無受．想之位。何以知然。名稱",
    "T41n1821_005:0100b25": "滅受想定。故知無受．想。必定無有無心",
    "T41n1821_005:0100b26": "有情。既是有情。故知心有。又婆沙一百五十",
    "T41n1821_005:0100b27": "三云。謂譬喻者分別論師執滅盡定細心",
    "T41n1821_005:0100b28": "不滅。彼說無有有情而無色者。亦無有",
    "T41n1821_005:0100b29": "定而無心者。若定無心命根應斷。便名為",
    "T41n1821_005:0100c01": "死。非謂在定　准此論世友同彼譬喻分",
    "T41n1821_005:0100c02": "別論計。尊者妙音至亦應不滅者。尊者",
    "T41n1821_005:0100c03": "妙音說。此世友非理。若此定中猶有識者。",
    "T41n1821_005:0100c04": "根．境．識三和合故必應有觸。由觸為緣故",
    "T41n1821_005:0100c05": "應有受．想。引證可知。則此滅定中。受．想",
    "T41n1821_005:0100c06": "等法亦應不滅。若謂如經至諸心皆滅",
    "T41n1821_005:0100c07": "者。妙音牒世友救破。若謂經說受為緣故",
    "T41n1821_005:0100c08": "生愛。自有阿羅漢受而不生愛。觸亦應",
    "T41n1821_005:0100c09": "爾。非一切觸皆受等緣。何妨滅定中觸而",
    "T41n1821_005:0100c10": "不生受者。此例不然。觸．受兩緣有差別",
    "T41n1821_005:0100c11": "故。經自簡言。若異生．學人。無明觸所生諸",
    "T41n1821_005:0100c12": "受為緣生愛。明知非是無明觸所生諸受。",
    "T41n1821_005:0100c13": "即不生愛。曾無有處簡觸生受。故知諸觸",
    "T41n1821_005:0100c14": "皆能生受。故有差別　由此道理。毘婆沙",
    "T41n1821_005:0100c15": "師說滅定中諸心皆滅。若都無心如何",
    "T41n1821_005:0100c16": "名定者。世友問。此令大種至故名為定",
    "T41n1821_005:0100c17": "者。答。由得此定在身。令諸大種湛然能",
    "T41n1821_005:0100c18": "平等而住。水火風等所不能損。但大種平",
    "T41n1821_005:0100c19": "等住所造色必亦平等住。故略不說。此即",
    "T41n1821_005:0100c20": "從果立名　或由定前心離於沈．掉平等",
    "T41n1821_005:0100c21": "至此定。由定故此即從因立名。故婆沙",
    "T41n1821_005:0100c22": "云。等至有二。一令心平等。二令大種平等。",
    "T41n1821_005:0100c23": "如是二定至為是假有者。問二定假．實。",
    "T41n1821_005:0100c24": "應言實有至令不生故者。說一切有部答。應",
    "T41n1821_005:0100c25": "言二定實有。以能遮礙未來心令不生",
    "T41n1821_005:0100c26": "故。明知有實體性。有說此證至是有為",
    "T41n1821_005:0100c27": "攝者。有經部師說。此證理不應然。述自",
    "T41n1821_005:0100c28": "解云。彼說滅定全無有心。由前定心能遮",
    "T41n1821_005:0100c29": "礙故。與後餘心相違而起。由此定前心起",
    "T41n1821_005:0101a01": "故。唯令後起餘心暫時不轉。此定前心。又",
    "T41n1821_005:0101a02": "能引發違心所依身令相續起。故唯心不",
    "T41n1821_005:0101a03": "轉位假立為定。但是心無無別實體。恐伏",
    "T41n1821_005:0101a04": "難言。依無而立。如何滅定是有為攝。為通",
    "T41n1821_005:0101a05": "此難故作是言。此唯不轉分位假立。入定",
    "T41n1821_005:0101a06": "前位無。出定後位無。似有生滅故假說此",
    "T41n1821_005:0101a07": "是有為攝。或即所依至假立為定者。經",
    "T41n1821_005:0101a08": "部異釋。或即所依身由前定心引。令如是",
    "T41n1821_005:0101a09": "起與心相違。即於所依假立滅定。應",
    "T41n1821_005:0101a10": "知無想至餘說如前者。無想例同滅定。由",
    "T41n1821_005:0101a11": "定前心能遮礙故。與後所餘心相違而起。",
    "T41n1821_005:0101a12": "由此定前心起故唯令後餘心暫時不轉。",
    "T41n1821_005:0101a13": "唯心不轉位假立無想定。但是心無。無別",
    "T41n1821_005:0101a14": "實體。餘說如前。據此論文於心不轉。或",
    "T41n1821_005:0101a15": "於所依假立二定。有說經部於厭心種子",
    "T41n1821_005:0101a16": "假立二定。然未見文。此非善說違我",
    "T41n1821_005:0101a17": "宗故者。毘婆沙師言此經部師非為善說。",
    "T41n1821_005:0101a18": "違我宗故。",
    "T41n1821_005:0101a19": "已辨二定至能持煗及識者。此下大文第五",
    "T41n1821_005:0101a20": "解命根。上句會名。下句用證。命是活義。壽",
    "T41n1821_005:0101a21": "是期限義活即是命。故知此命即壽異名。",
    "T41n1821_005:0101a22": "論曰至謂三界壽者。就長行中一釋頌",
    "T41n1821_005:0101a23": "本。二問答分別。此釋初句。對法即是發智論",
    "T41n1821_005:0101a24": "說。此復未了何法名壽者。此下解第二",
    "T41n1821_005:0101a25": "句。此即問也。謂有別法至說名為壽者。",
    "T41n1821_005:0101a26": "答。能持煖．識。明有別壽。引經證用。經說",
    "T41n1821_005:0101a27": "三法能持於身。若三捨身身便僵仆。仰死名",
    "T41n1821_005:0101a28": "僵。伏死名仆。亦有側死且言僵仆　或從",
    "T41n1821_005:0101a29": "多說　故有別法能持煖．識。相續住因說",
    "T41n1821_005:0101b01": "名為壽。若爾此壽何法能持者。經部難。",
    "T41n1821_005:0101b02": "即煖及識還持此壽者。說一切有部答。",
    "T41n1821_005:0101b03": "若爾三法至應常無謝者。經部難。若爾",
    "T41n1821_005:0101b04": "三法更互相持相續轉故。鼎足而立。何法先",
    "T41n1821_005:0101b05": "滅。由此一法滅故餘二法隨滅。若無一法",
    "T41n1821_005:0101b06": "先滅者。是則此三應常無謝。既爾此",
    "T41n1821_005:0101b07": "壽至相續轉故者。說一切有部釋。為難所",
    "T41n1821_005:0101b08": "逼今復轉救。既爾此壽應業能持。從業",
    "T41n1821_005:0101b09": "所引或長或短相續轉故。論主意朋經部。",
    "T41n1821_005:0101b10": "故。今轉計前後相違　又解說一切有部",
    "T41n1821_005:0101b11": "復為好解。顯前非正。若爾何緣至而",
    "T41n1821_005:0101b12": "須壽耶者。經部復難。業力足持煖．識何須",
    "T41n1821_005:0101b13": "壽耶。理不應然至恒異熟故者。說一切",
    "T41n1821_005:0101b14": "有部反責出過。理不應然。勿一切識從始",
    "T41n1821_005:0101b15": "至終恒異熟故。以三性識相間起故。",
    "T41n1821_005:0101b16": "既爾應言至何須此壽者。經部解。既爾應言",
    "T41n1821_005:0101b17": "業能持煖煖復持識。何須此壽。如是",
    "T41n1821_005:0101b18": "識在至彼無煖故者。說一切有部難。欲．色",
    "T41n1821_005:0101b19": "有煖可煖持識。無色無煖應無能持。",
    "T41n1821_005:0101b20": "應言彼識業為能持者。經部解。應言彼識",
    "T41n1821_005:0101b21": "業為能持。為難所逼故復轉計。豈得",
    "T41n1821_005:0101b22": "隨情至又前已說者。說一切有部。責彼轉計",
    "T41n1821_005:0101b23": "業持識過。又前已說。前說者何者。經部",
    "T41n1821_005:0101b24": "徵。謂前說言至說名為壽者。說一切有",
    "T41n1821_005:0101b25": "部。引前文答結定本宗。今亦不言至",
    "T41n1821_005:0101b26": "非別實物者。經部自述己宗　若爾何法說",
    "T41n1821_005:0101b27": "名壽體者。說一切有部問。謂三界業至",
    "T41n1821_005:0101b28": "住時勢分者。經部答。謂三界業所引眾同分。",
    "T41n1821_005:0101b29": "住時勢分不斷。於此勢分說為壽體　由",
    "T41n1821_005:0101c01": "三界下。別顯同分住時勢分長短。由三界業",
    "T41n1821_005:0101c02": "力所引。同分住時勢分相續。決定從應住",
    "T41n1821_005:0101c03": "時。爾所時住。或經十年或百年等。即此勢",
    "T41n1821_005:0101c04": "分假說為壽。如穀種等所引。乃至熟時勢",
    "T41n1821_005:0101c05": "分於此勢分不斷。假說功能。又如放箭所",
    "T41n1821_005:0101c06": "引。乃至住時勢分。於此勢分假說為行。經",
    "T41n1821_005:0101c07": "部復重虛．累假．故。於假同分上復假立",
    "T41n1821_005:0101c08": "命根　問若於同分假立命根。何故正理",
    "T41n1821_005:0101c09": "十三敘經部義云。由業所引。六處．并依。住",
    "T41n1821_005:0101c10": "時勢分相續決定。隨應住時爾所時住。故",
    "T41n1821_005:0101c11": "此勢分說為壽體　准彼論文。於六處．及",
    "T41n1821_005:0101c12": "依上假立命根。豈不相違。依謂扶根　解",
    "T41n1821_005:0101c13": "云同分無體。還依六處．及依上立。此論據",
    "T41n1821_005:0101c14": "假依假。正理據假依實。故不相違。又正",
    "T41n1821_005:0101c15": "理難經部云。若處無業所引異熟內五色",
    "T41n1821_005:0101c16": "處。於彼或時無業所引第六意處。謂於長時",
    "T41n1821_005:0101c17": "起染污識．或善有漏．及無漏識。相續位中。",
    "T41n1821_005:0101c18": "無業所引異熟勢分。說何為壽　正理難",
    "T41n1821_005:0101c19": "意。於無色界無內五處。或起餘心。又無異",
    "T41n1821_005:0101c20": "熟意處。異熟勢分於彼既無。說何為壽。",
    "T41n1821_005:0101c21": "俱舍師解云。若依異熟立者。是異熟。若依",
    "T41n1821_005:0101c22": "餘立者。非是異熟。雖依彼立非隨彼法",
    "T41n1821_005:0101c23": "判性。如名．句等依善．惡聲。有謂有行",
    "T41n1821_005:0101c24": "至恒行不息者。義便兼破勝論。此即敘也。彼",
    "T41n1821_005:0101c25": "計德句義有二十四種。行是第二十一。故言",
    "T41n1821_005:0101c26": "是德差別。彼計諸法從此至彼速疾迴轉等。",
    "T41n1821_005:0101c27": "皆由行力有。勝論外道謂執有行是德句",
    "T41n1821_005:0101c28": "差別。依箭等生。由彼行力故。彼箭等乃至",
    "T41n1821_005:0101c29": "未隨。恒行不息。如鳥銜菓。彼體一",
    "T41n1821_005:0102a01": "故至無差別故者。論主作比量破。先舉兩",
    "T41n1821_005:0102a02": "因。後舉宗．喻。彼行體一故。是一因。無障",
    "T41n1821_005:0102a03": "礙故。是第二因。放箭之時往趣餘方。初急．",
    "T41n1821_005:0102a04": "中緩．後至。三時分位差別應不得有。初位",
    "T41n1821_005:0102a05": "之時應當非急。行體一故。如中．後位。中",
    "T41n1821_005:0102a06": "位之時應當非緩。行體一故。如初．後位。",
    "T41n1821_005:0102a07": "後位之時應當不至。行體一故。如初．中",
    "T41n1821_005:0102a08": "位。又破云。後位之時應無墮落。無障",
    "T41n1821_005:0102a09": "礙故。猶如初位。勝論救作不成過。後位墮",
    "T41n1821_005:0102a10": "落由風障礙。若謂由風所障礙故。又破云",
    "T41n1821_005:0102a11": "此箭初位應當即墮。能障礙風無差別故。",
    "T41n1821_005:0102a12": "猶如後位。此箭後位應無墮落。能障礙風",
    "T41n1821_005:0102a13": "無差別故。猶如初位　有別實物至是",
    "T41n1821_005:0102a14": "說為善者。論主印取說一切有部。為",
    "T41n1821_005:0102a15": "壽盡故死為更有餘因者。此第二問答分別。",
    "T41n1821_005:0102a16": "此即問也。施設論說至枉橫緣故者。答。",
    "T41n1821_005:0102a17": "引施設足論四句差別。其文可知。又",
    "T41n1821_005:0102a18": "亦應言捨壽行故者。論主解云。此第四句中。",
    "T41n1821_005:0102a19": "又亦應言諸佛．羅漢捨壽行故。而不言者",
    "T41n1821_005:0102a20": "非枉橫緣故。以作論者據枉橫緣故。婆沙",
    "T41n1821_005:0102a21": "二十俱非句中言。彼作論者。顯有橫死故",
    "T41n1821_005:0102a22": "作是說。佛雖財．壽俱未盡故而般涅槃。然",
    "T41n1821_005:0102a23": "非橫死。邊際定力所成辨故　正理破此",
    "T41n1821_005:0102a24": "論云。不應復言捨壽行故。義已攝在初句",
    "T41n1821_005:0102a25": "中故　正理意說。捨壽行者引感壽業令",
    "T41n1821_005:0102a26": "感富樂。即是感壽業盡故應名壽盡故死。",
    "T41n1821_005:0102a27": "非福盡故死　俱舍師救云。故促壽死非",
    "T41n1821_005:0102a28": "為壽盡。如何可在初句攝。又違婆沙說",
    "T41n1821_005:0102a29": "佛財．壽俱未盡故第四句攝。意違俱舍何",
    "T41n1821_005:0102b01": "斯反害自宗。壽盡位中至俱盡故死",
    "T41n1821_005:0102b02": "者。重釋第三句。二業中感壽業勝。於第三",
    "T41n1821_005:0102b03": "句壽盡死中。福盡於死雖復無能。以壽盡",
    "T41n1821_005:0102b04": "時自然死故。然說為俱盡故死者。為壽盡",
    "T41n1821_005:0102b05": "時福亦盡故。故俱盡時有死說為俱盡故",
    "T41n1821_005:0102b06": "死　又解通伏難。伏難意云。福盡壽未盡",
    "T41n1821_005:0102b07": "容有受苦而活。壽盡福未盡必無更活。故",
    "T41n1821_005:0102b08": "知俱盡之時。福盡於死無能。應言壽盡",
    "T41n1821_005:0102b09": "故死。不應言福盡故死。為通斯難故有",
    "T41n1821_005:0102b10": "此文。福盡於死實無功能。但為於俱盡位",
    "T41n1821_005:0102b11": "有死。說為俱盡故死。發智論說至彼",
    "T41n1821_005:0102b12": "言何義者。此舉發智文責其說意　問如",
    "T41n1821_005:0102b13": "下俱非害中欲界說有多種。一起便住義",
    "T41n1821_005:0102b14": "與彼同。何故但說無想．滅定　解云二",
    "T41n1821_005:0102b15": "定攝無心全。是故別說。餘各有心少分。是",
    "T41n1821_005:0102b16": "故不說　又解二定不損壽命。是故別說。",
    "T41n1821_005:0102b17": "如人應受百年命根。至年五十入彼二定。",
    "T41n1821_005:0102b18": "設經千年方始出定。不食段食還更受",
    "T41n1821_005:0102b19": "餘五十年命。餘即損命故不別說　問入",
    "T41n1821_005:0102b20": "二定經多時命。是何業果耶　解云准前",
    "T41n1821_005:0102b21": "延命。或是入定前遠加行。欲界善思現業果。",
    "T41n1821_005:0102b22": "或是殘業果。或是不定業果　又解由定力",
    "T41n1821_005:0102b23": "資過去業令引命長。然更勘文。又婆沙",
    "T41n1821_005:0102b24": "一百五十一云。問欲界不入二無心定。亦有",
    "T41n1821_005:0102b25": "不隨緣轉。何故不說。答應說。而不說者。",
    "T41n1821_005:0102b26": "當知此義有餘。有說。此中說決定者。謂若",
    "T41n1821_005:0102b27": "住二無心定。壽行決定不隨緣轉。餘或隨",
    "T41n1821_005:0102b28": "緣是故不說。有說欲界雖復更有不隨緣",
    "T41n1821_005:0102b29": "轉。然為顯示二定威力故偏說之。若",
    "T41n1821_005:0102c01": "所依身至一起便住者。論主答。所依色身名",
    "T41n1821_005:0102c02": "相續也。故婆沙云。有說色身名為相續。謂",
    "T41n1821_005:0102c03": "生欲界不住無想滅盡等至。壽隨色身相",
    "T41n1821_005:0102c04": "續而轉。所以者何。若身平和壽則無夭。若",
    "T41n1821_005:0102c05": "身損壞壽則中夭。迦濕彌羅國至有非",
    "T41n1821_005:0102c06": "時死者。第二毘婆沙師解。初隨相續轉顯",
    "T41n1821_005:0102c07": "壽有障。後一起便住顯壽無障。由此決定",
    "T41n1821_005:0102c08": "有非時死。故契經說至自般涅槃故者。",
    "T41n1821_005:0102c09": "引經證成。就四句中前三句顯隨相續轉。",
    "T41n1821_005:0102c10": "第四句顯一起便住。此釋第一句　戲忘念",
    "T41n1821_005:0102c11": "天。謂耽著嬉戲。身心疲勞意念忘失。由喜",
    "T41n1821_005:0102c12": "增上故於彼殞歿　意憤恚天。謂意發起增",
    "T41n1821_005:0102c13": "上憤恚。以怨恨心角眼相視。久憤不息於",
    "T41n1821_005:0102c14": "彼殞歿。此二。或是四天王天。或是三十三",
    "T41n1821_005:0102c15": "天。故婆沙一百九十九問此二天云。問如",
    "T41n1821_005:0102c16": "是諸天住在何處。有說住妙高層級。有說",
    "T41n1821_005:0102c17": "彼是三十三天　此初句中又應說諸佛。促",
    "T41n1821_005:0102c18": "壽自般涅槃故。此且略標。非皆遍舉。故婆",
    "T41n1821_005:0102c19": "沙一百五十一於初句中又云。復有一類",
    "T41n1821_005:0102c20": "或龍．妙翅或鬼．及人．或復所餘可為自害",
    "T41n1821_005:0102c21": "非他害者。唯可他害至諸有情類者。",
    "T41n1821_005:0102c22": "釋第二句。此是略標。非皆遍舉。故婆沙第",
    "T41n1821_005:0102c23": "二句中又云。復有一類或龍．妙翅．或鬼．及",
    "T41n1821_005:0102c24": "人．或復所餘。可為他害非自害者俱。",
    "T41n1821_005:0102c25": "可害者至欲界有情者。釋第三句。隨其所",
    "T41n1821_005:0102c26": "應思之可解。此且略舉。非皆遍舉。故婆沙",
    "T41n1821_005:0102c27": "第三句中又云。謂諸禽獸．或龍．妙翅．或鬼．",
    "T41n1821_005:0102c28": "及人．或復所餘。可為自害亦他害者。",
    "T41n1821_005:0102c29": "俱非害者至輪王胎時者。釋第四句。中有必",
    "T41n1821_005:0103a01": "須待緣受生。故非害也。色．無色無殺業",
    "T41n1821_005:0103a02": "也　又解中有．色界身殊妙故。俱不可害。",
    "T41n1821_005:0103a03": "於無色界無色身故。亦不可害　那落迦",
    "T41n1821_005:0103a04": "惡業所繫非害能死　北俱盧洲定受千",
    "T41n1821_005:0103a05": "年。又無殺業　見道十五剎那必無中夭。",
    "T41n1821_005:0103a06": "出慈定為欲利樂勝故　滅定．無想由定",
    "T41n1821_005:0103a07": "力故。竝非俱害　王仙謂轉輪王捨家修",
    "T41n1821_005:0103a08": "道。具足五通名曰王仙　又解謂輪王太",
    "T41n1821_005:0103a09": "子。既灌頂已。先應學習故晉仙王所行梵",
    "T41n1821_005:0103a10": "行。故謂王仙。以彼當紹輪王位故。亦非",
    "T41n1821_005:0103a11": "俱害　佛使。謂佛所使人。由佛使力故作",
    "T41n1821_005:0103a12": "事未終亦非俱害。如時縛迦此云活命。善",
    "T41n1821_005:0103a13": "療眾病能活命故。舊云耆婆。或云耆域",
    "T41n1821_005:0103a14": "訛也。佛遣入火抱取殊底穡迦。此云有明。",
    "T41n1821_005:0103a15": "舊曰樹提迦訛也。彼之父母其家巨富年老",
    "T41n1821_005:0103a16": "無子。忽因懷孕問諸外道。咸言是女而不",
    "T41n1821_005:0103a17": "長命。及其問佛佛記是男長年具德。外道",
    "T41n1821_005:0103a18": "無識方便藥中。母喪焚軀子安無損。佛遣",
    "T41n1821_005:0103a19": "活命入火抱取。有明由佛記力故不死。",
    "T41n1821_005:0103a20": "活命由佛使故不死。委說如經　準婆沙",
    "T41n1821_005:0103a21": "一百五十一。達弭羅等五人。皆是佛所記",
    "T41n1821_005:0103a22": "別。達弭。此云有法。羅。此云取。於有法神",
    "T41n1821_005:0103a23": "邊乞取從所乞神為名故名有法取。是",
    "T41n1821_005:0103a24": "長者子　嗢怛羅。此云上勝。亦是長者子。",
    "T41n1821_005:0103a25": "殑耆。是河神名。羅名攝受。父母憐子從神",
    "T41n1821_005:0103a26": "立名。我子為殑耆神之所攝受。餘惡鬼神",
    "T41n1821_005:0103a27": "不能害也。若女聲中呼名殑耆。若男聲中",
    "T41n1821_005:0103a28": "呼名殑伽。舊曰恒河訛也　長者子耶舍。",
    "T41n1821_005:0103a29": "耶舍此云名稱。投佛出家。夜度深流安然",
    "T41n1821_005:0103b01": "無損　鳩摩羅時婆。鳩摩羅此言童子。時",
    "T41n1821_005:0103b02": "婆此云活命。名活命童子。最後身菩",
    "T41n1821_005:0103b03": "薩。謂王宮所生身也。必定成佛。所作未辦",
    "T41n1821_005:0103b04": "故。及此菩薩母懷菩薩胎時。菩薩福力故",
    "T41n1821_005:0103b05": "令母無損。一切轉輪王勝業持故　及此",
    "T41n1821_005:0103b06": "輪王母懷輪王時。輪王福力故令母無損",
    "T41n1821_005:0103b07": "　此且略標非皆遍舉。故婆沙第四句中。",
    "T41n1821_005:0103b08": "於佛所記中更說有殊底穡迦　又云。住",
    "T41n1821_005:0103b09": "最後有補特迦羅所作未辦。劫初時人。哀",
    "T41n1821_005:0103b10": "羅伐拏龍王．善住龍王琰摩王等。及餘一類",
    "T41n1821_005:0103b11": "俱不害者。若爾何故至受生有情者。論",
    "T41n1821_005:0103b12": "主引經難。毘婆沙師若說俱非害中。色．無",
    "T41n1821_005:0103b13": "色界一切有情竝非俱害。何故經中唯說有",
    "T41n1821_005:0103b14": "頂。傳說所餘至俱非可害者。答。毘婆沙",
    "T41n1821_005:0103b15": "師傳說。所餘三無色．四靜慮所得自體。可",
    "T41n1821_005:0103b16": "為自．上二道所害。有頂自．上二害俱無。約",
    "T41n1821_005:0103b17": "此說為俱非可害。豈不有頂至應名他",
    "T41n1821_005:0103b18": "害者。論主難殺。如是應說至樂生天者。",
    "T41n1821_005:0103b19": "論主釋經經言有頂俱非害者。如是應",
    "T41n1821_005:0103b20": "說。舉後有頂顯初三無色．及四靜慮　如",
    "T41n1821_005:0103b21": "或已下引例可知。彼經如聲至不可例",
    "T41n1821_005:0103b22": "彼者。外難。所引經中。有其如聲可顯喻",
    "T41n1821_005:0103b23": "義。舉一顯餘。此舍利子經無有如聲。不可",
    "T41n1821_005:0103b24": "例彼梵眾經等。若顯喻義至亦有如聲",
    "T41n1821_005:0103b25": "者。論主反難。七識住經中。第一識住雖非",
    "T41n1821_005:0103b26": "顯喻亦有如聲。故知如聲非定顯喻。",
    "T41n1821_005:0103b27": "傍論且止者。論主止諍。",
    "T41n1821_005:0103b28": "已辨命根至生住異滅性者。此下大文第六",
    "T41n1821_005:0103b29": "明四相。就中。一明相體。二通外難　就",
    "T41n1821_005:0103c01": "明相體中。一明本相。二明隨相。此即明本",
    "T41n1821_005:0103c02": "相也　相是牒章　謂已下正釋　因緣造",
    "T41n1821_005:0103c03": "作名為。色．心等法從因緣生。有彼為故名",
    "T41n1821_005:0103c04": "曰有為　有為非一名諸　此諸有為是相",
    "T41n1821_005:0103c05": "所託。相是標相。即能表示諸有為法體是有",
    "T41n1821_005:0103c06": "為各有別體名性。相不孤起必託於法",
    "T41n1821_005:0103c07": "　具足應言諸有為之生性。乃至諸有為之",
    "T41n1821_005:0103c08": "滅性。論曰至性是體義者。就長行中。",
    "T41n1821_005:0103c09": "初釋頌本。後問答分別。此釋頌也。由此四",
    "T41n1821_005:0103c10": "種是有為法之標相故。法若有此相應是",
    "T41n1821_005:0103c11": "有為攝。與此相違是無為法。此宗諸法體皆",
    "T41n1821_005:0103c12": "本有。四相於法但望用說。非據體論　此",
    "T41n1821_005:0103c13": "中於法能起彼用令入現在。說名為生。",
    "T41n1821_005:0103c14": "若無生相。諸有為法。如虛空等應本不生",
    "T41n1821_005:0103c15": "　至現在已。住令彼用暫時安住各引自",
    "T41n1821_005:0103c16": "果。故名為住。若無住相諸法暫住。應更不",
    "T41n1821_005:0103c17": "能引於自果　若任住力數令引果。由",
    "T41n1821_005:0103c18": "異能衰彼引果用。令其不能重引自果。故",
    "T41n1821_005:0103c19": "名為異。若無異相。衰彼功能。何緣不能",
    "T41n1821_005:0103c20": "數引自果　或異相者。是行相續後異前",
    "T41n1821_005:0103c21": "因。若任住力。令諸行法後漸勝前。由異",
    "T41n1821_005:0103c22": "衰故令後劣前。雖復有法後勝於前。由",
    "T41n1821_005:0103c23": "別緣助摧異相能。引後勝也　異於現",
    "T41n1821_005:0103c24": "用既衰損已。滅復能壞彼現法用。滅入過",
    "T41n1821_005:0103c25": "去故名為滅。若無滅相用應不滅。用若",
    "T41n1821_005:0103c26": "不滅應是其常。應知此宗生相未來起用。",
    "T41n1821_005:0103c27": "住．異．滅三於現在世同時起用。雖復俱依",
    "T41n1821_005:0103c28": "一法上立。所望不同作用各別　問時之極",
    "T41n1821_005:0103c29": "促名一剎那。用既別世何名剎那　答婆",
    "T41n1821_005:0104a01": "沙三十九有二說。一說云。體雖同時用有",
    "T41n1821_005:0104a02": "先後。一法生滅作用究竟名一剎那。又一說",
    "T41n1821_005:0104a03": "云。或生滅位非一剎那。然一剎那具有三",
    "T41n1821_005:0104a04": "體。故說三相同一剎那。前家約用。後家約",
    "T41n1821_005:0104a05": "同時具有三體。各據一義。然無評家　又",
    "T41n1821_005:0104a06": "足一解。生用起時名一剎那。現在三相用",
    "T41n1821_005:0104a07": "時復名一剎那。此約用起時極促解也。",
    "T41n1821_005:0104a08": "豈不經說至之有為相者。此下問答分別。",
    "T41n1821_005:0104a09": "此即問也。經但說三。論寧說四相。於",
    "T41n1821_005:0104a10": "此經中應說有四者。答。於此經中理應說",
    "T41n1821_005:0104a11": "四。不說者何者。徵。所謂住相至有",
    "T41n1821_005:0104a12": "為相中者。初釋經中不說所謂住相。此師",
    "T41n1821_005:0104a13": "釋。經不說住者。三相過患有情易厭。故經",
    "T41n1821_005:0104a14": "別說。住相安住眾生難厭。故經不說　然經",
    "T41n1821_005:0104a15": "說住異是此異別名。約住辨異。住之異故",
    "T41n1821_005:0104a16": "名為住異。如生名起滅名為盡。眼目異名。",
    "T41n1821_005:0104a17": "如是應知。異名住異恐三相中住異之名",
    "T41n1821_005:0104a18": "濫彼住相。故別釋也。生力遷法令用入現。",
    "T41n1821_005:0104a19": "異．滅遷用令入過去。正令過去但是滅",
    "T41n1821_005:0104a20": "力。而言異相以助滅故。由斯過重故經",
    "T41n1821_005:0104a21": "說三。喻說可知。住非遷迫常樂安住為",
    "T41n1821_005:0104a22": "令生厭故經不說有為相中。又無",
    "T41n1821_005:0104a23": "為法至故經不說者。第二釋。住濫無為故經",
    "T41n1821_005:0104a24": "不說。有謂此經至名住異相者。第三釋。",
    "T41n1821_005:0104a25": "住．異合說故經說三。何用如是總合說",
    "T41n1821_005:0104a26": "為者。問。住是有情至四有為相者。答。為",
    "T41n1821_005:0104a27": "令厭住與異合說。如示黑耳與吉祥俱。",
    "T41n1821_005:0104a28": "為厭吉祥先示黑耳。黑耳．吉祥姊．妹二人",
    "T41n1821_005:0104a29": "常相隨逐。姊名吉祥。所至之處能為利益。",
    "T41n1821_005:0104b01": "妹為黑耳。由耳黑故故以名焉。所至之處能",
    "T41n1821_005:0104b02": "為衰損。愚人貪染吉祥。智者欲令厭捨",
    "T41n1821_005:0104b03": "先示黑耳。既見黑耳吉祥亦捨。舊云功德",
    "T41n1821_005:0104b04": "天．黑闇女。譯家謬矣。住．異亦爾。為令厭",
    "T41n1821_005:0104b05": "住與異合說。是故定有四有為相。",
    "T41n1821_005:0104b06": "此生等相至生等相故者。此下明隨相問起。",
    "T41n1821_005:0104b07": "本相有為。應有生等。若更有相便成無",
    "T41n1821_005:0104b08": "窮。應言更有至於八一有能者。上句答",
    "T41n1821_005:0104b09": "初問。下句通難答第二問。論曰至由",
    "T41n1821_005:0104b10": "四隨相者。就長行中。初釋頌本。後廣決擇。",
    "T41n1821_005:0104b11": "就釋頌本中。此釋初句。此四本相。由有",
    "T41n1821_005:0104b12": "隨相作標相故。故名有為。此中正明本",
    "T41n1821_005:0104b13": "相有為由四隨相。而言諸行有為由四本",
    "T41n1821_005:0104b14": "相者。相乘故說。雖復本相亦由本相。此中",
    "T41n1821_005:0104b15": "且對隨相以論　應知大少四相各有三",
    "T41n1821_005:0104b16": "名。大相三名者。一名本相。對隨相故。或是",
    "T41n1821_005:0104b17": "本法上相故言本相。二名大相。對小相故。",
    "T41n1821_005:0104b18": "或相八法故。名為大相。三單名生等對生",
    "T41n1821_005:0104b19": "生等故　小相三名者。一名隨相。隨本",
    "T41n1821_005:0104b20": "相故。或相隨本故。二名小相。形大相故。",
    "T41n1821_005:0104b21": "或相一法故。名為小相。三名生生等。對生",
    "T41n1821_005:0104b22": "等故。上生字是小生。下生字是大生。能生",
    "T41n1821_005:0104b23": "生故　又解上生字是大生。下生字是小生。",
    "T41n1821_005:0104b24": "生之生故名為生生　如釋生生餘三亦",
    "T41n1821_005:0104b25": "爾。豈不本相至展轉無窮者。此下釋第",
    "T41n1821_005:0104b26": "二句。問．豈不本相如所相法。一一應有四",
    "T41n1821_005:0104b27": "種隨相。此四隨相。復各有四展轉無窮。",
    "T41n1821_005:0104b28": "無斯過失至功能別故者。答。本．隨能別。非",
    "T41n1821_005:0104b29": "有無窮。何謂功能者。徵。謂法作",
    "T41n1821_005:0104c01": "用至一法有用者。釋功能。即是八法作用。或",
    "T41n1821_005:0104c02": "名士用。士謂士夫。如士夫用也。從喻為",
    "T41n1821_005:0104c03": "名。本相於八。隨相於一。各有用也　其義",
    "T41n1821_005:0104c04": "云何者。復徵。謂法生時至無無窮失者。",
    "T41n1821_005:0104c05": "釋文可解。經部師說至證體實有者。此",
    "T41n1821_005:0104c06": "下廣決擇。此即經部約三量破。經部師說",
    "T41n1821_005:0104c07": "生等四相本無實體。如今分別猶如分析",
    "T41n1821_005:0104c08": "虛空相似　色等等餘四境．及五根等。謂此",
    "T41n1821_005:0104c09": "諸相。非如五境現量證實。非如五根比",
    "T41n1821_005:0104c10": "量證實。非至教量證體實有。至極之教故",
    "T41n1821_005:0104c11": "名至教。亦名聖教量。是即三量俱無。如何",
    "T41n1821_005:0104c12": "知有。若爾何故至亦可了知者。說一切",
    "T41n1821_005:0104c13": "有部責彼經部。雖無現比證知而有聖",
    "T41n1821_005:0104c14": "教。經中既說有為之起等。第六轉聲。復言",
    "T41n1821_005:0104c15": "了知。明知有體。天愛汝等至義是所依",
    "T41n1821_005:0104c16": "者。經部相調。但須依義不應執文。何",
    "T41n1821_005:0104c17": "謂此經所說實義者。徵。謂愚夫類至亦",
    "T41n1821_005:0104c18": "可了知者。經部釋經顯無實體。謂愚夫類。",
    "T41n1821_005:0104c19": "無明所盲而無慧眼。於有為行前後相續。",
    "T41n1821_005:0104c20": "不知無常謂一謂常。執之為我。或執我",
    "T41n1821_005:0104c21": "所。長夜於中而生耽著。世尊為斷彼執見",
    "T41n1821_005:0104c22": "破彼耽著故。顯行相續。體是有為及緣生",
    "T41n1821_005:0104c23": "性。假立三相。故彼契經作如是說。有三有",
    "T41n1821_005:0104c24": "為之有為相。非顯諸行。一剎那中具有三",
    "T41n1821_005:0104c25": "相實體。由一剎那。起等三相。以慧觀察不",
    "T41n1821_005:0104c26": "可知故。非不可知應立為相。故彼契經",
    "T41n1821_005:0104c27": "復作是說。有為之起亦可了知。盡．及住．異",
    "T41n1821_005:0104c28": "亦可了知。既一剎那起等三相不可了知。",
    "T41n1821_005:0104c29": "經中復言了知。明知定約相續假立。非",
    "T41n1821_005:0105a01": "據剎那。以約相續方了知故。引彼經意",
    "T41n1821_005:0105a02": "證剎那無三相。顯相續立　難中但引彼",
    "T41n1821_005:0105a03": "經一文。解中具引彼經二文。然經重說",
    "T41n1821_005:0105a04": "至表善非善者。經部釋經。然前經文。說有",
    "T41n1821_005:0105a05": "三有為之有為相。經應但言有三有為之",
    "T41n1821_005:0105a06": "相。然經重說後有為言者。令知此能相。表",
    "T41n1821_005:0105a07": "所相法體是有為。若但言有為之相。即不",
    "T41n1821_005:0105a08": "知此相定表所相法體是有為。或疑此相",
    "T41n1821_005:0105a09": "表有為是有。及善．惡等。故著後有為言。",
    "T41n1821_005:0105a10": "令知此相表所相法定是有為。故言勿謂",
    "T41n1821_005:0105a11": "此相表有為法是有。如白鷺所居表水",
    "T41n1821_005:0105a12": "非無。亦勿謂此相。表有為法是善．惡。如",
    "T41n1821_005:0105a13": "童女相能表男．女善．非善事。若性貞潔脚",
    "T41n1821_005:0105a14": "膝纖團。皮膚細軟齒白脣薄。必生善子。此相",
    "T41n1821_005:0105a15": "表善。若性不貞潔脚膝笨大。皮膚麁澁齒",
    "T41n1821_005:0105a16": "黑脣厚。生不善子。此相表非善。此有為相。",
    "T41n1821_005:0105a17": "不同白鷺表有水。不同童女相表善．非",
    "T41n1821_005:0105a18": "善。但表所相法體是有為。諸行相續",
    "T41n1821_005:0105a19": "至衰異壞滅者。論主述經部宗。約諸行相",
    "T41n1821_005:0105a20": "續假立四相。非據剎那。言相續者謂一期",
    "T41n1821_005:0105a21": "相續。或一運相續。隨其所應初生起位名",
    "T41n1821_005:0105a22": "生。終盡滅位名滅。中間相續隨轉不斷名",
    "T41n1821_005:0105a23": "住。即此住時前後剎那差別名住．異。約住",
    "T41n1821_005:0105a24": "明異故名住　異　故佛世尊。依此相續顯",
    "T41n1821_005:0105a25": "四相義。於一時間對大眾中說難陀言。",
    "T41n1821_005:0105a26": "是難陀善男子善知彼受生．住．異．滅。難陀",
    "T41n1821_005:0105a27": "未得道時多起貪欲。欲因受生。為離貪",
    "T41n1821_005:0105a28": "欲。常觀諸受生．住．異．滅。故後得道猶觀彼",
    "T41n1821_005:0105a29": "受。佛約難陀顯斯義也。若約相續可能",
    "T41n1821_005:0105b01": "善知。若說剎那善知受生．住．異．滅者。受未",
    "T41n1821_005:0105b02": "來生可容現知。受住．異．滅必居現在。能知",
    "T41n1821_005:0105b03": "之智理非過．未。既俱現在不可同一相應",
    "T41n1821_005:0105b04": "品中慧能知受。理相違故。既言知受生．",
    "T41n1821_005:0105b05": "住．異．滅。明知生等非一剎那。應知現智剎",
    "T41n1821_005:0105b06": "那別起。知受相續生等四相。義即無違　又",
    "T41n1821_005:0105b07": "解若生等有實體。如何約受觀生．住等。若",
    "T41n1821_005:0105b08": "生．住等剎那具有。云何可得竝觀。既約受",
    "T41n1821_005:0105b09": "次第別觀故。知生等無別實體。非一剎那。",
    "T41n1821_005:0105b10": "故說頌言至相續說住者。引頌證。此三",
    "T41n1821_005:0105b11": "行頌。竝是經部諸師說頌。前兩行顯於相",
    "T41n1821_005:0105b12": "續立生等相。文異義同。後一頌破說一切",
    "T41n1821_005:0105b13": "有部剎那實住。由諸法剎那無有實住而",
    "T41n1821_005:0105b14": "有假滅。彼法生已不待外緣。剎那剎那自",
    "T41n1821_005:0105b15": "然滅故。於剎那中執有實住是為非理。",
    "T41n1821_005:0105b16": "是故唯於相續說住非約剎那。由斯",
    "T41n1821_005:0105b17": "對法至名剎那法性者。論主復言。由斯相續",
    "T41n1821_005:0105b18": "立住義故。說一切有部阿毘達磨所說理成。",
    "T41n1821_005:0105b19": "故彼論言。云何名住。謂一切行已生未滅。",
    "T41n1821_005:0105b20": "相續說住。非生已經停不滅。名剎那法性。",
    "T41n1821_005:0105b21": "以時極促名一剎那。若更經停便非極促。",
    "T41n1821_005:0105b22": "論主雖復意朋經部。於本論文不多非",
    "T41n1821_005:0105b23": "撥。故引為證。雖發智論至非一剎那",
    "T41n1821_005:0105b24": "者。論主會發智文。彼論雖說於一心中生",
    "T41n1821_005:0105b25": "等相。彼依一生眾同分相續心。說總名一",
    "T41n1821_005:0105b26": "心。非一剎那說名一心。故不相違　又解",
    "T41n1821_005:0105b27": "三性心各別起時。一運相續名為一心　或",
    "T41n1821_005:0105b28": "約十位　或約一類說。眾同分隨其所應。",
    "T41n1821_005:0105b29": "又一一剎那至四相亦成者。經部師言。",
    "T41n1821_005:0105c01": "何但約相續假立四相。若據剎那假立亦",
    "T41n1821_005:0105c02": "得。云何得成者。徵。謂一一念至非",
    "T41n1821_005:0105c03": "無差別者。釋。本無今有體起名生。有已還無",
    "T41n1821_005:0105c04": "無時名滅。能引後後剎那嗣前前起。或即",
    "T41n1821_005:0105c05": "此念後後剎那。嗣前前起名住。即假住相。",
    "T41n1821_005:0105c06": "或與前念或與後念。有差別故名住異。約",
    "T41n1821_005:0105c07": "住辨異故名住異　伏難言。如金剛等堅",
    "T41n1821_005:0105c08": "鞕之物。前後無別云何名異。為通此難",
    "T41n1821_005:0105c09": "故言。此金剛等。於前後念相似生時。前後相",
    "T41n1821_005:0105c10": "望非無差別。彼差別相云何應知者。",
    "T41n1821_005:0105c11": "徵。謂金剛等至而見相似者。釋。謂金剛",
    "T41n1821_005:0105c12": "等。有擲．未擲時差別故。故亦有異。就擲",
    "T41n1821_005:0105c13": "之中復有差別。若強力擲即速墮。若弱力擲",
    "T41n1821_005:0105c14": "即遲墮　又解若強力擲遠故遲墮。若弱力",
    "T41n1821_005:0105c15": "擲近故速墮。時差別故而有異相。由斯道",
    "T41n1821_005:0105c16": "理。大種轉變差別義成。從強言大。造色不",
    "T41n1821_005:0105c17": "說自成。諸行相似。剎那剎那相續生時。前後",
    "T41n1821_005:0105c18": "相望。麁相而觀。雖復無多差別。細而言之",
    "T41n1821_005:0105c19": "非無有異。若爾最後至應不遍有為",
    "T41n1821_005:0105c20": "者。此難異相。若言前後有差別故名為住．",
    "T41n1821_005:0105c21": "異。最後念聲。最後念光。及臨入無餘涅",
    "T41n1821_005:0105c22": "槃時最後六處。此等諸法竝無後念可別。",
    "T41n1821_005:0105c23": "應無住．異。若此後念無有異相。是則所",
    "T41n1821_005:0105c24": "立相應不遍有為　又解難住．異二相。",
    "T41n1821_005:0105c25": "既無後念可嗣。應無有住。既無後念可",
    "T41n1821_005:0105c26": "別。應無有異。此不說住至無不遍失",
    "T41n1821_005:0105c27": "者。經部答。此通異相難。經文說異名住異",
    "T41n1821_005:0105c28": "者。意但說異為有為相。此不說住為有為",
    "T41n1821_005:0105c29": "相。故經言有三有為之有為相　問其義云",
    "T41n1821_005:0106a01": "何　答謂住之異故名住異。故若有住之處",
    "T41n1821_005:0106a02": "亦必定有異。後念聲等。雖無後念嗣現剎",
    "T41n1821_005:0106a03": "那。而能嗣前過去剎那。亦名為住。雖無",
    "T41n1821_005:0106a04": "後念可異。與前念異故亦有異。此正釋",
    "T41n1821_005:0106a05": "異。而言住者約住明異。由此立相無",
    "T41n1821_005:0106a06": "不遍失　又解此通住．異二相難。顯二相",
    "T41n1821_005:0106a07": "中意立異相為有為相。此不說住為有為",
    "T41n1821_005:0106a08": "相。為欲約住辨異故。前解住也。不得我",
    "T41n1821_005:0106a09": "意浪難住相。此即且撥住相難。却問其",
    "T41n1821_005:0106a10": "義云何。答謂住之異。故名住異。故若有住",
    "T41n1821_005:0106a11": "之處亦必有異。最後聲等雖無後念可嗣",
    "T41n1821_005:0106a12": "可異。而有前念可嗣可異。得有住異。此",
    "T41n1821_005:0106a13": "正明異是有為相。而言住者約住明異。由",
    "T41n1821_005:0106a14": "此立相無不遍失　若准文勢前解為勝。",
    "T41n1821_005:0106a15": "若准答文後解亦通。應知住．異若最後念。",
    "T41n1821_005:0106a16": "雖無念可嗣可異。而能嗣前異前。若最",
    "T41n1821_005:0106a17": "初念。雖無前念可嗣可異。而有後嗣．後",
    "T41n1821_005:0106a18": "異。若中間剎那具有前．後嗣．異。設一剎那",
    "T41n1821_005:0106a19": "嗣．異流類。亦名住異　問答之中雖論最",
    "T41n1821_005:0106a20": "後。此乃略舉一隅。然此經中至生等別",
    "T41n1821_005:0106a21": "物者。經部略標經意。然此四相經中。世尊",
    "T41n1821_005:0106a22": "所說有為之相。略顯示者。謂有為法本無今",
    "T41n1821_005:0106a23": "有名生。有已還無名滅。相續隨轉名住。",
    "T41n1821_005:0106a24": "即此住相前後差別名異。此中何用生等別",
    "T41n1821_005:0106a25": "物。云何所相法即立為能相者。說一切",
    "T41n1821_005:0106a26": "有部難。若無別能相。云何所相法即立為能",
    "T41n1821_005:0106a27": "相。如何大士相至有生等實物者。經部",
    "T41n1821_005:0106a28": "反難順成已義。如何世尊大士三十二相非",
    "T41n1821_005:0106a29": "異於大士。角等三難准此可知。此有為相",
    "T41n1821_005:0106b01": "理亦應然。非異所相別有能相。雖了有",
    "T41n1821_005:0106b02": "為色等自性。乃至未了先無今有生。有已後",
    "T41n1821_005:0106b03": "無滅。相續隨轉住。前後差別異。仍未知彼",
    "T41n1821_005:0106b04": "體是有為。故非彼色等性即是有為相。然",
    "T41n1821_005:0106b05": "非離彼色等性有生等實物　能相．所",
    "T41n1821_005:0106b06": "相解各別故。不得言即　離色等外無",
    "T41n1821_005:0106b07": "別性故。不得言離。此是不即不離義也。",
    "T41n1821_005:0106b08": "若離有為至復何非理者。說一切有部反",
    "T41n1821_005:0106b09": "徵。一法一時至許俱有故者。經部反難",
    "T41n1821_005:0106b10": "出過。一有為法有四別相。於一時中。應即",
    "T41n1821_005:0106b11": "生．住．異．滅許俱有故。此難不然至而",
    "T41n1821_005:0106b12": "不相違者。說一切有部解。生用未來。三用現",
    "T41n1821_005:0106b13": "在。用時各別故。雖俱有而不相違。且",
    "T41n1821_005:0106b14": "應思擇至有用無用者。此下經部廣破。此即",
    "T41n1821_005:0106b15": "勸思。未來法體為有。為無。然後可論有用．",
    "T41n1821_005:0106b16": "無用。體尚未定。何須說用。設許未來",
    "T41n1821_005:0106b17": "至應說現在相者。縱破。設許未來生有作",
    "T41n1821_005:0106b18": "用。既起作用應名現在。如何成未來。應",
    "T41n1821_005:0106b19": "說未來相。法現在時。生用已謝應名過去。",
    "T41n1821_005:0106b20": "如何成現在。應說現在相。正理十四救意。",
    "T41n1821_005:0106b21": "生相未來但起功能非是作用。現在起取",
    "T41n1821_005:0106b22": "果用方是作用。作用必功能。功能非必有",
    "T41n1821_005:0106b23": "作用。由約作用立現在。未來唯起功能而",
    "T41n1821_005:0106b24": "非現在　俱舍師破云。汝立功能．作用。眼",
    "T41n1821_005:0106b25": "目異名。何故生用名功能。餘三名作用。又",
    "T41n1821_005:0106b26": "與毘婆沙評家相違故。彼說云。無有等無",
    "T41n1821_005:0106b27": "間緣。異時取果異時與果。准彼論意。入二",
    "T41n1821_005:0106b28": "無心定。即過去取．與。既過去取應名現在。",
    "T41n1821_005:0106b29": "若正理師言等無間緣。現在頓取過去漸與",
    "T41n1821_005:0106c01": "者。此即還違毘婆沙評家義也。又住等",
    "T41n1821_005:0106c02": "三至為名壞滅者。此下破住等三相。三相現",
    "T41n1821_005:0106c03": "用俱依一法。爾時此法為名安住。為名衰",
    "T41n1821_005:0106c04": "異。為名壞滅。正理救云。今當為決。已生位",
    "T41n1821_005:0106c05": "中。住．異．滅三起用各別。令所相法。於一時",
    "T41n1821_005:0106c06": "中所望不同。具有三義。如斯通釋何理相",
    "T41n1821_005:0106c07": "違。俱舍師破云。雖用各別。終是同於",
    "T41n1821_005:0106c08": "一所相法。如何住令安住令取勝果。異即",
    "T41n1821_005:0106c09": "衰損令取劣果。滅即滅壞令入過去。還",
    "T41n1821_005:0106c10": "理相違。諸說住等至剎那滅義者。敘計",
    "T41n1821_005:0106c11": "總非破住等三相。諸說一切有部師。說住等",
    "T41n1821_005:0106c12": "三相雖俱現在。用不同時前後別起。彼說",
    "T41n1821_005:0106c13": "便違剎那滅義。時之極促謂一剎那。既說",
    "T41n1821_005:0106c14": "三相現在前後別起作用。是即經停便違剎",
    "T41n1821_005:0106c15": "那滅義。若言我說至名一剎那者。牒",
    "T41n1821_005:0106c16": "救。汝說一切有部師。若言我說一法四相。",
    "T41n1821_005:0106c17": "作用究竟名一剎那者。汝今應說至何",
    "T41n1821_005:0106c18": "不於先用者。此別破住。三相俱現。何故住",
    "T41n1821_005:0106c19": "先起用。非異非滅。若言力強。後何成劣俱",
    "T41n1821_005:0106c20": "遭異滅耶。若言住相非再用起如生相",
    "T41n1821_005:0106c21": "者。生應可然。引入現在不應重引。住不",
    "T41n1821_005:0106c22": "應然。已住可令永安住故。用應常起。不",
    "T41n1821_005:0106c23": "可例生令無再用。又誰障住用令暫有",
    "T41n1821_005:0106c24": "還無。若異．滅障者。異．滅力應強。何不於先",
    "T41n1821_005:0106c25": "起。又住用息至更無所為者。此即雙破",
    "T41n1821_005:0106c26": "異．滅二相。又住用息。異．滅．本法。自然不住",
    "T41n1821_005:0106c27": "落謝過去。異．滅二相何處起用　復有何",
    "T41n1821_005:0106c28": "事須二用耶。由住攝持。諸法生已暫時不",
    "T41n1821_005:0106c29": "滅。可須此住。住用既捨法定不住。即自然",
    "T41n1821_005:0107a01": "滅落謝過去。故異．滅用更無所為。既無所",
    "T41n1821_005:0107a02": "用何須彼二。此責無用。又應一法至",
    "T41n1821_005:0107a03": "立異終不成者。此即別破異相。又應一法生",
    "T41n1821_005:0107a04": "已未壞名住。住已壞時名滅。理且可然。縱",
    "T41n1821_005:0107a05": "許住．滅也　異於一法進退推徵理不應",
    "T41n1821_005:0107a06": "有。凡言異者前後性別。非即是此法可言",
    "T41n1821_005:0107a07": "異此法。故說頌言。異相時法即是前住相",
    "T41n1821_005:0107a08": "時法。異不成。此即進責　若異相時法異前",
    "T41n1821_005:0107a09": "住相時法即非一法。若住．異別法。有違宗",
    "T41n1821_005:0107a10": "過此即退徵。是故說一切有部。於一法上",
    "T41n1821_005:0107a11": "立異終不成。雖餘部說至不應正理者。",
    "T41n1821_005:0107a12": "此即經部破正量部滅相。正量部計。薪等",
    "T41n1821_005:0107a13": "經多時住。薪等滅時由二緣滅。一內滅",
    "T41n1821_005:0107a14": "相。二外火等。住．滅別時。若心．心所等。唯由",
    "T41n1821_005:0107a15": "內滅相非由外緣。故今破言。雖餘正",
    "T41n1821_005:0107a16": "量部。說薪等遇外火等能滅因緣。內滅相方",
    "T41n1821_005:0107a17": "能滅所滅薪等。而彼所說。應如有言服瀉",
    "T41n1821_005:0107a18": "藥時天來令利。即火等滅因緣應滅所滅",
    "T41n1821_005:0107a19": "薪等。何須別執有滅相為。又薪等法待外",
    "T41n1821_005:0107a20": "緣滅。汝宗可說先住後滅二不同時。心．心",
    "T41n1821_005:0107a21": "所法。依汝宗中許剎那滅。更不須待餘外",
    "T41n1821_005:0107a22": "滅緣。應住用時即起滅用。如何彼執諸相",
    "T41n1821_005:0107a23": "起用前後別時。若住相時亦起滅用。是則",
    "T41n1821_005:0107a24": "一法於一時中亦住。亦滅。不應正理。",
    "T41n1821_005:0107a25": "故依相續至善順契經者。經部破訖結歸本",
    "T41n1821_005:0107a26": "宗。故依相續理說有為四相。一不違正理。",
    "T41n1821_005:0107a27": "二善順契經。",
    "T41n1821_005:0107a28": "若生在未來至何不俱生者。此下大文第二",
    "T41n1821_005:0107a29": "通外難。此即外問。若生相在未來生所生",
    "T41n1821_005:0107b01": "法。未來一切法皆有生相何不頓生。",
    "T41n1821_005:0107b02": "頌曰至非離因緣合者。頌答。論曰至非",
    "T41n1821_005:0107b03": "皆頓起者。就長行中初釋頌。後決擇。此即",
    "T41n1821_005:0107b04": "釋頌。雖有生相要藉因緣故非頓起。",
    "T41n1821_005:0107b05": "若爾我等至因緣力起者。此下決擇經部",
    "T41n1821_005:0107b06": "難也。文顯可知。豈諸有法至隨其所",
    "T41n1821_005:0107b07": "應者。說一切有部釋。豈諸有體性法皆汝經",
    "T41n1821_005:0107b08": "部所知。法性幽微甚難知故。微細之法雖",
    "T41n1821_005:0107b09": "現有體。汝等經部而不可知。此即嘆法深",
    "T41n1821_005:0107b10": "也。生相若無應無生覺。既有生覺明知有",
    "T41n1821_005:0107b11": "生。第六轉聲異體相屬。如王之臣。若有生",
    "T41n1821_005:0107b12": "體第六轉成。若無生相此第六轉言不應",
    "T41n1821_005:0107b13": "成。謂色之生等。若言生即是色。如不應",
    "T41n1821_005:0107b14": "說色之色言。既說色之生言。明知離色別",
    "T41n1821_005:0107b15": "有生也。如責無生有斯過失。乃至無滅",
    "T41n1821_005:0107b16": "准之可知。若爾為成至空無我性者。",
    "T41n1821_005:0107b17": "此下經部難。先約內法為難。若爾為成空．",
    "T41n1821_005:0107b18": "無我覺。諸法之外應執空．無我性　雖離",
    "T41n1821_005:0107b19": "法外無別空．無我性。而起空．無我覺。何妨",
    "T41n1821_005:0107b20": "離色等無別有生等。而起生等覺。為",
    "T41n1821_005:0107b21": "成一二至有等別性者。經部約外法為難。",
    "T41n1821_005:0107b22": "若依佛法。離法體外無別一數等體。汝說",
    "T41n1821_005:0107b23": "一切有部。為成一二數覺。大小量覺。各別",
    "T41n1821_005:0107b24": "覺。合覺。離覺。彼覺。此覺。有性覺。等者等",
    "T41n1821_005:0107b25": "取同異等覺。應如勝論外道。離法之外別",
    "T41n1821_005:0107b26": "執有數性。量性。各別性。合性。離性。彼性。",
    "T41n1821_005:0107b27": "此性。有性。等者等取同異性等。勝論外道",
    "T41n1821_005:0107b28": "有六句義。一實。二德。三業。四有。五同異。六",
    "T41n1821_005:0107b29": "和合。或有說十句義。竝如前說。若諸法體",
    "T41n1821_005:0107c01": "實句義收。若德句中總有二十四德。亦如前",
    "T41n1821_005:0107c02": "說。於二十四種中。此中數是第五。量是第",
    "T41n1821_005:0107c03": "六。各別是第七合是第八。離是第九。彼是第",
    "T41n1821_005:0107c04": "十。此是第十一。有性是六句中有句義。是十",
    "T41n1821_005:0107c05": "句中同句義。同異性等是同異句義等。彼宗",
    "T41n1821_005:0107c06": "離實法外別有德句中數等別體。及離法",
    "T41n1821_005:0107c07": "外別有有句．同異句等別體。故引彼為難",
    "T41n1821_005:0107c08": "　雖起數等覺。離法之外無別數等。何",
    "T41n1821_005:0107c09": "妨雖起生等覺。離色等外無別生等。",
    "T41n1821_005:0107c10": "又為成立至言何得成者。上來破生覺。此",
    "T41n1821_005:0107c11": "破第六轉。又為成立第六轉言。應執別有",
    "T41n1821_005:0107c12": "色之聚性。然離色外無別聚性。又如說言",
    "T41n1821_005:0107c13": "色之自性。離色之外無別自性。此第六轉言",
    "T41n1821_005:0107c14": "何得成　准此文難。第六轉聲義說相屬。",
    "T41n1821_005:0107c15": "非要異體相繫屬也。是故生等至此亦",
    "T41n1821_005:0107c16": "應爾者。上來經部破訖歸宗自釋。是故四相",
    "T41n1821_005:0107c17": "唯假建立無別實物　如是本無今有生相。",
    "T41n1821_005:0107c18": "依五蘊法種類眾多。為簡所餘諸蘊恐濫",
    "T41n1821_005:0107c19": "彼故。說第六轉言色之生等。為令他知",
    "T41n1821_005:0107c20": "此生唯色非餘受等。言色之生。說餘四蘊",
    "T41n1821_005:0107c21": "例此亦然　如世間說旃檀之香簡沈香",
    "T41n1821_005:0107c22": "等。石子之體簡瓦體等　又解旃檀之香。",
    "T41n1821_005:0107c23": "離旃檀外無別有香。石子之體。離石子外",
    "T41n1821_005:0107c24": "無別有體。此色之生等應知亦爾。如",
    "T41n1821_005:0107c25": "是住等隨應當知者。如生既爾住等例同。",
    "T41n1821_005:0107c26": "若行離生相至何故不生者。說一切有部",
    "T41n1821_005:0107c27": "難。若諸行法離實生相而得生者。三無為",
    "T41n1821_005:0107c28": "法亦離生相何故不生。諸行名生至一",
    "T41n1821_005:0107c29": "無生用者。經部解。諸行名生由本無今有。",
    "T41n1821_005:0108a01": "無為體常有何得言生　又如汝宗法爾不",
    "T41n1821_005:0108a02": "說一切法有生。有為有生無為無生。如",
    "T41n1821_005:0108a03": "是應許我非一切法皆可生。有為可生無",
    "T41n1821_005:0108a04": "為不可生　又如汝宗諸有為法同有生",
    "T41n1821_005:0108a05": "相。而許因緣望有為法。或於一類有生功",
    "T41n1821_005:0108a06": "能應令生故。或於一類無生功能不令",
    "T41n1821_005:0108a07": "生故。以諸因緣相望各別。如是應許我一",
    "T41n1821_005:0108a08": "切有為．及無為法。同無生相。而諸因緣望",
    "T41n1821_005:0108a09": "彼二法。於有為有生用。於無為無生用",
    "T41n1821_005:0108a10": "　正理救意。眼等雖從業生。而別有四大",
    "T41n1821_005:0108a11": "生何妨有為雖從因緣生。而別有生相。",
    "T41n1821_005:0108a12": "俱舍師破云。經部。生無體可藉因緣生。汝",
    "T41n1821_005:0108a13": "宗生有體應不藉因緣。毘婆沙師至",
    "T41n1821_005:0108a14": "應順修行者。論主為毘婆沙師結歸本宗。",
    "T41n1821_005:0108a15": "毘婆沙師說。生等相別有實物。其理亦得成",
    "T41n1821_005:0108a16": "立。餘文可知。",
    "T41n1821_005:0108a17": "如是已辨至想章字總說者。此下大文第七",
    "T41n1821_005:0108a18": "明名身等　名身等。牒章　所謂下。正釋",
    "T41n1821_005:0108a19": "　名．句．文．身。是其本稱　如其次第以想．",
    "T41n1821_005:0108a20": "章．字．總說異目釋之。論曰至文身者。",
    "T41n1821_005:0108a21": "就長行中。一釋頌。二問答　此下釋頌。即",
    "T41n1821_005:0108a22": "釋等字。應知此中至香味等想者。此別",
    "T41n1821_005:0108a23": "釋名。即以想釋名。梵云那去聲摩唐言名。",
    "T41n1821_005:0108a24": "是隨義。歸義。赴義。召義。謂隨音聲歸赴",
    "T41n1821_005:0108a25": "於境。呼召色等。名能詮義。然非義合。聲",
    "T41n1821_005:0108a26": "非能詮義。亦非義合。故入阿毘達摩第二",
    "T41n1821_005:0108a27": "云。非即語音親能詮義。勿說火時便燒於",
    "T41n1821_005:0108a28": "口。要依語故火等名生。由火等名詮火等",
    "T41n1821_005:0108a29": "義。詮者謂能於所顯義生他覺慧。非與義",
    "T41n1821_005:0108b01": "合已上論文　梵云僧若日何反唐言想。是能取像",
    "T41n1821_005:0108b02": "專執之義。或是共立契約之義。言作想者作",
    "T41n1821_005:0108b03": "謂造作。由心所中想取像已建立造作此",
    "T41n1821_005:0108b04": "名。是想所作名為作想。言名是想從因為",
    "T41n1821_005:0108b05": "稱　又解謂緣於名能起於想。能作想故。",
    "T41n1821_005:0108b06": "故名作想　又解作之言發。由天人等名",
    "T41n1821_005:0108b07": "發天人等想。故名作想　言名是想從",
    "T41n1821_005:0108b08": "果為名　又解此言想者即是名之別名。",
    "T41n1821_005:0108b09": "以名皆是立能詮之要契。即由此想能有",
    "T41n1821_005:0108b10": "詮表故名為作。即作是想名為作想。",
    "T41n1821_005:0108b11": "句者至等章者。此別釋句。即以章釋句。梵",
    "T41n1821_005:0108b12": "云鉢陀唐言迹。如一象身有四足迹。亦",
    "T41n1821_005:0108b13": "如一頌總四句成故。今就義翻之為句。",
    "T41n1821_005:0108b14": "句能詮義究竟。梵云薄迦吉何反唐言章。還",
    "T41n1821_005:0108b15": "是詮義究竟。如說諸行無常等章。由此義",
    "T41n1821_005:0108b16": "同故以章釋句。章即句之異目　問若依",
    "T41n1821_005:0108b17": "外典章．句義別。如何以章釋句　解云方",
    "T41n1821_005:0108b18": "俗不同。此間章．句句少章多。印度國法。章．",
    "T41n1821_005:0108b19": "句二種俱是詮義究竟。故得以章釋句。",
    "T41n1821_005:0108b20": "或能辨了至此章稱句者。又約聲明解句",
    "T41n1821_005:0108b21": "　業用謂所作業用　德謂諸法道德。隨其",
    "T41n1821_005:0108b22": "所應皆有德用　時是助句。謂能辨了業",
    "T41n1821_005:0108b23": "用．德時　相應是鉤戀義。謂能辨了業用．",
    "T41n1821_005:0108b24": "德時。於中所有名義鉤戀不斷　差別謂隨",
    "T41n1821_005:0108b25": "何法有此業用．德。與餘法不同故名差別",
    "T41n1821_005:0108b26": "如言提婆達多將黑牛來。搆取乳與親",
    "T41n1821_005:0108b27": "教飲。於中運動名業用。黑牛乳冷能療熱",
    "T41n1821_005:0108b28": "病名德。所有名義不絕名相應。此有如是",
    "T41n1821_005:0108b29": "業用．德。與餘法不同名差別。若能辨了業",
    "T41n1821_005:0108c01": "用．德時相應．差別。此章稱句　又解業是",
    "T41n1821_005:0108c02": "所作業　用是能作用　德是諸法道德　時",
    "T41n1821_005:0108c03": "是三世時　若此法。與此所作業合名相",
    "T41n1821_005:0108c04": "應　不與彼法相應名差別　若此法。與",
    "T41n1821_005:0108c05": "此能作用合名相應。不與彼法相應名差",
    "T41n1821_005:0108c06": "別。若法與此德合名相應。不與彼法相",
    "T41n1821_005:0108c07": "應名差別。若法與此時合名相應。不與",
    "T41n1821_005:0108c08": "彼相應名差別。應知相應．差別通業。四等",
    "T41n1821_005:0108c09": "謂隨能辨了業．用．德．時相應．差別。此章稱",
    "T41n1821_005:0108c10": "句　又解如一色處極微自相。有是所見業。",
    "T41n1821_005:0108c11": "或舉．下業。有能發識用或取果用青．黃等",
    "T41n1821_005:0108c12": "德　過．未等時　與無量共相合名相應",
    "T41n1821_005:0108c13": "　簡不相應名差別。或不相應即名差",
    "T41n1821_005:0108c14": "別。謂能辨了色是所見等。此章稱句。",
    "T41n1821_005:0108c15": "文者謂字至壹伊等字者。此別釋文。即以字",
    "T41n1821_005:0108c16": "釋文　梵云便膳那唐言文。是能彰顯義。",
    "T41n1821_005:0108c17": "近顯名．句。遠顯於義　西國風俗呼扇．",
    "T41n1821_005:0108c18": "鹽．酢等亦名便膳那。亦是能顯義。扇能顯",
    "T41n1821_005:0108c19": "風。鹽．酢等能顯食中味也。舊譯為味譯",
    "T41n1821_005:0108c20": "者謬也　梵云惡剎羅唐言字。是不流轉義。",
    "T41n1821_005:0108c21": "謂不隨方流轉改易。亦是能彰顯義。能彰",
    "T41n1821_005:0108c22": "名．句遠顯義也。故今以字用釋其文。字即",
    "T41n1821_005:0108c23": "文異稱也。即哀．阿等字是不相應行攝。非",
    "T41n1821_005:0108c24": "同此方墨書字也　又字無詮表。有詮表",
    "T41n1821_005:0108c25": "者即是名句。但是名句所依。能顯彼二。體",
    "T41n1821_005:0108c26": "無詮表。豈不此字亦書分名者。問。豈",
    "T41n1821_005:0108c27": "不此阿哀等字。亦能詮彼紙上墨書分。亦",
    "T41n1821_005:0108c28": "是紙上墨書分名。是即亦有詮表應亦是",
    "T41n1821_005:0108c29": "名。如何言無詮表。非為顯書分至非",
    "T41n1821_005:0109a01": "書分名者。答。非為顯紙上書分製造阿．𧙃",
    "T41n1821_005:0109a02": "等字。但為顯阿．𧙃等字製造紙上書分。寄",
    "T41n1821_005:0109a03": "喻來況。非為顯假像製造真容。但為顯",
    "T41n1821_005:0109a04": "真容製造假像。古昔諸賢共相議論。云何當",
    "T41n1821_005:0109a05": "令遠處他人。雖不聞我所說語言。而亦",
    "T41n1821_005:0109a06": "得解。故相共造紙上書分。傳令遠寄以顯",
    "T41n1821_005:0109a07": "諸字。字復能顯名句二種彼方得解。是故",
    "T41n1821_005:0109a08": "諸字非是書分之名。此顯製造書分所以。",
    "T41n1821_005:0109a09": "以此准知。雖不聞聲。色亦能顯字．名．",
    "T41n1821_005:0109a10": "句三。或有雖不發言以身表語。亦色顯",
    "T41n1821_005:0109a11": "名等。云何名等身者。問。此下別解身。",
    "T41n1821_005:0109a12": "謂想等總說至迦佉伽等者。答。以總說",
    "T41n1821_005:0109a13": "釋身。梵云迦耶唐言身。是聚集義。謂眾",
    "T41n1821_005:0109a14": "多名等聚集是身義也。梵云三木訖底唐",
    "T41n1821_005:0109a15": "言總說。是和集義。即合集總說眾多名等",
    "T41n1821_005:0109a16": "故。以總說釋其身也。言於合集義中說",
    "T41n1821_005:0109a17": "嗢遮界故者。於聲明中。依三摩婆曳唐言合集",
    "T41n1821_005:0109a18": "義立嗢遮為字界。界是本義。是故字本",
    "T41n1821_005:0109a19": "中。嗢遮宜以合集義釋。復以種種字緣。加",
    "T41n1821_005:0109a20": "嗢遮界。轉成三木訖底。唐言總說。總說之",
    "T41n1821_005:0109a21": "語既起自嗢遮。嗢遮是合集義。即知總說亦",
    "T41n1821_005:0109a22": "是合集。故以合集義中說嗢遮界。以證總",
    "T41n1821_005:0109a23": "說是合集義。即以總說解身。故知必以多",
    "T41n1821_005:0109a24": "名等合集。為名身等義　問何故婆沙云問",
    "T41n1821_005:0109a25": "名身者是何義。答是二名聚集義。是故一名",
    "T41n1821_005:0109a26": "不名身　解云婆沙據二名聚名身。此論",
    "T41n1821_005:0109a27": "據多名聚名身。各據一義亦不相違　問",
    "T41n1821_005:0109a28": "何故前文舉𧙃．阿等。後文舉迦．佉等　解",
    "T41n1821_005:0109a29": "云𧙃．阿等是字音。迦．佉等是字體。為顯字",
    "T41n1821_005:0109b01": "音．字體皆是字攝。故各舉初以攝於後",
    "T41n1821_005:0109b02": "　又解字中有散字。謂𧙃．阿等。有連字謂迦．",
    "T41n1821_005:0109b03": "佉等。字一即是。故約散說。字身約多故說",
    "T41n1821_005:0109b04": "連帶。豈不此三至心不相應行者。此下",
    "T41n1821_005:0109b05": "問答。此即經部問。豈不名等語聲為體。五",
    "T41n1821_005:0109b06": "法之中色法以攝。如何乃言心不相應。名．",
    "T41n1821_005:0109b07": "句．文三應色蘊攝。語為性故。猶如妄語。",
    "T41n1821_005:0109b08": "此三非以至即令了義者。說一切有部答。",
    "T41n1821_005:0109b09": "顯因不成過。云何令了者。經部徵。",
    "T41n1821_005:0109b10": "謂語發名至乃能令了者。說一切有部釋。",
    "T41n1821_005:0109b11": "由名能了。非由彼語。非但音聲至方",
    "T41n1821_005:0109b12": "稱語故者。經部復自解云。我宗亦說。非但一",
    "T41n1821_005:0109b13": "切音聲皆稱為語。要由此聲有所詮表。義",
    "T41n1821_005:0109b14": "可了知方稱為語。何等音聲令義可了",
    "T41n1821_005:0109b15": "者。徵。謂能說者至別有實名者。經部釋。",
    "T41n1821_005:0109b16": "劫初已來諸能說者。於諸義中。已共立聲",
    "T41n1821_005:0109b17": "為能詮定量。且如古者諸有智人。於九義",
    "T41n1821_005:0109b18": "中共立一瞿聲。為能詮定量。此即引證",
    "T41n1821_005:0109b19": "　九義者。一方。二獸。三地。四光。五言。六金",
    "T41n1821_005:0109b20": "剛寶。七眼。八天。九水。此之共許能詮定量何",
    "T41n1821_005:0109b21": "但我立。諸有毘婆沙師。執有實名能顯義",
    "T41n1821_005:0109b22": "者。亦定應許如是諸義之名。相共立為能",
    "T41n1821_005:0109b23": "詮定量　又解如是九義瞿名餘解如前。",
    "T41n1821_005:0109b24": "又解應言如是九義瞿聲。而言名者名",
    "T41n1821_005:0109b25": "即聲故。若言此頌句中九義由名能顯。但",
    "T41n1821_005:0109b26": "由音聲顯能詮用已辨。何須橫計聲外別",
    "T41n1821_005:0109b27": "有實名。又未了此名至何待別名者。",
    "T41n1821_005:0109b28": "經部復作二門進退徵責。若言此名聲能生",
    "T41n1821_005:0109b29": "顯。應一切聲皆能生顯。生即如種生芽等。",
    "T41n1821_005:0109c01": "顯即如燈照瓶等。若謂生顯聲有差別。此",
    "T41n1821_005:0109c02": "足顯義。何待別名。又諸念聲至可由",
    "T41n1821_005:0109c03": "語發者。此下經部別破生名。如多念聲生",
    "T41n1821_005:0109c04": "一名時。前聲至現後聲未來。後聲若至前",
    "T41n1821_005:0109c05": "聲已謝。不可聚集云何生名。亦無一名",
    "T41n1821_005:0109c06": "分分漸生。如何名生可由語發。云何",
    "T41n1821_005:0109c07": "待過去諸表至能生無表者。說一切有部救。",
    "T41n1821_005:0109c08": "如受戒時。最後念表。待前表力方生無表。",
    "T41n1821_005:0109c09": "最後念聲。生名亦爾。若爾最後位至應",
    "T41n1821_005:0109c10": "能了義者。經部難。既最後位聲乃生名。是",
    "T41n1821_005:0109c11": "即此名唯居後念。前位未來。但聞最後聲",
    "T41n1821_005:0109c12": "應能了義。若作是執至不可集故者。經",
    "T41n1821_005:0109c13": "部牒破。若作是執。我不說語能生名。謂語",
    "T41n1821_005:0109c14": "能生文。文復生名。名方顯義。此中過難。應",
    "T41n1821_005:0109c15": "同前說語生名失。以諸念文不可聚集云",
    "T41n1821_005:0109c16": "何生名。亦無一名分分漸生。如何此名可",
    "T41n1821_005:0109c17": "由文生。語顯名過應例如生者。此別",
    "T41n1821_005:0109c18": "破語顯名過。不能具述。應例如生。又諸",
    "T41n1821_005:0109c19": "念聲不可聚集。亦無一法分分漸顯。如何",
    "T41n1821_005:0109c20": "名顯可由語發　云何　若爾　及若作是",
    "T41n1821_005:0109c21": "執等。飜前可知。以顯替生釋即可解。",
    "T41n1821_005:0109c22": "又異語文至皆不應理者。上別破名。此別破",
    "T41n1821_005:0109c23": "文。一即顯體莫知。二即例同名破。但以",
    "T41n1821_005:0109c24": "文替名為異。餘義皆同。准釋可解。又",
    "T41n1821_005:0109c25": "若有執至而不應許者。敘異執破。又若有",
    "T41n1821_005:0109c26": "執名如四相與義俱生。破云。現在世名。目",
    "T41n1821_005:0109c27": "去．來義不應得有。以不俱故。子等漸大",
    "T41n1821_005:0109c28": "父等立名。即顯初生非名俱也。若初名俱",
    "T41n1821_005:0109c29": "如何後立。有為有生容許名俱。無為無生",
    "T41n1821_005:0110a01": "應無有名。執名如生等相而不應許。",
    "T41n1821_005:0110a02": "然世尊說至及心次第者。經部會釋經文。",
    "T41n1821_005:0110a03": "經言頌依於名．及造頌文士。不言依聲",
    "T41n1821_005:0110a04": "者。此於諸義。古昔諸賢。於其聲上共立",
    "T41n1821_005:0110a05": "分量。能詮彼義聲即是名。名於聲上假建",
    "T41n1821_005:0110a06": "立故。名即以聲為體。此名安布差別為頌。",
    "T41n1821_005:0110a07": "由如是義說頌依名。非言名有別體。此",
    "T41n1821_005:0110a08": "頌是名安布差別。執頌實有不應正理。如",
    "T41n1821_005:0110a09": "眾樹成行離樹無行。多心次第離心無次",
    "T41n1821_005:0110a10": "第。此頌亦爾。離名之外無別體也。或",
    "T41n1821_005:0110a11": "唯應執至便為無用者。經部縱許有文復破",
    "T41n1821_005:0110a12": "名．句。集文即成名．句。更執有餘名．句便",
    "T41n1821_005:0110a13": "為無用。毘婆沙師至所能了故者。毘婆",
    "T41n1821_005:0110a14": "沙師歸本宗。歎法甚深非皆能了　因斯",
    "T41n1821_005:0110a15": "義便略依說一切有部辨名．句．文三。一明",
    "T41n1821_005:0110a16": "三位。二問答分別　言明三位者。正理論",
    "T41n1821_005:0110a17": "云。毘婆沙說。名．句．文三各有三種。名三種",
    "T41n1821_005:0110a18": "者。謂名．名身．多名身。句．文亦爾。名有多位。",
    "T41n1821_005:0110a19": "謂一字生。或二字生。或多字生。一字生者。",
    "T41n1821_005:0110a20": "說一字時但可有名。說二字時即謂名",
    "T41n1821_005:0110a21": "身。或作是說。說三字時。即謂多名身。或",
    "T41n1821_005:0110a22": "作是說。說四字時方謂多名身。二字生者。",
    "T41n1821_005:0110a23": "說二字時但可有名。說四字時即謂名",
    "T41n1821_005:0110a24": "身。或作是說。說六字時即謂多名身。或作",
    "T41n1821_005:0110a25": "是說。說八字時方謂多名身。多字生中三",
    "T41n1821_005:0110a26": "字生者。說三字時但可有名。說六字時即",
    "T41n1821_005:0110a27": "謂名身。或作是說。說九字時即謂多名身。",
    "T41n1821_005:0110a28": "或作是說。說十二字時方謂多名身。此為",
    "T41n1821_005:0110a29": "門故。餘多字生名身．多名身。如理應說。",
    "T41n1821_005:0110b01": "句亦多位謂處中句。初句。後句。短句。長句。",
    "T41n1821_005:0110b02": "若八字生名處中句。不長不短故謂處中。",
    "T41n1821_005:0110b03": "三十二字生於四句。如是四句成室路迦。",
    "T41n1821_005:0110b04": "經論文章多依此數。若六字以上生名初句。",
    "T41n1821_005:0110b05": "二十六字以下生名後句。若減六字生名",
    "T41n1821_005:0110b06": "短句。過二十六字生名長句。且依處中句",
    "T41n1821_005:0110b07": "辨三種。說八字時但可有句。說十六字",
    "T41n1821_005:0110b08": "時即謂句身。或作是說。說二十四字時即",
    "T41n1821_005:0110b09": "謂多句身。或作是說。說三十二字時方謂",
    "T41n1821_005:0110b10": "多句身。文即字故唯有一位。說一字時但",
    "T41n1821_005:0110b11": "可有文。說二字時即謂文身。或作是說。",
    "T41n1821_005:0110b12": "說三字時即謂多文身。或作是說。說四字",
    "T41n1821_005:0110b13": "時方謂多文身。由此理故應作是說。說一",
    "T41n1821_005:0110b14": "字時有名。無名身。無多名身。無句。無句",
    "T41n1821_005:0110b15": "身。無多句身。有文。無文身。無多文身。說",
    "T41n1821_005:0110b16": "二字時有名。有名身。無多名身。無句等",
    "T41n1821_005:0110b17": "三。有文。有文身。無多文身。說四字時有",
    "T41n1821_005:0110b18": "名等三。無句等三。有文等三。說八字時有",
    "T41n1821_005:0110b19": "名等三。有句。無句身。無多句身。有文等",
    "T41n1821_005:0110b20": "三。說十六字時有名等三。有句。有句身。",
    "T41n1821_005:0110b21": "無多句身。有文等三。說三十二字時。名．",
    "T41n1821_005:0110b22": "句．文三各具三種。由此為門餘如理說。婆",
    "T41n1821_005:0110b23": "沙十四云。然六字者為初句。二十六字者",
    "T41n1821_005:0110b24": "名為後句。此與正理亦不相違。言六字為",
    "T41n1821_005:0110b25": "初句者。舉初顯後。言二十六字為後句",
    "T41n1821_005:0110b26": "者。舉後顯前　二問答分別者　問如多名",
    "T41n1821_005:0110b27": "身中．一云說三字時名多名身。一云說四",
    "T41n1821_005:0110b28": "字時名多名身。其義云何　解云三字生名",
    "T41n1821_005:0110b29": "名多名身者。第一．第二字為一身。第一．第",
    "T41n1821_005:0110c01": "三字復為一身。第二．第三字復為一身。依",
    "T41n1821_005:0110c02": "聲明法言三已去方說為多。若四字生名",
    "T41n1821_005:0110c03": "名多名身者隣次相合。即為三身名多名",
    "T41n1821_005:0110c04": "身　又解但約名多故名多名身。不約多",
    "T41n1821_005:0110c05": "身　又解身上加身名多名身　問語．字．",
    "T41n1821_005:0110c06": "名．句相成云何　解云如來。一心起一語。一",
    "T41n1821_005:0110c07": "語說一字。心用猛利．其言輕疾。各一剎那。",
    "T41n1821_005:0110c08": "聲聞。一心起一語。一語不能說一字。異生。",
    "T41n1821_005:0110c09": "多心起一語。發一聲時必有多念。語聲相",
    "T41n1821_005:0110c10": "續一相續聲唯說一字。應知或有一語說",
    "T41n1821_005:0110c11": "一字。或有多語說一字。或有一字生一名。",
    "T41n1821_005:0110c12": "或有多字生一名。或有一名成一句。或有",
    "T41n1821_005:0110c13": "多名成一句　問此名有一字生。有多字",
    "T41n1821_005:0110c14": "生。雖有依多字名體唯一。何故論云名之",
    "T41n1821_005:0110c15": "至小極於一字。多字亦應成極小名　解",
    "T41n1821_005:0110c16": "云極於一字者。此據依一字名說一字時",
    "T41n1821_005:0110c17": "名為極小。若說二字已上。雖有多字生一",
    "T41n1821_005:0110c18": "名者。若望一字名。即有名身．多名身。非極",
    "T41n1821_005:0110c19": "小故　又解名依極小故。名極於一字。從依",
    "T41n1821_005:0110c20": "名小。多所依者名多。又解名．義二門。名．句．",
    "T41n1821_005:0110c21": "文三皆名所攝。於中名．句或依多。文之一",
    "T41n1821_005:0110c22": "種更無多位。於中取一謂之極小。若不爾",
    "T41n1821_005:0110c23": "者。應言一名。而言一字即一文也　問依",
    "T41n1821_005:0110c24": "字依名別有句體。依句成頌。何故無別頌",
    "T41n1821_005:0110c25": "體　解云字顯名．句。名詮諸法自相。句",
    "T41n1821_005:0110c26": "詮諸法差別離此無別所詮。故無別頌體",
    "T41n1821_005:0110c27": "　又空法師云。眾字成名．句。言勢相及相續",
    "T41n1821_005:0110c28": "不斷。故別有名．句。四句成頌。言勢不相",
    "T41n1821_005:0110c29": "及中為隔絕。所以更無別頌體　問如出",
    "T41n1821_005:0111a01": "一言有其名起。於一時中。對異方俗隨異",
    "T41n1821_005:0111a02": "方域。各詮別事。為有一名為多名起　解",
    "T41n1821_005:0111a03": "云但有一名。名雖體一由各共許能詮定",
    "T41n1821_005:0111a04": "量。故隨方俗各詮異事。",
    "T41n1821_005:0111a05": "此名身等至此皆應辨者。此下大文第三諸",
    "T41n1821_005:0111a06": "門分別　就中。一辨名等三。二辨同分等",
    "T41n1821_005:0111a07": "　此即第一辨名等三。總有四門。一問繫",
    "T41n1821_005:0111a08": "界。二問情．非情。三問五類。四問三性。以",
    "T41n1821_005:0111a09": "實唯無為。剎那唯苦忍。故於五類不別標",
    "T41n1821_005:0111a10": "問。頌曰至等流無記性者。頌答。論",
    "T41n1821_005:0111a11": "曰至然不可說者。此論二說。後說非正。故婆",
    "T41n1821_005:0111a12": "沙破云。評曰彼不應作是說。寧說無不應",
    "T41n1821_005:0111a13": "說。有而不可說以無用故。就前說中復",
    "T41n1821_005:0111a14": "有二說。一說名隨語二地繫。一說名隨身",
    "T41n1821_005:0111a15": "五地繫　婆沙．正理俱有二說。並無評文。故",
    "T41n1821_005:0111a16": "正理云。此名等三。唯是欲．色二界所繫。就",
    "T41n1821_005:0111a17": "色界中。有說唯在初靜慮地。有說亦通上三",
    "T41n1821_005:0111a18": "靜慮。隨語．隨身所繫別故。若說此三隨語繫",
    "T41n1821_005:0111a19": "者。設生欲界作欲界語時。語．名等．身皆是",
    "T41n1821_005:0111a20": "欲界繫。彼所說義或三界繫。或通不繫。即",
    "T41n1821_005:0111a21": "彼復作初定語時。語．及名等初定地繫。身",
    "T41n1821_005:0111a22": "欲界繫。義如前說。如是若生初靜慮地作",
    "T41n1821_005:0111a23": "二地語。如理應思。若生二．三．四靜慮地",
    "T41n1821_005:0111a24": "作二地語。亦如理思。若說此三隨身繫者。",
    "T41n1821_005:0111a25": "設生欲界．或四靜慮。名等及身各自地繫。",
    "T41n1821_005:0111a26": "語或自地。或他地繫。義如前說　問二說之",
    "T41n1821_005:0111a27": "中何者為正　解云隨語應正。以語親能",
    "T41n1821_005:0111a28": "發名等義故。又經部師。說名身等即是語",
    "T41n1821_005:0111a29": "故　問何故此論下文言法無礙解通五地",
    "T41n1821_005:0111b01": "耶　解云。據能緣心通於五地。理實名等隨",
    "T41n1821_005:0111b02": "語二地　難若爾詞無礙解約能緣心。何不",
    "T41n1821_005:0111b03": "亦通五地唯說二地　解云以緣言詞",
    "T41n1821_005:0111b04": "難故。要自地心緣　又解下文言法無礙解",
    "T41n1821_005:0111b05": "通五地者。此是隨身繫家。無勞會釋　又",
    "T41n1821_005:0111b06": "解即准彼下文。隨身繫者應可為正　問化",
    "T41n1821_005:0111b07": "心緣名等不　解云化心不緣。是通果心緣。",
    "T41n1821_005:0111b08": "應知通果心有二。一化心通果心。二發業",
    "T41n1821_005:0111b09": "通果心。但是第二通果心。能緣化人發語",
    "T41n1821_005:0111b10": "名等。法分別行亦容此故　問若爾何故不",
    "T41n1821_005:0111b11": "緣心等　解云既得緣名。亦緣心等。然",
    "T41n1821_005:0111b12": "諸論說緣四境者。據化心說也　又解不",
    "T41n1821_005:0111b13": "緣名等。若化心但緣四境。若發業通果心",
    "T41n1821_005:0111b14": "但緣身．語二業。而言通法分別行者。據",
    "T41n1821_005:0111b15": "總緣說故名緣法。非緣七種法故名緣",
    "T41n1821_005:0111b16": "法　問發語通果心不緣三界。如何名等",
    "T41n1821_005:0111b17": "能詮三界　解云雖發語通果心不緣三",
    "T41n1821_005:0111b18": "界。然通果加行。遠能發心能緣三界。故所",
    "T41n1821_005:0111b19": "發名能詮三界。又名身等至非所顯義",
    "T41n1821_005:0111b20": "者。此名身等。情．非情分別。是有情數攝。謂",
    "T41n1821_005:0111b21": "能說者成就名等。故是有情數攝。非山．河",
    "T41n1821_005:0111b22": "等所顯義成就名等。所以不通非情。以名",
    "T41n1821_005:0111b23": "等三不在所顯義中故。婆沙十五云。問",
    "T41n1821_005:0111b24": "誰成就名等。為能說者。為所說耶。設爾何",
    "T41n1821_005:0111b25": "失。若能說者。則阿羅漢應成就染污法。離",
    "T41n1821_005:0111b26": "欲染者。應成就不善法。異生。應成就聖",
    "T41n1821_005:0111b27": "法。斷善根者。應成就善法。以阿羅漢等亦",
    "T41n1821_005:0111b28": "說染污等法故。若所說者。則外事．及無為",
    "T41n1821_005:0111b29": "亦應成就名等。以彼亦是所說法故。答",
    "T41n1821_005:0111c01": "唯能說者成就名等。問若爾後難善通。前",
    "T41n1821_005:0111c02": "難云何通。答阿羅漢等。雖成就染污等名。",
    "T41n1821_005:0111c03": "而不成就染污等法。以染污等名皆是無覆",
    "T41n1821_005:0111c04": "無記法故。又名身等唯是等流者。第",
    "T41n1821_005:0111c05": "三門五類分別中。唯是等流從同類因生故。",
    "T41n1821_005:0111c06": "非極微故非所長養。隨欲生故非異熟生。",
    "T41n1821_005:0111c07": "故正理言。而言名等從業生者。是業所生",
    "T41n1821_005:0111c08": "增上果故。體非無為故非是實。從同類因",
    "T41n1821_005:0111c09": "生故非是剎那　又唯無覆無記性攝者。第",
    "T41n1821_005:0111c10": "四三性分別。唯是無記。此是自性無記非四",
    "T41n1821_005:0111c11": "無記攝。非據所顯判性成就。故唯無記。",
    "T41n1821_005:0111c12": "問何故名等。不隨音聲通三性耶　解云",
    "T41n1821_005:0111c13": "作意故欲發彼語業。所以音聲隨發語心",
    "T41n1821_005:0111c14": "通於三性。非正作意引彼名等。故唯無記。",
    "T41n1821_005:0111c15": "故婆沙十五云。問名等為善。為不善。為無",
    "T41n1821_005:0111c16": "記耶。答無記。非造業者故思起故。如四大",
    "T41n1821_005:0111c17": "種　問准下論文。虛妄語等緣名身等處",
    "T41n1821_005:0111c18": "起。是即緣名起語　解云緣名之心。據遠",
    "T41n1821_005:0111c19": "因等起。非據近因等起。若近因等起。但緣",
    "T41n1821_005:0111c20": "音聲不緣名等。",
    "T41n1821_005:0111c21": "如上所說至非得定等流者。此即第二明同",
    "T41n1821_005:0111c22": "分等。論曰至類通二義者。釋同分。文",
    "T41n1821_005:0111c23": "意可知。此顯同分通三界。唯有情。唯無覆",
    "T41n1821_005:0111c24": "無記。通異熟．等流。與三界相似法為因。故",
    "T41n1821_005:0111c25": "通三界。唯是有情不通非情。如前已釋",
    "T41n1821_005:0111c26": "　無覆無記者。若異熟攝者是異熟。餘是自",
    "T41n1821_005:0111c27": "性無記。五類中非極微故非所長養。從",
    "T41n1821_005:0111c28": "同類因生故非剎那。非無為故非實。若",
    "T41n1821_005:0111c29": "從業感者是異熟。餘是等流。故正理云。云",
    "T41n1821_005:0112a01": "何異熟。謂地獄等．及卵生等。趣．生同分。云",
    "T41n1821_005:0112a02": "何等流。謂界．地．處．種姓．族類．沙門．梵志．",
    "T41n1821_005:0112a03": "學．無學等所有同分。有餘師說。諸同分中。",
    "T41n1821_005:0112a04": "先業所引生是異熟同分。現在加行起是等",
    "T41n1821_005:0112a05": "流同分　問此文既言異熟同分是五趣．四",
    "T41n1821_005:0112a06": "生。若論五趣．及胎．卵．濕生。皆不攝中有。",
    "T41n1821_005:0112a07": "下論復言。一業引一生。生謂眾同分。未知",
    "T41n1821_005:0112a08": "中有為是趣同分。為是生同分　解云。正",
    "T41n1821_005:0112a09": "理據五趣．四生異熟同分。橫望以論。此論",
    "T41n1821_005:0112a10": "據引一生總同分。竪望以說。故通中生二",
    "T41n1821_005:0112a11": "有。非是四生中生也。得及諸相至等流",
    "T41n1821_005:0112a12": "異熟者。別解得．及四相。五類分別。通剎那．",
    "T41n1821_005:0112a13": "等流．異熟。苦法忍俱故有剎那。同類因生故",
    "T41n1821_005:0112a14": "是等流。不善．善有漏生故是異熟。非極微",
    "T41n1821_005:0112a15": "故非所長養。非無為故非實。非得．二",
    "T41n1821_005:0112a16": "定至非異熟等者。非得．二定。於五類中唯是",
    "T41n1821_005:0112a17": "等流從同類因生故。非業感故非異熟。非",
    "T41n1821_005:0112a18": "極微故。非所長養。非苦忍俱故。非剎那。",
    "T41n1821_005:0112a19": "非無為故非實。已說如是所未說義者。",
    "T41n1821_005:0112a20": "結。無想命根如前已辨者。無想唯色界。",
    "T41n1821_005:0112a21": "命通三界。此二竝唯有情。唯異熟。唯無記。",
    "T41n1821_005:0112a22": "如前已辨。何緣不說至有情數攝者。問",
    "T41n1821_005:0112a23": "何緣不說得．非得．二定。唯是有情數攝。",
    "T41n1821_005:0112a24": "已說有情所成等故者。答。等者等取不成",
    "T41n1821_005:0112a25": "就。已說有情所成就故。已說有情不成",
    "T41n1821_005:0112a26": "就故。謂前分別得．非得中。於有情法有",
    "T41n1821_005:0112a27": "得．非得於非情法無得．非得。既於得．非",
    "T41n1821_005:0112a28": "得．二定有成就。有不成就。明知唯是有情",
    "T41n1821_005:0112a29": "數攝。何緣不說至非有情攝者。問。",
    "T41n1821_005:0112b01": "已說一切有為俱故者。答。前已說四相一切",
    "T41n1821_005:0112b02": "有為俱故。明知通情．非情故。故亦不說。",
    "T41n1821_005:0112b03": "餘所未說隨應准知者。謂得．四相．非",
    "T41n1821_005:0112b04": "得．二定。此八約界約性分別。若得．四相通",
    "T41n1821_005:0112b05": "三界繫．及不繫。通三性。若非得通三界繫。",
    "T41n1821_005:0112b06": "唯無記。若無想定色界繫。滅盡定無色界繫。",
    "T41n1821_005:0112b07": "二定俱善。故言餘所未說隨應准知。如前",
    "T41n1821_005:0112b08": "具釋故今不辨。",
    "T41n1821_005:0112b09": "俱舍論記卷第五",
    "T41n1821_005:0112b10": "久安三年四月十五日於石山寺塔本",
    "T41n1821_005:0112b11": "房一見了"
}