{
    "T39n1799_08c:0937a24": "folio_8c 首楞嚴義疏注經卷第八之三",
    "T39n1799_08c:0937a26": "長水沙門子󱈜集",
    "T39n1799_08c:0937a27": "二、六交報，二：一、總標。",
    "T39n1799_08c:0937a28": "「云何六報？阿難！一切眾生六識造業，所招惡",
    "T39n1799_08c:0937a29": "報從六根出。」造業既從六根而出，受報還",
    "T39n1799_08c:0937b01": "歸六根，因與果交，故云交報。又下一根受報",
    "T39n1799_08c:0937b02": "備歷六根，根根皆爾，故云交報。此云六識造",
    "T39n1799_08c:0937b03": "業者，且據總相。業者，招感為義，然通總別。若",
    "T39n1799_08c:0937b04": "能為引業，善、不善思招感當來第八無記果",
    "T39n1799_08c:0937b05": "者，即總報業；若為滿業，三性思種招感當來",
    "T39n1799_08c:0937b06": "苦、樂等果者，名別報業。其第六識通造總、別",
    "T39n1799_08c:0937b07": "報業；若前五識，但為助發別報，不能發總，以",
    "T39n1799_08c:0937b08": "強盛、隨轉二差別故。從六根出者，六根是彼",
    "T39n1799_08c:0937b09": "造業具故，造既從根，受亦根受，故從根出。",
    "T39n1799_08c:0937b10": "二、別辨，六：一、見報，二：一、臨終見境。",
    "T39n1799_08c:0937b11": "「云何惡報從六根出？一者見報，招引惡果。此",
    "T39n1799_08c:0937b12": "見業交，則臨終時先見猛火滿十方界，亡者",
    "T39n1799_08c:0937b13": "神識飛墜乘煙，入無間獄，發明二相：」眼根",
    "T39n1799_08c:0937b14": "造罪是見業，臨終見境是報與業交。以眼根",
    "T39n1799_08c:0937b15": "取色，色能役心，造種種業，故見猛火滿十方",
    "T39n1799_08c:0937b16": "界。神識隨火入獄受報。二、乘業受報。",
    "T39n1799_08c:0937b17": "「一者明見，則能遍見種種惡物，生無量畏；二",
    "T39n1799_08c:0937b18": "者暗見，寂然不見，生無量恐。如是見火，燒聽",
    "T39n1799_08c:0937b19": "能為鑊湯洋銅；燒息能為黑煙、紫焰；燒味能",
    "T39n1799_08c:0937b20": "為燋丸、鐵糜；燒觸能為熱灰、鑪炭；燒心能生",
    "T39n1799_08c:0937b21": "星火，迸灑煽鼓空界。」明暗二塵是眼所取，",
    "T39n1799_08c:0937b22": "明可辨別，故見惡相；暗無分別，但生恐懼。",
    "T39n1799_08c:0937b23": "如是下遍歷六根，然有旁正，正由眼根發識",
    "T39n1799_08c:0937b24": "造業，故先歷眼。今此不明，文略故耳，下文",
    "T39n1799_08c:0937b25": "即具。此中以火為苦具主，及歷餘根，隨根轉",
    "T39n1799_08c:0937b26": "變為不可意境也。二、聞報，二：一、臨終見境。",
    "T39n1799_08c:0937b27": "「二者聞報，招引惡果。此聞業交，則臨終時先",
    "T39n1799_08c:0937b28": "見波濤沒溺天地，亡者神識降注乘流，入無",
    "T39n1799_08c:0937b29": "間獄，發明二相：」聲能鼓動心海，如波如濤。取",
    "T39n1799_08c:0937c01": "此造業，故臨終時先見此也。降注，下流也。",
    "T39n1799_08c:0937c02": "二、乘業受報。",
    "T39n1799_08c:0937c03": "「一者開聽，聽種種鬧，精神愗亂；二者閉聽，寂",
    "T39n1799_08c:0937c04": "無所聞，幽魄沈沒。如是聞波，注聞則能為責、",
    "T39n1799_08c:0937c05": "為詰；注見則能為雷、為吼、為惡毒氣；注息則",
    "T39n1799_08c:0937c06": "能為雨、為霧，灑諸毒虫周滿身體；注味則能",
    "T39n1799_08c:0937c07": "為膿、為血種種雜穢；注觸則能為畜、為鬼、為",
    "T39n1799_08c:0937c08": "糞、為尿；注意則能為電、為雹摧碎心魄。」耳",
    "T39n1799_08c:0937c09": "根所取動靜二境，造種種業，今受其報亦緣",
    "T39n1799_08c:0937c10": "此二。開即動也，閉即靜也。如是下歷根別受。",
    "T39n1799_08c:0937c11": "此文之中以根對境有所參差，將恐梵文迴",
    "T39n1799_08c:0937c12": "互，譯者隨而弗審。如雷吼、毒氣非眼所取，雨",
    "T39n1799_08c:0937c13": "霧、毒虫非鼻家境，餘文則順，有智自詳。三、",
    "T39n1799_08c:0937c14": "嗅報，二：一、臨終見境。",
    "T39n1799_08c:0937c15": "「三者嗅報，招引惡果。此嗅業交，則臨終時先",
    "T39n1799_08c:0937c16": "見毒氣充塞遠近，亡者神識從地涌出，入無",
    "T39n1799_08c:0937c17": "間獄，發明二相：」鼻根造罪，貪嗅諸香、眾生",
    "T39n1799_08c:0937c18": "身分及男女等香，作種種業，故招毒氣以受",
    "T39n1799_08c:0937c19": "其報。二、乘業受報。",
    "T39n1799_08c:0937c20": "「一者通聞，被諸惡氣熏極心擾；二者塞聞，氣",
    "T39n1799_08c:0937c21": "掩不通，悶絕於地。如是嗅氣，衝息則能為質、",
    "T39n1799_08c:0937c22": "為履；衝見則能為火、為炬；衝聽則能為沒、為",
    "T39n1799_08c:0937c23": "溺、為洋、為沸；衝味則能為餒、為爽；衝觸則能",
    "T39n1799_08c:0937c24": "為綻、為爛、為大肉山，有百千眼、無量𠯗食；衝",
    "T39n1799_08c:0937c25": "思則能為灰、為瘴、為飛砂礰擊碎身體。」通",
    "T39n1799_08c:0937c26": "塞是彼鼻所取境，依此造業，依此受苦，故有",
    "T39n1799_08c:0937c27": "二相。如是下歷根別受。為質為履者，質礙也，",
    "T39n1799_08c:0937c28": "履猶通也。為餒為爽者，魚敗為餒。爽，乖差也。",
    "T39n1799_08c:0937c29": "餘文可知。四、甞報，二：一、臨終見境。",
    "T39n1799_08c:0938a01": "「四者味報，招引惡果。此味業交，則臨終時先",
    "T39n1799_08c:0938a02": "見鐵網、猛炎熾裂周覆世界，亡者神識下透，",
    "T39n1799_08c:0938a03": "挂網倒懸，其頭入無間獄，發明二相：」舌根",
    "T39n1799_08c:0938a04": "作罪其罪最廣：一貪味為罪，殺戮必多；二發",
    "T39n1799_08c:0938a05": "語造業，其罪又廣，以妄言、綺語、兩舌、惡口比",
    "T39n1799_08c:0938a06": "於餘根，此最廣博，故感鐵網周覆世界也。",
    "T39n1799_08c:0938a07": "二、乘業受報。",
    "T39n1799_08c:0938a08": "「一者吸氣，結成寒氷，凍裂身肉；二者吐氣，飛",
    "T39n1799_08c:0938a09": "為猛火，焦爛骨髓。如是甞味，歷甞則能為承、",
    "T39n1799_08c:0938a10": "為忍；歷見則能為然金石；歷聽則能為利兵",
    "T39n1799_08c:0938a11": "刃；歷息則能為大鐵籠彌覆國土；歷觸則能",
    "T39n1799_08c:0938a12": "為弓、為箭、為弩、為射；歷思則能為飛熱鐵從",
    "T39n1799_08c:0938a13": "空而下。」吸氣則取味所招，吐氣則發語所",
    "T39n1799_08c:0938a14": "致。如是下歷根別受。為承為忍者，承領忍受",
    "T39n1799_08c:0938a15": "一切惡味。造業之時，先是舌根受食知味，然",
    "T39n1799_08c:0938a16": "後始益諸根大種，舌不領味諸根不益，受報",
    "T39n1799_08c:0938a17": "亦然。五、觸報，二：一、臨終見境。",
    "T39n1799_08c:0938a18": "「五者觸報，招引惡果。此觸業交，則臨終時先",
    "T39n1799_08c:0938a19": "見大山四面來合，無復出路，亡者神識見大",
    "T39n1799_08c:0938a20": "鐵城，火蛇、火狗、虎狼、師子、牛頭獄卒、馬頭羅",
    "T39n1799_08c:0938a21": "剎，手執鎗矟驅入城門，向無間獄，發明二相：」",
    "T39n1799_08c:0938a22": "身根為罪多因男女婬愛等觸，貪著細滑，",
    "T39n1799_08c:0938a23": "隨時冷熱，故受合山等事。二、乘業受報。",
    "T39n1799_08c:0938a24": "「一者合觸，合山逼體，骨肉血潰；二者離觸，刀",
    "T39n1799_08c:0938a25": "劍觸身，心肝屠裂。如是合觸，歷觸則能為道、",
    "T39n1799_08c:0938a26": "為觀、為廳、為案；歷見則能為燒、為熱；歷聽則",
    "T39n1799_08c:0938a27": "能為撞、為擊、為倳、為射；歷息則能為括、為袋、",
    "T39n1799_08c:0938a28": "為考、為縛；歷甞則能為耕、為鉗、為斬、為截；歷",
    "T39n1799_08c:0938a29": "思則能為墜、為飛、為煎、為炙。」身之所取唯合",
    "T39n1799_08c:0938b01": "與離，從之造罪，感果亦爾。如是下歷根別受。",
    "T39n1799_08c:0938b02": "道、觀、廳、案皆治罪處也。餘文可解。六、思報，",
    "T39n1799_08c:0938b03": "二：一、臨終見境。",
    "T39n1799_08c:0938b04": "「六者思報，招引惡果。此思業交，則臨終時先",
    "T39n1799_08c:0938b05": "見惡風吹壞國土，亡者神識被吹上空，旋落",
    "T39n1799_08c:0938b06": "乘風，墮無間獄，發明二相：」思是意業，無質",
    "T39n1799_08c:0938b07": "迅疾猶如於風，故招此報。二、乘業受報。",
    "T39n1799_08c:0938b08": "「一者不覺，迷極則荒，奔走不息；二者不迷，覺",
    "T39n1799_08c:0938b09": "知則苦，無量煎燒，痛深難忍。如是邪思，結思",
    "T39n1799_08c:0938b10": "則能為方、為所；結見則能為鑒、為證；結聽則",
    "T39n1799_08c:0938b11": "能為大合石、為氷為霜、為土、為霧；結息則能",
    "T39n1799_08c:0938b12": "為大火車、火船、火檻；結甞則能為大叫喚、為",
    "T39n1799_08c:0938b13": "悔、為泣；結觸則能為大、為小、為一日中萬生",
    "T39n1799_08c:0938b14": "萬死、為偃、為仰。」意之所緣生滅二塵，復能",
    "T39n1799_08c:0938b15": "隨五明了取境。不覺則荒、獨、散所感，不迷覺",
    "T39n1799_08c:0938b16": "苦明了所致，皆是邪思造業故爾。如是下歷",
    "T39n1799_08c:0938b17": "根別受。方所，受苦處也。鑒、證，證據先罪也。此",
    "T39n1799_08c:0938b18": "一根受報，備歷餘根，然根對苦具，有差有當，",
    "T39n1799_08c:0938b19": "不必一一根境相順，學者隨文消遣，不可疑",
    "T39n1799_08c:0938b20": "滯。三、結顯重明，三：一、結成虛妄。",
    "T39n1799_08c:0938b21": "「阿難！是名地獄十因六果，皆是眾生迷妄所",
    "T39n1799_08c:0938b22": "造。」虛妄造業、虛妄受報，皆如空華，然於因",
    "T39n1799_08c:0938b23": "果未甞乖異。二、別顯重輕。",
    "T39n1799_08c:0938b24": "「若諸眾生惡業同造，入阿鼻獄，受無量苦，",
    "T39n1799_08c:0938b25": "經無量劫。」六根十因具足，同造諸業，入阿",
    "T39n1799_08c:0938b26": "鼻獄，即大無問具足五事也。",
    "T39n1799_08c:0938b27": "「六根各造，及彼所作兼境、兼根，是人則入八",
    "T39n1799_08c:0938b28": "無間獄。」如第六識同彼眼識唯取自境，兼",
    "T39n1799_08c:0938b29": "根而作，不涉餘根，不具十因。此則六根具造，",
    "T39n1799_08c:0938c01": "唯造時不兼餘根，入八熱獄，次輕於前也。",
    "T39n1799_08c:0938c02": "「身、口、意三作殺、盜、婬，是人則入十八地獄。」",
    "T39n1799_08c:0938c03": "身口意，六根之三也。殺盜婬，十因之三也。如",
    "T39n1799_08c:0938c04": "身具作殺等三罪，口意不作又輕於前，入十",
    "T39n1799_08c:0938c05": "八獄。",
    "T39n1799_08c:0938c06": "「三業不兼，中間或為一殺、一盜，是人則入三",
    "T39n1799_08c:0938c07": "十六地獄。」如身獨造殺等一業，不兼餘罪，",
    "T39n1799_08c:0938c08": "入三十六獄，又輕於前。",
    "T39n1799_08c:0938c09": "「見見一根單犯一業，是人則入一百八地獄。」",
    "T39n1799_08c:0938c10": "此獨一根只犯一殺，又輕於前，入一百八獄。",
    "T39n1799_08c:0938c11": "如意中邪思或不正見，未形身口。或口處殺",
    "T39n1799_08c:0938c12": "人，身心無記。此等竝輕。言見見者，見，現音，只",
    "T39n1799_08c:0938c13": "見之一根，不兼餘根，故云見見。三、結答所",
    "T39n1799_08c:0938c14": "問。",
    "T39n1799_08c:0938c15": "「由是眾生別作別造，於世界中入同分地，妄",
    "T39n1799_08c:0938c16": "想發生，非本來有。」謂由不斷三業，各各有",
    "T39n1799_08c:0938c17": "私，故云別造。因各各私，眾私同分，故云入同",
    "T39n1799_08c:0938c18": "分地，謂同業共感無差別同分，別業各感差",
    "T39n1799_08c:0938c19": "別同分，故前文云「眾同分中兼有元地」也。皆",
    "T39n1799_08c:0938c20": "由妄想發起，故非本有。二、鬼趣，三：一、總標。",
    "T39n1799_08c:0938c21": "「復次阿難！是諸眾生非破律儀、犯菩薩戒、毀",
    "T39n1799_08c:0938c22": "佛涅槃，諸餘雜業歷劫燒然，後還罪畢，受諸",
    "T39n1799_08c:0938c23": "鬼形。」非破律儀者，謗無戒律也。犯菩薩戒",
    "T39n1799_08c:0938c24": "者，輕重不禁也。毀佛涅槃者，不信因果。此皆",
    "T39n1799_08c:0938c25": "斷善根也，餘業可知。地獄久治，故云歷劫燒",
    "T39n1799_08c:0938c26": "然。更受餘類，故入鬼趣。鬼趣十類由前十因，",
    "T39n1799_08c:0938c27": "十因正報已在前文。極苦相對，非是輕受，故",
    "T39n1799_08c:0938c28": "云後還罪畢，受諸鬼形。二、別顯。",
    "T39n1799_08c:0938c29": "「若於本因貪物為罪，是人罪畢遇物成形，名",
    "T39n1799_08c:0939a01": "為怪鬼。」此即貪習為因也。於物生貪，非理",
    "T39n1799_08c:0939a02": "而取，餘報在鬼，還托於物，即金銀、草木精怪，",
    "T39n1799_08c:0939a03": "其類非一，故名怪鬼。正受苦報在寒氷獄。",
    "T39n1799_08c:0939a04": "「貪色為罪，是人罪畢遇風成形，名為魃鬼。」",
    "T39n1799_08c:0939a05": "即前婬習為因也。色能動亂身心，如風鼓物，",
    "T39n1799_08c:0939a06": "報招鬼質，還復託風。風質元虛，因習所致。",
    "T39n1799_08c:0939a07": "因果相對，豈徒然哉！",
    "T39n1799_08c:0939a08": "「貪惑為罪，是人罪畢遇畜成形，名為魅鬼。」",
    "T39n1799_08c:0939a09": "即前詐習為因也。因成詐偽，惑正憑虛，託附",
    "T39n1799_08c:0939a10": "畜生便成鬼質，即狐狸、猪犬有異靈者，其類",
    "T39n1799_08c:0939a11": "非一，故云遇畜成形。魅即現美形以惑人也。",
    "T39n1799_08c:0939a12": "「貪恨為罪，是人罪畢遇蟲成形，名蠱毒鬼。」",
    "T39n1799_08c:0939a13": "即前怨習為因也。由忿為先，懷惡不捨，結怨",
    "T39n1799_08c:0939a14": "在意，熱惱居懷，受餘報時亦假毒類，即蛇虺、",
    "T39n1799_08c:0939a15": "毒虫有靈者，成蠱毒鬼。",
    "T39n1799_08c:0939a16": "「貪憶為罪，是人罪畢遇衰成形，名為癘鬼。」",
    "T39n1799_08c:0939a17": "即前嗔習為因也。於苦、苦具憎恚居懷，或因",
    "T39n1799_08c:0939a18": "妬忌生嗔，嗔恚不捨，名為貪憶。洎受鬼報，遇",
    "T39n1799_08c:0939a19": "災衰處便入其身，名為癘鬼。即毒癘、傷寒、傳",
    "T39n1799_08c:0939a20": "屍、骨蒸之類，皆此鬼作也。",
    "T39n1799_08c:0939a21": "「貪傲為罪，是人罪畢遇氣成形，名為餓鬼。」",
    "T39n1799_08c:0939a22": "即前慢習為因也。慢以凌人傲物，高舉自強。",
    "T39n1799_08c:0939a23": "洎報鬼倫，遇氣為質，內無實德，空腹高心，飢",
    "T39n1799_08c:0939a24": "餓所困，故名餓鬼。",
    "T39n1799_08c:0939a25": "「貪罔為罪，是人罪畢遇幽為形，名為魘鬼。」",
    "T39n1799_08c:0939a26": "即前誑習為因也。為獲利譽，多懷異謀，矯現",
    "T39n1799_08c:0939a27": "有德，罔󰂛於他，令他暗昧不曉己事。洎受鬼",
    "T39n1799_08c:0939a28": "形，憑幽託暗，魘惑寐者，故名魘鬼。",
    "T39n1799_08c:0939a29": "「貪明為罪，是人罪畢遇精為形，名魍魎鬼。」",
    "T39n1799_08c:0939b01": "即見習為因也。執見異生，各自明悟，出生相",
    "T39n1799_08c:0939b02": "返，發於違拒。及招鬼道，遇精明處以為其形，",
    "T39n1799_08c:0939b03": "即日月精魄、山澤明靈有精耀者以託其質。",
    "T39n1799_08c:0939b04": "言魍魎者，水石變怪也。",
    "T39n1799_08c:0939b05": "「貪成為罪，是人罪畢遇明為形，名役使鬼。」",
    "T39n1799_08c:0939b06": "即抂習為因也。抂押成褫，憑虛搆架，勞",
    "T39n1799_08c:0939b07": "心役思，撓害無辜，使成有罪。遇明顯境，託以",
    "T39n1799_08c:0939b08": "成形，非幽暗類也。走使戰陣，擔砂負石之",
    "T39n1799_08c:0939b09": "徒，故云役使。",
    "T39n1799_08c:0939b10": "「貪黨為罪，是人罪畢遇人為形，名傳送鬼。」",
    "T39n1799_08c:0939b11": "即訟習為因也。黨己覆罪，為他所訟，報在鬼",
    "T39n1799_08c:0939b12": "類，託質於人，如世有童子師及巫祝之類，皆",
    "T39n1799_08c:0939b13": "為神道傳送凶吉禍福之言，名傳送鬼。此上",
    "T39n1799_08c:0939b14": "鬼類其數實繁，考果徵因不過此十。三、結",
    "T39n1799_08c:0939b15": "示。",
    "T39n1799_08c:0939b16": "「阿難！是人皆以純情墜落，業火燒乾，上出為",
    "T39n1799_08c:0939b17": "鬼。此等皆是自妄想業之所招引，若悟菩提，",
    "T39n1799_08c:0939b18": "則妙圓明本無所有。」十因六報皆是純情所",
    "T39n1799_08c:0939b19": "為，情既下沈，故墜地獄。地獄治久，情盡上",
    "T39n1799_08c:0939b20": "昇，故云業火燒乾上出為鬼。鬼心輕燥，業火",
    "T39n1799_08c:0939b21": "所餘，自妄業招，非他所得。菩提心中皆如空",
    "T39n1799_08c:0939b22": "華耳。三、畜趣，三：初、總標。",
    "T39n1799_08c:0939b23": "「復次阿難！鬼業既盡，則情與想二俱成空，方",
    "T39n1799_08c:0939b24": "於世間與元負人怨對相值，身為畜生，酬其",
    "T39n1799_08c:0939b25": "宿債。」地獄治情，鬼中治想，情想既盡，故云",
    "T39n1799_08c:0939b26": "成空。然所空者，即依情、想所發之業也。二道",
    "T39n1799_08c:0939b27": "之業既亡，却為畜生酬其宿債，駝、驢、牛、馬身",
    "T39n1799_08c:0939b28": "命償他。若在餘類，隨應受對。二、別顯。",
    "T39n1799_08c:0939b29": "「物怪之鬼，物銷報盡，生於世間，多為梟類。」",
    "T39n1799_08c:0939c01": "貪習為怪鬼，報盡作梟倫。梟，土梟也，附塊為",
    "T39n1799_08c:0939c02": "兒，貪物所致，一切怪異者皆此類攝。",
    "T39n1799_08c:0939c03": "「風魃之鬼，風銷報盡生於世間，多為咎徵一",
    "T39n1799_08c:0939c04": "切異類。」婬習為因，報招風魃，旁為畜生受",
    "T39n1799_08c:0939c05": "咎徵也。咎，過惡也。徵，應驗也。惡行所招，將有",
    "T39n1799_08c:0939c06": "災異，先有此應。如群雀、眾鼠荒儉之徵，𪄲鴹",
    "T39n1799_08c:0939c07": "水災，鶴舞多旱，其類非一。",
    "T39n1799_08c:0939c08": "「畜魅之鬼，畜死報盡生於世間，多為狐類。」",
    "T39n1799_08c:0939c09": "詐因之報，為鬼成魅，所依既盡，畜受狐身。",
    "T39n1799_08c:0939c10": "「蟲蠱之鬼，蠱滅報盡生於世間，多為毒類。」",
    "T39n1799_08c:0939c11": "怨習之報，鬼作蠱毒，畜為毒類，即蚖蛇、蝮蝎",
    "T39n1799_08c:0939c12": "之類。",
    "T39n1799_08c:0939c13": "「衰癘之鬼，衰窮報盡生於世間，多為蛔類。」",
    "T39n1799_08c:0939c14": "嗔習之因，鬼為衰癘，託災附禍便入身中，轉",
    "T39n1799_08c:0939c15": "受畜形還託身內，為蛔、蟯也。",
    "T39n1799_08c:0939c16": "「受氣之鬼，氣銷報盡生於世間，多為食類。」",
    "T39n1799_08c:0939c17": "餓鬼附氣，慢習是因，鬼受飢虛，畜充他飽，故",
    "T39n1799_08c:0939c18": "為食類，即世間可食之畜也。",
    "T39n1799_08c:0939c19": "「綿幽之鬼，幽銷報盡生於世間，多為服類。」",
    "T39n1799_08c:0939c20": "宿因誑習，鬼為魘暗，幽默既消，畜為服類，即",
    "T39n1799_08c:0939c21": "馳驢、牛馬、蠶繭之類，為人服用也。綿即綿",
    "T39n1799_08c:0939c22": "密，不明露也。",
    "T39n1799_08c:0939c23": "「和精之鬼，和銷報盡生於世間，多為應類。」",
    "T39n1799_08c:0939c24": "因為見習，鬼作魍魎，精耀之物既盡，為畜便",
    "T39n1799_08c:0939c25": "成應類，即應四時節序來而復鳴者。言和者，",
    "T39n1799_08c:0939c26": "雜也，雜精明處而成鬼也。",
    "T39n1799_08c:0939c27": "「明靈之鬼，明滅報盡生於世間，多為休徵一",
    "T39n1799_08c:0939c28": "切諸類。」即前抂習，鬼託明生，為役使類，鬼",
    "T39n1799_08c:0939c29": "道業盡，畜報休徵。休，美也，休祥將至，預有此",
    "T39n1799_08c:0940a01": "徵，由他美行之所招也，即麟、鳳之類也。",
    "T39n1799_08c:0940a02": "「依人之鬼，人亡報盡生於世間，多為循類。」",
    "T39n1799_08c:0940a03": "訟習之因，鬼招傳送，人死為畜，報在黠慧，故",
    "T39n1799_08c:0940a04": "云循類。即人所畜養循順之類。三、結示，二：",
    "T39n1799_08c:0940a05": "一、正結虛妄。",
    "T39n1799_08c:0940a06": "「阿難！是等皆以業火乾枯酬其宿債，傍為畜",
    "T39n1799_08c:0940a07": "生，此等亦皆自虛妄業之所招引，若悟菩提，",
    "T39n1799_08c:0940a08": "則此妄緣本無所有。」獄、鬼二趣，業火燒畢，",
    "T39n1799_08c:0940a09": "情想乾枯，今為畜生酬償餘業，故云旁為。妄",
    "T39n1799_08c:0940a10": "想故有，覺性元無，猶如圓影，眚病故見。二、",
    "T39n1799_08c:0940a11": "引問重示。",
    "T39n1799_08c:0940a12": "「如汝所言寶蓮香等，及琉璃王、善星比丘，如",
    "T39n1799_08c:0940a13": "是惡業本自發明，非從天降，亦非地出，亦非",
    "T39n1799_08c:0940a14": "人與，自妄所招，還自來受，菩提心中皆為浮",
    "T39n1799_08c:0940a15": "虛，妄想凝結。」所問三緣，是彼人等各自虛",
    "T39n1799_08c:0940a16": "妄造業發生，不由他有，故云本自非天降等。",
    "T39n1799_08c:0940a17": "妄造妄受，覺性之中皆如空華。四、人趣，三：",
    "T39n1799_08c:0940a18": "一、總明，二：一、酬剩返徵。",
    "T39n1799_08c:0940a19": "「復次阿難！從是畜生酬償先債，若彼酬者分",
    "T39n1799_08c:0940a20": "越所酬，此等眾生還復為人，返徵其剩。」分",
    "T39n1799_08c:0940a21": "越者，過分也，不依本分越過而行，謂非理苦",
    "T39n1799_08c:0940a22": "役不問輕重，或晝夜不息，食噉無度。如是等",
    "T39n1799_08c:0940a23": "類悉合返徵其剩。今有恃尊貴以縱恣，倚豪",
    "T39n1799_08c:0940a24": "勢以奢侈，貪其力而多役，取其味而抂殺，不",
    "T39n1799_08c:0940a25": "捨晨暮，罔測勞苦，福盡徵剩，其宜者哉！",
    "T39n1799_08c:0940a26": "「如彼有力兼有福德，則於人中不捨人身酬",
    "T39n1799_08c:0940a27": "還彼力。若無福者，還為畜生償彼餘直。」其",
    "T39n1799_08c:0940a28": "有修善而崇福者，只於人身酬彼力矣。今見",
    "T39n1799_08c:0940a29": "積善之家財物多耗，或被劫盜，或被欠負，或",
    "T39n1799_08c:0940b01": "橫遭驅役，或抂受捶打，斯皆先業合，捨此身",
    "T39n1799_08c:0940b02": "為畜酬剩，由樹福德，人中略償；若成畜者，蓋",
    "T39n1799_08c:0940b03": "無善矣。二、償報難息。",
    "T39n1799_08c:0940b04": "「阿難當知，若用錢物，或役其力，償足自停。如",
    "T39n1799_08c:0940b05": "於中間殺彼身命，或食其肉，如是乃至經微",
    "T39n1799_08c:0940b06": "塵劫相食相誅。猶如轉輪互為高下，無有休",
    "T39n1799_08c:0940b07": "息，除奢摩他及佛出世，不可停寢。」汝負他",
    "T39n1799_08c:0940b08": "財，他欠汝力，今既酬償，償足自止，世養牛馬",
    "T39n1799_08c:0940b09": "是此類也。如故殺彼，食其身肉，斯則翻成殺",
    "T39n1799_08c:0940b10": "業，身身相取，命命相酬，以人食羊，羊死為人，",
    "T39n1799_08c:0940b11": "互來相責，無有休止。以諸業中殺命最重，不",
    "T39n1799_08c:0940b12": "值佛出，修奢摩他，必不能息。二、別顯。",
    "T39n1799_08c:0940b13": "「汝今應知，彼梟倫者酬足復形，生人道中，參",
    "T39n1799_08c:0940b14": "合頑類。」因於貪物，鬼託怪形，畜在土梟附",
    "T39n1799_08c:0940b15": "塊而養。今歸人趣，其性顓蒙，雜在頑嚚，心忘",
    "T39n1799_08c:0940b16": "德義，蓋因之故然也。而言參合者，夫人道受",
    "T39n1799_08c:0940b17": "報，善因所招，總報雖同，滿業各異，故分十種。",
    "T39n1799_08c:0940b18": "今此從畜來者，乃是餘業旁受，非正善業所",
    "T39n1799_08c:0940b19": "招，然亦順後業感，由不正故，故言參合，他皆",
    "T39n1799_08c:0940b20": "倣此。",
    "T39n1799_08c:0940b21": "「彼咎徵者酬足復形，生人道中，參合愚類。」",
    "T39n1799_08c:0940b22": "始因貪欲，鬼受魃形，上為畜生災咎之應。業",
    "T39n1799_08c:0940b23": "盡復本，參在愚類，以欲多者不習別善，但專",
    "T39n1799_08c:0940b24": "一境。由不習善，故招愚鈍。頑、愚別者，頑謂知",
    "T39n1799_08c:0940b25": "善不從，罔受教誨。愚謂瞑然昏暗，識鈍難明，",
    "T39n1799_08c:0940b26": "有此異耳。",
    "T39n1799_08c:0940b27": "「彼狐倫者酬足復形，生人道中，參於佷類。」",
    "T39n1799_08c:0940b28": "因從詐習，鬼為畜魅，類入旁生狐狸所攝。今",
    "T39n1799_08c:0940b29": "為人趣，參在佷戾自用之徒，不受諫曉也。",
    "T39n1799_08c:0940c01": "「彼毒倫者酬足復形，生人道中，參合庸類。」",
    "T39n1799_08c:0940c02": "怨習是因，鬼為蠱毒，旁受畜類蛇蝎是形。還",
    "T39n1799_08c:0940c03": "生人道，雜乎庸類，即庸鄙之流，性麁率者。",
    "T39n1799_08c:0940c04": "「彼蛔倫者酬足復形，生人道中，參合微類。」",
    "T39n1799_08c:0940c05": "嗔習為因，鬼居衰癘，蟯蛔受畜微末，為人即",
    "T39n1799_08c:0940c06": "不為人之齒錄者也。",
    "T39n1799_08c:0940c07": "「彼食倫者酬足復形，生人道中，參合柔類。」",
    "T39n1799_08c:0940c08": "慢習是因，鬼招飢餓，結氣而作，無實體性，畜",
    "T39n1799_08c:0940c09": "受食類。人為柔弱，蓋因我慢貢高，反招柔怯",
    "T39n1799_08c:0940c10": "之報。",
    "T39n1799_08c:0940c11": "「彼服倫者酬足復形，生人道中，參合勞類。」",
    "T39n1799_08c:0940c12": "誑習為因，鬼從幽魘，畜為服用。人受劬勞，役",
    "T39n1799_08c:0940c13": "力艱辛工巧之屬。",
    "T39n1799_08c:0940c14": "「彼應倫者酬足復形，生人道中，參合文類。」",
    "T39n1799_08c:0940c15": "因從見習，鬼落和精，魍魎報終畜為時應。參",
    "T39n1799_08c:0940c16": "於人道，微有文章，非正習因，故云參合。",
    "T39n1799_08c:0940c17": "「彼休徵者酬足復形，生人道中，參合明類。」",
    "T39n1799_08c:0940c18": "抂習為業，鬼受明靈，驅役疾馳，無暫停止，畜",
    "T39n1799_08c:0940c19": "招休應。人雜聰明，考果從因，必無差忒。",
    "T39n1799_08c:0940c20": "「彼諸循倫酬足復形，生人道中，參於達類。」",
    "T39n1799_08c:0940c21": "因由訟習，鬼作依人，傳附神辭，發顯禍福，畜",
    "T39n1799_08c:0940c22": "招馴黠。人達窮通，寵辱不驚，安然自得，故名",
    "T39n1799_08c:0940c23": "達類。三、結示。",
    "T39n1799_08c:0940c24": "「阿難！是等皆以宿債畢酬，復形人道，皆無始",
    "T39n1799_08c:0940c25": "來業繫顛倒，相生相殺，不遇如來，不聞正",
    "T39n1799_08c:0940c26": "法，於塵勞中法爾輪轉，此輩名為可憐愍者。」",
    "T39n1799_08c:0940c27": "獄鬼畜中酬償先業，三塗報盡，還復人身，",
    "T39n1799_08c:0940c28": "順後善業所招，隨別復分十類，如是皆為顛",
    "T39n1799_08c:0940c29": "倒輪轉。欲息顛倒，唯戒定慧，無此三種不息",
    "T39n1799_08c:0941a01": "輪迴。佛若不出，誰說此法令其修學，免輪迴",
    "T39n1799_08c:0941a02": "耶！五、仙趣，二：初、總標。",
    "T39n1799_08c:0941a03": "「阿難！復有從人不依正覺修三摩地，別修妄",
    "T39n1799_08c:0941a04": "念，存想固形，遊於山林人不及處，有十種",
    "T39n1799_08c:0941a05": "仙。」不依正覺者，三乘行法皆佛所教，今經",
    "T39n1799_08c:0941a06": "尚斥二乘，云不識生死根本，錯亂修習，況修",
    "T39n1799_08c:0941a07": "仙道耶！存想固形者，存心在於長生不死，俾",
    "T39n1799_08c:0941a08": "此形骸堅固不壞也。別修妄念，即下十種修",
    "T39n1799_08c:0941a09": "鍊之法也。此皆有漏，進不如天、退又勝人，故",
    "T39n1799_08c:0941a10": "居山林人不及處，名為仙趣。然此一趣餘經",
    "T39n1799_08c:0941a11": "不出，以總報同人故。今經開者，約所修行別",
    "T39n1799_08c:0941a12": "故，人、天二趣所不攝故，此皆外道類收。然亦",
    "T39n1799_08c:0941a13": "禁防非佛正戒，但禁麁浮，即戒禁取也。二、",
    "T39n1799_08c:0941a14": "別顯。",
    "T39n1799_08c:0941a15": "「阿難！彼諸眾生堅固服餌而不休息，食道圓",
    "T39n1799_08c:0941a16": "成，名地行仙。」服餌者，即食麻仁、草木之實，",
    "T39n1799_08c:0941a17": "存形長久，一期壽永，輕舉未能，此道若成，名",
    "T39n1799_08c:0941a18": "地行仙也。",
    "T39n1799_08c:0941a19": "「堅固草木而不休息，藥道圓成，名飛行仙。」",
    "T39n1799_08c:0941a20": "草木者，即飡松、噉柏之類。草木輕故，餌即體",
    "T39n1799_08c:0941a21": "輕，由是飛行不墜於地。",
    "T39n1799_08c:0941a22": "「堅固金石而不休息，化道圓成，名遊行仙。」",
    "T39n1799_08c:0941a23": "金石者，服丹砂成九轉之類。化有二種：一能",
    "T39n1799_08c:0941a24": "化骨令壽永體竪、二能化物俾賤作貴。此道",
    "T39n1799_08c:0941a25": "苟成，遊戲人間，濟貧恤苦得自在也。",
    "T39n1799_08c:0941a26": "「堅固動止而不休息，氣精圓成，名空行仙。」",
    "T39n1799_08c:0941a27": "消息養和，運用榮衛，神氣久著能履虛空，功",
    "T39n1799_08c:0941a28": "用既成身堅壽永，名空行也。",
    "T39n1799_08c:0941a29": "「堅固津液而不休息，潤德圓成，名天行仙。」",
    "T39n1799_08c:0941b01": "鼓天池，嚥津液，固精華，歲久功著遂成潤德。",
    "T39n1799_08c:0941b02": "言天行者，此非六欲，乃是世人謂靈仙居處",
    "T39n1799_08c:0941b03": "名之為天，如張騫尋河源至崑崙，見天宮之",
    "T39n1799_08c:0941b04": "類。或所行不交欲境，如天無異，故云天行。",
    "T39n1799_08c:0941b05": "「堅固精色而不休息，吸粹圓成，名通行仙。」",
    "T39n1799_08c:0941b06": "吞飲日月精氣，作意存變以延身命，由是功",
    "T39n1799_08c:0941b07": "久，遂有異見，通世物情，故云通行。",
    "T39n1799_08c:0941b08": "「堅固呪禁而不休息，術法圓成，名道行仙。」",
    "T39n1799_08c:0941b09": "呪禁正是仙法道術，以此持身，延而且固，術",
    "T39n1799_08c:0941b10": "力成就，名為道行。",
    "T39n1799_08c:0941b11": "「堅固思念而不休息，思憶圓成，名照行仙。」",
    "T39n1799_08c:0941b12": "念緣前境，繫心不忘，專注弗移，久而發用，照",
    "T39n1799_08c:0941b13": "明境界，咸悉化源，如定發慧，故名照行。",
    "T39n1799_08c:0941b14": "「堅固交遘而不休息，感應圓成，名精行仙。」",
    "T39n1799_08c:0941b15": "世有採陰採陽之術，名為交搆，久而功成，",
    "T39n1799_08c:0941b16": "此感彼應，吸彼精氣以固我身，故名精行。",
    "T39n1799_08c:0941b17": "「堅固變化而不休息，覺悟圓成，名絕行仙。」",
    "T39n1799_08c:0941b18": "存想世間皆成變化，境既變化，心想亦亡，猶",
    "T39n1799_08c:0941b19": "如槁木。有為功用暫得如是，故云絕行。如上",
    "T39n1799_08c:0941b20": "十類皆云行者，日久成功通流故也。三、結",
    "T39n1799_08c:0941b21": "示。",
    "T39n1799_08c:0941b22": "「阿難！是等皆於人中鍊心，不修正覺，別得生",
    "T39n1799_08c:0941b23": "理，壽千萬歲，休止深山或大海島，絕於人境。",
    "T39n1799_08c:0941b24": "斯亦輪迴妄想流轉，不修三昧，報盡還來，散",
    "T39n1799_08c:0941b25": "入諸趣。」生理謂長生之理，即上十種修鍊",
    "T39n1799_08c:0941b26": "之法也。言人中者，以仙趣無別總報，即於人",
    "T39n1799_08c:0941b27": "身總報果上加以前來十種修鍊，轉成仙也。",
    "T39n1799_08c:0941b28": "妄想不真，終隨業墜。六、天趣，二：一、列釋諸",
    "T39n1799_08c:0941b29": "天，三：初、欲界，二：一、列釋，六：初、四天王天。",
    "T39n1799_08c:0941c01": "「阿難！諸世間人不求常住，未能捨諸妻妾恩",
    "T39n1799_08c:0941c02": "愛，於邪婬中心不流逸，澄瑩生明，命終之",
    "T39n1799_08c:0941c03": "後隣於日月。如是一類名四天王天。」不求",
    "T39n1799_08c:0941c04": "常住，即不修正覺也。無定力故不能捨愛，有",
    "T39n1799_08c:0941c05": "善戒故心不流逸，善根力故心澄身明。此則",
    "T39n1799_08c:0941c06": "澄瑩欲心，發生明性。此人命終生須彌半，",
    "T39n1799_08c:0941c07": "隣日月宮，所有天眾皆此天管。二、忉利天。",
    "T39n1799_08c:0941c08": "「於己妻房婬愛微薄，於淨居時不得全味，命",
    "T39n1799_08c:0941c09": "終之後超日月明，居人間頂。如是一類名忉",
    "T39n1799_08c:0941c10": "利天。」欲愛漸微，於己室家亦減愛欲，故無",
    "T39n1799_08c:0941c11": "全味。味，著也。言淨居者，不由雜穢，揀異行邪",
    "T39n1799_08c:0941c12": "也。超日月者，以善增故。愛心又減，身則又",
    "T39n1799_08c:0941c13": "昇，故生忉利。忉利，此云三十三，帝釋居處",
    "T39n1799_08c:0941c14": "也。三、焰摩天。",
    "T39n1799_08c:0941c15": "「逢欲暫交，去無思憶，於人間世動少靜多，",
    "T39n1799_08c:0941c16": "命終之後於虛空中朗然安住，日月光明上",
    "T39n1799_08c:0941c17": "照不及，是諸人等自有光明。如是一類名須",
    "T39n1799_08c:0941c18": "焰摩天。」未離欲心，逢境暫遘，漸薄於下，故",
    "T39n1799_08c:0941c19": "云去無思憶。逢欲猶交，故云動少；去無思憶，",
    "T39n1799_08c:0941c20": "故云靜多。斯行又增身則又勝，故生時分。焰",
    "T39n1799_08c:0941c21": "摩云時分，此是空居初天也。四、兜率天。",
    "T39n1799_08c:0941c22": "「一切時靜，有應觸來未能違戾，命終之後上",
    "T39n1799_08c:0941c23": "昇精微，不接下界諸人天境，乃至劫壞三災",
    "T39n1799_08c:0941c24": "不及。如是一類名兜率陀天。」行勝於前，故",
    "T39n1799_08c:0941c25": "云一切時靜。應觸者，應謂相應，觸即欲境。尚",
    "T39n1799_08c:0941c26": "猶順而從之，故云未能違戾。命終漸勝，故生",
    "T39n1799_08c:0941c27": "此天。上昇精微等者，即約一生補處菩薩所",
    "T39n1799_08c:0941c28": "居器說，以同名兜率故，此云知足。五、樂變",
    "T39n1799_08c:0941c29": "化天。",
    "T39n1799_08c:0942a01": "「我無欲心，應汝行事，於橫陳時味如嚼蠟，命",
    "T39n1799_08c:0942a02": "終之後生越化地。如是一類名樂變化天。」",
    "T39n1799_08c:0942a03": "無心於境，境自橫來，境自有心，己何所味，故",
    "T39n1799_08c:0942a04": "云味如嚼蠟等。以樂變化五欲之境而受用",
    "T39n1799_08c:0942a05": "故。六、他化自在天。",
    "T39n1799_08c:0942a06": "「無世間心，同世行事。於行事交了然超越，命",
    "T39n1799_08c:0942a07": "終之後遍能出超、化無化境。如是一類名他",
    "T39n1799_08c:0942a08": "化自在天。」行事交者，此亦橫陳也。前雖亡",
    "T39n1799_08c:0942a09": "味，會境猶起欲心。此則無心，故云了然超越。",
    "T39n1799_08c:0942a10": "然今且約無麁相說，豈亡微細愛欲，以未離",
    "T39n1799_08c:0942a11": "欲界故。化無化者，化即第五天，無化即下諸",
    "T39n1799_08c:0942a12": "天。《俱舍》云「樂受用他所變化五欲境故，以有",
    "T39n1799_08c:0942a13": "自在力遣他變化而受用之，故云他化自在。」",
    "T39n1799_08c:0942a14": "上之六天皆因欲心漸輕得報漸勝，若情欲",
    "T39n1799_08c:0942a15": "重者必不生天。《俱舍》頌云「六受欲交抱，執手",
    "T39n1799_08c:0942a16": "笑視婬。」亦明受欲輕相也。二、結示。",
    "T39n1799_08c:0942a17": "「阿難！如是六天形雖出動，心跡尚交，自此已",
    "T39n1799_08c:0942a18": "還名為欲界。」此之六天身有光明，飛行自",
    "T39n1799_08c:0942a19": "在，壽命長遠，漸增漸勝，不同下之人趣，故云",
    "T39n1799_08c:0942a20": "形雖出動。又人趣雜類壽命短促，遷變不常，",
    "T39n1799_08c:0942a21": "天之福命卒難搖動，故云出動。尚有欲境相",
    "T39n1799_08c:0942a22": "遘，故云心跡尚交。若至定地，永無欲對矣。",
    "T39n1799_08c:0942a23": "首楞嚴義疏注經卷第八之三"
}