{
    "T36n1741_03a:1030c17": "folio_3a 略釋新華嚴經修行次第決疑論",
    "T36n1741_03a:1030c18": "卷三之上",
    "T36n1741_03a:1030c20": "大唐北京李通玄撰",
    "T36n1741_03a:1030c21": "十行位十行位",
    "T36n1741_03a:1030c22": "第一歡喜行。南方有國土名為三目，彼有比",
    "T36n1741_03a:1030c23": "丘名曰善見。南義如前。國土名三目者，以明",
    "T36n1741_03a:1030c24": "法眼、智眼、慧眼，以此善知識於此行中，常以",
    "T36n1741_03a:1030c25": "此三眼善利眾生，故名三目。目者，眼也。以法",
    "T36n1741_03a:1030c26": "眼明淨，常見法身；智眼知根，善知根器；慧眼",
    "T36n1741_03a:1030c27": "簡擇，明見正邪。以此三眼，處行無惑；若無此",
    "T36n1741_03a:1030c28": "三眼，自亦恒迷，事無不染，何堪利物令離蓋",
    "T36n1741_03a:1030c29": "纏？以善知識道德行門而標其國，名為三目。",
    "T36n1741_03a:1031a01": "比丘名善見者，以此三眼知根，應根與益，不",
    "T36n1741_03a:1031a02": "浪施教，名為善見。何故此十行之初以比丘",
    "T36n1741_03a:1031a03": "為首？以明處行，先以三眼明徹，於世間中心",
    "T36n1741_03a:1031a04": "境無垢，名曰比丘。以比丘無染，是解脫義。此",
    "T36n1741_03a:1031a05": "十行初以比丘，是處行不染義。十住初妙峯",
    "T36n1741_03a:1031a06": "山頂德雲比丘，是從定起觀，以明相盡出俗",
    "T36n1741_03a:1031a07": "之義。十迴向初，鬻香長者號青蓮華，以明迴",
    "T36n1741_03a:1031a08": "出纏心多者，令入生死成大慈悲行，處世知",
    "T36n1741_03a:1031a09": "真而不染污，故號青蓮華。以俗表之，如淨名",
    "T36n1741_03a:1031a10": "之流是也。十地初以婆珊婆演底主夜神，此",
    "T36n1741_03a:1031a11": "云主當春生，以明十地大悲行，常處生死長",
    "T36n1741_03a:1031a12": "夜，主當一切眾生，令善芽增長。亦是主當春",
    "T36n1741_03a:1031a13": "生苗稼神。善財至三眼國，於城邑聚落村隣",
    "T36n1741_03a:1031a14": "市肆川源山谷一切諸處周遍求覓者，城者",
    "T36n1741_03a:1031a15": "可知。隣者，《尚書大傳》曰「五家為隣，三隣為",
    "T36n1741_03a:1031a16": "朋，三朋為里，五里為邑。此是虞夏之制也。」自",
    "T36n1741_03a:1031a17": "餘可知。善財如是求覓，以明觀察諸法靜亂",
    "T36n1741_03a:1031a18": "無體，一切處無著。比丘在林中經行往返者，",
    "T36n1741_03a:1031a19": "以明萬行如林覆蔭，莊嚴萬有也。地有林莊",
    "T36n1741_03a:1031a20": "嚴真境，人有行莊嚴自身及益他人也。往返",
    "T36n1741_03a:1031a21": "經行者，明體不住生死，不住解脫涅槃。故其",
    "T36n1741_03a:1031a22": "比丘壯年者，以明在世毀讚無傾、利生無盡，",
    "T36n1741_03a:1031a23": "為壯年美貌端正可喜。其髮紺青右旋不亂，",
    "T36n1741_03a:1031a24": "頂有肉髻，皮膚金色，頸文三道，額廣平正，眼",
    "T36n1741_03a:1031a25": "目修廣如青蓮華，如是等三十二相具足，以",
    "T36n1741_03a:1031a26": "明法眼智眼慧眼內嚴、外彰善行，慈悲和悅",
    "T36n1741_03a:1031a27": "知根接生，以得報相嚴身，具有三十二相，正",
    "T36n1741_03a:1031a28": "果報也。正經行時，不遲不速、審諦經行，無量",
    "T36n1741_03a:1031a29": "天龍八部釋梵護世等十眾前後圍遶者，以",
    "T36n1741_03a:1031b01": "行感招受化之眾也。主方神隨方迴轉者，震",
    "T36n1741_03a:1031b02": "巽離坤兌乾坎艮上下二方為十方，皆有神",
    "T36n1741_03a:1031b03": "隨逐迴轉而行。又表法中震為木，以木中",
    "T36n1741_03a:1031b04": "都含十方之法，以十下八為木字。震為音聲、",
    "T36n1741_03a:1031b05": "為震動、為青龍、為吉慶、為春生、為發明、為",
    "T36n1741_03a:1031b06": "眾善之首，以此法事先東方為首。南方離，為",
    "T36n1741_03a:1031b07": "虛無、為正、為日、為目、為心、為文章、為盛明。",
    "T36n1741_03a:1031b08": "若達心虛無，即有智慧文章明也。故問一知",
    "T36n1741_03a:1031b09": "十者，是智盛明義。以此十朋之龜者，問一知",
    "T36n1741_03a:1031b10": "十，表智慧明也。北方者，為坎、為水、為玄武、為",
    "T36n1741_03a:1031b11": "始明。此方以明暗創分以為北字，故十一月",
    "T36n1741_03a:1031b12": "一陽生，以明暗始分之始，暗去明來、明暗相",
    "T36n1741_03a:1031b13": "背也。又表正在玄武，迷愚姦邪之際，善惡不",
    "T36n1741_03a:1031b14": "和、不相信順，亦是明暗不比，皆相違背，故云",
    "T36n1741_03a:1031b15": "北字。海幢比丘背上，出二乘以表之。又坎",
    "T36n1741_03a:1031b16": "為牢固、為水，水善利萬物，皆是隨方迴轉之",
    "T36n1741_03a:1031b17": "義。善惡之道，十方參有。東北方為山、為石、為",
    "T36n1741_03a:1031b18": "止、為小男、為童蒙。年初歲末在其中，丑未相",
    "T36n1741_03a:1031b19": "衝，是陰陽之介。金墓在丑、木墓在未，日生於",
    "T36n1741_03a:1031b20": "寅、月生於申。以艮為山故，表山高難昇。以",
    "T36n1741_03a:1031b21": "人巴為艮字。若表聖道難登，心淨不動如山，",
    "T36n1741_03a:1031b22": "方正道現也。即以艮止其心，正道現為艮義，",
    "T36n1741_03a:1031b23": "皆隨方迴轉義。東南方為巽，為風、為長女、為",
    "T36n1741_03a:1031b24": "言說、為風教，故巽主辛丑辛未。以丑為小男，",
    "T36n1741_03a:1031b25": "未為眾人為信順。以明巽為言說風教，以化",
    "T36n1741_03a:1031b26": "眾人。童蒙小男已至道者，德合天地，然不須",
    "T36n1741_03a:1031b27": "教也，是故口出風而施言教以定正邪。是非",
    "T36n1741_03a:1031b28": "盡、言說俱巳，故兩巳共成巽字。約略如是。十",
    "T36n1741_03a:1031b29": "方之法難量，一方之法具有十方，互體參差",
    "T36n1741_03a:1031c01": "卒申難盡，但隨世法及出世法隨事迴轉。是",
    "T36n1741_03a:1031c02": "故經言「主方神隨方，迴轉者法也。」以明法無",
    "T36n1741_03a:1031c03": "定體，隨事變通。以明處此位中，隨其世間事",
    "T36n1741_03a:1031c04": "宜，教行自在，隨方迴轉。引導其前者，以明善",
    "T36n1741_03a:1031c05": "施教行，引導一切眾生，以教行為先也。足行",
    "T36n1741_03a:1031c06": "神持寶蓮華以承其足，神表智，於萬行中處",
    "T36n1741_03a:1031c07": "世無染也。以明行體性無垢故。閻浮幢林神，",
    "T36n1741_03a:1031c08": "雨眾雜華雲。此林近阿耨達池，以表萬行如",
    "T36n1741_03a:1031c09": "林，覆蔭含生。不行一行，處行無量，度脫眾",
    "T36n1741_03a:1031c10": "生。華者行也。無盡光神，舒光破暗者，恒以智",
    "T36n1741_03a:1031c11": "慧破一切迷暗故。不動藏地神現諸寶藏，令",
    "T36n1741_03a:1031c12": "一切眾生修其善業，發開智慧寶藏故。普光",
    "T36n1741_03a:1031c13": "明虛空神莊嚴虛空者，以普光明智度眾生，",
    "T36n1741_03a:1031c14": "普令眾生行於空行，破諸迷暗，獲無量福德，",
    "T36n1741_03a:1031c15": "以自莊嚴成就。德海神雨摩尼寶者，以大慈",
    "T36n1741_03a:1031c16": "悲行淨眾生垢故。無垢藏須彌山神，頂禮恭",
    "T36n1741_03a:1031c17": "敬，曲躬合掌，以明自智高勝，恒行謙敬，無我",
    "T36n1741_03a:1031c18": "慢之心。無礙力風神，雨妙香華。此是巽神，以",
    "T36n1741_03a:1031c19": "明智慧善說風教，聞者歡悅，是香華義。巽為",
    "T36n1741_03a:1031c20": "風教義。春和主夜神，莊嚴其身投地者，眾善",
    "T36n1741_03a:1031c21": "行為莊嚴。一切者，行不離根本智地常覺悟。",
    "T36n1741_03a:1031c22": "主晝神執普照諸方摩尼幢，住在虛空。放大",
    "T36n1741_03a:1031c23": "光明者，以明無相法身為虛空，根本智光為",
    "T36n1741_03a:1031c24": "摩尼寶幢體。以智自性無垢淨光為照耀體，",
    "T36n1741_03a:1031c25": "以明萬行及以心境，恒以根本普光明智普",
    "T36n1741_03a:1031c26": "照十方，無一法可得，而以萬行度諸眾生，不",
    "T36n1741_03a:1031c27": "離此智。常不迷心境，即能於世間而無染著。",
    "T36n1741_03a:1031c28": "處於世間教化眾生，常行此十行法而無過",
    "T36n1741_03a:1031c29": "失。此十箇神，以表神智處世之行十波羅蜜，",
    "T36n1741_03a:1032a01": "令修行者倣之。我聞聖者已下，請法。比丘答",
    "T36n1741_03a:1032a02": "之：「我年既少出家日近」者，以明初從十住，創",
    "T36n1741_03a:1032a03": "入十行之首也。我此生之中，於三十八恒河",
    "T36n1741_03a:1032a04": "沙佛所淨修梵行者，以明不離法眼智眼慧",
    "T36n1741_03a:1032a05": "眼三法為三十，此三法上皆能破除心境識",
    "T36n1741_03a:1032a06": "上十無明。以此三法所觀，一切心境識皆不",
    "T36n1741_03a:1032a07": "離法眼智眼慧眼所知見故，即八正道行恒",
    "T36n1741_03a:1032a08": "相應故，故言三十八恒河沙佛所淨修梵行。",
    "T36n1741_03a:1032a09": "以恒河沙邪見一切煩惱，以三眼觀之，無有",
    "T36n1741_03a:1032a10": "一法不解脫者，不離法眼智眼慧眼所知見",
    "T36n1741_03a:1032a11": "故，無有一法不清淨故，身口意悉清淨故，故",
    "T36n1741_03a:1032a12": "云三十八恒河沙佛所淨修梵行。以三眼淨，",
    "T36n1741_03a:1032a13": "一切見聞覺知境總淨，名為佛之知見也。經",
    "T36n1741_03a:1032a14": "云「或有佛所，一日一夜淨修梵行，乃至七日",
    "T36n1741_03a:1032a15": "七夜、半月一月、一歲，乃至不可說劫，淨修梵",
    "T36n1741_03a:1032a16": "行，乃至入無所證處淨修梵行，亦見彼佛",
    "T36n1741_03a:1032a17": "成等正覺，說法各各差別，無有雜亂」者，以月",
    "T36n1741_03a:1032a18": "無始無終、無有本末，一切心境之上不見一",
    "T36n1741_03a:1032a19": "法是非能所，是修梵行。梵者，淨也。善了心境",
    "T36n1741_03a:1032a20": "無染淨是非之性，常作如是觀，是於一切佛",
    "T36n1741_03a:1032a21": "所淨修梵行，以自心境一切淨故，即是佛也。",
    "T36n1741_03a:1032a22": "修行者，終不可於自他之上存是立非，得為",
    "T36n1741_03a:1032a23": "成佛也。設經塵劫勤勞，無免生死。何如心境",
    "T36n1741_03a:1032a24": "皆淨？以三眼隨用，住持世間。修行者應常",
    "T36n1741_03a:1032a25": "以三眼觀察世間，令心境識以成智業。心境",
    "T36n1741_03a:1032a26": "清淨慈悲和悅，主導眾生無有勞倦。何事須",
    "T36n1741_03a:1032a27": "憂？一切佛法自然明了。我唯知此菩薩無盡",
    "T36n1741_03a:1032a28": "燈解脫門已下，明推德於前，更令昇進。以法",
    "T36n1741_03a:1032a29": "眼智眼慧眼常照現前，令不迷心境，即情識",
    "T36n1741_03a:1032b01": "種子總亡，唯智慧現前，名為無盡燈法門。又",
    "T36n1741_03a:1032b02": "以一燈燃百千燈，冥者皆明，明終不盡，故",
    "T36n1741_03a:1032b03": "云無盡燈也。此位以檀波羅蜜為主，餘九為",
    "T36n1741_03a:1032b04": "伴。",
    "T36n1741_03a:1032b05": "第二饒益行。南方有國土名曰名聞。南義如",
    "T36n1741_03a:1032b06": "前。國號名聞者，以明自在童子智德高遠，物",
    "T36n1741_03a:1032b07": "無不曉，書數算法、技術眾藝，世間益生之法",
    "T36n1741_03a:1032b08": "莫不洞達，以是名聲遠聞，故國名名聞。童子",
    "T36n1741_03a:1032b09": "名自在者，以童子得不死之命，一切世法不",
    "T36n1741_03a:1032b10": "能沮壞，於生死中隨器現形而自在，故云自",
    "T36n1741_03a:1032b11": "在。在河渚者，水中可居處，大者名洲，小者曰",
    "T36n1741_03a:1032b12": "渚，小渚曰沚。聚砂為戲者，以明算法，隨聚砂",
    "T36n1741_03a:1032b13": "之多少，算知顆粒。此位中童子自在知之法，",
    "T36n1741_03a:1032b14": "約有十法，一書、二算、三印、四醫、五工巧、六和",
    "T36n1741_03a:1032b15": "合仙藥、七農、八商賈、九相、十知人根器而教授",
    "T36n1741_03a:1032b16": "之，有此十法而利眾生。算法阿庾多，此方",
    "T36n1741_03a:1032b17": "一兆。那由他，此方一億。自餘算數，梵本未翻。",
    "T36n1741_03a:1032b18": "從我唯知此一切工巧神通已下，是推德昇",
    "T36n1741_03a:1032b19": "進。此位以戒波羅蜜為主，餘九為伴。十住位",
    "T36n1741_03a:1032b20": "以十二緣生觀，觀生死海為佛智海為戒體。",
    "T36n1741_03a:1032b21": "此十行法為戒體，以成饒益之行。",
    "T36n1741_03a:1032b22": "第三無違逆行，以忍波羅蜜為主，餘九為伴。",
    "T36n1741_03a:1032b23": "南義如前。有一大城名為海住，前之二位所",
    "T36n1741_03a:1032b24": "云國，此位云城者，何以明？但以約智德所知",
    "T36n1741_03a:1032b25": "為國，今此位以忍防護身口意業不令高慢，",
    "T36n1741_03a:1032b26": "名之為城。城名海住，明下心如海，容納眾流",
    "T36n1741_03a:1032b27": "而無所棄。優婆夷名具足者，以能具足施、戒、",
    "T36n1741_03a:1032b28": "忍、進、慈悲，具此五法名為具足。在此城中所",
    "T36n1741_03a:1032b29": "住之宅者，以明忍行內嚴，不居其外，故在城",
    "T36n1741_03a:1032c01": "中。所居之宅四面無量種種眾寶莊嚴者，以",
    "T36n1741_03a:1032c02": "明一心內懷法忍，感招無量功德莊嚴。優婆",
    "T36n1741_03a:1032c03": "夷處於寶座者，以忍為座體，盛年美貌端正",
    "T36n1741_03a:1032c04": "可喜，以忍報嚴也。素服垂髮身無瓔珞者，此",
    "T36n1741_03a:1032c05": "捨外華嚴，以明忍狀。色相威德光明者，忍行",
    "T36n1741_03a:1032c06": "志德感乘，故容貌可喜。其宅廣博，一室而開",
    "T36n1741_03a:1032c07": "四門者，以忍施仁慈廣大，以四攝法四無量",
    "T36n1741_03a:1032c08": "心無限也。以一小器置於座前，一切世界無",
    "T36n1741_03a:1032c09": "限大眾來所食，皆隨根得食得道，各各差別。",
    "T36n1741_03a:1032c10": "以法忍施戒慈悲謙下，無自大憍慢為小器，",
    "T36n1741_03a:1032c11": "即功德廣大施無邊。若能忍心如虛空，福德",
    "T36n1741_03a:1032c12": "莊嚴無有盡也。故頌云「行忍身心無中邊，除",
    "T36n1741_03a:1032c13": "見大小如虛空，其心平等無高卑，十塵法施",
    "T36n1741_03a:1032c14": "亦無盡。」此位明十行忍門，十千童女總明忍",
    "T36n1741_03a:1032c15": "辱柔軟和悅之行，以女表之。眷屬有百萬阿",
    "T36n1741_03a:1032c16": "僧祇者，以明忍辱慈悲柔和行周。從我唯知",
    "T36n1741_03a:1032c17": "此菩薩無盡福德藏解脫門已下，明推德昇",
    "T36n1741_03a:1032c18": "進，以明忍辱一門即諸行具足，諸功德藏具",
    "T36n1741_03a:1032c19": "足也。",
    "T36n1741_03a:1032c20": "第四無屈撓行，精進波羅蜜為主，餘九為伴。",
    "T36n1741_03a:1032c21": "南義如前。有城名大興者，以明精進波羅蜜。",
    "T36n1741_03a:1032c22": "大興財法二施之行悉周遍，故城名大興。居",
    "T36n1741_03a:1032c23": "士號明智者，以智能隨俗，善行二施，饒益一",
    "T36n1741_03a:1032c24": "切眾生，故名明智。善財於城內市肆衢道七",
    "T36n1741_03a:1032c25": "寶臺上，處無數寶莊嚴之座而坐其上，其座",
    "T36n1741_03a:1032c26": "十種莊嚴，廣如經說。皆依十種波羅蜜行報",
    "T36n1741_03a:1032c27": "生故。先云七寶臺上以為座體者，以明萬行",
    "T36n1741_03a:1032c28": "以七覺支分為體。七覺者，一擇法覺支、二",
    "T36n1741_03a:1032c29": "精進覺支、三念覺支、四喜覺支、五猗覺支、六",
    "T36n1741_03a:1033a01": "定覺支、七捨覺支。以根本智為長者之身，故",
    "T36n1741_03a:1033a02": "為明智。居士者，居世間而不染，故名居士。以",
    "T36n1741_03a:1033a03": "其明智坐七覺支，成無量妙行門，作自利利",
    "T36n1741_03a:1033a04": "他昇進之行。明一切萬行覺觀，治習解迷，精",
    "T36n1741_03a:1033a05": "進無倦，成就大慈大悲，皆不離一切法空自",
    "T36n1741_03a:1033a06": "性無垢白淨無作智為本體。以染淨習氣及",
    "T36n1741_03a:1033a07": "樂出世間心之勝劣，令知慈悲增減不圓滿",
    "T36n1741_03a:1033a08": "障，安立十住、十行、十迴向、十地、等妙二位昇",
    "T36n1741_03a:1033a09": "進之行名目，與修行者作樣，令學者倣之，依",
    "T36n1741_03a:1033a10": "教不錯。故市四衢道坐七寶臺座，以七覺支",
    "T36n1741_03a:1033a11": "為座體，以明四攝四無量心，故名四衢道。以",
    "T36n1741_03a:1033a12": "七覺支分十波羅蜜及無量行，名眾寶莊嚴。",
    "T36n1741_03a:1033a13": "常處生死煩惱為朝市。以明此位精進之行，",
    "T36n1741_03a:1033a14": "應如是行財法二施之門。善財請法，居士令",
    "T36n1741_03a:1033a15": "觀來眾色類無量廣多，及來眾欲樂不同。勸",
    "T36n1741_03a:1033a16": "觀之已，居士須臾繫念，仰視空中，如其所須",
    "T36n1741_03a:1033a17": "悉從空而下，一切大眾普皆滿足者，以表明",
    "T36n1741_03a:1033a18": "智自體是空，一切果報皆從空智而幻生故。",
    "T36n1741_03a:1033a19": "以此仰視虛空，表其空智幻生福報諸功德",
    "T36n1741_03a:1033a20": "海，從此空智而生。是以觀其本源，令知果報",
    "T36n1741_03a:1033a21": "功德所生之因。大慈大悲財法大捨悉從空",
    "T36n1741_03a:1033a22": "智而起，一切萬行從空智慧而生，及以一切",
    "T36n1741_03a:1033a23": "眾生及以業果皆如是也。令修行者善知心",
    "T36n1741_03a:1033a24": "境一切功德果報，及一切眾生所行因果，皆",
    "T36n1741_03a:1033a25": "從空智而有。眾生不了妄作無明，而作善惡",
    "T36n1741_03a:1033a26": "業，迷其空智，生死流轉。了此法者，得大明",
    "T36n1741_03a:1033a27": "智，而常隨俗行於慈悲，諸功德海財法二施，",
    "T36n1741_03a:1033a28": "廣大無盡隨念而至，從此空智而有故。是故",
    "T36n1741_03a:1033a29": "須觀令學者識本倣之，在行無染，猶如蓮華",
    "T36n1741_03a:1033b01": "而有可觀，處水無染。前十住中，第四精進波",
    "T36n1741_03a:1033b02": "羅蜜，即以彌伽長者於市肆上，為十千人",
    "T36n1741_03a:1033b03": "眾說輪字莊嚴門，令學諸善知世智，了世名",
    "T36n1741_03a:1033b04": "言書字句義一切名字互體相生，一一名字",
    "T36n1741_03a:1033b05": "有一切名字，互成生起，本性體無。今十行",
    "T36n1741_03a:1033b06": "中，第四無屈撓行，行精進波羅蜜，以明智居",
    "T36n1741_03a:1033b07": "士在市肆衢道，以明四攝法，行財法二施攝",
    "T36n1741_03a:1033b08": "眾生行，從空智生。自餘廣意，經中具明。從我",
    "T36n1741_03a:1033b09": "唯知此隨意念念生福德藏解脫門已下，明",
    "T36n1741_03a:1033b10": "推德昇進。第五離癡亂行，禪波羅蜜為主，餘",
    "T36n1741_03a:1033b11": "九為伴。南義如前。大城名師子宮者，明禪定",
    "T36n1741_03a:1033b12": "能發大智慧，於生死中及大眾中說決定破",
    "T36n1741_03a:1033b13": "生死法，得無怖畏，故名師子宮。明此智慧，不",
    "T36n1741_03a:1033b14": "從外依他而來，以自心寂定所顯得，故名師",
    "T36n1741_03a:1033b15": "子宮。智慧為師子。善財於市中見寶髻長者，",
    "T36n1741_03a:1033b16": "以明此位不住禪體，在生死煩憒之中引接",
    "T36n1741_03a:1033b17": "一切眾生。故長者接善財手，將詣所居，示其",
    "T36n1741_03a:1033b18": "舍宅，光明真金所成，白銀為牆，頗梨為殿，紺",
    "T36n1741_03a:1033b19": "琉璃寶以為樓閣，硨磲妙寶而為其柱，百萬",
    "T36n1741_03a:1033b20": "種寶周遍莊嚴，赤珠摩尼為師子座，摩尼為",
    "T36n1741_03a:1033b21": "悵，真珠為網彌覆其上。瑪瑙寶池香水盈滿，",
    "T36n1741_03a:1033b22": "無量寶樹周遍行列。其宅廣博，十層八門。善",
    "T36n1741_03a:1033b23": "財次第觀察，此以禪體大智慧功德八正行",
    "T36n1741_03a:1033b24": "報生依果故，觀果知因。善財觀察報居宅舍",
    "T36n1741_03a:1033b25": "因果，即得所修之道。論主頌曰「禪心自淨為",
    "T36n1741_03a:1033b26": "光明，自性無垢為真金，廓徹如空無涯際，此",
    "T36n1741_03a:1033b27": "是智者之宅舍。智眼普觀一切法，白淨無垢",
    "T36n1741_03a:1033b28": "無中邊，諸法取捨不可得，此是智者之垣牆。",
    "T36n1741_03a:1033b29": "了色塵境本性無，心王善治名為殿，淨智明",
    "T36n1741_03a:1033c01": "見照世間，於法普照為樓閣。常於一切見聞",
    "T36n1741_03a:1033c02": "中，常無取捨無傾動，一切色聲能見聞，聞中",
    "T36n1741_03a:1033c03": "不聞為寶柱。色境自性本無性，智者以之為",
    "T36n1741_03a:1033c04": "座體，能於十方塵勞門，坐為大智無垢染。成",
    "T36n1741_03a:1033c05": "大智慧無所畏，此是智者師子座。善設教網",
    "T36n1741_03a:1033c06": "漉眾生，心恒清淨香水滿。樓閣十重宅八門，",
    "T36n1741_03a:1033c07": "十度八正是其行。最下重中施飲食，第二戒",
    "T36n1741_03a:1033c08": "施為寶衣，第三忍辱寶華瓔，第四慈悲精進",
    "T36n1741_03a:1033c09": "女，第五禪慧妙莊嚴，五地通明菩薩住，第",
    "T36n1741_03a:1033c10": "六淨慧妙空乘，六地菩薩於中住。七層方便",
    "T36n1741_03a:1033c11": "處生死，八層無功智自在，九層一生法王居，",
    "T36n1741_03a:1033c12": "十層佛果咸充滿。如是次第而修學，畢竟無",
    "T36n1741_03a:1033c13": "初及中後，以此定慧總持門，住智自在非空",
    "T36n1741_03a:1033c14": "有。」善財白言：「種何善根，獲是果報？」長者告",
    "T36n1741_03a:1033c15": "言：「善男子！我念過去過佛剎微塵劫，有世界",
    "T36n1741_03a:1033c16": "名圓滿莊嚴，佛號無邊光明法界普莊嚴王",
    "T36n1741_03a:1033c17": "如來、應、正等覺，十號圓滿。彼佛入城，我奏音",
    "T36n1741_03a:1033c18": "樂并燒一丸香而供養。以此功德迴向三處，",
    "T36n1741_03a:1033c19": "謂永離一切貧窮困苦、常見諸佛及善知識、",
    "T36n1741_03a:1033c20": "恒聞正法，故獲此報也。」釋云：過佛剎微塵數",
    "T36n1741_03a:1033c21": "劫者，處迷未悟曰塵劫也。有世界名圓滿莊",
    "T36n1741_03a:1033c22": "嚴者，以明根本普光明智自性，有無邊功德",
    "T36n1741_03a:1033c23": "世界也。佛號無邊光明法界普莊嚴王者，即",
    "T36n1741_03a:1033c24": "根本普光明智自性無垢，恒照法界虛空界，",
    "T36n1741_03a:1033c25": "一切眾生同共有之，但為處迷，隨三界六道",
    "T36n1741_03a:1033c26": "果報善惡不同。若也一念與天真自性無修",
    "T36n1741_03a:1033c27": "無作禪相應，一切心境色塵性自無垢，便成",
    "T36n1741_03a:1033c28": "普光明智。性自無依，不依空有，而能普照十",
    "T36n1741_03a:1033c29": "方法界妙用自在，無邊功德自然莊嚴。但為",
    "T36n1741_03a:1034a01": "隔迷本體，與無明貪瞋不相離也。一念淨心",
    "T36n1741_03a:1034a02": "迷解，大智現前，但以十住、十行、十迴向、十地、",
    "T36n1741_03a:1034a03": "等覺位五十箇法門，調和智慈生熟使令均",
    "T36n1741_03a:1034a04": "齊，成普賢行。然其智體不離初心，時亦不",
    "T36n1741_03a:1034a05": "遷、智亦不改，但令智悲神用漸漸增廣、漸漸",
    "T36n1741_03a:1034a06": "增明，使令廓徹，量同虛空、等周法界，同一切",
    "T36n1741_03a:1034a07": "眾生心，住一切眾生，隨心而現，悉能普應十",
    "T36n1741_03a:1034a08": "方世界，無處不至。始終如是，自性常爾，不作",
    "T36n1741_03a:1034a09": "神通想念變化。以慈善根力，法爾恒然，功行",
    "T36n1741_03a:1034a10": "方滿。此寶髻長者，以一切色塵自性無作禪，",
    "T36n1741_03a:1034a11": "開發此普光明智，顯發教化一切眾生。但迷",
    "T36n1741_03a:1034a12": "時即言佛剎微塵劫，悟已古今總無所有，昇",
    "T36n1741_03a:1034a13": "進不離，無古今中而有漸漸，如空中雲，不離",
    "T36n1741_03a:1034a14": "空體而有聚散，然其空體不屬時收。言無邊",
    "T36n1741_03a:1034a15": "光明法界普莊嚴王佛，入城我奏音樂并燒",
    "T36n1741_03a:1034a16": "一丸香供養彼佛，得此功德者，但表樂音是",
    "T36n1741_03a:1034a17": "五塵之境，便達五塵本來法體。本是法界普",
    "T36n1741_03a:1034a18": "光明智之境界，以為法樂，名為供養。得此道",
    "T36n1741_03a:1034a19": "者，是迴向三處，永離貧窮困苦、常見諸佛",
    "T36n1741_03a:1034a20": "及善知識無邊功德，以此達妄成智，而用教",
    "T36n1741_03a:1034a21": "化眾生而得也。我唯知此無量福德寶藏解",
    "T36n1741_03a:1034a22": "脫門已下，明推德昇進。以無明迷解，以成普",
    "T36n1741_03a:1034a23": "光明智，以用教化眾生，是無量福德藏。十住",
    "T36n1741_03a:1034a24": "解脫長者禪身，含十佛剎海，以境而從體以",
    "T36n1741_03a:1034a25": "為禪體。此十行中寶髻長者，以禪體而就用",
    "T36n1741_03a:1034a26": "為禪體，一切色塵無不禪收。",
    "T36n1741_03a:1034a27": "第六善現行，以般若波羅蜜為主，餘九為伴。",
    "T36n1741_03a:1034a28": "南義如前。有一國土名藤根者，以表此位智",
    "T36n1741_03a:1034a29": "慧深固，徹於水際，不可傾拔，名曰藤根。城名",
    "T36n1741_03a:1034b01": "普門者，為此長者世無不達、無不救濟，醫",
    "T36n1741_03a:1034b02": "方療疾無病不明，大小三乘及一乘根種無",
    "T36n1741_03a:1034b03": "不皆示依法接引，所稱時宜，香湯沐浴、名衣",
    "T36n1741_03a:1034b04": "上服、飲食上味無不給施，故其城名普門。長",
    "T36n1741_03a:1034b05": "者名普眼者，以明此位智慧幽微，世無不曉，",
    "T36n1741_03a:1034b06": "十方世法一切皆明，名為普眼。此位以智慧",
    "T36n1741_03a:1034b07": "成滿一切醫方、一切佛法大小法門，及飲食",
    "T36n1741_03a:1034b08": "衣服，十方恒施。亦和合一切香，供養諸佛。廣",
    "T36n1741_03a:1034b09": "在經文。我唯知此令一切眾生普見諸佛歡",
    "T36n1741_03a:1034b10": "喜法門已下，是推德昇進。此位令修行者見",
    "T36n1741_03a:1034b11": "道之後，以慈悲故，利眾生事無不頓明，以益",
    "T36n1741_03a:1034b12": "群品。十住中海幢比丘，入寂滅神通，十方化",
    "T36n1741_03a:1034b13": "利。此位普眼長者，以正法大小諸乘及世法",
    "T36n1741_03a:1034b14": "諸功，普皆等濟。",
    "T36n1741_03a:1034b15": "第七無著行，方便波羅蜜為主，餘九為伴。南",
    "T36n1741_03a:1034b16": "義如前。有大城名多羅幢，此云明淨。王名無",
    "T36n1741_03a:1034b17": "厭足。此位中明善治國政，慈慜含生無有厭",
    "T36n1741_03a:1034b18": "足。治世間有多惡逆、多不善行，故示威嚴。自",
    "T36n1741_03a:1034b19": "化其身作十萬猛卒，形貌醜惡、衣服偏陋，執",
    "T36n1741_03a:1034b20": "持器仗、攘臂瞋目，作諸苦具，見者恐怖。自化",
    "T36n1741_03a:1034b21": "其身作種種惡，還以自化其身而追捉之，或",
    "T36n1741_03a:1034b22": "截耳鼻挑目種種苦治，令實眾生懼而不犯",
    "T36n1741_03a:1034b23": "厭而離之，能發無上道心。明菩薩大慈大悲",
    "T36n1741_03a:1034b24": "之行以治惡法，外示威嚴、內懷慈慜，以大慈",
    "T36n1741_03a:1034b25": "悲心實不傷一蚤一蟻，何況人耶？廣如經說。",
    "T36n1741_03a:1034b26": "我唯得此如幻解脫門已下，是推德昇進。",
    "T36n1741_03a:1034b27": "第八難得行，以願波羅蜜為主，餘九為伴。南",
    "T36n1741_03a:1034b28": "義如前。有城名妙光，王名大光。此妙光是無",
    "T36n1741_03a:1034b29": "色形之根本。妙智大光王，是妙智之大自在",
    "T36n1741_03a:1034c01": "用，是差別智。以此位成一分順理無功之妙",
    "T36n1741_03a:1034c02": "行，仍有順解脫之心多，不同十地第八地任",
    "T36n1741_03a:1034c03": "法無功智現前，恐隨智體自性無作而滯大",
    "T36n1741_03a:1034c04": "慈悲，故從十住直至十地，皆以願波羅蜜防",
    "T36n1741_03a:1034c05": "之，令至其位，念本願力、起大悲行，不令住",
    "T36n1741_03a:1034c06": "淨。於智悲行漸漸殊勝，廣大三昧、涅槃道上",
    "T36n1741_03a:1034c07": "煩惱習氣，至十地位滿方捨，始於普賢行而",
    "T36n1741_03a:1034c08": "得自在。其位未成者，助道之行不可厭廢。其",
    "T36n1741_03a:1034c09": "位已至，助道之行不可留。如世間法皆然，思",
    "T36n1741_03a:1034c10": "之可見。從十住第八、十行第八、十迴向第八、",
    "T36n1741_03a:1034c11": "十地第八，各隨本位，皆有一分無功之智和",
    "T36n1741_03a:1034c12": "會智慈之行。勝劣之體，如十住第七位，即以",
    "T36n1741_03a:1034c13": "休捨優婆夷與第八位仙人同住海潮處，以",
    "T36n1741_03a:1034c14": "明智悲無二體也。此十行位第七第八，以明",
    "T36n1741_03a:1034c15": "淨城妙光無厭足王、大光王和會大悲體，以",
    "T36n1741_03a:1034c16": "明隨位勝劣，即以仙人與王表之。所行隨位",
    "T36n1741_03a:1034c17": "力用不同，諸位倣此知之，位位皆然。道無二",
    "T36n1741_03a:1034c18": "體，但明位位殊勝。如十迴向第七第八，以觀",
    "T36n1741_03a:1034c19": "音、正趣菩薩同會而見，以聖者表之。漸漸入",
    "T36n1741_03a:1034c20": "神，所用幽微廣大故。妙光城縱廣一十由旬",
    "T36n1741_03a:1034c21": "者，一之與十皆為大數之母。母者本也，是根",
    "T36n1741_03a:1034c22": "本智。十億衢路，十億是差別智中眾行，明不",
    "T36n1741_03a:1034c23": "離本妙智之體，而有無邊眾行大用。表之其",
    "T36n1741_03a:1034c24": "一之與十，而遍十億及十不可說乃至一切",
    "T36n1741_03a:1034c25": "數之大體故。一一道間皆有無量萬億眾生",
    "T36n1741_03a:1034c26": "者，以明差別智及眾行中一一行，攝化無量",
    "T36n1741_03a:1034c27": "萬億眾生，根欲不同皆得其所。已下諸眾莊",
    "T36n1741_03a:1034c28": "嚴，皆智悲之行報得，具如經文，觀果知因。其",
    "T36n1741_03a:1034c29": "王二十八相者，以明後有善法行、真實行二",
    "T36n1741_03a:1035a01": "行未圓，一行中有因有果，闕此四重因果，未",
    "T36n1741_03a:1035a02": "具三十二相也。以明後二種行滿，即化行遍",
    "T36n1741_03a:1035a03": "周，三十二相亦滿，以不住大智樓閣故。在四",
    "T36n1741_03a:1035a04": "衢道中，以明四攝法四無量所攝行遍，故諸",
    "T36n1741_03a:1035a05": "相具足也。當此妙光城中，有一樓閣名正法",
    "T36n1741_03a:1035a06": "藏，阿僧祇寶以為莊嚴，光明赫奕，最勝無比，",
    "T36n1741_03a:1035a07": "眾生見者無有厭足。大光王處中者，樓閣是",
    "T36n1741_03a:1035a08": "根本普光明智，大光王是差別智。城中有無",
    "T36n1741_03a:1035a09": "數寶樓閣，皆是本位十波羅蜜行之所報生。",
    "T36n1741_03a:1035a10": "最居城中樓閣，根本智之報體。大光王於所",
    "T36n1741_03a:1035a11": "住樓閣不遠坐如意摩尼寶蓮華師子座者，",
    "T36n1741_03a:1035a12": "以不住智淨名不遠，以四攝法攝化眾生為",
    "T36n1741_03a:1035a13": "四衢道，隨意利生名如意寶也。智恒無垢，號",
    "T36n1741_03a:1035a14": "曰摩尼。常處世間而無染污，是廣大蓮華座。",
    "T36n1741_03a:1035a15": "其城各隨眾生業力所見，淨穢不同。入大慈",
    "T36n1741_03a:1035a16": "為首，隨順世間三昧者，以明不住淨智隨俗",
    "T36n1741_03a:1035a17": "行慈順俗利生，心無沈掉名為三昧，名菩薩",
    "T36n1741_03a:1035a18": "幢行隨順世間三昧。入此三昧時，其城內外",
    "T36n1741_03a:1035a19": "六種震動，樹木樓閣一切境界傾身向王，皆",
    "T36n1741_03a:1035a20": "悉頂禮。是三昧力所感，廣在經文。我唯知",
    "T36n1741_03a:1035a21": "此大慈為首隨順世間三昧門已下，是推德",
    "T36n1741_03a:1035a22": "昇進。此位以明不住淨智，隨俗行慈悲行遍",
    "T36n1741_03a:1035a23": "故。",
    "T36n1741_03a:1035a24": "第九善法行，力波羅蜜為主，餘九為伴。南義",
    "T36n1741_03a:1035a25": "如前。有一王都名安住者，五位之中但是第",
    "T36n1741_03a:1035a26": "九皆是法王之位，以明至此位說法自在，故",
    "T36n1741_03a:1035a27": "號王都。住持軌度，身心寂靜，故名安住，以明",
    "T36n1741_03a:1035a28": "法師志德也。有優婆夷名不動，以明法師志",
    "T36n1741_03a:1035a29": "德慈悲、和悅柔軟。心不隨境，以明法師之行。",
    "T36n1741_03a:1035b01": "以不動優婆夷表之，不即要以婦人為法師",
    "T36n1741_03a:1035b02": "也。優婆夷言：「於自眷屬不生瞋恨，何況他眾",
    "T36n1741_03a:1035b03": "生。」善財歎此女人有三種行，頌曰「守護清",
    "T36n1741_03a:1035b04": "淨戒，修行廣大忍，精進不退轉，光明照世間。」",
    "T36n1741_03a:1035b05": "善財見優婆夷，但恭敬合掌不致禮拜者，以",
    "T36n1741_03a:1035b06": "此位說教，無高卑性，不行曲禮，如《無行經》得",
    "T36n1741_03a:1035b07": "性相平等無我無人者。又文殊師利白佛言：",
    "T36n1741_03a:1035b08": "「所見如來，不應禮敬。」以此號為《無行經》。此至",
    "T36n1741_03a:1035b09": "道者無上禮也。但有合掌，觀察合道，其體平",
    "T36n1741_03a:1035b10": "等。智慈不施曲禮，得法之後方隨俗禮，以是",
    "T36n1741_03a:1035b11": "辭去方禮。法師位有十種行：一慈悲、二柔軟、",
    "T36n1741_03a:1035b12": "三謙敬、四色境之中心無傾動、五持戒、六忍",
    "T36n1741_03a:1035b13": "辱、七精進、八廣明世間出世間諸法對治門、",
    "T36n1741_03a:1035b14": "九善說四辯分明、十言音和悅生致慰問，此",
    "T36n1741_03a:1035b15": "為法師之志德也。我唯得此求一切法無厭",
    "T36n1741_03a:1035b16": "足三昧光明為一切眾生說微妙法皆令歡喜",
    "T36n1741_03a:1035b17": "已下，是推德昇進。此法師位其意廣大，具在",
    "T36n1741_03a:1035b18": "經文。今且略知經之大意次第，諸有作者，善",
    "T36n1741_03a:1035b19": "依經本而更審諦，自策其志。此優婆夷云：「爾",
    "T36n1741_03a:1035b20": "時劫中受持如來所說法門，未曾廢捨一文",
    "T36n1741_03a:1035b21": "一字，乃至世俗文字亦復如是，乃至世間技",
    "T36n1741_03a:1035b22": "術之法，一一法中亦復如是。」以看古樣，自勵",
    "T36n1741_03a:1035b23": "已躬。",
    "T36n1741_03a:1035b24": "第十真實行，以智波羅蜜為主，餘九為伴。南",
    "T36n1741_03a:1035b25": "義如前。有一大城名無量都薩羅者，此云有",
    "T36n1741_03a:1035b26": "無量大喜樂事。為此善知識行，以四攝法正",
    "T36n1741_03a:1035b27": "邪同事、愛語方便，眾生見者無不蒙益，故城",
    "T36n1741_03a:1035b28": "名有喜樂事。有出家外道名為遍行，不著三",
    "T36n1741_03a:1035b29": "界名曰出家，一切眾生皆同其行名為遍行。",
    "T36n1741_03a:1035c01": "三千大千世界中，九十六種外道皆悉與其",
    "T36n1741_03a:1035c02": "同行，故名遍行。在山頂上平地經行，以明智",
    "T36n1741_03a:1035c03": "波羅蜜。智高出世俗，名為山頂。大悲平等普",
    "T36n1741_03a:1035c04": "攝眾生，名為平地。善知識以無依智，於此閻",
    "T36n1741_03a:1035c05": "浮地城邑聚落一切眾生中男女大小，常現",
    "T36n1741_03a:1035c06": "其身，同其色類而為說法。諸眾生等皆悉不",
    "T36n1741_03a:1035c07": "能知我從何所來，唯令聞者如實修行。十方",
    "T36n1741_03a:1035c08": "一切世界人天六道常皆如是，故號遍行。從",
    "T36n1741_03a:1035c09": "我唯知此至一切處菩薩行已下，是推德昇",
    "T36n1741_03a:1035c10": "進。已上十善知識，成就世間諸藝治化之行，",
    "T36n1741_03a:1035c11": "兼修出世之心多。若恒以生死苦海常處其",
    "T36n1741_03a:1035c12": "中不出不沒，以成大智大慈悲及一切智海，",
    "T36n1741_03a:1035c13": "後位方明。",
    "T36n1741_03a:1035c14": "略釋新華嚴經修行次第決疑論卷三之上"
}