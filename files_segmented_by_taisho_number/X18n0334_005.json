{
    "X18n0334_005:0155c14": "楞伽阿跋多羅寶經心印卷五",
    "X18n0334_005:0155c15": "宋天竺三藏沙門求那跋陀羅譯",
    "X18n0334_005:0155c16": "曹洞三十四世博山三世雷峯沙",
    "X18n0334_005:0155c17": "門釋圅昰疏",
    "X18n0334_005:0155c18": "嗣法門人沙門　釋(今無今覞)較",
    "X18n0334_005:0155c19": "一切佛語心品之三",
    "X18n0334_005:0155c20": "○二示聖智照明諸地。分四。△初列三種意生身。",
    "X18n0334_005:0155c21": "爾時世尊告大慧菩薩摩訶薩言。意生身分別通相。",
    "X18n0334_005:0155c22": "我今當說。諦聽諦聽。善思念之。大慧白佛言。善哉世",
    "X18n0334_005:0155c23": "尊。唯然受教。佛告大慧。有三種意生身。云何為三。所",
    "X18n0334_005:0155c24": "謂三昧樂正受意生身。覺法自性性意生身。種類俱",
    "X18n0334_005:0156a01": "生無行作意生身。修行者了知初地上上增進相。得",
    "X18n0334_005:0156a02": "三種身。",
    "X18n0334_005:0156a03": "三種身。從初地至佛地。分別所證。三昧樂正受。為",
    "X18n0334_005:0156a04": "初地至七地。覺法自性性。為八地至十地。種類俱",
    "X18n0334_005:0156a05": "生無行作。則金剛地最後所證法身。如摩尼珠。隨",
    "X18n0334_005:0156a06": "類對現也。此三種可配三觀。三昧正受。奢摩他攝。",
    "X18n0334_005:0156a07": "覺法自性性。三摩鉢提攝。種類。聖種類。一切佛自",
    "X18n0334_005:0156a08": "性影現。不可思議。即中道禪那攝也。覺自心現者。",
    "X18n0334_005:0156a09": "三觀一時具足。此自性三德。即一而三。即三而一。",
    "X18n0334_005:0156a10": "不同權始。一位不知一位。然隨地深淺。不妨各有",
    "X18n0334_005:0156a11": "親證。所謂圓融不礙行布也。△二示七地以上身",
    "X18n0334_005:0156a12": "相。",
    "X18n0334_005:0156a13": "大慧。云何三昧樂正受意生身。謂第三第四第五地。",
    "X18n0334_005:0156a14": "三昧樂正受故。種種自心寂靜。安住心海。起浪識相",
    "X18n0334_005:0156a15": "不生。知自心現境界性非性。是名三昧樂正受意生",
    "X18n0334_005:0156a16": "身。",
    "X18n0334_005:0156a17": "自初地至四地。斷見惑盡。自五地至七地。斷思惑",
    "X18n0334_005:0156a18": "盡。大乘覺自心現。所斷二惑。雖不同二乘見有實",
    "X18n0334_005:0156a19": "法。味著三昧。對治生死。然從識浪轉變。覺自心現。",
    "X18n0334_005:0156a20": "悉無所有。自心寂靜。瞥爾現前。所有三昧。皆從了",
    "X18n0334_005:0156a21": "因。所謂安住心海。無有受樂也。△三示八地身相。",
    "X18n0334_005:0156a22": "大慧。云何覺法自性性意生身。謂第八地。觀察覺了",
    "X18n0334_005:0156a23": "如幻等法。悉無所有。身心轉變。得如幻三昧。及餘三",
    "X18n0334_005:0156a24": "昧門。無量相力自在明。如妙華莊嚴。迅疾如意。猶如",
    "X18n0334_005:0156b01": "幻夢水月鏡像。非造非所造。如造所造一切色種種",
    "X18n0334_005:0156b02": "支分具足莊嚴。隨入一切佛剎大眾。通達自性法故。",
    "X18n0334_005:0156b03": "是名覺法自性性意生身。",
    "X18n0334_005:0156b04": "第八地見法無我。覺自心現一切境界。悉如夢幻。",
    "X18n0334_005:0156b05": "即以自覺照了。身心轉變。順性起用。入如幻三昧。",
    "X18n0334_005:0156b06": "及無量三昧力通。現一切水月鏡像身。如意自在。",
    "X18n0334_005:0156b07": "徧諸佛剎。深達法性。非有非無。不由造作。自然具",
    "X18n0334_005:0156b08": "足莊嚴也。△四示佛地無行作身相。并頌。",
    "X18n0334_005:0156b09": "大慧。云何種類俱生無行作意生身。所謂覺一切佛",
    "X18n0334_005:0156b10": "法。緣自得樂相。(唐譯云。謂了達諸佛自證法相)是名",
    "X18n0334_005:0156b11": "種類俱生無行作意生身。大慧。於彼三種身相。觀察",
    "X18n0334_005:0156b12": "覺了。應當修學。",
    "X18n0334_005:0156b13": "覺一切佛法緣自得樂相者。謂證一切如來所證",
    "X18n0334_005:0156b14": "自性法身。如摩尼珠。隨五色現。如來自性法身。亦",
    "X18n0334_005:0156b15": "復如是。隨眾生心。對至即現。如來無有心念。此由",
    "X18n0334_005:0156b16": "百劫悲願所成。亦自性法相。法爾如是。惟佛一人。",
    "X18n0334_005:0156b17": "方能圓證也。",
    "X18n0334_005:0156b18": "爾時世尊欲重宣此義。而說偈言。非我乘大乘。(魏譯",
    "X18n0334_005:0156b19": "云。我乘非大乘)非說亦非字。非諦非解脫。非無有境",
    "X18n0334_005:0156b20": "界。然乘摩訶衍。三摩提自在。種種意生身。自在華莊",
    "X18n0334_005:0156b21": "嚴。",
    "X18n0334_005:0156b22": "偈顯如來自覺聖智。離諸乘相。非言說到。非一切",
    "X18n0334_005:0156b23": "諦。非一切解脫。亦非無所有境界。此正顯示第一",
    "X18n0334_005:0156b24": "義。自證自知。大乘法門。入此法門。自然得三種身。",
    "X18n0334_005:0156c01": "莊嚴自在。不勤功用也。○上二示聖智照明諸地",
    "X18n0334_005:0156c02": "竟。三示方便善內五行。分六。△初因大慧問。列五",
    "X18n0334_005:0156c03": "無間行。",
    "X18n0334_005:0156c04": "爾時大慧菩薩摩訶薩白佛言。世尊。如世尊說若男",
    "X18n0334_005:0156c05": "子女人行五無間業。不入無擇地獄。世尊。云何男子",
    "X18n0334_005:0156c06": "女人行五無間業不入無擇地獄。佛告大慧。諦聽諦",
    "X18n0334_005:0156c07": "聽。善思念之。當為汝說。大慧白佛言。善哉世尊。唯然",
    "X18n0334_005:0156c08": "受教。佛告大慧。云何五無間業。所謂殺父母。及害羅",
    "X18n0334_005:0156c09": "漢。破壞眾僧。惡心出佛身血。",
    "X18n0334_005:0156c10": "殺父。殺母。害阿羅漢。破壞眾僧。出佛身血。此五無",
    "X18n0334_005:0156c11": "間業。定得無擇地獄報。然佛亦有時云。亦有行五",
    "X18n0334_005:0156c12": "無間業。不得無擇獄。故下發明也。△二示二根本",
    "X18n0334_005:0156c13": "斷。",
    "X18n0334_005:0156c14": "大慧。云何眾生母。謂愛更受生。貪喜俱。如緣母立。無",
    "X18n0334_005:0156c15": "明為父。生入處聚落。斷二根本。名害父母。",
    "X18n0334_005:0156c16": "愛。十二緣愛支。以能潤生。故曰更受生貪喜俱。有",
    "X18n0334_005:0156c17": "養育義。故曰如緣母立。無明支。以能發業。名之為",
    "X18n0334_005:0156c18": "父。貪愛母合無明父。即入六處聚落。成後有身。此",
    "X18n0334_005:0156c19": "二為生死因。故曰根本。斷二根本。即名害父母也。",
    "X18n0334_005:0156c20": "△三示諸法究竟斷。",
    "X18n0334_005:0156c21": "彼諸使不現。如鼠毒發諸法。究竟斷彼。名害羅漢。",
    "X18n0334_005:0156c22": "羅漢斷十正使。未斷習氣。謂如鼠毒發者。如鼠齧",
    "X18n0334_005:0156c23": "人。瘡雖已愈。遇雷復發。喻羅漢斷內色。未斷外色。",
    "X18n0334_005:0156c24": "故遇緣搖動也。證自覺智。習氣頓除。所有如鼠毒",
    "X18n0334_005:0157a01": "發一切諸法。皆悉永斷。名害羅漢。△四示諸陰究",
    "X18n0334_005:0157a02": "竟斷。",
    "X18n0334_005:0157a03": "云何破僧。謂異相諸陰。和合積聚。究竟斷彼。名為破",
    "X18n0334_005:0157a04": "僧。",
    "X18n0334_005:0157a05": "色受想行識。乃諸陰異相。五陰和合。積聚生死。所",
    "X18n0334_005:0157a06": "謂集也。若能斷之。即名破僧。僧和合義也。△五示",
    "X18n0334_005:0157a07": "七種識斷。",
    "X18n0334_005:0157a08": "大慧。不覺外自共相自心現量。七識身。以三解脫無",
    "X18n0334_005:0157a09": "漏惡想。究竟斷彼七種識佛。(唐譯云。謂八識身。妄生",
    "X18n0334_005:0157a10": "思覺。見自心外自相共相。以三解脫無漏惡心。究竟斷",
    "X18n0334_005:0157a11": "彼八識身佛)名為惡心出佛身血。若男子女人行此",
    "X18n0334_005:0157a12": "無間事者。名五無間。亦名無間等。",
    "X18n0334_005:0157a13": "八識有覺不覺二義。不覺外自共相皆自心現。則",
    "X18n0334_005:0157a14": "覺為七識我相。以八識見分妄覺。即七識我執。此",
    "X18n0334_005:0157a15": "謂七識身。唐謂八識。同此旨耳。若覺自心所現。即",
    "X18n0334_005:0157a16": "能以無作無相無願。安住不覺寂靜心海。所謂三",
    "X18n0334_005:0157a17": "解脫無漏惡想。斷彼覺身也。合此五行。是為證於",
    "X18n0334_005:0157a18": "正真實法。故名無間等也。△六示外無間行。并頌。",
    "X18n0334_005:0157a19": "復次大慧。有外無間。今當演說。汝及餘菩薩摩訶薩。",
    "X18n0334_005:0157a20": "聞是義已。於未來世。不墮愚癡。云何五無間。謂先所",
    "X18n0334_005:0157a21": "說無間。若行此者。於三解脫。一一不得無間等法。除",
    "X18n0334_005:0157a22": "此已。餘化神力現無間等。謂聲聞化神力。菩薩化神",
    "X18n0334_005:0157a23": "力。如來化神力。為餘作無間罪者除疑悔過。為勸發",
    "X18n0334_005:0157a24": "故。神力變化現無間等。無有一向作無間事不得無",
    "X18n0334_005:0157b01": "間等。除覺自心現量。離身財妄想。離我我所攝受。或",
    "X18n0334_005:0157b02": "時遇善知識。解脫餘趣相續妄想。",
    "X18n0334_005:0157b03": "對前五種無間。故云外無間也。餘三等神力所化。",
    "X18n0334_005:0157b04": "為作無間罪者除疑悔過。如律中所犯。悉屬權示。",
    "X18n0334_005:0157b05": "調達處地獄如三禪天樂。卒為世尊授記。未有一",
    "X18n0334_005:0157b06": "向作無間業不得無擇報也。除覺自心現。謂除此",
    "X18n0334_005:0157b07": "人現生覺自心現。頓離根器一切能所妄想。則業",
    "X18n0334_005:0157b08": "性不在內外中間。如自心然。業性亦爾。不。則遇善",
    "X18n0334_005:0157b09": "知識教令除滅。即得解脫餘趣。如阿闍世。即在佛",
    "X18n0334_005:0157b10": "前獲無根信。破壞惡心。非謂更待餘生也。以本生",
    "X18n0334_005:0157b11": "若捨。則因果難逃耳。",
    "X18n0334_005:0157b12": "爾時世尊欲重宣此義。而說偈言。貪愛名為母。無明",
    "X18n0334_005:0157b13": "則為父。覺境識為佛。(魏譯云。了境識為佛)諸使為羅",
    "X18n0334_005:0157b14": "漢。陰集名為僧。無間次第斷。謂是五無間。不入無擇",
    "X18n0334_005:0157b15": "獄。",
    "X18n0334_005:0157b16": "覺為佛性。然在眾生迷中了境。則為妄覺。是所應",
    "X18n0334_005:0157b17": "斷。亦可謂出佛身血也。羅漢諸使不現。而曰諸使",
    "X18n0334_005:0157b18": "為羅漢。省文耳。○上三示方便善內五行竟。四示",
    "X18n0334_005:0157b19": "圓滿佛覺。分四。△初示佛覺。",
    "X18n0334_005:0157b20": "爾時大慧菩薩復白佛言。世尊。唯願為說佛之知覺。",
    "X18n0334_005:0157b21": "世尊。何等是佛之知覺。佛告大慧。覺人法無我。了知",
    "X18n0334_005:0157b22": "二障。離二種死。斷二煩惱。是名佛之知覺。聲聞緣覺",
    "X18n0334_005:0157b23": "得此法者。亦名為佛。以是因緣。故我說一乘。爾時世",
    "X18n0334_005:0157b24": "尊欲重宣此義。而說偈言。善知二無我。二障煩惱斷。",
    "X18n0334_005:0157c01": "永離二種死。是名佛知覺。",
    "X18n0334_005:0157c02": "三乘同一知覺之性。而不同知覺。以知覺差別。故",
    "X18n0334_005:0157c03": "所證亦差別耳。如來如其性而覺。無有別覺。如其",
    "X18n0334_005:0157c04": "性而知。無有別知。如其性而覺。則無不覺。無有別",
    "X18n0334_005:0157c05": "覺。則無妄覺。無不覺無妄覺。是謂真如自性。清淨",
    "X18n0334_005:0157c06": "無翳也。覺有人。覺有法。此由不覺自性。而起妄覺。",
    "X18n0334_005:0157c07": "覺有自他。是為人相。覺有自性他性。是為法相。如",
    "X18n0334_005:0157c08": "其性而覺。無有別覺。則人法二我。當下釋然矣。二",
    "X18n0334_005:0157c09": "障。謂惑障智障。惑謂見思二惑。智謂所知。二惑空",
    "X18n0334_005:0157c10": "時。能空之智。與所空之理。毫釐未盡。此障未忘。至",
    "X18n0334_005:0157c11": "十一地。猶有二分極微細所知愚。如隔縠紋。唯佛",
    "X18n0334_005:0157c12": "能了。總之如其性而覺。無有別覺。則一時頓了也。",
    "X18n0334_005:0157c13": "二種死。謂凡夫分段生死。三乘變易生死。變易。謂",
    "X18n0334_005:0157c14": "因移果易。離三界分段生死。猶有方便等土。變易",
    "X18n0334_005:0157c15": "生死也。四住煩惱。感分段生死。無明煩惱。感變易",
    "X18n0334_005:0157c16": "生死。二死既離。則二煩惱斷。四住。三界見惑為一",
    "X18n0334_005:0157c17": "住。謂一切見住地惑。即三界分別見惑。由意根對",
    "X18n0334_005:0157c18": "法塵分別。起諸邪見。住著三界也。三界思惑。分為",
    "X18n0334_005:0157c19": "三住。謂欲愛住地惑。由五根對五塵境。起貪愛心。",
    "X18n0334_005:0157c20": "而於欲界住著。色愛住地惑。即色界思惑。由不了",
    "X18n0334_005:0157c21": "此惑。住著色界禪定。不能捨離。有愛住地惑。即無",
    "X18n0334_005:0157c22": "色界思惑。由不了此惑。住無色界禪定。不能捨離",
    "X18n0334_005:0157c23": "也。無明煩惱。指根本無明。謂迷如來藏。不覺發業。",
    "X18n0334_005:0157c24": "此煩惱。二乘不知。即大乘菩薩。斷惑未盡。猶居實",
    "X18n0334_005:0158a01": "報。唯佛能了。然亦如其性而覺。無有別覺。則一時",
    "X18n0334_005:0158a02": "頓了。故曰聲聞緣覺得此法者。亦名為佛。以是因",
    "X18n0334_005:0158a03": "緣。我說一乘也。乃知一乘。即知覺性。知覺之性無",
    "X18n0334_005:0158a04": "異。性之知覺不同。由此不同。故所證亦別。此二乘",
    "X18n0334_005:0158a05": "不覺自性。妄有所覺。是為別也。然妄覺元虗。真性",
    "X18n0334_005:0158a06": "常住。覺妄即真。知真妄滅。亦究竟無二耳。△二示",
    "X18n0334_005:0158a07": "如來字語身法四等。",
    "X18n0334_005:0158a08": "爾時大慧菩薩白佛言。世尊。何故世尊於大眾中唱",
    "X18n0334_005:0158a09": "如是言。我是過去一切佛。及種種受生。我爾時作曼",
    "X18n0334_005:0158a10": "陀轉輪聖王。六牙大象。及鸚鵡鳥。釋提桓因。善眼僊",
    "X18n0334_005:0158a11": "人。如是等百千生經說。",
    "X18n0334_005:0158a12": "此疑始本二覺。既有差殊。法報化身。豈無同異。故",
    "X18n0334_005:0158a13": "有此問也。不知由本有始。始如其本。法生報化。報",
    "X18n0334_005:0158a14": "化如法。一道平等。始終無二。華嚴論云。無邊剎土。",
    "X18n0334_005:0158a15": "自他不隔於毫端。十世古今。始終不離於當念。證",
    "X18n0334_005:0158a16": "自覺聖智者。自然不疑古。不疑今。不疑人。不疑我。",
    "X18n0334_005:0158a17": "不疑因。不疑果。不疑根身。不疑器界。不疑有情。不",
    "X18n0334_005:0158a18": "疑無情。不疑一。不疑異。不疑現成。不疑作起。一切",
    "X18n0334_005:0158a19": "不疑。方始證知也。",
    "X18n0334_005:0158a20": "佛告大慧。以四等故。如來應供等正覺。於大眾中唱",
    "X18n0334_005:0158a21": "如是言。我爾時作拘留孫。拘那含牟尼。迦葉佛。云何",
    "X18n0334_005:0158a22": "四等。謂字等。語等。法等。身等。是名四等。以四種等故。",
    "X18n0334_005:0158a23": "如來應供等正覺。於大眾中唱如是言。",
    "X18n0334_005:0158a24": "以四等故如來於大眾中唱言。迦葉拘留孫拘那",
    "X18n0334_005:0158b01": "含是我。此如來權實互顯之答。證自覺聖智者。自",
    "X18n0334_005:0158b02": "知自證。無可說示。權為指陳。故曰權。亦可即此冥",
    "X18n0334_005:0158b03": "會。故曰實。所謂權實互顯也。",
    "X18n0334_005:0158b04": "云何字等。若字稱我為佛。彼字亦稱一切諸佛。彼字",
    "X18n0334_005:0158b05": "自性無有差別。是名字等。云何語等。謂我六十四種",
    "X18n0334_005:0158b06": "梵音言語相生。彼諸如來應供等正覺。亦如是六十",
    "X18n0334_005:0158b07": "四種梵音言語相生。無增無減。無有差別。迦陵頻伽。",
    "X18n0334_005:0158b08": "梵音聲性。",
    "X18n0334_005:0158b09": "字等。字即名字。三世如來。皆名為佛也。字自性。謂",
    "X18n0334_005:0158b10": "佛字所顯覺自性義。亦無差別也。語等。古註謂西",
    "X18n0334_005:0158b11": "域聲有八轉。一體。二業。三俱。四為。五從。六屬。七於。",
    "X18n0334_005:0158b12": "八呼。如來於此八轉。各具八德。一調和。二柔軟。三",
    "X18n0334_005:0158b13": "諦了。四易解。五無錯謬。六無雌小。七廣大。八深遠。",
    "X18n0334_005:0158b14": "故有八八六十四相。然不思議秘密大乘經亦云。",
    "X18n0334_005:0158b15": "佛告寂慧菩薩。如來非於唇齒舌喉。及其面門。出",
    "X18n0334_005:0158b16": "諸音聲。當知如來音聲。從虗空出。具六十四種殊",
    "X18n0334_005:0158b17": "妙之相。一流澤。二柔軟。三悅意。四可樂。五清淨。六",
    "X18n0334_005:0158b18": "離垢。七明亮。八甘美。九樂聞。十無劣。十一圓具。十",
    "X18n0334_005:0158b19": "二調順。十三無澀。十四無惡。十五善柔。十六悅耳。",
    "X18n0334_005:0158b20": "十七適身。十八心生勇銳。十九心喜。二十悅樂。二",
    "X18n0334_005:0158b21": "十一無熱惱。二十二如教令。二十三善了知。二十",
    "X18n0334_005:0158b22": "四分明。二十五善愛。二十六令生歡喜。二十七使",
    "X18n0334_005:0158b23": "他如教令。二十八令他善了知。二十九如理。三十",
    "X18n0334_005:0158b24": "利益。三十一離重復過失。三十二如獅子音。三十",
    "X18n0334_005:0158c01": "三如龍音。三十四如雲雷吼。三十五如龍王。三十",
    "X18n0334_005:0158c02": "六如緊那羅妙歌。三十七如迦陵頻伽。三十八如",
    "X18n0334_005:0158c03": "梵王。三十九如共命鳥。四十如帝釋美妙。四十一",
    "X18n0334_005:0158c04": "如振皷。四十二不高。四十三不下。四十四隨入。四",
    "X18n0334_005:0158c05": "十五無缺減。四十六無破壞。四十七無污染。四十",
    "X18n0334_005:0158c06": "八無希取。四十九具足。五十莊嚴。五十一顯示。五",
    "X18n0334_005:0158c07": "十二圓滿一切音。五十三諸根適悅。五十四無譏",
    "X18n0334_005:0158c08": "毀。五十五無輕轉。五十六無動搖。五十七隨入一",
    "X18n0334_005:0158c09": "切眾會。五十八諸相具足。五十九令眾生心意歡",
    "X18n0334_005:0158c10": "喜。六十說眾生心行。六十一入眾生心意。六十二",
    "X18n0334_005:0158c11": "隨眾生信解。六十三聞者無分量。六十四眾生不",
    "X18n0334_005:0158c12": "能思惟稱量。合此參觀。極音聲微妙殊特。故三世",
    "X18n0334_005:0158c13": "如來語等也。迦陵頻伽。鳥名。聲過眾鳥。取以為喻。",
    "X18n0334_005:0158c14": "云何身等。謂我與諸佛法身。及色身相好。無有差別。",
    "X18n0334_005:0158c15": "除為調伏彼彼諸趣。差別眾生故。示現種種差別色",
    "X18n0334_005:0158c16": "身。是名身等。云何法等。謂我及彼佛。得三十七菩提",
    "X18n0334_005:0158c17": "分法。略說佛法無障礙智。是名四等。是故如來應供",
    "X18n0334_005:0158c18": "等正覺。於大眾中唱如是言。爾時世尊欲重宣此義。",
    "X18n0334_005:0158c19": "而說偈言。迦葉拘留孫。拘那含是我。以此四種等。我",
    "X18n0334_005:0158c20": "為佛子說。",
    "X18n0334_005:0158c21": "如來法身有二種。一理法。謂性淨明體。本來離念。",
    "X18n0334_005:0158c22": "等虗空界。無有不徧。生佛皆同也。二智法。謂究竟",
    "X18n0334_005:0158c23": "始覺之智。契合本覺清淨之理。理智互融。色心不",
    "X18n0334_005:0158c24": "二。由智所現。故名智法。色身。即報身。亦有二種。一",
    "X18n0334_005:0159a01": "自受用身。亦名圓滿報身。謂自己修因之所感。稱",
    "X18n0334_005:0159a02": "性受用。種種法樂。自在無礙。身土不離。故亦名自",
    "X18n0334_005:0159a03": "受用土。亦名實報莊嚴土。諸佛如來歷無數劫。修",
    "X18n0334_005:0159a04": "習無量善根所感。周徧法界。為自受用。諸大菩薩",
    "X18n0334_005:0159a05": "但可得聞。而不能見也。二他受用身。謂他機之所",
    "X18n0334_005:0159a06": "感見。諸佛如來為令諸菩薩眾。受大法樂。進修勝",
    "X18n0334_005:0159a07": "行。隨宜而現。土亦如之。令他受用也。種種差別色",
    "X18n0334_005:0159a08": "身。即化身。亦有三種。一大化。謂千丈盧舍那。所被",
    "X18n0334_005:0159a09": "大乘菩薩。或現八萬四千相好。或現微塵數相好。",
    "X18n0334_005:0159a10": "徧滿虗空。二小化。謂丈六金身。三十二相。所被小",
    "X18n0334_005:0159a11": "乘人天等機。三隨類化。謂如頂生轉輪聖王。及釋",
    "X18n0334_005:0159a12": "提天帝。善眼大象。鸚鵡猿鹿等。隨類而入也。約此",
    "X18n0334_005:0159a13": "報化。皆色身攝。從智法所得。迷理法。即為妄覺。隨",
    "X18n0334_005:0159a14": "妄覺因緣。而有三界十二類身。悟理法。則轉妄覺",
    "X18n0334_005:0159a15": "為始覺。以始合本。成根本智。以根本無作智力。感",
    "X18n0334_005:0159a16": "發悲願。一切報化。任運成就。此三世如來無二無",
    "X18n0334_005:0159a17": "別也。三十七菩提分法。謂四念處。身。受。心。法。四正",
    "X18n0334_005:0159a18": "勤。已生惡。令永斷。未生惡。令不生。未生善。令生。已",
    "X18n0334_005:0159a19": "生善。令增長。四如意足。欲如意足。精進如意足。念",
    "X18n0334_005:0159a20": "如意足。思惟如意足。五根。信根。精進根。念根。定根。",
    "X18n0334_005:0159a21": "慧根。五力。信力。精進力。念力。定力。慧力。七覺支。擇",
    "X18n0334_005:0159a22": "覺。精進覺。喜覺。除覺。捨覺。定覺。念覺。八正道。正見。",
    "X18n0334_005:0159a23": "正思惟。正語。正業。正命。正精進。正念。正定。共為三",
    "X18n0334_005:0159a24": "十七品。此大乘三十七助菩提法。攝無量阿僧祗",
    "X18n0334_005:0159b01": "助菩提法。是了因。非作因。大般涅槃經云。大涅槃",
    "X18n0334_005:0159b02": "者。不從作因而有。唯從了因。了因者。所謂三十七",
    "X18n0334_005:0159b03": "助道法。三世如來用此了因。成就第一義自覺聖",
    "X18n0334_005:0159b04": "趣。自度教他。等無差別。合此四等。故如來於大眾",
    "X18n0334_005:0159b05": "中唱言。迦葉拘留孫。拘那含是我。秘密之旨。庶幾",
    "X18n0334_005:0159b06": "藉是冥會耳。過此以往。無可說示。惟證相應。豈盡",
    "X18n0334_005:0159b07": "思度量之所能測歟。△三示佛覺自證。不可說示。",
    "X18n0334_005:0159b08": "大慧復白佛言。如世尊所說。我從某夜得最正覺。乃",
    "X18n0334_005:0159b09": "至某夜入般涅槃。於其中間。乃至不說一字。亦不已",
    "X18n0334_005:0159b10": "說當說。不說。是佛說。世尊。如來應供等正覺。何因說",
    "X18n0334_005:0159b11": "言不說是佛說。佛告大慧。我因二法故。作如是說。云",
    "X18n0334_005:0159b12": "何二法。謂緣自得法。及本住法。是名二法。因此二法",
    "X18n0334_005:0159b13": "故。我如是說。",
    "X18n0334_005:0159b14": "如來自成佛以至涅槃於其中間不說一字者。示",
    "X18n0334_005:0159b15": "人離言說所說。得第一義自覺聖趣也。前言四等。",
    "X18n0334_005:0159b16": "此言不說。是四等猶為稱性之談。非自證境界。到",
    "X18n0334_005:0159b17": "自證處。始知言說不可顯示。故曰不說。緣自得。即",
    "X18n0334_005:0159b18": "指智法。本住。即理法。理法。有佛無佛。法性如然。智",
    "X18n0334_005:0159b19": "法。千佛萬佛。同一智證。俱非言說妄想覺境界也。",
    "X18n0334_005:0159b20": "云何緣自得法。若彼如來所得。我亦得之。無增無減。",
    "X18n0334_005:0159b21": "緣自得法究竟境界。離言說妄想。離字二趣。",
    "X18n0334_005:0159b22": "無增無減。究竟境界。謂此根本智證。如其性然。不",
    "X18n0334_005:0159b23": "可增減。究竟聖樂所行之處。離言說相。離分別相。",
    "X18n0334_005:0159b24": "離能詮所詮。一切境界之相也。字二趣。謂能詮所",
    "X18n0334_005:0159c01": "詮也。",
    "X18n0334_005:0159c02": "云何本住法。謂古先聖道。如金銀等性。法界常住。若",
    "X18n0334_005:0159c03": "如來出世。若不出世。法界常住。如趣彼城道。譬如士",
    "X18n0334_005:0159c04": "夫行曠野中。見向古城平坦正道。即隨入城。受如意。",
    "X18n0334_005:0159c05": "樂。大慧。於意云何。彼作是道。及城中種種樂耶。答言。",
    "X18n0334_005:0159c06": "不也。佛告大慧。我及過去一切諸佛法界常住。亦復",
    "X18n0334_005:0159c07": "如是。是故說言。我從某夜得最正覺。乃至某夜入般",
    "X18n0334_005:0159c08": "涅槃。於其中間不說一字。亦不已說當說。爾時世尊",
    "X18n0334_005:0159c09": "欲重宣此義。而說偈言。我某夜成道。至某夜涅槃。於",
    "X18n0334_005:0159c10": "此二中間。我都無所說。緣自得法住。故我作是說。彼",
    "X18n0334_005:0159c11": "佛及與我。悉無有差別。",
    "X18n0334_005:0159c12": "理法本住。同於法界。如金銀等。雖在鑛中。金性不",
    "X18n0334_005:0159c13": "易。如古城道。及種種樂。非由今作。故知本覺自性。",
    "X18n0334_005:0159c14": "聖凡同具。依不覺而成三界。依智法而圓三身。非",
    "X18n0334_005:0159c15": "有非無。如幻如燄。唯證相應。三世如來。同此秘密。",
    "X18n0334_005:0159c16": "都無所說耳。○四示佛覺境界遠離二邊。分四。△",
    "X18n0334_005:0159c17": "初示世間有無二計。",
    "X18n0334_005:0159c18": "爾時大慧菩薩復請世尊。惟願為說一切法有無有",
    "X18n0334_005:0159c19": "相。令我及餘菩薩摩訶薩。離有無有相。疾得阿耨多",
    "X18n0334_005:0159c20": "羅三藐三菩提。佛告大慧。諦聽諦聽。善思念之。當為",
    "X18n0334_005:0159c21": "汝說。大慧白佛言。善哉世尊。唯然受教。佛告大慧。此",
    "X18n0334_005:0159c22": "世間依有二種。謂依有及無。墮性非性。欲見不離離",
    "X18n0334_005:0159c23": "相。",
    "X18n0334_005:0159c24": "此有無二計。皆指正法墮外道見者。然側重計無。",
    "X18n0334_005:0160a01": "謂依傍聖教。破壞正法。莫此為甚。展轉發明。懸鑑",
    "X18n0334_005:0160a02": "後世。令修行者知所擇法也。依有。謂因色心等法。",
    "X18n0334_005:0160a03": "目前現有。計諸法自性。作遠離想。依無。謂因色心",
    "X18n0334_005:0160a04": "等法。無常變滅。計諸法非性。作寂靜想。此皆不離",
    "X18n0334_005:0160a05": "離相也。△二出有無二計因相。",
    "X18n0334_005:0160a06": "大慧。云何世間依有。謂有世間因緣生。非不有。從有",
    "X18n0334_005:0160a07": "生。非無有生。大慧。彼如是說者。是說世間無因。大慧。",
    "X18n0334_005:0160a08": "云何世間依無。謂受貪恚癡性已。然後妄想計著貪",
    "X18n0334_005:0160a09": "恚癡性非性。大慧。若不取有性者。性相寂靜故。謂諸",
    "X18n0334_005:0160a10": "如來聲聞緣覺。不取貪恚癡性。為有為無。",
    "X18n0334_005:0160a11": "世間諸法。從因緣生。遂有離蘊別有捨妄求真之",
    "X18n0334_005:0160a12": "解。此由不知自心所現。妄見因緣。即是無因也。此",
    "X18n0334_005:0160a13": "計有者。因於聖言。妄計實法。終不如計無之害尤",
    "X18n0334_005:0160a14": "甚也。如來所言貪嗔癡無性者。以貪嗔癡心。但因",
    "X18n0334_005:0160a15": "不覺。初無一定之性。正示人當下瞥然。迷妄頓息。",
    "X18n0334_005:0160a16": "所為不取有無也。彼外道受貪嗔癡性。現在有中。",
    "X18n0334_005:0160a17": "然後妄想計著貪嗔癡性。原非有性。推其妄計以",
    "X18n0334_005:0160a18": "為非有性者。徒見性相寂靜。遂附聖教。謂如來聲",
    "X18n0334_005:0160a19": "聞緣覺不取有無。不知一切性相。本雖寂靜。然受",
    "X18n0334_005:0160a20": "有之心。現在流轉。此妄想計。非自覺智。自覺智者。",
    "X18n0334_005:0160a21": "覺所現境界。由迷自心。妄有所現。妄現非性。因迷",
    "X18n0334_005:0160a22": "而有。覺迷迷滅。覺不生迷。心境內外。應時清淨。楞",
    "X18n0334_005:0160a23": "嚴云。自心取自心。非幻成幻法。不取無非幻。非幻",
    "X18n0334_005:0160a24": "尚不生。幻法從何立。此顯秘密旨趣。三世如來。同",
    "X18n0334_005:0160b01": "一心要。千載懸示。乃今自負心宗。妄談無礙。何不",
    "X18n0334_005:0160b02": "取此細味。生大慚懼也。△三斥計無。能壞正法。",
    "X18n0334_005:0160b03": "大慧。此中何等為壞者。大慧白佛言。世尊。若彼取貪",
    "X18n0334_005:0160b04": "恚癡性。後不復取。佛告大慧。善哉善哉。汝如是解。大",
    "X18n0334_005:0160b05": "慧。非但貪恚癡性非性為壞者。於聲聞緣覺及佛。亦",
    "X18n0334_005:0160b06": "是壞者。所以者何。謂內外不可得故。煩惱性。異不異",
    "X18n0334_005:0160b07": "故。大慧。貪恚癡若內若外不可得。貪恚癡性。無身故。",
    "X18n0334_005:0160b08": "無取故。非佛聲聞緣覺是壞者。佛聲聞緣覺自性解",
    "X18n0334_005:0160b09": "脫故。縛與縛因。非性故。大慧。若有縛者。應有縛。是縛",
    "X18n0334_005:0160b10": "因故。大慧。如是說壞者。是名無有相。",
    "X18n0334_005:0160b11": "再申計無者。自附正法。謂如來亦說貪嗔癡性為",
    "X18n0334_005:0160b12": "不可得。使無智眾生。疑謗正法。以明其為壞也。豈",
    "X18n0334_005:0160b13": "知貪嗔癡內外不可得者。以貪嗔癡本無自性。因",
    "X18n0334_005:0160b14": "迷妄現。故曰無身。覺迷迷滅。覺不生迷。是為無取。",
    "X18n0334_005:0160b15": "非如來聲聞緣覺同彼壞說也。如來明見自性。妄",
    "X18n0334_005:0160b16": "想不生。既無能縛之心。亦無所縛之境。能所俱捐。",
    "X18n0334_005:0160b17": "方名解脫。若有所縛之境。必有能縛之心。所謂縛",
    "X18n0334_005:0160b18": "因。縛因未斷。妄計為無。說名壞者。即此計無有相",
    "X18n0334_005:0160b19": "也。",
    "X18n0334_005:0160b20": "大慧。因是故。我說寧取人見如須彌山。不起無所有",
    "X18n0334_005:0160b21": "增上慢空見。大慧。無所有增上慢者。是名為壞。墮自",
    "X18n0334_005:0160b22": "共相見希望。(唐譯云。墮自共見樂欲之中)不知自心",
    "X18n0334_005:0160b23": "現量。見外性無常。剎那展轉壞。陰界入相續流注變",
    "X18n0334_005:0160b24": "滅。離文字相妄想。是名為壞者。",
    "X18n0334_005:0160c01": "人見。即有見。寧取者。謂其蔽止於人天。不若計空",
    "X18n0334_005:0160c02": "之蕩滅因果。誣罔正法。流毒無窮也。墮自共相希",
    "X18n0334_005:0160c03": "望者。謂一切色心諸法。所有自相共相妄想境界。",
    "X18n0334_005:0160c04": "現墮其中。起樂欲想。不離縛因。所謂不達心量。徒",
    "X18n0334_005:0160c05": "見外法無常。陰界變滅。以為空無所有。而不知其",
    "X18n0334_005:0160c06": "莽蕩招殃也。離文字相妄想者。原夫覺自心現量。",
    "X18n0334_005:0160c07": "則言語道斷。心行處滅。此離文字相。葢自其直達",
    "X18n0334_005:0160c08": "心源也。彼不知自心現量。藉口遠離文字。徒背聖",
    "X18n0334_005:0160c09": "訓。恣意荒唐。此乃破壞心器。隨順妄想。適以自壞",
    "X18n0334_005:0160c10": "壞他。滅佛種族耳。△四總頌。",
    "X18n0334_005:0160c11": "爾時世尊欲重宣此義。而說偈言。有無是二邊。乃至",
    "X18n0334_005:0160c12": "心境界。淨除彼境界。平等心寂滅。無取境界性。滅非",
    "X18n0334_005:0160c13": "無所有。有事悉如如。如賢聖境界。無種而有生。生已",
    "X18n0334_005:0160c14": "而復滅。因緣有非有。不住我教法。非外道非佛。非我",
    "X18n0334_005:0160c15": "亦非餘。因緣所集起。云何而得無。誰集因緣有。而復",
    "X18n0334_005:0160c16": "說言無。邪見論生法。妄想計有無。若知無所生。亦復",
    "X18n0334_005:0160c17": "無所滅。觀此悉空寂。有無二俱離。",
    "X18n0334_005:0160c18": "離有無二邊。覺自心量。平等寂滅。不取境界。乃真",
    "X18n0334_005:0160c19": "如本有。聖賢所行。非滅無所有耳。此上二偈。言平",
    "X18n0334_005:0160c20": "等心遠離有無境界也。下一偈。無種而生。謂計有。",
    "X18n0334_005:0160c21": "已生還滅。謂計無。此因緣有無。同於外道。謂非如",
    "X18n0334_005:0160c22": "來教法也。此下三偈。言因緣集生。謂依法性。則無",
    "X18n0334_005:0160c23": "佛。無生。無外道。無人我。因緣集起。始有差別。法華",
    "X18n0334_005:0160c24": "所謂無上兩足尊。知法常無性。佛種從緣起也。苟",
    "X18n0334_005:0161a01": "有集因。而復言無。則墮外道邪見。此由不知流注",
    "X18n0334_005:0161a02": "生因。妄計有無。若知心本無生。因迷似有。悟本無",
    "X18n0334_005:0161a03": "生。則亦無滅。本來空寂。性相一如。不取生性。有無",
    "X18n0334_005:0161a04": "皆戲論耳。○上四示自覺一乘。照明諸地。善斷諸",
    "X18n0334_005:0161a05": "漏。圓滿佛身。不墮有無竟。五示宗說二通。以善語",
    "X18n0334_005:0161a06": "義識智之用。揀別愚外。扶進自他。正法解脫。分三。",
    "X18n0334_005:0161a07": "初示宗說二通。遠離妄想計著。分二。△初示宗說",
    "X18n0334_005:0161a08": "二通。",
    "X18n0334_005:0161a09": "爾時大慧菩薩復白佛言。世尊。唯願為我及諸菩薩",
    "X18n0334_005:0161a10": "說宗通相。若善分別宗通相者。我及諸菩薩通達是",
    "X18n0334_005:0161a11": "相。通達是相已。速成阿耨多羅三藐三菩提。不隨覺",
    "X18n0334_005:0161a12": "想及眾魔外道。佛告大慧。諦聽諦聽。善思念之。當為",
    "X18n0334_005:0161a13": "汝說。大慧白佛言。唯然受教。佛告大慧。一切聲聞緣",
    "X18n0334_005:0161a14": "覺菩薩有二種通相。謂宗通及說通。",
    "X18n0334_005:0161a15": "自性詣極為宗。圓融不二為通。隨機顯示。不滯權",
    "X18n0334_005:0161a16": "教。所謂說通也。菩薩得此。自成成他。不墮魔外覺",
    "X18n0334_005:0161a17": "想境界。此為當學也。",
    "X18n0334_005:0161a18": "大慧。宗通者。謂緣自得勝進相。遠離言說文字妄想。",
    "X18n0334_005:0161a19": "趣無漏界自覺地自相。遠離一切虗妄覺想。降伏一",
    "X18n0334_005:0161a20": "切外道眾魔。緣自覺趣。光明輝發。是名宗通相。",
    "X18n0334_005:0161a21": "緣自得勝進相者。自。自性。自得其性。最尊最上。即",
    "X18n0334_005:0161a22": "所證根本智也。緣此根本智。遠離言說妄想。究竟",
    "X18n0334_005:0161a23": "無漏覺地。所謂佛性為因。涅槃為果也。此自覺宗",
    "X18n0334_005:0161a24": "通。聖樂所行。智慧明達。降伏一切。一切不能降伏",
    "X18n0334_005:0161b01": "也。",
    "X18n0334_005:0161b02": "云何說通相。謂說九部種種教法。離異不異有無等",
    "X18n0334_005:0161b03": "相。以巧方便。隨順眾生。如應說法。令得度脫。是名說",
    "X18n0334_005:0161b04": "通相。大慧。汝及餘菩薩。應當修學。",
    "X18n0334_005:0161b05": "九部。一修多羅。翻契經。二祗夜。翻應頌。三伽陀。翻",
    "X18n0334_005:0161b06": "偈。四伊帝目多。翻本事。五闍多伽。翻本生。六阿浮",
    "X18n0334_005:0161b07": "達磨。翻未曾有。七優陀那。翻自說。八毗佛略。翻方",
    "X18n0334_005:0161b08": "廣。九和伽羅。翻授記。不言十二部者。謂大乘諸經。",
    "X18n0334_005:0161b09": "直說大法。不假因緣。唯談圓理。絕諸論議。獨顯真",
    "X18n0334_005:0161b10": "常。不待譬喻。故無三部。然亦具有三部也。此九部",
    "X18n0334_005:0161b11": "經。皆方便隨機。顯示所入。不離自性。真俗圓融。度",
    "X18n0334_005:0161b12": "脫諸見。非有實法。故曰通也。",
    "X18n0334_005:0161b13": "爾時世尊欲重宣此義。而說偈言。宗及說通相。緣自",
    "X18n0334_005:0161b14": "與教法。善見善分別。不隨諸覺想。非有真實性。如愚",
    "X18n0334_005:0161b15": "夫妄想。云何起妄想。非性為解脫。觀察諸有為。生滅",
    "X18n0334_005:0161b16": "等相續。增長於二見。顛倒無所知。一是為真諦。無罪",
    "X18n0334_005:0161b17": "為涅槃。觀察世妄想。如幻夢芭蕉。雖有貪恚癡。而實",
    "X18n0334_005:0161b18": "無有人。從愛生諸陰。有皆如幻夢。",
    "X18n0334_005:0161b19": "第一偈。言正法宗說。皆緣自性自覺。所有言教。惟",
    "X18n0334_005:0161b20": "達此旨。當善分別。莫隨覺想也。二三偈。謂愚夫妄",
    "X18n0334_005:0161b21": "想。非真實性。不可解脫。唯觀生滅。增長二見。顛倒",
    "X18n0334_005:0161b22": "所成耳。四五偈。謂此自覺真諦。唯一無二。但於自",
    "X18n0334_005:0161b23": "覺體上。無增罪垢。即為涅槃。然世間垢妄。一切色",
    "X18n0334_005:0161b24": "心諸法。猶如夢幻。雖有貪嗔等毒。亦當處無人。現",
    "X18n0334_005:0161c01": "在諸陰。皆從愛生。總不可得。若能知此。則直下頓",
    "X18n0334_005:0161c02": "離。見本實性耳。○二示窮妄想生相。以顯第一義。",
    "X18n0334_005:0161c03": "分四。△初因大慧問。示妄想生相。",
    "X18n0334_005:0161c04": "爾時大慧菩薩白佛言。世尊。唯願為說不實妄想相。",
    "X18n0334_005:0161c05": "不實妄想。云何而生。說何等法。名不實妄想。於何等",
    "X18n0334_005:0161c06": "法中。不實妄想。佛告大慧。善哉善哉。能問如來如是",
    "X18n0334_005:0161c07": "之義。多所饒益。多所安樂。哀愍世間一切天人。諦聽",
    "X18n0334_005:0161c08": "諦聽。善思念之。當為汝說。大慧白佛言。善哉。世尊。唯",
    "X18n0334_005:0161c09": "然受教。佛告大慧。種種義。種種不實妄想計著。妄想",
    "X18n0334_005:0161c10": "生。大慧。攝所攝計著。不知自心現量。及墮有無見。增",
    "X18n0334_005:0161c11": "長外道見妄想習氣。計著外種種義。心心數妄想。計",
    "X18n0334_005:0161c12": "著我我所生。",
    "X18n0334_005:0161c13": "此窮妄想生相。將以發明第一義不生妄想也。大",
    "X18n0334_005:0161c14": "慧問不實妄想相從何而生。世尊云。因種種義。不",
    "X18n0334_005:0161c15": "實妄想生。種種。謂一切色心等法。及聖凡一切真",
    "X18n0334_005:0161c16": "妄名相。此諸法相。無有自性。離有無。離四句。依此",
    "X18n0334_005:0161c17": "而生妄想。故云不實妄想。此但言不實妄想依此",
    "X18n0334_005:0161c18": "生起。下乃言妄想不實之故。以答何法不實。何法",
    "X18n0334_005:0161c19": "中不實也。能攝所攝。即妄想體性。謂此妄想。由不",
    "X18n0334_005:0161c20": "知種種義皆自心現。墮有無見。增長外道習氣。熏",
    "X18n0334_005:0161c21": "發心王心所一切妄想。起能所計著也。原世尊所",
    "X18n0334_005:0161c22": "答。只指不知自心現量。為妄想根由。若所依種種",
    "X18n0334_005:0161c23": "義。雖現起種種不實能所有無諸見。然此種種義。",
    "X18n0334_005:0161c24": "悉無自性。本自離見離相。當下即為第一義。故知",
    "X18n0334_005:0162a01": "同此種種義。一為種種義。妄想依起。一為第一義。",
    "X18n0334_005:0162a02": "妄想不生。此下文之所難明也。總之覺自心現。即",
    "X18n0334_005:0162a03": "妄想不生。不覺自心現。則妄想依起。非以種種義",
    "X18n0334_005:0162a04": "離性離見。而為妄想有無差別。不可不細察耳。心。",
    "X18n0334_005:0162a05": "謂八識心王。數。謂五十一心所。一徧行五。二別境",
    "X18n0334_005:0162a06": "五。三善十一。四根本煩惱六。五隨煩惱二十。六不",
    "X18n0334_005:0162a07": "定四。八識各具也。△二難妄想一生一不生。",
    "X18n0334_005:0162a08": "大慧白佛言。世尊。若種種義。種種不實妄想計著。妄",
    "X18n0334_005:0162a09": "想生。攝所攝計著。不知自心現量。及墮有無見。增長",
    "X18n0334_005:0162a10": "外道見妄想習氣。計著外種種義。心心數妄想。我我",
    "X18n0334_005:0162a11": "所計著生。世尊。若如是外種種義相。墮有無相。離性",
    "X18n0334_005:0162a12": "非性。離見相。世尊。第一義亦如是。離量根分譬因相。",
    "X18n0334_005:0162a13": "世尊。何故一處妄想不實義種種性計著妄想生。非",
    "X18n0334_005:0162a14": "計著第一義處相妄想生。將無世尊說邪因論耶。說",
    "X18n0334_005:0162a15": "一生一不生。",
    "X18n0334_005:0162a16": "此牒世尊答詞。而獨出外種種義。及有無見相。皆",
    "X18n0334_005:0162a17": "當下性離。見相不可得。而世尊乃謂妄想依起。第",
    "X18n0334_005:0162a18": "一義。根量宗因譬喻。亦當下性離。見相不可得。而",
    "X18n0334_005:0162a19": "世尊乃謂妄想不生。同一離性離相離見。一謂種",
    "X18n0334_005:0162a20": "種義有無妄計。一謂第一義妄想不生。將無世尊",
    "X18n0334_005:0162a21": "亦墮邪論。謂一計有生。一計無生也。不知外道所",
    "X18n0334_005:0162a22": "計。與聖教所說。雖一切性相。悉不可得。諸見頓離。",
    "X18n0334_005:0162a23": "然由覺自心量。一切俱息。與不覺自心量。而以為",
    "X18n0334_005:0162a24": "一切不可得者。毫釐千里也。今天下所言心宗者。",
    "X18n0334_005:0162b01": "謂一切不可得。自在無礙。皆不出妄想心量。隨覺",
    "X18n0334_005:0162b02": "想流轉。猶囂囂自命。以為發明自心。一切性離。世",
    "X18n0334_005:0162b03": "諦第一義諦。無二無別。不知現取有性。而後言無。",
    "X18n0334_005:0162b04": "與不取有性。平等寂滅。此為覺自心與不覺自心。",
    "X18n0334_005:0162b05": "真偽之別。學者不可不諦觀也。△三示覺自心量。",
    "X18n0334_005:0162b06": "妄想不生。",
    "X18n0334_005:0162b07": "佛告大慧。非妄想一生一不生。所以者何。謂有無妄",
    "X18n0334_005:0162b08": "想不生故。外現性非性。覺自心現量。妄想不生。大慧。",
    "X18n0334_005:0162b09": "我說餘愚夫自心種種妄想相故。事業在前。種種妄",
    "X18n0334_005:0162b10": "想性相計著生。云何愚夫得離我我所計著見。離作",
    "X18n0334_005:0162b11": "所作因緣過。覺自妄想心量。身心轉變。究竟明解一",
    "X18n0334_005:0162b12": "切地。如來自覺境界。離五法自性事見妄想。以是因",
    "X18n0334_005:0162b13": "緣。故我說妄想從種種不實義計著生。知如實義。得",
    "X18n0334_005:0162b14": "解脫自心種種妄想。",
    "X18n0334_005:0162b15": "非妄想一生一不生。謂有無妄想不生。此直指覺",
    "X18n0334_005:0162b16": "自心現量者。一切有無妄想不生也。今現在有中。",
    "X18n0334_005:0162b17": "而謂一切性離。一切不可得者。此妄想計。覺自心",
    "X18n0334_005:0162b18": "現量。都無此想。所謂不取有性。平等寂滅也。愚夫",
    "X18n0334_005:0162b19": "於種種相。事業現前。計以為有。與計為無。皆妄想",
    "X18n0334_005:0162b20": "流轉。不覺自心現量。動念息念。皆歸迷悶。故曰欲",
    "X18n0334_005:0162b21": "得遠離我所諸過。須覺自妄想心量。覺一切妄想。",
    "X18n0334_005:0162b22": "悉由心現。所現不實。自心想離。即得轉彼不覺身",
    "X18n0334_005:0162b23": "心。隨自覺智。照明諸地。到如來地。一切五法自性。",
    "X18n0334_005:0162b24": "皆為戲論也。妄想。依種種不實義計著。第一義。由",
    "X18n0334_005:0162c01": "知如實自性。自體解脫。妄想不生。此為決定也。△",
    "X18n0334_005:0162c02": "四總頌。",
    "X18n0334_005:0162c03": "爾時世尊欲重宣此義。而說偈言。諸因及與緣。從此",
    "X18n0334_005:0162c04": "生世間。妄想著四句。不知我所通。世間非有生。亦復",
    "X18n0334_005:0162c05": "非無生。不從有無生。亦非非有無。諸因及與緣。云何",
    "X18n0334_005:0162c06": "愚妄想。非有亦非無。亦復非有無。如是觀世間。心轉",
    "X18n0334_005:0162c07": "得無我。一切性不生。以從緣生故。一切緣所作。所作",
    "X18n0334_005:0162c08": "非自有。事不自生事。有二事過故。無二事過故。非有",
    "X18n0334_005:0162c09": "性可得(唐譯云。果不自生果。有二果失故。無有二果故。",
    "X18n0334_005:0162c10": "非有性可得)。",
    "X18n0334_005:0162c11": "此言一切世間。從因緣生。不知緣生。妄計有無四",
    "X18n0334_005:0162c12": "句耳。然此世間直下實無四句可得。皆由愚夫妄",
    "X18n0334_005:0162c13": "想。不達此理。若能如是諦觀。始知一切無我。自性",
    "X18n0334_005:0162c14": "不生。悉從緣起。緣起亦無。作與所作。俱無實性。當",
    "X18n0334_005:0162c15": "下頓離也。事不自生事。事。即果事。謂果必待因。因",
    "X18n0334_005:0162c16": "成於果。無自生性也。總之初心不覺。不能自主。誤",
    "X18n0334_005:0162c17": "隨因緣。似有生滅。愚夫不知。妄計有無。覺即頓離。",
    "X18n0334_005:0162c18": "本無實性爾。",
    "X18n0334_005:0162c19": "觀諸有為法。離攀緣所緣。無心之心量。我說為心量。",
    "X18n0334_005:0162c20": "量者自性處。緣性二俱離。性究竟妙淨。我說名心量。",
    "X18n0334_005:0162c21": "上言世間緣生。緣生無性。此乃出覺自心量者。但",
    "X18n0334_005:0162c22": "能離攀緣所緣。直下無心。便合心量。謂此心自性。",
    "X18n0334_005:0162c23": "本無能緣所緣。究竟圓妙。若於心外。稍有取著。便",
    "X18n0334_005:0162c24": "墮妄想。非本現量也。",
    "X18n0334_005:0163a01": "施設世諦我。彼則無實事。諸陰陰施設。無事亦復然。",
    "X18n0334_005:0163a02": "有四種平等。相及因性生。第三無我等。第四修修者。",
    "X18n0334_005:0163a03": "上言自性心量。一切性離。當體妙淨。此言五蘊施",
    "X18n0334_005:0163a04": "設。若人若法。乃至相與無相。生與無生。我與無我。",
    "X18n0334_005:0163a05": "能修所修。悉皆平等。無有實性。以顯唯有心量自",
    "X18n0334_005:0163a06": "性。此外別無也。世諦施設。謂人相。諸陰施設。謂法",
    "X18n0334_005:0163a07": "相。四種平等。謂相。因。我。修。相。即五陰之相。五陰無",
    "X18n0334_005:0163a08": "實。則相與無相平等。相必有因。因。即四諦中集諦。",
    "X18n0334_005:0163a09": "謂五蘊生因也。果相既虗。則生與無生平等。因果",
    "X18n0334_005:0163a10": "相生。具有我義。因果不生。則我與無我平等。了我",
    "X18n0334_005:0163a11": "非我。是之謂修。了無所了。則修與無修平等也。",
    "X18n0334_005:0163a12": "妄想習氣轉。有種種心生。境界於外現。是世俗心量。",
    "X18n0334_005:0163a13": "外現而非有。心見彼種種。建立於身財。我說為心量。",
    "X18n0334_005:0163a14": "此言世俗心量。由習氣所轉。妄生分別。似有外境。",
    "X18n0334_005:0163a15": "覺此。則反為自性心量也。外現非有。謂非別有。由",
    "X18n0334_005:0163a16": "心妄見。根身器界。所現唯心也。",
    "X18n0334_005:0163a17": "離一切諸見。及離想所想。無得亦無生。我說為心量。",
    "X18n0334_005:0163a18": "非性非非性。性非性悉離。(唐譯云。非有亦非無。有無",
    "X18n0334_005:0163a19": "二俱離)謂彼心解脫。我說為心量。如如與空際。涅槃",
    "X18n0334_005:0163a20": "及法界。種種意生身。我說為心量。",
    "X18n0334_005:0163a21": "諸見。謂人法二我見。想所想。謂能想所想。離此則",
    "X18n0334_005:0163a22": "得本自心。而非新得。故曰無得。心量現前。不取有",
    "X18n0334_005:0163a23": "性。則生因俱斷。故曰無生也。有無二法。四句所生。",
    "X18n0334_005:0163a24": "四句既離。即當下解脫。如如空際。涅槃法界。皆指",
    "X18n0334_005:0163b01": "心量真淨圓滿。乃至種種意生。體用俱妙。總言自",
    "X18n0334_005:0163b02": "性詣極也。○上初示宗說二通。遠離妄想計著竟。",
    "X18n0334_005:0163b03": "二示語義識智。以顯宗通之用。分五。初示語義。分",
    "X18n0334_005:0163b04": "五。△初因大慧問。先示語相。",
    "X18n0334_005:0163b05": "爾時大慧菩薩白佛言。世尊。如世尊所說。菩薩摩訶",
    "X18n0334_005:0163b06": "薩當善語義。云何為菩薩善語義。云何為語。云何為",
    "X18n0334_005:0163b07": "義。佛告大慧。諦聽諦聽。善思念之。當為汝說。大慧白",
    "X18n0334_005:0163b08": "佛言。善哉。世尊。唯然受教。佛告大慧。云何為語。謂言",
    "X18n0334_005:0163b09": "字妄想和合。依咽喉唇舌齒齗頰輔。因彼我言說妄",
    "X18n0334_005:0163b10": "想習氣計著生。是名為語。",
    "X18n0334_005:0163b11": "語。即如來所說三乘一乘之言教也。義。即第一義",
    "X18n0334_005:0163b12": "聖樂行處也。第一義聖樂行處。言說所入。入第一",
    "X18n0334_005:0163b13": "義聖樂行處。即能遠離一切言說妄想覺境界。因",
    "X18n0334_005:0163b14": "語入義。所謂照了。而非依語生義。反墮覺想也。先",
    "X18n0334_005:0163b15": "別語義二種體相。然後謂以語入義。如燈照色。非",
    "X18n0334_005:0163b16": "燈即色。此宗通者顯示宗趣。借言說入。不可依言",
    "X18n0334_005:0163b17": "說計著妄想異相耳。妄想習氣。和合咽喉七事。成",
    "X18n0334_005:0163b18": "語體相。此依世間而言。若聖言教。則第一義妙心。",
    "X18n0334_005:0163b19": "善為顯示。故下有語不異義。因語辨義。以語入義。",
    "X18n0334_005:0163b20": "所謂了義教也。夫妄想習氣。與第一義妙心。體一",
    "X18n0334_005:0163b21": "名異。總由迷覺所轉。故知宗通顯示。言說所入。非",
    "X18n0334_005:0163b22": "妄想境界也。△二示義相。",
    "X18n0334_005:0163b23": "大慧。云何為義。謂離一切妄想相言說相。是名為義。",
    "X18n0334_005:0163b24": "大慧。菩薩摩訶薩。於如是義。獨一靜處。聞思修慧。緣",
    "X18n0334_005:0163c01": "自覺了。向涅槃城。習氣身轉變已。自覺境界。觀地地",
    "X18n0334_005:0163c02": "中間勝進義相。是名菩薩摩訶薩善義。",
    "X18n0334_005:0163c03": "此示義體相。而不言何者為義。但云離一切妄想",
    "X18n0334_005:0163c04": "言說。是名為義。葢欲人於離言說妄想處。得所自",
    "X18n0334_005:0163c05": "覺也。緣此自覺。始能於獨一靜處。頓了聞思修慧。",
    "X18n0334_005:0163c06": "迴向涅槃。所謂轉習氣身。全為自覺境界。以自覺",
    "X18n0334_005:0163c07": "妙慧。照明諸地。上上增進。不由於他也。此於義相。",
    "X18n0334_005:0163c08": "以見如來第一義妙心。善為顯示。而能令人因語",
    "X18n0334_005:0163c09": "辨義。以語入義。所謂語不異義。下文乃申言之。△",
    "X18n0334_005:0163c10": "三示以語入義。",
    "X18n0334_005:0163c11": "復次大慧。善語義菩薩摩訶薩。觀語與義。非異非不",
    "X18n0334_005:0163c12": "異。觀義與語。亦復如是。若語異義者。則不因語辨義。",
    "X18n0334_005:0163c13": "而以語入義。如燈照色(唐譯云。因言語燈。入離言說",
    "X18n0334_005:0163c14": "自證境界)。",
    "X18n0334_005:0163c15": "此正申明宗通顯示所入。所有章句。皆為了義。故",
    "X18n0334_005:0163c16": "善語義菩薩。觀語知義。為非異非不異也。異則不",
    "X18n0334_005:0163c17": "因語辨義。而必以語入義。到自證處。離言所得。乃",
    "X18n0334_005:0163c18": "知一切言教。照了心源。離一切言說妄想境界。眾",
    "X18n0334_005:0163c19": "生習氣所覆。不能因語知歸。反緣言說。隨有無計。",
    "X18n0334_005:0163c20": "非聖教過也。△四別依語取義。",
    "X18n0334_005:0163c21": "復次大慧。不生不滅自性涅槃三乘一乘心自性等。",
    "X18n0334_005:0163c22": "如緣言說義計著。墮建立及誹謗見。異建立。異妄想。",
    "X18n0334_005:0163c23": "如幻種種妄想現。(唐譯云。若有於不生不滅自性涅",
    "X18n0334_005:0163c24": "槃三乘一乘五法諸心自性等中。如言取義。則墮建立",
    "X18n0334_005:0164a01": "及誹謗見。以異於彼。起分別故)譬如種種幻。凡愚眾",
    "X18n0334_005:0164a02": "生作異妄想。非聖賢也。",
    "X18n0334_005:0164a03": "此謂愚夫不能因語入義。於諸法自體不生滅等",
    "X18n0334_005:0164a04": "第一義中。無所照了。反依言說。計著所說覺想境",
    "X18n0334_005:0164a05": "界。墮於有無。是異於諸法自體第一如義。而起建",
    "X18n0334_005:0164a06": "立。所有妄計。如依於幻。起諸分別也。故知一切諸",
    "X18n0334_005:0164a07": "法。皆第一義。聖凡同現。迷覺攸分。覺自心現者。離",
    "X18n0334_005:0164a08": "言說相。離心緣相。親得法體。始信日用無別。如彼",
    "X18n0334_005:0164a09": "天人。同一食器。隨福涼厚。所見各異耳。△五總頌。",
    "X18n0334_005:0164a10": "爾時世尊欲重宣此義。而說偈言。彼言說妄想。建立",
    "X18n0334_005:0164a11": "於諸法。以彼建立故。死墮泥犁中。陰中無有我。陰非",
    "X18n0334_005:0164a12": "即是我。不如彼妄想。亦復非無我。一切悉有性。如凡",
    "X18n0334_005:0164a13": "愚妄想。若如彼所見。一切應見諦。一切法無性。淨穢",
    "X18n0334_005:0164a14": "悉無有。不實如彼見。亦非無所有。",
    "X18n0334_005:0164a15": "此言外道依言說妄想。建立有無。此邪法因見。固",
    "X18n0334_005:0164a16": "當墮矣。然二乘謂陰中無我。雖不如即陰是我之",
    "X18n0334_005:0164a17": "妄想。而不知無我亦非第一義也。凡外不分迷覺。",
    "X18n0334_005:0164a18": "濫妄為真。二乘對治邪執。棄真同妄。此皆不達本",
    "X18n0334_005:0164a19": "具之性。不離妄想而見真實。若必離妄。何異濫妄。",
    "X18n0334_005:0164a20": "故曰若如彼所見。一切應見諦。謂二乘無我。不為",
    "X18n0334_005:0164a21": "真實也。故知一切真實之法。本無自性。所有淨穢。",
    "X18n0334_005:0164a22": "皆由見生。但除不實之見。則真實現前。所謂第一",
    "X18n0334_005:0164a23": "義如實本際。默契相應。無有取捨。此自通境界。非",
    "X18n0334_005:0164a24": "無所有。而非言說妄想之所能詮。末偈所為微示",
    "X18n0334_005:0164b01": "歟。○上初示語義竟。二辨識智。分三。△初示三種",
    "X18n0334_005:0164b02": "智相。",
    "X18n0334_005:0164b03": "復次大慧。智識相。今當說。若善分別智識相者。汝及",
    "X18n0334_005:0164b04": "諸菩薩。則能通達智識之相。疾得阿耨多羅三藐三",
    "X18n0334_005:0164b05": "菩提。大慧。彼智有三種。謂世間。出世間。出世間上上。",
    "X18n0334_005:0164b06": "云何世間智。謂一切外道凡夫。計著有無。云何出世",
    "X18n0334_005:0164b07": "間智。謂一切聲聞緣覺。墮自共相希望計著。云何出",
    "X18n0334_005:0164b08": "世間上上智。謂諸佛菩薩。觀無所有法。見不生不滅。",
    "X18n0334_005:0164b09": "離有無品。如來地人法無我。緣自得生。",
    "X18n0334_005:0164b10": "一切眾生不得緣自覺了。皆由不達智識二相。以",
    "X18n0334_005:0164b11": "為是智。而實是識。成增上慢。如來所為反覆顯示",
    "X18n0334_005:0164b12": "也。三種智中。世間智。指外道。亦言智者。以外道自",
    "X18n0334_005:0164b13": "謂智者也。二乘達諸陰無我。猶執陰法。而不知皆",
    "X18n0334_005:0164b14": "自心現。所謂隨自共相希望也。諸佛菩薩覺自心",
    "X18n0334_005:0164b15": "現。達一切法。悉無所有。離有無生滅。自性如如。所",
    "X18n0334_005:0164b16": "以如來地人法雙忘。緣自得生。不與外道二乘有",
    "X18n0334_005:0164b17": "無自共希望較勝也。△二示識智差別。",
    "X18n0334_005:0164b18": "大慧。彼生滅者。是識。不生不滅者。是智。復次墮相無",
    "X18n0334_005:0164b19": "相。及墮有無種種相因。是識。超有無相。是智。復次長",
    "X18n0334_005:0164b20": "養相。是識。非長養相。是智。",
    "X18n0334_005:0164b21": "不覺自心現。妄見一切法生。妄見一切法滅。覺自",
    "X18n0334_005:0164b22": "心現。所現唯心。無有生滅。此智與識所由分別也。",
    "X18n0334_005:0164b23": "依此生滅。計有無相。與有無因。為識。故能超此。即",
    "X18n0334_005:0164b24": "為智也。長養。生義。於一切法而作生因。為識。於一",
    "X18n0334_005:0164c01": "切法而作了因。為智。如來所有三十七助菩提法。",
    "X18n0334_005:0164c02": "及六波羅蜜。一切無量波羅蜜。皆為了因。而非生",
    "X18n0334_005:0164c03": "因也。",
    "X18n0334_005:0164c04": "復次有三種智。謂知生滅。知自共相。知不生不滅。復",
    "X18n0334_005:0164c05": "次無礙相。是智。境界種種礙相。是識。復次三事和合",
    "X18n0334_005:0164c06": "生方便相。是識。無事方便自性相。是智。復次得相。是",
    "X18n0334_005:0164c07": "識。不得相。是智。自得聖智境界。不出不入。故如水中",
    "X18n0334_005:0164c08": "月。",
    "X18n0334_005:0164c09": "生滅。即迷真緣集。謂諸凡外迷自真性。所起一切",
    "X18n0334_005:0164c10": "生滅緣因也。自共相。即滯真緣集。謂二乘滯於法",
    "X18n0334_005:0164c11": "執。不達真性。所起一切自共相厭離緣因也。不生",
    "X18n0334_005:0164c12": "滅。即自真緣集。謂始教菩薩見自真性。不離真際。",
    "X18n0334_005:0164c13": "所起一切不生滅菩提法因也。知此三種。方名為",
    "X18n0334_005:0164c14": "智。能知三種。知非三種。所謂一切智智清淨也。無",
    "X18n0334_005:0164c15": "礙。即華嚴四無礙義。謂理無礙。事無礙。事理無礙。",
    "X18n0334_005:0164c16": "事事無礙。無礙真詮。稍有矜重。即墮識心。三事。謂",
    "X18n0334_005:0164c17": "根塵識也。了知根塵皆內識變似。無有根塵可得。",
    "X18n0334_005:0164c18": "一切分別。即無分別智。所謂隨順分別諸法相。於",
    "X18n0334_005:0164c19": "第一義而不動也。相。即一切色心等相。覺自心現。",
    "X18n0334_005:0164c20": "無有諸相可得。謂不得相。此皆自覺聖智境界。如",
    "X18n0334_005:0164c21": "水中月。非有非無。非出非入。不可顯示。唯證相應",
    "X18n0334_005:0164c22": "也。",
    "X18n0334_005:0164c23": "爾時世尊欲重宣此義。而說偈言。採集業為識。不採",
    "X18n0334_005:0164c24": "集為智。觀察一切法。通達無所有。逮得自在力。是則",
    "X18n0334_005:0165a01": "名為慧。縛境界為心。覺想生為智。無所有及勝。慧則",
    "X18n0334_005:0165a02": "從是生(魏譯云。無相及勝境。是慧所住處)。",
    "X18n0334_005:0165a03": "此分智慧。智。約覺了自心。不循分別識心攝受。指",
    "X18n0334_005:0165a04": "根本智也。慧。約差別。得一切處。無差別智。入普賢",
    "X18n0334_005:0165a05": "法行。任運莊嚴也。縛境界。謂為一切生滅諸法所",
    "X18n0334_005:0165a06": "縛。覺此縛境之心。本自圓淨。但由妄想。悉不可得。",
    "X18n0334_005:0165a07": "亦根本智攝。覺則能了。了無所了。至無相處。轉轉",
    "X18n0334_005:0165a08": "增勝。亦差別攝。無相。謂八地境界。勝。即如來地也。",
    "X18n0334_005:0165a09": "心意及與識。遠離思惟想。得無思想法。佛子非聲聞。",
    "X18n0334_005:0165a10": "寂靜勝進忍。如來清淨智。生於善勝義。所行悉遠離。",
    "X18n0334_005:0165a11": "此即心意意識。而得如來清淨智。非二乘所及也。",
    "X18n0334_005:0165a12": "心意意識。當體全空。但能離諸分別。得無分別法",
    "X18n0334_005:0165a13": "體。即能入寂滅忍。至如來清淨智地。以如來清淨",
    "X18n0334_005:0165a14": "智。悉從無分別法生。無分別法。即善勝義也。此善",
    "X18n0334_005:0165a15": "勝無分別法。即思惟分別之體。迷故依體起妄。覺",
    "X18n0334_005:0165a16": "故體合想停。本住現前。心行頓盡。是為無分別最",
    "X18n0334_005:0165a17": "勝義諦也。五忍。伏。信。順。無生。寂滅。自三賢以至佛",
    "X18n0334_005:0165a18": "地。淺深所證。寂滅忍。為第十法雲。等覺。及妙覺佛",
    "X18n0334_005:0165a19": "地。諸惑斷盡。共此忍攝也。",
    "X18n0334_005:0165a20": "我有三種智。聖開發真實。於彼想思惟。悉攝受諸性。",
    "X18n0334_005:0165a21": "二乘不相應。智離諸所有。計著於自性。從諸聲聞生。",
    "X18n0334_005:0165a22": "超度諸心量。如來智清淨。",
    "X18n0334_005:0165a23": "三種。即長行知生滅等之三種也。此三種之能知。",
    "X18n0334_005:0165a24": "即如來真實清淨智體。因妄思惟。起諸攝受。即攝",
    "X18n0334_005:0165b01": "受諸法耳。與攝受不相應。即屬二乘。若達法性無",
    "X18n0334_005:0165b02": "所有。則攝受頓離。便同聖智。故知二乘但於無所",
    "X18n0334_005:0165b03": "有。妄生計著。遂成心量。超此即當下清淨。非更別",
    "X18n0334_005:0165b04": "有如來智也。○三示外道轉變不離識妄。分二。△",
    "X18n0334_005:0165b05": "初出外道轉變名相。",
    "X18n0334_005:0165b06": "復次大慧。外道有九種轉變論。外道轉變見生。所謂",
    "X18n0334_005:0165b07": "形處轉變。相轉變。因轉變。成轉變。見轉變。性轉變。緣",
    "X18n0334_005:0165b08": "分明轉變。所作分明轉變。事轉變。大慧。是名九種轉",
    "X18n0334_005:0165b09": "變見。一切外道。因是起有無生轉變論。云何形處轉",
    "X18n0334_005:0165b10": "變。謂形處異見。譬如金變作諸器物。則有種種形處",
    "X18n0334_005:0165b11": "顯現。非金性變。一切性變。亦復如是。或有外道作如",
    "X18n0334_005:0165b12": "是妄想。乃至事變妄想。彼非如非異。妄想故。",
    "X18n0334_005:0165b13": "外道九種轉變。因四大蘊身。及一切世間有為諸",
    "X18n0334_005:0165b14": "法。目前現見因果。生滅。成敗。苦樂。種種變遷。實有",
    "X18n0334_005:0165b15": "如是。著為定論也。不知自心所現。如金作器。金無",
    "X18n0334_005:0165b16": "器性。器非金外。非一非異。非有非無。迷故宛然。覺",
    "X18n0334_005:0165b17": "故如幻。識論所謂隨緣不變。不變隨緣也。如來示",
    "X18n0334_005:0165b18": "此。雖出外道妄計所由。亦為天下後世一切眾生",
    "X18n0334_005:0165b19": "及修行者。捐除目前戲論之障。以達自心所現。實",
    "X18n0334_005:0165b20": "無自性也。形即蘊身。身有六道流轉。相有妍媸不",
    "X18n0334_005:0165b21": "定。形相有因。因具果成。老少之見屢遷。苦樂之性",
    "X18n0334_005:0165b22": "頓易。所生之緣分明。緣生之法了別。能所既具。生",
    "X18n0334_005:0165b23": "事儼然。此九種轉變。外道依之。成有無因見也。再",
    "X18n0334_005:0165b24": "舉形事。括盡九種。以金器為喻。離金言器。與即器",
    "X18n0334_005:0165c01": "言金。非即非離。即即即離。同於戲論。悉由妄想。此",
    "X18n0334_005:0165c02": "亦識攝也。△二示轉變無性。皆由識妄。并頌。",
    "X18n0334_005:0165c03": "如是一切性轉變。當知如乳酪酒果等熟。外道轉變",
    "X18n0334_005:0165c04": "妄想。彼亦無有轉變。若有若無。自心現外性非性。大",
    "X18n0334_005:0165c05": "慧。如是凡愚眾生。自妄想修習生。大慧。無有法若生",
    "X18n0334_005:0165c06": "若滅。如見幻夢色生。",
    "X18n0334_005:0165c07": "再舉一切法。如乳酪酒果等現見轉變。以見外道",
    "X18n0334_005:0165c08": "依此。而起轉變妄想。然實一切法無轉變性也。乳",
    "X18n0334_005:0165c09": "無酪性。果無酒性。因緣變易。若有若無。皆自心現。",
    "X18n0334_005:0165c10": "而無自性。如見夢幻一切色相。非生非滅。非有非",
    "X18n0334_005:0165c11": "無。凡愚不知。以為自修習生。妄見實法耳。",
    "X18n0334_005:0165c12": "爾時世尊欲重宣此義。而說偈言。形處時轉變。四大",
    "X18n0334_005:0165c13": "種諸根。中陰漸次生。妄想非明智。最勝於緣起。非如",
    "X18n0334_005:0165c14": "彼妄想。然世間緣起。如乾闥婆城。",
    "X18n0334_005:0165c15": "見四大諸根。有形處時轉變之相。及中陰身漸次",
    "X18n0334_005:0165c16": "生長。皆妄想。非明智也。世間緣起。如揵闥婆城。非",
    "X18n0334_005:0165c17": "有非無。非一非異。諸佛如來。決不於緣起有無。稍",
    "X18n0334_005:0165c18": "生分別。如彼妄計也。現生謂前陰。後生謂後陰。捨",
    "X18n0334_005:0165c19": "現生。未至後生。中有身現。謂中陰也。○上二辨識",
    "X18n0334_005:0165c20": "智竟。三別依語取義。成深密執。分五。△初大慧請",
    "X18n0334_005:0165c21": "問。",
    "X18n0334_005:0165c22": "爾時大慧菩薩復白佛言世尊。惟願為說一切法相",
    "X18n0334_005:0165c23": "續義。解脫義。若善分別一切法相續不相續相。我及",
    "X18n0334_005:0165c24": "諸菩薩。善解一切相續巧方便。不墮如所說義計著",
    "X18n0334_005:0166a01": "相續。(唐譯云。惟願如來為我解說於一切法深密義。及",
    "X18n0334_005:0166a02": "解義相。令我及諸菩薩摩訶薩。善知此法。不墮如言取",
    "X18n0334_005:0166a03": "義深密執著)善於一切諸法相續不相續相。及離言",
    "X18n0334_005:0166a04": "說文字妄想覺。遊行一切諸佛剎土。無量大眾。力自",
    "X18n0334_005:0166a05": "在通。總持之印。種種變化。光明照耀。覺慧善入十無",
    "X18n0334_005:0166a06": "盡句。無方便行。猶如日月。摩尼。四大。於一切地。離自",
    "X18n0334_005:0166a07": "妄想相見。見一切法如幻夢等。入佛地身。於一切眾",
    "X18n0334_005:0166a08": "生界。隨其所應而為說法而引導之。悉令安住一切",
    "X18n0334_005:0166a09": "諸法如幻夢等。離有無品。及生滅妄想異言說義。其",
    "X18n0334_005:0166a10": "身轉勝。",
    "X18n0334_005:0166a11": "此領緣言說義計著。欲世尊發明得言說所入第",
    "X18n0334_005:0166a12": "一義聖樂行處。以趨究竟。不墮岐路也。緣言說義。",
    "X18n0334_005:0166a13": "所執深密。覺想不斷。故云相續。二乘一乘。共有此",
    "X18n0334_005:0166a14": "障。所謂法執。如因聖教所云五蘊無我。二乘緣此",
    "X18n0334_005:0166a15": "入無我觀。證人無我。以為實有五蘊之法。實有所",
    "X18n0334_005:0166a16": "證無我之法。此障至七地未入八地。尚不能免。若",
    "X18n0334_005:0166a17": "法無我微細所知。則佛地始盡也。所知。即所證之",
    "X18n0334_005:0166a18": "空理。能證之空智。稍存所了。則於第一義聖樂行",
    "X18n0334_005:0166a19": "處。尚未圓滿。此葢窮相續細相之盡。然菩薩若能",
    "X18n0334_005:0166a20": "善解方便。亦不墮言說妄想覺境界。而得解脫總",
    "X18n0334_005:0166a21": "持覺慧。以此覺慧。遊行一切佛剎。神通變化。卒能",
    "X18n0334_005:0166a22": "乘十無盡願。如日月摩尼四大十方圓照。無住無",
    "X18n0334_005:0166a23": "著。歷一切地。離諸相見。達如幻之法。究竟如來身",
    "X18n0334_005:0166a24": "土。然後隨眾生機。而為引導。如己所解。頓除有無",
    "X18n0334_005:0166b01": "生滅。超一切言說妄想相續也。故知外道二乘。皆",
    "X18n0334_005:0166b02": "由不善方便。執於言說妄想。不能發明解脫覺慧。",
    "X18n0334_005:0166b03": "此智與識之所由分。迷與覺之須撥轉。大慧請意。",
    "X18n0334_005:0166b04": "關棙固自微耳。十無盡句。華嚴初歡喜地菩薩。發",
    "X18n0334_005:0166b05": "廣大如法界願。以十無盡而得成就。此十句有盡。",
    "X18n0334_005:0166b06": "則我願有盡。以此十句無盡。故我願無盡也。一眾",
    "X18n0334_005:0166b07": "生界無盡。二世界無盡。三虗空界無盡。四法界無",
    "X18n0334_005:0166b08": "盡。五涅槃界無盡。六佛出現界無盡。七如來智界",
    "X18n0334_005:0166b09": "無盡。八心所緣無盡。九佛智所入境界無盡。十世",
    "X18n0334_005:0166b10": "間轉法轉智轉無盡。如日月摩尼四大者。日月空",
    "X18n0334_005:0166b11": "行無依。摩尼隨方色現。無有自性。地水火風。周徧",
    "X18n0334_005:0166b12": "法界。無有妨礙也。△二出十一種相續深密。",
    "X18n0334_005:0166b13": "佛告大慧。善哉善哉。諦聽諦聽。善思念之。當為汝說。",
    "X18n0334_005:0166b14": "大慧白佛言。唯然受教。佛告大慧。無量一切諸法。如",
    "X18n0334_005:0166b15": "所說義。計著相續。所謂相計著相續。緣計著相續。性",
    "X18n0334_005:0166b16": "非性計著相續。生不生妄想計著相續。滅不滅妄想",
    "X18n0334_005:0166b17": "計著相續。乘非乘妄想計著相續。有為無為妄想計",
    "X18n0334_005:0166b18": "著相續。地地自相妄想計著相續。自妄想無間妄想",
    "X18n0334_005:0166b19": "計著相續。有無品外道依妄想計著相續。三乘一乘",
    "X18n0334_005:0166b20": "無間妄想計著相續。",
    "X18n0334_005:0166b21": "相。即二乘所執五蘊法相。及十地法無我智相。皆",
    "X18n0334_005:0166b22": "相也。緣。即因緣。亦二乘所執。及緣自覺了。稍有所",
    "X18n0334_005:0166b23": "依。皆法緣也。性。猶法也。性非性。生不生。滅不滅。乘",
    "X18n0334_005:0166b24": "非乘。為無為。皆世間出世對待所執。地地自相者。",
    "X18n0334_005:0166c01": "地地俱無實法。華嚴一地即具諸地。又諸地各入",
    "X18n0334_005:0166c02": "一地。如帝網珠。互相攝入。無有自性。若有所證之",
    "X18n0334_005:0166c03": "地相。便有能證之自相。所謂自妄想也。有無品。即",
    "X18n0334_005:0166c04": "前依有。及受貪嗔癡性。而後言無。皆依聖言。成增",
    "X18n0334_005:0166c05": "上慢。破壞佛法。同於外道者也。三乘一乘。亦聖教",
    "X18n0334_005:0166c06": "所說。不知方便。因言取義。執為實法。悉相續攝也。",
    "X18n0334_005:0166c07": "△三示相續深密自壞壞他。",
    "X18n0334_005:0166c08": "復次大慧。此及餘凡愚眾生。自妄想相續。以此相續",
    "X18n0334_005:0166c09": "故。凡愚妄想。如蠶作繭。以妄想絲。自纏纏他。有無有",
    "X18n0334_005:0166c10": "相續相計著。",
    "X18n0334_005:0166c11": "承上廣推。更有餘無量種深密執著。自纏纏他。此",
    "X18n0334_005:0166c12": "皆依言取義。妄生異相。以為秘密。自壞壞法。為眾",
    "X18n0334_005:0166c13": "生障。深可憐愍。如來所為太息也。△四示諸法寂",
    "X18n0334_005:0166c14": "靜。遠離相續及不相續。",
    "X18n0334_005:0166c15": "復次大慧。彼中亦無相續及不相續相。見一切法寂",
    "X18n0334_005:0166c16": "靜。妄想不生故。菩薩摩訶薩。見一切法寂靜。復次大",
    "X18n0334_005:0166c17": "慧。覺外性非性。自心現相無所有。隨順觀察自心現",
    "X18n0334_005:0166c18": "量。有無一切性無相。見相續寂靜。故於一切法無相",
    "X18n0334_005:0166c19": "續不相續相。復次大慧。彼中無有若縛若解。餘墮不",
    "X18n0334_005:0166c20": "如實覺知。有縛有解。所以者何。謂於一切法有無有。",
    "X18n0334_005:0166c21": "無眾生可得故。",
    "X18n0334_005:0166c22": "亦無相續及不相續相。又為計不相續者發也。得",
    "X18n0334_005:0166c23": "自覺第一義。見一切法寂靜。妄想不生。相續與不",
    "X18n0334_005:0166c24": "相續。悉成戲論。所以然者。為覺外一切法。無有自",
    "X18n0334_005:0167a01": "性。由自心現。如幻如夢。悉無所有。如實觀察。覺自",
    "X18n0334_005:0167a02": "心量。有無俱泯。純一寂靜。無相續相。故亦無不相",
    "X18n0334_005:0167a03": "續相也。若有縛有脫。皆墮不如實覺知。非一切法",
    "X18n0334_005:0167a04": "自相真如。一切法自相真如。有無有。無有主者。此",
    "X18n0334_005:0167a05": "為自覺第一義。內外相應也。",
    "X18n0334_005:0167a06": "復次大慧。愚夫有三相續。謂貪恚癈。及愛未來有喜",
    "X18n0334_005:0167a07": "愛俱。以此相續。故有趣相續。彼相續者。續五趣。大慧。",
    "X18n0334_005:0167a08": "相續斷者。無有相續不相續相。復次大慧。三和合緣",
    "X18n0334_005:0167a09": "作方便計著。識相續無間生。方便計著。則有相續。三",
    "X18n0334_005:0167a10": "和合緣識斷。見三解脫。一切相續不生。",
    "X18n0334_005:0167a11": "愚夫有三種相續。二乘依此相續。證不相續。成不",
    "X18n0334_005:0167a12": "相續見。故如來特詔之曰。相讀斷者。無有相續不",
    "X18n0334_005:0167a13": "相續相也。貪嗔癡。即相續之因。此因從無明不覺。",
    "X18n0334_005:0167a14": "是生見相。人法宛然。煩惱依起。由是愛及來生。與",
    "X18n0334_005:0167a15": "貪喜俱。以此相續。遂成五趣。二乘雖斷相續之因。",
    "X18n0334_005:0167a16": "而不知無明不覺。悉同夢幻。誤為有可斷相。所謂",
    "X18n0334_005:0167a17": "法執也。三和合緣方便計著識生者。三和合。謂根",
    "X18n0334_005:0167a18": "塵識。此識雖該八識。然於此取義。則唯七我執識。",
    "X18n0334_005:0167a19": "以此識。二乘唯斷人執外我。此外我斷。無攝受者。",
    "X18n0334_005:0167a20": "則三界生因自斷。以無明未斷。見分內我猶存。內",
    "X18n0334_005:0167a21": "我即法我。由有法我。故於生因斷時。作不相續想。",
    "X18n0334_005:0167a22": "非真解脫。若七我內外俱斷。見大乘三解脫門。則",
    "X18n0334_005:0167a23": "一切相續不生。二乘作不相續相。猶是因說取義。",
    "X18n0334_005:0167a24": "此之相續。更為深密。至證解脫。方能永斷也。三解",
    "X18n0334_005:0167b01": "脫。謂空無相無願。無願尤二我真藥。故入此門。則",
    "X18n0334_005:0167b02": "一切法寂靜耳。△五總頌。",
    "X18n0334_005:0167b03": "爾時世尊欲重宣此義。而說偈言。不真實妄想。是說",
    "X18n0334_005:0167b04": "相續相。若知彼真實。相續網則斷。於諸性無知。隨言",
    "X18n0334_005:0167b05": "說攝受。譬如彼蠶蟲。結網而自纏。愚夫妄想縛。相續",
    "X18n0334_005:0167b06": "不觀察。",
    "X18n0334_005:0167b07": "偈意謂但入真實第一義。則相續自斷。無有相續",
    "X18n0334_005:0167b08": "與不相續相也。愚夫現在相續縛中不善觀察。依",
    "X18n0334_005:0167b09": "說取義。妄生異相。欲求解脫。反自纏縛。皆由不得",
    "X18n0334_005:0167b10": "第一義自覺也。上三別依語取義。成深密執竟。",
    "X18n0334_005:0167b12": "楞伽阿跋多羅寶經心印卷五",
    "X18n0334_005:0167b14": "音釋",
    "X18n0334_005:0167b15": "殺(式至切)。齧(魚列切)。縠(胡谷切)。澀(色入切不滑也)。囂(叶驕切自得貌)。"
}