{
    "T28n1546_008:0050c06": "阿毘曇毘婆沙論卷第八",
    "T28n1546_008:0050c08": "迦旃延子造　五百羅漢釋",
    "T28n1546_008:0050c09": "北涼天竺沙門浮陀跋摩",
    "T28n1546_008:0050c10": "共道泰等譯",
    "T28n1546_008:0050c11": "雜犍度智品之四",
    "T28n1546_008:0050c12": "◎當言一眼見色。乃至廣說。問曰。何以作此",
    "T28n1546_008:0050c13": "論。答曰。為止併義者意故。如尊者曇摩多羅",
    "T28n1546_008:0050c14": "說。眼不見色識見色為止如是意故。言眼見",
    "T28n1546_008:0050c15": "非識見。如犢子部說一眼見色。非二眼一時",
    "T28n1546_008:0050c16": "見。所以者何。以相遠故。以捷疾故。人謂兩眼",
    "T28n1546_008:0050c17": "一時見色。問曰。若以相遠。不得一時見者。身",
    "T28n1546_008:0050c18": "根亦相遠。如兩臂而能一時覺觸。生於身識。",
    "T28n1546_008:0050c19": "兩眼亦應爾。是故為止併義者意。而作此論。",
    "T28n1546_008:0050c20": "復次為斷人疑意故。而作此論。眾生兩眼相",
    "T28n1546_008:0050c21": "去。或半指一指。二三四指。半尺一尺。一肘一",
    "T28n1546_008:0050c22": "尋。半拘盧舍。一拘盧舍。半由旬。一由旬。二",
    "T28n1546_008:0050c23": "三四由旬。乃至百由旬。如大海中有眾生身。",
    "T28n1546_008:0050c24": "或百由旬。或百四十由旬。或二百一十由旬。",
    "T28n1546_008:0050c25": "如色界阿迦膩吒天。身長萬六千由旬。如是",
    "T28n1546_008:0050c26": "等眾生。兩眼相去甚遠。有如此事。人生疑心。",
    "T28n1546_008:0050c27": "為二識一時生兩眼中。為一眼各有一識耶",
    "T28n1546_008:0050c28": "為一一識眼中生已復生一眼中。為一識分",
    "T28n1546_008:0050c29": "為二分在兩眼中生。為如橫木通兩眼中耶。",
    "T28n1546_008:0051a01": "若當二識一時生兩眼中者。云何不有二心",
    "T28n1546_008:0051a02": "過。若當一眼中生已復生一眼中者。云何不",
    "T28n1546_008:0051a03": "有前後剎那過。若當一識分為二分在二眼",
    "T28n1546_008:0051a04": "中者。云何一識非是分法。若依身法。是名",
    "T28n1546_008:0051a05": "身識。若依眼生。是名眼識。若當如橫木通兩",
    "T28n1546_008:0051a06": "眼中者。云何一識。不亦是身識亦是眼識耶。",
    "T28n1546_008:0051a07": "而此五識。所依各異。所行識界亦異。一識",
    "T28n1546_008:0051a08": "二依。事不應爾。如是二識一時生兩眼中。一",
    "T28n1546_008:0051a09": "識生一眼中已。復生一眼中。一識分為二分。",
    "T28n1546_008:0051a10": "在兩眼中。如橫木通兩眼中。皆不應爾。非不",
    "T28n1546_008:0051a11": "依二眼生於一識。而能分別極遠微細之色。",
    "T28n1546_008:0051a12": "如此皆是甚深微妙難知之法。欲說甚深微",
    "T28n1546_008:0051a13": "妙難知之法故。而作此論。問曰。云何一識依",
    "T28n1546_008:0051a14": "二眼生。答曰。是識所依法故。兩眼相去雖遠",
    "T28n1546_008:0051a15": "能為一識。而作所依。俱是眼識所依法故。設",
    "T28n1546_008:0051a16": "有百眼。而為一識作依者。亦無有過。如百水",
    "T28n1546_008:0051a17": "精器一面往觀則有百面像現。彼亦如是。雖",
    "T28n1546_008:0051a18": "是二依生於一識行於境界。當言一眼見色。",
    "T28n1546_008:0051a19": "乃至廣說。答曰。當言兩眼見色。應說所以令",
    "T28n1546_008:0051a20": "世人生信。何以故。當言兩眼見色。不當言一",
    "T28n1546_008:0051a21": "眼見色。如合一眼。不生淨眼識。則不能廣見",
    "T28n1546_008:0051a22": "境界。於境界不明不了不淨。若開兩眼。則生",
    "T28n1546_008:0051a23": "淨眼識。則能廣見境界。於境界明了清淨。設",
    "T28n1546_008:0051a24": "如合一眼不生淨眼識。不廣見境界。乃至廣",
    "T28n1546_008:0051a25": "說。開兩眼亦不生淨識。不廣見境界。乃至廣",
    "T28n1546_008:0051a26": "說者。不當言兩眼見色。但一眼見色。生不淨",
    "T28n1546_008:0051a27": "識。不廣見境界。乃至廣說。若開兩眼。生淨眼",
    "T28n1546_008:0051a28": "識能廣見境界。乃至廣說。是故當言兩眼見",
    "T28n1546_008:0051a29": "色不當言一眼見色。合者。若以手以衣以葉。",
    "T28n1546_008:0051b01": "諸餘障眼具。壞者。若瞟瞖。若赤膜若眼雲",
    "T28n1546_008:0051b02": "若生白膜。覆者。為烟塵垢所覆。滅者。若爛",
    "T28n1546_008:0051b03": "敗。若虫噉。若墮若破。若消涸。若挑出。若自",
    "T28n1546_008:0051b04": "脫。如眼色。耳聲鼻香亦如是。如所依淨識則",
    "T28n1546_008:0051b05": "淨。所依不淨識則不淨。實義淨者。善識是淨。",
    "T28n1546_008:0051b06": "染污是不淨。或有眼淨識不淨。或有識淨眼",
    "T28n1546_008:0051b07": "不淨。或有眼識俱淨。或有眼識俱不淨。眼淨",
    "T28n1546_008:0051b08": "識不淨者。如眼無諸障瞖生染污識。識淨眼",
    "T28n1546_008:0051b09": "不淨者。如眼有障瞖生善識。眼識俱淨者。",
    "T28n1546_008:0051b10": "如眼無障瞖生善識。眼識俱不淨者。如眼有",
    "T28n1546_008:0051b11": "障瞖生染污識。問曰。何故眼耳鼻。有二處",
    "T28n1546_008:0051b12": "所。而舌身無兩處所耶。答曰如此諸根。以莊",
    "T28n1546_008:0051b13": "嚴身。若有二舌。是鄙陋事。世所嫌笑。云何此",
    "T28n1546_008:0051b14": "人而有二舌。如似毒蛇。若有二身。亦是鄙陋",
    "T28n1546_008:0051b15": "為世所笑。云何一人而有二身。如孿子併。問",
    "T28n1546_008:0051b16": "曰。以何等故。但有二眼二鼻二耳。而不多耶。",
    "T28n1546_008:0051b17": "答曰。如此諸根。以莊嚴身。若有多眼。廣說如",
    "T28n1546_008:0051b18": "上。復有說者。若有多眼。則無所益。所以者",
    "T28n1546_008:0051b19": "何。如二眼見色則淨。多亦無益。以無益故。唯",
    "T28n1546_008:0051b20": "有二眼。耳鼻亦應如是說。問曰何故二眼二",
    "T28n1546_008:0051b21": "鼻二耳處所。唯說一界一入一根。答曰。行",
    "T28n1546_008:0051b22": "一境界一識所依。以作一事。故說一界。乃至",
    "T28n1546_008:0051b23": "廣說。",
    "T28n1546_008:0051b24": "問曰。為眼見色。為識見。為識相應慧見。為和",
    "T28n1546_008:0051b25": "合見。若眼見者。無識時亦應見。若與餘識合",
    "T28n1546_008:0051b26": "時。亦應見。若識見者。識即見性。亦是識性。",
    "T28n1546_008:0051b27": "若識相應慧見者。耳識相應慧亦應見應聞。",
    "T28n1546_008:0051b28": "若和合見者。未甞不和合。答曰。眼見色。而必",
    "T28n1546_008:0051b29": "須識。眼有二種。一報眼二長養眼。耳鼻舌身",
    "T28n1546_008:0051c01": "亦如是。色入有三種。有長養報依。香味觸亦",
    "T28n1546_008:0051c02": "如是。聲有二種。有長養有依。意入有三種。報",
    "T28n1546_008:0051c03": "依剎那。彼苦法忍相應心名曰剎那。法入有",
    "T28n1546_008:0051c04": "四種。有報依剎那物體。物體者。以有無為法",
    "T28n1546_008:0051c05": "故。問曰。頗有唯報眼。無長養眼。頗有唯長",
    "T28n1546_008:0051c06": "養眼非報眼。答曰。無有。有報眼無長養眼者。",
    "T28n1546_008:0051c07": "如人重人。如牆重牆。報眼長養眼亦如是。頗",
    "T28n1546_008:0051c08": "唯有長養眼。無報眼耶。答曰。得天眼者是。或",
    "T28n1546_008:0051c09": "時長養眼有勢力。非報眼。或時報眼有勢力。",
    "T28n1546_008:0051c10": "非長養眼。或時長養眼報眼有勢力。或時長",
    "T28n1546_008:0051c11": "養眼有勢力。非報眼者。如少年時眼。或時報",
    "T28n1546_008:0051c12": "眼有勢力。非長養眼者。如老病時。彼長養力",
    "T28n1546_008:0051c13": "少。或時長養眼報眼俱有勢力者。如中年時。",
    "T28n1546_008:0051c14": "或有眾生。長養眼有勢力。非報眼。或有報眼",
    "T28n1546_008:0051c15": "有勢力。非長養眼。或有長養眼報眼俱有勢",
    "T28n1546_008:0051c16": "力。或有長養眼報眼俱無勢力。長養眼有勢",
    "T28n1546_008:0051c17": "力非報眼者。如富貴人。本眼性劣。以種種所",
    "T28n1546_008:0051c18": "須。令眼明淨。或報眼有勢力非長養眼者。如",
    "T28n1546_008:0051c19": "田作人。無種種所須之具。本眼自淨。或有長",
    "T28n1546_008:0051c20": "養眼報眼俱有勢力者。如富貴人。有種種所",
    "T28n1546_008:0051c21": "須之具。本眼明淨。或長養眼報眼俱無勢力",
    "T28n1546_008:0051c22": "者。如田作人。無種種所須之具。本眼不明淨。",
    "T28n1546_008:0051c23": "問曰。為長養眼見色多。為報眼見色多。答曰。",
    "T28n1546_008:0051c24": "長養眼見多。所以者何天眼是長養眼故。或",
    "T28n1546_008:0051c25": "時長養眼見淨好非報眼。或時報眼見淨好",
    "T28n1546_008:0051c26": "非長養眼。或長養眼報眼俱見淨好。或時長",
    "T28n1546_008:0051c27": "養眼報眼俱見非淨好。問曰。為善行報眼見",
    "T28n1546_008:0051c28": "淨好。為不善行報眼見淨好。答曰。總而言之。",
    "T28n1546_008:0051c29": "善行報眼見淨好。所以者何善。行報得人。如",
    "T28n1546_008:0052a01": "佛辟支佛轉輪聖王。皆是人故。不善行報是",
    "T28n1546_008:0052a02": "畜生。是故總而言之。善行報眼見淨好。以身",
    "T28n1546_008:0052a03": "言之。或有象見勝人。如人眼。雖是善行報。而",
    "T28n1546_008:0052a04": "有障瞖。畜生眼。雖是不善行報。而無障瞖。",
    "T28n1546_008:0052a05": "問曰。眼微塵。為次第傍布。為前後重生。若次",
    "T28n1546_008:0052a06": "第傍布。云何不散壞。若前後重生。云何前者",
    "T28n1546_008:0052a07": "不障於後。答曰。或有說者。次第傍布。於黑瞳",
    "T28n1546_008:0052a08": "子上。對諸境界。猶如器中盛水以糠坌上。亦",
    "T28n1546_008:0052a09": "如阿閦花子次第傍生。眼微塵亦如是。問曰。",
    "T28n1546_008:0052a10": "若然者。云何不散壞耶。答曰。薄膜覆故。而不",
    "T28n1546_008:0052a11": "散壞。復有說者。前後重生於黑瞳子上。問曰。",
    "T28n1546_008:0052a12": "若然者。前者云何不障於後。答曰。造色性不",
    "T28n1546_008:0052a13": "相障礙。復有說者。明淨色不相障礙。猶如秋",
    "T28n1546_008:0052a14": "時潢水明淨不障細鍼墮底猶故可見。明淨",
    "T28n1546_008:0052a15": "色不相障礙。亦復如是。耳微塵住耳孔內。鼻",
    "T28n1546_008:0052a16": "微塵住鼻孔內。此三根遶頭。如著花鬘。舌微",
    "T28n1546_008:0052a17": "塵依舌。如半月像。其中間空猶如毛許。是身",
    "T28n1546_008:0052a18": "根分。餘者悉是舌微塵身微塵。次第而立。復",
    "T28n1546_008:0052a19": "有說者。眼微塵其形如銅杵頭。耳微塵在耳",
    "T28n1546_008:0052a20": "孔內。其形如燈器。鼻微塵在鼻孔中。其形",
    "T28n1546_008:0052a21": "如爪甲。舌微塵其形如偃月刀。身微塵其形",
    "T28n1546_008:0052a22": "如大刀。男根微塵其形如指[打-丁+沓]。女根微塵。",
    "T28n1546_008:0052a23": "其形如鼓框。以如是等因緣。是佛經說相似",
    "T28n1546_008:0052a24": "喻。眼根微塵。或時是分。或時是彼分。或時",
    "T28n1546_008:0052a25": "是一分。或時是彼一分。耳根鼻根舌根微塵",
    "T28n1546_008:0052a26": "亦如是。身根微塵。或時是彼分。或時是一分。",
    "T28n1546_008:0052a27": "或時是彼一分。無有全是分時。問曰。若無全",
    "T28n1546_008:0052a28": "是分時者。如入冷池水時。如入熱鑊湯時。如",
    "T28n1546_008:0052a29": "地獄中十三種猛焰遶身之時。此豈非是耶。",
    "T28n1546_008:0052b01": "答曰。如此之時。故是彼分。所以者何。若身根",
    "T28n1546_008:0052b02": "微塵。盡能生身識者則散壞。色入有二十一",
    "T28n1546_008:0052b03": "種。所謂青黃赤白長短方圓適不適高下。光",
    "T28n1546_008:0052b04": "影明闇。煙雲塵霧虛空色。問曰。為緣一色能",
    "T28n1546_008:0052b05": "生眼識。為緣多色能生眼識。若緣一色能生",
    "T28n1546_008:0052b06": "眼識者。此云何通。如說眼能緣五色。若緣多",
    "T28n1546_008:0052b07": "色能生眼識者。云何不有二覺意。有二覺意。",
    "T28n1546_008:0052b08": "則有多體。答曰。緣一種色。能生眼識。問曰。",
    "T28n1546_008:0052b09": "若然者。能緣五色云何通。尊者和須蜜。答曰。",
    "T28n1546_008:0052b10": "於緣捷疾故。佛說俱緣。如旋火輪。而實不匝。",
    "T28n1546_008:0052b11": "以捷疾故。而似輪像。彼亦如是。尊者佛陀提",
    "T28n1546_008:0052b12": "婆說曰。於色不決了故言俱緣。如觀樹林葉。",
    "T28n1546_008:0052b13": "有種種諸色。彼亦如是。復有說者。如五色。能",
    "T28n1546_008:0052b14": "生一色。見一色時。名見五色。復次若諸色集",
    "T28n1546_008:0052b15": "聚。則見多色生一識若諸色別異。則見一色",
    "T28n1546_008:0052b16": "生一識。",
    "T28n1546_008:0052b17": "聲入有八種有內大因聲。有外大因聲。內大",
    "T28n1546_008:0052b18": "因聲有二種。有適意不適意。外大因聲亦如",
    "T28n1546_008:0052b19": "是。有眾生數。有非眾生數。眾生數有二種。",
    "T28n1546_008:0052b20": "適意不適意。非眾生數亦如是。為緣一聲能",
    "T28n1546_008:0052b21": "生耳識。為緣多聲能生耳識。若但緣一聲能",
    "T28n1546_008:0052b22": "生耳識者。如今一時能聞五樂聲。亦聞多人",
    "T28n1546_008:0052b23": "誦聲。若緣多聲生耳識者。云何不有二心。乃",
    "T28n1546_008:0052b24": "至廣說。答曰。應作是說。緣一聲生耳識。問",
    "T28n1546_008:0052b25": "曰。若然者。不於一時聞五樂聲及多人誦聲",
    "T28n1546_008:0052b26": "耶。答曰。五樂聲多人誦聲。同是一聲。能生耳",
    "T28n1546_008:0052b27": "識。復有說者。若諸聲聚集。則緣多聲。能生一",
    "T28n1546_008:0052b28": "識。若聲別異。則緣一聲。而生一識。",
    "T28n1546_008:0052b29": "香入有四種。有好有惡。好有二種。有等有增",
    "T28n1546_008:0052c01": "減。惡香亦爾。問曰。為緣一香能生鼻識。為緣",
    "T28n1546_008:0052c02": "多香能生鼻識。若緣一香生鼻識者。如今一",
    "T28n1546_008:0052c03": "時能嗅百種和香。若緣多香生鼻識者。云何",
    "T28n1546_008:0052c04": "不有二心。乃至廣說。答曰。應作是說。緣一香",
    "T28n1546_008:0052c05": "能生鼻識。問曰。若然者。不能一時嗅百種香",
    "T28n1546_008:0052c06": "耶。答曰。或有說者。百種香能生一種香。生於",
    "T28n1546_008:0052c07": "鼻識。如是說者好。如多香聚集。則嗅多香。生",
    "T28n1546_008:0052c08": "於一識。若香別異。則嗅一香。能生一識。",
    "T28n1546_008:0052c09": "味入有六種。甜酢醎辛苦澹。問曰。為緣一",
    "T28n1546_008:0052c10": "味能生舌識。為緣多味能生舌識。若緣一味",
    "T28n1546_008:0052c11": "能生舌識者。如今一時能嘗百味歡喜丸等。",
    "T28n1546_008:0052c12": "若緣多味能生舌識者。云何不有二心。乃至",
    "T28n1546_008:0052c13": "廣說。答曰。應作是說。緣於一味。能生舌識。",
    "T28n1546_008:0052c14": "問曰。若然者。不能一時嘗百味歡喜丸耶。答",
    "T28n1546_008:0052c15": "曰。或有說者。百味歡喜丸。能生一種味。生於",
    "T28n1546_008:0052c16": "舌識。如是說者好。如多味聚集。則嘗多味。生",
    "T28n1546_008:0052c17": "於一識。若味別異。則嘗一味生於一識。",
    "T28n1546_008:0052c18": "觸入有十一種。四大澁滑輕重冷飢渴。問",
    "T28n1546_008:0052c19": "曰。為緣一觸能生身識。為緣多觸能生身識。",
    "T28n1546_008:0052c20": "答曰。十一種觸。能生十一種身識。復有說者。",
    "T28n1546_008:0052c21": "五觸能生一身識。如四大及滑。生一身識。如",
    "T28n1546_008:0052c22": "是四大。乃至及渴。生一身識。問曰。若然者。",
    "T28n1546_008:0052c23": "云何不名總緣境界。答曰。同一觸入故。不名",
    "T28n1546_008:0052c24": "總緣境界。評曰。不應作是說。如前說者好。",
    "T28n1546_008:0052c25": "問曰。為嗅甞覺身中香味觸。不若嗅甞覺身",
    "T28n1546_008:0052c26": "中香味觸者。云何檀越所施。而有果報。復云",
    "T28n1546_008:0052c27": "何不於一切時嗅嘗覺耶。若嗅嘗覺外香味",
    "T28n1546_008:0052c28": "觸。外香味觸。與內香味觸。無有因義。答曰。",
    "T28n1546_008:0052c29": "應作是說。能緣內香味觸。問曰。若然者。云何",
    "T28n1546_008:0053a01": "檀越所施。而有果報。云何不一切時嗅嘗覺",
    "T28n1546_008:0053a02": "耶。答曰外香味觸。能發內香味觸。以是事故。",
    "T28n1546_008:0053a03": "名之為食。復有說者。亦嗅嘗覺觸。內入外入。",
    "T28n1546_008:0053a04": "若時覺內則不知外。覺外則不知內。問曰。內",
    "T28n1546_008:0053a05": "香味觸。體無增減。云何嗅嘗覺觸。答曰。彼法",
    "T28n1546_008:0053a06": "雖無增減。亦為識所緣所知。",
    "T28n1546_008:0053a07": "法入有七種。無作假色受想行虛空數緣滅",
    "T28n1546_008:0053a08": "非數緣滅。問曰。為緣一法生意入。為緣多法",
    "T28n1546_008:0053a09": "生意入。答曰。一法亦生。二三乃至多法亦生。",
    "T28n1546_008:0053a10": "唯除自體相應共有。餘一切法。能生意識。曾",
    "T28n1546_008:0053a11": "聞菩薩六識猛利。為知幾所法名為猛利。答",
    "T28n1546_008:0053a12": "曰。菩薩宮邊。有阿泥盧頭舍。舍中次第行",
    "T28n1546_008:0053a13": "列。然五百燈。菩薩爾時於自宮中。不見彼燈",
    "T28n1546_008:0053a14": "及與燈焰。但見其光。知然五百燈。若一燈滅",
    "T28n1546_008:0053a15": "時。菩薩作是言。彼五百燈中。一燈已滅。以",
    "T28n1546_008:0053a16": "是事故。言眼識猛利。阿泥盧頭舍中。有五百",
    "T28n1546_008:0053a17": "伎女。作樂歌舞。菩薩聞聲。知有五百伎女中",
    "T28n1546_008:0053a18": "或琴弦絕。或時睡眠不彈琴時。菩薩亦知。是",
    "T28n1546_008:0053a19": "名耳識猛利。菩薩宮中。常燒百種和香。菩薩",
    "T28n1546_008:0053a20": "嗅之。便知是百種香。彼合香者。欲試菩薩。於",
    "T28n1546_008:0053a21": "百種中。或增或減。若燒香時。菩薩亦知本有",
    "T28n1546_008:0053a22": "百種今增爾所種減爾所種。是名鼻識猛利。",
    "T28n1546_008:0053a23": "菩薩食時。常有百味歡喜丸。彼諸使人。於百",
    "T28n1546_008:0053a24": "味中。或增或減。菩薩即知。以是事故。名舌識",
    "T28n1546_008:0053a25": "猛利。菩薩洗浴時。侍者奉劫波育[疊*毛]。菩薩觸",
    "T28n1546_008:0053a26": "時。即便知彼織[疊*毛]師身有熱病。以是事故。名",
    "T28n1546_008:0053a27": "身識猛利。菩薩意根。於一切法。而無罣礙。以",
    "T28n1546_008:0053a28": "是事故。名意識猛利。",
    "T28n1546_008:0053a29": "問曰。此六根幾到境界能知。答曰。到有二種。",
    "T28n1546_008:0053b01": "一者取境界。二者於境界無間。若以取境界",
    "T28n1546_008:0053b02": "言之。六根盡到。若以無間言之。則三到三不",
    "T28n1546_008:0053b03": "到。三到者。謂鼻舌身根。三不到者。謂眼耳意",
    "T28n1546_008:0053b04": "根。問曰。若三是不到。而能知者。何故聞近",
    "T28n1546_008:0053b05": "聲。而不見近色。尊者和須蜜答曰。彼界法",
    "T28n1546_008:0053b06": "自爾。復有說者。眼能取遠境界。以極近故不",
    "T28n1546_008:0053b07": "見。問曰。耳亦是遠境界。何以聞近聲。答曰。",
    "T28n1546_008:0053b08": "如以銅籌筋安闍那藥置黑瞳上。以近故不",
    "T28n1546_008:0053b09": "見。若聲到耳根微塵上。亦復不聞。尊者佛陀",
    "T28n1546_008:0053b10": "提婆說曰。眼因明故能見近。則冥奪於明。是",
    "T28n1546_008:0053b11": "以不見。如是耳因空故聞聲。鼻因風故嗅香。",
    "T28n1546_008:0053b12": "舌因水故知味。身因地堅故覺觸。意因所觀",
    "T28n1546_008:0053b13": "故能知法。",
    "T28n1546_008:0053b14": "問曰。頗有一微塵作所依。一微塵為境界。能",
    "T28n1546_008:0053b15": "生識不。答曰。無也。所以者何。此五識身。依有",
    "T28n1546_008:0053b16": "對緣有對。依積聚緣積聚。依和合緣和合。復",
    "T28n1546_008:0053b17": "有說者。如眼識依自分緣自分彼分。耳識亦",
    "T28n1546_008:0053b18": "如是。意識依自分彼分。緣自分彼分。鼻舌身",
    "T28n1546_008:0053b19": "識。依自分緣自分。復有說者。眼識依自界。緣",
    "T28n1546_008:0053b20": "自界他界。耳識亦如是。意識依自界他界。緣",
    "T28n1546_008:0053b21": "自界他界。餘三識依自界緣自界(界者三界)。復有",
    "T28n1546_008:0053b22": "說者。眼識依無記緣三種。耳識亦如是。意識",
    "T28n1546_008:0053b23": "依三種緣三種。餘三識依無記緣無記。復有",
    "T28n1546_008:0053b24": "說者。眼識依近緣近遠。耳識亦如是。意識",
    "T28n1546_008:0053b25": "依近遠緣近遠。餘三識依近緣近。所以者何。",
    "T28n1546_008:0053b26": "若三塵與三依合時。三識則生。不合時則不",
    "T28n1546_008:0053b27": "生。復有說者。眼識或所依大所緣小。或所",
    "T28n1546_008:0053b28": "依小所緣大。或所依所緣等。所依大所緣",
    "T28n1546_008:0053b29": "小者。如見毛端。所依小所緣大者。如見大山。",
    "T28n1546_008:0053c01": "所依所緣等者。如見蒲桃珠。耳識亦如是。",
    "T28n1546_008:0053c02": "意識所依。雖無大小。而所緣有大小。餘三識。",
    "T28n1546_008:0053c03": "所依所緣等。隨香與所依等。生鼻識。乃至舌",
    "T28n1546_008:0053c04": "身識亦如是。或有色雖遠而是境界。或有色",
    "T28n1546_008:0053c05": "雖不遠而非境界。有色亦遠亦非境界。有色",
    "T28n1546_008:0053c06": "亦不遠亦非不境界。云何有色雖遠而是境",
    "T28n1546_008:0053c07": "界。如四天王所居宮遠。人眼所不見。此非",
    "T28n1546_008:0053c08": "不是境界。以遠故人眼不見。不遠亦非境界",
    "T28n1546_008:0053c09": "者。如梵天在此。人眼不見。亦遠亦非境界者。",
    "T28n1546_008:0053c10": "如梵天自住宮。亦不遠亦非不境界者。除上",
    "T28n1546_008:0053c11": "爾所事。尊者和須蜜說曰。色有四事。故不見",
    "T28n1546_008:0053c12": "極近極遠極細障色。迦毘羅弟子。作是說。色",
    "T28n1546_008:0053c13": "有八事。故不見極遠極近。根壞意不住。微細",
    "T28n1546_008:0053c14": "障為勝所瞖同故不見。問曰。限根為有筋骨",
    "T28n1546_008:0053c15": "皮肉不耶。答曰。無也。是淨四大。言有骨等",
    "T28n1546_008:0053c16": "者。是眼根處所。筋骨皮肉是四入。謂色香味",
    "T28n1546_008:0053c17": "觸。",
    "T28n1546_008:0053c18": "諸過去者。盡不現耶。乃至廣說。問曰。何以作",
    "T28n1546_008:0053c19": "此論。答曰。優陀耶經。是此論本緣。世尊共優",
    "T28n1546_008:0053c20": "陀耶。東方遊行。爾時世尊。著一重衣。而自洗",
    "T28n1546_008:0053c21": "浴。",
    "T28n1546_008:0053c22": "時優陀耶。給事世尊。摩拭身體。優陀耶是菩",
    "T28n1546_008:0053c23": "薩少小親友。常為菩薩按摩調身。今見世尊。",
    "T28n1546_008:0053c24": "光明照耀。勝菩薩時。生於尊敬歡喜之心。白",
    "T28n1546_008:0053c25": "佛言。世尊。我今欲以龍喻之。偈讚歎世尊。世",
    "T28n1546_008:0053c26": "尊告言。隨意說之。時優陀耶便說此偈。",
    "T28n1546_008:0053c27": "　一切結過去　　於林離林來",
    "T28n1546_008:0053c28": "　出欲生喜樂　　猶如山頂金",
    "T28n1546_008:0053c29": "一切結過去者。過去有二種。一世過去。二巧",
    "T28n1546_008:0054a01": "便過去。世尊於諸結得解脫。是名結過去。於",
    "T28n1546_008:0054a02": "林離林來者。林名居家。離林來者。所謂出家。",
    "T28n1546_008:0054a03": "於林來出家。故名於林離林來。出欲生喜樂",
    "T28n1546_008:0054a04": "者。欲有二種。一煩惱欲。二境界欲。出者。出",
    "T28n1546_008:0054a05": "家欲煩亂。生喜樂者。身心寂靜。是名出欲",
    "T28n1546_008:0054a06": "生喜樂。猶如山頂金者。山者日出處山也。金",
    "T28n1546_008:0054a07": "者日也。如日在山頂出時其光明淨。世尊於",
    "T28n1546_008:0054a08": "諸煩惱使垢山頂。出時其光明淨。亦復如是。",
    "T28n1546_008:0054a09": "復有說者。山者黑沙山也。金者金沙山也。若",
    "T28n1546_008:0054a10": "除黑沙山。則金沙山。其光明淨。世尊亦爾。除",
    "T28n1546_008:0054a11": "去一切煩惱使垢黑沙之山。則力無畏念處",
    "T28n1546_008:0054a12": "大悲金沙之山。其光明淨。是故說猶如山頂",
    "T28n1546_008:0054a13": "金。是名過去非不現。所以者何。如來身猶現",
    "T28n1546_008:0054a14": "在故。或有不現非過去者。猶如有一。若以神",
    "T28n1546_008:0054a15": "足。若以呪術。乃至廣說。若以神足者。爾時世",
    "T28n1546_008:0054a16": "尊入如是三昧。於梵世中。放大光明。普令周",
    "T28n1546_008:0054a17": "遍。出大音聲。令梵天王及諸梵眾。普使聞知。",
    "T28n1546_008:0054a18": "而無見者。如尊者目連入如是三昧。能令提",
    "T28n1546_008:0054a19": "婆達多不見其身。問曰。此神足於誰不現。答",
    "T28n1546_008:0054a20": "曰。佛於一切眾生邊不現。辟支佛除佛。餘一",
    "T28n1546_008:0054a21": "切眾生邊不現。舍利弗除佛辟支佛。餘一切",
    "T28n1546_008:0054a22": "眾生邊不現。目犍連除佛辟支佛舍利弗。餘",
    "T28n1546_008:0054a23": "一切眾生邊不現。乃至利根於鈍根邊。能令",
    "T28n1546_008:0054a24": "不現。呪術者諸仙人。結如是呪。有能誦者。令",
    "T28n1546_008:0054a25": "身不現。彼神足者。於呪術邊。令身不現。呪術",
    "T28n1546_008:0054a26": "不能於神足邊令身不現。問曰。呪術還於呪",
    "T28n1546_008:0054a27": "術。能令身不現耶。答曰。能如善呪術者。於不",
    "T28n1546_008:0054a28": "善呪術邊。能令身不現。藥草者有如是藥草。",
    "T28n1546_008:0054a29": "人若執之。令身不現。如毘舍遮鳩槃荼等呪",
    "T28n1546_008:0054b01": "術者。能於持藥草者邊。令身不現。持藥草者。",
    "T28n1546_008:0054b02": "於呪術者邊。不能令身不現。何以故。呪術力",
    "T28n1546_008:0054b03": "能取藥草故。生得處者。如地獄生得處。不能",
    "T28n1546_008:0054b04": "令身不現。若當能令身不現者。乃至須臾不",
    "T28n1546_008:0054b05": "住地獄中受苦。復有說者。雖於地獄卒邊不",
    "T28n1546_008:0054b06": "能令身不現。能於餘處令身不現。畜生餓鬼",
    "T28n1546_008:0054b07": "天。亦能令身不現。問曰。如是各各能於誰令",
    "T28n1546_008:0054b08": "身不現。答曰。或有說者。地獄還於地獄。令身",
    "T28n1546_008:0054b09": "不現。畜生於畜生地獄。能令身不現。餓鬼能",
    "T28n1546_008:0054b10": "於餓鬼畜生地獄。令身不現。天於五道。能令",
    "T28n1546_008:0054b11": "身不現。評曰。應作是說。地獄能於五道。令身",
    "T28n1546_008:0054b12": "不現。乃至天能於五道。令身不現。所謂障隔",
    "T28n1546_008:0054b13": "也。是謂不現非過去。云何過去亦不現耶。諸",
    "T28n1546_008:0054b14": "法生始生。乃至過去過去世攝。如此盡明生",
    "T28n1546_008:0054b15": "法。是謂過去亦不現。云何非過去非不現。答",
    "T28n1546_008:0054b16": "曰。除上爾所事。諸法第一第二第三句已稱",
    "T28n1546_008:0054b17": "已說已行已立名字者。除諸餘法未稱未說",
    "T28n1546_008:0054b18": "未行未作名字者。作第四句。彼已說者。是何",
    "T28n1546_008:0054b19": "等耶。答曰。所謂一切過去現在世中。取如",
    "T28n1546_008:0054b20": "來身及障隔不現者。其餘現在法。一切未來",
    "T28n1546_008:0054b21": "世法。無為法在在者。作第四句。是謂非過去",
    "T28n1546_008:0054b22": "非不現。問曰。以何等故。此中不說結不現耶。",
    "T28n1546_008:0054b23": "答曰。處處有說結是盡是滅。無有處說結不",
    "T28n1546_008:0054b24": "現。如此四句。亦依世俗法。亦依佛經。亦依世",
    "T28n1546_008:0054b25": "諦。亦依第一義諦。",
    "T28n1546_008:0054b26": "諸過去者彼盡耶。乃至廣說。過去不盡者。如",
    "T28n1546_008:0054b27": "長老優陀耶所說。廣說如上。盡不過去者。如",
    "T28n1546_008:0054b28": "世尊言。此比丘。盡地獄趣。乃至廣說。問",
    "T28n1546_008:0054b29": "曰。地獄畜生餓鬼。即說地獄畜生餓鬼盡。何",
    "T28n1546_008:0054c01": "以復言不墮惡道惡趣耶。答曰。更無未曾有",
    "T28n1546_008:0054c02": "事。言不墮惡道者。即是盡地獄畜生餓鬼。但",
    "T28n1546_008:0054c03": "前廣說。後是略說。文雖有異義無異也。復有",
    "T28n1546_008:0054c04": "說者。前是廣說後是略說。前說是解後說不",
    "T28n1546_008:0054c05": "解。復有說者。盡是地獄畜生餓鬼。如前說",
    "T28n1546_008:0054c06": "不墮惡道惡趣者。是黃門般吒。無形二形。所",
    "T28n1546_008:0054c07": "以者何。此亦是人中惡道惡趣故。復有說者。",
    "T28n1546_008:0054c08": "盡地獄等。如前說不墮惡道惡趣者。是不斷",
    "T28n1546_008:0054c09": "善根。所以者何。若斷善根。即是惡道惡趣故。",
    "T28n1546_008:0054c10": "如說。身壞命終。如擲真珠須。墮惡道中。復",
    "T28n1546_008:0054c11": "有說者。盡地獄等。如前說不墮惡道惡趣者。",
    "T28n1546_008:0054c12": "說十二非律儀家。所以者何。此亦是惡趣故。",
    "T28n1546_008:0054c13": "復有說者。盡地獄等。如前說不墮惡道惡趣",
    "T28n1546_008:0054c14": "者。說惡道惡趣因。以因說果故。如世尊言。汝",
    "T28n1546_008:0054c15": "等比丘。若見有人作身口意惡業。當知是地",
    "T28n1546_008:0054c16": "獄趣。復有說者。盡地獄等。如前說不墮者。說",
    "T28n1546_008:0054c17": "地獄趣。所以者何。不能成就善果故。惡道",
    "T28n1546_008:0054c18": "者。是餓鬼趣。所以者何。於一切時。常乏少所",
    "T28n1546_008:0054c19": "須故。惡趣者。是畜生趣。所以者何。有眾生。",
    "T28n1546_008:0054c20": "生彼趣中。世界成時受身。乃至世界壞時命",
    "T28n1546_008:0054c21": "終。復有說者。不墮者。盡說三惡道。如畜生餓",
    "T28n1546_008:0054c22": "鬼中。雖有成就善果者少。惡道者。盡說三惡",
    "T28n1546_008:0054c23": "道。以人天言之。盡是惡道。惡趣者。亦盡說",
    "T28n1546_008:0054c24": "三惡道。以身心生其中故。盡地獄趣。乃至廣",
    "T28n1546_008:0054c25": "說。問曰。如今地獄鑊湯獄卒等猶在。何以言",
    "T28n1546_008:0054c26": "盡。答曰。或有說者。不往不生故言盡。不往者",
    "T28n1546_008:0054c27": "不復往彼處。不往者不復生地獄陰界入。復",
    "T28n1546_008:0054c28": "有說者。彼聖人不生故言盡。彼諸陰界入。住",
    "T28n1546_008:0054c29": "不生法故。復有說者。得非數緣滅故言盡。問",
    "T28n1546_008:0055a01": "曰。彼亦盡天趣。亦盡人趣。盡天趣者。不生",
    "T28n1546_008:0055a02": "無想天。盡人趣者。不生欝單越。何以但言盡",
    "T28n1546_008:0055a03": "地獄等趣。答曰。以都盡故說盡。不都盡故說",
    "T28n1546_008:0055a04": "不盡。過去亦盡者。諸行始生。廣說如上。亦不",
    "T28n1546_008:0055a05": "過去不盡者。除上爾所事。如前廣說。已說者",
    "T28n1546_008:0055a06": "一切過去現世有如來身。未來世中聖人墮",
    "T28n1546_008:0055a07": "惡趣陰界入住。不生者餘未來現在法。無為",
    "T28n1546_008:0055a08": "法在在者。作第四句。此說世盡四句。今當說",
    "T28n1546_008:0055a09": "結盡四句。",
    "T28n1546_008:0055a10": "復次今當說結。結有過去不盡。乃至廣說。結",
    "T28n1546_008:0055a11": "過去不盡者。諸過去結。不斷不知不滅不吐。",
    "T28n1546_008:0055a12": "不斷者不以聖道斷諸結得。不知者不證解",
    "T28n1546_008:0055a13": "脫得。復有說者。不斷者是斷知。不知者是智",
    "T28n1546_008:0055a14": "知。不滅者不得數緣滅。不吐者不斷諸結",
    "T28n1546_008:0055a15": "得。不證無為得。復有說者。不吐者不捨棄。彼",
    "T28n1546_008:0055a16": "不斷等。復是何耶。答曰。具縛人。見道修道所",
    "T28n1546_008:0055a17": "斷結是也。聖人若住苦法忍時亦爾。苦比智",
    "T28n1546_008:0055a18": "生。餘有四種結。如是次第。乃至道比智生。餘",
    "T28n1546_008:0055a19": "有一種見諦具足。修道所斷。隨相而說。盡不",
    "T28n1546_008:0055a20": "過去者。諸結已斷已知已滅已吐。斷者以聖",
    "T28n1546_008:0055a21": "道斷諸結得。已知者證解脫得。復有說者。",
    "T28n1546_008:0055a22": "已斷者所謂斷知。乃至廣說。斷等復是何耶。",
    "T28n1546_008:0055a23": "答曰。阿羅漢三界結使斷。乃至廣說。斷等復",
    "T28n1546_008:0055a24": "是何耶。答曰。阿羅漢三界結使斷。乃至欲界",
    "T28n1546_008:0055a25": "凡夫結使斷。應隨相說。過去亦盡者。諸過去",
    "T28n1546_008:0055a26": "結已斷。乃至廣說。斷者以聖道斷。乃至廣說。",
    "T28n1546_008:0055a27": "不過去亦不盡者。諸未來結不斷。乃至廣說。",
    "T28n1546_008:0055a28": "諸過去盡滅耶。乃至廣說。作四句。過去不滅",
    "T28n1546_008:0055a29": "者。如長老優陀耶言。乃至廣說。是謂過去不",
    "T28n1546_008:0055b01": "滅。滅不過去者。當說小事。小舍言舍滅。乃至",
    "T28n1546_008:0055b02": "廣說。此是世所傳。如東方人小舍言舍滅。乃",
    "T28n1546_008:0055b03": "至小眼見色言眼滅。故作是說。頗有滅眼能",
    "T28n1546_008:0055b04": "見色耶。答曰。有。如此者是也。是名滅不過",
    "T28n1546_008:0055b05": "去。過去亦滅者。諸行生始生。廣說如上。不過",
    "T28n1546_008:0055b06": "去亦不滅者。除上爾所事。廣說如上。已說者",
    "T28n1546_008:0055b07": "是何。一切過去法。現在有佛身及小滅。餘現",
    "T28n1546_008:0055b08": "在法未來世及無為法在在者。作第四句。",
    "T28n1546_008:0055b09": "復次今當說結。乃至廣說。前四句明世滅。今",
    "T28n1546_008:0055b10": "四句明數緣滅結。或過去不滅。乃至作四句。",
    "T28n1546_008:0055b11": "廣說如上。問曰。以何等故。但說結不說結法。",
    "T28n1546_008:0055b12": "答曰。或有說者。作結者意欲爾。乃至結說。",
    "T28n1546_008:0055b13": "復有說者。若說結當知亦說結法。所以者何。",
    "T28n1546_008:0055b14": "同一對治斷故。復有說者。若緣結法。皆為結",
    "T28n1546_008:0055b15": "故。復有說者。結一向染污故說。結法染污不",
    "T28n1546_008:0055b16": "染污故不說。復有說者。若與聖道相妨者說。",
    "T28n1546_008:0055b17": "善有漏不隱沒無記法。不與聖道相妨。所以",
    "T28n1546_008:0055b18": "者何。善有漏法。於道有出有入。於定亦有出",
    "T28n1546_008:0055b19": "有入。不隱沒無記。與聖道作所依。煩惱與聖",
    "T28n1546_008:0055b20": "道相妨。所以應斷。若斷煩惱。彼法亦斷以同",
    "T28n1546_008:0055b21": "對治斷故。譬如燈明。不與炷油器相妨。唯與",
    "T28n1546_008:0055b22": "闇相妨。欲壞闇故。燒炷盡油熱器。如是有漏",
    "T28n1546_008:0055b23": "善法。不與無漏道相妨猶如燈炷油。不隱沒",
    "T28n1546_008:0055b24": "無記法。不與無漏道相妨如器。是以說結不",
    "T28n1546_008:0055b25": "說結法。如王不與自國自軍相妨。與他國他",
    "T28n1546_008:0055b26": "軍相妨。為壞他軍故。亦少自損國。少自壞軍。",
    "T28n1546_008:0055b27": "如有漏善法。不與無漏道相妨。猶如自軍。不",
    "T28n1546_008:0055b28": "隱沒無記法。猶如自國。如是若說斷結。當知",
    "T28n1546_008:0055b29": "結法亦斷。復有說者。若斷害煩惱。亦斷害生",
    "T28n1546_008:0055c01": "死。以是故說結不說結法。如結結法。受受法",
    "T28n1546_008:0055c02": "使使法垢垢法纏纏法亦如是。",
    "T28n1546_008:0055c03": "若苦生疑。乃至廣說。問曰。何故作此論。答",
    "T28n1546_008:0055c04": "曰。此是佛經。如經說。有事論婆羅門。往詣",
    "T28n1546_008:0055c05": "佛所。作如是問。沙門瞿曇。甚為希有。是疑難",
    "T28n1546_008:0055c06": "度。非是易度。佛語婆羅門。如是。如是甚為希",
    "T28n1546_008:0055c07": "有。是疑難度。非是易度。婆羅門於意云何。古",
    "T28n1546_008:0055c08": "昔諸婆羅門。作韋陀者。造呪術者。一名阿吒",
    "T28n1546_008:0055c09": "駒。二名傍摩駒。三名傍摩提婆。四名毘婆",
    "T28n1546_008:0055c10": "蜜哆。五名闍婆阿尼。六名阿祈羅。七名婆",
    "T28n1546_008:0055c11": "羅池殊。八名婆私吒。九名迦葉。十名毘浮。如",
    "T28n1546_008:0055c12": "是等皆不斷疑心。而便命終。婆羅門以是因",
    "T28n1546_008:0055c13": "緣故。當知疑心難斷難度。佛經說疑。不廣分",
    "T28n1546_008:0055c14": "別。佛經是此論根本因緣。彼中未說者。今當",
    "T28n1546_008:0055c15": "盡說。故作此論。若苦生疑。乃至廣說。此是甚",
    "T28n1546_008:0055c16": "深微細。難可顯現。若緣此苦如是之間。多心",
    "T28n1546_008:0055c17": "已過。以是事故。尊者迦旃延子。說苦法忍生。",
    "T28n1546_008:0055c18": "乃至道比智生。於其中間。有六十剎那現。其",
    "T28n1546_008:0055c19": "性速疾有苦邪。是一意無苦邪。是二意彼",
    "T28n1546_008:0055c20": "邪字者。以成疑義。所以者何。若無邪字者。",
    "T28n1546_008:0055c21": "有苦是正見。無苦是邪見。如是以邪字成。",
    "T28n1546_008:0055c22": "於苦疑亦應以邪字。乃至成於道疑。如此八",
    "T28n1546_008:0055c23": "心。是最少者。若緣諦生疑。亦有多心。頗有一",
    "T28n1546_008:0055c24": "意。是疑非疑。乃至廣說。問曰。何以作此論。",
    "T28n1546_008:0055c25": "為以自體。為以境界。若以自體者。疑心相應",
    "T28n1546_008:0055c26": "法。猶豫是疑。慧是非疑。若以境界者。一切凡",
    "T28n1546_008:0055c27": "夫。於如來身疑。一切聖於如來身不疑。若作",
    "T28n1546_008:0055c28": "是說。頗有一意。是疑非疑。何以答言無。答",
    "T28n1546_008:0055c29": "曰。所問者。頗有一意。是疑非疑。是疑者。一",
    "T28n1546_008:0056a01": "意猶豫。亦是決定邪。非疑者。一意決定。亦",
    "T28n1546_008:0056a02": "是猶豫邪。是故答曰無邪。是苦邪此心是",
    "T28n1546_008:0056a03": "疑是苦。此心非疑。是正見無苦邪。此心是疑",
    "T28n1546_008:0056a04": "無苦此心非疑是邪見。如是有四正見。有四",
    "T28n1546_008:0056a05": "邪見。有八疑。問曰。此八疑心。幾能生正決",
    "T28n1546_008:0056a06": "定。幾能生邪決定。答曰。四能生正決定。四能",
    "T28n1546_008:0056a07": "生邪決定。問曰。何等人疑。能生正決定。何等",
    "T28n1546_008:0056a08": "人疑。能生邪決定。答曰。有人憙親近善知識。",
    "T28n1546_008:0056a09": "樂聽聞法。有人不憙親近善知識。不樂聞法。",
    "T28n1546_008:0056a10": "若人憙親近善知識。樂聽聞法者。如此人疑。",
    "T28n1546_008:0056a11": "能生正決定。有人不憙親近善知識不樂聞",
    "T28n1546_008:0056a12": "法者。如此人疑。能生邪決定。復有說者。有人",
    "T28n1546_008:0056a13": "多與內道人共住。有人多與外道人共住。若",
    "T28n1546_008:0056a14": "多與內道人共住者。如此人疑能生正決定。",
    "T28n1546_008:0056a15": "若多與外道人共住者。如此人疑。能生邪決",
    "T28n1546_008:0056a16": "定。復有說者。有人多好習內道經。有人多好",
    "T28n1546_008:0056a17": "習外書。若好習內道經者。如是人疑。能生正",
    "T28n1546_008:0056a18": "決定若好習外書者。如此人疑。能生邪決",
    "T28n1546_008:0056a19": "定。",
    "T28n1546_008:0056a20": "有三種冥身。所謂於過去世疑猶豫。現在未",
    "T28n1546_008:0056a21": "來亦如是。問曰。如疑性。非是無明。何以說是",
    "T28n1546_008:0056a22": "冥身。答曰。與無明相似故。無有法非無明而",
    "T28n1546_008:0056a23": "與無明相似如疑者。是故說疑是冥身。復有",
    "T28n1546_008:0056a24": "說者。冥是無明。彼疑是其處所。是其舍宅。復",
    "T28n1546_008:0056a25": "有說者。疑是住處故。所以者何。若身中有疑。",
    "T28n1546_008:0056a26": "必有無明。如世人言。以親他故言。汝即是我",
    "T28n1546_008:0056a27": "身。復有說者。同是一法。所以者何。俱是不決",
    "T28n1546_008:0056a28": "定故。問曰。以何等故。世尊說緣世生疑是",
    "T28n1546_008:0056a29": "冥身。不說緣無為是冥身耶。答曰。或有說者。",
    "T28n1546_008:0056b01": "世是麁法。現可了知。若於世脫失諸聖說是",
    "T28n1546_008:0056b02": "冥身。無為法微細。不可現得了知。是故諸聖",
    "T28n1546_008:0056b03": "不說是冥身。如人晝行脫失。為世人所呵笑。",
    "T28n1546_008:0056b04": "如人夜行脫失。則不為世所呵笑。彼亦如是。",
    "T28n1546_008:0056b05": "復有說者。為諸外道故。緣世生疑。說是冥身。",
    "T28n1546_008:0056b06": "諸外道偏愚於世。我曾在過去世不。乃至廣",
    "T28n1546_008:0056b07": "說。是故說疑世是冥身。復有說者。疑心多緣",
    "T28n1546_008:0056b08": "世生少緣無為生。復有說者。世乃至小兒。猶",
    "T28n1546_008:0056b09": "於中愚。所謂去來今事。以如是等現事故。世",
    "T28n1546_008:0056b10": "尊說疑世心是冥身。涅槃是非根法。甚深微",
    "T28n1546_008:0056b11": "細覺性。乃能了知。是故疑此法者。不說冥身。",
    "T28n1546_008:0056b12": "如經說。佛告比丘。以五事故令心弊惡。云何",
    "T28n1546_008:0056b13": "為五。所謂有人。於如來所。而生疑心。不解",
    "T28n1546_008:0056b14": "不觀不信。是名於如來所不斷心弊惡。於法",
    "T28n1546_008:0056b15": "於戒於教亦如是。佛所讚歎。智人所識。修梵",
    "T28n1546_008:0056b16": "行者。常以麁言。譏刺毀訾觸惱。無恭敬心。是",
    "T28n1546_008:0056b17": "名於梵行者不斷心弊惡。問曰。此心弊惡體",
    "T28n1546_008:0056b18": "性是何。答曰。此心弊惡有二分。所謂疑與瞋",
    "T28n1546_008:0056b19": "恚。四是疑分一是瞋恚。問曰。瞋恚是弊惡。是",
    "T28n1546_008:0056b20": "事可爾。所以者何。如說云何瞋恚結。答曰。若",
    "T28n1546_008:0056b21": "心生害。心生弊惡。心生瞋恚。是名瞋恚結。如",
    "T28n1546_008:0056b22": "疑心性非瞋恚。何以說是弊惡。答曰。或有說",
    "T28n1546_008:0056b23": "者。無有法性非瞋恚。而與瞋恚相似如疑心",
    "T28n1546_008:0056b24": "者。如所說疑隱弊心。令心堅[革*卬]弊惡。猶如",
    "T28n1546_008:0056b25": "良田不種植時堅[革*卬]弊惡。彼亦如是。復有說",
    "T28n1546_008:0056b26": "者。疑隱弊心時。尚不能生邪決定。況正決定。",
    "T28n1546_008:0056b27": "如田弊惡。猶不生草。何況苗稼。復有說者。",
    "T28n1546_008:0056b28": "瞋恚令自身弊惡。疑心能令自身弊惡。亦復",
    "T28n1546_008:0056b29": "如是。如田弊惡人所棄捨。所生稗[禾*秀]。猶不任",
    "T28n1546_008:0056c01": "用。何況粳糧。如是疑結。令眾生生心弊惡。",
    "T28n1546_008:0056c02": "猶不能生於邪決定。況正決定。復有說者。同",
    "T28n1546_008:0056c03": "行相對故。同行者俱行愁慼。行相對者。同與",
    "T28n1546_008:0056c04": "欣踊行相對。問曰。以何等故。於佛生疑。說是",
    "T28n1546_008:0056c05": "弊惡。於僧非邪。答曰。佛無過失之行。若於",
    "T28n1546_008:0056c06": "佛生疑。此疑無過而起。僧少有過失之行可",
    "T28n1546_008:0056c07": "見。若於僧生疑。此疑因過而起。以是事故。因",
    "T28n1546_008:0056c08": "佛生疑名為弊惡。因僧生疑不名弊惡。復有",
    "T28n1546_008:0056c09": "說者。一向無過故。佛世尊乃至無有少過。若",
    "T28n1546_008:0056c10": "於佛生疑。此疑無過而起。眾僧少不隨順事",
    "T28n1546_008:0056c11": "可見故。若於僧生疑。因過而起。以是事故。因",
    "T28n1546_008:0056c12": "佛生疑名為弊惡。因僧生疑不名弊惡。如佛",
    "T28n1546_008:0056c13": "生疑。法戒教亦如是。問曰。以何等故。於僧生",
    "T28n1546_008:0056c14": "恚名為弊惡。於佛非耶。答曰。若佛生恚。此心",
    "T28n1546_008:0056c15": "偏重。以偏重故。更立重名。名為橫惡。",
    "T28n1546_008:0056c16": "阿毘曇毘婆沙論卷第八"
}