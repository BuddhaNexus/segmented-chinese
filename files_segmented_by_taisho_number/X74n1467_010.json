{
    "X74n1467_010:0121b20": "禮念彌陀道場懺法卷第十",
    "X74n1467_010:0121b22": "○自慶第十一",
    "X74n1467_010:0121b23": "今日道場同業大眾。前乃總為禮佛已竟。與諸眾生。",
    "X74n1467_010:0121b24": "俱蒙解脫。過去者已得往生。見在者當得往生。未來",
    "X74n1467_010:0121c01": "者依此修行。亦得往生。今者宜應自慶。眾等踊躍。相",
    "X74n1467_010:0121c02": "與志心。五體投地。歸依世間大慈悲父。",
    "X74n1467_010:0121c03": "南無教主釋迦牟尼佛",
    "X74n1467_010:0121c04": "南無世自在王佛南無西方阿彌陀佛",
    "X74n1467_010:0121c05": "南無八十四俱胝佛",
    "X74n1467_010:0121c06": "南無西南方現在一切諸佛",
    "X74n1467_010:0121c07": "南無最上日光名稱功德佛",
    "X74n1467_010:0121c08": "如是等佛如殑伽沙住在西南方廣長舌讚佛土功",
    "X74n1467_010:0121c09": "德攝受法門。",
    "X74n1467_010:0121c10": "南無文殊師利菩薩南無普賢菩薩",
    "X74n1467_010:0121c11": "南無觀世音菩薩南無大勢至菩薩",
    "X74n1467_010:0121c12": "南無清淨大海眾菩薩",
    "X74n1467_010:0121c13": "又復歸依如是十方盡虗空界一切三寶無量賢聖",
    "X74n1467_010:0121c14": "(一拜)。",
    "X74n1467_010:0121c15": "今日大眾。若知自慶者。則復應須修出世心。何者自",
    "X74n1467_010:0121c16": "慶。佛言。地獄難免。我等相與已得免離此苦。是一自",
    "X74n1467_010:0121c17": "慶。餓鬼難脫。我等相與已得遠離痛切。是二自慶。畜",
    "X74n1467_010:0121c18": "生難捨。相與已得不受其報。是三自慶。生在邊地。不",
    "X74n1467_010:0121c19": "知仁義。相與已得共住中國。道法流行。親承妙旨。是",
    "X74n1467_010:0121c20": "四自慶。生長壽天。不知植福。相與已得更復樹因。是",
    "X74n1467_010:0121c21": "五自慶。人身難得。一失不返。相與已得。各獲人身。是",
    "X74n1467_010:0121c22": "六自慶。六根不具。不預善根。相與清淨。得深法門。是",
    "X74n1467_010:0121c23": "七自慶。世智辯聰。返成為難。相與一心歸憑正法。是",
    "X74n1467_010:0121c24": "八自慶。佛言。見佛為難。相與已得。瞻對尊像。是九自",
    "X74n1467_010:0122a01": "慶。佛言。聞法復難。相與已得。餐服甘露。是十自慶。佛",
    "X74n1467_010:0122a02": "言。出家為難。相與已得。辭親割愛。歸向入道。是十一",
    "X74n1467_010:0122a03": "自慶。佛言。自利者易。利他為難。相與今日一拜一禮。",
    "X74n1467_010:0122a04": "普為十方。是十二自慶。佛言。捍勞忍苦為難。相與今",
    "X74n1467_010:0122a05": "日各自翹勤。有所為作。不為自身。是十三自慶。佛言。",
    "X74n1467_010:0122a06": "讀誦為難。我等大眾同得讀誦。是十四自慶。坐禪為",
    "X74n1467_010:0122a07": "難。而今見有息心定意者。是十五自慶。相與志心。踊",
    "X74n1467_010:0122a08": "躍歡喜。五體投地。歸依世間大慈悲父。",
    "X74n1467_010:0122a09": "南無教主釋迦牟尼佛",
    "X74n1467_010:0122a10": "南無西方阿彌陀佛南無當來彌勒佛",
    "X74n1467_010:0122a11": "南無善寂佛南無梵命佛",
    "X74n1467_010:0122a12": "南無知喜佛南無神相佛",
    "X74n1467_010:0122a13": "南無如眾王佛南無持地佛",
    "X74n1467_010:0122a14": "南無愛日佛南無羅睺月佛",
    "X74n1467_010:0122a15": "南無華明佛南無藥師佛",
    "X74n1467_010:0122a16": "南無持勢力佛南無福德明佛",
    "X74n1467_010:0122a17": "南無喜明佛南無好音佛",
    "X74n1467_010:0122a18": "南無法自在佛南無梵音佛",
    "X74n1467_010:0122a19": "南無文殊師利菩薩南無普賢菩薩",
    "X74n1467_010:0122a20": "南無觀世音菩薩南無大勢至菩薩",
    "X74n1467_010:0122a21": "南無清淨大海眾菩薩",
    "X74n1467_010:0122a22": "又復歸依如是十方盡虗空界一切三寶無量賢聖",
    "X74n1467_010:0122a23": "(一拜)。",
    "X74n1467_010:0122a24": "今日大眾。如上所說。一十五種。是在世間。求生淨土。",
    "X74n1467_010:0122b01": "修因之慶。次復應知。一十五種。是出世間。往生淨土",
    "X74n1467_010:0122b02": "之慶。人各志誠。攝心諦聽。佛言。此教難遇。難信難知。",
    "X74n1467_010:0122b03": "今遇此教。易信易知。是十六自慶。佛言。前生不遇此",
    "X74n1467_010:0122b04": "教。所以不出三界六道生死輪迴。是十七自慶。佛言。",
    "X74n1467_010:0122b05": "眾生濁惡。障重福薄。雖有此教。迷而不知。知而不行。",
    "X74n1467_010:0122b06": "今遇此教。能知能行。是十八自慶。佛言。不知此教。多",
    "X74n1467_010:0122b07": "修雜善。無決定心。不出輪迴。今遇此教。專修一行。決",
    "X74n1467_010:0122b08": "出輪迴。是十九自慶。佛言。無善根人。臨命終時。多見",
    "X74n1467_010:0122b09": "惡境。或值惡緣。不聞經法。罪業牽纏。哀號恐怖。入於",
    "X74n1467_010:0122b10": "地獄。求救無門。今蒙此教。臨命終時。值遇善緣。及逢",
    "X74n1467_010:0122b11": "善友。教修此法。廣為演說西方淨土善相勝法。一一",
    "X74n1467_010:0122b12": "指陳。其心歡喜。發願往生。或聞善友。教稱十念。或自",
    "X74n1467_010:0122b13": "念十聲南無阿彌陀佛。連連稱念。具足十聲。惡境便",
    "X74n1467_010:0122b14": "滅。善境現前。其人自見阿彌陀佛觀音勢至清淨海",
    "X74n1467_010:0122b15": "眾。親來迎接。身坐蓮臺。或乘蓮華。身隨佛後。往生淨",
    "X74n1467_010:0122b16": "土。是二十自慶。生淨土已。九品四色。七寶蓮池。自然",
    "X74n1467_010:0122b17": "化生。成清淨身。離胎胞質。是二十一自慶。生淨土已。",
    "X74n1467_010:0122b18": "身真金色。具三十二相。形貌端嚴。無諸醜陋。是二十",
    "X74n1467_010:0122b19": "二自慶。生淨土已。具六神通。飛空自在。遊歷十方。作",
    "X74n1467_010:0122b20": "大佛事。是二十三自慶。生淨土已。壽命無量。與佛齊",
    "X74n1467_010:0122b21": "等。更無中夭。是二十四自慶。生淨土已。衣食隨念。宮",
    "X74n1467_010:0122b22": "殿逐身。自然快樂。七寶莊嚴。一切具足。無求不得。是",
    "X74n1467_010:0122b23": "二十五自慶。生淨土已。具無礙辯才。得八萬四千陀",
    "X74n1467_010:0122b24": "羅尼門。智慧明了。無不通達。是二十六自慶。生淨土",
    "X74n1467_010:0122c01": "已。與大菩薩觀音勢至。為其勝友。無怨憎會。是二十",
    "X74n1467_010:0122c02": "七自慶。生淨土已。六時聞法。悟無生忍。是二十八自",
    "X74n1467_010:0122c03": "慶。生淨土已。更無退轉。直至成佛。是二十九自慶。忍",
    "X74n1467_010:0122c04": "力成就。乘大願船。却來三界。遍歷十方。生死海中。復",
    "X74n1467_010:0122c05": "度眾生。往生淨土。同成阿耨多羅三藐三菩提。是三",
    "X74n1467_010:0122c06": "十自慶。相與志心。踊躍歡喜。五體投地。歸依世間大",
    "X74n1467_010:0122c07": "慈悲父。",
    "X74n1467_010:0122c08": "南無教主釋迦牟尼佛",
    "X74n1467_010:0122c09": "南無西方阿彌陀佛南無當來彌勒佛",
    "X74n1467_010:0122c10": "南無善業佛南無意無謬佛",
    "X74n1467_010:0122c11": "南無大施佛南無名讚佛",
    "X74n1467_010:0122c12": "南無眾相佛南無德流布佛",
    "X74n1467_010:0122c13": "南無世自在佛南無德樹佛",
    "X74n1467_010:0122c14": "南無滅癡佛南無無量佛",
    "X74n1467_010:0122c15": "南無善月佛南無無邊辯相佛",
    "X74n1467_010:0122c16": "南無梨陀法佛南無應供養佛",
    "X74n1467_010:0122c17": "南無度憂佛南無樂安佛",
    "X74n1467_010:0122c18": "南無世意佛南無愛身佛",
    "X74n1467_010:0122c19": "南無妙足佛南無優鉢羅佛",
    "X74n1467_010:0122c20": "南無華纓佛南無無邊辯光佛",
    "X74n1467_010:0122c21": "南無信聖佛南無德精進佛",
    "X74n1467_010:0122c22": "南無文殊師利菩薩南無普賢菩薩",
    "X74n1467_010:0122c23": "南無觀世音菩薩南無大勢至菩薩",
    "X74n1467_010:0122c24": "南無清淨大海眾菩薩",
    "X74n1467_010:0123a01": "又復歸依如是十方盡虗空界一切三寶無量賢聖",
    "X74n1467_010:0123a02": "(一拜)。",
    "X74n1467_010:0123a03": "今日大眾。如是自慶。因緣無量。非復弱辤所能宣盡。",
    "X74n1467_010:0123a04": "凡人處世。苦多樂少。況今相與有此大慶。皆是十方",
    "X74n1467_010:0123a05": "三寶威力。阿彌陀佛大願之力。宜各志心。懷思恩德。",
    "X74n1467_010:0123a06": "歡喜踊躍。奉為。",
    "X74n1467_010:0123a07": "國王。父母師長。上中下座。信施檀越。善惡知識。天龍",
    "X74n1467_010:0123a08": "八部。太山府君。五道大神。一切鬼神。琰魔王界。十八",
    "X74n1467_010:0123a09": "獄王。并諸眷屬。廣及十方。三界六道。無窮無盡。含情",
    "X74n1467_010:0123a10": "抱識。有佛性者。五體投地。志誠歸依十方三世盡虗",
    "X74n1467_010:0123a11": "空界一切三寶。西方阿彌陀佛。願以慈悲心。同加攝",
    "X74n1467_010:0123a12": "受。以不思議力。覆護極接。令三界六道一切眾生。從",
    "X74n1467_010:0123a13": "今已去。越生死海。往極樂國。行願早圓。俱登十地。入",
    "X74n1467_010:0123a14": "金剛心。成等正覺。",
    "X74n1467_010:0123a15": "○普皆迴向第十二",
    "X74n1467_010:0123a16": "今日道場同業大眾。前以自慶已竟。次乃普皆迴向",
    "X74n1467_010:0123a17": "所修西方懺法。迴向法界眾生。同成無上菩提。共證",
    "X74n1467_010:0123a18": "真如實際。相與志心。五體投地。歸依世間父慈悲父。",
    "X74n1467_010:0123a19": "南無教主釋迦牟尼佛",
    "X74n1467_010:0123a20": "南無世自在王佛南無西方阿彌陀佛",
    "X74n1467_010:0123a21": "南無九十九俱胝佛",
    "X74n1467_010:0123a22": "南無西北方現在一切諸佛",
    "X74n1467_010:0123a23": "南無無量功德火王光明佛",
    "X74n1467_010:0123a24": "如是等佛如殑伽沙住在西北方廣長舌讚佛土功",
    "X74n1467_010:0123b01": "德攝受法門",
    "X74n1467_010:0123b02": "南無文殊師利菩薩南無普賢菩薩",
    "X74n1467_010:0123b03": "南無觀世音菩薩南無大勢至菩薩",
    "X74n1467_010:0123b04": "南無清淨大海眾菩薩",
    "X74n1467_010:0123b05": "又復歸依如是十方盡虗空界一切三寶無量賢聖",
    "X74n1467_010:0123b06": "(一拜)。",
    "X74n1467_010:0123b07": "今日大眾。普為十方。盡法界一切眾生。以此修集禮",
    "X74n1467_010:0123b08": "念彌陀懺法。一切善根功德勝因。惟願西方淨土阿",
    "X74n1467_010:0123b09": "彌陀佛。慈悲證明。普皆迴向。宜各人人。等一志心。",
    "X74n1467_010:0123b10": "　稽首歸依大導師　　十方三世諸如來",
    "X74n1467_010:0123b11": "　今集彌陀禮懺法　　救度生死愛河人",
    "X74n1467_010:0123b12": "　八萬行中詮要行　　顯示西方淨土門",
    "X74n1467_010:0123b13": "　自勸勸他生彼國　　願佛慈悲力加護",
    "X74n1467_010:0123b14": "　稽首歸依無量壽　　彼國他方大悲主",
    "X74n1467_010:0123b15": "　聞名渴仰遙頂禮　　願共自他親奉侍",
    "X74n1467_010:0123b16": "　廣引諸經讚淨土　　教令念佛往西方",
    "X74n1467_010:0123b17": "今日大眾。如上所說。普為法界眾生。修集彌陀懺法",
    "X74n1467_010:0123b18": "功德。普皆迴向已。相與志心。五體投地。歸依世間大",
    "X74n1467_010:0123b19": "慈悲父。",
    "X74n1467_010:0123b20": "南無教主釋迦牟尼佛",
    "X74n1467_010:0123b21": "南無西方阿彌陀佛南無當來彌勒佛",
    "X74n1467_010:0123b22": "南無真實佛南無天主佛",
    "X74n1467_010:0123b23": "南無高音佛南無信淨佛",
    "X74n1467_010:0123b24": "南無婆耆羅陀佛南無福德音佛",
    "X74n1467_010:0123c01": "南無炎熾佛南無無邊德佛",
    "X74n1467_010:0123c02": "南無聚成佛南無師子遊佛",
    "X74n1467_010:0123c03": "南無不動佛南無信清淨佛",
    "X74n1467_010:0123c04": "南無行明佛南無龍音佛",
    "X74n1467_010:0123c05": "南無持輪佛南無財成佛",
    "X74n1467_010:0123c06": "南無世愛佛南無法名佛",
    "X74n1467_010:0123c07": "南無無量寶名佛南無雲相佛",
    "X74n1467_010:0123c08": "南無慧道佛南無妙香佛",
    "X74n1467_010:0123c09": "南無虗空音佛南無虗空佛",
    "X74n1467_010:0123c10": "南無文殊師利菩薩南無普賢菩薩",
    "X74n1467_010:0123c11": "南無觀世音菩薩南無大勢至菩薩",
    "X74n1467_010:0123c12": "南無清淨大海眾菩薩",
    "X74n1467_010:0123c13": "又復歸依如是十方盡虗空界一切三寶無量賢聖",
    "X74n1467_010:0123c14": "(一拜)。",
    "X74n1467_010:0123c15": "今日大眾。如普賢行願所發迴向。偈曰。",
    "X74n1467_010:0123c16": "　我今迴向諸善根　　為得普賢殊勝行",
    "X74n1467_010:0123c17": "　願我臨欲命終時　　盡除一切諸障礙",
    "X74n1467_010:0123c18": "　面見彼佛阿彌陀　　即得往生安樂剎",
    "X74n1467_010:0123c19": "　我既往生彼國已　　現前成就此大願",
    "X74n1467_010:0123c20": "　一切圓滿盡無餘　　利樂一切眾生界",
    "X74n1467_010:0123c21": "　彼佛眾會咸清淨　　我時於勝蓮華生",
    "X74n1467_010:0123c22": "　親覩如來無量光　　現前授我菩提記",
    "X74n1467_010:0123c23": "　蒙彼如來授記已　　化身無數百俱胝",
    "X74n1467_010:0123c24": "　智力廣大遍十方　　普利一切眾生界",
    "X74n1467_010:0124a01": "　我此普賢殊勝行　　無邊勝福皆迴向",
    "X74n1467_010:0124a02": "　普願沉溺諸眾生　　速往無量光佛剎",
    "X74n1467_010:0124a03": "今日大眾。如上普賢所說迴向已。相與志心。五體投",
    "X74n1467_010:0124a04": "地。歸依世間大慈悲父。",
    "X74n1467_010:0124a05": "南無教主釋迦牟尼佛",
    "X74n1467_010:0124a06": "南無西方阿彌陀佛南無當來彌勒佛",
    "X74n1467_010:0124a07": "南無天王佛南無珠淨佛",
    "X74n1467_010:0124a08": "南無善財佛南無燈炎佛",
    "X74n1467_010:0124a09": "南無寶音佛南無人主王佛",
    "X74n1467_010:0124a10": "南無羅睺守佛南無安隱佛",
    "X74n1467_010:0124a11": "南無師子意佛南無寶名聞佛",
    "X74n1467_010:0124a12": "南無得利佛南無遍見佛",
    "X74n1467_010:0124a13": "南無世華佛南無高頂佛",
    "X74n1467_010:0124a14": "南無無偏辯才佛南無差別知見佛",
    "X74n1467_010:0124a15": "南無師子牙佛南無梨陀步佛",
    "X74n1467_010:0124a16": "南無福德佛南無法燈蓋佛",
    "X74n1467_010:0124a17": "南無目揵連佛南無無憂國佛",
    "X74n1467_010:0124a18": "南無意思佛南無樂菩提佛",
    "X74n1467_010:0124a19": "南無文殊師利菩薩南無普賢菩薩",
    "X74n1467_010:0124a20": "南無觀世音菩薩南無大勢至菩薩",
    "X74n1467_010:0124a21": "南無清淨大海眾菩薩",
    "X74n1467_010:0124a22": "又復歸依如是十方盡虗空界一切三寶無量賢聖",
    "X74n1467_010:0124a23": "(一拜)。",
    "X74n1467_010:0124a24": "今日道場同業大眾。願弟子等。承是修集懺法迴向。",
    "X74n1467_010:0124b01": "所生功德。仰願當今皇帝皇家眷屬。從今已去。至坐",
    "X74n1467_010:0124b02": "道場。護持佛法。如薩陀波倫。大悲滅罪。如虗空藏。能",
    "X74n1467_010:0124b03": "遠聽法。如瑠璃光。善解難法。如無垢藏。又願(某甲)等所",
    "X74n1467_010:0124b04": "生父母。歷劫親緣。從今已去。至坐道場。散形空界。如",
    "X74n1467_010:0124b05": "無邊身。具十功德。如高貴德王。聞法歡喜。猶如無畏。",
    "X74n1467_010:0124b06": "神通勇猛。如大勢至。又願(某甲)等和尚阿闍梨同學眷",
    "X74n1467_010:0124b07": "屬。上中下座。一切知識。從今已去。至於道場。各得無",
    "X74n1467_010:0124b08": "畏。如師子王。影嚮大化。猶如寶積。聞聲救苦。如觀世",
    "X74n1467_010:0124b09": "音。善能諮問。如大迦葉。又願(某甲)等出家在家信施檀",
    "X74n1467_010:0124b10": "越。善惡知識。各及眷屬。從今已去。至于道場。解諸危",
    "X74n1467_010:0124b11": "厄。猶如救脫。相貌端嚴。猶如文殊。能捨業障。如棄陰",
    "X74n1467_010:0124b12": "蓋。設最後供。等於純陀。又願諸天諸仙。護世四王。聰",
    "X74n1467_010:0124b13": "明正直。天地虗空。主善罰惡。守護持呪。五方龍王。龍",
    "X74n1467_010:0124b14": "神八部。幽顯靈祇。各及眷屬。從今已去。至于道場。大",
    "X74n1467_010:0124b15": "慈覆護。如何逸多。精進護法。如不休息。遠證讀誦。猶",
    "X74n1467_010:0124b16": "如普賢。為法焚身。猶如藥王。又願十方一切怨親。及",
    "X74n1467_010:0124b17": "悲怨親。四生六道。一切眾生。各及眷屬。從今已去。至",
    "X74n1467_010:0124b18": "於道場。心無愛染。如離意女。微妙巧說。如勝鬘夫人。",
    "X74n1467_010:0124b19": "能行精進。如釋迦文。所有善願。等無量壽。所有威神。",
    "X74n1467_010:0124b20": "如諸天王。不可思議。如維摩詰。一切功德。各各成就。",
    "X74n1467_010:0124b21": "無量佛土。悉具莊嚴。仰願十方盡虗空界。無量諸佛。",
    "X74n1467_010:0124b22": "諸大菩薩。一切賢聖。以慈悲心。同加攝受。救護拯接。",
    "X74n1467_010:0124b23": "所願圓滿。信心堅固。德業日遠。慈育四生。等如一子。",
    "X74n1467_010:0124b24": "令諸眾生。得四無量心。具六波羅蜜。應念見佛。皆如",
    "X74n1467_010:0124c01": "勝鬘。一切行願。畢竟成就。等與如來。俱登正覺。",
    "X74n1467_010:0124c02": "○囑累流通第十三",
    "X74n1467_010:0124c03": "(夫囑累流通者。續彌陀之慧命。傳佛祖之心燈。法藉緣興。道由人顯。彌陀教內。囑累重宣。淨土經中。流通",
    "X74n1467_010:0124c04": "廣演。今則佛曰已遠。末法時臨。以懺法囑累於十方。仗佛力流通於萬古。更冀龍天密佑。賢聖冥加。俾進",
    "X74n1467_010:0124c05": "道而無魔。令修行而有賴。人天同慶。水陸咸忻。更相歡化於無窮。遞玄弘揚於不朽。或聞或見。盡徃西方。",
    "X74n1467_010:0124c06": "若受若持。咸歸極樂。願希劫海傳無盡。共助彌陀作指南)。",
    "X74n1467_010:0124c07": "今日道場同業大眾。前以普皆迴向已竟。次應囑累",
    "X74n1467_010:0124c08": "流通。仰願十方三世一切聖賢。梵釋四王。金剛天等。",
    "X74n1467_010:0124c09": "護法神眾。令此懺法。盡未來際。流通不絕。廣度群生。",
    "X74n1467_010:0124c10": "多所饒益。自行勸他。見聞隨喜。乃至書寫。讀誦受持。",
    "X74n1467_010:0124c11": "同得往生西方淨土。是故我等五體投地。歸依世間",
    "X74n1467_010:0124c12": "大慈悲父。",
    "X74n1467_010:0124c13": "南無教主釋迦牟尼佛",
    "X74n1467_010:0124c14": "南無世自在王佛南無西方阿彌陀佛",
    "X74n1467_010:0124c15": "南無東北方現在一切諸佛",
    "X74n1467_010:0124c16": "南無無數百千俱胝廣慧佛",
    "X74n1467_010:0124c17": "如是等佛。如殑伽沙。住東北方。自佛淨土。及十方佛。",
    "X74n1467_010:0124c18": "各各示現廣長舌相。遍覆三千大千世界。周匝圍繞。",
    "X74n1467_010:0124c19": "說誠諦言。汝等有情。皆應信受。如是稱讚不可思議",
    "X74n1467_010:0124c20": "佛土功德一切諸佛攝受法門。",
    "X74n1467_010:0124c21": "南無文殊師利菩薩南無普賢菩薩",
    "X74n1467_010:0124c22": "南無觀世音菩薩南無大勢至菩薩",
    "X74n1467_010:0124c23": "南無清淨大海眾菩薩",
    "X74n1467_010:0124c24": "南無護持國界梵釋四王天龍八部諸賢聖眾",
    "X74n1467_010:0125a01": "歸依十方盡虗空界一切諸佛(一拜)",
    "X74n1467_010:0125a02": "歸依十方盡虗空界一切尊法(一拜)",
    "X74n1467_010:0125a03": "歸依十方盡虗空界一切賢聖(一拜)",
    "X74n1467_010:0125a04": "　願共諸眾生　　往生安樂國　　志心歸命禮",
    "X74n1467_010:0125a05": "　西方彌陀佛",
    "X74n1467_010:0125a06": "又復歸依如是十方盡虗空界一切三寶無量賢聖",
    "X74n1467_010:0125a07": "(一拜)。",
    "X74n1467_010:0125a08": "今日道場同業大眾。重復志誠。囑累流通。仰啟十方",
    "X74n1467_010:0125a09": "盡虗空界一切菩薩。護法神王。以本願力。誓度眾生。",
    "X74n1467_010:0125a10": "攝受眾生。無窮無盡。同善知識。無分別想。願一切眾",
    "X74n1467_010:0125a11": "生。知如來恩。親近供養。願諸菩薩。慈悲哀念。令諸眾",
    "X74n1467_010:0125a12": "生。不違其教。悉能受持。無有懈息。得無礙乘。究竟自",
    "X74n1467_010:0125a13": "在。始自歸依三寶。終至囑累流通。所有造懺功德。悉",
    "X74n1467_010:0125a14": "以迴施法界眾生。仰願彌陀世尊。及十方諸佛。現為",
    "X74n1467_010:0125a15": "我證。令我所願。皆得成就。願諸眾生。俱生淨土。聞法",
    "X74n1467_010:0125a16": "悟道。功德智慧。悉皆具足。與諸菩薩。等無有異。入金",
    "X74n1467_010:0125a17": "剛心。成等正覺。相與志心。五體投地。歸依世間大慈",
    "X74n1467_010:0125a18": "悲父。",
    "X74n1467_010:0125a19": "南無教主釋迦牟尼佛",
    "X74n1467_010:0125a20": "南無西方阿彌陀佛南無當來彌勒佛",
    "X74n1467_010:0125a21": "南無法天敬佛南無斷勢力佛",
    "X74n1467_010:0125a22": "南無極勢力佛南無慧華佛",
    "X74n1467_010:0125a23": "南無堅音佛南無安樂佛",
    "X74n1467_010:0125a24": "南無妙義佛南無愛淨佛",
    "X74n1467_010:0125b01": "南無慚愧顏佛南無妙髻佛",
    "X74n1467_010:0125b02": "南無欲樂佛南無樓志佛",
    "X74n1467_010:0125b03": "南無無量無邊盡虗空界",
    "X74n1467_010:0125b04": "　無生法身菩薩　無漏色身菩薩",
    "X74n1467_010:0125b05": "　發心菩薩",
    "X74n1467_010:0125b06": "南無興正法馬鳴菩薩南無興像法龍樹菩薩",
    "X74n1467_010:0125b07": "南無十方盡虗空界",
    "X74n1467_010:0125b08": "　無邊身菩薩　師子遊戲菩薩",
    "X74n1467_010:0125b09": "　師子奮迅菩薩　師子幡菩薩",
    "X74n1467_010:0125b10": "　師子作菩薩　堅勇精進菩薩",
    "X74n1467_010:0125b11": "　金剛慧菩薩　棄陰蓋菩薩",
    "X74n1467_010:0125b12": "　寂根菩薩　慧上菩薩",
    "X74n1467_010:0125b13": "　常不離世菩薩　藥王菩薩",
    "X74n1467_010:0125b14": "　藥上菩薩　虗空藏菩薩",
    "X74n1467_010:0125b15": "　金剛藏菩薩　常精進菩薩",
    "X74n1467_010:0125b16": "　不休息菩薩　妙音菩薩",
    "X74n1467_010:0125b17": "　妙德菩薩　寶月菩薩",
    "X74n1467_010:0125b18": "　月光菩薩　薩陀波倫菩薩",
    "X74n1467_010:0125b19": "　超三界菩薩　大准提菩薩",
    "X74n1467_010:0125b20": "南無文殊師利菩薩南無普賢菩薩",
    "X74n1467_010:0125b21": "南無觀世音菩薩南無大勢至菩薩",
    "X74n1467_010:0125b22": "南無清淨大海眾菩薩",
    "X74n1467_010:0125b23": "又復歸依如是十方盡虗空界一切三寶無量賢聖",
    "X74n1467_010:0125b24": "(一拜)。",
    "X74n1467_010:0125c01": "今日道場同業大眾。今此念佛禮懺往生法門。過去",
    "X74n1467_010:0125c02": "諸菩薩已修。已生安樂國。未來諸菩薩當修。當生安",
    "X74n1467_010:0125c03": "樂國。現在諸菩薩今修。今生安樂國。我等有幸。亦修",
    "X74n1467_010:0125c04": "此法。相與如是三世菩薩。同共集會。遊履極樂清淨",
    "X74n1467_010:0125c05": "佛土。受用最勝廣大法樂。彌陀經鈔云。勸一人念佛。",
    "X74n1467_010:0125c06": "即是成就一眾生往生。一眾生往生。即是成就一眾",
    "X74n1467_010:0125c07": "生成佛。一眾生成佛已即度無量眾生成佛。無量眾",
    "X74n1467_010:0125c08": "生成佛已。轉度無窮眾生成佛。其未來諸佛出世善",
    "X74n1467_010:0125c09": "因。皆由此始。是以修集彌陀禮懺法門。成就眾生。往",
    "X74n1467_010:0125c10": "生淨土。成佛捷徑。出世要津。無量功德。蓋非小補。今",
    "X74n1467_010:0125c11": "則剖開寶藏。指出衣珠。分付有緣。普同受用。頂禮奉",
    "X74n1467_010:0125c12": "辭。一切和南。三乘聖眾。禮念彌陀懺法已竟。",
    "X74n1467_010:0125c13": "　願以此功德　　普及於一切　　我等與眾生",
    "X74n1467_010:0125c14": "　當生極樂國　　同見無量壽　　皆共成佛道",
    "X74n1467_010:0125c15": "迴茲有作之功。上助",
    "X74n1467_010:0125c16": "無為之化。伏願",
    "X74n1467_010:0125c17": "當今皇帝萬歲。",
    "X74n1467_010:0125c18": "天眷文武千秋。",
    "X74n1467_010:0125c19": "聖日並佛日常明。",
    "X74n1467_010:0125c20": "金輪與法輪雙運。風調雨順。歲稔時康。萬國歡忻。四",
    "X74n1467_010:0125c21": "邊寧靜。十方抱識。同為極樂之化生。法界含靈共作",
    "X74n1467_010:0125c22": "彌陀之海眾。仰惟",
    "X74n1467_010:0125c23": "大覺俯賜",
    "X74n1467_010:0125c24": "證明。謹懺。",
    "X74n1467_010:0126a01": "禮念彌陀道場懺法卷第十(終)",
    "X74n1467_010:0126a02": "捍(音旱)",
    "X74n1467_010:0126a05": "前龜山朗公。早蛻名韁。今善講且誠孝(免)。益敬之。乙",
    "X74n1467_010:0126a06": "卯春仲。來謂(免)曰。吾以大懺。願為兼善。盖末流入佛。",
    "X74n1467_010:0126a07": "捷逕止此而已。至順間。三藏順菴寓燕時。板其懺本。",
    "X74n1467_010:0126a08": "徒安旻天寺庶廣印行自火於辛丑。恨其湮沒。幸因",
    "X74n1467_010:0126a09": "師幹事重刊。喜而相之。子將以一語著于末(免)。曰。何",
    "X74n1467_010:0126a10": "敢贅焉。公微笑而去。比再來。方請跋。辭未之已。乃引",
    "X74n1467_010:0126a11": "徵聊激信佛者。昔羅僧發徵居西孔寺。令世一開士。",
    "X74n1467_010:0126a12": "期萬日修淨土業。及期。果與二千檀家共西邁。所謂",
    "X74n1467_010:0126a13": "萬人同得去。明矣夫。古今不二。而人法亦一也。但信",
    "X74n1467_010:0126a14": "之深淺。念之勤怠。有不同耳。苟能於佛深信勤念者。",
    "X74n1467_010:0126a15": "根塵潔而法器成。故臨終十念。佛必來迎。其言淨土",
    "X74n1467_010:0126a16": "甚易往。信哉。公可斯語而後復繼之曰。今板既訖功。",
    "X74n1467_010:0126a17": "文壽其傳。而使覽者。有所感焉。更相力勸而念之至。",
    "X74n1467_010:0126a18": "為家淨土而人彌陀。則公之願償矣。師之事畢矣(免)。",
    "X74n1467_010:0126a19": "於是乎。乃敬書。以助大懺之弘闡。此亦壽福",
    "X74n1467_010:0126a20": "君國之一道也。",
    "X74n1467_010:0126a21": "倉龍丙辰仲春朔日岩遯朴(免)妥夫書",
    "X74n1467_010:0126b03": "彌陀道場懺法跋",
    "X74n1467_010:0126b05": "成化四年秋九月日",
    "X74n1467_010:0126b06": "大上王奄棄群臣。我",
    "X74n1467_010:0126b07": "殿下哀慕罔極。印成彌陀懺法。轉於",
    "X74n1467_010:0126b08": "殯側。臣切聞",
    "X74n1467_010:0126b09": "大雄氏曰。西方有無量壽佛國。名極樂。一念信心。即",
    "X74n1467_010:0126b10": "得往生。受諸快樂。而此懺法。伏諸佛之威神。懺",
    "X74n1467_010:0126b11": "多生之宿障。直指往生逕路。實為成佛階除。所",
    "X74n1467_010:0126b12": "謂西方淨土一訣往生。無上菩提兩手分付者",
    "X74n1467_010:0126b13": "矣。我大行王。夙植德本。洞達真乘。其尊崇",
    "X74n1467_010:0126b14": "三寶。誕揚玄化十方",
    "X74n1467_010:0126b15": "佛天所共證明。豈但一念信心而已哉。",
    "X74n1467_010:0126b16": "超生淨界。頓證佛果也。無疑矣。推其極盡。十方界莫",
    "X74n1467_010:0126b17": "不均霑利益。同成無上正果也。然後已焉。嗚呼",
    "X74n1467_010:0126b18": "豈易量哉。",
    "X74n1467_010:0126b19": "通政大夫禮曹參議臣　李克墩　謹跋"
}