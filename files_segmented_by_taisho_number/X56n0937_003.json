{
    "X56n0937_003:0588a01": "金剛錍釋文卷下",
    "X56n0937_003:0588a02": "荊谿尊者湛然撰六夢居士虞淳熙訂",
    "X56n0937_003:0588a03": "天台沙門時舉釋二華居士施浚明閱",
    "X56n0937_003:0588a04": "客曰仁所立義灼然異僕於昔所聞僕初聞之乃謂",
    "X56n0937_003:0588a05": "一草一木一礫一塵各一佛性各一因果具足緣了",
    "X56n0937_003:0588a06": "若其然者僕實不忍何者草木有生有滅塵礫隨劫",
    "X56n0937_003:0588a07": "有無豈唯不能修因得果亦乃佛性有滅有生世皆",
    "X56n0937_003:0588a08": "謂此以為無情故曰無情不應有性僕乃悞以世所",
    "X56n0937_003:0588a09": "傳習難仁至理失之甚矣過莫大矣。",
    "X56n0937_003:0588a10": "自從文初立義乃至四十六問所立之義善符經",
    "X56n0937_003:0588a11": "宗灼然異僕於昔所聞無情無佛性也僕初聞者",
    "X56n0937_003:0588a12": "即初前來不覺寱云無情有性如此則今所聞與",
    "X56n0937_003:0588a13": "昔所聞碩異所以驚駭初聞之時將謂一草一木",
    "X56n0937_003:0588a14": "一礫一塵各各自有一佛性修自修他從因至果",
    "X56n0937_003:0588a15": "各各具足緣了二因佛性若其然者僕忝尋釋教",
    "X56n0937_003:0588a16": "薄究根源實不忍聞斯義何者且如草木春生夏",
    "X56n0937_003:0588a17": "長秋凋冬落生滅不止塵礫隨其成住壞空有無",
    "X56n0937_003:0588a18": "若謂無情有性者非但不能修因得果亦見佛性",
    "X56n0937_003:0588a19": "有生滅耶世人皆謂此之草木等為無情故曰無",
    "X56n0937_003:0588a20": "情不應有性今聞仁所立義乃約惟心體具三無",
    "X56n0937_003:0588a21": "差別而明無情有佛性故今悔云僕乃誤以世所",
    "X56n0937_003:0588a22": "傳習難仁至理失之甚矣過莫大矣。",
    "X56n0937_003:0588a23": "余曰子何因猶存無情之名客曰乃僕重述初迷之",
    "X56n0937_003:0588a24": "見今亦粗知仁所立理只是一一有情心徧性徧心",
    "X56n0937_003:0588b01": "具性具猶如虗空彼彼無礙彼彼各徧身土因果無",
    "X56n0937_003:0588b02": "所增減故法華云世間相常住世間之言凡聖因果",
    "X56n0937_003:0588b03": "依正攝盡。",
    "X56n0937_003:0588b04": "此文由野客所聞乃至無情不應有性是故荊谿",
    "X56n0937_003:0588b05": "重責前來既信一切法皆正因性開導情懷已竟",
    "X56n0937_003:0588b06": "何故猶存無情之名耶故下野客便云乃僕重說",
    "X56n0937_003:0588b07": "昔日所迷之見非謂今日已蒙開導解佛性矣復",
    "X56n0937_003:0588b08": "更猶存無情之名也重述初迷指前云僕初聞之",
    "X56n0937_003:0588b09": "文昔日曾有此迷今日重述此乃荊谿覈定野客",
    "X56n0937_003:0588b10": "今日之見不可混濫今則不然亦粗知仁所立理",
    "X56n0937_003:0588b11": "矣不出具徧之旨即前文今立眾生正因體遍經",
    "X56n0937_003:0588b12": "文亦以虗空譬之及故達惟心了體具者焉有異",
    "X56n0937_003:0588b13": "同三無差別果性身土霑於瓦石等義也今先點",
    "X56n0937_003:0588b14": "其大意然後消釋問今文正是領解無情有佛性",
    "X56n0937_003:0588b15": "何故却云只是一一有情心遍性遍乃至攝盡如",
    "X56n0937_003:0588b16": "此則正同孤山顯性云此文既一一有情心遍云",
    "X56n0937_003:0588b17": "何輒云身土自具三千耶文若爾則正合孤山觀",
    "X56n0937_003:0588b18": "心具三千獨頭之色不具三千耶答若能洞見生",
    "X56n0937_003:0588b19": "佛依正一念具足一塵不虧直下現成本來同體",
    "X56n0937_003:0588b20": "只緣眾生惑於知見妄自分別所以色心派分依",
    "X56n0937_003:0588b21": "正角立分情無情此乃眾生情想誠非佛性有殊",
    "X56n0937_003:0588b22": "祖師正要就迷點示眾生所以多約有情之心示",
    "X56n0937_003:0588b23": "佛性遍故多云色即於心又欲從於近要成內觀",
    "X56n0937_003:0588b24": "義故且約惟心而說孤山不達此義但見祖師一",
    "X56n0937_003:0588c01": "文一義約心論遍便謂色不具三千耶故十義書",
    "X56n0937_003:0588c02": "云上人堅據金錍心具三千談佛性者蓋由彼文",
    "X56n0937_003:0588c03": "正顯佛性遍義以佛約有情說故多明色即於心",
    "X56n0937_003:0588c04": "故知若信諸色即心則成無情有於佛性義也亦",
    "X56n0937_003:0588c05": "為成於內觀義故故且約惟心而論以諸教文正",
    "X56n0937_003:0588c06": "被下界眾生故多明唯識也非謂彼一向攝歸一",
    "X56n0937_003:0588c07": "邊如生佛依正一塵不虧之文如云作不具三千",
    "X56n0937_003:0588c08": "而釋如何作一向攝外歸內釋耶文只是一一有",
    "X56n0937_003:0588c09": "情心遍性遍者隨緣名心不變名性今點隨緣之",
    "X56n0937_003:0588c10": "心當處不變即名為性云心性俱遍者即示體量",
    "X56n0937_003:0588c11": "義心具性具者即體德義亦即上體具唯心之旨",
    "X56n0937_003:0588c12": "此之具遍既同法界故如虗空無礙各遍與彼彼",
    "X56n0937_003:0588c13": "生佛三無差別如是則方知生之與佛同一三千",
    "X56n0937_003:0588c14": "圓融遍入以由性體如空互融無礙是故彼彼圓",
    "X56n0937_003:0588c15": "融遍入身土者依正也因果者心生在因佛在於",
    "X56n0937_003:0588c16": "果三法齊等故無所增減是則以我之心例彼生",
    "X56n0937_003:0588c17": "佛因果身土一一徧融無不齊等是故佛性豈不",
    "X56n0937_003:0588c18": "遍於無情者哉故引世間相常為證。",
    "X56n0937_003:0588c19": "余曰觀子所見似知大旨何不試答向之一問客曰",
    "X56n0937_003:0588c20": "仁向自云若思一問眾滯自消僕若答者則以一答",
    "X56n0937_003:0588c21": "徧答眾問何一問之有耶余曰請述其旨客曰僕還",
    "X56n0937_003:0588c22": "攬向諸問意若消眾滯即名為答何假曲申一一問",
    "X56n0937_003:0588c23": "耶何者眾問豈不由僕不受無情有性之說僕今受",
    "X56n0937_003:0588c24": "之此即是答。",
    "X56n0937_003:0589a01": "良由野客粗知仁所立理領解心性遍具猶如虗",
    "X56n0937_003:0589a02": "空引法華世間相常依正攝盡此之所見似如薄",
    "X56n0937_003:0589a03": "知教部權實佛性進否經中大旨也云向之一問",
    "X56n0937_003:0589a04": "者既能似知大旨何不試答向來所問四十六中",
    "X56n0937_003:0589a05": "之一問耶如上文云若能曉余之一問則眾滯自",
    "X56n0937_003:0589a06": "消法界圓融釋然大觀也仁者向來既云曉一問",
    "X56n0937_003:0589a07": "則眾滯自消今以一答使諸問皆釋何一問之有",
    "X56n0937_003:0589a08": "耶荊谿因其謂一答遍答眾問故請述其旨客曰",
    "X56n0937_003:0589a09": "遍覽向來諸問中一一為顯三因俱遍三法無差",
    "X56n0937_003:0589a10": "教部權實碎偏權難顯圓實理如是眾滯既消既",
    "X56n0937_003:0589a11": "達無情有性之旨即名為答何假曲申一一問耶",
    "X56n0937_003:0589a12": "故即徵起正答云何者眾問豈不由僕不能受無",
    "X56n0937_003:0589a13": "情有性之說今來信受此義即此一答遍答眾問",
    "X56n0937_003:0589a14": "也。",
    "X56n0937_003:0589a15": "余曰大略雖爾未曉子情客曰仁所立義關諸大教",
    "X56n0937_003:0589a16": "難可具陳僕略論之冀垂聽覧豈非曉最後問三無",
    "X56n0937_003:0589a17": "差別即知我心彼彼眾生一一剎那無不與彼遮那",
    "X56n0937_003:0589a18": "果德身心依正自他互融互入齊等我及眾生皆有",
    "X56n0937_003:0589a19": "此性故名佛性其性徧造徧變徧攝世人不了大教",
    "X56n0937_003:0589a20": "之體唯云無情不云有性是故須云無情有性了性",
    "X56n0937_003:0589a21": "徧已則識佛果具自他之因性我心具諸佛之果德",
    "X56n0937_003:0589a22": "果上以佛眼佛智觀之則唯佛無生因中若實慧實",
    "X56n0937_003:0589a23": "眼冥符亦全生是佛無別果佛故生外無佛眾生以",
    "X56n0937_003:0589a24": "我執取之即無佛唯生初心能信教仰理亦無生唯",
    "X56n0937_003:0589b01": "佛亡之則無生無佛照之則因果昭然應知眾生但",
    "X56n0937_003:0589b02": "理諸佛得事眾生但事諸佛證理是則眾生唯有迷",
    "X56n0937_003:0589b03": "中之事理諸佛具有悟中之事理迷悟雖殊事理體",
    "X56n0937_003:0589b04": "一故一佛成道法界無非此佛之依正一佛既爾諸",
    "X56n0937_003:0589b05": "佛咸然眾生自於佛依正中而生殊見苦樂昇沈一",
    "X56n0937_003:0589b06": "一皆計為己身土淨穢宛然成壞斯在仁所問意豈",
    "X56n0937_003:0589b07": "不略爾余曰善哉善哉快領斯旨實可總知諸問綱",
    "X56n0937_003:0589b08": "格此即已答百千萬問何獨四十六耶。",
    "X56n0937_003:0589b09": "述者以其領解信受之辭其略雖爾終未曉子舊",
    "X56n0937_003:0589b10": "執之情必能釋然大觀洞見法界客亦不復自抑",
    "X56n0937_003:0589b11": "故進之曰仁所立義關諸大教等立義即前諸問",
    "X56n0937_003:0589b12": "之義僕略論之即曉最後問三無差別去即答也",
    "X56n0937_003:0589b13": "由曉三無差別等義因問開解是故備領前教觀",
    "X56n0937_003:0589b14": "之義自即知我心去止其性遍攝是領上攬因果",
    "X56n0937_003:0589b15": "自他觀於己心心佛眾生義也自世人不了大教",
    "X56n0937_003:0589b16": "之旨止須云無情有性是領上大教之旨義也自",
    "X56n0937_003:0589b17": "了性徧已止因果昭然是領佛說果德義也自應",
    "X56n0937_003:0589b18": "知眾生但理止諸佛咸然是領佛現互融義也與",
    "X56n0937_003:0589b19": "眾生不同大分如此當次第釋之初義者遮那果",
    "X56n0937_003:0589b20": "德身心依正者即三千果成咸稱常樂所以若色",
    "X56n0937_003:0589b21": "若心若依若正咸彰四德三無差別心生本同故",
    "X56n0937_003:0589b22": "得自他互融互入齊等自他者既約互融而論則",
    "X56n0937_003:0589b23": "當三法互論自他或心為自生佛為他或佛為自",
    "X56n0937_003:0589b24": "心生為他互融者即上彼彼各遍也即指要所謂",
    "X56n0937_003:0589c01": "圓融遍入是也齊等者即上身土因果無有增減",
    "X56n0937_003:0589c02": "也由齊等故故無增減一切眾生皆有果人之性",
    "X56n0937_003:0589c03": "故曰我及眾生皆有此性故名佛性其性遍造造",
    "X56n0937_003:0589c04": "即是具即具一切色心依正也遍變者變謂轉變",
    "X56n0937_003:0589c05": "即變造一切色心依正也徧攝者既全具為變全",
    "X56n0937_003:0589c06": "變即具舉一全收未始有一法而不攝此即徧攬",
    "X56n0937_003:0589c07": "自他依正觀於己心心佛眾生之義也次義領上",
    "X56n0937_003:0589c08": "諸教大旨者諸教大旨之所詮示唯心體具本有",
    "X56n0937_003:0589c09": "佛性而已世人迷故而不從果云眾生有致失體",
    "X56n0937_003:0589c10": "徧情無情隔唯云無情不云有性是故仁今所立",
    "X56n0937_003:0589c11": "須於性中點示體徧云無情有性此諸教大旨也",
    "X56n0937_003:0589c12": "三義佛說果德義彰因心性具欲令眾生全性起",
    "X56n0937_003:0589c13": "修而已既能解了性體元徧三無差別則識佛果",
    "X56n0937_003:0589c14": "具自他之因性即果具於因也我心具諸佛之果",
    "X56n0937_003:0589c15": "德即因具於果也因之與果同一三千三千理滿",
    "X56n0937_003:0589c16": "而成於果以究竟圓明眼智而觀之則真空冥寂",
    "X56n0937_003:0589c17": "更無彼此迭相見唯一真如智獨存所以唯佛無",
    "X56n0937_003:0589c18": "生亦可通於分證位因中若實慧實眼冥符者此",
    "X56n0937_003:0589c19": "句該觀行相似兩位慧之與眼莫不稱實而照稱",
    "X56n0937_003:0589c20": "實而見如初入品便能見於融妙三千但望後位",
    "X56n0937_003:0589c21": "明昧異耳而言冥符者以障中無明未破未能顯",
    "X56n0937_003:0589c22": "見但冥與之合亦全生是佛所見諸法皆三千故",
    "X56n0937_003:0589c23": "有何果佛在眾生外耶眾生下二句明理即也眾",
    "X56n0937_003:0589c24": "生因心無不理具然長劫用理長劫不知唯隨妄",
    "X56n0937_003:0590a01": "我於三界中執取生著故無佛唯生初心下名字",
    "X56n0937_003:0590a02": "即名字初心以稟教故起圓常正信理雖未見而",
    "X56n0937_003:0590a03": "生仰慕洞開圓解以理融事能了諸法無非法界",
    "X56n0937_003:0590a04": "亦無生唯佛名字位長未入品前皆是名字能入",
    "X56n0937_003:0590a05": "品者皆亡照之功今茲亡照且在名字即照而亡",
    "X56n0937_003:0590a06": "緣起俱泯絕生佛之假名即亡而照諸法宛然因",
    "X56n0937_003:0590a07": "果昭然四義生佛迷悟所見不同眾生但理諸佛",
    "X56n0937_003:0590a08": "得事等者如妙玄云眾生得事聖人得理又聖人",
    "X56n0937_003:0590a09": "得事凡夫有理釋籤解曰眾生得即理之事聖人",
    "X56n0937_003:0590a10": "得即事之理聖人知即眾生不知聖人得於因果",
    "X56n0937_003:0590a11": "化他感應等事眾生但得非因非果迷中之理眾",
    "X56n0937_003:0590a12": "生非但未悟亦不知迷故曰唯有迷中之事理諸",
    "X56n0937_003:0590a13": "佛非但已悟亦復顯迷故云具有悟中之事理迷",
    "X56n0937_003:0590a14": "悟雖殊不出百界千如一心一塵無不當處即具",
    "X56n0937_003:0590a15": "三千是以事理始終體一故一佛成道證法界體",
    "X56n0937_003:0590a16": "得法界用依隨正轉一成一切成法界無非此佛",
    "X56n0937_003:0590a17": "之依正一佛既爾彼彼果成亦復如是故曰諸佛",
    "X56n0937_003:0590a18": "咸然若眾生所見者由其從本以來背三德性惟",
    "X56n0937_003:0590a19": "迷惟逆流轉三道於平等法中起自他妄想見相",
    "X56n0937_003:0590a20": "差殊故於苦樂升沉之處各各皆計為己身土諸",
    "X56n0937_003:0590a21": "佛常融眾生自隔所以淨穢宛然成壞斯在仁所",
    "X56n0937_003:0590a22": "問下二句結答余曰下印述。",
    "X56n0937_003:0590a23": "客曰幾不遇仁此生空喪必依此見獲勝果耶余曰",
    "X56n0937_003:0590a24": "必欲修習教法未周若不善余一家宗途未可委究",
    "X56n0937_003:0590b01": "行門始末安能徧括教行事理惑智因果依正心法",
    "X56n0937_003:0590b02": "用為凡夫初心觀首然子所領似虗其情計子觀道",
    "X56n0937_003:0590b03": "猶為罔象客曰觀道者何仁師誰耶法依何耶余曰",
    "X56n0937_003:0590b04": "子豈不聞天台大師靈山親承大蘇妙悟是余師也",
    "X56n0937_003:0590b05": "摩訶止觀所承法也以二十五法為前方便十法成",
    "X56n0937_003:0590b06": "乘觀於十境十境互發觀時進否此觀道之大略也",
    "X56n0937_003:0590b07": "諸問且令識十乘初妙境而已餘乘諸境不暇論之",
    "X56n0937_003:0590b08": "客曰善哉僕當慕之以為永劫之仗託也。",
    "X56n0937_003:0590b09": "幾者近也謂近不遇仁則此生空自喪身亦可幾",
    "X56n0937_003:0590b10": "乎而失何所益哉今聞圓具之談無差之旨雖免",
    "X56n0937_003:0590b11": "此失還必依此旨修證可以尅獲勝妙之果報耶",
    "X56n0937_003:0590b12": "余曰至教法未周者此即且示十乘初不思議境",
    "X56n0937_003:0590b13": "而已委悉如摩訶止觀故下文云且令識十乘初",
    "X56n0937_003:0590b14": "妙境而已餘乘諸境不暇論之故曰教法未周若",
    "X56n0937_003:0590b15": "欲委究行門始末須善一家宗途且所傳摩訶止",
    "X56n0937_003:0590b16": "觀以法華為宗骨以智論為指南以大經為扶疏",
    "X56n0937_003:0590b17": "以大品為觀法引諸經以增信引諸論以助成觀",
    "X56n0937_003:0590b18": "心為經諸法為緯織成部帙不與他同所以必須",
    "X56n0937_003:0590b19": "五章以生妙解次於修行俱須二十五法以為方",
    "X56n0937_003:0590b20": "便十乘十境以為正修若不了此行門始末何自",
    "X56n0937_003:0590b21": "而知始末者即輔行云始終只是觀於三德入於",
    "X56n0937_003:0590b22": "三德乃至指歸自他也不過五略乃至二十五法",
    "X56n0937_003:0590b23": "方便十乘十境從因至果之後自他同歸祕藏一",
    "X56n0937_003:0590b24": "期為始終也教行至心法文有六雙即止觀攝法",
    "X56n0937_003:0590c01": "之意如云攝一切理惑智行位教六也教行即六",
    "X56n0937_003:0590c02": "中之二事理即事理兩種三千既攝一切理餘五",
    "X56n0937_003:0590c03": "是事惑即三惑智即三觀位通因果即因果一雙",
    "X56n0937_003:0590c04": "依正即因果通有十界依正心法即能造心所造",
    "X56n0937_003:0590c05": "法若不稟承摩訶止觀十章始末開解立行曷能",
    "X56n0937_003:0590c06": "周遍搜括如上等法入一念法觀具三千以為初",
    "X56n0937_003:0590c07": "心修觀之端首矣觀子所領受上三無差別之旨",
    "X56n0937_003:0590c08": "似如情懷虗豁但是解知今度子於今家觀道尚",
    "X56n0937_003:0590c09": "為罔象罔象者未實之貌也客曰下因上云計子",
    "X56n0937_003:0590c10": "觀道未明遂有三問一問觀道二問師承三問所",
    "X56n0937_003:0590c11": "承答中先答師承昔日靈山妙會親承法華今生",
    "X56n0937_003:0590c12": "稟承南嶽大蘇妙悟等且如別傳且荊谿答師承",
    "X56n0937_003:0590c13": "自左溪推至智者乃五世孫今云天台大師乃高",
    "X56n0937_003:0590c14": "祖之師也左溪乃父師也以摩訶止觀答所承法",
    "X56n0937_003:0590c15": "也摩訶揀非漸次不定及小止觀等二十五法下",
    "X56n0937_003:0590c16": "答所觀道二十五法為前方便者對十乘是近方",
    "X56n0937_003:0590c17": "便十法成乘者如不思議境乃至十離法愛此之",
    "X56n0937_003:0590c18": "十法和合成大乘名能觀觀十境為所觀境然一",
    "X56n0937_003:0590c19": "一境具有十乘十境互發者如觀陰境而發煩惱",
    "X56n0937_003:0590c20": "等具如止觀明次不次等當其境發之時宜善分",
    "X56n0937_003:0590c21": "別須知進否無使差互此言其大略也且是十乘",
    "X56n0937_003:0590c22": "初不思議境而已故曰諸問等由諸問所明不出",
    "X56n0937_003:0590c23": "無情佛性即三千之大旨望於初乘觀法尚未委",
    "X56n0937_003:0590c24": "悉自餘乘諸境未暇委論野客受上觀道之旨深",
    "X56n0937_003:0591a01": "生慕仰以為永劫之依憑也。",
    "X56n0937_003:0591a02": "客曰屢聞講說大乘諸師猶以無情佛性為一別見",
    "X56n0937_003:0591a03": "何耶余曰此有由也斯等曾覩小乘無情之名又見",
    "X56n0937_003:0591a04": "大乘佛性之語亡其所弘融通之談而棄涅槃虗空",
    "X56n0937_003:0591a05": "之喻不達修性三因離合不思生佛無差之旨謬斆",
    "X56n0937_003:0591a06": "傳習無情之言反難己宗唯心之教專引涅槃瓦石",
    "X56n0937_003:0591a07": "之說不測時部出沒之意如福德子而無壽命弱喪",
    "X56n0937_003:0591a08": "徒歸猶迷本族如受貴位不識祖宗亦如死人而著",
    "X56n0937_003:0591a09": "瓔珞用是福為用瓔珞為法相徙施全迷其本忽遇",
    "X56n0937_003:0591a10": "斯等應以如上諸意問之所弘之典大小乘耶尚失",
    "X56n0937_003:0591a11": "小乘已如前說。",
    "X56n0937_003:0591a12": "客領一家解行中心悅而誠服矣方以其所宗途",
    "X56n0937_003:0591a13": "諸大乘師以無情佛性二者而生差別之見為問",
    "X56n0937_003:0591a14": "所謂見者只是於斯無情佛性妄計無情無於佛",
    "X56n0937_003:0591a15": "性佛性不遍無情情性則異故曰別見記主推其",
    "X56n0937_003:0591a16": "所迷之自以破之蓋由此等曾觀小乘四含部中",
    "X56n0937_003:0591a17": "一向局彰無情之名此無情不云有性又見諸大",
    "X56n0937_003:0591a18": "教中有佛性之語此唯談佛性不立無情雖執無",
    "X56n0937_003:0591a19": "情佛性二者碩異遂乃忘其所弘華嚴依正融通",
    "X56n0937_003:0591a20": "之談惑為果事而不信因果本融致棄涅槃虗空",
    "X56n0937_003:0591a21": "之喻眾生理性正因佛性遍一切處非內非外而",
    "X56n0937_003:0591a22": "復不達修性三因離合之義正因徧處緣了必俱",
    "X56n0937_003:0591a23": "合而言之但名正因又不思生佛無差之旨果地",
    "X56n0937_003:0591a24": "三身既遍心生豈不然乎是故謬效傳習小乘無",
    "X56n0937_003:0591b01": "情草木生滅瓦石有無之言反難己宗所弘華嚴",
    "X56n0937_003:0591b02": "諸法唯心之教專引涅槃瓦石之說以為誠據者",
    "X56n0937_003:0591b03": "由不知時部帶權說實佛性有進否之義所謂出",
    "X56n0937_003:0591b04": "沒即或權或實及並明等意也瓦石無情乃並明",
    "X56n0937_003:0591b05": "中帶權佛性否義也豈可以為畢竟乎如上十句",
    "X56n0937_003:0591b06": "文義相由而生也下舉四意以斥其忘本雖說法",
    "X56n0937_003:0591b07": "相何益於人一如福德子而無壽命喻出大經二",
    "X56n0937_003:0591b08": "弱喪徒歸者弱者幼也喪猶失也幼失家而後還",
    "X56n0937_003:0591b09": "歸猶迷本族如莊子云弱喪而不知歸者是也三",
    "X56n0937_003:0591b10": "如受貴位不識祖宗事見梁史矦景傳中四如死",
    "X56n0937_003:0591b11": "人著瓔珞喻文出月燈三昧經今以其所弘大教",
    "X56n0937_003:0591b12": "法相譬福德徒歸受貴著瓔以其不知理本佛性",
    "X56n0937_003:0591b13": "元遍如無壽迷族昧祖死人雖有瓔珞貴位徒歸",
    "X56n0937_003:0591b14": "福德徒爾何為後但言福瓔餘二例知故總結云",
    "X56n0937_003:0591b15": "法相徒施全迷其本野客雖曉復誡其餘故曰忽",
    "X56n0937_003:0591b16": "遇斯等意謂脫若後世遇有此等別見之說亦以",
    "X56n0937_003:0591b17": "上融通等意問之其於大小得失可知云尚失小",
    "X56n0937_003:0591b18": "乘即前尚失小真及尚昧小乘等故曰已如前說。",
    "X56n0937_003:0591b19": "客曰斯失者眾聞仁所宗四教釋義可得聞耶余曰",
    "X56n0937_003:0591b20": "此之四釋關涉五時牢籠八教十方三世大小乘法",
    "X56n0937_003:0591b21": "咸攝其中豈可率爾譚其始末客曰若爾可能以四",
    "X56n0937_003:0591b22": "教略判佛性無情有無心造心變具不具耶余曰略",
    "X56n0937_003:0591b23": "示方隅斯亦可矣何者自法華前藏通三乘俱未稟",
    "X56n0937_003:0591b24": "性二乘憚教菩薩不行別人初心教權理實以教權",
    "X56n0937_003:0591c01": "故所稟未周故此七人可云無情不云有性圓人始",
    "X56n0937_003:0591c02": "末知理不二心外無境誰情無情法華會中一切不",
    "X56n0937_003:0591c03": "隔草木與地四微何殊舉足脩途皆趣寶渚彈指合",
    "X56n0937_003:0591c04": "掌咸成佛因與一許三無乖先志豈至今日云無情",
    "X56n0937_003:0591c05": "無。",
    "X56n0937_003:0591c06": "既辨其失則知非別見矣乃復請以四教意在判",
    "X56n0937_003:0591c07": "今佛性所歸則曰聞仁所宗等然一家所宗教門",
    "X56n0937_003:0591c08": "其唯二途謂化儀化法化儀則判教化法則釋義",
    "X56n0937_003:0591c09": "今從釋義以問故知為化法而問也余曰等者先",
    "X56n0937_003:0591c10": "言四教攝法該廣未易言其始末此之四釋者謂",
    "X56n0937_003:0591c11": "此四教是一家釋義之綱目故曰四教釋所以關",
    "X56n0937_003:0591c12": "涉五時牢籠八教者關涉乃出入之義牢籠乃該",
    "X56n0937_003:0591c13": "羅之義然如來一代施化所談法門雖五時八教",
    "X56n0937_003:0591c14": "之殊要不出以此藏等四教門戶出入而該羅之",
    "X56n0937_003:0591c15": "廣而言之十方三世大小乘法咸攝其中何以故",
    "X56n0937_003:0591c16": "以其佛佛道同故所關涉牢籠罄無不盡也此亦",
    "X56n0937_003:0591c17": "可為四教立題之的據也蓋如來所說之法不出",
    "X56n0937_003:0591c18": "藏通別圓但隨順物機將藏等四作頓漸秘密不",
    "X56n0937_003:0591c19": "定等四說之不同故四教儀云然秘密不定二教",
    "X56n0937_003:0591c20": "教下義理只是藏通別圓釋籤云兩種四教不出",
    "X56n0937_003:0591c21": "四緣四緣只是藏等四教輔行云藏等四教逼收",
    "X56n0937_003:0591c22": "一切大小乘經因果顯了各立教主各被機緣始",
    "X56n0937_003:0591c23": "終備足不過此四頓等四教但是如來不思議力",
    "X56n0937_003:0591c24": "布措藏等盈縮調停成熟物機乃至廢偏顯圓會",
    "X56n0937_003:0592a01": "權立實故有諸部相生文談其始末者既該始末",
    "X56n0937_003:0592a02": "則涉乎一化故未可率爾而言也客曰若爾等者",
    "X56n0937_003:0592a03": "猶言如此則還可以今四教略釋無情佛性之有",
    "X56n0937_003:0592a04": "無否及心造心變具不具之通局耶余曰略示方",
    "X56n0937_003:0592a05": "隅等者今以四教偏圓判夫佛性及變造等義猶",
    "X56n0937_003:0592a06": "示其方隅矣先判佛性有無義云自法華前藏通",
    "X56n0937_003:0592a07": "三乘俱未稟性者竝約機教相對而說以其教不",
    "X56n0937_003:0592a08": "詮中道佛性故使機緣無得而聞二乘憚教者憚",
    "X56n0937_003:0592a09": "猶畏也此以非己智分名之為憚不同華嚴之憚",
    "X56n0937_003:0592a10": "教也菩薩不行者且約鈍根及三藏言之若受接",
    "X56n0937_003:0592a11": "者亦可得去非不行也別教初心教權理實以理",
    "X56n0937_003:0592a12": "實故雖異前二以教權故所稟之中出二邊外此",
    "X56n0937_003:0592a13": "中但理不具諸法故云未周所以約教道言之同",
    "X56n0937_003:0592a14": "前兩教皆可云於無情不云有性若回向圓修則",
    "X56n0937_003:0592a15": "後方知者不在其數故此七人者即前四時三教",
    "X56n0937_003:0592a16": "七方便人可云無情不云有性文言可者對不可",
    "X56n0937_003:0592a17": "言之至若圓人與夫法華當機則不得云耳故云",
    "X56n0937_003:0592a18": "圓人始末知理不二此言知理即須自名字以去",
    "X56n0937_003:0592a19": "雖始末之異莫不皆知不二之理也心外無境了",
    "X56n0937_003:0592a20": "達唯心也誰情無情唯一佛性也此猶以昔圓對",
    "X56n0937_003:0592a21": "偏言情無情性非性異至法華會上一開之後則",
    "X56n0937_003:0592a22": "權實性情無間然矣故曰一切不隔草木等者並",
    "X56n0937_003:0592a23": "約法華部旨開顯言之三草二木喻權一地喻實",
    "X56n0937_003:0592a24": "而色香味觸四微不殊則權實不二也化城喻權",
    "X56n0937_003:0592b01": "寶所喻實舉足脩途皆趣寶渚亦權實不二也彈",
    "X56n0937_003:0592b02": "指合掌本人天小善而咸成佛因許三與一雖非",
    "X56n0937_003:0592b03": "本所望而無乖先志得非善體本妙佛意元實故",
    "X56n0937_003:0592b04": "使偏小無非一乘實相理通不隔諸法佛法之談",
    "X56n0937_003:0592b05": "本相是矣涅槃同味不亦宜乎佛世開顯既爾末",
    "X56n0937_003:0592b06": "代判教準知故曰豈至今日云無情無今日無者",
    "X56n0937_003:0592b07": "亦追斥野客言也故知以教判則有偏圓以部判",
    "X56n0937_003:0592b08": "則有今昔其惟醍醐圓頓佛性明矣。",
    "X56n0937_003:0592b09": "言心造心變咸出大宗小乘有言而無其理然諸乘",
    "X56n0937_003:0592b10": "中其名雖同義亦少別有共造依報各造正報有共",
    "X56n0937_003:0592b11": "造正報各造依報眾生迷故或謂自然梵天等造造",
    "X56n0937_003:0592b12": "已或謂情與無情故造名猶通應云心變心變復通",
    "X56n0937_003:0592b13": "應云體具以無始來心體本徧故佛體徧由生生徧",
    "X56n0937_003:0592b14": "徧有二種一寬廣徧二即狹徧所以造通於四變義",
    "X56n0937_003:0592b15": "唯二即是唯圓及別後位故藏通造六別圓造十此",
    "X56n0937_003:0592b16": "六及十括大小乘教法罄盡由觀解異故十與六各",
    "X56n0937_003:0592b17": "分二別藏見六實通見無生別見前後生滅圓見事",
    "X56n0937_003:0592b18": "理一念具足論生兩教似等明具別教不詮種具等",
    "X56n0937_003:0592b19": "義非此可述故別佛性滅九方見圓人即達九界三",
    "X56n0937_003:0592b20": "道即見圓伊三德體徧。",
    "X56n0937_003:0592b21": "次答徧造等義故言牒上問云言心造等心造出",
    "X56n0937_003:0592b22": "於華嚴謂一切惟心造心變出於楞伽謂不思議",
    "X56n0937_003:0592b23": "熏不思議變故曰咸出大宗大宗即大教也變義",
    "X56n0937_003:0592b24": "唯二造通於四是則造之為言通於小乘雖有其",
    "X56n0937_003:0592c01": "言而無其變造之理又諸乘中凡明於造必造正",
    "X56n0937_003:0592c02": "造依其名雖同至於能造之有共別所造復殊義",
    "X56n0937_003:0592c03": "亦少異藏通論於業惑搆造別圓明隨緣變造即",
    "X56n0937_003:0592c04": "不即異共造依報者三界苦域六道同業共造也",
    "X56n0937_003:0592c05": "各造正報者六道苦樂升沈之異也共造正報者",
    "X56n0937_003:0592c06": "如因中同修人業故共感人身也以業有重輕故",
    "X56n0937_003:0592c07": "貧富窟宅勝劣之不等也人界既爾餘界准知眾",
    "X56n0937_003:0592c08": "生迷故雖有如上之異莫非正因緣所生之法非",
    "X56n0937_003:0592c09": "彼邪外所計故曰眾生迷故或計自然及梵天等",
    "X56n0937_003:0592c10": "造謂自爾而然非由業力所造所成梵天等者或",
    "X56n0937_003:0592c11": "計梵天為能生萬物之主及為一切眾生之父以",
    "X56n0937_003:0592c12": "光音天初生梵世故大經云梵天自在天八臂天",
    "X56n0937_003:0592c13": "乃至微塵法及非法是造化主微塵即眾塵和合",
    "X56n0937_003:0592c14": "而成以皆計能生萬物故也如涅槃疏釋或謂情",
    "X56n0937_003:0592c15": "無情者彼但見已造之末有情無情而已殊不知",
    "X56n0937_003:0592c16": "元由性變故生差別之見而分依正之殊情無情",
    "X56n0937_003:0592c17": "隔矣如此小別應須楞伽心變而甄之故云造名",
    "X56n0937_003:0592c18": "猶通應云心變然變名復通者有心生論變心具",
    "X56n0937_003:0592c19": "論變故心變復通應云體具具則具於圓矣故譴",
    "X56n0937_003:0592c20": "之曰以無始來等此以遍義釋具以無始來未起",
    "X56n0937_003:0592c21": "念時體本周圓三千心色融攝無遺舉一全收三",
    "X56n0937_003:0592c22": "無差別佛得此故身土相即一多無礙生具此故",
    "X56n0937_003:0592c23": "如佛身土亦即一切如此則知郎變而具即具而",
    "X56n0937_003:0592c24": "變方稱圓旨記主於此復明二種之遍以顯體具",
    "X56n0937_003:0593a01": "不出各具互具之義以即狹言之即各具義以寬",
    "X56n0937_003:0593a02": "廣言之即互具義北峯曰我心之體本具三千十",
    "X56n0937_003:0593a03": "方生佛即心而是即狹遍也我心之體既具三千",
    "X56n0937_003:0593a04": "十方生佛是我心體寬廣遍也故輔行云又復學",
    "X56n0937_003:0593a05": "者縱知內心具三千法不知我心遍彼三千彼彼",
    "X56n0937_003:0593a06": "三千互遍亦爾此是各具互具之正文以三法各",
    "X56n0937_003:0593a07": "具三千言之似有凡聖高下究論法體生佛乃具",
    "X56n0937_003:0593a08": "我心之法我心亦具生佛之法故名互具是則於",
    "X56n0937_003:0593a09": "生佛具處是我心寬廣遍我心具處是生佛寬廣",
    "X56n0937_003:0593a10": "遍故云我心遍彼三千彼彼三千互遍也故知二",
    "X56n0937_003:0593a11": "遍之文釋成具造之義矣所以下以四教結前造",
    "X56n0937_003:0593a12": "遍等故藏通下先釋造通於四通名曰造而界內",
    "X56n0937_003:0593a13": "外有造六造十之異以之搜括大小乘教罄無所",
    "X56n0937_003:0593a14": "遺又復隨教異解故有事理即異之別所以藏見",
    "X56n0937_003:0593a15": "六實則六凡依正從事而觀皆實有也通見無生",
    "X56n0937_003:0593a16": "者境不異前但約即理故知幻化悉無生也別亦",
    "X56n0937_003:0593a17": "從事約離言之故十界三諦次第破顯也圓人不",
    "X56n0937_003:0593a18": "唯得理亦達於事若事若理一念具足無非法界",
    "X56n0937_003:0593a19": "而特云一念者蓋言不前不後俱時而具一字圓",
    "X56n0937_003:0593a20": "旨見於此矣所以四教觀法有析法體法次第一",
    "X56n0937_003:0593a21": "心之異論生兩教似等明具別教不詮者別雖論",
    "X56n0937_003:0593a22": "生似與圓同若曰即具而生別遠不逮況即具之",
    "X56n0937_003:0593a23": "旨惟圓而已種具等義者謂若欲委明性類等種",
    "X56n0937_003:0593a24": "以辯兩教具不具等非此可以具述別人由此所",
    "X56n0937_003:0593b01": "以佛性滅九方見圓人從初不同四眼二智所見",
    "X56n0937_003:0593b02": "差別初心即依佛眼佛智用上品寂光而為觀體",
    "X56n0937_003:0593b03": "即所見處九界即遮那三道即三德無所往而不",
    "X56n0937_003:0593b04": "見佛性矣況後位乎所以即具唯圓及別後位。",
    "X56n0937_003:0593b05": "客曰如何能攝依正因果余曰一家所立不思議境",
    "X56n0937_003:0593b06": "於一念中理具三千故曰念中具有因果凡聖大小",
    "X56n0937_003:0593b07": "依正自他故所變處無非三千而此三千性是中理",
    "X56n0937_003:0593b08": "不當有無有無自爾何以故俱實相故實相法爾具",
    "X56n0937_003:0593b09": "足諸法諸法法爾性本無生故雖三千有而不有共",
    "X56n0937_003:0593b10": "而不雜離亦不分雖一一徧亦無所在。",
    "X56n0937_003:0593b11": "然此野客問者由前荊谿云若不善余一家宗途",
    "X56n0937_003:0593b12": "安能遍括教行事理為初心觀首以至明於具遍",
    "X56n0937_003:0593b13": "之義故復申問二答中於一念理具三千者由前",
    "X56n0937_003:0593b14": "言云圓見事理一念具足故以圓詮一念即具事",
    "X56n0937_003:0593b15": "理三千釋之前云不思議境正是理造三千以止",
    "X56n0937_003:0593b16": "觀正意唯觀理具故輔行云但觀理具俱破俱立",
    "X56n0937_003:0593b17": "俱是法界故所變處即全理成事造三千也而云",
    "X56n0937_003:0593b18": "三千者點上三千性是中理不當有無雙遮二邊",
    "X56n0937_003:0593b19": "也有無自爾雙照二邊以結成三諦也三千者通",
    "X56n0937_003:0593b20": "體也三諦者體上之德相由此三千之性妙不決",
    "X56n0937_003:0593b21": "定當處皆空全體即假二邊叵得中道不存不可",
    "X56n0937_003:0593b22": "以一求不可以三取不縱不橫絕思絕議是以摩",
    "X56n0937_003:0593b23": "訶止觀不思議境後歷界如等一一三諦結之故",
    "X56n0937_003:0593b24": "今亦曰而此三千性是中理等此四句標也次何",
    "X56n0937_003:0593c01": "以故三字徵起俱實相故下釋成上文三千之性",
    "X56n0937_003:0593c02": "是中理者由俱實故實相法爾具足諸法即有自",
    "X56n0937_003:0593c03": "爾也諸法法爾性本無生即空自爾也故雖三千",
    "X56n0937_003:0593c04": "下結成上文云有而不有謂雖有三千體是中道",
    "X56n0937_003:0593c05": "中道寂滅雙遮二邊也共而不雜者三千雖同居",
    "X56n0937_003:0593c06": "一念十界因果不相混濫也離亦不分者十界因",
    "X56n0937_003:0593c07": "果雖異而理體本來融妙也雖一一遍者三諦無",
    "X56n0937_003:0593c08": "非遍一切處雖遍一切亦無所在也如是則終日",
    "X56n0937_003:0593c09": "同趣終日不失。",
    "X56n0937_003:0593c10": "客曰其理必然僕深仰之此為憑教為通依諸部為",
    "X56n0937_003:0593c11": "專在一經余曰斯問甚善能使其理永永不朽雖則",
    "X56n0937_003:0593c12": "通依一切大部指的妙境出自法華故方便品初佛",
    "X56n0937_003:0593c13": "歎十方三世諸佛所得微妙難解之法所謂諸法實",
    "X56n0937_003:0593c14": "相如是相等當知如是相等即是轉釋諸法實相以",
    "X56n0937_003:0593c15": "諸法故故有相等以實相故相等皆是實相無相相",
    "X56n0937_003:0593c16": "等皆如。",
    "X56n0937_003:0593c17": "理者即上三千世間俱空假中之旨可謂盡善矣",
    "X56n0937_003:0593c18": "所以深仰為憑教客既仰信復問此之妙境三千",
    "X56n0937_003:0593c19": "必憑教而立若通憑教為通依諸部為專在一經",
    "X56n0937_003:0593c20": "答中先稱客問之善能使其理不朽也雖則通依",
    "X56n0937_003:0593c21": "一切大部者如華嚴心造十界大經大論三種世",
    "X56n0937_003:0593c22": "間等如云散引諸文該乎一代等指的妙境出自",
    "X56n0937_003:0593c23": "法華先德云大師依妙經十如是并大經大論立",
    "X56n0937_003:0593c24": "三世間金錍云雖則通依一切大部指的妙境出",
    "X56n0937_003:0594a01": "自法華應知法華以前諸大乘經雖說諸法實相",
    "X56n0937_003:0594a02": "非是彰灼談此妙境以未開顯聲聞緣覺及偏菩",
    "X56n0937_003:0594a03": "薩九界十如具佛界十如故(文)良由十如為今經",
    "X56n0937_003:0594a04": "三周開權顯實正體以由開顯所以十界互具互",
    "X56n0937_003:0594a05": "融前諸部文兼但對帶以未開故推功歸此故曰",
    "X56n0937_003:0594a06": "指的妙境出自法華故方便品正示所依故文句",
    "X56n0937_003:0594a07": "云諸法實相下即甚深境界今明此境為二初一",
    "X56n0937_003:0594a08": "句略標權實章次十句廣釋權實相今云轉釋者",
    "X56n0937_003:0594a09": "即三轉讀文之轉也以諸法下即出轉釋之相所",
    "X56n0937_003:0594a10": "以文句初謂之略標次謂之廣釋也以諸法故假",
    "X56n0937_003:0594a11": "也以實相故中也實相無相空也故指要云三德",
    "X56n0937_003:0594a12": "三諦之三千而文中轉釋三觀不次第者從義便",
    "X56n0937_003:0594a13": "故也。",
    "X56n0937_003:0594a14": "客曰云何三千余曰實相必諸法諸法必十如十如",
    "X56n0937_003:0594a15": "必十界十界必身土又依大經及以大論立三世間",
    "X56n0937_003:0594a16": "故有三千具如止觀及廣記中故知因果凡聖恒具",
    "X56n0937_003:0594a17": "三千是故歎云唯佛與佛乃能究盡十方世界稻麻",
    "X56n0937_003:0594a18": "二乘如恒河沙不退菩薩並不能知斯義少分即指",
    "X56n0937_003:0594a19": "前之七種人也是故身子三請殷勤十方三世諸佛",
    "X56n0937_003:0594a20": "開顯釋迦仰同無復異趣大車譬此宿世示此壽量",
    "X56n0937_003:0594a21": "久本唯證於此根敗適復獲記由此菩薩疑除損生",
    "X56n0937_003:0594a22": "增道始初發心終訖補處豈有餘途並託於此由前",
    "X56n0937_003:0594a23": "四時兼但對帶部非究竟故推功法華涅槃兼權意",
    "X56n0937_003:0594a24": "如前說。",
    "X56n0937_003:0594b01": "問既聞三千之語又聞十如所憑之文未曉所以",
    "X56n0937_003:0594b02": "結成者故於是問曰云何三千而答以實相必諸",
    "X56n0937_003:0594b03": "法等此言三千是其總名界如身土名下之別法",
    "X56n0937_003:0594b04": "而一一法皆言必者以實相必具諸法理必有事",
    "X56n0937_003:0594b05": "諸法必十如事必有因果也十如必十界因果之",
    "X56n0937_003:0594b06": "法必該善惡凡聖也十界必身土正報之身必有",
    "X56n0937_003:0594b07": "所依之土也故前舉十如之言則已具三千何者",
    "X56n0937_003:0594b08": "蓋十如無別法必約十界分別十界互具既成百",
    "X56n0937_003:0594b09": "界百界十如乃成千法以此千法歷於依正假實",
    "X56n0937_003:0594b10": "此三千所以必備也但文有隱顯故三種世間又",
    "X56n0937_003:0594b11": "不如大經大論之顯著也故借彼文助顯而結成",
    "X56n0937_003:0594b12": "之非謂三千亦出彼文也不然何謂妙境出自法",
    "X56n0937_003:0594b13": "華乎若大經等文如止觀及記所引故知因果凡",
    "X56n0937_003:0594b14": "聖恒具三千者上約因心以示故因等是所具法",
    "X56n0937_003:0594b15": "今推廣言之則因果凡聖皆為能具言恒具者恒",
    "X56n0937_003:0594b16": "之言常故知若因若果若凡若聖無往而不具三",
    "X56n0937_003:0594b17": "千亦無往而不攝矣開顯妙談豈有圓頓更過於",
    "X56n0937_003:0594b18": "此大事因緣如是而已是故歎云者以由諸法實",
    "X56n0937_003:0594b19": "相三千妙境該於修德之極徹於性德之源三惑",
    "X56n0937_003:0594b20": "淨盡三德極圓佛眼種智乃能究盡其理然也七",
    "X56n0937_003:0594b21": "方便人於法華前雖如稻麥河沙以其但空偏假",
    "X56n0937_003:0594b22": "之智眼烏能知斯義之少分者哉所以身子三請",
    "X56n0937_003:0594b23": "者以未解此三千實相故也諸佛開顯顯此三千",
    "X56n0937_003:0594b24": "實相故也諸佛既爾釋迦亦然故曰仰同故經云",
    "X56n0937_003:0594c01": "唯佛與佛乃能究盡大車譬此者為中根人譬此也",
    "X56n0937_003:0594c02": "宿世因緣者為下根人示此也三周開顯迹化既",
    "X56n0937_003:0594c03": "爾塵劫之前壽量久本證非如非異亦唯此也此",
    "X56n0937_003:0594c04": "就應邊而說二乘在昔菩提心死譬猶根敗今聞",
    "X56n0937_003:0594c05": "迹中開顯根敗適復獲八相記者由此三千實相",
    "X56n0937_003:0594c06": "故也菩薩於迹於本斷疑生信損生增道始自發",
    "X56n0937_003:0594c07": "心終於補處並託此三千實相故也此就機邊而",
    "X56n0937_003:0594c08": "明若機若應若法若喻本證迹施無不本此三千",
    "X56n0937_003:0594c09": "實相者也通而言之前四時中唯除鹿苑顯露無",
    "X56n0937_003:0594c10": "圓乳及二酥圓人自妙但猶兼但對帶部未純一",
    "X56n0937_003:0594c11": "權實相隔大小殊途既非究竟故推功法華開顯",
    "X56n0937_003:0594c12": "之妙也涅槃兼權為末代故味同醍醐應無二別",
    "X56n0937_003:0594c13": "也。",
    "X56n0937_003:0594c14": "當知一乘十觀即法華三昧之正體也普現色身之",
    "X56n0937_003:0594c15": "所依也正因佛性由之果用緣了行性由之能顯性",
    "X56n0937_003:0594c16": "德緣了所開發也涅槃真伊之所喻也法華大車之",
    "X56n0937_003:0594c17": "所至也諸大乘意准例可知子得聞之可謂久種勤",
    "X56n0937_003:0594c18": "而習之無使焦敗願未來世諸佛會中與子相遇。",
    "X56n0937_003:0594c19": "一乘十觀者以此十觀但是一不思議觀不思議",
    "X56n0937_003:0594c20": "境為對根殊故觀列十雖列於十乃至離愛不離",
    "X56n0937_003:0594c21": "妙境以初妙境為下九乘所依故喻以大車即一",
    "X56n0937_003:0594c22": "乘也故曰一乘十觀且三千妙體既本於此經故",
    "X56n0937_003:0594c23": "十乘觀法還即法華三昧妙義之正體以實相理",
    "X56n0937_003:0594c24": "從所發定言之故云三昧然今以妙境為三昧之",
    "X56n0937_003:0595a01": "正體而妙記以止觀三昧為筌[(ㄇ@(企止))/弟]蓋筌[(ㄇ@(企止))/弟]從行正",
    "X56n0937_003:0595a02": "體約理故也此三昧正體亦為普現色身之所依",
    "X56n0937_003:0595a03": "所以諸佛果上遍應大用如觀音現身說法等事",
    "X56n0937_003:0595a04": "皆依於此理如曰諸佛若斷性惡普現色身從何",
    "X56n0937_003:0595a05": "而立蓋性惡即三千故正因佛性等者此又言修",
    "X56n0937_003:0595a06": "性三法由此一念三千故能為體為用成性成修",
    "X56n0937_003:0595a07": "所以正因即之起果上三千之用緣了即之而能",
    "X56n0937_003:0595a08": "顯於性德三千而此緣了全由性德之所開發是",
    "X56n0937_003:0595a09": "故三因莫非性也如是之義本於性德而顯於修",
    "X56n0937_003:0595a10": "成修非性無以發性非修無以彰體用等義莫不",
    "X56n0937_003:0595a11": "皆然是則三因為因全顯於果果即三德故為涅",
    "X56n0937_003:0595a12": "槃真伊之所喻也而果必由因則法華大車之所",
    "X56n0937_003:0595a13": "至也至則道場所證之法故例諸大乘亦無出此",
    "X56n0937_003:0595a14": "理如前一代教中已多顯頓是也故曰准例可知",
    "X56n0937_003:0595a15": "子得聞之者結示功歸久種仍為熟脫之緣愈彰",
    "X56n0937_003:0595a16": "此道之不輕也。",
    "X56n0937_003:0595a17": "於是野客悲喜交集曰投身莫報粉骨寧酬唯以此",
    "X56n0937_003:0595a18": "義隨方轉說以報所聞如何余曰佛有誠誡自可為",
    "X56n0937_003:0595a19": "規經云若但讚佛乘眾生沒在苦我寧不說法疾入",
    "X56n0937_003:0595a20": "於涅槃尋思方便先小後大此乃以偏助圓方可為",
    "X56n0937_003:0595a21": "說又云當來世惡人破法墮惡道志求佛道者廣讚",
    "X56n0937_003:0595a22": "一乘道此即簡人方可為說然末代施化復未知根",
    "X56n0937_003:0595a23": "亦可如安樂行中但以大答亦可如不輕喜根而強",
    "X56n0937_003:0595a24": "毒之故首楞嚴中聞生謗者後終獲益如人倒地還",
    "X56n0937_003:0595b01": "從地起應運大悲無惱他說子應從容觀時進否將",
    "X56n0937_003:0595b02": "護彼意順佛本懷。",
    "X56n0937_003:0595b03": "或科此下為流通無不可者恐濫三分故不必爾",
    "X56n0937_003:0595b04": "投身者如涅槃第十三釋迦去世作婆羅門雪山",
    "X56n0937_003:0595b05": "修道帝釋化為羅剎說半偈(諸行無常是生滅法)菩薩舍身",
    "X56n0937_003:0595b06": "求後半偈既得以書石壁即上樹自投從樹下來",
    "X56n0937_003:0595b07": "至地羅剎後復本形讚歎粉骨者如大品薩陀波",
    "X56n0937_003:0595b08": "崙欲求般若七日七夜悲泣空中告曰佛子東行",
    "X56n0937_003:0595b09": "五百由旬香城有菩薩名曇無竭一日三時說般",
    "X56n0937_003:0595b10": "若自賣身帝釋化為婆羅門買骨髓時波崙以刀",
    "X56n0937_003:0595b11": "出髓(文)此並顯恩大難酬也夫恩莫大乎生吾法",
    "X56n0937_003:0595b12": "身而色身次之葢今佛性之旨雖遍示無情實全",
    "X56n0937_003:0595b13": "於圓解故法身得生此大恩所以難報也若報大",
    "X56n0937_003:0595b14": "恩莫若流通此道轉教眾生如云若不傳法化眾",
    "X56n0937_003:0595b15": "生必竟無能報恩者故今效之但流通說法為不",
    "X56n0937_003:0595b16": "易故復示其規焉故曰佛有誠誡等佛世鑑機須",
    "X56n0937_003:0595b17": "先小後大此以偏圓分大小也若佛滅後有知根",
    "X56n0937_003:0595b18": "不知根性者不知根者得以揀人為說故曰當來",
    "X56n0937_003:0595b19": "世惡人等其不知根者又有二例或如安樂行但",
    "X56n0937_003:0595b20": "以大答即但以大乘而為解說雖於小無近益而",
    "X56n0937_003:0595b21": "不失於大緣或如不輕喜根而強毒之且為成其",
    "X56n0937_003:0595b22": "遠因久種故雖謗法墮苦不暇卹也不輕如法華",
    "X56n0937_003:0595b23": "喜根文出大論云喜根菩薩說瞋恚即是道勝意",
    "X56n0937_003:0595b24": "比丘云是邪說而罵喜根喜根念彼恐謗法及墮",
    "X56n0937_003:0595c01": "苦廣說偈云婬欲即是道瞋恚亦復然等勝意大",
    "X56n0937_003:0595c02": "罵生陷地獄經無數劫由前謗種亦得成佛此乃",
    "X56n0937_003:0595c03": "強毒令成大乘大乘若發能破無明因其強毒故",
    "X56n0937_003:0595c04": "引楞嚴文以釋疑妨蓋墮苦有終出之時而乘種",
    "X56n0937_003:0595c05": "不可失故也不然則差機惱他之說何傳法利人",
    "X56n0937_003:0595c06": "之有耶故應運大悲心無惱他說然後可爾雖然",
    "X56n0937_003:0595c07": "此且示大途而已若夫從容適宜觀時進否則不",
    "X56n0937_003:0595c08": "專於此亦當將護彼意即所謂無惱說順佛本懷",
    "X56n0937_003:0595c09": "即應運大悲也。",
    "X56n0937_003:0595c10": "若有眾生未稟教者來至汝所先當語云汝無始來",
    "X56n0937_003:0595c11": "唯有煩惱業苦而已即此全是理性三因由未發心",
    "X56n0937_003:0595c12": "未曾加行故性緣了同名正因故云眾生皆有正性",
    "X56n0937_003:0595c13": "既信己心有此性已次示此性非內外徧虗空同諸",
    "X56n0937_003:0595c14": "佛等法界既信徧已次示徧具既同諸佛等於法界",
    "X56n0937_003:0595c15": "故此徧性具諸佛之身一身一切身如諸佛之感土",
    "X56n0937_003:0595c16": "一土一切土身土相即身說土說大小一多亦復如",
    "X56n0937_003:0595c17": "是有彼性故故名有性。",
    "X56n0937_003:0595c18": "此眾生雖未稟權實教然其來也則已成機唯當",
    "X56n0937_003:0595c19": "依今大乘示以三種之義故誡語云汝無始來等",
    "X56n0937_003:0595c20": "煩惱業苦即本有三種理性三因即三理元徧指",
    "X56n0937_003:0595c21": "修即性波為水種即性種也由了因未曾發心緣",
    "X56n0937_003:0595c22": "因未曾加行性雖具三以在迷故開乃成合故但",
    "X56n0937_003:0595c23": "同名理性正因而已一切眾生皆有此性即與上",
    "X56n0937_003:0595c24": "文今立眾生正因體遍其義正齊次示性遍既已",
    "X56n0937_003:0596a01": "信己心有此性已還示此性非內根非外塵猶如",
    "X56n0937_003:0596a02": "虗空亦非內外徧一切處心佛眾生三無差別故",
    "X56n0937_003:0596a03": "同諸佛性遍虗空體稱法界法界無外性亦無外",
    "X56n0937_003:0596a04": "故等法界此示體量也次示性具者上既示遍義",
    "X56n0937_003:0596a05": "故即遍論具若但論徧不論具者非圓徧也二者",
    "X56n0937_003:0596a06": "相即方名圓遍圓具也故即前徧名具故曰故此",
    "X56n0937_003:0596a07": "遍性具諸佛之身等即上文故於性中點示體具",
    "X56n0937_003:0596a08": "即此徧性具諸佛之身一身一切身一土一切土",
    "X56n0937_003:0596a09": "身土相即亦可云一身一切土一土一切身身說",
    "X56n0937_003:0596a10": "土說大小無礙一多自在故今即此遍性平等具",
    "X56n0937_003:0596a11": "足絲毫不虧三無差別故曰亦復如是所謂眾生",
    "X56n0937_003:0596a12": "有佛性者由有彼果人之性故也故曰有彼性故",
    "X56n0937_003:0596a13": "故名有性具體本同體德備矣若了此遍具之旨",
    "X56n0937_003:0596a14": "則妙解佛性體如虗空無有罣礙不隔情與無情",
    "X56n0937_003:0596a15": "也。",
    "X56n0937_003:0596a16": "若世人云眾生唯有清淨之性加修萬行為功用體",
    "X56n0937_003:0596a17": "故至果時方有大用此乃佛有眾生之性不名眾生",
    "X56n0937_003:0596a18": "有佛性也三無差別斯言有徵寄言說者勿負斯教",
    "X56n0937_003:0596a19": "若言眾生有正因性與法身等不與報化等者還成",
    "X56n0937_003:0596a20": "眾生與眾生等何者若除報化猶是眾生若言等於",
    "X56n0937_003:0596a21": "有報化之法身其如法身非報化外以是言之故須",
    "X56n0937_003:0596a22": "悉等。",
    "X56n0937_003:0596a23": "承上先示種性次示體遍三示體具之後而斥他",
    "X56n0937_003:0596a24": "非正由世人不了種性等義故因斥之所以初計",
    "X56n0937_003:0596b01": "謂眾生惟有清淨之性者此即旁遮偏指清淨真",
    "X56n0937_003:0596b02": "如故四明云正為顯圓妄染即佛性義旁遮偏指",
    "X56n0937_003:0596b03": "清淨真如此斷盡金錍一書矣他既失於迷染三",
    "X56n0937_003:0596b04": "道即佛性是不知種性義所以不能全性起修是",
    "X56n0937_003:0596b05": "故須用外加萬行之功為果上功用之體逮至果",
    "X56n0937_003:0596b06": "時方有其用非全性起修既不具德則成佛有眾",
    "X56n0937_003:0596b07": "生之性不名眾生有佛性也豈非以性淨之佛而",
    "X56n0937_003:0596b08": "具眾生故得斥云此乃佛有眾生之性此且一往",
    "X56n0937_003:0596b09": "云爾彼尚不善生具佛性豈達三無差別故引華",
    "X56n0937_003:0596b10": "嚴以證其失斯言有徵者謂此之經文可以證驗",
    "X56n0937_003:0596b11": "今佛性義若不准者則負於斯教也其次縱其轉",
    "X56n0937_003:0596b12": "計若言眾生但有正性與法身等等者理體法身",
    "X56n0937_003:0596b13": "何往不可若不與報化等則不惟眾生自等眾生",
    "X56n0937_003:0596b14": "抑不知體遍義何以故以向示體徧必同諸佛等",
    "X56n0937_003:0596b15": "法界若除報化猶是眾生何同之有又次轉計若",
    "X56n0937_003:0596b16": "言等是斥其不知體德也若知法身體德圓具一",
    "X56n0937_003:0596b17": "身一切身以例報化亦悉應然必不偏計等於有",
    "X56n0937_003:0596b18": "報化之法身而已故結斥云故須悉等蓋法身非",
    "X56n0937_003:0596b19": "報化外三身無二無別故也。",
    "X56n0937_003:0596b20": "今此示有是示種性示徧是示體量示具是示體德",
    "X56n0937_003:0596b21": "既示三已次令緣於一體三寶發四弘誓進受菩薩",
    "X56n0937_003:0596b22": "清淨律儀一一緣向理性三因修行填誓如向所聞",
    "X56n0937_003:0596b23": "種必相續世世生處以人天身佛會再聞而得解脫。",
    "X56n0937_003:0596b24": "只一心體體是佛性具足三義曰種曰量曰德以",
    "X56n0937_003:0596c01": "此心因是三道本指波即水有能生義為三種德",
    "X56n0937_003:0596c02": "故曰種性以此心體本來周遍一切不隔無有罣",
    "X56n0937_003:0596c03": "礙同佛如空故曰體量以此心體性本圓具身土",
    "X56n0937_003:0596c04": "因果無有缺減生佛無差故曰體德以此格彼則",
    "X56n0937_003:0596c05": "偏指真如者一無有焉義雖有三要而言之只一",
    "X56n0937_003:0596c06": "性具不了此者一切俱失故曰只一具字彌顯今",
    "X56n0937_003:0596c07": "宗記主至此既為示此三已復令示其依解立行",
    "X56n0937_003:0596c08": "依此而緣於一體三寶據此而發於無作四弘進",
    "X56n0937_003:0596c09": "受菩薩律儀復令一一緣向理性三因三因者即",
    "X56n0937_003:0596c10": "所緣三寶之勝境迷悟同源生佛一致故也托此",
    "X56n0937_003:0596c11": "起行則六度萬行一一無作以茲行山填於願海",
    "X56n0937_003:0596c12": "行願相資當當來世終期尅獲勝果而云如向所",
    "X56n0937_003:0596c13": "聞種必相續等者蓋聞而種種必相續自此聞法",
    "X56n0937_003:0596c14": "稟戒二者俱急不失人天佛會再聞而得解脫。",
    "X56n0937_003:0596c15": "若已稟方便教者若聞若行若伏若斷隨其所得點",
    "X56n0937_003:0596c16": "示體具故經云汝等所行是菩薩道故法華中五章",
    "X56n0937_003:0596c17": "開權一一但云是法皆為一佛乘故眾生聞已皆得",
    "X56n0937_003:0596c18": "種智。",
    "X56n0937_003:0596c19": "此人已稟權教而云若聞若行若伏若斷即三教",
    "X56n0937_003:0596c20": "內外凡及小中聖所得亦不出但空偏假而已應",
    "X56n0937_003:0596c21": "准法華開顯之意從容觀時點示以三千實相體",
    "X56n0937_003:0596c22": "具之旨倘曰觀時或否亦勿惱他為說故引經二",
    "X56n0937_003:0596c23": "開權文為證。",
    "X56n0937_003:0596c24": "散心講授者隨宜設化。",
    "X56n0937_003:0597a01": "此人雖亦憑教講授而圓解尚昧內慧不明於一",
    "X56n0937_003:0597a02": "家圓具境觀未得其所以說葢文字法師之流亦",
    "X56n0937_003:0597a03": "應從容觀時隨宜而設化之。",
    "X56n0937_003:0597a04": "一種觀心者從心示之。",
    "X56n0937_003:0597a05": "此人雖習觀心即白首論心或謂即心是佛及上",
    "X56n0937_003:0597a06": "慢暗證之流不了心具者彼既偏習觀心故令觀",
    "X56n0937_003:0597a07": "時進否但從心以示其體具之旨若知體具內觀",
    "X56n0937_003:0597a08": "自明。",
    "X56n0937_003:0597a09": "若憚教生諍競者應當語云聞已成種不敢輕汝汝",
    "X56n0937_003:0597a10": "等行道皆當作佛。",
    "X56n0937_003:0597a11": "憚教直不受耳若諍競則又因聞大法非彼所堪",
    "X56n0937_003:0597a12": "從而起諍毀謗者當如上不輕喜根強毒之可也",
    "X56n0937_003:0597a13": "雖無近益而有遠種雖因謗墮後終得脫也。",
    "X56n0937_003:0597a14": "故大師判教末云佛法不思議唯教相難解二乘及",
    "X56n0937_003:0597a15": "菩薩尚所不能測何況諸凡夫而欲判此事譬如生",
    "X56n0937_003:0597a16": "盲人分別日輪相欲判虗空界一切諸色像而言了",
    "X56n0937_003:0597a17": "達者畢竟無是事是故有智者各生慚愧心自責無",
    "X56n0937_003:0597a18": "明暗捨戲論諍競大師親證判已尚自謙喻後輩余",
    "X56n0937_003:0597a19": "今准此一家宗途獎導於子非師己見子亦順教如",
    "X56n0937_003:0597a20": "是流行。",
    "X56n0937_003:0597a21": "此淨名文後大師說偈也栢庭云既誡隨機而授",
    "X56n0937_003:0597a22": "道矣是故以此道合其順教道流行通於後世也",
    "X56n0937_003:0597a23": "因復引大師判教結勸之文兼己以諭之使彼舍",
    "X56n0937_003:0597a24": "己見唯理是從不可諍競忘我利物則化導之功",
    "X56n0937_003:0597b01": "大矣佛法者心法也由心法妙故佛法所以不可",
    "X56n0937_003:0597b02": "思議教相又乃吾佛設教被機之相惟其機緣差",
    "X56n0937_003:0597b03": "別是故教相難解如曰是諸佛境界尚非等覺已",
    "X56n0937_003:0597b04": "還所知豈三乘凡聖所能測哉故吾祖明誡勗之",
    "X56n0937_003:0597b05": "深有所以也。",
    "X56n0937_003:0597b06": "野客於是歡喜頂受自爾永劫唯奉持之所在宣弘",
    "X56n0937_003:0597b07": "不違尊命斂容再拜安庠而出忽然夢覺問者答者",
    "X56n0937_003:0597b08": "所問所答都無所得。",
    "X56n0937_003:0597b09": "客既歡喜領命弘持其於弘持也非三軌可乎故",
    "X56n0937_003:0597b10": "其斂容也亦非向來麤獷之時蓋已得之於柔忍",
    "X56n0937_003:0597b11": "矣故其再拜也非向來不恒之時蓋已得之於大",
    "X56n0937_003:0597b12": "慈矣故其安詳也則非向來平立之時蓋已得之",
    "X56n0937_003:0597b13": "於法空矣所在弘宣或以偈結云我祖毗陵師甞",
    "X56n0937_003:0597b14": "以夢說夢夢事不可思了夢本不實誰為夢覺者",
    "X56n0937_003:0597b15": "覺夢兩無有誰問有誰答問答了無得我亦無所",
    "X56n0937_003:0597b16": "得復以夢圓夢願以幻夢思回施諸眾生同入三",
    "X56n0937_003:0597b17": "摩地頓空如夢幻野客既已領命弘持夢境於是",
    "X56n0937_003:0597b18": "罷論而無所得然則無得而得得之於心得之無",
    "X56n0937_003:0597b19": "得亦得於心其於教部權實佛性進否之旨洞然",
    "X56n0937_003:0597b20": "於胸中矣又何偏權之疑哉。",
    "X56n0937_003:0597b22": "金剛錍釋文卷下(終)"
}