{
    "X74n1498_007:0854b03": "法界聖凡水水大齋普利道場性相通論卷第七",
    "X74n1498_007:0854b05": "淨業行人　咫觀　鄭應房",
    "X74n1498_007:0854b06": "親祝上下堂",
    "X74n1498_007:0854b07": "第六日四更",
    "X74n1498_007:0854b08": "(主法入。表白云)至心歸命。十方法界。佛法僧寶(拜。鳴磬振鈴)。",
    "X74n1498_007:0854b09": "(主法一一位拈香。畢　復位　白云)我佛如來。有然香達信真言。謹當",
    "X74n1498_007:0854b10": "宣誦(主法自誦)。",
    "X74n1498_007:0854b11": "唵　室伐[口*栗]多末尼　阿鉢羅句吒　蘇破囉尼",
    "X74n1498_007:0854b12": "　毗迦知　虎吽(鳴磬振鈴)",
    "X74n1498_007:0854b13": "(二表退。留一香燈守門。主法向上三拜。遶三帀。陳願)○(此。或默祝。或別撰文詞。乃是密意。勿令漏洩)",
    "X74n1498_007:0854b14": "○(或時小坐蒲團。凝神再白)。",
    "X74n1498_007:0854b15": "(主師親祝已畢。鳴磬。三拜)。",
    "X74n1498_007:0854b16": "(二表入侍。主法繞誦二十句偈文。二表低聲和之)。",
    "X74n1498_007:0854b17": "(主舉)　一念相應已畢生死苦　　執消情盡心佛眾生空",
    "X74n1498_007:0854b18": "　妙明真淨廣大圓鏡開　　智慧發光洞照無邊際",
    "X74n1498_007:0854b19": "　十二類生恒沙心鏡影　　紛紜起伏變現於其間",
    "X74n1498_007:0854b20": "　無盡三寶妙影亦現中　　威神加被力用難思議",
    "X74n1498_007:0854b21": "　寶鏡壇場逼塞虗空界　　一道清淨殊勝妙莊嚴",
    "X74n1498_007:0854b22": "　香雲華雨伎樂果燈塗　　重重涉入一念心鏡裏",
    "X74n1498_007:0854b23": "　鏡光照破十方并三世　　驚起人天二乘及三乘",
    "X74n1498_007:0854b24": "　神仙鬼畜萬影盡來歸　　威聲震吼地獄齊開裂",
    "X74n1498_007:0854c01": "　有大蓮華忽然而出現　　無量佛子圍坐華臺鬚",
    "X74n1498_007:0854c02": "　我乘此華演作佛事多　　不動身心安住菩提鏡",
    "X74n1498_007:0854c03": "(二表亦各誦一文。主法隨喜)。",
    "X74n1498_007:0854c04": "信心銘(助默聽)",
    "X74n1498_007:0854c05": "(正舉)　至道無難　　唯嫌揀擇　　但莫憎愛　　洞然明白",
    "X74n1498_007:0854c06": "　毫釐有差　　天地懸隔　　欲得現前　　莫存順逆",
    "X74n1498_007:0854c07": "　違順相爭　　是為心病　　不識玄旨　　徒勞念靜",
    "X74n1498_007:0854c08": "　圓同太虗　　無欠無餘　　良由取捨　　所以不如",
    "X74n1498_007:0854c09": "　莫逐有緣　　勿住空忍　　一種平懷　　泯然自盡",
    "X74n1498_007:0854c10": "　止動歸止　　止更彌動　　惟滯兩邊　　寧知一種",
    "X74n1498_007:0854c11": "　一種不通　　兩處失功　　遣有沒有　　從空背空",
    "X74n1498_007:0854c12": "　多言多慮　　轉不相應　　絕言絕慮　　無處不通",
    "X74n1498_007:0854c13": "　歸根得旨　　隨照失宗　　須臾返照　　勝却前空",
    "X74n1498_007:0854c14": "　前空轉變　　皆由妄見　　不用求真　　惟須息見",
    "X74n1498_007:0854c15": "　二見不住　　慎勿追尋　　纔有是非　　紛然失心",
    "X74n1498_007:0854c16": "　二由一有　　一亦莫守　　一心不生　　萬法無咎",
    "X74n1498_007:0854c17": "　無咎無法　　不生不心　　能隨境滅　　境逐能沈",
    "X74n1498_007:0854c18": "　境由能境　　能由境能　　欲知兩段　　元是一空",
    "X74n1498_007:0854c19": "　一空同兩　　齊含萬象　　不見精麤　　寧有偏黨",
    "X74n1498_007:0854c20": "　大道體寬　　無易無難　　小見狐疑　　轉急轉遲",
    "X74n1498_007:0854c21": "　執之失度　　必入邪路　　放之自然　　體無去住",
    "X74n1498_007:0854c22": "　任性合道　　逍遙絕惱　　繫念乖真　　昏沈不好",
    "X74n1498_007:0854c23": "　不好勞神　　何用疎親　　欲取一乘　　勿惡六塵",
    "X74n1498_007:0854c24": "　六塵不惡　　還同正覺　　智者無為　　愚人自縛",
    "X74n1498_007:0855a01": "　法無異法　　妄自愛著　　將心用心　　豈非大錯",
    "X74n1498_007:0855a02": "　迷生寂亂　　悟無好惡　　一切二邊　　良由斟酌",
    "X74n1498_007:0855a03": "　夢幻空華　　何勞把捉　　得失是非　　一時放却",
    "X74n1498_007:0855a04": "　眼若不睡　　諸夢自除　　心若不異　　萬法一如",
    "X74n1498_007:0855a05": "　一如體玄　　兀爾忘緣　　莫法齊觀　　歸復自然",
    "X74n1498_007:0855a06": "　泯其所以　　不可方比　　止動無動　　動止無止",
    "X74n1498_007:0855a07": "　兩既不成　　一何有爾　　究竟窮極　　不存軌則",
    "X74n1498_007:0855a08": "　契心平等　　所作俱息　　狐疑淨盡　　正信調直",
    "X74n1498_007:0855a09": "　一切不留　　無可記憶　　虗明自照　　不勞心力",
    "X74n1498_007:0855a10": "　非思量處　　識情難測　　真如法界　　無他無自",
    "X74n1498_007:0855a11": "　要急相應　　惟言不二　　不二皆同　　無不包容",
    "X74n1498_007:0855a12": "　十方智者　　皆入此宗　　宗非延促　　一念萬年",
    "X74n1498_007:0855a13": "　無在不在　　十方目前　　極小同大　　亡絕境界",
    "X74n1498_007:0855a14": "　極大同小　　不見邊表　　有即是無　　無即是有",
    "X74n1498_007:0855a15": "　若不如此　　必不須守　　一即一切　　一切即一",
    "X74n1498_007:0855a16": "　但能如是　　何慮不畢　　信心不二　　不二信心",
    "X74n1498_007:0855a17": "　言語道斷　　非去來今",
    "X74n1498_007:0855a18": "(助舉)金光明最勝王經大吉祥天女品(正默聽)。",
    "X74n1498_007:0855a19": "爾時大吉祥天女。即從座起。前禮佛足。合掌恭敬。",
    "X74n1498_007:0855a20": "白佛言。世尊。我若見有苾芻。苾芻尼。鄔波索迦。鄔",
    "X74n1498_007:0855a21": "波斯迦。授持讀誦。為人解說是金光明最勝王經",
    "X74n1498_007:0855a22": "者。我當專心。恭敬供養。此等法師。所謂飲食衣服",
    "X74n1498_007:0855a23": "臥具醫藥。及餘一切所須資具。皆令圓滿。無有乏",
    "X74n1498_007:0855a24": "少。若晝若夜。於此經王。所有句義。觀察思量。安樂",
    "X74n1498_007:0855b01": "而住。令此經典。於贍部洲。廣行流布。為彼有情。已",
    "X74n1498_007:0855b02": "於無量百千佛所種善根者。常使得聞。不速隱沒。",
    "X74n1498_007:0855b03": "復於無量百千億劫。當受人天種種勝樂。常得豐",
    "X74n1498_007:0855b04": "稔。永除饑饉。一切有情。恒受安樂。亦復值遇諸佛",
    "X74n1498_007:0855b05": "世尊。於未來世。速證無上大菩提果。永絕三塗輪",
    "X74n1498_007:0855b06": "迴苦難。世尊。我念過去。有瑠璃金山寶華光照吉",
    "X74n1498_007:0855b07": "祥功德海如來。應正等覺。十號具足。我於彼所。種",
    "X74n1498_007:0855b08": "諸善根。由彼如來慈悲愍念。威神力故。令我今日。",
    "X74n1498_007:0855b09": "隨所念處。隨所視方。隨所至國。能令無量百千萬",
    "X74n1498_007:0855b10": "億眾生。受諸快樂。乃至所須衣服飲食。資生之具。",
    "X74n1498_007:0855b11": "金銀瑠璃。硨磲碼碯。珊瑚琥珀。真珠等寶。悉令充",
    "X74n1498_007:0855b12": "足。若復有人。至心讀誦。是金光明最勝王經。亦當",
    "X74n1498_007:0855b13": "日日。燒眾名香。及諸妙華。為我供養彼瑠璃金山",
    "X74n1498_007:0855b14": "寶華光照吉祥功德海如來。應正等覺。復當每日",
    "X74n1498_007:0855b15": "於三時中稱念我名。別以香華。及諸美食。供養於",
    "X74n1498_007:0855b16": "我。亦當聽受此妙經王。得如是福。而說頌曰。",
    "X74n1498_007:0855b17": "　由能如是持經故　　自身眷屬離諸衰",
    "X74n1498_007:0855b18": "　所須衣食無乏時　　威光壽命難窮盡",
    "X74n1498_007:0855b19": "　能令地味常增長　　諸天降雨隨時節",
    "X74n1498_007:0855b20": "　令諸天眾咸歡悅　　及以園林穀果神",
    "X74n1498_007:0855b21": "　叢林果樹並滋榮　　所有苗稼咸成就",
    "X74n1498_007:0855b22": "　欲求珍財皆滿願　　隨所念者遂其心",
    "X74n1498_007:0855b23": "佛告大吉祥天女。善哉善哉。汝能如是憶念昔因。",
    "X74n1498_007:0855b24": "報恩供養。利益安樂無邊眾生。流布是經。功德無",
    "X74n1498_007:0855c01": "盡。",
    "X74n1498_007:0855c02": "(主法云)事理相銜。十門圓備。鏡心互映。一道清虗。既粗",
    "X74n1498_007:0855c03": "通供養之忱。敢罄寫生平之願。聖凡同鑒。塵剎交",
    "X74n1498_007:0855c04": "輝。爰恭對乎法筵。用披呈乎積愫。",
    "X74n1498_007:0855c05": "(正云)以此道場功德。迴向法界。願我及眾生。於第一義。",
    "X74n1498_007:0855c06": "心不驚動。若在道場。若出道場。常遊義天。光揚法",
    "X74n1498_007:0855c07": "脈。吉祥無礙。所向皆圓。功德莊嚴。不離本際。眷屬",
    "X74n1498_007:0855c08": "歡喜。咸入真宗。法界安平。盡未來際(悟第一義)。",
    "X74n1498_007:0855c09": "(助云)以此道場功德。迴向法界。願我及眾生。先從歡喜。",
    "X74n1498_007:0855c10": "得入法門。即生善機。成就妙事。滅諸餘惡。永淨根",
    "X74n1498_007:0855c11": "株。一念入微。頓超諸境。以此四法。遊歷十方。事無",
    "X74n1498_007:0855c12": "量佛。無量菩薩。隨順方便。罄法源底。不留餘憾。盡",
    "X74n1498_007:0855c13": "未來際(自修)。",
    "X74n1498_007:0855c14": "(正云)以此道場功德。迴向法界。願我及眾生。以一念心。",
    "X74n1498_007:0855c15": "結蓮華種。棲神安樂。入品無疑。不退為因。不退為",
    "X74n1498_007:0855c16": "果。蟬聯化往。眷屬無邊。有願皆成。無機不達。金臺",
    "X74n1498_007:0855c17": "妙現。寶地親遊。從方便門。得究竟路。自度度他。盡",
    "X74n1498_007:0855c18": "未來際(往生淨土)。",
    "X74n1498_007:0855c19": "(助云)以此道場功德。迴向法界。願我及眾生。戒根清淨。",
    "X74n1498_007:0855c20": "上品華成。智慧神通。咸超第一。分身入世。變化隨",
    "X74n1498_007:0855c21": "心。佛力加持。神天贊助。度生無礙。染累消亡。方便",
    "X74n1498_007:0855c22": "無窮。盡未來際(變化身入世)。",
    "X74n1498_007:0855c23": "(正云)此以道場功德。迴向法界。願我及眾生。於一切願。",
    "X74n1498_007:0855c24": "以佛為宗。前劫多生。融於一念。惡願都滅。善願圓",
    "X74n1498_007:0856a01": "成。雜願消融。真願獨露。一切時處。願力現前。本願",
    "X74n1498_007:0856a02": "光中。眷屬成就。輾轉化度。盡未來際(決定願)。",
    "X74n1498_007:0856a03": "(助云)以此道場功德。迴向法界。願我及眾生。於佛法門。",
    "X74n1498_007:0856a04": "妙能隨喜。不飄不墜。亦無斟酌。但益眾生。悉使成",
    "X74n1498_007:0856a05": "就。但秉正見。悉使開明。但順善機。悉使增長。但尊",
    "X74n1498_007:0856a06": "正法。悉使流通。現自現他。現空現有。或示普到。或",
    "X74n1498_007:0856a07": "以光涵。一心隨喜。盡未來際(隨喜)。",
    "X74n1498_007:0856a08": "(正云)以此道場功德。迴向法界。願我及眾生。以變化身。",
    "X74n1498_007:0856a09": "於一切剎。廣行布施。凡有所求。悉滿其願。若應得。",
    "X74n1498_007:0856a10": "若不應得。先以定力照。次以慧力加。滿足彼懷。悉",
    "X74n1498_007:0856a11": "生歡喜。唯惡求者。必破析之。以作將來受施之地。",
    "X74n1498_007:0856a12": "殷勤給與。盡未來際(悉檀一)。",
    "X74n1498_007:0856a13": "(助云)以此道場功德。迴向法界。願我及眾生。以變化身。",
    "X74n1498_007:0856a14": "於含識前。知種種語。悉以愛語。而鉤攝之。或用法",
    "X74n1498_007:0856a15": "音。或用世音。或於大眾。或於隱微。或現身形。或無",
    "X74n1498_007:0856a16": "影響。凡諸苦樂未伸。情量未破。拘牽業報。留滯修",
    "X74n1498_007:0856a17": "途。錯信誤疑。悲歡過度。心中惶惶而無所慰。我皆",
    "X74n1498_007:0856a18": "慰之。盡未來際(悉檀二)。",
    "X74n1498_007:0856a19": "(正云)以此道場功德。迴向法界。願我及眾生。以變化身。",
    "X74n1498_007:0856a20": "於一切時。而行利益。若營俗務。若辦道場。福慧未",
    "X74n1498_007:0856a21": "圓。時機有錯。少人力。少物力。少財。少地。少法。少緣。",
    "X74n1498_007:0856a22": "舛錯多端。致成殃咎。我皆現彼一切所需。以足其",
    "X74n1498_007:0856a23": "用。麤妙咸充。盡未來際(悉檀三)。",
    "X74n1498_007:0856a24": "(助云)以此道場功德。迴向法界。願我及眾生。以變化身。",
    "X74n1498_007:0856b01": "於有情界。示形種種。為作伴侶。閙者寂者。蠢者靈",
    "X74n1498_007:0856b02": "者。鉅事細事。真緣妄緣。悉護彼心。賴我以濟。我為",
    "X74n1498_007:0856b03": "其身。事畢則去。時到又來。盡未來際(悉檀四)。",
    "X74n1498_007:0856b04": "(正云)以此道場功德。迴向法界。願我及眾生。以真實心。",
    "X74n1498_007:0856b05": "而運大悲。普拔諸苦。三塗四惡乃及人天。可說不",
    "X74n1498_007:0856b06": "可說。可見不可見。一切諸苦。悉使㧞濟。不以恩進。",
    "X74n1498_007:0856b07": "不以怨退。平等拯救。盡未來際(無量心一)。",
    "X74n1498_007:0856b08": "(助云)以此道場功德。迴向法界。願我及眾生。以真實心。",
    "X74n1498_007:0856b09": "而興大慈。普施安樂。若小若大。若暫若常。若權若",
    "X74n1498_007:0856b10": "實。若妙若麤。凡能受者。悉施以樂。由迹而神。利生",
    "X74n1498_007:0856b11": "弊滅。引入真宗。盡未來際(無量心二)。",
    "X74n1498_007:0856b12": "(正云)以此道場功德。迴向法界。願我及眾生。以真實心。",
    "X74n1498_007:0856b13": "而行大喜。凡有一善。或始發心。乃至功成。光滿法",
    "X74n1498_007:0856b14": "界。我當以盡虗空心量。而作歡喜。或顯現。或冥加。",
    "X74n1498_007:0856b15": "使彼有情。進力增崇。神識不惰。盡未來際(無量心三)。",
    "X74n1498_007:0856b16": "(助云)以此道場功德。迴向法界。願我及眾生。以真實心。",
    "X74n1498_007:0856b17": "而行大捨。凡諸含識。識未轉時。機未到時。舛錯交",
    "X74n1498_007:0856b18": "互。兩路未分。或餘妄習。或戀邪緣。不入真修。競生",
    "X74n1498_007:0856b19": "惡作。我雖明見普住其前。不生一念速疾之心。致",
    "X74n1498_007:0856b20": "增其苦。但以神光作無漏護。盡未來際(無量心四)。",
    "X74n1498_007:0856b21": "(正云)以此道場功德。迴向法界。願我及眾生。以智慧身。",
    "X74n1498_007:0856b22": "現虗空樓閣雲。重重高下。麤妙咸該。普令一切有",
    "X74n1498_007:0856b23": "情。神遊其際。或秉純心。升入妙境。或起雜想。退入",
    "X74n1498_007:0856b24": "麤境。雖有進止。但以精神。本自報身。仍居六道。但",
    "X74n1498_007:0856c01": "於報身上。入定入夢。入昏入醉。我皆以神力。攝入",
    "X74n1498_007:0856c02": "雲中。於諸樓閣。現種種身。為其伴侶。而說法要。一",
    "X74n1498_007:0856c03": "切未生佛國。未破無明。習氣方強。報境太劣。形神",
    "X74n1498_007:0856c04": "不礙。此熟彼生。鉤召既靈。久成依戀。利根若發。不",
    "X74n1498_007:0856c05": "入中陰。作變化身。盡未來際(虗空樓閣)。",
    "X74n1498_007:0856c06": "(助云)以此道場功德。迴向法界。願我及眾生。於十方剎",
    "X74n1498_007:0856c07": "塵。普現身雲。非有非無。非來非去。非他非自。非一",
    "X74n1498_007:0856c08": "非多。妙影浺瀜。如鏡如月。稱彼心量。示我身形。真",
    "X74n1498_007:0856c09": "機必逢。靈境不隔。熏轉成熟。何作何為。圓涉無邊。",
    "X74n1498_007:0856c10": "盡未來際(普現身雲)。",
    "X74n1498_007:0856c11": "(正云)以此道場功德。迴向法界。願我及眾生。於十方剎",
    "X74n1498_007:0856c12": "塵。現無情身。而為說法。若聲若色。若味若香。若觸",
    "X74n1498_007:0856c13": "若法。若地若水。若火若風。觸發靈心。圓成妙遇。㧞",
    "X74n1498_007:0856c14": "迷警惰。定亂袪邪。因應無窮。盡未來際(現無情身)。",
    "X74n1498_007:0856c15": "(助云)以此道場功德。迴向法界。願我及眾生。於十方剎",
    "X74n1498_007:0856c16": "塵。現虗空身。而為說法。轉換境界。變化身心。淡其",
    "X74n1498_007:0856c17": "所濃。疏其所密。不言而喻。已入真宗。休息形神。全",
    "X74n1498_007:0856c18": "彰妙行。根塵消落。得力彌多。虗靈發揮。盡未來際",
    "X74n1498_007:0856c19": "(現虗空身)。",
    "X74n1498_007:0856c20": "(正云)以此道場功德。迴向法界。願我及眾生。於一切時",
    "X74n1498_007:0856c21": "處。若世間。若出世間。種種法門。悉除其弊。弊因弊",
    "X74n1498_007:0856c22": "緣。弊法弊業。以種種力。善巧破剔。而還大同。六相",
    "X74n1498_007:0856c23": "泠然。一真不隔。盡未來際(除弊)。",
    "X74n1498_007:0856c24": "(助云)以此道場功德。迴向法界。願我及眾生。於一切時",
    "X74n1498_007:0857a01": "處。若欲供佛。若欲利生。無量勝境。一一興起。星幢",
    "X74n1498_007:0857a02": "雲珮。往來其間。一切所需。悉臻靈妙。有願必得。念",
    "X74n1498_007:0857a03": "欲皆從。如春在華。如秋在月。抱一子心。盡未來際",
    "X74n1498_007:0857a04": "(興利)。",
    "X74n1498_007:0857a05": "(正云)以此道場功德。迴向法界。願我及眾生。以微妙心。",
    "X74n1498_007:0857a06": "入諸法界。若凡若聖。悉達其情。苦樂根由。偏圓頭",
    "X74n1498_007:0857a07": "緒。升降機局。頓漸因緣。乃至彼人。口不及言。心不",
    "X74n1498_007:0857a08": "及擬。皆為曲達。方便維持。調護周密。不越絲毫。歡",
    "X74n1498_007:0857a09": "喜充周。盡未來際(達隱)。",
    "X74n1498_007:0857a10": "(助云)以此道場功德。迴向法界。願我及眾生。以智慧心。",
    "X74n1498_007:0857a11": "照諸法界。知諸聖凡。無邊留滯。番番消息。各有其",
    "X74n1498_007:0857a12": "因。由前業定。今報不移。大力難摧。精心不破。我以",
    "X74n1498_007:0857a13": "諸佛妙陀羅尼。心如水晶。口如風輪。氣如雲海。化",
    "X74n1498_007:0857a14": "其定業。消滅無餘。盡未來際(破業)。",
    "X74n1498_007:0857a15": "(正云)以此道場功德。迴向法界。願我及眾生。以不二門。",
    "X74n1498_007:0857a16": "圓通諸法。燈燈相映。一室千光。不令偏枯。致生窠",
    "X74n1498_007:0857a17": "臼。若有一處一人。於此宗門而起見者。我即摧鋒",
    "X74n1498_007:0857a18": "破銳。不令留痕。達邊到底。盡未來際(整宗)。",
    "X74n1498_007:0857a19": "(助云)以此道場功德。迴向法界。願我及眾生。以稱性之",
    "X74n1498_007:0857a20": "談。起隨機之益。非通非局。水火不傷。相救相資。兵",
    "X74n1498_007:0857a21": "戈盡息。一月光涵於秋夜。千燈環照於通衢。脈脈",
    "X74n1498_007:0857a22": "含輝。新新續燄。清涼入骨。滿足當心。心靈復開。盡",
    "X74n1498_007:0857a23": "未來際(整教)。",
    "X74n1498_007:0857a24": "(正云)以此道場功德。迴向法界。願我及眾生。從清淨心。",
    "X74n1498_007:0857b01": "現菩薩戒。雲開見月。一本泠泠。於諸世間。種種律",
    "X74n1498_007:0857b02": "相。通達無餘。持犯開遮。了然明白。發揮篇聚。對付",
    "X74n1498_007:0857b03": "諸根。凡有淨心。求歸戒者。雖無聖師。獨居閒靜。我",
    "X74n1498_007:0857b04": "皆安慰。為其說法。使彼滿願。而無留難。親近佛因。",
    "X74n1498_007:0857b05": "盡未來際(整律)。",
    "X74n1498_007:0857b06": "(助云)以此道場功德。迴向法界。願我及眾生。從一念心。",
    "X74n1498_007:0857b07": "信異方便。念佛三昧。宛轉不離。十方眾生。勝劣各",
    "X74n1498_007:0857b08": "殊。悉依性海。還依性佛而度脫之。使彼於一名號",
    "X74n1498_007:0857b09": "上。頓悟無邊法報性相。不捨方便。親見如來。往生",
    "X74n1498_007:0857b10": "淨土。更復兼收淨土音聲。流通眾剎。永作典型。感",
    "X74n1498_007:0857b11": "發靈根。盡未來際(發明淨土)。",
    "X74n1498_007:0857b12": "(正云)以此道場功德。迴向法界。願我及眾生。以一雷音",
    "X74n1498_007:0857b13": "周徧十剎。陀羅尼力。交助發光。對一切機。成種種",
    "X74n1498_007:0857b14": "用。更復製為繁簡及中。次第諸法。令其隨力。結界",
    "X74n1498_007:0857b15": "行持。我皆分身而為護衛。調和警策。精心發光。慧",
    "X74n1498_007:0857b16": "命昭然。盡未來際(密宗)。",
    "X74n1498_007:0857b17": "(助云)以此道場功德。迴向法界。願我及眾生。於佛法寶。",
    "X74n1498_007:0857b18": "起大因緣。重重密護。邪亡正現。慧鏡長圓。始從結",
    "X74n1498_007:0857b19": "集。乃至流通。縑帛竹簡。翻譯寫刻。圓現自他。不遺",
    "X74n1498_007:0857b20": "餘力。真慈本願。寶脈浺瀜。光照無邊。盡未來際(譯宗)。",
    "X74n1498_007:0857b21": "(正云)以此道場功德。迴向法界。願我及眾生。以三昧心。",
    "X74n1498_007:0857b22": "轉增三昧。於一切眾生。定境淺深。悉知悉見。若因",
    "X74n1498_007:0857b23": "若果。了其根由。力盛力衰。境強境弱。破小成大。扶",
    "X74n1498_007:0857b24": "正袪邪。能以三昧而作佛事。悟彼前人。咸歸寶韻。",
    "X74n1498_007:0857c01": "圓滿一心。盡未來際(觀定中眾生)。",
    "X74n1498_007:0857c02": "(助云)以此道場功德。迴向法界。願我及眾生。以堅密身。",
    "X74n1498_007:0857c03": "普周塵剎。全消形累。具足慈光。若有病人淺淺深",
    "X74n1498_007:0857c04": "深。入諸殃咎。我皆能以心寶智明。妙為扶掖。於其",
    "X74n1498_007:0857c05": "苦時。對機說法。使彼夙善頓露。惡夢早亡。清心入",
    "X74n1498_007:0857c06": "微。盡未來際(觀病中眾生)。",
    "X74n1498_007:0857c07": "(正云)以此道場功德。迴向法界。願我及眾生。以明淨身。",
    "X74n1498_007:0857c08": "普周塵剎。寬廣平正。邪惡皆消。若有眾生。惡業所",
    "X74n1498_007:0857c09": "熏。成諸障難。心精散漫。莫保生平。我以巨力而守",
    "X74n1498_007:0857c10": "護之。令其所厄。速疾消解。孤光直達。萬累都亡。坦",
    "X74n1498_007:0857c11": "然一真。盡未來際(觀難中眾生)。",
    "X74n1498_007:0857c12": "(助云)以此道場功德。迴向法界。願我及眾生。以光明身。",
    "X74n1498_007:0857c13": "普周塵剎。不見一毫作諸&#;礙。於彼一切巨細眾",
    "X74n1498_007:0857c14": "生。種種身中。咸以夢境而為說法。見所未見。知所",
    "X74n1498_007:0857c15": "未知。嘗所未嘗。觸所未觸。聞所未聞。習所未習。於",
    "X74n1498_007:0857c16": "一夢境。大轉法輪。不捨業報。而入修路。妙發真因。",
    "X74n1498_007:0857c17": "盡未來際(觀夢中眾生)。",
    "X74n1498_007:0857c18": "(正云)以此道場功德。回向法界。願我及眾生。於一切可",
    "X74n1498_007:0857c19": "愛人境。心斷往還。唯以三昧。攝彼善根頓入妙境。",
    "X74n1498_007:0857c20": "使彼於一念善根。獲無邊勝報。妙境圓發。粗愛悉",
    "X74n1498_007:0857c21": "亡。凡我累劫。六根所對。一切眾生。若於我身動一",
    "X74n1498_007:0857c22": "念愛者。悉以此三昧妙境而度脫之。不遺纖毫。盡",
    "X74n1498_007:0857c23": "未來際(度恩)。",
    "X74n1498_007:0857c24": "(助云)以此道場功德。迴向法界。願我及眾生。於可憎嫌",
    "X74n1498_007:0858a01": "一切人境。空平一心了然超越。自心定處。圓現他",
    "X74n1498_007:0858a02": "心。見其劣惡。終墮三途。便起方便。預作解脫。弦離",
    "X74n1498_007:0858a03": "箭脫。春到華開。略無停留。盡未來際(度怨)。",
    "X74n1498_007:0858a04": "(正云)以此道場功德。迴向法界。願我及眾生。於諸含識。",
    "X74n1498_007:0858a05": "生平所習。一一境中。巧示方便。而為說法。破愚化",
    "X74n1498_007:0858a06": "妄。換骨移神。劣解都亡。靈心普現。願願光明。盡未",
    "X74n1498_007:0858a07": "來際(觀眾生生)。",
    "X74n1498_007:0858a08": "(助云)以此道場功德。迴向法界。願我及眾生。於諸含識。",
    "X74n1498_007:0858a09": "臨命終時。為發心光。開念佛路。十方三寶。一切因",
    "X74n1498_007:0858a10": "緣。凡與此人有相關處。盡為顯發。勿令昏迷。清涼",
    "X74n1498_007:0858a11": "不疲。鬼神境落。精神往生。盡未來際(觀眾生死)。",
    "X74n1498_007:0858a12": "(正云)以此道場功德。迴向法界。願我及眾生。於諸含識。",
    "X74n1498_007:0858a13": "生死之交。中有精靈。悉皆圓獲。令離胎獄。及種種",
    "X74n1498_007:0858a14": "身。唯以淨光。而成淨體。一念通處。萬德冷然。虗空",
    "X74n1498_007:0858a15": "樓閣。成其報境。依真而居。盡未來際(觀中有)。",
    "X74n1498_007:0858a16": "(助云)以此道場功德。迴向法界。願我及眾生。於諸邪修。",
    "X74n1498_007:0858a17": "悉能破盡。斷其本末。絕其煙雲。於污泥中。發光明",
    "X74n1498_007:0858a18": "聚。寒芒作作。圓解如如良。馬鞭影瑠璃。鐵椎粉碎",
    "X74n1498_007:0858a19": "虗空。盡未來際(觀外道)。",
    "X74n1498_007:0858a20": "(正云)以此道場功德。迴向法界。願我及眾生。於一切剎。",
    "X74n1498_007:0858a21": "觀缺陷因。妙作補益。上自諸天。日月神宮。下及泥",
    "X74n1498_007:0858a22": "犁。微細蠢動。所需種種。涼風甘露。寶用衣衾。乃至",
    "X74n1498_007:0858a23": "經典法門。道場三昧。苟有能受。點滴塵毛。悉皆具",
    "X74n1498_007:0858a24": "辦。俾無欠少。教彼發願。同我一心。滿眾生願。盡未",
    "X74n1498_007:0858b01": "來際(補缺)。",
    "X74n1498_007:0858b02": "(助云)以此道場功德。迴向法界。願我及眾生。觀諸含識。",
    "X74n1498_007:0858b03": "自力未通。化直為曲。轉轉成就。使其因緣赴道。不",
    "X74n1498_007:0858b04": "覺不知。神契圓宗。心依正法。更無一念。畔入歧趨。",
    "X74n1498_007:0858b05": "結構謹嚴。盡未來際(曲成)。",
    "X74n1498_007:0858b06": "(正云)以此道場功德。迴向法界。願我及眾生。宣暢佛機。",
    "X74n1498_007:0858b07": "宏揚法脈。光昌俊偉。化諸含靈。使彼身心。虗空玲",
    "X74n1498_007:0858b08": "瓏。通慧畢集。春風不熱。秋月無雲。法器冷然。侍佛",
    "X74n1498_007:0858b09": "左右。一一佛出。與彼親往。無邊海會。涉入交參。無",
    "X74n1498_007:0858b10": "有一夫。終沈頑骨。圓暢佛因。盡未來際(觀佛出)。",
    "X74n1498_007:0858b11": "(助云)以此道場功德。迴向法界。願我及眾生。遭末法時。",
    "X74n1498_007:0858b12": "或無佛法。能以華嚴正旨。悟盡羣蒙。法報常圓。充",
    "X74n1498_007:0858b13": "滿塵剎。更無降生涅槃之想。若諸魔力。鼓動羣機。",
    "X74n1498_007:0858b14": "將損善根。巧破正法。我以種種法力。先後圓觀。倒",
    "X74n1498_007:0858b15": "正齊施。消其銳氣。而於諸法無所作為。頹然默坐。",
    "X74n1498_007:0858b16": "強軟皆退。惡影冰銷。盡未來際(觀魔出)。",
    "X74n1498_007:0858b17": "(正云)以此道場功德。迴向法界。願我及眾生。清淨光明。",
    "X74n1498_007:0858b18": "一心無累。觀諸塵剎。福報含靈。為福所拘。真光永",
    "X74n1498_007:0858b19": "隔。乃以方便。換羽移宮。奪其所恃。然後說法。神脈",
    "X74n1498_007:0858b20": "既轉。還以勝福而施予之。令彼創懲。更離癡著。光",
    "X74n1498_007:0858b21": "明一心。盡未來際(奪其福想)。",
    "X74n1498_007:0858b22": "(助云)以此道場功德。迴向法界。願我及眾生。以純直心。",
    "X74n1498_007:0858b23": "終始一行。而成超脫。若有十方含識。恃慧力故。妄",
    "X74n1498_007:0858b24": "測般若。藐視諸宗。陵戾人天。唐突法界。乃至一言",
    "X74n1498_007:0858c01": "一意。我慢才生。處中自滿。我皆頓現一機。令其懡",
    "X74n1498_007:0858c02": "[怡-台+羅]。從茲回首。故習永捐。刻骨銘心。盡未來際(奪其慧想)。",
    "X74n1498_007:0858c03": "(正云)以此道場功德。迴向法界。願我及眾生。大力彌漫。",
    "X74n1498_007:0858c04": "不餘一滴。對破小機。使入正位。正法不取。法界都",
    "X74n1498_007:0858c05": "靈。聲聞化城。消歸何處。五千退席。成佛有期。一切",
    "X74n1498_007:0858c06": "二乘。圓通即佛。無即無離。盡未來際(觀聲聞)。",
    "X74n1498_007:0858c07": "(助云)以此道場功德。迴向法界。願我及眾生。圓具心期。",
    "X74n1498_007:0858c08": "入不思議解脫境界。悲心發光。光光映現。麟覺聖",
    "X74n1498_007:0858c09": "人。悉皆迴心。宏濟艱難。周旋法界。各於念念。度脫",
    "X74n1498_007:0858c10": "含生。獐鹿習亡。化為師子。聲震百獸。盡未來際(觀辟",
    "X74n1498_007:0858c11": "支)。",
    "X74n1498_007:0858c12": "(正云)以此道場功德。迴向法界。願我及眾生。不取生死。",
    "X74n1498_007:0858c13": "不取涅槃。塔涌栴檀。華開寶相。乘機度世。不涉根",
    "X74n1498_007:0858c14": "塵。影事周旋。頓現諸妙。於諸大士。互主互賓。無一",
    "X74n1498_007:0858c15": "菩薩。非我自己。眾生呼喚。赴感尋聲。靈靈一機。盡",
    "X74n1498_007:0858c16": "未來際(觀菩薩)。",
    "X74n1498_007:0858c17": "(助云)以此道場功德。迴向法界。願我及眾生。復本心源。",
    "X74n1498_007:0858c18": "更無一事。靈風脈脈。元箸超超。所觸皆圓。無心成",
    "X74n1498_007:0858c19": "應。身毛塵剎。巨細全亡。情量不存。十方燈鏡。空明",
    "X74n1498_007:0858c20": "一際。非境非心。法法圓成。盡未來際(觀如來)。",
    "X74n1498_007:0858c21": "(主法云)以上所述四十八願。願絲願網。一一珠涵。願海",
    "X74n1498_007:0858c22": "願光。層層鏡照。言無或妄。力本依真。諸如來所共",
    "X74n1498_007:0858c23": "見知。十法界齊為作證。永無退息。熏轉圓成。長侍",
    "X74n1498_007:0858c24": "道場。發明本際。",
    "X74n1498_007:0859a01": "(二表鳴磬。三拜。凝神少許。正表云)殷勤奉告。凡聖真靈。滿足心期。不",
    "X74n1498_007:0859a02": "忘本願。以此功德。迴向菩提。情與無情。同成佛道。",
    "X74n1498_007:0859a03": "(鳴磬。振鈴。問訊。出)。",
    "X74n1498_007:0859a04": "(午前後行放生。及給性糧。二事隨意)。",
    "X74n1498_007:0859a06": "法界聖凡水陸大齋普利道場性相通論卷第七"
}