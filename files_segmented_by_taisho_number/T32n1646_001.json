{
    "T32n1646_001:0239a03": "成實論卷第一",
    "T32n1646_001:0239a05": "訶梨跋摩造",
    "T32n1646_001:0239a06": "姚秦三藏鳩摩羅什譯",
    "T32n1646_001:0239a07": "發聚中佛寶論初具足品第一",
    "T32n1646_001:0239a08": "　前禮所應禮　　自然正智者",
    "T32n1646_001:0239a09": "　一切智應供　　大師利世間",
    "T32n1646_001:0239a10": "　亦禮真淨法　　及聖弟子眾",
    "T32n1646_001:0239a11": "　今欲解佛語　　饒益於世間",
    "T32n1646_001:0239a12": "　論應修多羅　　不違實法相",
    "T32n1646_001:0239a13": "　亦入善寂中　　是名正智論",
    "T32n1646_001:0239a14": "　譬如天日月　　其性本明淨",
    "T32n1646_001:0239a15": "　煙雲塵霧等　　五翳則不見",
    "T32n1646_001:0239a16": "　邪論覆正經　　其義不明照",
    "T32n1646_001:0239a17": "　正義不明故　　邪智門則開",
    "T32n1646_001:0239a18": "　罪負惡名聞　　心悔疲倦等",
    "T32n1646_001:0239a19": "　此衰惱亂心　　皆由邪智起",
    "T32n1646_001:0239a20": "　若人欲除此　　罪負等衰惱",
    "T32n1646_001:0239a21": "　為求正論故　　當近深智者",
    "T32n1646_001:0239a22": "　親近深智者　　是正論根本",
    "T32n1646_001:0239a23": "　因此正論故　　能生福勝等",
    "T32n1646_001:0239a24": "　雖有利智人　　誦百千邪論",
    "T32n1646_001:0239a25": "　於眾不能得　　辯才名聞利",
    "T32n1646_001:0239a26": "　知佛法第一　　說亦得樂果",
    "T32n1646_001:0239a27": "　欲令法久住　　不為名聞故",
    "T32n1646_001:0239a28": "　廣習諸異論　　遍知智者意",
    "T32n1646_001:0239a29": "　欲造斯實論　　唯一切智知",
    "T32n1646_001:0239b01": "　諸比丘異論　　種種佛皆聽",
    "T32n1646_001:0239b02": "　故我欲正論　　三藏中實義",
    "T32n1646_001:0239b03": "於是說論。問曰。我今知汝說成實論。汝先",
    "T32n1646_001:0239b04": "言前禮所應禮。所謂為佛。何故名佛。成何",
    "T32n1646_001:0239b05": "功德故應禮耶。答曰。佛名自然人以一切",
    "T32n1646_001:0239b06": "種智知一切法自相差別。離一切不善集",
    "T32n1646_001:0239b07": "一切善。常求利益一切眾生。故名為佛。教",
    "T32n1646_001:0239b08": "化所說是名為法。行此法者名之為僧。",
    "T32n1646_001:0239b09": "如是三寶應禮因緣。我今當說。佛五品具",
    "T32n1646_001:0239b10": "足故。為世間天人所敬。問曰。諸餘聖人。亦",
    "T32n1646_001:0239b11": "復有此五品功德。與佛何異。答曰。佛五品",
    "T32n1646_001:0239b12": "法具足清淨。所以者何。身等諸業無錯謬",
    "T32n1646_001:0239b13": "故。戒品具足。又佛尚不誤毀禁戒。況當故",
    "T32n1646_001:0239b14": "犯。又久集慈悲惡心不發。如經中說。佛語",
    "T32n1646_001:0239b15": "阿難。若人從生習慈。能起惡不。不也世尊。",
    "T32n1646_001:0239b16": "佛久集善性。不為自守怖畏名聞而持禁",
    "T32n1646_001:0239b17": "戒。又於無量佛所久修戒行。拔三毒根永",
    "T32n1646_001:0239b18": "無餘習。以是等緣戒品具足。定品具足者。",
    "T32n1646_001:0239b19": "佛依此定得一切智。以此故知定品具足。",
    "T32n1646_001:0239b20": "如酥油多燈炷大故光明亦大。又佛定堅",
    "T32n1646_001:0239b21": "固如漆漆木。餘人禪定如華上水。不得久",
    "T32n1646_001:0239b22": "住。又佛禪定於無量劫次第漸成。故能具",
    "T32n1646_001:0239b23": "足。又如來定不待眾緣。若人若處若說法",
    "T32n1646_001:0239b24": "等。餘人不爾。又如來定常深修習。如人",
    "T32n1646_001:0239b25": "自字恒憶不忘。佛入禪定不加心力。又",
    "T32n1646_001:0239b26": "譬如人自於住處乃自語言。安隱無難。佛",
    "T32n1646_001:0239b27": "處定中亦復如是。故言如來常在三昧。又",
    "T32n1646_001:0239b28": "壞禪定大喜等法。佛悉善斷。又定果報。得",
    "T32n1646_001:0239b29": "自在神通最勝第一。以如意通於一念頃",
    "T32n1646_001:0239c01": "能過十方無量世界。一切所為隨意即辦。",
    "T32n1646_001:0239c02": "於諸變化自在無礙。心能普周一切諸法。",
    "T32n1646_001:0239c03": "其餘眾生莫能及者。又佛成就聖自在法。",
    "T32n1646_001:0239c04": "於可樂中生不樂想。於不樂中能生樂想。",
    "T32n1646_001:0239c05": "於樂不樂能生捨想。問曰。於不樂中可",
    "T32n1646_001:0239c06": "生捨想。云何於中能生樂想。答曰。善修心",
    "T32n1646_001:0239c07": "故。於惡口等不樂法中不以為礙。於餘神",
    "T32n1646_001:0239c08": "通天眼天耳知他心智宿命通中。亦無所礙。",
    "T32n1646_001:0239c09": "以定力故神通無礙。於諸禪定通達明了。",
    "T32n1646_001:0239c10": "其餘眾生不聞其名。唯有如來出入無礙。",
    "T32n1646_001:0239c11": "又佛禪定名之為力。如十力中說。餘人無",
    "T32n1646_001:0239c12": "有。是故如來定品具足。慧品具足者。有二",
    "T32n1646_001:0239c13": "種無明。一障禪定。二起煩惱。如來悉斷斷",
    "T32n1646_001:0239c14": "相違故。慧品具足。又得自然法。不從他",
    "T32n1646_001:0239c15": "聞。巧於言辭。善知義趣。辯才無竭。智慧無",
    "T32n1646_001:0239c16": "盡。又餘眾生於諸技術不能具足。唯佛",
    "T32n1646_001:0239c17": "盡知無有減少。是故如來慧品具足。又佛所",
    "T32n1646_001:0239c18": "說法。善於義趣。餘小智人有所言說。不能",
    "T32n1646_001:0239c19": "無過。唯有如來所言無失。故知如來慧品",
    "T32n1646_001:0239c20": "具足。又無量功德。成此智慧故能具足。又",
    "T32n1646_001:0239c21": "說微妙法。無有錯謬。如不淨觀破婬欲",
    "T32n1646_001:0239c22": "等。又智慧勝故威儀亦勝。以是等緣慧品具",
    "T32n1646_001:0239c23": "足。解脫品具足者。於二無明心俱解脫。",
    "T32n1646_001:0239c24": "無有餘習永不退轉。如是等名解脫具足。",
    "T32n1646_001:0239c25": "解脫知見具足者。能於一切斷結道中。念",
    "T32n1646_001:0239c26": "念悉知。如人伐木。手執斤斧。邊有智者。",
    "T32n1646_001:0239c27": "知柯微盡。佛亦如是。於斷結智念念所盡",
    "T32n1646_001:0239c28": "悉分別知。又知眾生深心所念。如應說法",
    "T32n1646_001:0239c29": "令得解脫。是故能於眾生一切解脫道中。",
    "T32n1646_001:0240a01": "知見具足。又佛世尊知時說法。如鈂扶盧",
    "T32n1646_001:0240a02": "梵志等也。又如來善知諸法差別。應為是",
    "T32n1646_001:0240a03": "人說如是法。如佛語阿難。應為車匿說",
    "T32n1646_001:0240a04": "離有無經。是故如來善知解脫。又善方便斷",
    "T32n1646_001:0240a05": "眾生垢。如為難陀以欲斷欲。又先知眾生",
    "T32n1646_001:0240a06": "信等根熟。然後說法。如羅睺羅。又有眾生",
    "T32n1646_001:0240a07": "為業報障不得解脫。佛能令盡。然後說",
    "T32n1646_001:0240a08": "法。又有眾生待時漏盡。如夫婦經說。又有",
    "T32n1646_001:0240a09": "眾生待人漏盡。如舍利弗待阿說嗜。又有",
    "T32n1646_001:0240a10": "眾生待處漏盡。如弗迦沙王。又有眾生待",
    "T32n1646_001:0240a11": "伴漏盡。如放牛難陀待阿由陀村人等。又",
    "T32n1646_001:0240a12": "有眾生。待佛真身。又待化身。而得漏盡。佛",
    "T32n1646_001:0240a13": "悉別知而為說法。令得解脫。又佛種種說",
    "T32n1646_001:0240a14": "妙法故。能破一切障。解脫法故。名解脫知",
    "T32n1646_001:0240a15": "見具足。又佛說法。善於義趣。不說非義",
    "T32n1646_001:0240a16": "無果報事。又佛漸次說解脫道。猶如算數。",
    "T32n1646_001:0240a17": "見故易解。又佛知眾生宿植善根。次第說",
    "T32n1646_001:0240a18": "法。又佛現得解脫。而為人說不從他聞。又",
    "T32n1646_001:0240a19": "佛法具足多諸技能。如以眾藥具足療病。",
    "T32n1646_001:0240a20": "佛法亦爾。以眾治門。除一切煩惱。如九想",
    "T32n1646_001:0240a21": "等大小諸結不能反害。故能具足破諸煩",
    "T32n1646_001:0240a22": "惱。又無上方便濟度眾生。或以軟語。或以",
    "T32n1646_001:0240a23": "苦言。或復兼以軟言苦言。是為如來解脫",
    "T32n1646_001:0240a24": "知見具足。",
    "T32n1646_001:0240a25": "十力品第二",
    "T32n1646_001:0240a26": "復次佛十力成就故智慧具足。以往反因緣",
    "T32n1646_001:0240a27": "故說十力。初處非處力。是因果中決定智",
    "T32n1646_001:0240a28": "也。知從是因生如是果不生是果。如",
    "T32n1646_001:0240a29": "行不善必得苦報。不生樂報。是處名有是",
    "T32n1646_001:0240b01": "事。非處名無是事。是初力者。諸力之本。問",
    "T32n1646_001:0240b02": "曰。世間亦知因果是處非處。如從麥生麥",
    "T32n1646_001:0240b03": "不生稻等。答曰。處非處力。知業等法故。",
    "T32n1646_001:0240b04": "名此力甚深第一。諸天世人所不能及。又",
    "T32n1646_001:0240b05": "了知生法因次第緣增上。是故此力名為微",
    "T32n1646_001:0240b06": "妙。謂知去來現在諸業及諸受法。知處知",
    "T32n1646_001:0240b07": "事。知因知報。是故此智名之為力。以知",
    "T32n1646_001:0240b08": "三世處事因報。故名甚深。所以者何。或謂過",
    "T32n1646_001:0240b09": "去未來無法故。佛於此說言有力。又法在",
    "T32n1646_001:0240b10": "過去未來世中。雖無現相。佛亦現知。",
    "T32n1646_001:0240b11": "復次業有二種。若善不善。或有善業而現受",
    "T32n1646_001:0240b12": "苦。如以持戒而受諸惱。或有罪業今現受",
    "T32n1646_001:0240b13": "樂。如為破戒而得自在。或有生疑謂未",
    "T32n1646_001:0240b14": "來世亦如現在。是故如來次業說受。受法",
    "T32n1646_001:0240b15": "四種。有現苦後樂。現樂後苦。有現樂後樂。",
    "T32n1646_001:0240b16": "現苦後苦。佛悉了知處事因報。處名受者。",
    "T32n1646_001:0240b17": "事名施物。因名施心。如經中說。先心歡喜。",
    "T32n1646_001:0240b18": "施時心淨。施已無悔。是業得果。名之為報。",
    "T32n1646_001:0240b19": "唯佛能知是業多少。若定不定。現報生報",
    "T32n1646_001:0240b20": "及後報等。悉知無餘。故名為力。佛於諸禪",
    "T32n1646_001:0240b21": "解脫三昧三摩跋提。知垢知住知增知淨。",
    "T32n1646_001:0240b22": "於此義中禪名四禪四無色定。即是色界無",
    "T32n1646_001:0240b23": "色界業。解脫者謂八解脫。能盡是業。是禪",
    "T32n1646_001:0240b24": "無色定及八解脫名為三昧。得是三昧用",
    "T32n1646_001:0240b25": "現在前名三摩跋提。三摩跋提分別四種。",
    "T32n1646_001:0240b26": "隨垢隨住隨增隨淨。知垢者隨垢定。知住",
    "T32n1646_001:0240b27": "者隨住定。知增者隨增定。知淨者隨達",
    "T32n1646_001:0240b28": "定。隨達定者。煖頂忍等四法是。佛於此",
    "T32n1646_001:0240b29": "等悉知無餘。故名為力。佛了知眾生諸根",
    "T32n1646_001:0240c01": "利鈍。信等根勝故名為利。如諸佛等。鈍名",
    "T32n1646_001:0240c02": "不及。如蛇奴等。無有中根。以不定故。利",
    "T32n1646_001:0240c03": "根有邊如諸佛。鈍亦有邊如蛇奴。中無邊",
    "T32n1646_001:0240c04": "故不說中根。",
    "T32n1646_001:0240c05": "復次有二種道。信行法行。復有二道。難",
    "T32n1646_001:0240c06": "道易道。異此二道故名為中。觀人利鈍。是",
    "T32n1646_001:0240c07": "故為中。又隨所樂故。根有差別。樂信根",
    "T32n1646_001:0240c08": "故名為信。多有智慧人。諸根皆勝。以所樂",
    "T32n1646_001:0240c09": "故。名和伽利。信根為勝。如是諸根悉知無",
    "T32n1646_001:0240c10": "餘。故名為力。佛知眾生各有所樂。樂名為",
    "T32n1646_001:0240c11": "欲。如人樂酢則欲於酢。佛隨所樂。各各",
    "T32n1646_001:0240c12": "別知。謂是眾生樂於五欲。或樂修道。如",
    "T32n1646_001:0240c13": "是知已。隨宜說法故。能廣度一切眾生。",
    "T32n1646_001:0240c14": "佛知世間無量種性。眾生久習所樂則成",
    "T32n1646_001:0240c15": "其性。如調達等。世世謗佛。惡心轉深。便名",
    "T32n1646_001:0240c16": "為性。善性亦然。或有眾生。從性起欲。或緣",
    "T32n1646_001:0240c17": "現起。如來善知所樂及性。故名為力。佛知",
    "T32n1646_001:0240c18": "一切所至處道。知行是道生地獄中乃至",
    "T32n1646_001:0240c19": "生天。知行是道得至涅槃。是業皆從根",
    "T32n1646_001:0240c20": "欲性生。有漏業故生五道中。無漏業故得",
    "T32n1646_001:0240c21": "至涅槃。先但說道。今說道果。又先總相說。",
    "T32n1646_001:0240c22": "今分別說。有如是業趣於地獄。有如是",
    "T32n1646_001:0240c23": "業能到涅槃。趣地獄者亦有差別。是業當",
    "T32n1646_001:0240c24": "墮活地獄中。是業當墮黑繩地獄。是故佛",
    "T32n1646_001:0240c25": "於第七力中知細微業。餘人若知不能分",
    "T32n1646_001:0240c26": "別。故名為力。佛如是知過去業果。名宿命",
    "T32n1646_001:0240c27": "智力。又佛應知眾生先所行道。知已說法",
    "T32n1646_001:0240c28": "故。於宿命說有智力。又佛念過去一切生",
    "T32n1646_001:0240c29": "處。若在色處若無色處。自知己身。亦知眾",
    "T32n1646_001:0241a01": "生。故名為力。佛天眼智。見未來世三有相",
    "T32n1646_001:0241a02": "續。知三種業。四種受法。亦為記說。了知無",
    "T32n1646_001:0241a03": "礙。故名為力。以漏盡力知不相續。眾生命",
    "T32n1646_001:0241a04": "終。或有相續。或不相續。是力皆為一切眾",
    "T32n1646_001:0241a05": "生至處道力。總說涅槃道。今此力中。廣分別",
    "T32n1646_001:0241a06": "說佛因垢淨故有十力。得九力故。則智成",
    "T32n1646_001:0241a07": "就。得第十力故則斷成就。智斷具足。故名",
    "T32n1646_001:0241a08": "世尊。天人所敬。",
    "T32n1646_001:0241a09": "四無畏品第三",
    "T32n1646_001:0241a10": "又佛成就四無所畏。是故應禮。四無畏者。",
    "T32n1646_001:0241a11": "如來得一切智一切漏盡。能說障道及盡苦",
    "T32n1646_001:0241a12": "道。此四法中。若有人來。如法難問。我無所",
    "T32n1646_001:0241a13": "畏。初無畏者是一切智。亦是九力。第二名",
    "T32n1646_001:0241a14": "斷。即第十力。智斷具足故。如來自己功德具",
    "T32n1646_001:0241a15": "足。後二無畏。令他具足。佛說障礙是實障",
    "T32n1646_001:0241a16": "法。所謂不善或善有漏。障解脫故名障礙",
    "T32n1646_001:0241a17": "法。為離障礙故說出道。問曰。如汝此中",
    "T32n1646_001:0241a18": "所說諸力即是無畏。今力與無畏有何差",
    "T32n1646_001:0241a19": "別。答曰。智名為力。以此力故有所堪受。",
    "T32n1646_001:0241a20": "是名無畏。有愚癡人無慚愧故多所堪受。",
    "T32n1646_001:0241a21": "如來堪受從智慧生。又以智故不畏他人。",
    "T32n1646_001:0241a22": "故名無畏。所以者何。或雖有智猶怯弱故。",
    "T32n1646_001:0241a23": "又智名為力。能說是智名無所畏。所以者",
    "T32n1646_001:0241a24": "何。有人雖知不善說故。又能勝他人名",
    "T32n1646_001:0241a25": "為無畏。所以者何。有人雖知不勝他故。又",
    "T32n1646_001:0241a26": "智無盡故名為力。辯才無盡故名無畏。",
    "T32n1646_001:0241a27": "復次說有義趣故名為力。所說自在名曰",
    "T32n1646_001:0241a28": "無畏。又因名為力。果名無畏。以從智中",
    "T32n1646_001:0241a29": "生無畏故。又人從生怯弱後得少智。便能",
    "T32n1646_001:0241b01": "無畏。何況世尊。從久遠來。其心廣大。又得",
    "T32n1646_001:0241b02": "一切智。而當有畏。",
    "T32n1646_001:0241b03": "復次有人。不能勝他故有所畏。無有一",
    "T32n1646_001:0241b04": "人佛不勝者。故無所畏。又有論者。善於言",
    "T32n1646_001:0241b05": "辭。亦善義趣。則無所畏。佛即是也。得一切",
    "T32n1646_001:0241b06": "智故善於義趣。得無礙辯故善言辭。或",
    "T32n1646_001:0241b07": "復有人。於事無力。而生怖畏。如來逮得一",
    "T32n1646_001:0241b08": "切智故。於一切事無不有力。一切經書",
    "T32n1646_001:0241b09": "一切論議。皆悉通達明了問答。故無所畏。",
    "T32n1646_001:0241b10": "復次人有短闕若家若性若色若戒多聞",
    "T32n1646_001:0241b11": "智等。故致譏論。如來於此都無所闕。是故",
    "T32n1646_001:0241b12": "無畏。又如法論者不可破壞。佛即是也。如",
    "T32n1646_001:0241b13": "阿叔羅婆羅門語世尊言。如法論者難勝難",
    "T32n1646_001:0241b14": "壞。順道論者。思量論者。有因論者。亦復如",
    "T32n1646_001:0241b15": "是。復次若人成就四種論法。亦難勝難壞。",
    "T32n1646_001:0241b16": "一者住於正報。二者受因非因。三者能受",
    "T32n1646_001:0241b17": "譬喻。四者住論法中。佛具此四。諸天世人。",
    "T32n1646_001:0241b18": "無能勝者。故無所畏。復次不諮善師而",
    "T32n1646_001:0241b19": "論議者則易可壞。如來昔曾於錠光等無",
    "T32n1646_001:0241b20": "量佛所修集論法故不可壞。復次佛說",
    "T32n1646_001:0241b21": "二諦。所謂世諦第一義諦。是故智者所不能",
    "T32n1646_001:0241b22": "壞。凡夫無智亦不與諍。又佛不與世間",
    "T32n1646_001:0241b23": "共諍。世間謂有。佛亦說有。世間謂無。佛亦",
    "T32n1646_001:0241b24": "說無。是故無諍。以其無諍故不可壞。復",
    "T32n1646_001:0241b25": "次論有二種。一者真實論。二諂曲論。諸外",
    "T32n1646_001:0241b26": "道等多諂曲論。佛真實論故不可壞。又佛法",
    "T32n1646_001:0241b27": "中正行淨故論議亦淨。正行清淨名盡苦因。",
    "T32n1646_001:0241b28": "諸外道論有相似因無正因故不能得勝。",
    "T32n1646_001:0241b29": "又佛經清淨。所說義趣不違實相。不同",
    "T32n1646_001:0241c01": "外道。又佛所說道不但隨語。皆心自知。",
    "T32n1646_001:0241c02": "如經中說。佛告比丘。汝等莫但信我語",
    "T32n1646_001:0241c03": "也。當自知見自身證行。又言。汝來諸無諂",
    "T32n1646_001:0241c04": "者。若我晨朝為汝說法令夕得道。夕為說",
    "T32n1646_001:0241c05": "法令晨得道。復次若人於法有所不達便",
    "T32n1646_001:0241c06": "止不言。設有所言亦必可壞。佛無不達故",
    "T32n1646_001:0241c07": "能無畏。又如來得諸無礙智。於一切法無",
    "T32n1646_001:0241c08": "不通達故無所畏。又小智不知大人所",
    "T32n1646_001:0241c09": "知。大能知小。佛於眾生最為大故能知小",
    "T32n1646_001:0241c10": "論。故無所畏。又諸外道論因所見起。佛知",
    "T32n1646_001:0241c11": "是見從眾緣生。知集知滅知味知過知",
    "T32n1646_001:0241c12": "出。諸外道等不能盡知。故生諍論。佛以一",
    "T32n1646_001:0241c13": "切種智知一切法故。能破壞一切諸論。不",
    "T32n1646_001:0241c14": "為一切諸論所壞。故無所畏。如是等緣名",
    "T32n1646_001:0241c15": "力無畏差別義也。問曰。佛於諸法悉無所",
    "T32n1646_001:0241c16": "畏。何故但說四無畏耶。答曰。說四則為",
    "T32n1646_001:0241c17": "總說一切無畏。所以者何。前二無畏自說智",
    "T32n1646_001:0241c18": "斷。後二無畏為他說障道法說盡苦道亦",
    "T32n1646_001:0241c19": "名智斷。師及弟子智斷具足故。名總說一切",
    "T32n1646_001:0241c20": "無畏。問曰。眾生何故疑佛非一切智人。",
    "T32n1646_001:0241c21": "答曰。佛所言說或有似非一切智人。如佛",
    "T32n1646_001:0241c22": "問言汝從何來有如是等。又如經中說",
    "T32n1646_001:0241c23": "有人若至城邑聚落。問其名字。我不說是",
    "T32n1646_001:0241c24": "一切智人。聞斯經者疑佛非是一切智人。",
    "T32n1646_001:0241c25": "又佛所說似有貪著。如經中說。佛言善來比",
    "T32n1646_001:0241c26": "丘汝於此身為得大利。隨順我法我則歡",
    "T32n1646_001:0241c27": "喜。有似瞋語。如語調達。汝為死人是食",
    "T32n1646_001:0241c28": "唾人。又似慢語。自言。我是人中師子。成",
    "T32n1646_001:0241c29": "就十力四無所畏。於大眾中能師子吼。又",
    "T32n1646_001:0242a01": "似見語。言善持我法如擎油鉢。又語調",
    "T32n1646_001:0242a02": "達。我不以眾與舍利弗目揵連等。況當",
    "T32n1646_001:0242a03": "與汝。有小智人聞斯等言。便謂如來諸漏",
    "T32n1646_001:0242a04": "未盡。又佛說諸欲是障道法。有人雖受",
    "T32n1646_001:0242a05": "亦能得道。又比尼中所說遮法。有人毀壞。",
    "T32n1646_001:0242a06": "亦能得道。小智疑佛不知障法。有人修",
    "T32n1646_001:0242a07": "道。亦有結使。小智生疑。謂修聖道。不能",
    "T32n1646_001:0242a08": "盡結。既不盡結。何能離苦。是故如來於",
    "T32n1646_001:0242a09": "此四法說無所畏。問曰。如向所疑當云何",
    "T32n1646_001:0242a10": "斷。答曰。佛隨俗語。世間亦有知而問者",
    "T32n1646_001:0242a11": "不以為過。佛亦如是。在世間故隨俗而",
    "T32n1646_001:0242a12": "問。又世間亦有心無貪著而言似有貪有",
    "T32n1646_001:0242a13": "如是等。佛亦如是。利眾生故現有是言。",
    "T32n1646_001:0242a14": "若言欲非障法。如來說欲實是障法。若欲",
    "T32n1646_001:0242a15": "在心則無修道。要先除欲然後得道。若言",
    "T32n1646_001:0242a16": "雖犯遮法猶得道者破實遮法必無得道。",
    "T32n1646_001:0242a17": "若非實罪以重緣故佛還自聽。非壞遮法。",
    "T32n1646_001:0242a18": "若言修道亦有結者。聖道能破一切結使。",
    "T32n1646_001:0242a19": "未具足故不能盡破。譬如酥性能破熱病。",
    "T32n1646_001:0242a20": "以服少故不能消盡。修道亦爾。是故無咎。",
    "T32n1646_001:0242a21": "如來成就四無所畏。是故應禮。",
    "T32n1646_001:0242a22": "十號品第四",
    "T32n1646_001:0242a23": "復次經中說如來等十種功德。謂如來。應供。",
    "T32n1646_001:0242a24": "正遍知。明行足。善逝。世間解。無上調御。",
    "T32n1646_001:0242a25": "天人師。佛。世尊。如來者乘如實道來成正",
    "T32n1646_001:0242a26": "覺故曰如來。有所言說皆實不虛。如佛",
    "T32n1646_001:0242a27": "問阿難。如來所言頗有二不。不也世尊。故",
    "T32n1646_001:0242a28": "名如說。復次如來從得道夜至涅槃夜。於",
    "T32n1646_001:0242a29": "其中間所說皆實不可破壞故名如說。又",
    "T32n1646_001:0242b01": "以一切種智知前後際。然後說故所言皆",
    "T32n1646_001:0242b02": "實。又諸佛世尊憶念堅固無所忘失。有人",
    "T32n1646_001:0242b03": "或以比智而有所說有隨經書。或有現",
    "T32n1646_001:0242b04": "在。不能善見而有所說。是人所說若得若",
    "T32n1646_001:0242b05": "失。如經中說。比智者言或得或失。佛於諸",
    "T32n1646_001:0242b06": "法現知已說。是故所言皆不可壞。名實",
    "T32n1646_001:0242b07": "說者。又佛所說皆說實義。不如餘人有實",
    "T32n1646_001:0242b08": "不實。故不可壞。又所言應時。如經中說。",
    "T32n1646_001:0242b09": "佛知眾生心喜心樂乃說道法。故名如說。",
    "T32n1646_001:0242b10": "又應為說者即為說之。如緊叔伽經中說。",
    "T32n1646_001:0242b11": "又所應說法而為說之。所謂若略若廣陰",
    "T32n1646_001:0242b12": "入門等。是故所說無非真實。復次有二種",
    "T32n1646_001:0242b13": "語法。一依世諦。二依第一義諦。如來依此二",
    "T32n1646_001:0242b14": "諦說故所言皆實。又佛不說世諦是第一",
    "T32n1646_001:0242b15": "義諦。不說第一義諦是世諦。是故二言皆",
    "T32n1646_001:0242b16": "不相違。復次如來若遮若開亦不相違。隨",
    "T32n1646_001:0242b17": "所為事遮。不即此事開。隨所為事開。不",
    "T32n1646_001:0242b18": "即此事遮。是故所言皆不相違。又有三種",
    "T32n1646_001:0242b19": "語法。一從見生。二從慢生。三從假名生。佛",
    "T32n1646_001:0242b20": "無二種語。於第三語清淨無染。又有四種",
    "T32n1646_001:0242b21": "語法。見聞覺知法。佛於此四所言清淨",
    "T32n1646_001:0242b22": "心無貪著。又有五種語法。過去未來現在",
    "T32n1646_001:0242b23": "無為及不可說。是五種法佛悉通達。明了知",
    "T32n1646_001:0242b24": "已然後乃說。故名如說。能如說故名為如",
    "T32n1646_001:0242b25": "來。以煩惱盡故得此法。貪恚癡等是妄語",
    "T32n1646_001:0242b26": "根本。滅此諸結。是故應供。復次如來說應",
    "T32n1646_001:0242b27": "供法。是滅結法。由正智生。以無常等慧",
    "T32n1646_001:0242b28": "正觀法故諸煩惱盡。故因正智生應供法。",
    "T32n1646_001:0242b29": "是正智法從明行生。前際後際及不相續善",
    "T32n1646_001:0242c01": "通達故。得名正智。盡行施等波羅蜜故諸",
    "T32n1646_001:0242c02": "明行足。餘人亦於無始生死行施等法。無",
    "T32n1646_001:0242c03": "正行故不名善逝。佛有正道行施等行故",
    "T32n1646_001:0242c04": "名善逝。得此五法。如來自已功德具足。得",
    "T32n1646_001:0242c05": "正智故能知世間一切心念。知所念已而",
    "T32n1646_001:0242c06": "為說法。故名無上調御。所當調者無不調",
    "T32n1646_001:0242c07": "伏。已調伏者永不敗壞。所調伏者天人是",
    "T32n1646_001:0242c08": "也。故名天人師。或有生疑。云何以生人",
    "T32n1646_001:0242c09": "而能化天。故言我是天人師也。佛者。若",
    "T32n1646_001:0242c10": "過去未來現在諸法有為無為有盡無盡若麁",
    "T32n1646_001:0242c11": "若細等一切諸法。坐道場時。除無明睡",
    "T32n1646_001:0242c12": "得一切智朗然大悟。故名覺者。如是九種",
    "T32n1646_001:0242c13": "功德具足。於三世十方世界中尊。故名世",
    "T32n1646_001:0242c14": "尊。佛十號具足故。自身具足。他亦具足。自",
    "T32n1646_001:0242c15": "利利人是故應禮。",
    "T32n1646_001:0242c16": "三不護品第五",
    "T32n1646_001:0242c17": "佛身口意業不護。所以者何。佛無不淨身口",
    "T32n1646_001:0242c18": "意業。欲令他人不見不知。又諸餘人。或有",
    "T32n1646_001:0242c19": "無記。似如不淨身口意業。智者所呵。佛亦",
    "T32n1646_001:0242c20": "無也。所以者何。如來一切身口意業。皆由",
    "T32n1646_001:0242c21": "智慧正憶念起。若諸妄念少智之人無如",
    "T32n1646_001:0242c22": "是業。又世間人或卒誤語。佛無此等。又佛",
    "T32n1646_001:0242c23": "善修身戒心慧。如是等法以善修故。一切",
    "T32n1646_001:0242c24": "不善及似不善業皆悉除滅。復次世尊從",
    "T32n1646_001:0242c25": "久遠來修行善法不適今也。是故諸業性",
    "T32n1646_001:0242c26": "淨不護。又佛常樂戒行。不以怖畏墮惡",
    "T32n1646_001:0242c27": "道等。又佛一切身口意業。皆為利人故無",
    "T32n1646_001:0242c28": "不善。以無不善故不須護。以淨不護業",
    "T32n1646_001:0242c29": "是故應禮。又佛成就三念處故。所以應",
    "T32n1646_001:0243a01": "禮。若說法時。聽者一心不以為喜。若不一",
    "T32n1646_001:0243a02": "心不以為憂。常行捨心。所以者何。佛貪恚",
    "T32n1646_001:0243a03": "習無有餘故。又知諸法畢竟空故。無憂無",
    "T32n1646_001:0243a04": "喜。又佛善集大悲心故。於善不善心無憂",
    "T32n1646_001:0243a05": "喜。等起大悲。又佛深知眾生各各性故。",
    "T32n1646_001:0243a06": "若善心聽不以為喜。不善心聽不以為憂。",
    "T32n1646_001:0243a07": "以性爾故常行捨心。又佛心堅固猶如大",
    "T32n1646_001:0243a08": "地。去重不高。若置重物亦復不下。餘凡",
    "T32n1646_001:0243a09": "夫人其心如稱。少增而下。少減而高。又佛",
    "T32n1646_001:0243a10": "世尊名大悲者。是故天人皆應敬禮。又捨",
    "T32n1646_001:0243a11": "深禪定樂為人說法。餘人悲心無所成辦。",
    "T32n1646_001:0243a12": "世尊大悲能濟眾生。故名有果。又以大悲",
    "T32n1646_001:0243a13": "成無上道。更無餘緣。復次佛無我心。少欲",
    "T32n1646_001:0243a14": "知足最為第一。以大悲故自歎己身。又佛",
    "T32n1646_001:0243a15": "性柔和。以大悲故有苦切言。起大方便受",
    "T32n1646_001:0243a16": "諸勤苦。為度眾生。又佛以大悲度眾生故",
    "T32n1646_001:0243a17": "住於世間。受五陰身如熱鐵丸於須臾頃。",
    "T32n1646_001:0243a18": "不可堪忍。又佛世尊善修捨心。捨此捨心",
    "T32n1646_001:0243a19": "常行大悲。故可尊敬。又佛為善人善中之",
    "T32n1646_001:0243a20": "善。所以者何。自得大利亦利他人。自利",
    "T32n1646_001:0243a21": "利人故名善人。又佛為眾生真善知識。如",
    "T32n1646_001:0243a22": "經中說我是眾生真善知識。是憐愍者。利益",
    "T32n1646_001:0243a23": "者等。又佛世尊。有精進等諸功德聚。如和利",
    "T32n1646_001:0243a24": "以百句讚佛。有此功德。是故應禮。又佛自",
    "T32n1646_001:0243a25": "說功德。知增一阿含如來品中自說我是人",
    "T32n1646_001:0243a26": "中師子。人華人象。於沙門中第一沙門。婆",
    "T32n1646_001:0243a27": "羅門中亦是第一。眾聖中王。行無錯謬不",
    "T32n1646_001:0243a28": "隨苦樂者我身是也。問曰。佛以何故。自讚",
    "T32n1646_001:0243a29": "其身。自讚身者是愚人相。答曰。世尊不",
    "T32n1646_001:0243b01": "求名利。但為他故自歎己身。又佛無我心。",
    "T32n1646_001:0243b02": "為利人故自歎無咎。又以因緣少多自讚。",
    "T32n1646_001:0243b03": "於佛功德不能說盡。是故不墮愚人相中。",
    "T32n1646_001:0243b04": "不自高故。又如清淨經中。舍利弗住於佛",
    "T32n1646_001:0243b05": "前讚佛功德。是故應禮。又少欲知足等無",
    "T32n1646_001:0243b06": "量功德皆在佛身。所以者何。佛集一切諸",
    "T32n1646_001:0243b07": "功德故。以是等緣應敬禮佛。",
    "T32n1646_001:0243b08": "法寶論初三善品第六",
    "T32n1646_001:0243b09": "問曰。汝言應禮法。以何功德故應禮耶。",
    "T32n1646_001:0243b10": "答曰。佛自讚言。我所說法。初中後善。義善。",
    "T32n1646_001:0243b11": "語善。獨法具足。清淨調柔。隨順梵行。初中後",
    "T32n1646_001:0243b12": "善者。佛法無時不善。於少壯老三時皆善。",
    "T32n1646_001:0243b13": "入時行時出時亦善。又初止惡中捨福報後",
    "T32n1646_001:0243b14": "一切捨。是名三善。又佛三時常說正法。不",
    "T32n1646_001:0243b15": "雜非法如餘外道。又初中後時。常為智者",
    "T32n1646_001:0243b16": "之所愛樂。又於三時一切甚深。不如餘經",
    "T32n1646_001:0243b17": "初麁中細後則微末。以是等緣故名三善。",
    "T32n1646_001:0243b18": "義善者。佛法義有深利益。得今世利及後",
    "T32n1646_001:0243b19": "世利出世道利。不如外典願增天眼。語善",
    "T32n1646_001:0243b20": "者。隨方俗語能示正義。故名語善。所以者",
    "T32n1646_001:0243b21": "何。言說之果所謂義也。是故諸所言說能",
    "T32n1646_001:0243b22": "辯義理。是名語善。復次佛法貴如說行。",
    "T32n1646_001:0243b23": "非但言說。是故隨方俗語能令得道。名為",
    "T32n1646_001:0243b24": "語善。不如外典但貴語言若失語言若失",
    "T32n1646_001:0243b25": "音聲辭主得罪。復次善說真諦故名義",
    "T32n1646_001:0243b26": "善。善說世諦故名語善。獨法者。佛但說正",
    "T32n1646_001:0243b27": "法。不為戲論說往古事。亦不雜說法及非",
    "T32n1646_001:0243b28": "法。又獨法者。但為無餘涅槃故說。又獨",
    "T32n1646_001:0243b29": "佛能說故曰獨法。問曰。有聲聞部經。但聲",
    "T32n1646_001:0243c01": "聞說。又有餘經諸天神說。汝何故言獨佛",
    "T32n1646_001:0243c02": "說耶。答曰。是法根本皆從佛出。是諸聲聞",
    "T32n1646_001:0243c03": "及天神等皆傳佛語。如比尼中說。佛法名佛",
    "T32n1646_001:0243c04": "所說。弟子所說。變化所說。諸天所說。取要",
    "T32n1646_001:0243c05": "言之。一切世間所有善語。皆是佛說。故名",
    "T32n1646_001:0243c06": "獨法。具足者。佛所說法無所減少。如欝陀",
    "T32n1646_001:0243c07": "伽經中說具足相。又佛法者。不待餘經",
    "T32n1646_001:0243c08": "而得成也。如和伽羅那經待五種經然後",
    "T32n1646_001:0243c09": "得成。佛法不爾。於一偈中其義具足。如說",
    "T32n1646_001:0243c10": "諸惡莫作諸善奉行自淨其意是諸佛教。故",
    "T32n1646_001:0243c11": "名具足。清淨調柔者。二種清淨故。名清淨",
    "T32n1646_001:0243c12": "調柔。語清淨故名曰清淨。義清淨故名曰調",
    "T32n1646_001:0243c13": "柔。又佛聽於正義中置隨義語。於正語",
    "T32n1646_001:0243c14": "中。置隨語義。不如外道隨經而取。又佛法",
    "T32n1646_001:0243c15": "中依法不依人。法亦分別。依了義經不依",
    "T32n1646_001:0243c16": "不了義經。是名淨法。非但隨經。又佛法中。",
    "T32n1646_001:0243c17": "有三法印。一切無我。有為諸法念念無常。寂",
    "T32n1646_001:0243c18": "滅涅槃。是三法印。一切論者。所不能壞以",
    "T32n1646_001:0243c19": "真實故名清淨調柔。隨梵行者。八直聖道名",
    "T32n1646_001:0243c20": "為梵行。梵名涅槃是道。能到故名梵行。",
    "T32n1646_001:0243c21": "法寶成就如是功德。是故應禮。",
    "T32n1646_001:0243c22": "眾法品第七",
    "T32n1646_001:0243c23": "復次佛自讚言。我法能滅。能到涅槃。能生",
    "T32n1646_001:0243c24": "正智。能善將導。能滅者。滅貪恚等諸煩惱",
    "T32n1646_001:0243c25": "火。故曰能滅。如習不淨觀滅婬欲火。如",
    "T32n1646_001:0243c26": "習慈心。滅瞋恚等。不如外道斷食等法。故",
    "T32n1646_001:0243c27": "名能滅。能到涅槃者。佛法究竟必至涅槃。",
    "T32n1646_001:0243c28": "不如外道住有分中著禪定等。又佛法中",
    "T32n1646_001:0243c29": "說一切有為皆有過患。無稱讚處。不如婆",
    "T32n1646_001:0244a01": "羅門讚梵世等。故名佛法能到涅槃。能生",
    "T32n1646_001:0244a02": "正智者。所有佛法皆為涅槃。是故能生正",
    "T32n1646_001:0244a03": "智。又佛法中有真智果。如從聞慧生思慧",
    "T32n1646_001:0244a04": "從思慧生修慧。故名佛法能生正智。能善",
    "T32n1646_001:0244a05": "將導者。佛法先自善成。後令他人住正法",
    "T32n1646_001:0244a06": "中。故名善導。復次佛法有六。一曰善說。二",
    "T32n1646_001:0244a07": "曰現報。三曰無時。四曰能將。五曰來嘗。六",
    "T32n1646_001:0244a08": "曰智者自知。善說者。佛說諸法如法實相。若",
    "T32n1646_001:0244a09": "不善法說不善相。善說善相。故名善說。現",
    "T32n1646_001:0244a10": "報者。佛法能得現世果報。如經中說晨朝",
    "T32n1646_001:0244a11": "受化令夕得道。夕為說法令朝得利。又現",
    "T32n1646_001:0244a12": "報者。如說。現在沙門果經中說。現得恭",
    "T32n1646_001:0244a13": "敬名聞禪定神通等利。復次佛法皆有義",
    "T32n1646_001:0244a14": "理故能致得恭敬現報後報及涅槃報。諸外",
    "T32n1646_001:0244a15": "道法無義理故尚無現報及後世報。何況涅",
    "T32n1646_001:0244a16": "槃。故曰現報。無時者。佛法不待某日月",
    "T32n1646_001:0244a17": "歲星宿吉凶。乃得修道。某日月歲。不得",
    "T32n1646_001:0244a18": "修道。不如婆羅門法。初春婆羅門受火。春",
    "T32n1646_001:0244a19": "末剎利受火等。復有或待日出或日未出",
    "T32n1646_001:0244a20": "而供養火。如見五穀待時而種。或謂佛法",
    "T32n1646_001:0244a21": "亦當如是。故說無時。如經中說。佛法易",
    "T32n1646_001:0244a22": "行。行住坐臥無時不得。能將者。以正行故",
    "T32n1646_001:0244a23": "能將眾生至解脫處。故名能將。來嘗者。佛",
    "T32n1646_001:0244a24": "法應當自身作證。不但隨他。如佛語比",
    "T32n1646_001:0244a25": "丘。汝等莫但信我語也。當自思惟。是法",
    "T32n1646_001:0244a26": "可行。是不可行。不如外道語弟子言捨",
    "T32n1646_001:0244a27": "是問答如人淨洗不喜塵土當如聾瘂但",
    "T32n1646_001:0244a28": "隨我語。故曰來嘗。智者自知者。是佛法利。",
    "T32n1646_001:0244a29": "智慧人乃能信解。斷食等。麁愚者信樂。智者",
    "T32n1646_001:0244b01": "不受以正智慧能破煩惱。如是等法智者",
    "T32n1646_001:0244b02": "乃解。雖以甘饍充足其身。一心精進貪恚",
    "T32n1646_001:0244b03": "不染。如是等事智者現知。如人病愈自知",
    "T32n1646_001:0244b04": "得離。如水相冷飲者乃知。復次或有過語",
    "T32n1646_001:0244b05": "法。如地堅相。堅何等相。不得語答觸乃可",
    "T32n1646_001:0244b06": "知。如生盲人不可語以青黃赤白。若人不",
    "T32n1646_001:0244b07": "得佛法味者。不可語以佛法實義。以寂",
    "T32n1646_001:0244b08": "滅故。復次佛法可自證知。不可以己所證",
    "T32n1646_001:0244b09": "傳與他人。如財物等。如婆羅延經中。佛言",
    "T32n1646_001:0244b10": "我不能自斷汝疑。能證我法汝疑自斷。",
    "T32n1646_001:0244b11": "復次是法到他身時。不可得見如火傳",
    "T32n1646_001:0244b12": "等。又凡夫愚人為無明山所障覆故不信",
    "T32n1646_001:0244b13": "是法。如因阿夷羅曰沙彌說大山喻。故",
    "T32n1646_001:0244b14": "言智者自知。復次佛法甚深。開示則淺。斷",
    "T32n1646_001:0244b15": "除虛偽。流布天人。甚深者。佛法甚深。以不",
    "T32n1646_001:0244b16": "知因故。世間多見現果。不能知因故說",
    "T32n1646_001:0244b17": "自在天等邪因。十二因緣深故難解。世間智",
    "T32n1646_001:0244b18": "淺。於佛法中不生深想。不能通達眾因",
    "T32n1646_001:0244b19": "緣法。乃至小草以眾因緣思惟觀察。其相轉",
    "T32n1646_001:0244b20": "深。如佛所說。眾因緣法。是事甚深。愛盡",
    "T32n1646_001:0244b21": "離滅及涅槃處。是亦難見。問曰。若因緣甚深。",
    "T32n1646_001:0244b22": "阿難何故生淺想耶。答曰。有論師言。是語",
    "T32n1646_001:0244b23": "不然。阿難是大弟子通達法相。云何當言",
    "T32n1646_001:0244b24": "因緣法淺。又若以總相觀因緣法故生淺",
    "T32n1646_001:0244b25": "想。所以者何。是人不能善分別觀煩惱業",
    "T32n1646_001:0244b26": "故。復次若人於本所學事得究竟便生",
    "T32n1646_001:0244b27": "淺想。如得大智還觀初章。或復有人智",
    "T32n1646_001:0244b28": "慧未成。於甚深法則生淺想。又佛善說法",
    "T32n1646_001:0244b29": "故。或有眾生便生淺想。復次佛法皆空。是",
    "T32n1646_001:0244c01": "空甚深。佛以種種因緣譬喻宣示。義則易",
    "T32n1646_001:0244c02": "解小兒亦知。如須陀耶沙彌等。復次佛",
    "T32n1646_001:0244c03": "法堅固。諸言說中最為真實。不如婆羅",
    "T32n1646_001:0244c04": "陀羅摩延經等。但有語言。無有實義。如",
    "T32n1646_001:0244c05": "盧提梵志言世尊諸比丘等。於利益法真實",
    "T32n1646_001:0244c06": "法中精勤修學所謂漏盡。復次佛法為利",
    "T32n1646_001:0244c07": "益一切世間故說。不如婆羅門言婆羅門",
    "T32n1646_001:0244c08": "法但自得道餘人不得。又佛法尊重。諸天",
    "T32n1646_001:0244c09": "王等五欲自恣亦來信受。以是因緣故應禮",
    "T32n1646_001:0244c10": "法。",
    "T32n1646_001:0244c11": "十二部經品第八",
    "T32n1646_001:0244c12": "復次佛法分別有十二種。一修多羅。二祇夜。",
    "T32n1646_001:0244c13": "三和伽羅那．四伽陀．五憂陀那．六尼陀那．七",
    "T32n1646_001:0244c14": "阿波陀那．八伊帝曰多伽．九闍陀伽．十鞞佛",
    "T32n1646_001:0244c15": "略．十一阿浮多達磨．十二憂波提舍。修多羅",
    "T32n1646_001:0244c16": "者。直說語言。祇夜者。以偈頌修多羅。或佛",
    "T32n1646_001:0244c17": "自說。或弟子說。問曰。何故以偈頌修多羅。",
    "T32n1646_001:0244c18": "答曰。欲令義理堅固。如以繩貫華次第堅",
    "T32n1646_001:0244c19": "固。又欲嚴飾言辭令人喜樂。如以散華",
    "T32n1646_001:0244c20": "或持貫華以為莊嚴。又義入偈中。則要略",
    "T32n1646_001:0244c21": "易解。或有眾生樂直言者。有樂偈說。又",
    "T32n1646_001:0244c22": "先直說法後以偈頌。則義明了令信堅固。",
    "T32n1646_001:0244c23": "又義入偈中。則次第相著。易可讚說。是故",
    "T32n1646_001:0244c24": "說偈。或謂佛法不應造偈似如歌詠。此事",
    "T32n1646_001:0244c25": "不然。法應造偈。所以者何。佛自以偈說諸",
    "T32n1646_001:0244c26": "義故。又如經言。一切世間微妙言辭皆出",
    "T32n1646_001:0244c27": "我法。是故偈頌有微妙語。和伽羅那者。諸解",
    "T32n1646_001:0244c28": "義經名和伽羅耶。若有經無答無解如四",
    "T32n1646_001:0244c29": "無礙等經名修多羅。有問答經名和伽羅",
    "T32n1646_001:0245a01": "那。如說四種人有從冥入冥。從冥入明。",
    "T32n1646_001:0245a02": "從明入冥。從明入明。從冥入冥者。如",
    "T32n1646_001:0245a03": "貧賤人造三惡業墮惡道等。如是等經名",
    "T32n1646_001:0245a04": "和伽羅那。問曰。佛何故說無答無解經。答",
    "T32n1646_001:0245a05": "曰。有經義理深重。是經義阿毘曇中當別",
    "T32n1646_001:0245a06": "說。是故不解。或有人言。佛所說經皆有義",
    "T32n1646_001:0245a07": "解。但集法者。撰深義經置阿毘曇中。如",
    "T32n1646_001:0245a08": "因內結外結人終夜解義此義應在結使聚",
    "T32n1646_001:0245a09": "中。伽陀者。第二部說祇夜。祇夜名偈。偈有",
    "T32n1646_001:0245a10": "二種。一名伽陀。二名路伽。路伽有二種。一",
    "T32n1646_001:0245a11": "順煩惱。二不順煩惱。不順煩惱者。祇夜中說。",
    "T32n1646_001:0245a12": "是名伽陀。除二種偈餘非偈經名憂陀那。",
    "T32n1646_001:0245a13": "尼陀那者。是經因緣。所以者何。諸佛賢聖",
    "T32n1646_001:0245a14": "所說經法。要有因緣。此諸經緣。或在修多",
    "T32n1646_001:0245a15": "羅中。或在餘處。是名尼陀那。阿波陀那者。",
    "T32n1646_001:0245a16": "本末次第說是也。如經中說。智者言說則有",
    "T32n1646_001:0245a17": "次第。有義有解不令散亂。是名阿波陀那。",
    "T32n1646_001:0245a18": "伊帝曰多伽者。是經因緣及經次第。若此二",
    "T32n1646_001:0245a19": "經在過去世名伊帝曰多伽。秦言此事過",
    "T32n1646_001:0245a20": "去如是。闍陀伽者。因現在事說過去事。如",
    "T32n1646_001:0245a21": "來雖說未來世事。是事皆因過去現在故",
    "T32n1646_001:0245a22": "不別說。鞞佛略者。佛廣說經名鞞佛略。有",
    "T32n1646_001:0245a23": "人不信。謂諸大聖樂寂滅故不喜憒閙。厭",
    "T32n1646_001:0245a24": "世雜語。拔樂眾根故不樂廣說。如經中",
    "T32n1646_001:0245a25": "說有得道人。過二月已乃出一言。為斷",
    "T32n1646_001:0245a26": "此故說有廣經饒益他故。如說如來二",
    "T32n1646_001:0245a27": "種說法。一廣二略。廣勝略故。阿浮陀達磨",
    "T32n1646_001:0245a28": "者。未曾有經。如說劫盡大變異事諸天身",
    "T32n1646_001:0245a29": "量。大地震動。有人不信如是等事。是故說",
    "T32n1646_001:0245b01": "此未曾有經。現業果報諸法勢力不思議故。",
    "T32n1646_001:0245b02": "憂波提舍者。摩訶迦栴延等諸大智人廣解",
    "T32n1646_001:0245b03": "佛語。有人不信謂非佛說。佛為是故說",
    "T32n1646_001:0245b04": "有論經。經有論故。義則易解。是十二部",
    "T32n1646_001:0245b05": "經名為佛法。法寶具足如是功德。是故應",
    "T32n1646_001:0245b06": "禮。",
    "T32n1646_001:0245b07": "僧寶論初清淨品第九",
    "T32n1646_001:0245b08": "問曰。汝先言應禮僧。何故應禮。答曰。佛",
    "T32n1646_001:0245b09": "於處處自讚歎僧。是僧寶戒品清淨。定品",
    "T32n1646_001:0245b10": "慧品解脫品解脫知見品清淨。應請應禮合",
    "T32n1646_001:0245b11": "掌供養無上福田能益施者。戒品清淨者。佛",
    "T32n1646_001:0245b12": "弟子眾持戒無瑕。乃至小罪深懷畏懼。又佛",
    "T32n1646_001:0245b13": "弟子不為福報生人天等。亦不怖畏墮地",
    "T32n1646_001:0245b14": "獄等。而勤持戒但樂善法。故名清淨。又持",
    "T32n1646_001:0245b15": "淨戒不限時節。不如婆羅門六月持戒。長",
    "T32n1646_001:0245b16": "夜受持乃至究竟。故名清淨。又持淨戒",
    "T32n1646_001:0245b17": "離於二邊。離五欲樂。亦離苦身。故名聖所",
    "T32n1646_001:0245b18": "愛戒。是戒名為智者所愛。又心淨故戒亦清",
    "T32n1646_001:0245b19": "淨。又深心止惡。不但守戒。怖畏後世。故",
    "T32n1646_001:0245b20": "名僧寶戒品清淨。定品清淨者。若定能生真",
    "T32n1646_001:0245b21": "智。故名清淨。慧品清淨者。若慧能盡煩惱。",
    "T32n1646_001:0245b22": "故名清淨。解脫清淨者。若得盡諸煩惱非",
    "T32n1646_001:0245b23": "但能遮。故名解脫清淨。解脫知見清淨者。",
    "T32n1646_001:0245b24": "於諸煩惱盡中得智。謂我生盡非未盡煩",
    "T32n1646_001:0245b25": "惱中言我生盡。是名解脫知見清淨。應請",
    "T32n1646_001:0245b26": "應禮應供養者。以能具足如是功德故。",
    "T32n1646_001:0245b27": "應求請禮敬供養福田者。於中殖福獲報",
    "T32n1646_001:0245b28": "無量。乃至涅槃。猶不可盡。能益施者。",
    "T32n1646_001:0245b29": "能令施者功德增益。如八功德田。滋茂五",
    "T32n1646_001:0245c01": "穀不令敗壞。僧田亦爾。成就八功德故。能",
    "T32n1646_001:0245c02": "令施種功德增長。是故應禮。",
    "T32n1646_001:0245c03": "分別賢聖品第十",
    "T32n1646_001:0245c04": "問曰。以何法故名之為僧。答曰。四行四得",
    "T32n1646_001:0245c05": "戒定慧等功德清淨故名為僧。四行者。行須",
    "T32n1646_001:0245c06": "陀洹。行斯陀含。行阿那含。行阿羅漢。四得",
    "T32n1646_001:0245c07": "者。須陀洹。斯陀含。阿那含。阿羅漢。行須陀",
    "T32n1646_001:0245c08": "洹有三種人。一隨信行。二隨法行。三隨無",
    "T32n1646_001:0245c09": "相行。信行者。若人未得空無我智。信佛法",
    "T32n1646_001:0245c10": "故隨佛語行。故名信行。如經中說。我於是",
    "T32n1646_001:0245c11": "事以信故行。若得真智則不但隨信行。如",
    "T32n1646_001:0245c12": "經中說知不作者不信者等是名上人。是故",
    "T32n1646_001:0245c13": "當知未得真智名隨信行。如經中說。若人",
    "T32n1646_001:0245c14": "於法能以少慧觀忍樂者是名信行。過凡",
    "T32n1646_001:0245c15": "夫地未得須陀洹果。於其中間不得命",
    "T32n1646_001:0245c16": "終是名信行。是人在聞思慧中正觀諸法。",
    "T32n1646_001:0245c17": "心忍欲樂。雖未得空無我智能生世間似",
    "T32n1646_001:0245c18": "忍法心。自此以來名過凡夫地。所以者",
    "T32n1646_001:0245c19": "何。後當廣說。若無信等五根。是人則住",
    "T32n1646_001:0245c20": "外凡夫中。是人漸習得煖法等修慧。仍本",
    "T32n1646_001:0245c21": "名故亦名信行。以終不及法行人故。是經",
    "T32n1646_001:0245c22": "應言要必當得須陀洹果。不應言不得",
    "T32n1646_001:0245c23": "命終。所以者何。是信行者以尚遠故。如郁",
    "T32n1646_001:0245c24": "伽長者供養眾僧。天神示言某是阿羅漢。",
    "T32n1646_001:0245c25": "某是行阿羅漢者。乃至某是須陀洹。某是",
    "T32n1646_001:0245c26": "行須陀洹者。若在十五心中。不可得示。當",
    "T32n1646_001:0245c27": "知行須陀洹者有近有遠是名信行。法行",
    "T32n1646_001:0245c28": "者。是人得空無我智。在煖頂忍第一法中。",
    "T32n1646_001:0245c29": "隨順法行。謂空無我等是名法行。是二行",
    "T32n1646_001:0246a01": "人入見諦道見滅諦故名無相行。是三種",
    "T32n1646_001:0246a02": "人。名行須陀洹果者。世俗道中無斷結故。",
    "T32n1646_001:0246a03": "不得名為行。三果者。此事後當說。須陀洹",
    "T32n1646_001:0246a04": "者。如佛經說。若人斷三結。身見疑戒取名",
    "T32n1646_001:0246a05": "須陀洹。不墮惡道。必得正智極至七有。",
    "T32n1646_001:0246a06": "問曰。若須陀洹。見諦所斷煩惱都盡。滅",
    "T32n1646_001:0246a07": "無量苦。如池喻經說。何故但言斷三結",
    "T32n1646_001:0246a08": "耶。答曰。此事後當廣說。謂身見盡故餘等",
    "T32n1646_001:0246a09": "亦盡。不墮惡道者。後業聚中。亦當廣說。必",
    "T32n1646_001:0246a10": "至菩提者。是人入法流中必至涅槃。如木",
    "T32n1646_001:0246a11": "在恒河離八因緣。必到大海。極七有者。是",
    "T32n1646_001:0246a12": "人於七世中無漏智熟。如歌羅羅等七日變",
    "T32n1646_001:0246a13": "成。又如服酥等極至七日。堅病則消。又如",
    "T32n1646_001:0246a14": "親族限至七世。又如七步蛇螫人身時。以",
    "T32n1646_001:0246a15": "四大力故得至七步。以毒力故不得至",
    "T32n1646_001:0246a16": "八。又欺誑法極至七世。又如七日出時則",
    "T32n1646_001:0246a17": "劫燒盡。如是七世集無漏慧燒煩惱盡。又",
    "T32n1646_001:0246a18": "法應七有。有須陀洹今世入涅槃。有第二",
    "T32n1646_001:0246a19": "第三極至第七。是名須陀洹。行斯陀含者。",
    "T32n1646_001:0246a20": "思惟所斷結有九品。若斷一二至三四五。",
    "T32n1646_001:0246a21": "是名行斯陀含者。有人言。以一無礙道斷。",
    "T32n1646_001:0246a22": "是事不然。佛經中說以無量心斷。如斧柯",
    "T32n1646_001:0246a23": "喻經中說。又行斯陀含者。亦名家家。是人或",
    "T32n1646_001:0246a24": "二或三往來。或於現身得入涅槃。是名",
    "T32n1646_001:0246a25": "行斯陀含者。斯陀含者。一來此間便入涅",
    "T32n1646_001:0246a26": "槃。是人思惟所斷結薄。住是薄中名斯陀",
    "T32n1646_001:0246a27": "含。是斯陀含。或今世入涅槃。行阿那含者。",
    "T32n1646_001:0246a28": "若斷第七第八品結。是人皆名行阿那含。",
    "T32n1646_001:0246a29": "斷第八品。是名一種。行阿那含者。或有今",
    "T32n1646_001:0246b01": "世即入涅槃。盡離欲界九品結故名阿那",
    "T32n1646_001:0246b02": "含。是阿那含。差別八種。所謂中陰滅者。有",
    "T32n1646_001:0246b03": "生有滅者。有不行滅者。有行滅者。有上行",
    "T32n1646_001:0246b04": "至阿迦尼吒滅者。有至無色處者。有轉",
    "T32n1646_001:0246b05": "世者。有現滅者。隨上中下根故有差別。",
    "T32n1646_001:0246b06": "中陰滅者亦有三種。上中下根。有阿那含",
    "T32n1646_001:0246b07": "深厭世間。有少障礙。不得現滅。是人則於",
    "T32n1646_001:0246b08": "中陰中滅。生亦三種。謂生滅者。行滅者。不",
    "T32n1646_001:0246b09": "行滅者。生滅者生時深厭離有即入涅槃。",
    "T32n1646_001:0246b10": "是名生滅。以根利故或有生已諸無漏道",
    "T32n1646_001:0246b11": "自然在前不加勤行而入涅槃。是不行滅。",
    "T32n1646_001:0246b12": "以根中故。或有生已深畏受身。勤修行",
    "T32n1646_001:0246b13": "道。乃入涅槃。是名行滅。以根鈍故。上行滅",
    "T32n1646_001:0246b14": "者亦有三種。若從一處終。至一處生。便入",
    "T32n1646_001:0246b15": "涅槃。是名利根。二三處生。是名中根。一切",
    "T32n1646_001:0246b16": "處終一切處生。是名鈍根。從初禪至廣果",
    "T32n1646_001:0246b17": "天是名決定。到廣果已若生淨居。是人不",
    "T32n1646_001:0246b18": "復到無色處。以樂慧故。若入無色處者。是",
    "T32n1646_001:0246b19": "人終不生淨居天。以樂定故。轉世者。若先",
    "T32n1646_001:0246b20": "世得須陀洹果．斯陀含果。後轉身得阿那",
    "T32n1646_001:0246b21": "含果。是人不入色無色界。現滅者。第一利",
    "T32n1646_001:0246b22": "根。即於現身得入涅槃。復有二人。一名",
    "T32n1646_001:0246b23": "信解脫。二名見得。是二人者根差別故。若鈍",
    "T32n1646_001:0246b24": "根學人在思惟道名信解脫。利名見得。若",
    "T32n1646_001:0246b25": "阿那含具八解脫是名身證。是等皆名行",
    "T32n1646_001:0246b26": "阿羅漢者。以斷結同故。若盡斷滅一切煩",
    "T32n1646_001:0246b27": "惱名阿羅漢。阿羅漢有九種。退相守相。",
    "T32n1646_001:0246b28": "死相．可進相．住相．不壞相．慧解脫相．俱解",
    "T32n1646_001:0246b29": "脫相．不退相。是諸阿羅漢。以得信等根故",
    "T32n1646_001:0246c01": "有差別。最鈍根者是名退相退失三昧。退",
    "T32n1646_001:0246c02": "三昧故無漏智慧不能現前。守相者。根小",
    "T32n1646_001:0246c03": "勝故。若護三昧則不退失。不護則退。前退",
    "T32n1646_001:0246c04": "相者雖護亦退。死相者。根又小勝。深厭諸",
    "T32n1646_001:0246c05": "有。是人不能得三昧故。無漏智慧難得現",
    "T32n1646_001:0246c06": "前。設得喜失故求死也。住相者。若得三昧",
    "T32n1646_001:0246c07": "不進不退是名住相。前三種在退分三昧。",
    "T32n1646_001:0246c08": "住相者在住分三昧。可進相者。若得三昧",
    "T32n1646_001:0246c09": "轉深增益。是人住在增分三昧。不壞相者。",
    "T32n1646_001:0246c10": "得三昧已種種因緣不能敗壞。是人住在",
    "T32n1646_001:0246c11": "達分三昧。慧最利故。善取三昧入住起相。故",
    "T32n1646_001:0246c12": "不可壞。因滅盡定故。有二人不得此定",
    "T32n1646_001:0246c13": "名慧解脫。得此定者名俱解脫。不退相者。",
    "T32n1646_001:0246c14": "所得功德盡無退失。如經中說。佛語比",
    "T32n1646_001:0246c15": "丘。若我弟子以床輿我。我先所得盡無退",
    "T32n1646_001:0246c16": "失。如是九種名無學人。先十八學人及九",
    "T32n1646_001:0246c17": "無學。是二十七人。名為一切世間福田。僧",
    "T32n1646_001:0246c18": "中具足。是故應禮也。",
    "T32n1646_001:0246c19": "福田品第十一",
    "T32n1646_001:0246c20": "問曰。以何等故此諸賢聖名為福田。答曰。",
    "T32n1646_001:0246c21": "斷貪恚等諸煩惱盡故名福田。如說稊稗",
    "T32n1646_001:0246c22": "不去害善穀苗。是故施無欲人。得報利大。",
    "T32n1646_001:0246c23": "又是人心空故名福田。所以者何。以空相",
    "T32n1646_001:0246c24": "故諸貪恚等煩惱不起。不生惡業。又諸賢",
    "T32n1646_001:0246c25": "聖得不作法故名福田。又是人等所得禪",
    "T32n1646_001:0246c26": "定皆悉清淨。永離大小諸煩惱故。又棄捨",
    "T32n1646_001:0246c27": "憂樂。故名福田。又能斷除五種心縛心得",
    "T32n1646_001:0246c28": "清淨故名福田。又成就八種功德田故。",
    "T32n1646_001:0246c29": "又以七定具善護心故。又能盡滅七種漏",
    "T32n1646_001:0247a01": "故。無諸漏失。又具足戒等七淨法故。又能",
    "T32n1646_001:0247a02": "成就少欲知足等八功德故。又能度彼岸",
    "T32n1646_001:0247a03": "及勤求度故名福田。又經中說。但能發心",
    "T32n1646_001:0247a04": "欲行善法尚多利益。況修行耶。是諸賢",
    "T32n1646_001:0247a05": "聖常行善法故名福田。又經中說。誰施",
    "T32n1646_001:0247a06": "主家有持戒比丘。受供養已入無量定。是",
    "T32n1646_001:0247a07": "施主家得無量福。眾中有入無量三昧無相",
    "T32n1646_001:0247a08": "三昧無動三昧。能令施主得無量報故名",
    "T32n1646_001:0247a09": "福田。又經中說。三事和合故得大福。一曰有",
    "T32n1646_001:0247a10": "信。二曰施物。三曰福田。於眾僧中多功德",
    "T32n1646_001:0247a11": "人。功德人中。信心易生。又施眾僧具九因",
    "T32n1646_001:0247a12": "緣故獲大果。又施眾僧以受者淨故施必",
    "T32n1646_001:0247a13": "清淨。又施有八種。有清淨心少施物亦少",
    "T32n1646_001:0247a14": "施破戒人。有清淨心少所施物多施破戒",
    "T32n1646_001:0247a15": "人有清淨心少施物亦少施持戒人。有清",
    "T32n1646_001:0247a16": "淨心少所施物多施持戒人。有清淨心多施",
    "T32n1646_001:0247a17": "四種物亦爾。於僧中施必當成就若二若",
    "T32n1646_001:0247a18": "三。一切善人皆因眾僧增益功德。然後隨",
    "T32n1646_001:0247a19": "意回向菩提。又所施僧。此物皆當得解脫",
    "T32n1646_001:0247a20": "果。於生死中終不能盡。又所施眾僧皆為",
    "T32n1646_001:0247a21": "嚴心。又若於一人生信淨心或時可壞。於",
    "T32n1646_001:0247a22": "眾僧中信心清淨終不壞敗。又於一人生",
    "T32n1646_001:0247a23": "愛敬心。或不能廣。於眾僧中生信敬心。緣",
    "T32n1646_001:0247a24": "無量故心則廣大。又施為一切入僧數人。",
    "T32n1646_001:0247a25": "以心大故果報亦大。以是等緣諸賢聖人",
    "T32n1646_001:0247a26": "名為福田。是故應禮。◎",
    "T32n1646_001:0247a27": "◎吉祥品第十二",
    "T32n1646_001:0247a28": "以是三寶功德具足故經初說。又此三寶於",
    "T32n1646_001:0247a29": "一切世間第一吉祥。如吉祥偈說。佛法及",
    "T32n1646_001:0247b01": "眾僧是名最吉祥。復有諸經以吉祥為初",
    "T32n1646_001:0247b02": "學者增壽萬歲。名聞流布。是作經者意",
    "T32n1646_001:0247b03": "也。如阿陀等字貫在經初此非吉相。後",
    "T32n1646_001:0247b04": "當廣說。若求第一最吉祥者三寶是也。應",
    "T32n1646_001:0247b05": "當歸依。如吉祥偈說。",
    "T32n1646_001:0247b06": "　諸天世人中　　無上尊導師",
    "T32n1646_001:0247b07": "　佛為大覺者　　是名最吉祥",
    "T32n1646_001:0247b08": "　若人於佛所　　安信心不動",
    "T32n1646_001:0247b09": "　奉持清淨戒　　是名最吉祥",
    "T32n1646_001:0247b10": "　遠離愚癡人　　親近有智者",
    "T32n1646_001:0247b11": "　可敬者則敬　　是為最吉祥",
    "T32n1646_001:0247b12": "是故應禮三寶。以最吉祥故。我經初說◎。",
    "T32n1646_001:0247b13": "成實論卷第一"
}