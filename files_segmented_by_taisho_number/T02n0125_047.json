{
    "T02n0125_047:0799c20": "增壹阿含經卷第四十七",
    "T02n0125_047:0799c22": "東晉罽賓三藏瞿曇僧伽提婆譯",
    "T02n0125_047:0799c23": "放牛品第四十九今分品",
    "T02n0125_047:0799c24": "爾時，世尊即吐舌，左右舐耳，還復縮之。爾時，",
    "T02n0125_047:0799c25": "世尊即入三昧，使彼梵志見陰馬藏。時，梵",
    "T02n0125_047:0799c26": "志見佛三十二相、八十種好，歡喜踊躍，不能",
    "T02n0125_047:0799c27": "自勝。爾時，施羅梵志白佛言：「我今婆羅門，沙",
    "T02n0125_047:0799c28": "門剎利種；然沙門、婆羅門皆同一道，求一解",
    "T02n0125_047:0799c29": "脫。唯沙門聽，我等有得同一道乎？」佛告",
    "T02n0125_047:0800a01": "梵志：「汝有此見。」梵志報曰：「我有斯見。」佛告",
    "T02n0125_047:0800a02": "梵志：「汝當興意向一解脫，所謂正見是也。」",
    "T02n0125_047:0800a03": "梵志白佛言：「正見即是一解脫，復更有解",
    "T02n0125_047:0800a04": "脫乎？」世尊告曰：「梵志！更有解脫得涅槃界，",
    "T02n0125_047:0800a05": "其事有八，所謂正見、正治、正語、正業、正命、正",
    "T02n0125_047:0800a06": "方便、正念、正定。是謂，梵志！八種之道，得至涅",
    "T02n0125_047:0800a07": "槃。」爾時，梵志白佛言：「頗有此眾生知此八",
    "T02n0125_047:0800a08": "種道乎？」世尊告曰：「非一百千。梵志當知，無",
    "T02n0125_047:0800a09": "數百千眾生知此八種之道。」梵志白佛言：「頗",
    "T02n0125_047:0800a10": "復有此眾生不解此八種之道乎？」世尊告",
    "T02n0125_047:0800a11": "曰：「有此眾生其不解者，非一人也。」梵志白",
    "T02n0125_047:0800a12": "佛言：「頗復有眾生不得此法乎？」佛告之曰：",
    "T02n0125_047:0800a13": "「有此眾生不得道，如此之人十一種。云何",
    "T02n0125_047:0800a14": "為十一？所謂姦偽、惡語、難諫、無反復、好",
    "T02n0125_047:0800a15": "憎性、害父母、殺阿羅漢、斷善根善事、反",
    "T02n0125_047:0800a16": "為惡、計有我、起惡念向如來，是謂，梵",
    "T02n0125_047:0800a17": "志！十一之人不能得此八種之道。」當說此",
    "T02n0125_047:0800a18": "八種道時，時彼梵志諸塵垢盡，得法眼淨。",
    "T02n0125_047:0800a19": "爾時，施羅梵志告五百弟子曰：「汝等各所好",
    "T02n0125_047:0800a20": "者，各自誦習，吾欲於如來所，善修梵行。」諸",
    "T02n0125_047:0800a21": "弟子白曰：「我等亦復欲出家學道。」爾時，梵志",
    "T02n0125_047:0800a22": "及五百弟子各各長跪，白世尊言：「唯願世",
    "T02n0125_047:0800a23": "尊聽出家學道。」佛告諸梵志：「善來，比丘！於",
    "T02n0125_047:0800a24": "如來所善修梵行，漸盡苦原。」如來說此",
    "T02n0125_047:0800a25": "語時，五百梵志即成沙門。爾時，世尊漸與",
    "T02n0125_047:0800a26": "五百說微妙之論，所謂論者：施論、戒論、生",
    "T02n0125_047:0800a27": "天之論，欲不淨想，出要為樂，如諸佛世尊常",
    "T02n0125_047:0800a28": "所說法：苦、習、盡、道，爾時，世尊廣與諸人",
    "T02n0125_047:0800a29": "說之。時五百人諸漏永盡，得上人法。爾時，",
    "T02n0125_047:0800b01": "翅甯梵志又白：「時到，唯願屈神。」爾時，世尊告",
    "T02n0125_047:0800b02": "施羅等五百比丘：「汝等各著衣持鉢。」千比丘",
    "T02n0125_047:0800b03": "圍繞，至城中梵志所，就座而坐。爾時，翅甯",
    "T02n0125_047:0800b04": "梵志見五百婆羅門皆作沙門，即語之曰：",
    "T02n0125_047:0800b05": "「善哉！諸人，趣道之要，莫復是過。」爾時，施羅",
    "T02n0125_047:0800b06": "比丘為翅甯說此偈曰：",
    "T02n0125_047:0800b07": "「此外更無法，　　能勝此要者，",
    "T02n0125_047:0800b08": "如此之比像，　　善者無過是。」",
    "T02n0125_047:0800b09": "爾時，翅甯梵志白世尊言：「唯願世尊小留",
    "T02n0125_047:0800b10": "神待時！正爾，更辦飲食。」世尊告曰：「所辦飲",
    "T02n0125_047:0800b11": "食，但時貢之，勿懼不足。」是時，翅甯梵志歡",
    "T02n0125_047:0800b12": "喜無量，躬自行食，供養佛及比丘僧。爾時，世",
    "T02n0125_047:0800b13": "尊飯食已訖，除去食器，以若干種華，散",
    "T02n0125_047:0800b14": "佛、比丘僧上，前白佛言：「唯願世尊，男女大",
    "T02n0125_047:0800b15": "小盡求作優婆塞。」爾時，梵志婦懷妊，婦人",
    "T02n0125_047:0800b16": "白佛言：「我有娠，亦不知是男，是女耶？亦",
    "T02n0125_047:0800b17": "復自歸如來，聽為優婆夷。」爾時，如來與諸",
    "T02n0125_047:0800b18": "大眾說微妙之法，即於座上而說此偈：",
    "T02n0125_047:0800b19": "「快哉斯福報，　　所願必得果，",
    "T02n0125_047:0800b20": "漸至安隱處，　　永無憂厄患。",
    "T02n0125_047:0800b21": "死得生天上，　　設使諸魔天，",
    "T02n0125_047:0800b22": "亦復不能使，　　為福者墮罪。",
    "T02n0125_047:0800b23": "彼亦求方便，　　賢聖之智慧，",
    "T02n0125_047:0800b24": "當盡於苦本，　　長離去八難。」",
    "T02n0125_047:0800b25": "爾時，世尊說此偈已，便從坐起而去。爾時，",
    "T02n0125_047:0800b26": "翅甯梵志聞佛所說，歡喜奉行！",
    "T02n0125_047:0800b27": "7（七）聞如是：一時，佛在舍衛國祇樹給孤獨",
    "T02n0125_047:0800b28": "園。爾時，世尊告諸比丘：「我恒一坐而食，身體",
    "T02n0125_047:0800b29": "輕便，氣力強盛；汝等比丘，亦當一食，身體輕",
    "T02n0125_047:0800c01": "便，氣力強盛，得修梵行。」爾時，跋提婆羅白",
    "T02n0125_047:0800c02": "世尊言：「我不堪任而一食。所以然者，氣力",
    "T02n0125_047:0800c03": "弱劣。」佛告之曰：「若汝至檀越家，一分食之，",
    "T02n0125_047:0800c04": "一分持還家。」跋提婆羅白佛言：「我亦不堪",
    "T02n0125_047:0800c05": "行此法。」世尊告曰：「聽汝壞齋，通日而食。」跋",
    "T02n0125_047:0800c06": "提婆羅白佛言：「我亦不堪任施行此法。」爾",
    "T02n0125_047:0800c07": "時，世尊默然不報。爾時，迦留陀夷向暮日入，",
    "T02n0125_047:0800c08": "著衣持鉢，入城乞食。爾時極為闇冥。時優",
    "T02n0125_047:0800c09": "陀夷漸漸至長者家，又彼長者婦懷妊，聞",
    "T02n0125_047:0800c10": "沙門在外乞食，即自持飯出惠施之。然",
    "T02n0125_047:0800c11": "優陀夷顏色極黑，又彼時天欲降雨，處處",
    "T02n0125_047:0800c12": "抴電。爾時，長者婦出門見沙門顏色極黑，",
    "T02n0125_047:0800c13": "即時驚怖乃呼：「是鬼。」自便稱喚：「咄哉！見鬼。」",
    "T02n0125_047:0800c14": "即時傷胎，兒尋命終。是時，迦留陀夷尋還精",
    "T02n0125_047:0800c15": "舍，愁憂不歡，坐自思惟，悔無所及。爾時，舍",
    "T02n0125_047:0800c16": "衛城中有如此之惡聲：「沙門釋種子呪墮他",
    "T02n0125_047:0800c17": "子。」其中男女各相謂言：「今諸沙門！行無節度，",
    "T02n0125_047:0800c18": "食不知時，如在家白衣，有何等異？」爾時，眾",
    "T02n0125_047:0800c19": "多比丘聞諸人民各論此理：「沙門釋種子不",
    "T02n0125_047:0800c20": "知節度，行來無忌。」其中，持戒比丘戒完具",
    "T02n0125_047:0800c21": "者，亦自怨責：「實非我等之宜，食無禁限，行",
    "T02n0125_047:0800c22": "無時節，實是我等之非也。」各共相將至佛",
    "T02n0125_047:0800c23": "所，頭面禮足，以此因緣，具白世尊。爾時，佛",
    "T02n0125_047:0800c24": "告一比丘：「汝往喚迦留陀夷使來。」是時，彼",
    "T02n0125_047:0800c25": "比丘受佛教已，即往喚優陀夷。時優",
    "T02n0125_047:0800c26": "陀夷聞佛見呼，即來至世尊所，頭面禮足，",
    "T02n0125_047:0800c27": "在一面坐。爾時，世尊問優陀夷曰：「汝審昨",
    "T02n0125_047:0800c28": "日暮入城乞食，至長者家，使長者婦胎墮",
    "T02n0125_047:0800c29": "乎？」優陀夷白佛言：「唯然，世尊！」佛告優陀",
    "T02n0125_047:0801a01": "夷：「汝何故不別時節，又復欲雨而入城乞",
    "T02n0125_047:0801a02": "食；此非汝宜，然是族姓子出家學道而貪",
    "T02n0125_047:0801a03": "著於食。」爾時，優陀夷即從坐起，白世尊",
    "T02n0125_047:0801a04": "言：「自今之後，不敢復犯，唯願世尊聽受懺",
    "T02n0125_047:0801a05": "悔。」爾時，世尊告阿難曰：「速打揵稚，集諸",
    "T02n0125_047:0801a06": "比丘在普會講堂。」阿難受佛教已。即集諸",
    "T02n0125_047:0801a07": "比丘集在講堂，前白佛言：「諸比丘已集，世",
    "T02n0125_047:0801a08": "尊！宜知是時。」爾時，世尊即往講堂，在中央",
    "T02n0125_047:0801a09": "坐，告諸比丘：「過去久遠諸佛世尊皆一坐而",
    "T02n0125_047:0801a10": "食，諸聲聞等亦一坐而食，正使將來諸佛及",
    "T02n0125_047:0801a11": "弟子眾，亦當一坐而食。所以然者，此是行",
    "T02n0125_047:0801a12": "道之要法，應當一坐而食。若能一坐而食，身",
    "T02n0125_047:0801a13": "體輕便，心得開解；心已得解，得諸善根；已",
    "T02n0125_047:0801a14": "得善根，便得三昧；已得三昧，如實而知之。",
    "T02n0125_047:0801a15": "云何如實而知之？所謂苦諦如實而知之；",
    "T02n0125_047:0801a16": "苦習諦如實而知之；苦盡諦如實而知之；",
    "T02n0125_047:0801a17": "苦出要諦如實而知之。汝等族姓子已出",
    "T02n0125_047:0801a18": "家學道，捨世八業，而不知時節，如彼貪",
    "T02n0125_047:0801a19": "欲之人有何差別？梵志別有梵志之法，外",
    "T02n0125_047:0801a20": "道別有外道之法。」是時，優波離白世尊言：",
    "T02n0125_047:0801a21": "「過去如來、將來諸佛，皆一坐而食，唯願世尊",
    "T02n0125_047:0801a22": "當與諸比丘限時而食。」世尊告曰：「如來亦",
    "T02n0125_047:0801a23": "有此智，但未犯者，要眼前有罪，乃當制",
    "T02n0125_047:0801a24": "限耳。」爾時，世尊告諸比丘：「我專一坐而食，",
    "T02n0125_047:0801a25": "汝等亦當一坐而食。今汝日中而食，不得",
    "T02n0125_047:0801a26": "過時。汝等亦當學乞食之法。云何比丘學",
    "T02n0125_047:0801a27": "乞食之法？於是，比丘！趣以支命，得亦不喜，",
    "T02n0125_047:0801a28": "不得亦不憂；設得食時，思惟而食，無有貪",
    "T02n0125_047:0801a29": "著之心，但欲使此身趣得存形，除去舊",
    "T02n0125_047:0801b01": "痛，更不造新，使氣力充足。如是，比丘！名",
    "T02n0125_047:0801b02": "為乞食。汝等比丘，應當一坐而食。「云何比",
    "T02n0125_047:0801b03": "丘一坐而食？起則犯食，更不應食。如是，比",
    "T02n0125_047:0801b04": "丘！名為一坐而食。汝等比丘亦當應得食",
    "T02n0125_047:0801b05": "而食之。云何比丘得而食之？於是，比丘！以",
    "T02n0125_047:0801b06": "得食已，更復有為齊此于？以食更得者不",
    "T02n0125_047:0801b07": "應復食。如是，比丘！得食而食之。汝等比丘，",
    "T02n0125_047:0801b08": "亦當應著三衣，應坐樹下，坐閑靜處，應",
    "T02n0125_047:0801b09": "露坐苦行，應著補納衣，應在塚間，應著",
    "T02n0125_047:0801b10": "弊惡之衣。所以然者，歎說少欲之人。我今",
    "T02n0125_047:0801b11": "教汝等，當如迦葉比丘。所以然者，迦葉",
    "T02n0125_047:0801b12": "比丘自行頭陀十一法，亦復教人行此要",
    "T02n0125_047:0801b13": "法。我今教誡汝等，當如面王比丘。所以",
    "T02n0125_047:0801b14": "然者，面王比丘著弊壞之衣，不著校飾。",
    "T02n0125_047:0801b15": "是謂，比丘！我之教誡，當念修習。如是，比丘！",
    "T02n0125_047:0801b16": "當作是學。」爾時，跋提波羅及經三月不",
    "T02n0125_047:0801b17": "至世尊所。爾時，阿難臨三月初，至跋提婆",
    "T02n0125_047:0801b18": "羅比丘所，而告之曰：「今諸眾僧皆補納衣",
    "T02n0125_047:0801b19": "裳。如是如來當人間遊行，今不往者，後悔",
    "T02n0125_047:0801b20": "無益。」是時，阿難將跋提婆羅至世尊所，頭",
    "T02n0125_047:0801b21": "面禮足，並復白佛言：「唯然，世尊！聽我懺",
    "T02n0125_047:0801b22": "悔，自今已後，更不犯之。如來制禁戒，然我",
    "T02n0125_047:0801b23": "不受之，唯願垂恕。」如是再三。是時，佛告曰：",
    "T02n0125_047:0801b24": "「聽汝悔過，後莫復犯。所以然者，我自念生",
    "T02n0125_047:0801b25": "死無數，或作驢、騾、駱駝、象、馬、猪、羊，以草養",
    "T02n0125_047:0801b26": "此四大形；或在地獄中，以熱鐵丸噉之；或",
    "T02n0125_047:0801b27": "作餓鬼，恒食膿血；或作人形，食此五穀；或",
    "T02n0125_047:0801b28": "作天形，食自然甘露。無數劫中，形命共競，初",
    "T02n0125_047:0801b29": "無厭足。優波離當知，如火獲薪，初無厭",
    "T02n0125_047:0801c01": "足，如大海水，吞流無足。今凡夫之人亦復",
    "T02n0125_047:0801c02": "如是，貪食無厭足。」爾時，世尊便說此偈：",
    "T02n0125_047:0801c03": "「生死不斷絕，　　皆由貪欲故，",
    "T02n0125_047:0801c04": "怨憎長其惡，　　愚者之所習。",
    "T02n0125_047:0801c05": "「是故，跋提婆羅，當念少欲知足，無起貪想，",
    "T02n0125_047:0801c06": "興諸亂念。如是，優波離！當作是學。」爾時，",
    "T02n0125_047:0801c07": "跋提婆羅聞如來教誡已，在閑靜之處，而",
    "T02n0125_047:0801c08": "自剋責，所以族姓子，出家學道者，修無上",
    "T02n0125_047:0801c09": "梵行：生死已盡，梵行已立，所作已辦，更不復",
    "T02n0125_047:0801c10": "受有，如實而知。爾時，跋提婆羅即成阿羅",
    "T02n0125_047:0801c11": "漢。爾時，世尊告諸比丘：「我弟子中第一聲聞",
    "T02n0125_047:0801c12": "多飲食者，所謂吉護比丘是也。」爾時，諸比",
    "T02n0125_047:0801c13": "丘聞佛所說，歡喜奉行。",
    "T02n0125_047:0801c14": "8（八）聞如是：一時，佛在鴦藝村中，與大比丘",
    "T02n0125_047:0801c15": "眾五百人俱。爾時，世尊告諸比丘：「諸人民皆",
    "T02n0125_047:0801c16": "稱汝等為沙門。設復問：『汝等是沙門乎？』",
    "T02n0125_047:0801c17": "汝等亦言：『是沙門。』吾今告汝，沙門之行、婆羅",
    "T02n0125_047:0801c18": "門之行，汝等當念修習，後必成果，如實不",
    "T02n0125_047:0801c19": "異。所以然者，有二種沙門：有習行沙門，",
    "T02n0125_047:0801c20": "有誓願沙門。「彼云何名為習行沙門？於是，",
    "T02n0125_047:0801c21": "比丘行來、進止、視瞻、容貌、著衣、持鉢，皆悉如",
    "T02n0125_047:0801c22": "法，不著貪欲、瞋恚、愚癡，但持戒精進，不犯",
    "T02n0125_047:0801c23": "非法，等學諸戒，是謂名為習行沙門。「彼云",
    "T02n0125_047:0801c24": "何名誓願沙門？於是，或有比丘威儀、戒律、",
    "T02n0125_047:0801c25": "出入、進止、行步、容貌、視瞻、舉動，皆悉如法，盡",
    "T02n0125_047:0801c26": "有漏成無漏，於現法中身得證而自遊化：",
    "T02n0125_047:0801c27": "生死已盡，梵行已立，所作已辦，更不復受",
    "T02n0125_047:0801c28": "有，如實知之。是謂名誓願沙門。是謂，比丘！",
    "T02n0125_047:0801c29": "二種沙門。」爾時，阿難白世尊言：「彼云何名",
    "T02n0125_047:0802a01": "為沙門法行，婆羅門法行？」佛告阿難：「於是，",
    "T02n0125_047:0802a02": "比丘飲食知足，晝夜經行，不失時節，行",
    "T02n0125_047:0802a03": "諸道品。「云何比丘諸根寂靜？於是，比丘若眼",
    "T02n0125_047:0802a04": "見色，不起想著，興諸亂念，於中眼根而得",
    "T02n0125_047:0802a05": "清淨，除諸惡念，不念不善之法。若耳聞聲、",
    "T02n0125_047:0802a06": "鼻臭香、舌知味、身知細滑、意知法，不起",
    "T02n0125_047:0802a07": "想著，興諸亂念，於意根而得清淨。如是，比",
    "T02n0125_047:0802a08": "丘根得清淨。「云何比丘飲食知足？於是，比",
    "T02n0125_047:0802a09": "丘量腹而食，不求肥白，但欲使此身趣存",
    "T02n0125_047:0802a10": "而已，除去故痛，新者不生，得修梵行。猶如",
    "T02n0125_047:0802a11": "男女身生瘡痍，隨時以膏塗瘡，常欲使瘡",
    "T02n0125_047:0802a12": "愈故。今此比丘亦復如是，量腹而食，所",
    "T02n0125_047:0802a13": "以以膏膏車者，欲致遠故，比丘量腹而食",
    "T02n0125_047:0802a14": "者，欲趣存命故也。如是，比丘飲食知足。「云",
    "T02n0125_047:0802a15": "何比丘恒知景寤？於是，比丘初夜、後夜恒",
    "T02n0125_047:0802a16": "知景寤，思惟三十七道之法。若晝日經",
    "T02n0125_047:0802a17": "行，除去惡念諸結之想，復於初夜、後夜經",
    "T02n0125_047:0802a18": "行，除去惡結不善之想，復於中夜右脇著",
    "T02n0125_047:0802a19": "地，以脚相累，唯向明之想，復於後夜，出",
    "T02n0125_047:0802a20": "入經行，除去不善之念。如是，比丘知時景",
    "T02n0125_047:0802a21": "寤。如是，阿難！此是沙門要行。「彼云何名婆",
    "T02n0125_047:0802a22": "羅門要行？於是，比丘苦諦如實知之，苦",
    "T02n0125_047:0802a23": "習、苦盡、苦出要如實而知之，後以解此",
    "T02n0125_047:0802a24": "欲漏心、有漏心、無明漏心而得解脫，已得解",
    "T02n0125_047:0802a25": "脫，便得解脫智，生死已盡，梵行已立，所作已",
    "T02n0125_047:0802a26": "辦，更不復受胎，如實知之。此名為婆羅門",
    "T02n0125_047:0802a27": "要行之法。阿難當知，此名為要行之義也。」",
    "T02n0125_047:0802a28": "爾時，世尊便說此偈：",
    "T02n0125_047:0802a29": "「沙門名息心，　　諸惡永已盡，",
    "T02n0125_047:0802b01": "梵志名清淨，　　除去諸亂想。",
    "T02n0125_047:0802b02": "「是故，阿難！沙門法行、婆羅門法行，當念修行。",
    "T02n0125_047:0802b03": "其有眾生行此諸法，然後乃稱為沙門。復",
    "T02n0125_047:0802b04": "以何故名為沙門？諸結永息故名為沙門。",
    "T02n0125_047:0802b05": "復以何故名為婆羅門？盡除愚惑之法故",
    "T02n0125_047:0802b06": "名為梵志；亦名為剎利。復以何故名剎利？",
    "T02n0125_047:0802b07": "以其斷淫、怒、癡故名為剎利；亦名為沐",
    "T02n0125_047:0802b08": "浴。以何故名為沐浴？以其洗二十一結",
    "T02n0125_047:0802b09": "故名為沐浴。亦名為覺。以何故名為覺？",
    "T02n0125_047:0802b10": "以其覺了愚法、慧法故名為覺。亦名為彼",
    "T02n0125_047:0802b11": "岸。以何等故名為彼岸？以其從此岸至",
    "T02n0125_047:0802b12": "彼岸故名為彼岸。阿難！能行此法者，然後",
    "T02n0125_047:0802b13": "乃名為沙門、婆羅門。此是其義，當念奉行。」爾",
    "T02n0125_047:0802b14": "時，阿難聞佛所說，歡喜奉行。",
    "T02n0125_047:0802b15": "9（九）聞如是：一時，佛在釋翅迦毘羅越尼拘",
    "T02n0125_047:0802b16": "留園中，與大比丘眾五百人俱。爾時，提婆",
    "T02n0125_047:0802b17": "達兜王子往至世尊所，頭面禮足，在一面坐。",
    "T02n0125_047:0802b18": "是時，提婆達兜白佛言：「唯然，世尊！聽我道次",
    "T02n0125_047:0802b19": "得作沙門。」佛告提婆達兜：「汝宜在家分檀",
    "T02n0125_047:0802b20": "惠施。夫為沙門，實為不易。」是時，提婆達兜",
    "T02n0125_047:0802b21": "復再三白佛言：「唯然，世尊！聽在末行。」佛復",
    "T02n0125_047:0802b22": "告曰：「汝宜在家，不宜出家修沙門行。」爾時，",
    "T02n0125_047:0802b23": "提婆達兜便生此念：「此沙門懷嫉妬心，我今",
    "T02n0125_047:0802b24": "宜自剃頭，善修梵行。何用是沙門為？」是時，",
    "T02n0125_047:0802b25": "提婆達兜即自退歸，自剃鬚髮，著袈裟，自",
    "T02n0125_047:0802b26": "稱言：「我是釋種子。」爾時，有一比丘名修羅",
    "T02n0125_047:0802b27": "陀，頭陀行乞食，著補納衣，五通清徹。是時，",
    "T02n0125_047:0802b28": "提婆達兜往至彼比丘所，頭面禮足，前言：",
    "T02n0125_047:0802b29": "「唯願尊者當與我說教，使長夜而獲安隱。」",
    "T02n0125_047:0802c01": "是時，修羅陀比丘即與說威儀禮節，思惟此",
    "T02n0125_047:0802c02": "法，捨此就彼。是時，提婆達兜如彼比丘教",
    "T02n0125_047:0802c03": "而不漏失。是時，提婆達兜比丘言：「唯願尊",
    "T02n0125_047:0802c04": "者當與我說神足道，我能堪任修行此道。」",
    "T02n0125_047:0802c05": "爾時，比丘復與說神足之道：「汝今當學心",
    "T02n0125_047:0802c06": "意輕重；已知心意輕重，復當分別四大：地、",
    "T02n0125_047:0802c07": "水、火、風之輕重；已得知四大輕重，便當修",
    "T02n0125_047:0802c08": "行自在三昧；已行自在三昧，復當修勇猛",
    "T02n0125_047:0802c09": "三昧；已行勇猛三昧，復當修行心意三昧；",
    "T02n0125_047:0802c10": "已行心意三昧，復當行自戒三昧；已修行",
    "T02n0125_047:0802c11": "自戒三昧，如是不久便當成神足道。」爾時，",
    "T02n0125_047:0802c12": "提婆達兜受師教已。自知心意輕重，復知",
    "T02n0125_047:0802c13": "四大輕重，盡修諸三昧，無所漏失，爾時不",
    "T02n0125_047:0802c14": "久便成神足之道。如是無數方便作變無",
    "T02n0125_047:0802c15": "量。爾時，提婆達兜名聲流布四遠。是時，提婆",
    "T02n0125_047:0802c16": "達兜以神足力，乃至三十三天，採取種種優",
    "T02n0125_047:0802c17": "鉢蓮花、拘牟頭華，奉上阿闍世太子，又告之",
    "T02n0125_047:0802c18": "曰：「此花是三十三天所出，釋提桓因遣來",
    "T02n0125_047:0802c19": "奉上太子。」爾時，王太子見提婆達兜神足如",
    "T02n0125_047:0802c20": "是，便隨時供養，給其所須。太子復作是",
    "T02n0125_047:0802c21": "念：「提婆達兜神足極為難及。」時，提婆達兜復",
    "T02n0125_047:0802c22": "自隱形，作小兒身，在王太子膝上。時，諸婇",
    "T02n0125_047:0802c23": "女各作斯念：「此是何人，為是鬼耶？為是天",
    "T02n0125_047:0802c24": "耶？」語言未竟，便復化身，還復如故。是時，王",
    "T02n0125_047:0802c25": "太子及諸宮人皆稱言：「此是提婆達兜。」即給",
    "T02n0125_047:0802c26": "與所須，又傳此言：「提婆達兜名德不可具",
    "T02n0125_047:0802c27": "記。」爾時，眾多比丘聞已，往至世尊所，頭面禮",
    "T02n0125_047:0802c28": "足，白佛言：「提婆達兜者極大神足，能得衣",
    "T02n0125_047:0802c29": "裳、飲食、床臥具、病瘦醫藥。」佛告比丘：「汝等勿",
    "T02n0125_047:0803a01": "興此意，著提婆達兜利養，又莫欽羨彼神",
    "T02n0125_047:0803a02": "足之力，彼人即當以此神足，墮墜三惡道，",
    "T02n0125_047:0803a03": "提婆達兜所獲利養，及其神足當復秏盡。",
    "T02n0125_047:0803a04": "所以然者，提婆達兜自當造身、口、意行。」爾",
    "T02n0125_047:0803a05": "時，復興此念：「沙門瞿曇有神足，我亦有神",
    "T02n0125_047:0803a06": "足；沙門瞿曇有所知，我亦有所知，沙門",
    "T02n0125_047:0803a07": "瞿曇姓貴，我亦姓貴；若沙門瞿曇現一神足，",
    "T02n0125_047:0803a08": "我當現二；沙門現二，我當現四；彼八我",
    "T02n0125_047:0803a09": "十六；彼十六我三十二；隨其沙門所現變化，",
    "T02n0125_047:0803a10": "我當轉倍。」爾時，眾多比丘聞提婆達兜有此",
    "T02n0125_047:0803a11": "語，五百餘比丘至提婆達兜所，及五百比",
    "T02n0125_047:0803a12": "丘受太子供養。時，舍利弗、目乾連自相謂",
    "T02n0125_047:0803a13": "言：「我等共到提婆達兜所，聽彼說法為何",
    "T02n0125_047:0803a14": "論說？」即共相將至提婆達兜所。爾時，提婆達",
    "T02n0125_047:0803a15": "兜遙見舍利弗、目乾連來，即告諸比丘：「此",
    "T02n0125_047:0803a16": "二人是悉達弟子。」甚懷歡悅。到已，共相問訊，",
    "T02n0125_047:0803a17": "在一面坐。爾時，諸比丘各興此念：「釋迦文",
    "T02n0125_047:0803a18": "佛弟子，今盡來向提婆達兜。」爾時，提婆達兜",
    "T02n0125_047:0803a19": "語舍利弗言：「汝今堪任與諸比丘說法乎？",
    "T02n0125_047:0803a20": "吾欲小息，又患脊痛。」是時，提婆達兜以脚",
    "T02n0125_047:0803a21": "相累右脇臥，以其歡喜心故便睡眠。爾時，",
    "T02n0125_047:0803a22": "舍利弗、目乾連見提婆達兜眠，即以神足",
    "T02n0125_047:0803a23": "接諸比丘，飛在空中而去。是時，提婆達兜",
    "T02n0125_047:0803a24": "覺寤，不見諸比丘，極懷瞋恚，并吐斯言：",
    "T02n0125_047:0803a25": "「吾若不報怨者，終不名為提婆達兜也。」",
    "T02n0125_047:0803a26": "此是提婆達兜最初犯五逆惡。提婆達兜適",
    "T02n0125_047:0803a27": "生此念，即時失神足。爾時，眾多比丘白世",
    "T02n0125_047:0803a28": "尊言：「提婆達兜比丘極有神足，乃能壞聖",
    "T02n0125_047:0803a29": "眾。」爾時，世尊告諸比丘：「提婆達兜不但今",
    "T02n0125_047:0803b01": "壞聖眾，乃過去世時恒壞聖眾。所以然者，",
    "T02n0125_047:0803b02": "乃往過去時亦壞聖眾，復興惡念：『我要取",
    "T02n0125_047:0803b03": "沙門瞿曇殺之，於三界作佛，獨尊無侶。』」",
    "T02n0125_047:0803b04": "是時，提婆達兜語阿闍世王：「古昔諸人壽",
    "T02n0125_047:0803b05": "命極長，如今遂短，備王太子一旦命終者，",
    "T02n0125_047:0803b06": "則唐生於世間。何不取父王害之，紹聖王",
    "T02n0125_047:0803b07": "位？我當取如來害之，當得作佛。新王、新",
    "T02n0125_047:0803b08": "佛，不亦快哉。」爾時，阿闍世王即便差守門",
    "T02n0125_047:0803b09": "人，取父王閉在牢獄，自立為王，治化人民。",
    "T02n0125_047:0803b10": "時，諸群庶各相謂言：「此子未生則是怨家之",
    "T02n0125_047:0803b11": "子，因以為名阿闍世王。」爾時，提婆達兜見",
    "T02n0125_047:0803b12": "阿闍世王撿父王已，復興此念：「吾要當取",
    "T02n0125_047:0803b13": "沙門瞿曇害之。」爾時，世尊在耆闍崛山一",
    "T02n0125_047:0803b14": "小山側。爾時，提婆達兜到耆闍崛山，手擎",
    "T02n0125_047:0803b15": "大石長三十肘，廣十五肘而擲世尊。是時，山",
    "T02n0125_047:0803b16": "神金毘羅鬼恒住彼山，見提婆達兜抱石",
    "T02n0125_047:0803b17": "打佛，即時申手接著餘處。爾時，石碎一小",
    "T02n0125_047:0803b18": "片石，著如來足，即時出血。爾時，世尊見已，",
    "T02n0125_047:0803b19": "語提婆達兜曰：「汝今復興意欲害如來，此",
    "T02n0125_047:0803b20": "是第二五逆之罪。」爾時，提婆達兜復自思惟：",
    "T02n0125_047:0803b21": "「我今竟不得害此沙門瞿曇，當更求方便。」",
    "T02n0125_047:0803b22": "捨而去，至阿闍世所，啟白王曰：「可飲",
    "T02n0125_047:0803b23": "黑象使醉，使害沙門。所以然者，此象凶",
    "T02n0125_047:0803b24": "暴必能害此沙門瞿曇。若當沙門有一切智",
    "T02n0125_047:0803b25": "者，明日必不來入城乞食；若無一切智者，",
    "T02n0125_047:0803b26": "明日入城乞食，必當為此惡象所害也。」爾",
    "T02n0125_047:0803b27": "時，阿闍世王即以醇酒飲象使醉，告令國",
    "T02n0125_047:0803b28": "中人民曰：「其欲自安惜己命者，明日勿復",
    "T02n0125_047:0803b29": "城中行來。」爾時，世尊到時，著衣持鉢，入羅",
    "T02n0125_047:0803c01": "閱城乞食。國中男女大小四部之眾，聞阿",
    "T02n0125_047:0803c02": "闍世王以酒飲象，欲害如來，皆共相將至",
    "T02n0125_047:0803c03": "世尊所，頭面禮足，白佛言：「唯願世尊莫",
    "T02n0125_047:0803c04": "入羅閱城乞食！何以故？王阿闍世飲象使",
    "T02n0125_047:0803c05": "醉，欲害如來。」佛告諸優婆塞：「夫等正覺終",
    "T02n0125_047:0803c06": "不為他人所害也。」爾時，世尊雖聞斯言，猶",
    "T02n0125_047:0803c07": "故入城。爾時，惡象遙見世尊來，瞋恚熾盛，",
    "T02n0125_047:0803c08": "奔趣如來，欲得害之。然佛見象來，即說",
    "T02n0125_047:0803c09": "斯偈：",
    "T02n0125_047:0803c10": "「象莫害於龍，　　龍象出現難，",
    "T02n0125_047:0803c11": "不以害龍故，　　得生於善處。」",
    "T02n0125_047:0803c12": "爾時，彼象聞如來說此偈已，即前長跪舐",
    "T02n0125_047:0803c13": "如來足。爾時，彼象即以悔過，心不自寧，即",
    "T02n0125_047:0803c14": "便命終，生三十三天。爾時，王阿闍世及提婆",
    "T02n0125_047:0803c15": "達兜見象已死，慘然不悅。提婆達兜語王",
    "T02n0125_047:0803c16": "曰：「沙門瞿曇已取象殺。」王報之曰：「此沙門",
    "T02n0125_047:0803c17": "瞿曇有大神力，多諸伎術，乃能咒此龍象",
    "T02n0125_047:0803c18": "殺之。」時，王阿闍世復作是說：「此沙門必威",
    "T02n0125_047:0803c19": "德具足，竟不為惡象所害。」提婆達兜報言：",
    "T02n0125_047:0803c20": "「沙門瞿曇有幻惑之咒，能使外道異學皆悉",
    "T02n0125_047:0803c21": "靡伏，何況畜生之類。」是時，提婆達兜復作",
    "T02n0125_047:0803c22": "是念：「我今觀察阿闍世王意欲變悔。」爾時，",
    "T02n0125_047:0803c23": "提婆達兜愁憂不樂，出羅閱城。爾時，法施比",
    "T02n0125_047:0803c24": "丘尼遙見提婆達兜來，語提婆達兜曰：「汝",
    "T02n0125_047:0803c25": "今所造極為過差，今悔猶易，恐後將難。」時，提",
    "T02n0125_047:0803c26": "婆達兜聞此語已倍復瞋恚，尋報之曰：「禿",
    "T02n0125_047:0803c27": "婢，有何過差，今易後難耶？」法施比丘尼報曰：",
    "T02n0125_047:0803c28": "「汝今與惡共，并造眾不善之本。」",
    "T02n0125_047:0803c29": "爾時，提婆達兜熾火洞然，即以手打比丘尼",
    "T02n0125_047:0804a01": "殺。爾時，提婆達兜以害真人，往至己房，告",
    "T02n0125_047:0804a02": "諸弟子：「汝等當知，我今以興意向沙門",
    "T02n0125_047:0804a03": "瞿曇。然其義理，不應以羅漢復興惡意還",
    "T02n0125_047:0804a04": "向羅漢，吾今宜可向彼懺悔。」是時，提婆達",
    "T02n0125_047:0804a05": "兜以此愁憂不樂，尋得重病。提婆達兜告",
    "T02n0125_047:0804a06": "諸弟子：「我無此力，得往見沙門瞿曇！汝等",
    "T02n0125_047:0804a07": "當扶我至沙門所。」爾時，提婆達兜以毒塗",
    "T02n0125_047:0804a08": "十指爪甲，語諸弟子：「汝等輿我到彼沙",
    "T02n0125_047:0804a09": "門所。」爾時，諸弟子即輿將至世尊所。爾時，",
    "T02n0125_047:0804a10": "阿難遙見提婆達兜遠來，即白世尊言：「提",
    "T02n0125_047:0804a11": "婆達兜今來必有悔心，欲向如來求改悔",
    "T02n0125_047:0804a12": "過。」佛告阿難：「提婆達兜終不得至世尊",
    "T02n0125_047:0804a13": "所。」爾時，阿難再三復白佛言：「今此提婆達兜",
    "T02n0125_047:0804a14": "已欲來至求其悔過。」佛告阿難：「此惡人",
    "T02n0125_047:0804a15": "終不得至如來所，此人今日命根已熟。」爾",
    "T02n0125_047:0804a16": "時，提婆達兜來至世尊所，語諸弟子：「我今",
    "T02n0125_047:0804a17": "不宜臥見如來，宜當下床乃見耳。」提婆達",
    "T02n0125_047:0804a18": "兜適下足在地，爾時地中有大火風起生，",
    "T02n0125_047:0804a19": "遶提婆達兜身。爾時，提婆達兜為火所燒，",
    "T02n0125_047:0804a20": "便發悔心於如來所，正欲稱南無佛，然不",
    "T02n0125_047:0804a21": "究竟，這得稱南無，便入地獄。爾時，阿難",
    "T02n0125_047:0804a22": "以見提婆達兜入地獄中，白世尊言：「提婆",
    "T02n0125_047:0804a23": "達兜今日以取命終，入地獄中耶？」佛告之",
    "T02n0125_047:0804a24": "曰：「提婆達兜不為滅盡至究竟處。今此提",
    "T02n0125_047:0804a25": "婆達兜興起惡心向如來身，身壞命終，入",
    "T02n0125_047:0804a26": "阿鼻地獄中。」爾時，阿難悲泣涕淚，不能自",
    "T02n0125_047:0804a27": "勝。佛告阿難：「汝何為悲泣乃爾？」阿難白佛",
    "T02n0125_047:0804a28": "言：「我今欲愛心未盡，未能斷欲，故悲泣",
    "T02n0125_047:0804a29": "耳。」爾時，世尊便說斯偈：",
    "T02n0125_047:0804b01": "「如人自造行，　　還自觀察本，",
    "T02n0125_047:0804b02": "善者受善報，　　惡者受其殃。",
    "T02n0125_047:0804b03": "世人為惡行，　　死受地獄苦，",
    "T02n0125_047:0804b04": "設復為善行，　　轉身受天祿。",
    "T02n0125_047:0804b05": "彼自招惡行，　　自致入地獄，",
    "T02n0125_047:0804b06": "此非佛怨苦，　　汝今何為悲？」",
    "T02n0125_047:0804b07": "爾時，阿難白世尊言：「提婆達兜身壞命終，",
    "T02n0125_047:0804b08": "為生何處？」佛告阿難：「今此提婆達兜身壞",
    "T02n0125_047:0804b09": "命終，入阿鼻地獄中。所以然者，由其造五",
    "T02n0125_047:0804b10": "逆惡，故致斯報。」爾時，阿難復重白佛：「如是，",
    "T02n0125_047:0804b11": "世尊！如聖尊教也。己身為惡，現身入地獄，",
    "T02n0125_047:0804b12": "所以我今悲泣涕淚者，由其提婆達兜不",
    "T02n0125_047:0804b13": "惜名號、姓族故，亦復不為父母、尊長，辱諸",
    "T02n0125_047:0804b14": "釋種，毀我等門戶。然提婆達兜現身入地",
    "T02n0125_047:0804b15": "獄，誠非其宜。所以然者，我等門族出轉輪",
    "T02n0125_047:0804b16": "聖王位，然提婆達兜身出於王種，不應",
    "T02n0125_047:0804b17": "現身入地獄中。提婆達兜應當現身盡有",
    "T02n0125_047:0804b18": "漏，成無漏心解脫、慧解脫，於此現身得受",
    "T02n0125_047:0804b19": "證果：生死已盡，梵行已立，所作已辦，更不復",
    "T02n0125_047:0804b20": "受胎，如實知之；習真人跡，得阿羅漢，於",
    "T02n0125_047:0804b21": "無餘涅槃果而般涅槃。何圖持此現身入",
    "T02n0125_047:0804b22": "地獄中？提婆達兜在時有大威神，極有神",
    "T02n0125_047:0804b23": "德，乃能往至三十三天，變化自由，豈得斯",
    "T02n0125_047:0804b24": "人復入地獄乎？不審，世尊，提婆達兜在地",
    "T02n0125_047:0804b25": "獄中，為經歷幾許年歲？」佛告阿難：「此人在",
    "T02n0125_047:0804b26": "地獄中經歷一劫。」是時，阿難復重白佛言：",
    "T02n0125_047:0804b27": "「然劫有兩種，有大劫、小劫，此人為應何劫？」",
    "T02n0125_047:0804b28": "佛告阿難：「斯人當經歷大劫。所謂大劫者，",
    "T02n0125_047:0804b29": "即賢劫，是盡劫數，行盡命終，還復人身。」阿難",
    "T02n0125_047:0804c01": "白佛：「提婆達兜盡喪人根，遂復成就。所以",
    "T02n0125_047:0804c02": "然者，劫數長遠，夫大劫者不過賢劫。」爾時，",
    "T02n0125_047:0804c03": "阿難倍復悲泣哽噎不樂，復重白佛：「提婆",
    "T02n0125_047:0804c04": "達兜從阿鼻地獄出，當生何處？」佛告阿難：",
    "T02n0125_047:0804c05": "「提婆達兜於彼命終，當生四天王上。」阿難",
    "T02n0125_047:0804c06": "復問：「於彼命終當生何處？」佛告阿難：「於彼",
    "T02n0125_047:0804c07": "命終展轉當生三十三天、焰天、兜率天、化",
    "T02n0125_047:0804c08": "自在天、他化自在天。」阿難復問：「於彼命終當",
    "T02n0125_047:0804c09": "生何處？」佛告阿難：「於是，提婆達兜從地獄",
    "T02n0125_047:0804c10": "終，生善處天上，經歷六十劫中不墮三惡",
    "T02n0125_047:0804c11": "趣，往來天、人，最後受身，當剃除鬚髮，著",
    "T02n0125_047:0804c12": "三法衣，以信堅固，出家學道，成辟支佛，名",
    "T02n0125_047:0804c13": "曰南無。」爾時，阿難前白佛言：「如是，世尊！提",
    "T02n0125_047:0804c14": "婆達兜由其惡報，致地獄罪。為造何德，六",
    "T02n0125_047:0804c15": "十劫經歷生死，不受苦惱，後復成辟支佛，",
    "T02n0125_047:0804c16": "號名曰南無？」佛告阿難：「彈指之頃善意，其",
    "T02n0125_047:0804c17": "福難喻，何況提婆達兜博古明今，多所誦",
    "T02n0125_047:0804c18": "習，總持諸法，所聞不忘。計彼提婆達兜昔",
    "T02n0125_047:0804c19": "所怨讎，起殺害心向於如來；復由曩昔",
    "T02n0125_047:0804c20": "緣報故，有喜悅心向於如來，由此因緣報",
    "T02n0125_047:0804c21": "故，六十劫中不墜墮三惡趣。復由提婆達",
    "T02n0125_047:0804c22": "兜最後命終之時，起和悅心，稱南無故，",
    "T02n0125_047:0804c23": "後作辟支佛，號名曰南無。」爾時，阿難即前禮",
    "T02n0125_047:0804c24": "佛，重自陳說：「唯然，世尊！如神所教。」是時，大",
    "T02n0125_047:0804c25": "目乾連前白佛言：「我今欲至阿鼻地獄中，",
    "T02n0125_047:0804c26": "與提婆達兜說要行，慰勞慶賀。」佛告目連：",
    "T02n0125_047:0804c27": "「汝宜知之，勿復卒暴，專心正意，無興亂",
    "T02n0125_047:0804c28": "想。所以然者，極惡行眾生難彫、難成，然",
    "T02n0125_047:0804c29": "後乃墮阿鼻地獄中。又彼罪人不解人間音",
    "T02n0125_047:0805a01": "響，言語往來。」爾時，目連復白佛言：「我今所",
    "T02n0125_047:0805a02": "解六十四音，言語開通，我當以此音響，往語",
    "T02n0125_047:0805a03": "彼人。」",
    "T02n0125_047:0805a04": "佛告目連：「汝宜知是時。」是時，阿難聞斯語，",
    "T02n0125_047:0805a05": "歡喜踊躍，不能自勝。時，大目連前禮佛",
    "T02n0125_047:0805a06": "足，繞佛三匝，即於佛前，猶如力士屈伸",
    "T02n0125_047:0805a07": "臂頃，即往至阿鼻地獄所。爾時，大目連當",
    "T02n0125_047:0805a08": "在阿鼻地獄上虛空中，彈指覺曰：「提婆達兜！」",
    "T02n0125_047:0805a09": "爾時，提婆達兜默然不應。時，諸獄卒語目連",
    "T02n0125_047:0805a10": "曰：「汝今為喚何者提婆達兜？」獄卒復白：「此",
    "T02n0125_047:0805a11": "間亦有拘樓孫佛時提婆達兜，拘那含牟",
    "T02n0125_047:0805a12": "尼佛時提婆達兜，迦葉佛時提婆達兜，亦有",
    "T02n0125_047:0805a13": "在家提婆達兜，出家提婆達兜。汝今，比丘！正",
    "T02n0125_047:0805a14": "命何者提婆達兜？」目連報曰：「吾今所命，釋",
    "T02n0125_047:0805a15": "迦文佛叔父兒提婆達兜，故欲相見。」是時，獄",
    "T02n0125_047:0805a16": "卒手執鐵叉，或執火焰，燒炙彼身，使令",
    "T02n0125_047:0805a17": "覺寤。爾時，提婆達兜身體火焰熾然，高三十",
    "T02n0125_047:0805a18": "肘，諸獄卒告曰：「汝今愚人何為眠寐？」爾時，提",
    "T02n0125_047:0805a19": "婆達兜眾苦所逼，而報之曰：「汝等今日何所",
    "T02n0125_047:0805a20": "教勅？」獄卒復語：「汝今仰觀空中。」尋隨彼語，",
    "T02n0125_047:0805a21": "仰觀虛空，見大目連結加趺坐，坐寶蓮華，",
    "T02n0125_047:0805a22": "如日披雲。提婆達兜見已，便說斯偈：",
    "T02n0125_047:0805a23": "「是誰現天光，　　如日披雲出，",
    "T02n0125_047:0805a24": "猶如金山聚，　　永無塵穢污？」",
    "T02n0125_047:0805a25": "爾時，目連復以偈報：",
    "T02n0125_047:0805a26": "「我是釋師子，　　瞿曇之族末，",
    "T02n0125_047:0805a27": "是彼次聲聞，　　名曰大目連。」",
    "T02n0125_047:0805a28": "爾時，提婆達兜語目連曰：「尊者目連，何由故",
    "T02n0125_047:0805a29": "屈此間？此間眾生造惡無量，難可開化。不",
    "T02n0125_047:0805b01": "作善根，命終之後來生此間。」目連報曰：「我",
    "T02n0125_047:0805b02": "是佛使故來適此，欲相愍念？拔苦無本。」",
    "T02n0125_047:0805b03": "爾時，提婆達兜聞佛音響，歡喜踊躍，不能",
    "T02n0125_047:0805b04": "自勝，并吐此言：「唯願尊者以時敷演，如來",
    "T02n0125_047:0805b05": "世尊有何言教？更不記說惡趣之無乎？」目",
    "T02n0125_047:0805b06": "連報曰：「提婆達兜！勿懷恐怖，地獄極苦無",
    "T02n0125_047:0805b07": "過斯處。彼釋迦文佛如來、至真、等正覺，愍",
    "T02n0125_047:0805b08": "念一切蜎飛蠢動，如母愛子，心無差別。以",
    "T02n0125_047:0805b09": "時演義，終不失敘，亦不違類所演過量。",
    "T02n0125_047:0805b10": "今神口所記，汝本興起惡念欲害世尊，復",
    "T02n0125_047:0805b11": "教將餘人，使趣無由；由此緣報，入阿",
    "T02n0125_047:0805b12": "鼻地獄中，當經歷一劫，終無出期。盡其劫",
    "T02n0125_047:0805b13": "數，行盡命終，當生四天王上，展轉當生三",
    "T02n0125_047:0805b14": "十三天、焰天、兜率天、化自在天、他化自在",
    "T02n0125_047:0805b15": "天，六十劫中不趣惡道，周流人、天之間，最",
    "T02n0125_047:0805b16": "後受身，還復人形，剃除鬚髮，著三法衣，以",
    "T02n0125_047:0805b17": "信堅固，出家學道，當成辟支佛，號名曰南",
    "T02n0125_047:0805b18": "無。所以然者，由汝初死臨斷命時，稱南",
    "T02n0125_047:0805b19": "無，故致斯號。今彼如來觀此善言南無，故",
    "T02n0125_047:0805b20": "說名號，六十劫中作辟支佛。」爾時，提婆達兜",
    "T02n0125_047:0805b21": "聞斯語已，歡喜踊躍，善心生焉，復白目連：",
    "T02n0125_047:0805b22": "「如來所說言教，必然不疑，愍念群生，所",
    "T02n0125_047:0805b23": "濟無量，大慈、大悲，兼化愚惑。設我今日以",
    "T02n0125_047:0805b24": "右脇臥阿鼻地獄中，經歷一劫，心意專正，",
    "T02n0125_047:0805b25": "終無勞倦。」爾時，目連復告提婆達兜曰：「汝",
    "T02n0125_047:0805b26": "今云何，苦痛叵有增損乎？」提婆達兜報曰：",
    "T02n0125_047:0805b27": "「我身苦痛遂增無損，今聞如來見授名號，",
    "T02n0125_047:0805b28": "痛猶小損，蓋不足言。」目連問曰：「汝今所患",
    "T02n0125_047:0805b29": "苦痛之原，為像何類？」提婆達兜報曰：「以",
    "T02n0125_047:0805c01": "熱鐵輪轢我身壞，復以鐵杵㕮咀我形，",
    "T02n0125_047:0805c02": "有黑暴象蹋蹈我身，復有火山來鎮",
    "T02n0125_047:0805c03": "我面，昔日袈裟化為銅鍱，極為熾然來著",
    "T02n0125_047:0805c04": "我體，苦痛之原，其狀如斯。」目連報曰：「汝頗",
    "T02n0125_047:0805c05": "自知罪過元本，受斯苦惱不乎？吾今一一",
    "T02n0125_047:0805c06": "分別，卿欲聞耶？」提婆達兜白言：「唯然。時說。」爾",
    "T02n0125_047:0805c07": "時，目連便說此偈：",
    "T02n0125_047:0805c08": "「汝本最勝所，　　壞亂比丘僧，",
    "T02n0125_047:0805c09": "今以熱鐵杵，　　㕮擣汝形體。",
    "T02n0125_047:0805c10": "然彼之大眾，　　第一聲聞者，",
    "T02n0125_047:0805c11": "鬪亂比丘僧，　　今以熱輪轢。",
    "T02n0125_047:0805c12": "汝本教王放，　　醇酒飲黑象，",
    "T02n0125_047:0805c13": "今以群黑象，　　蹋蹈汝形體。",
    "T02n0125_047:0805c14": "汝本以大石，　　遙擲如來足，",
    "T02n0125_047:0805c15": "今以火山報，　　燒汝無遺餘。",
    "T02n0125_047:0805c16": "汝本以手拳，　　殺彼比丘尼，",
    "T02n0125_047:0805c17": "今被熱銅󰪑，　　捲燋不得申。",
    "T02n0125_047:0805c18": "行報終不敗，　　亦復不住空，",
    "T02n0125_047:0805c19": "是故當勸勉，　　離此諸惡元。",
    "T02n0125_047:0805c20": "「汝本提婆達兜所造元本，正謂斯耳。當自專",
    "T02n0125_047:0805c21": "意向佛如來，長夜之中獲福無量。」爾時，提",
    "T02n0125_047:0805c22": "婆達兜復白目連：「今寄目連，頭面禮世尊",
    "T02n0125_047:0805c23": "足：『興居輕利，遊步康強。』亦復禮拜尊者阿",
    "T02n0125_047:0805c24": "難。」爾時，尊者大目乾連放大神足，使阿鼻",
    "T02n0125_047:0805c25": "地獄苦痛休息。爾時，復說斯偈：",
    "T02n0125_047:0805c26": "「皆稱南無佛，　　釋師最勝者，",
    "T02n0125_047:0805c27": "彼能施安隱，　　除去諸苦惱。」",
    "T02n0125_047:0805c28": "爾時，地獄眾生聞目連說此偈已，六萬餘人",
    "T02n0125_047:0805c29": "行盡罪畢，即彼命終生四天王上。爾時，目連",
    "T02n0125_047:0806a01": "即攝神足還至所在，到世尊所，頭面禮足，",
    "T02n0125_047:0806a02": "在一面立。爾時，目連白世尊曰：「提婆達兜",
    "T02n0125_047:0806a03": "問訊敬奉無量：『興居輕利，遊步康強。』亦復問",
    "T02n0125_047:0806a04": "訊阿難！並作是說：『如來見記六十劫中成",
    "T02n0125_047:0806a05": "辟支佛，號名曰南無。設我以右脇臥阿鼻",
    "T02n0125_047:0806a06": "地獄中，終不辭勞。』」爾時，世尊告曰：「善哉！善",
    "T02n0125_047:0806a07": "哉！目連，多所饒益，多所潤及，愍念群盲，",
    "T02n0125_047:0806a08": "天、人得安，使諸如來、聲聞漸至滅盡涅槃之",
    "T02n0125_047:0806a09": "處。是故，目連！常當勤加成就三法。所以然",
    "T02n0125_047:0806a10": "者，若當提婆達兜修行善法，身三、口四、意三",
    "T02n0125_047:0806a11": "者，彼人終身不貪利養，亦復不造五逆罪，",
    "T02n0125_047:0806a12": "入阿鼻地獄中。所以然者，夫人貪利養",
    "T02n0125_047:0806a13": "者，亦有恭敬之心向於三寶，亦復不奉持",
    "T02n0125_047:0806a14": "禁戒，不具足身、口、意行，當貪專意身、口、意",
    "T02n0125_047:0806a15": "行。如是，目連，當作是學。」爾時，目連聞佛所",
    "T02n0125_047:0806a16": "說，歡喜奉行。",
    "T02n0125_047:0806a17": "10（一〇）聞如是：一時，佛在舍衛國祇樹給孤獨",
    "T02n0125_047:0806a18": "園。爾時，世尊告諸比丘：「若有眾生修行慈",
    "T02n0125_047:0806a19": "心解脫，廣布其義，與人演說，當獲此十一",
    "T02n0125_047:0806a20": "果報。云何為十一？臥安，覺安，不見惡夢，天",
    "T02n0125_047:0806a21": "護，人愛，不毒，不兵，水、火、盜賊終不侵抂。若",
    "T02n0125_047:0806a22": "身壞命終，生梵天上。是謂，比丘！能行慈心，",
    "T02n0125_047:0806a23": "獲此十一之福。」爾時，世尊便說斯偈：",
    "T02n0125_047:0806a24": "「若有行慈心，　　亦無放逸行，",
    "T02n0125_047:0806a25": "諸結漸漸薄，　　轉見於道跡。",
    "T02n0125_047:0806a26": "以能行此慈，　　當生梵天上，",
    "T02n0125_047:0806a27": "速疾得滅度，　　永至無為處。",
    "T02n0125_047:0806a28": "不殺無害心，　　亦無勝負意，",
    "T02n0125_047:0806a29": "行慈普一切，　　終無怨恨心。",
    "T02n0125_047:0806b01": "「是故，比丘！當求方便，行於慈心，廣布其義。",
    "T02n0125_047:0806b02": "如是，比丘！當作是學。」爾時，諸比丘聞佛所",
    "T02n0125_047:0806b03": "說，歡喜奉行。",
    "T02n0125_047:0806b04": "增壹阿含經卷第四十七"
}