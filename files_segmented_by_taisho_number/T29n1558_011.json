{
    "T29n1558_011:0057a02": "阿毘達磨俱舍論卷第十一",
    "T29n1558_011:0057a04": "尊者世親造",
    "T29n1558_011:0057a05": "三藏法師玄奘奉　詔譯",
    "T29n1558_011:0057a06": "分別世品第三之四",
    "T29n1558_011:0057a07": "如是已說有情世間。器世間今當說。頌曰。",
    "T29n1558_011:0057a08": "　安立器世間　　風輪最居下",
    "T29n1558_011:0057a09": "　其量廣無數　　厚十六洛叉",
    "T29n1558_011:0057a10": "　次上水輪深　　十一億二萬",
    "T29n1558_011:0057a11": "　下八洛叉水　　餘凝結成金",
    "T29n1558_011:0057a12": "　此水金輪廣　　徑十二洛叉",
    "T29n1558_011:0057a13": "　三千四百半　　周圍此三倍",
    "T29n1558_011:0057a14": "論曰。許此三千大千世界如是安立形量",
    "T29n1558_011:0057a15": "不同。謂諸有情業增上力。先於最下依止",
    "T29n1558_011:0057a16": "虛空有風輪生廣無數。厚十六億踰繕那。",
    "T29n1558_011:0057a17": "如是風輪其體堅密。假設有一大諾健那。",
    "T29n1558_011:0057a18": "以金剛輪奮威懸擊。金剛有碎風輪無損。",
    "T29n1558_011:0057a19": "又諸有情業增上力。起大雲雨澍風輪上。",
    "T29n1558_011:0057a20": "滴如車軸積水成輪。如是水輪於未凝結",
    "T29n1558_011:0057a21": "位深十一億二萬踰繕那。如何水輪不傍流",
    "T29n1558_011:0057a22": "散。有餘師說。一切有情業力所持令不流",
    "T29n1558_011:0057a23": "散。如所飲食未熟變時。終不流移墮於",
    "T29n1558_011:0057a24": "熟藏。有餘部說。由風所持令不流散。如篅",
    "T29n1558_011:0057a25": "持穀。有情業力感別風起。搏擊此水上結",
    "T29n1558_011:0057a26": "成金。如熟乳停上凝成膜。故水輪減唯厚",
    "T29n1558_011:0057a27": "八洛叉。餘轉成金。厚三億二萬。二輪廣量其",
    "T29n1558_011:0057a28": "數是同。謂徑十二億三千四百半。周圍其邊",
    "T29n1558_011:0057a29": "數成三倍。謂周圍量成三十六億一萬三百",
    "T29n1558_011:0057b01": "五十踰繕那。頌曰。",
    "T29n1558_011:0057b02": "　蘇迷盧處中　　次踰健達羅",
    "T29n1558_011:0057b03": "　伊沙馱羅山　　朅地洛迦山",
    "T29n1558_011:0057b04": "　蘇達梨舍那　　頞濕縛羯拏",
    "T29n1558_011:0057b05": "　毘那怛迦山　　尼民達羅山",
    "T29n1558_011:0057b06": "　於大洲等外　　有鐵輪圍山",
    "T29n1558_011:0057b07": "　前七金所成　　蘇迷盧四寶",
    "T29n1558_011:0057b08": "　入水皆八萬　　妙高出亦然",
    "T29n1558_011:0057b09": "　餘八半半下　　廣皆等高量",
    "T29n1558_011:0057b10": "論曰。於金輪上有九大山。妙高山王處中",
    "T29n1558_011:0057b11": "而住。餘八周匝繞妙高山。於八山中前七",
    "T29n1558_011:0057b12": "名內。第七山外有大洲等。此外復有鐵輪",
    "T29n1558_011:0057b13": "圍山。周匝如輪圍一世界。持雙等七唯金",
    "T29n1558_011:0057b14": "所成。妙高山王四寶為體。謂如次四面北東",
    "T29n1558_011:0057b15": "南西金銀吠琉璃頗胝迦寶。隨寶威德色",
    "T29n1558_011:0057b16": "顯於空。故贍部洲空似吠琉璃色。如是寶",
    "T29n1558_011:0057b17": "等從何而生。亦諸有情業增上力。復大雲起",
    "T29n1558_011:0057b18": "雨金輪上滴如車軸。積水奔濤。其水即為",
    "T29n1558_011:0057b19": "眾寶種藏。由具種種威德猛風鑽擊變生",
    "T29n1558_011:0057b20": "眾寶類等。如是變水生寶等時。因滅果生。",
    "T29n1558_011:0057b21": "體不俱有。非如數論轉變所成。數論云何",
    "T29n1558_011:0057b22": "執轉變義。謂執有法自性常存有餘法生",
    "T29n1558_011:0057b23": "有餘法滅。如是轉變何理相違。謂必無容",
    "T29n1558_011:0057b24": "有法常住可執別有法滅法生。誰言法外",
    "T29n1558_011:0057b25": "別有有法。唯即此法於轉變時異相所依",
    "T29n1558_011:0057b26": "名為有法。此亦非理。非理者何。即是此物",
    "T29n1558_011:0057b27": "而不如此。如是言義曾所未聞。如是變",
    "T29n1558_011:0057b28": "生金寶等已。復由業力引起別風。簡別寶",
    "T29n1558_011:0057b29": "等。攝令聚集成山成洲。分水甘醎令別",
    "T29n1558_011:0057c01": "成立內海外海。如是九山住金輪上。入水",
    "T29n1558_011:0057c02": "量皆等八萬踰繕那。蘇迷盧山出水亦爾。餘",
    "T29n1558_011:0057c03": "八出水半半漸卑。謂初持雙出水四萬。乃至",
    "T29n1558_011:0057c04": "最後鐵輪圍山出水三百一十二半。如是九",
    "T29n1558_011:0057c05": "山一一廣量。各各與自出水量同。頌曰。",
    "T29n1558_011:0057c06": "　山間有八海　　前七名為內",
    "T29n1558_011:0057c07": "　最初廣八萬　　四邊各三倍",
    "T29n1558_011:0057c08": "　餘六半半陿　　第八名為外",
    "T29n1558_011:0057c09": "　三洛叉二萬　　二千踰繕那",
    "T29n1558_011:0057c10": "論曰。妙高為初輪圍最後。中間八海。前七名",
    "T29n1558_011:0057c11": "內。七中皆具八功德水。一甘。二冷。三軟。四",
    "T29n1558_011:0057c12": "輕。五清淨。六不臭。七飲時不損喉。八飲已",
    "T29n1558_011:0057c13": "不傷腹。如是七海初廣八萬。約持雙山內",
    "T29n1558_011:0057c14": "邊周量。於其四面數各三倍。謂各成二億",
    "T29n1558_011:0057c15": "四萬踰繕那。其餘六海量半半陿。謂第二海",
    "T29n1558_011:0057c16": "量廣四萬。乃至第七量廣一千二百五十。此",
    "T29n1558_011:0057c17": "等不說周圍量者。以煩多故。第八名外。",
    "T29n1558_011:0057c18": "醎水盈滿。量廣三億二萬二千。頌曰。",
    "T29n1558_011:0057c19": "　於中大洲相　　南贍部如車",
    "T29n1558_011:0057c20": "　三邊各二千　　南邊有三半",
    "T29n1558_011:0057c21": "　東毘提訶洲　　其相如半月",
    "T29n1558_011:0057c22": "　三邊如贍部　　東邊三百半",
    "T29n1558_011:0057c23": "　西瞿陀尼洲　　其相圓無缺",
    "T29n1558_011:0057c24": "　徑二千五百　　周圍此三倍",
    "T29n1558_011:0057c25": "　北俱盧畟方　　面各二千等",
    "T29n1558_011:0057c26": "　中洲復有八　　四洲邊各二",
    "T29n1558_011:0057c27": "論曰。於外海中大洲有四。謂於四面對妙",
    "T29n1558_011:0057c28": "高山。南贍部洲北廣南陿。三邊量等。其相如",
    "T29n1558_011:0057c29": "車。南邊唯廣三踰繕那半。三邊各有二千踰",
    "T29n1558_011:0058a01": "繕那。唯此洲中有金剛座。上窮地際下據",
    "T29n1558_011:0058a02": "金輪。一切菩薩將登正覺。皆坐此座上起",
    "T29n1558_011:0058a03": "金剛喻定。以無餘依及餘處所有堅固力",
    "T29n1558_011:0058a04": "能持此故。東勝身洲東陿西廣。三邊量等。形",
    "T29n1558_011:0058a05": "如半月。東三百五十。三邊各二千。西牛貨洲",
    "T29n1558_011:0058a06": "圓如滿月。徑二千五百。周圍七千半。北俱盧",
    "T29n1558_011:0058a07": "洲形如方座。四邊量等。面各二千。等言為",
    "T29n1558_011:0058a08": "明無少增減。隨其洲相人面亦然。復有八",
    "T29n1558_011:0058a09": "中洲。是大洲眷屬。謂四大洲側各有二中洲。",
    "T29n1558_011:0058a10": "贍部洲邊二中洲者。一遮末羅洲。二筏羅遮",
    "T29n1558_011:0058a11": "末羅洲。勝身洲邊二中洲者。一提訶洲。二",
    "T29n1558_011:0058a12": "毘提訶洲。牛貨洲邊二中洲者。一舍搋洲。二",
    "T29n1558_011:0058a13": "嗢怛羅漫怛里拏洲。俱盧洲邊二中洲者。一",
    "T29n1558_011:0058a14": "矩拉婆洲。二憍拉婆洲。此一切洲皆人所住。",
    "T29n1558_011:0058a15": "有說。唯一邏剎娑居。頌曰。",
    "T29n1558_011:0058a16": "　此北九黑山　　雪香醉山內",
    "T29n1558_011:0058a17": "　無熱池縱廣　　五十踰繕那",
    "T29n1558_011:0058a18": "論曰。此贍部洲從中向北。三處各有三重",
    "T29n1558_011:0058a19": "黑山。有大雪山。在黑山北。大雪山北有香",
    "T29n1558_011:0058a20": "醉山。雪北香南有大池水。名無熱惱。出四",
    "T29n1558_011:0058a21": "大河。一殑伽河。二信度河。三徙多河。四縛芻",
    "T29n1558_011:0058a22": "河。無熱惱池縱廣正等。面各五十踰繕那量。",
    "T29n1558_011:0058a23": "八功德水盈滿其中。非得通人無由能至。",
    "T29n1558_011:0058a24": "於此池側有贍部林樹形高大其果甘美。",
    "T29n1558_011:0058a25": "依此林故名贍部洲。或依此果以立洲",
    "T29n1558_011:0058a26": "號。復於何處置[木*奈]落迦大[木*奈]落迦。何量有",
    "T29n1558_011:0058a27": "幾。頌曰。",
    "T29n1558_011:0058a28": "　此下過二萬　　無間深廣同",
    "T29n1558_011:0058a29": "　上七[木*奈]落迦　　八增皆十六",
    "T29n1558_011:0058b01": "　謂煻煨屍糞　　鋒刃烈河增",
    "T29n1558_011:0058b02": "　各住彼四方　　餘八寒地獄",
    "T29n1558_011:0058b03": "論曰。此贍部洲下過二萬。有阿鼻旨大[木*奈]落",
    "T29n1558_011:0058b04": "迦。深廣同前。謂各二萬故。彼底去此四萬",
    "T29n1558_011:0058b05": "踰繕那。以於其中受苦無間非如餘七",
    "T29n1558_011:0058b06": "大[木*奈]落迦受苦非恒故名無間。且如等活",
    "T29n1558_011:0058b07": "[木*奈]落迦中。諸有情身雖被種種斫刺磨擣。",
    "T29n1558_011:0058b08": "而彼暫遇涼風所吹還活如本。由斯理故",
    "T29n1558_011:0058b09": "立等活名。阿鼻旨中無如是事。有餘師說。",
    "T29n1558_011:0058b10": "阿鼻旨中無樂間苦。故名無間。餘地獄中",
    "T29n1558_011:0058b11": "有樂間起。雖無異熟而有等流。七[木*奈]落迦",
    "T29n1558_011:0058b12": "在無間上重累而住。其七者何。一者極熱。",
    "T29n1558_011:0058b13": "二者炎熱。三者大叫。四者號叫。五者眾合。六",
    "T29n1558_011:0058b14": "者黑繩。七者等活。有說。此七在無間傍。八",
    "T29n1558_011:0058b15": "[木*奈]落迦增各十六。故薄伽梵說此頌言。",
    "T29n1558_011:0058b16": "　此八[木*奈]落迦　　我說甚難越",
    "T29n1558_011:0058b17": "　以熱鐵為地　　周匝有鐵牆",
    "T29n1558_011:0058b18": "　四面有四門　　關閉以鐵扇",
    "T29n1558_011:0058b19": "　巧安布分量　　各有十六增",
    "T29n1558_011:0058b20": "　多百踰繕那　　滿中造惡者",
    "T29n1558_011:0058b21": "　周遍焰交徹　　猛火恒洞然",
    "T29n1558_011:0058b22": "十六增者。八[木*奈]落迦四面門外各有四所。一",
    "T29n1558_011:0058b23": "煻煨增。謂此增內煻煨沒膝。有情遊彼纔下",
    "T29n1558_011:0058b24": "足時。皮肉與血俱燋爛墜。舉足還生平復",
    "T29n1558_011:0058b25": "如本。二屍糞增。謂此增內屍糞泥滿。於中",
    "T29n1558_011:0058b26": "多有娘矩吒蟲。[此/束]利如針身白頭黑。有情遊",
    "T29n1558_011:0058b27": "彼皆為此蟲鑽皮破骨咂食其髓。三鋒刃",
    "T29n1558_011:0058b28": "增。謂此增內復有三種。一刀刃路。謂於此",
    "T29n1558_011:0058b29": "中仰布刀刃以為大道。有情遊彼纔下足",
    "T29n1558_011:0058c01": "時。皮肉與血俱斷碎墜。舉足還生平復如",
    "T29n1558_011:0058c02": "本。二劍葉林。謂此林上純以銛利劍刃為",
    "T29n1558_011:0058c03": "葉。有情遊彼風吹葉墜。斬刺肢體骨肉",
    "T29n1558_011:0058c04": "零落。有烏駁狗摣掣食之。三鐵刺林。謂此",
    "T29n1558_011:0058c05": "林上有利鐵刺。長十六指。有情被逼上下",
    "T29n1558_011:0058c06": "樹時。其刺銛鋒下上鑱刺。有鐵[此/束]鳥。探啄",
    "T29n1558_011:0058c07": "有情眼睛心肝爭競而食。刀刃路等三種雖",
    "T29n1558_011:0058c08": "殊而鐵杖同故一增攝。四烈河增。謂此增",
    "T29n1558_011:0058c09": "量廣滿中熱醎水。有情入中或浮或沒。或逆",
    "T29n1558_011:0058c10": "或順或橫或轉。被蒸被煮骨肉糜爛。如大",
    "T29n1558_011:0058c11": "鑊中滿盛灰汁置麻米等。猛火下燃。麻等於",
    "T29n1558_011:0058c12": "中上下迴轉舉體糜爛。有情亦燃。設欲逃亡。",
    "T29n1558_011:0058c13": "於兩岸上有諸獄卒。手執刀槍禦捍令迴。",
    "T29n1558_011:0058c14": "無由得出。此河如塹。前三似園。四面各四",
    "T29n1558_011:0058c15": "增故言皆十六。此是增上被刑害所。故說",
    "T29n1558_011:0058c16": "名增。本地獄中適被害已重遭害故。有說。",
    "T29n1558_011:0058c17": "有情從地獄出更遭此苦。故說為增。今於",
    "T29n1558_011:0058c18": "此中因論生論。諸地獄卒是有情不。有說。",
    "T29n1558_011:0058c19": "非情。如何動作。有情業力。如成劫風。若爾",
    "T29n1558_011:0058c20": "云何。通彼大德法善現說。如彼頌言。",
    "T29n1558_011:0058c21": "　心常懷忿毒　　好集諸惡業",
    "T29n1558_011:0058c22": "　見他苦欣悅　　死作琰魔卒",
    "T29n1558_011:0058c23": "琰魔王使諸邏剎娑。擲諸有情置地獄者",
    "T29n1558_011:0058c24": "名琰魔卒。是實有情。非地獄中害有情者。",
    "T29n1558_011:0058c25": "故地獄卒非實有情。有說有情。若爾此惡業",
    "T29n1558_011:0058c26": "何處受異熟。即地獄中。以地獄中尚容無",
    "T29n1558_011:0058c27": "間所感異熟。此何理遮。若爾何緣火不燒",
    "T29n1558_011:0058c28": "彼。此定由業力所隔礙故。或感異大種故",
    "T29n1558_011:0058c29": "不被燒。熱[木*奈]落迦已說有八。復有餘八寒",
    "T29n1558_011:0059a01": "[木*奈]落迦。其八者何。一頞部陀。二尼剌部陀。三",
    "T29n1558_011:0059a02": "頞唽吒。四臛臛婆。五虎虎婆。六嗢鉢羅。七鉢",
    "T29n1558_011:0059a03": "特摩。八摩訶鉢特摩。此中有情嚴寒所逼",
    "T29n1558_011:0059a04": "隨身聲變以立其名。此八并居贍部洲下",
    "T29n1558_011:0059a05": "如前所說大地獄傍。此贍部洲其量無幾。",
    "T29n1558_011:0059a06": "下寧容受無間等耶。洲如穀聚。上尖下闊。",
    "T29n1558_011:0059a07": "是故大海漸陿漸深。如上所論十六地獄",
    "T29n1558_011:0059a08": "一切有情增上業感。餘孤地獄各別業招。或",
    "T29n1558_011:0059a09": "多或二或一所止。差別多種。處所不定。或近",
    "T29n1558_011:0059a10": "江河山邊曠野。或在地下空及餘處。諸地獄",
    "T29n1558_011:0059a11": "器安布如是。本處在下。支派不定。傍生住",
    "T29n1558_011:0059a12": "處。謂水陸空。本處大海。後流餘處。諸鬼本",
    "T29n1558_011:0059a13": "處琰魔王國。於此贍部洲下過五百踰繕",
    "T29n1558_011:0059a14": "那有琰魔王國。縱廣量亦爾。從此展轉散",
    "T29n1558_011:0059a15": "居餘處。或有端嚴具大威德。受諸富樂自",
    "T29n1558_011:0059a16": "在如天。或有飢羸顏貌醜陋。如是等類廣",
    "T29n1558_011:0059a17": "說如經。日月所居量等義者。頌曰。",
    "T29n1558_011:0059a18": "　日月迷盧半　　五十一五十",
    "T29n1558_011:0059a19": "　夜半日沒中　　日出四洲等",
    "T29n1558_011:0059a20": "　雨際第二月　　後九夜漸增",
    "T29n1558_011:0059a21": "　寒第四亦然　　夜減晝翻此",
    "T29n1558_011:0059a22": "　晝夜增臘縛　　行南北路時",
    "T29n1558_011:0059a23": "　近日自影覆　　故見月輪缺",
    "T29n1558_011:0059a24": "論曰。日月眾星依何而住。依風而住。謂諸有",
    "T29n1558_011:0059a25": "情業增上力共引風起。繞妙高山空中旋環。",
    "T29n1558_011:0059a26": "運持日等令不停墜。彼所住去此幾踰繕",
    "T29n1558_011:0059a27": "那。持雙山頂齊妙高山半。日月徑量幾踰繕",
    "T29n1558_011:0059a28": "那。日五十一。月唯五十。星最小者唯一俱盧",
    "T29n1558_011:0059a29": "舍。其最大者十六踰繕那。日輪下面頗胝迦",
    "T29n1558_011:0059b01": "寶火珠所成能熱能照。月輪下面頗胝迦寶",
    "T29n1558_011:0059b02": "水珠所成能冷能照。隨有情業增上所生。",
    "T29n1558_011:0059b03": "能於眼身果花稼穡藥草等物。如其所應為",
    "T29n1558_011:0059b04": "益為損。唯一日月普於四洲作所作事。一",
    "T29n1558_011:0059b05": "日所作事為四洲同時不。不爾。云何。北洲",
    "T29n1558_011:0059b06": "夜半東洲日沒。南洲日中西洲日出。此四時",
    "T29n1558_011:0059b07": "等。餘例應知。日行此洲路有差別故令晝",
    "T29n1558_011:0059b08": "夜有減有增。從雨際第二月後半第九日夜",
    "T29n1558_011:0059b09": "漸增。從寒際第四月後半第九日夜漸減。晝",
    "T29n1558_011:0059b10": "增減位與此相違。夜漸增時晝便漸減。夜若",
    "T29n1558_011:0059b11": "漸減晝則漸增。晝夜增時一晝夜增幾。增一",
    "T29n1558_011:0059b12": "臘縛。晝夜減亦然。日行此洲向南向北。如",
    "T29n1558_011:0059b13": "其次第夜增晝增。何故月輪於黑半末白半",
    "T29n1558_011:0059b14": "初位。見有缺耶。世施設中作如是釋。以月",
    "T29n1558_011:0059b15": "宮殿行近日輪。月被日輪光所侵照。餘邊",
    "T29n1558_011:0059b16": "發影自覆月輪。令於爾時見不圓滿。先舊",
    "T29n1558_011:0059b17": "師釋。由日月輪行度不同現有圓缺。日等",
    "T29n1558_011:0059b18": "宮殿何有情居。四大天王所部天眾。是諸天",
    "T29n1558_011:0059b19": "眾唯住此耶。若空居天唯住如是日等宮",
    "T29n1558_011:0059b20": "殿。若地居天住妙高山諸層級等。有幾層",
    "T29n1558_011:0059b21": "級。其量云何。何等諸天住何層級。頌曰。",
    "T29n1558_011:0059b22": "　妙高層有四　　相去各十千",
    "T29n1558_011:0059b23": "　傍出十六千　　八四二千量",
    "T29n1558_011:0059b24": "　堅手及持鬘　　恒憍大王眾",
    "T29n1558_011:0059b25": "　如次居四級　　亦住餘七山",
    "T29n1558_011:0059b26": "論曰。蘇迷盧山有四層級。始從水際盡第",
    "T29n1558_011:0059b27": "一層。相去十千踰繕那量。如是乃至從第",
    "T29n1558_011:0059b28": "三層盡第四層亦十千量。此四層級從妙",
    "T29n1558_011:0059b29": "高山傍出圍繞盡其下半。最初層級出十六",
    "T29n1558_011:0059c01": "千。第二第三第四層級。如其次第。八四二",
    "T29n1558_011:0059c02": "千。有藥叉神名為堅手住初層級。有名",
    "T29n1558_011:0059c03": "持鬘住第二級。有名恒憍住第三級。此三",
    "T29n1558_011:0059c04": "皆是四大天王所部天眾。第四層級四大天",
    "T29n1558_011:0059c05": "王及諸眷屬共所居止故。經依此說四大",
    "T29n1558_011:0059c06": "王眾天。如妙高山四外層級四大王眾及眷",
    "T29n1558_011:0059c07": "屬居。如是持雙持軸山等七金山上亦有天",
    "T29n1558_011:0059c08": "居。是四大王所部封邑。是名依地住四大",
    "T29n1558_011:0059c09": "王眾天。於欲天中此天最廣。三十三天住",
    "T29n1558_011:0059c10": "在何處。頌曰。",
    "T29n1558_011:0059c11": "　妙高頂八萬　　三十三天居",
    "T29n1558_011:0059c12": "　四角有四峯　　金剛手所住",
    "T29n1558_011:0059c13": "　中宮名善見　　周萬踰繕那",
    "T29n1558_011:0059c14": "　高一半金城　　雜飾地柔軟",
    "T29n1558_011:0059c15": "　中有殊勝殿　　周千踰繕那",
    "T29n1558_011:0059c16": "　外四苑莊嚴　　眾車麁雜喜",
    "T29n1558_011:0059c17": "　妙池居四方　　相去各二十",
    "T29n1558_011:0059c18": "　東北圓生樹　　西南善法堂",
    "T29n1558_011:0059c19": "論曰。三十三天住迷盧頂。其頂四面各八十",
    "T29n1558_011:0059c20": "千。與下四邊其量無別。有餘師說。周八十",
    "T29n1558_011:0059c21": "千別說四邊各唯二萬。山頂四角各有一",
    "T29n1558_011:0059c22": "峯。其高廣量各有五百。有藥叉神名金剛",
    "T29n1558_011:0059c23": "手。於中止住守護諸天。於山頂中有宮名",
    "T29n1558_011:0059c24": "善見。面二千半。周萬踰繕那。金城量高一踰",
    "T29n1558_011:0059c25": "繕那半。其地平坦亦真金所成。俱用百一雜",
    "T29n1558_011:0059c26": "寶嚴飾。地觸柔軟如妬羅綿。於踐躡時隨",
    "T29n1558_011:0059c27": "足高下。是天帝釋所都大城。於其城中有",
    "T29n1558_011:0059c28": "殊勝殿。種種妙寶具足莊嚴。蔽餘天宮故",
    "T29n1558_011:0059c29": "名殊勝。面二百五十。周千踰繕那。是謂城",
    "T29n1558_011:0060a01": "中諸可愛事。城外四面四苑莊嚴。是彼諸天",
    "T29n1558_011:0060a02": "共遊戲處。一眾車苑。二麁惡苑。三雜林苑。四",
    "T29n1558_011:0060a03": "喜林苑。此為外飾莊嚴大城。四苑四邊有",
    "T29n1558_011:0060a04": "四妙池。中間各去苑二十踰繕那。是彼諸",
    "T29n1558_011:0060a05": "天勝遊戲處。諸天於彼捔勝歡娛。城外東",
    "T29n1558_011:0060a06": "北有圓生樹。是三十三天受欲樂勝所。盤",
    "T29n1558_011:0060a07": "根深廣五十踰繕那。聳幹上昇枝條傍布。高",
    "T29n1558_011:0060a08": "廣量等百踰繕那。挺葉開花妙香芬馥。順風",
    "T29n1558_011:0060a09": "熏滿百踰繕那。若逆風時猶遍五十。順風可",
    "T29n1558_011:0060a10": "爾。云何逆熏。有餘師言。香無逆熏義。依不",
    "T29n1558_011:0060a11": "越樹界故說逆熏。理實圓生有如是德。所",
    "T29n1558_011:0060a12": "流香氣能逆風熏。雖天和風力所擁遏。然能",
    "T29n1558_011:0060a13": "相續流趣餘方。漸劣漸微近處便歇。非能遠",
    "T29n1558_011:0060a14": "至如順風熏。如是花香。為依自地隨風相",
    "T29n1558_011:0060a15": "續轉至餘方。為但熏風別生香氣。此義無",
    "T29n1558_011:0060a16": "定。諸軌範師於此二門俱許無失。若爾何",
    "T29n1558_011:0060a17": "故薄伽梵言。",
    "T29n1558_011:0060a18": "　花香不能逆風熏　　根莖等香亦復爾",
    "T29n1558_011:0060a19": "　善士功德香芬馥　　逆風流美遍諸方",
    "T29n1558_011:0060a20": "據人間香故作是說。以世共了無如是",
    "T29n1558_011:0060a21": "能。化地部經說。此香氣順風熏滿百踰繕那。",
    "T29n1558_011:0060a22": "若無風時唯遍五十。外西南角有善法堂。",
    "T29n1558_011:0060a23": "三十三天時集於彼詳論如法不如法事。如",
    "T29n1558_011:0060a24": "是已辯三十三天所居外器。餘有色天眾所",
    "T29n1558_011:0060a25": "住器云何。頌曰。",
    "T29n1558_011:0060a26": "　此上有色天　　住依空宮殿",
    "T29n1558_011:0060a27": "論曰。此前所說三十三天上有色諸天。住依",
    "T29n1558_011:0060a28": "空宮殿。云何名上有色諸天。謂夜摩天。覩",
    "T29n1558_011:0060a29": "史多天。樂變化天。他化自在天。及前所說梵",
    "T29n1558_011:0060b01": "眾天等有十六處。并前合有二十二天。皆",
    "T29n1558_011:0060b02": "依外器。如是所說諸天眾中。頌曰。",
    "T29n1558_011:0060b03": "　六受欲交抱　　執手笑視婬",
    "T29n1558_011:0060b04": "論曰。唯六欲天受妙欲境。於中初二依地",
    "T29n1558_011:0060b05": "居天。形交成婬與人無別。然風氣泄熱惱",
    "T29n1558_011:0060b06": "便除。非如人間有餘不淨。夜摩天眾纔抱",
    "T29n1558_011:0060b07": "成婬。覩史多天但由執手。樂變化天唯相",
    "T29n1558_011:0060b08": "向笑。他化自在相視成婬。毘婆沙師作如",
    "T29n1558_011:0060b09": "是釋六天皆以形交成婬。世施設中說相",
    "T29n1558_011:0060b10": "抱等。但為顯彼時量差別。以上諸天欲境轉",
    "T29n1558_011:0060b11": "妙貪心轉捷故使之然。隨彼諸天男女膝上。",
    "T29n1558_011:0060b12": "有童男童女欻爾化生。即說為彼天所生男",
    "T29n1558_011:0060b13": "女。初生天眾身量云何。頌曰。",
    "T29n1558_011:0060b14": "　初如五至十　　色圓滿有衣",
    "T29n1558_011:0060b15": "論曰。且六欲諸天初生如次如五六七八九",
    "T29n1558_011:0060b16": "十歲人。生已身形速得成滿。色界天眾於初",
    "T29n1558_011:0060b17": "生時身量周圓具妙衣服。一切天眾皆作聖",
    "T29n1558_011:0060b18": "言。謂彼言詞同中印度。欲樂生別云何應",
    "T29n1558_011:0060b19": "知。頌曰。",
    "T29n1558_011:0060b20": "　欲生三人天　　樂生三九處",
    "T29n1558_011:0060b21": "論曰。欲生三者。有諸有情樂受現前諸妙欲",
    "T29n1558_011:0060b22": "境。彼於如是現欲境中自在而轉。謂全人",
    "T29n1558_011:0060b23": "趣及下四天。有諸有情樂受自化諸妙欲境。",
    "T29n1558_011:0060b24": "彼於自化妙欲境中自在而轉。謂唯第五樂",
    "T29n1558_011:0060b25": "變化天。有諸有情樂受他化諸妙欲境。彼",
    "T29n1558_011:0060b26": "於他化妙欲境中自在而轉。謂第六他化自",
    "T29n1558_011:0060b27": "在天。依受如生現前欲境故。依受如樂",
    "T29n1558_011:0060b28": "自化欲境故。依受如樂他化欲境故。於欲",
    "T29n1558_011:0060b29": "界中分別欲生差別三種。樂生三者。三靜慮",
    "T29n1558_011:0060c01": "中於九處生受三種樂。謂彼安住離生喜",
    "T29n1558_011:0060c02": "樂定生喜樂離喜樂故。長時安住。長時離",
    "T29n1558_011:0060c03": "苦。長時受樂。故名樂生。生靜慮中間都無",
    "T29n1558_011:0060c04": "喜樂應思。何故亦號樂生天。所說諸天二",
    "T29n1558_011:0060c05": "十二處上下相去其量云何。頌曰。",
    "T29n1558_011:0060c06": "　如彼去下量　　去上數亦然",
    "T29n1558_011:0060c07": "論曰。一一中間踰繕那量。非易可數。但可",
    "T29n1558_011:0060c08": "總舉彼去下量。去上例然。隨從何天去下",
    "T29n1558_011:0060c09": "海量。彼上所至與去下同。謂妙高山從第",
    "T29n1558_011:0060c10": "四層級。去下大海四萬踰繕那。是四大王本",
    "T29n1558_011:0060c11": "所住處。從彼上去三十三天亦如彼天去",
    "T29n1558_011:0060c12": "下海量。如三十三天去下大海上去夜摩",
    "T29n1558_011:0060c13": "天其量亦爾。如是乃至如善見天去下大",
    "T29n1558_011:0060c14": "海踰繕那量從彼上去色究竟天亦與彼",
    "T29n1558_011:0060c15": "天去下海等。從此向上無復所居。此處最",
    "T29n1558_011:0060c16": "高名色究竟。有餘師說。彼名礙究竟天。彼",
    "T29n1558_011:0060c17": "謂。礙名目積集色。至彼礙盡得究竟名。於",
    "T29n1558_011:0060c18": "下處生昇見上不。頌曰。",
    "T29n1558_011:0060c19": "　離通力依他　　下無昇見上",
    "T29n1558_011:0060c20": "論曰。三十三天由自通力能從本處昇夜",
    "T29n1558_011:0060c21": "摩天。或復依他。謂得通者及上天眾接往夜",
    "T29n1558_011:0060c22": "摩。所餘諸天昇上例爾。若來若至下見上",
    "T29n1558_011:0060c23": "天。然下眼不能覩上界上地。非其境界故。",
    "T29n1558_011:0060c24": "如不覺彼觸。是故從上地來下地時非",
    "T29n1558_011:0060c25": "自身來。要作下地化。有餘部說。彼下地天隨",
    "T29n1558_011:0060c26": "樂亦能見上地色。如生此界下見上天。",
    "T29n1558_011:0060c27": "夜摩等天宮依處量有幾。有餘師說。此上四",
    "T29n1558_011:0060c28": "天依處量同妙高山頂。有餘師說。上倍倍增。",
    "T29n1558_011:0060c29": "有餘師言。初靜慮地宮殿依處等一四洲。第",
    "T29n1558_011:0061a01": "二靜慮等小千界。第三靜慮等中千界。第四",
    "T29n1558_011:0061a02": "靜慮等大千界。有餘師言。下三靜慮如次量",
    "T29n1558_011:0061a03": "等小中大千。第四靜慮量無邊際。齊何量",
    "T29n1558_011:0061a04": "說小中大千。頌曰。",
    "T29n1558_011:0061a05": "　四大洲日月　　蘇迷盧欲天",
    "T29n1558_011:0061a06": "　梵世各一千　　名一小千界",
    "T29n1558_011:0061a07": "　此小千千倍　　說名一中千",
    "T29n1558_011:0061a08": "　此千倍大千　　皆同一成壞",
    "T29n1558_011:0061a09": "論曰。千四大洲乃至梵世。如是總說為一小",
    "T29n1558_011:0061a10": "千。千倍小千名一中千界。千中千界總名一",
    "T29n1558_011:0061a11": "大千。如是大千同成同壞。同成壞相後當廣",
    "T29n1558_011:0061a12": "辯。如外器量別。身量亦別耶。亦別。云何。頌",
    "T29n1558_011:0061a13": "曰。",
    "T29n1558_011:0061a14": "　贍部洲人量　　三肘半四肘",
    "T29n1558_011:0061a15": "　東西北洲人　　倍倍增如次",
    "T29n1558_011:0061a16": "　欲天俱盧舍　　四分一一增",
    "T29n1558_011:0061a17": "　色天踰繕那　　初四增半半",
    "T29n1558_011:0061a18": "　此上增倍倍　　唯無雲減三",
    "T29n1558_011:0061a19": "論曰。贍部洲人身多長三肘半。於中少分有",
    "T29n1558_011:0061a20": "長四肘。東勝身人身長八肘。西牛貨人長十",
    "T29n1558_011:0061a21": "六肘。北俱盧人三十二肘。欲界六天最下身",
    "T29n1558_011:0061a22": "量一俱盧舍四分之一。如是後後一一分增。",
    "T29n1558_011:0061a23": "至第六天身一俱盧舍半。色天身量初梵眾",
    "T29n1558_011:0061a24": "天半踰繕那。梵輔全一。大梵一半。少光二全。",
    "T29n1558_011:0061a25": "此上餘天皆增倍倍。唯無雲減三踰繕那。謂",
    "T29n1558_011:0061a26": "無量光天倍增二至四。乃至色究竟增滿萬",
    "T29n1558_011:0061a27": "六千。身量既殊。壽量別不。亦別。云何。頌曰。",
    "T29n1558_011:0061a28": "　北洲定千年　　西東半半減",
    "T29n1558_011:0061a29": "　此洲壽不定　　後十初叵量",
    "T29n1558_011:0061b01": "　人間五十年　　下天一晝夜",
    "T29n1558_011:0061b02": "　乘斯壽五百　　上五倍倍增",
    "T29n1558_011:0061b03": "　色無晝夜殊　　劫數等身量",
    "T29n1558_011:0061b04": "　無色初二萬　　後後二二增",
    "T29n1558_011:0061b05": "　少光上下天　　大全半為劫",
    "T29n1558_011:0061b06": "論曰。北俱盧人定壽千歲。西牛貨人壽五百",
    "T29n1558_011:0061b07": "歲。東勝身人壽二百五十歲。南贍部人壽無",
    "T29n1558_011:0061b08": "定限。劫減最後極壽十年。於劫初時人壽無",
    "T29n1558_011:0061b09": "量。百千等數不能計量。已說人間壽量長",
    "T29n1558_011:0061b10": "短。要先建立天上晝夜。方可算計天壽短",
    "T29n1558_011:0061b11": "長。天上云何建立晝夜。人五十歲為六天中",
    "T29n1558_011:0061b12": "最在下天一晝一夜。乘斯晝夜三十為月",
    "T29n1558_011:0061b13": "十二月為歲。彼壽五百年。上五欲天漸俱增",
    "T29n1558_011:0061b14": "倍。謂人百歲為第二天一晝一夜。乘此晝夜",
    "T29n1558_011:0061b15": "成月及年彼壽千歲。夜摩等四隨次如人。",
    "T29n1558_011:0061b16": "二四八百千六百歲為一晝夜。乘此晝夜",
    "T29n1558_011:0061b17": "成月及年。如次彼壽二四八千萬六千歲。持",
    "T29n1558_011:0061b18": "雙以上日月並無。彼天云何建立晝夜及光",
    "T29n1558_011:0061b19": "明事依何得成。依花開合建立晝夜。如",
    "T29n1558_011:0061b20": "拘物陀鉢特摩等。又依諸鳥鳴靜差別。或",
    "T29n1558_011:0061b21": "依天眾寤寐不同。依自身光明成外光明",
    "T29n1558_011:0061b22": "事。已說欲界天壽短長。色界天中無晝夜",
    "T29n1558_011:0061b23": "別。但以劫數知壽短長。彼劫壽短長與身",
    "T29n1558_011:0061b24": "量數等。謂若身量半踰繕那。壽量半劫。若彼",
    "T29n1558_011:0061b25": "身量一踰繕那。壽量一劫。乃至身量長萬六",
    "T29n1558_011:0061b26": "千。壽量亦同萬六千劫。已說色界天壽短長。",
    "T29n1558_011:0061b27": "無色四天從下如次壽量二四六八萬劫。上",
    "T29n1558_011:0061b28": "所說劫其量云何。為壞為成。為中為大。少",
    "T29n1558_011:0061b29": "光以上大全為劫。自下諸天大半為劫。即",
    "T29n1558_011:0061c01": "由此故說。大梵王過梵輔天壽一劫半。謂",
    "T29n1558_011:0061c02": "以成住壞各二十中劫六十中劫為一劫半。",
    "T29n1558_011:0061c03": "故以大半四十中劫。為下三天所壽劫量。",
    "T29n1558_011:0061c04": "已說善趣壽量短長。惡趣云何。頌曰。",
    "T29n1558_011:0061c05": "　等活等上六　　如次以欲天",
    "T29n1558_011:0061c06": "　壽為一晝夜　　壽量亦同彼",
    "T29n1558_011:0061c07": "　極熱半中劫　　無間中劫全",
    "T29n1558_011:0061c08": "　傍生極一中　　鬼月日五百",
    "T29n1558_011:0061c09": "　頞部陀壽量　　如一婆訶麻",
    "T29n1558_011:0061c10": "　百年除一盡　　後後倍二十",
    "T29n1558_011:0061c11": "論曰。四大王等六欲天壽。如其次第為等",
    "T29n1558_011:0061c12": "活等六[木*奈]落迦一晝一夜。壽量如次亦同",
    "T29n1558_011:0061c13": "彼天。謂四大王壽量五百於等活地獄為",
    "T29n1558_011:0061c14": "一晝一夜。乘此晝夜成月及年以如是年",
    "T29n1558_011:0061c15": "彼壽五百。乃至他化壽萬六千於炎熱地獄",
    "T29n1558_011:0061c16": "為一晝一夜。乘此晝夜成月及年。彼壽如",
    "T29n1558_011:0061c17": "斯萬六千歲。極熱地獄壽半中劫。無間地獄",
    "T29n1558_011:0061c18": "壽一中劫。傍生壽量多無定限。若壽極長亦",
    "T29n1558_011:0061c19": "一中劫。謂難陀等諸大龍王。故世尊言。大龍",
    "T29n1558_011:0061c20": "有八。皆住一劫能持大地。鬼以人間一月",
    "T29n1558_011:0061c21": "為一日。乘此成月歲壽五百年。寒那落迦",
    "T29n1558_011:0061c22": "云何壽量。世尊寄喻顯彼壽言。如此人間",
    "T29n1558_011:0061c23": "佉梨二十成摩揭陀國一麻婆訶量。有置",
    "T29n1558_011:0061c24": "巨勝平滿其中。設復有能百年除一。如是",
    "T29n1558_011:0061c25": "巨勝易有盡期。生頞部陀壽量難盡。此二",
    "T29n1558_011:0061c26": "十倍為第二壽。如是後後二十倍增。是謂",
    "T29n1558_011:0061c27": "八寒地獄壽量。此諸壽量有中夭耶。頌曰。",
    "T29n1558_011:0061c28": "　諸處有中夭　　除北俱盧洲",
    "T29n1558_011:0061c29": "論曰。諸處壽量皆有中夭。唯北俱盧定壽千",
    "T29n1558_011:0062a01": "歲。此約處說。非別有情。有別有情不中",
    "T29n1558_011:0062a02": "夭故。謂住覩史多天。一生所繫菩薩。及",
    "T29n1558_011:0062a03": "最後有佛記佛使隨信法行菩薩輪王母懷",
    "T29n1558_011:0062a04": "彼二胎時。此等如應皆無中夭。",
    "T29n1558_011:0062a05": "說一切有部俱舍論卷第十一"
}