{
    "T39n1796_014:0721b05": "2大毘盧遮那成佛經疏卷第十四",
    "T39n1796_014:0721b07": "沙門一行阿闍梨記",
    "T39n1796_014:0721b08": "密印品第九之餘",
    "T39n1796_014:0721b09": "次右手舒指令如鐸形，向下垂之，閻羅后印",
    "T39n1796_014:0721b10": "也。次以左手握地水指入掌，火風相並而",
    "T39n1796_014:0721b11": "申之，其空指如尋常作拳也，此黑夜天印也。",
    "T39n1796_014:0721b12": "閻羅王后也。次如前印相，但屈頭指，以大指",
    "T39n1796_014:0721b13": "頭捻頭指第二節，嚕捺羅后印也。自在天后",
    "T39n1796_014:0721b14": "印也更問。次以左手猶如執蓮華形，梵天后",
    "T39n1796_014:0721b15": "印也謂舒掌，以空風相捻其中指屈當掌內，圖中直申也梵天無欲，反如人等",
    "T39n1796_014:0721b16": "身，云何言后耶？此是梵王明妃印相，義云妃",
    "T39n1796_014:0721b17": "也。次左手舒掌，而屈地水二指入掌中，迴",
    "T39n1796_014:0721b18": "風指捻著火指之背，空指亦稍句屈，即是嬌",
    "T39n1796_014:0721b19": "末離礫底印也礫底是器物印也，圖如之。此是大自在之",
    "T39n1796_014:0721b20": "子名羯底迦，此嬌末離是其妃名也。次以左",
    "T39n1796_014:0721b21": "手申地水火三指令各舒散，以風捻空，此是",
    "T39n1796_014:0721b22": "那羅延后印也持花印掩胸也，今此印向外掘也。次以左手作拳，",
    "T39n1796_014:0721b23": "直申空指向上，是閻王七母等印也以七母皆通用之。",
    "T39n1796_014:0721b24": "次舒左手，而令曲如承髑髏之狀，當胸前",
    "T39n1796_014:0721b25": "仰之，是遮文荼印也。左手以空捻地水甲",
    "T39n1796_014:0721b26": "上，而申火風並竪之，即涅哩底刀印也。次",
    "T39n1796_014:0721b27": "以左手單舒散之，如前轉法輪印，但單手不",
    "T39n1796_014:0721b28": "相句絞乃為異耳，此是那羅延天印。次舒散",
    "T39n1796_014:0721b29": "十指覆之，以二空相絞，即一切龍印也。因即",
    "T39n1796_014:0721c01": "以右加左上，是難陀龍。迴左加右，是小難陀",
    "T39n1796_014:0721c02": "也。如前九頭龍印，直申四指分為羽，是金翅",
    "T39n1796_014:0721c03": "印。凡地居多分單手作也。",
    "T39n1796_014:0721c04": "次舒竪左手，令指頭勿相著，即以空地相捻，",
    "T39n1796_014:0721c05": "捻小指甲也，是商羯羅印也是骨璅天也。如前印而",
    "T39n1796_014:0721c06": "並合三指。即是烏忙那印。是商羯羅之后也。",
    "T39n1796_014:0721c07": "二印相似。前頭指少屈。此直竪而散也。左手",
    "T39n1796_014:0721c08": "作半蓮華印。一如作觀音印法。此不同。但一",
    "T39n1796_014:0721c09": "手作之耳。此是梵天印。次顯露合掌。乃屈",
    "T39n1796_014:0721c10": "二風指頭。捻火指第三節背上。令與其二水",
    "T39n1796_014:0721c11": "指頭相到也。其二水指亦在中指第三節之",
    "T39n1796_014:0721c12": "背也。其月天印。一如梵王無異。但想有白色",
    "T39n1796_014:0721c13": "為異耳。次合掌屈風地入掌聚合。其火水",
    "T39n1796_014:0721c14": "指令團圓屈如弓，此是日后社耶印。風印如",
    "T39n1796_014:0721c15": "前者，須申左手側掌，屈地水指是也，此是風",
    "T39n1796_014:0721c16": "幢印。先仰左手當臍，如承把瑟狀，右手風空",
    "T39n1796_014:0721c17": "捻，餘散申之，向身運動如彈絃之狀，是妙音",
    "T39n1796_014:0721c18": "天印也。此即攝乾闥婆等，此是天后，亦言乾",
    "T39n1796_014:0721c19": "闥婆類。次如前羂索印謂作內相叉拳而申風指鉤屈相捻是也，但以",
    "T39n1796_014:0721c20": "左手作之，即是縛嚕拏龍王印。次以左手",
    "T39n1796_014:0721c21": "如音樂天印，圖中右手屈風指加大指甲上，",
    "T39n1796_014:0721c22": "餘皆散舒之而覆當臨左手之上，阿脩羅印",
    "T39n1796_014:0721c23": "也。其真言曰：伽囉邏演伽，行也，以行不",
    "T39n1796_014:0721c24": "可得故。囉者，是無垢故。邏者，離相故。演者，無",
    "T39n1796_014:0721c25": "所得故。上有點，大空也。乾闥婆作內掌拳，",
    "T39n1796_014:0721c26": "並舒水指頭相到，是本部三昧耶。若事業印，",
    "T39n1796_014:0721c27": "即單作，謂大指加三指甲上，而直申水指，是",
    "T39n1796_014:0721c28": "乾闥婆印。真言曰：肥輸入馱清淨也薩嚩囉音也",
    "T39n1796_014:0721c29": "嚩醯儞平聲，出也，義言出清淨音也。皆世間三昧也次以左手作拳，屈",
    "T39n1796_014:0722a01": "風如鉤，與空指頭少許不相著，一切夜叉印",
    "T39n1796_014:0722a02": "也亦可合作。真言曰：藥乞叉藥是乘也，句義是噉食義也濕嚩囉",
    "T39n1796_014:0722a03": "自在也，於食一切煩惱而得自在，故以為名也次以左手空指捻地指甲",
    "T39n1796_014:0722a04": "頭，而申水火，以風指捻大指節上，一切藥叉",
    "T39n1796_014:0722a05": "女印也亦可合作。真言曰：藥乞叉食也尾馱大也反，明",
    "T39n1796_014:0722a06": "也。句云藥叉持明也。亦是縛義，謂噉食此縛也次左手以空指捻三指",
    "T39n1796_014:0722a07": "甲，即但申中指，一切毘舍遮印也亦可但如作拳形而申中",
    "T39n1796_014:0722a08": "指即是也。真言曰。毘舍遮揭底揭底，趣也。第一義趣不可得故次亦",
    "T39n1796_014:0722a09": "准前而稍屈中指，毘舍支女印也。真言曰：",
    "T39n1796_014:0722a10": "毘只毘只毘是第一義，遮是離生死義。以知第一義故，離於生死。重呼者，言極離生死也",
    "T39n1796_014:0722a11": "次二手合掌，二空指亦並，與極磔之，令與",
    "T39n1796_014:0722a12": "餘指相離，仡栗何印也此別是一趣，非人非鬼也，能恐怖人，非人所持者是",
    "T39n1796_014:0722a13": "也。今非此也，是曜。若近宿，即合取九執為定也。真言：",
    "T39n1796_014:0722a14": "揭栗係行也，垢也，因也濕嚩里也自在也鉢囉補多得也乳",
    "T39n1796_014:0722a15": "底明也，諸曜故為明麼也是性義也。於性中而得自在也，呼彼名言於此中而得自在也次",
    "T39n1796_014:0722a16": "先作三補吒，其二火指二空指皆相交右押",
    "T39n1796_014:0722a17": "左，是一切宿印。真言曰：那乞叉哆囉諸宿也涅",
    "T39n1796_014:0722a18": "那二合謂聲也達儞曳食也，謂食諸聲也那是空義，乞叉",
    "T39n1796_014:0722a19": "曳是盡義，謂一切除盡也。哆囉，如前是垢等",
    "T39n1796_014:0722a20": "義。准言之，謂食諸障垢也。即以清淨之聲普",
    "T39n1796_014:0722a21": "令流布，所謂無垢聲也。凡如上所說真言，",
    "T39n1796_014:0722a22": "皆以義言稱彼實德，發覺彼而令歡喜也。",
    "T39n1796_014:0722a23": "次作三補吒，雙屈二水指入掌，餘如常，一切",
    "T39n1796_014:0722a24": "宿印，即是羅剎娑印也。凡上來所說地居天",
    "T39n1796_014:0722a25": "類之印，雙手作或一手作者皆得也。若持誦",
    "T39n1796_014:0722a26": "作務等因緣不暇兩手結，但左手作即成耳",
    "T39n1796_014:0722a27": "上來經中云左手，圖上兩手者，當用此耳。真言曰：羅剎娑羅是垢也，傍有點是阿",
    "T39n1796_014:0722a28": "聲，即是行也。乞叉是履空也提闍多王也，指其德也。令彼聞已歡喜，滿眾生願也次舒",
    "T39n1796_014:0722a29": "左手覆掩口，以舌觸掌，即荼吉尼印也。頡",
    "T39n1796_014:0722b01": "𭌆字，離因無垢，上有三昧，傍點示忿也。訶是",
    "T39n1796_014:0722b02": "因義，上有點亦忿也。此等為首者，如上所說",
    "T39n1796_014:0722b03": "諸印，乃至荼吉尼為後，若廣窮部類眷屬則",
    "T39n1796_014:0722b04": "種類無邊，如大本十萬偈中所辨。今此品所",
    "T39n1796_014:0722b05": "說，乃是略舉其上首，如提綱舉目，眾綱目皆",
    "T39n1796_014:0722b06": "舉耳。祕密主！如是等佛信解生菩薩摽者，如",
    "T39n1796_014:0722b07": "來已證平等法界，以本所願大悲力故，以神",
    "T39n1796_014:0722b08": "力加持而現此方便身密之門，為令一切眾",
    "T39n1796_014:0722b09": "生皆得信解，同入一切智地。是故如是等印，",
    "T39n1796_014:0722b10": "當知從佛信解生也。當知如是印等，是諸菩",
    "T39n1796_014:0722b11": "薩之摽幟也。謂以此方便示如來內證之德，",
    "T39n1796_014:0722b12": "故云摽也。如印眾多，乃至身分舉動止住皆",
    "T39n1796_014:0722b13": "是印者，若阿闍梨明解瑜伽，深達祕密之趣，",
    "T39n1796_014:0722b14": "能淨菩提之心，以心淨通達祕密法故，凡有",
    "T39n1796_014:0722b15": "所作皆為利益調伏眾生，隨所施為無不隨",
    "T39n1796_014:0722b16": "順佛之威儀，是故一切身所有舉動施為無",
    "T39n1796_014:0722b17": "不是印也。何但身業而已？乃至一切所有語",
    "T39n1796_014:0722b18": "言亦復皆是真言也。「以是祕密主！真言門修",
    "T39n1796_014:0722b19": "行菩薩，已發菩提心，當住佛地作漫荼羅」，若",
    "T39n1796_014:0722b20": "謂今末世諸真言行菩薩等，同越三昧耶罪，",
    "T39n1796_014:0722b21": "決定墮惡趣者，謂今末世諸真言行菩薩已",
    "T39n1796_014:0722b22": "發大心者，當住於佛地，然後造立漫荼羅。若",
    "T39n1796_014:0722b23": "不如此而檀作者，即為謗佛也。是故上來所",
    "T39n1796_014:0722b24": "說，阿闍梨當可知彼印真言等法，一一善達",
    "T39n1796_014:0722b25": "軌則。又當久修瑜伽之行，淨身口意業，體解",
    "T39n1796_014:0722b26": "平等三業法門之行，由此瑜伽及真言并身",
    "T39n1796_014:0722b27": "印等所加持故，即是同於諸佛菩薩等身，同",
    "T39n1796_014:0722b28": "於佛位。以此相應三昧事理不相違，而建立",
    "T39n1796_014:0722b29": "圓壇乃至方所色像等，一一稱理又不錯失、",
    "T39n1796_014:0722c01": "善知次第，當知必定獲大利不虛也。若不爾",
    "T39n1796_014:0722c02": "者，即得越三昧耶罪。三昧耶者，是自誓也。一",
    "T39n1796_014:0722c03": "切如來本所立誓願，為欲普為一切眾生開",
    "T39n1796_014:0722c04": "佛知見，令悉如我，以方便故而立此法。是故",
    "T39n1796_014:0722c05": "猶如世間大王之教勅不可過越，為越者必",
    "T39n1796_014:0722c06": "獲重責也。是故當與菩提心相應，住於佛地",
    "T39n1796_014:0722c07": "而作之。有不順教者，徒費功夫虛棄光景，終",
    "T39n1796_014:0722c08": "無所成，徒招罪咎無所益也。是故行者當審",
    "T39n1796_014:0722c09": "求經法，又訪明師開示，勿為自誤耳。已廣說",
    "T39n1796_014:0722c10": "印品竟。",
    "T39n1796_014:0722c11": "10 字輪品(一四)次明字輪品第十",
    "T39n1796_014:0722c12": "佛復告金剛手者，前者金剛手所問，佛已",
    "T39n1796_014:0722c13": "次第答之。前文有所未周者，今更為說，故",
    "T39n1796_014:0722c14": "告令諦聽也。有法門名遍一切處，彼菩薩",
    "T39n1796_014:0722c15": "字位住時，一切所作皆得成就者，即此字輪",
    "T39n1796_014:0722c16": "法門是遍一切處法門也。菩薩若住此字輪",
    "T39n1796_014:0722c17": "法門者，始從發妙菩提心乃至成佛，於是中",
    "T39n1796_014:0722c18": "間所有一切自利利他種種事業，由入此法",
    "T39n1796_014:0722c19": "門故一切皆得成就，無有罣礙也。又上來所",
    "T39n1796_014:0722c20": "說，阿闍梨住於佛地者，義猶未了，謂此中字",
    "T39n1796_014:0722c21": "門即是也。最初阿字即是菩提之心，若觀此",
    "T39n1796_014:0722c22": "字而與相應，即是同於毘盧遮那法身之體",
    "T39n1796_014:0722c23": "也。謂觀此阿字之輪，猶如孔雀尾輪光明圍",
    "T39n1796_014:0722c24": "繞，行者而住其中，即是住於佛位也更問。此字",
    "T39n1796_014:0722c25": "輪當作三重，於中而置阿字，餘字眷屬在外",
    "T39n1796_014:0722c26": "也更問。又此阿有五種，阿、阿長、暗、噁、噁長。又每",
    "T39n1796_014:0722c27": "字輪初先有三重歸命三寶真言之心，謂阿",
    "T39n1796_014:0722c28": "字、娑字、嚩字，即此三字顯三部義也。阿字是",
    "T39n1796_014:0722c29": "如來部，娑字是蓮華部，嚩字是金剛部。每三",
    "T39n1796_014:0723a01": "部隨五字輪而轉，隨義相應之相。前言漫荼",
    "T39n1796_014:0723a02": "羅今云輪者，即是漫荼羅義。前者壇法中心",
    "T39n1796_014:0723a03": "是大日如來，即同此中阿字。北邊置蓮華及",
    "T39n1796_014:0723a04": "諸眷屬皆在一處，即是此中之娑字。南邊置",
    "T39n1796_014:0723a05": "執金剛及諸眷屬，即是此中之嚩字也。今從",
    "T39n1796_014:0723a06": "阿字而更生四字，即是大悲胎藏之葉也。從",
    "T39n1796_014:0723a07": "一嚩字轉生多字，故名為輪也。第一阿字，即",
    "T39n1796_014:0723a08": "是菩提心體，次有迦、佉、哦、伽等五音，皆取四",
    "T39n1796_014:0723a09": "字各除第五聲，次又取也囉乃至乞叉，皆是男聲，",
    "T39n1796_014:0723a10": "悉入阿字輪也。行者已發菩提之心，當進修",
    "T39n1796_014:0723a11": "如來之行，故次明阿長字輪。是行也，其三部",
    "T39n1796_014:0723a12": "者，謂阿、沙、嚩三字是也。次迦字乃至乞叉，亦",
    "T39n1796_014:0723a13": "皆傍角加點，用為長聲字輪也。既已具足如",
    "T39n1796_014:0723a14": "來之行，則成菩提，故次明暗、糝、鑁字輪。此三",
    "T39n1796_014:0723a15": "部也。此阿上有點，是大空義，猶此菩提之心，",
    "T39n1796_014:0723a16": "離一切諸相，即名諸佛，是成菩提也。次迦字",
    "T39n1796_014:0723a17": "乃至乞叉，皆加上一點，為暗字輪也。已成菩",
    "T39n1796_014:0723a18": "提當至何所？謂大涅槃，故次於此中而明",
    "T39n1796_014:0723a19": "噁、索、嗼等字輪也。三部也。如迦乃至乞叉，皆",
    "T39n1796_014:0723a20": "傍加二點，即涅槃輪也。其噁長聲字一字是方便",
    "T39n1796_014:0723a21": "輪，所以中無也。此是釋迦佛輪也羯磨部遍入一切輪，故無",
    "T39n1796_014:0723a22": "別壇。瑜伽云爾凡字輪大為三分，初阿字即為一分、",
    "T39n1796_014:0723a23": "次迦乃至二十字為第二分、次也字乃至訶字",
    "T39n1796_014:0723a24": "為第三分。除去乞叉字，由此字已重故也謂有",
    "T39n1796_014:0723a25": "迦娑二聲故重也。以上皆是智慧字也。次有伊上、伊、鄔上、",
    "T39n1796_014:0723a26": "烏、翳、愛、惡多、奧八字。加此八字，即成就三昧，",
    "T39n1796_014:0723a27": "皆是三昧聲也。亦隨五輪而恒轉，其義可知。",
    "T39n1796_014:0723a28": "次有俄魚可、若而可、吒、囊上、莫莫可，此字遍一切處，",
    "T39n1796_014:0723a29": "謂遍於定慧中也。然此五字亦隨五輪而轉，",
    "T39n1796_014:0723b01": "謂加傍點、或加上圓點、或加傍二點等，此五",
    "T39n1796_014:0723b02": "皆成五字也。所謂字輪者，從此輪轉而生諸",
    "T39n1796_014:0723b03": "字也。輪是生義，如從阿字一字即來生四字，",
    "T39n1796_014:0723b04": "謂阿是菩提心，阿長是行，暗是成菩提，噁是",
    "T39n1796_014:0723b05": "大寂涅槃，噁長是方便。如阿字者，當知迦字",
    "T39n1796_014:0723b06": "亦五字，乃至佉等凡二十字當知亦爾。次有",
    "T39n1796_014:0723b07": "十二字，謂伊上、伊、鄔、烏、嚕、留、盧、留、翳、愛、烏、奧十",
    "T39n1796_014:0723b08": "二字，即同字上之點，謂三昧也。仰、壤、拏、曩、莾",
    "T39n1796_014:0723b09": "亦有五字，即同上頭之點也。其也、囉等八字，",
    "T39n1796_014:0723b10": "即同字傍之二點，是除之義也。當知此字輪",
    "T39n1796_014:0723b11": "即遍一切真言之中。若見阿字，當知菩提心",
    "T39n1796_014:0723b12": "義。若見長阿字，當知修如來行。若見暗字，當",
    "T39n1796_014:0723b13": "知成三菩提。若見噁字，當知證大涅槃。若見",
    "T39n1796_014:0723b14": "長噁字，當知是方便力也。若見迦等二十字，",
    "T39n1796_014:0723b15": "亦隨義類而演說之。當知此諸字等皆是慧",
    "T39n1796_014:0723b16": "也。若見囉等八字，當知即同傍點，亦是隨類",
    "T39n1796_014:0723b17": "相應也謂囉是無垢等。若見伊等，即顯三昧。若見仰",
    "T39n1796_014:0723b18": "等五字，當知即大空之點也。大空離一切諸",
    "T39n1796_014:0723b19": "相，即是成佛義也。若行者如是了達，即能入",
    "T39n1796_014:0723b20": "一切陀羅尼義，旋轉無礙，故名為字輪也。如",
    "T39n1796_014:0723b21": "是祕密主！字道門善法真言道住次第，諸佛",
    "T39n1796_014:0723b22": "神力加持三藐三佛陀道菩薩行舞者，經云",
    "T39n1796_014:0723b23": "如是，即指上字輪也。如上來所說定慧空等，",
    "T39n1796_014:0723b24": "即是佛道之門，能成正覺之道也。若了知字",
    "T39n1796_014:0723b25": "義，即能住於真言之道，其中次第法則、證入",
    "T39n1796_014:0723b26": "之相、階位差別亦悉曉知，明達通塞無有疑",
    "T39n1796_014:0723b27": "滯也。然此悉曇字母，乃至世間童子亦常修",
    "T39n1796_014:0723b28": "習，何能頓辦如是事耶？然此諸字，皆是如來",
    "T39n1796_014:0723b29": "以加持神力從如來內證體性而流出之，故",
    "T39n1796_014:0723c01": "能有是不思議業用。若人明解此中意趣方",
    "T39n1796_014:0723c02": "便，即是通達三菩提道也。善能通達者，謂達",
    "T39n1796_014:0723c03": "一切眾生諸根性欲，當以何法而得入道、當",
    "T39n1796_014:0723c04": "從何門而得曉悟，如是等無量無邊皆能了",
    "T39n1796_014:0723c05": "知。而隨眾生受與妙法，皆令得至如來之地",
    "T39n1796_014:0723c06": "也。舞者，如世人舞，而於大眾中動種種身業",
    "T39n1796_014:0723c07": "屈申俯仰，又出種種微妙巧便之音曲，順眾",
    "T39n1796_014:0723c08": "生之所欲樂。彼大眾或令歡喜、或令悲思、或",
    "T39n1796_014:0723c09": "令恐怖，以一身口所出方便，令諸眾生所益",
    "T39n1796_014:0723c10": "不同，由彼善知去就，能順眾生心故。菩薩",
    "T39n1796_014:0723c11": "亦爾，現種種威儀無不成印，出種種妙法音",
    "T39n1796_014:0723c12": "皆是真言，圓應無方皆得大利，故名菩薩舞",
    "T39n1796_014:0723c13": "也。三世如來皆作是說，已說今說當說者，如",
    "T39n1796_014:0723c14": "是字門真言淨道，十方三世諸佛道同，皆如",
    "T39n1796_014:0723c15": "是普現色身，以種種門開示佛道，同彼舞伎",
    "T39n1796_014:0723c16": "曲順人情也。無彼我者，我以佛眼遍觀三世",
    "T39n1796_014:0723c17": "一切佛剎同說此門，一切佛與我無異。一切",
    "T39n1796_014:0723c18": "佛與彼諸如來亦復如是無有異說，故云無",
    "T39n1796_014:0723c19": "彼我也。此即一切佛教，應當如是修之。若異",
    "T39n1796_014:0723c20": "此者，方便即不具也。以是故者，是如來結成",
    "T39n1796_014:0723c21": "彼義而告金剛手。若告金剛手，當知即是告",
    "T39n1796_014:0723c22": "一切大會也。謂彼真言行菩薩，若欲速得古",
    "T39n1796_014:0723c23": "佛之法者，應當修學如是遍一切處法門，懃",
    "T39n1796_014:0723c24": "心聽聞思惟修習。由此之故，或能一生之中",
    "T39n1796_014:0723c25": "得一切如來種種舞戲歌詠而悅眾生也。「初中",
    "T39n1796_014:0723c26": "後相加」者，謂阿等五字為初，迦等二十字為",
    "T39n1796_014:0723c27": "中，囉等八字皆是傍點，此諸字皆是助成字",
    "T39n1796_014:0723c28": "義，故後分也。凡迦遮吒多波等，皆屬阿字門。",
    "T39n1796_014:0723c29": "阿字是菩提心，此中初中後相加者，如阿字",
    "T39n1796_014:0724a01": "單是菩提心，若傍角加畫即是行，此是菩提",
    "T39n1796_014:0724a02": "心并行也。若上加點者，即是菩提心并大空",
    "T39n1796_014:0724a03": "離一切相成菩提也。若阿字傍加二點，即是",
    "T39n1796_014:0724a04": "菩提心并除一切障得涅槃也。他皆效此而",
    "T39n1796_014:0724a05": "轉相加，或但一義或二或三義可知也。或有",
    "T39n1796_014:0724a06": "阿字上雖無點，而其次有字是重字，有其仰",
    "T39n1796_014:0724a07": "壤拏曩莾等聲，以此連前即是暗字。所以爾",
    "T39n1796_014:0724a08": "者？此仰等是點，用加於前，即阿字成暗音也。",
    "T39n1796_014:0724a09": "或阿字無點，其次有重字有也，如迦佉俄伽",
    "T39n1796_014:0724a10": "重加四字，用於仰字為點也。遮車闍社字用",
    "T39n1796_014:0724a11": "壤字為點也。他效此。囉等聲以配於前，即成",
    "T39n1796_014:0724a12": "噁字也。所以然者也？囉等皆是傍二點，今以",
    "T39n1796_014:0724a13": "連前，阿即成噁聲也更審問。夫法體無言，離諸分",
    "T39n1796_014:0724a14": "別戲論，復能一切如來以自在加持神力故",
    "T39n1796_014:0724a15": "成此字輪，故能作如來事利益群品也。迦遮",
    "T39n1796_014:0724a16": "吒哆跛，三昧品證菩提心行佛受與并涅槃，",
    "T39n1796_014:0724a17": "此等說字等相加，有真言教初中後俱此是經文，已釋文",
    "T39n1796_014:0724a18": "竟。如是知隨意持誦者，決意一一句用之知",
    "T39n1796_014:0724a19": "覺，當授與句無上殊勝者。如是知者，即是一",
    "T39n1796_014:0724a20": "切智智名之差別。若行者如是了知字輪之",
    "T39n1796_014:0724a21": "義，即能所欲皆得成就。以要言之，所謂一切",
    "T39n1796_014:0724a22": "皆隨意成者，謂成如來一切事業也。若成此",
    "T39n1796_014:0724a23": "者，即是同於法王，於一切法中而能自在。亦",
    "T39n1796_014:0724a24": "得隨本所願為一切眾生，開淨知見令得佛",
    "T39n1796_014:0724a25": "慧也。何人得此利益？謂如理具緣善持誦者，",
    "T39n1796_014:0724a26": "故次云持誦者也。誰得此決定意耶？謂有慧",
    "T39n1796_014:0724a27": "之人。善覺了識知字輪義故，隨於阿等諸字",
    "T39n1796_014:0724a28": "一一字門隨所修行，決定悉皆得成菩提之",
    "T39n1796_014:0724a29": "果。勿生疑惑也。此中覺知何法？謂如阿字是",
    "T39n1796_014:0724b01": "菩提心，加點即是菩提行，加於大空即成",
    "T39n1796_014:0724b02": "佛也。若菩提心清淨除一切蓋障，即是大般",
    "T39n1796_014:0724b03": "涅槃，更無他義也。如是等一一通達了知，即",
    "T39n1796_014:0724b04": "是受得無上殊勝之句，無上句即是成菩提",
    "T39n1796_014:0724b05": "也。此無上菩提之心，即是諸佛自然之智，實",
    "T39n1796_014:0724b06": "無有能授與之者，但行者方便具足善知字",
    "T39n1796_014:0724b07": "輪之義，自然得之，即是授與無上菩提也。如",
    "T39n1796_014:0724b08": "是一輪輪轉字輪，知持誦者，常明世間，如世",
    "T39n1796_014:0724b09": "尊毘盧遮那。輪轉者，如世間之輪，若旋運之",
    "T39n1796_014:0724b10": "時不可知是終始之際，無有邊際不可窮盡。",
    "T39n1796_014:0724b11": "當知此一一字輪亦復如是，從阿字旋轉出",
    "T39n1796_014:0724b12": "生一切諸字，此字輪即遍一切真言名字之",
    "T39n1796_014:0724b13": "中，迴轉總持無有邊際，不可盡原、遍一切處，",
    "T39n1796_014:0724b14": "即是百千萬億旋陀羅尼也。行者若能如是",
    "T39n1796_014:0724b15": "了知字輪之義者，則能以此常明而照世間。",
    "T39n1796_014:0724b16": "常住之明即是大日如來之體，同彼毘盧遮",
    "T39n1796_014:0724b17": "那而轉法輪也。此中常明即是大慧日也，此",
    "T39n1796_014:0724b18": "日即是菩提之心阿字之體，無生無作無有",
    "T39n1796_014:0724b19": "變易，非由造成。如是常住實相之慧，故名常",
    "T39n1796_014:0724b20": "明也。若行者勤功久修無有懈退者，決定得",
    "T39n1796_014:0724b21": "之也。然上來所說漫荼羅方軌法用散華灌",
    "T39n1796_014:0724b22": "頂，乃至或授以明鏡，如以金錍決其眼暎，",
    "T39n1796_014:0724b23": "如是等皆為創發菩提心者，以方便加持次",
    "T39n1796_014:0724b24": "第法用，成彼堅固之心，作入佛法之階漸。然",
    "T39n1796_014:0724b25": "此中祕旨在於字輪也。所以者何？若行者為",
    "T39n1796_014:0724b26": "人作阿闍梨，欲造立漫荼羅者，先謂住於世",
    "T39n1796_014:0724b27": "尊之位，謂以此諸字門而合集成身，即是身",
    "T39n1796_014:0724b28": "同於佛也。謂瑜伽阿闍梨觀行成就，隨心所",
    "T39n1796_014:0724b29": "作任運皆成。觀此字輪遍布身分猶明見，故",
    "T39n1796_014:0724c01": "同於佛與佛同位也。然布字之時，當分為四",
    "T39n1796_014:0724c02": "分，即是四重漫荼羅也。頭為初分，是阿字菩",
    "T39n1796_014:0724c03": "提心位。從迦佉俄伽仰等，乃至奢娑訶，凡",
    "T39n1796_014:0724c04": "是第一聲者，皆屬菩提之心也。當從行者眉",
    "T39n1796_014:0724c05": "間白毫相處而觀迦字，從佉以下當右旋逐",
    "T39n1796_014:0724c06": "日而轉，以次一匝布之，令環轉相接。次從咽",
    "T39n1796_014:0724c07": "以下為第二分，屬長阿字門，亦當中與白豪",
    "T39n1796_014:0724c08": "上下相連，右行布之一匝相接，此是菩提之",
    "T39n1796_014:0724c09": "行也。次從心以下為第三分，屬暗字門，從心",
    "T39n1796_014:0724c10": "上布於欠字，以次右旋一匝相接。次從臍以",
    "T39n1796_014:0724c11": "下屬噁字門，是大涅槃，亦從中而置迦入字，",
    "T39n1796_014:0724c12": "以次右旋一匝相接。頭為上分，咽心為中分，",
    "T39n1796_014:0724c13": "臍為後分私謂發菩提心為初，行果為中，大寂為後也。其第五噁字遍",
    "T39n1796_014:0724c14": "一切處，隨意所作皆得也。此在身外，如佛身",
    "T39n1796_014:0724c15": "光隨意而用，不在身內布字之位也。闇字亦",
    "T39n1796_014:0724c16": "爾，與噁同也。師既如是成身已，其漫荼羅亦",
    "T39n1796_014:0724c17": "如是布之，亦當想弟子，令如是作之，三事皆",
    "T39n1796_014:0724c18": "成，是祕密漫荼羅也。若不了達此中意趣，雖",
    "T39n1796_014:0724c19": "依前事法而作，不名善作，虛費功夫亦無所",
    "T39n1796_014:0724c20": "成也。又此布字之法，是祕密漫荼羅，自非久",
    "T39n1796_014:0724c21": "習真明之行、堪傳授者方以意相傳，不可以",
    "T39n1796_014:0724c22": "文載，故師以口相授，經所不說，但云如毘盧",
    "T39n1796_014:0724c23": "遮那輪轉也。復次行者須知諸字之色，謂初",
    "T39n1796_014:0724c24": "阿字及迦等二十五字，及也囉乃至訶字，皆",
    "T39n1796_014:0724c25": "屬於阿，作其黃色，所謂金剛之色也。第二阿",
    "T39n1796_014:0724c26": "字轉作黃白色，所謂寂靜色也。阿字體黃，三",
    "T39n1796_014:0724c27": "昧為白，二色合故黃白也。第三加頭上點者",
    "T39n1796_014:0724c28": "亦作黃白色，暗也。阿字黃，大空白，故黃白也。",
    "T39n1796_014:0724c29": "次第四惡字轉作黃黑色，阿字黃，二點涅槃色",
    "T39n1796_014:0725a01": "黑，故黃黑也。亦可二點是降伏義，猶如涅槃",
    "T39n1796_014:0725a02": "壞滅摧破一切障法，此亦如是，故二點作黑",
    "T39n1796_014:0725a03": "也。第五噁字者，阿字體黃，上點即白，傍即黑，",
    "T39n1796_014:0725a04": "當知即是種種雜色也。凡布漫荼羅亦為三",
    "T39n1796_014:0725a05": "重，第一重迦字乃至訶，周匝內重，名為金剛",
    "T39n1796_014:0725a06": "輪也。此金剛輪持一切法，猶如世界金剛之",
    "T39n1796_014:0725a07": "輪持於世界也，即是行者最初菩提心輪。謂",
    "T39n1796_014:0725a08": "欲堅固菩提心故，先作內重也。次第二輪謂",
    "T39n1796_014:0725a09": "阿暗，此是長阿及暗二輪，同是中分。若用迦",
    "T39n1796_014:0725a10": "為輪，即不須用欠字輪也私謂迦是行者因，欠是證是果也。次",
    "T39n1796_014:0725a11": "第三輪用惡字輪，亦順中如上布之，令環合",
    "T39n1796_014:0725a12": "也。其伊等十二字在外散布，猶如光焰也。此",
    "T39n1796_014:0725a13": "即是三轉法輪之義也。如是布已，持誦者即",
    "T39n1796_014:0725a14": "是持明之身，猶如大日如來神力加持等無",
    "T39n1796_014:0725a15": "有異。此輪亦名因緣輪也。師及弟子并漫荼",
    "T39n1796_014:0725a16": "羅，皆作如是祕密之輪。又此諸字即是真言",
    "T39n1796_014:0725a17": "之輪，故凡有四種輪也。又字輪者，梵音云噁",
    "T39n1796_014:0725a18": "剎囉輪，噁剎羅是不動義，不動者所謂是阿",
    "T39n1796_014:0725a19": "字菩提心也。如毘盧遮那，住於菩提心體性，",
    "T39n1796_014:0725a20": "種種示現普門利益，種種變現無量無邊。雖",
    "T39n1796_014:0725a21": "如是垂迹無窮盡，能實常住不動，亦無起滅",
    "T39n1796_014:0725a22": "之相。猶如車輪雖復運轉無窮，而當中未曾",
    "T39n1796_014:0725a23": "動搖，由不動故，能制群動而無窮極也。此阿",
    "T39n1796_014:0725a24": "字亦復如是，以無生故即無動無退，而生一",
    "T39n1796_014:0725a25": "切字輪轉無窮，是故名不動輪也。若行者能",
    "T39n1796_014:0725a26": "了達如是不動之輪而布諸明，即以其體自",
    "T39n1796_014:0725a27": "然，身有所表無非密印，口有所說悉是真言。",
    "T39n1796_014:0725a28": "凡有見聞觸知之者，皆必定於無上菩提所",
    "T39n1796_014:0725a29": "成福利，真不虛也。如能如是，即同毘盧遮那",
    "T39n1796_014:0725b01": "而作佛事，常照世間也。凡行者持誦時，當觀",
    "T39n1796_014:0725b02": "字輪或為句輪。所謂句輪者，觀本尊心上有",
    "T39n1796_014:0725b03": "圓明，而布真言之字輪轉相接，令明了現前。",
    "T39n1796_014:0725b04": "持誦時觀此字猶如白乳，次第流注入行者",
    "T39n1796_014:0725b05": "口或注其頂，相續不絕遍滿其身乃至遍於",
    "T39n1796_014:0725b06": "支分。其圓明中字常明了，如常流水而無有",
    "T39n1796_014:0725b07": "盡。如是持誦疲極已，即但住於寂心，謂觀種",
    "T39n1796_014:0725b08": "子字也。其觀法如上已具說之。若得見種子",
    "T39n1796_014:0725b09": "字已，即從種子字中而見本尊也。如是成已，",
    "T39n1796_014:0725b10": "即能遍布字輪而成持明之體，方堪作諸事",
    "T39n1796_014:0725b11": "業也。如是阿字是不動義、是金剛體，凡欲令",
    "T39n1796_014:0725b12": "事堅固不動，或令若自若他道心不動等，皆",
    "T39n1796_014:0725b13": "用阿字加之。餘一切字亦隨事相應用之也。",
    "T39n1796_014:0725b14": "11 祕密漫荼羅品(一四-一六)1祕密漫荼羅品第十一",
    "T39n1796_014:0725b15": "爾時毘盧遮那世尊，復次入一切法界如來",
    "T39n1796_014:0725b16": "眼界觀，法界藏奮迅如來平等嚴藏三摩地",
    "T39n1796_014:0725b17": "證現證也，法界無盡嚴現故，以是真言行門度",
    "T39n1796_014:0725b18": "無餘眾生界本願滿足故者，上來已說字輪",
    "T39n1796_014:0725b19": "品竟，次明祕密漫荼羅品。由祕密故，凡有所",
    "T39n1796_014:0725b20": "說皆是如來加持神力，則不可表示故，名",
    "T39n1796_014:0725b21": "〈神力加持字輪品〉也餘一切品皆如是釋之。已說〈字輪品〉",
    "T39n1796_014:0725b22": "了，次欲成就此字輪故，復入三昧。此中經",
    "T39n1796_014:0725b23": "所云者是出三昧名也。一切法界者，即是無",
    "T39n1796_014:0725b24": "相法界也。已是無相法界，以佛眼等觀如是",
    "T39n1796_014:0725b25": "法界故也。又祕釋者，如上字輪即是諸佛之",
    "T39n1796_014:0725b26": "法界，以佛眼觀此法界也。當知此佛眼觀，即",
    "T39n1796_014:0725b27": "是如來加持之力，若離加持則不可說也。法",
    "T39n1796_014:0725b28": "界藏者，此藏梵音云俱舍，是鞘義也。猶如世",
    "T39n1796_014:0725b29": "間之刀在於鞘中，此藏亦爾，故以義翻也。故",
    "T39n1796_014:0725c01": "此中云法界藏者，即是如來所出之處，謂一",
    "T39n1796_014:0725c02": "切如來處在其中也。奮迅，是流出義、是流溢",
    "T39n1796_014:0725c03": "義。如師子王在深窟中安住不動，有時出穴",
    "T39n1796_014:0725c04": "頻申奮動，即是其身本不動，今則離其常處",
    "T39n1796_014:0725c05": "而動故也。佛亦如是，安住如是甚深密藏之",
    "T39n1796_014:0725c06": "中，若非如來加持神力，則微妙寂絕不可得",
    "T39n1796_014:0725c07": "示現。今乃示現無盡身口意種種形聲遍滿",
    "T39n1796_014:0725c08": "法界，即是諸佛奮迅也。示現如來平等嚴藏，",
    "T39n1796_014:0725c09": "此是胎藏之藏也。猶入此法門中，十方三世",
    "T39n1796_014:0725c10": "一切如來身口意皆悉平等平等、佛佛道同，",
    "T39n1796_014:0725c11": "故名等也。嚴，謂莊嚴其身也，即以無量佛道",
    "T39n1796_014:0725c12": "之門而用莊嚴法身，以度眾生也。即以平等",
    "T39n1796_014:0725c13": "法界莊嚴法身，故名嚴也。猶如世間眾軍之",
    "T39n1796_014:0725c14": "處有大幢相，名之為嚴。此三昧亦爾，由此三",
    "T39n1796_014:0725c15": "昧能表示如來祕密之事，故以為名也。此中",
    "T39n1796_014:0725c16": "藏者，梵音名揭訶，即是流出無盡莊嚴，奮迅",
    "T39n1796_014:0725c17": "示現不可窮竭，猶如大寶之藏。此平等法界",
    "T39n1796_014:0725c18": "藏，即是如來藏義也。以法界莊嚴不可窮盡，",
    "T39n1796_014:0725c19": "猶如字輪旋轉不可窮盡，名無盡藏也。如來",
    "T39n1796_014:0725c20": "何故處此三昧？然亦非無因緣，正謂開示如",
    "T39n1796_014:0725c21": "來甚深祕要之事也。故次經云「以是真言門，",
    "T39n1796_014:0725c22": "度無餘眾生界，滿足本願故。」佛本行菩薩道",
    "T39n1796_014:0725c23": "時，立大誓願，悉令一切眾生同入如來法界",
    "T39n1796_014:0725c24": "之藏。今者所願滿足，由大悲故，奮迅示現而",
    "T39n1796_014:0725c25": "度眾生。如法界嚴藏不可窮盡，眾生界亦爾",
    "T39n1796_014:0725c26": "不可窮盡。今欲普以真言行門平等利益，咸",
    "T39n1796_014:0725c27": "令開淨知見究竟無餘，即是所願而得滿足，",
    "T39n1796_014:0725c28": "故云滿本願也。復次作法未得成就，猶未成",
    "T39n1796_014:0725c29": "就故，修真言行者不得速成無上道。今更決",
    "T39n1796_014:0726a01": "擇悉令得顯現故，入此定也。次在定者，謂佛",
    "T39n1796_014:0726a02": "住于三昧而現希有之事普利群生也。於此",
    "T39n1796_014:0726a03": "定中現何等希有之事？謂無餘眾生界、聲門",
    "T39n1796_014:0726a04": "等，如其意業生成就，受諸果報色形之音，隨心",
    "T39n1796_014:0726a05": "思說種種法，令一切眾生歡喜。一切毛孔等",
    "T39n1796_014:0726a06": "法界增身出者，此聲梵音亦是吼也，猶如大",
    "T39n1796_014:0726a07": "龍出現雷音震吼，一切皆悉聞之，無所不遍。",
    "T39n1796_014:0726a08": "如來吼亦如是，遍於無餘有情之界，此界無",
    "T39n1796_014:0726a09": "量聲亦普聞，非如世龍則有限量也。眾生界",
    "T39n1796_014:0726a10": "中上中下品，隨以何業而得果報，故云業生",
    "T39n1796_014:0726a11": "成就也。猶如世人受得食而未噉，猶固未名",
    "T39n1796_014:0726a12": "為受；若領受喫已，乃名受彼食供也。今異熟",
    "T39n1796_014:0726a13": "受報亦爾，各稱先因而受彼果，形顯色等差",
    "T39n1796_014:0726a14": "別萬殊音說不同，意樂信解各復殊異。佛以",
    "T39n1796_014:0726a15": "一平等妙音，應彼彼心如其志意，隨彼語言",
    "T39n1796_014:0726a16": "而示悟之，發彼思覺方便開誘咸得歡喜，即",
    "T39n1796_014:0726a17": "是三昧中未曾有瑞相也。此中說種種者，如",
    "T39n1796_014:0726a18": "聲論中義，假令三音和合共表一義，若義未",
    "T39n1796_014:0726a19": "圓則更加一字令滿。若四音共表一義，今用",
    "T39n1796_014:0726a20": "三音其義已周，則除一字。如是隨宜加減之。",
    "T39n1796_014:0726a21": "今此中亦如是，但以一阿字門具一切義，於",
    "T39n1796_014:0726a22": "事無不周圓，故名為說，非同說法之說也。梵",
    "T39n1796_014:0726a23": "音有異，更問之。法界增身出者，平等法界究",
    "T39n1796_014:0726a24": "竟寂滅，無有出入之相。以如來神力加持故，",
    "T39n1796_014:0726a25": "而出無盡色身。謂從佛一一毛孔中，隨現如",
    "T39n1796_014:0726a26": "前吼聲，又出種種形，故云法界增身也。其",
    "T39n1796_014:0726a27": "實從緣而起無生性，如是實相即同法界之",
    "T39n1796_014:0726a28": "體，何有增加生滅耶？雖緣起法，體常如相。",
    "T39n1796_014:0726a29": "然以如來加持力故，從一一毛孔各現吼聲，",
    "T39n1796_014:0726b01": "或以軟言或以麁語，或深或淺應彼心機，如",
    "T39n1796_014:0726b02": "大海潮不過常限。其身亦爾，或大或小或",
    "T39n1796_014:0726b03": "忿怒形，或行六度或以威伏，差別萬殊，所",
    "T39n1796_014:0726b04": "度有情無有錯謬也。前示字輪，今從法界",
    "T39n1796_014:0726b05": "輪中而現形聲也。出已虛空，等同世界中一",
    "T39n1796_014:0726b06": "音聲法界表如來生偈說者，如虛空無有邊",
    "T39n1796_014:0726b07": "際，此聲亦爾，等同於虛空。表，謂表示也，即",
    "T39n1796_014:0726b08": "是如來語表之業。謂表現一切眾生，皆令稱",
    "T39n1796_014:0726b09": "悟平等法界也。以此妙音而表示法界，故云",
    "T39n1796_014:0726b10": "法界者心也。一音，即是阿字之門輪轉無窮，",
    "T39n1796_014:0726b11": "等虛空滿法界也。三世諸佛皆從如是妙偈",
    "T39n1796_014:0726b12": "中生，故名如來生也。今佛從此一音之門而",
    "T39n1796_014:0726b13": "說妙偈，普令無餘世界平等聞知、隨類得解，",
    "T39n1796_014:0726b14": "故以為名也。如上所說字輪，欲表如來功德",
    "T39n1796_014:0726b15": "也。故佛於一一毛孔出妙音聲遍於此界，說",
    "T39n1796_014:0726b16": "是字輪甚深義，所謂能生諸佛之偈也。若有",
    "T39n1796_014:0726b17": "眾生了知如是字輪之義，即成菩提，故云一",
    "T39n1796_014:0726b18": "切諸佛從是生也。然諸佛法身離於生滅，若",
    "T39n1796_014:0726b19": "如來有生即是著相，夫著相者尚不能離生",
    "T39n1796_014:0726b20": "死，況能成大菩提？今言生者，是真實離相之",
    "T39n1796_014:0726b21": "生也。以清淨法身離一切相，然佛以加持力",
    "T39n1796_014:0726b22": "故，用此字輪開示如來祕密內證之德。由佛",
    "T39n1796_014:0726b23": "自在神力所加持故，因此有相方便，能生無",
    "T39n1796_014:0726b24": "相之相也。猶彼未覺了時，因此字輪以為方",
    "T39n1796_014:0726b25": "便，漸能了達觀察阿字之門。以入阿字門故，",
    "T39n1796_014:0726b26": "即能究竟自在法身也。偈云：生隨類形，法諸",
    "T39n1796_014:0726b27": "法相者，謂入阿字門故，即是平等法身。由此",
    "T39n1796_014:0726b28": "無相法身故，即能隨緣感應普現色身，隨彼",
    "T39n1796_014:0726b29": "種種類形，以所喜見之身而為開示如來智",
    "T39n1796_014:0726c01": "慧也。偈云：諸佛聲聞及諸緣覺，救世菩薩勇",
    "T39n1796_014:0726c02": "進如佛亦然者，由此無上無相之身故，一切",
    "T39n1796_014:0726c03": "諸佛皆從是生，非直諸佛從此而生，一切聲",
    "T39n1796_014:0726c04": "聞緣覺菩薩種種行位，乃至一生補處之位，",
    "T39n1796_014:0726c05": "皆由此阿字之理而生也。非直生一切聖賢",
    "T39n1796_014:0726c06": "之果，乃至一切有情世間及器世間，種種差",
    "T39n1796_014:0726c07": "別次第增長，皆亦由此阿字義而生也。故此",
    "T39n1796_014:0726c08": "中生者，略有三種：上品生者，謂生如來真淨",
    "T39n1796_014:0726c09": "法身常住之果體；次生諸佛菩薩二乘，隨在",
    "T39n1796_014:0726c10": "何地而除彼障；下品生者，即有情及器世間，",
    "T39n1796_014:0726c11": "皆亦由此法門而得成立也。生住等諸法所生",
    "T39n1796_014:0726c12": "常者，然此中所說，不同外道斷常之見。諸法",
    "T39n1796_014:0726c13": "雖從因生，而生因無相；雖從緣生，而此緣無",
    "T39n1796_014:0726c14": "相。雖從緣起，而法本不生；雖從緣起滅，而無",
    "T39n1796_014:0726c15": "生住之相。是故為常，非同外道之見故說生",
    "T39n1796_014:0726c16": "滅常也。偈云：具智方便兼，離不慧疑者，了達",
    "T39n1796_014:0726c17": "阿字之輪，諸法畢竟空無所有、寂滅無相之",
    "T39n1796_014:0726c18": "體，從本不生，是為慧也。真言身印瑜伽等，能",
    "T39n1796_014:0726c19": "令行大利益入於佛慧，是方便也。若依方便",
    "T39n1796_014:0726c20": "而無慧，但有慧而無方便，終不能成不可思",
    "T39n1796_014:0726c21": "議自然之用。要因方便及智慧具足，方便得",
    "T39n1796_014:0726c22": "入於字輪之祕藏也。離不慧疑者，若離如是",
    "T39n1796_014:0726c23": "二法，當知是人為不慧人。由不慧故，當處處",
    "T39n1796_014:0726c24": "生疑，不能進趣也。又行者若智慧方便兼具，",
    "T39n1796_014:0726c25": "自然離於無慧，不生邪疑也。偈云：觀此道諸",
    "T39n1796_014:0726c26": "佛所說者，非但我如是說，以一切等正覺皆",
    "T39n1796_014:0726c27": "如是說，無有差別也。由十方三世佛同得此",
    "T39n1796_014:0726c28": "道然無差別，一相一味無異說也。爾時法界",
    "T39n1796_014:0726c29": "生如來身，一切法界自身表，化雲遍滿毘盧",
    "T39n1796_014:0727a01": "遮那心自在，諸毛孔中佛生轉展者，此中法",
    "T39n1796_014:0727a02": "界生身，即是毘盧遮那法身也。以從法界真",
    "T39n1796_014:0727a03": "實而生，故名法界生也。一切法界自身表者，",
    "T39n1796_014:0727a04": "表謂能令一切悉知見也。謂於一切法界中，",
    "T39n1796_014:0727a05": "自身表化雲皆遍滿也。謂如來身表普現色",
    "T39n1796_014:0727a06": "身，如彼大雲遍于法界。雲是遍滿義也。言此",
    "T39n1796_014:0727a07": "化身之雲遍滿法界，遍於十方世界不可限",
    "T39n1796_014:0727a08": "量也。此中心自在者，以義翻也，正義云心纔，",
    "T39n1796_014:0727a09": "謂纔歛念之時，即不用功力即能如是廣大",
    "T39n1796_014:0727a10": "彌滿也，此即是能於心得自在也。諸毛孔中",
    "T39n1796_014:0727a11": "佛生展轉加持者，猶如來纔入三昧，即時頓",
    "T39n1796_014:0727a12": "現如是普希有之事，即如來是加持神力也。",
    "T39n1796_014:0727a13": "轉展者，互相涉入也。從佛身毛孔流出如來",
    "T39n1796_014:0727a14": "本身，展轉相入，一一身皆現如上神力，化而",
    "T39n1796_014:0727a15": "復化無有窮盡也。此等義當更詳言之。轉展",
    "T39n1796_014:0727a16": "加持者，謂以佛自在神力之所加持，此即是",
    "T39n1796_014:0727a17": "如上所說法界性字輪之所加持也。從佛自身",
    "T39n1796_014:0727a18": "一一毛孔出種種身雲，隨其上中下分，謂頭",
    "T39n1796_014:0727a19": "為內胎，心以上為第一院，臍以上為第二院，",
    "T39n1796_014:0727a20": "臍以下為第三院。即配前圓壇四位，隨彼左",
    "T39n1796_014:0727a21": "右前後上中下分，而為顯現本尊之身，各依",
    "T39n1796_014:0727a22": "本位而出，於世界中施作佛事。從一一身展",
    "T39n1796_014:0727a23": "轉出，作諸佛事，故云展轉也。時執金剛亦知",
    "T39n1796_014:0727a24": "佛意，今佛世尊現於希有未曾有事，非無因",
    "T39n1796_014:0727a25": "緣，必將更說深祕之法，謂如上所說有所未",
    "T39n1796_014:0727a26": "了遺闕者必將說之，誠心希仰而住。故佛即",
    "T39n1796_014:0727a27": "更告言：「祕密主！有造漫荼羅、造尊位分并種子",
    "T39n1796_014:0727a28": "作標記。諦聽善哉極善作意思念，吾為說」者，",
    "T39n1796_014:0727a29": "時佛為執金剛等現如上分位已，時諸尊等",
    "T39n1796_014:0727b01": "既作種種佛事，還從本位而入毘盧遮那如來",
    "T39n1796_014:0727b02": "之身，亦如出時位次無異，故彼經云「復入法",
    "T39n1796_014:0727b03": "界宮」也。尊分位種子者，如上諸尊皆是如來",
    "T39n1796_014:0727b04": "內證之德，各從一一而表如來所顯法界甚",
    "T39n1796_014:0727b05": "深之趣。今若有阿闍梨欲作壇，是先住此瑜",
    "T39n1796_014:0727b06": "伽，如彼從佛身一一位次如其形色觀已，於",
    "T39n1796_014:0727b07": "彼心上作圓明，於圓明中而觀彼種子，如是",
    "T39n1796_014:0727b08": "一一安置，方成作法。若不如是者，終不能加",
    "T39n1796_014:0727b09": "持建立彼諸弟子，亦不得阿闍梨名也。如前",
    "T39n1796_014:0727b10": "所言煩惱種子斷已，次生法界性種子，即是",
    "T39n1796_014:0727b11": "一切有情平等種子也。此平等法界性種子，",
    "T39n1796_014:0727b12": "即是如來一切智地之所生長。如世間種種草",
    "T39n1796_014:0727b13": "木種種，隨其性分各各差別，皆依大地而得",
    "T39n1796_014:0727b14": "生長，根莖枝葉種種不同，增長大小性分各",
    "T39n1796_014:0727b15": "異，然皆是大地之性猶地而生。雖畢竟皆歸",
    "T39n1796_014:0727b16": "於地，但因緣合故而有生長，然實無有自性，",
    "T39n1796_014:0727b17": "無生無起也。若眾生既蒙安立如是種子，即",
    "T39n1796_014:0727b18": "是同於如來之位。由此種子從法界性生，能",
    "T39n1796_014:0727b19": "生法界，故名法界生種子。法界生者，即是如",
    "T39n1796_014:0727b20": "來自性身也。摽幟者，如世間種子各各差別，",
    "T39n1796_014:0727b21": "若小草種子，有智觀之雖未成長，然已知彼",
    "T39n1796_014:0727b22": "性分大小所極之勢也。若見眾生行如是如",
    "T39n1796_014:0727b23": "是因位種子，皆亦如是。然今種子乃是法界",
    "T39n1796_014:0727b24": "性之種子，當知彼性必定能生如來平等法",
    "T39n1796_014:0727b25": "智身，是故名為摽幟也。又此漫荼羅一一分",
    "T39n1796_014:0727b26": "位各有種子，用摽記彼差別法界之門。當知",
    "T39n1796_014:0727b27": "一一入於阿字，見於內證之摽，即知如來內",
    "T39n1796_014:0727b28": "證之德，故名摽記也。隨彼四重分位從位",
    "T39n1796_014:0727b29": "出者，即是佛之摽幟，或從菩薩分位而出、或",
    "T39n1796_014:0727c01": "從二乘分位而出、或從天龍八部分位而出，",
    "T39n1796_014:0727c02": "當知階降差別各各表知種子字不同也。時",
    "T39n1796_014:0727c03": "佛告於祕密主已，金剛手白佛言「願樂欲聞」",
    "T39n1796_014:0727c04": "者，欲為普利一切眾生故流傳演布，普為一",
    "T39n1796_014:0727c05": "切未來眾生，亦為利益諸大眾會故，請佛演",
    "T39n1796_014:0727c06": "說也。上來雖說漫荼羅法，尚未說色及種子",
    "T39n1796_014:0727c07": "祕要之藏，故一心聽願佛演說也。次佛告意",
    "T39n1796_014:0727c08": "者，凡阿闍梨欲建立大悲胎藏建立弟子時，",
    "T39n1796_014:0727c09": "當先住於瑜伽而觀自身。從臍以下當作金",
    "T39n1796_014:0727c10": "剛輪，其色黃而堅。次從臍以上至心，當作水",
    "T39n1796_014:0727c11": "輪，其色白。次從心以上至咽，當作火輪，其色",
    "T39n1796_014:0727c12": "赤。次從咽以上至頂，當作風輪，其色黑。復次",
    "T39n1796_014:0727c13": "地輪正方，水輪圓，火輪三角，風輪半月形，最",
    "T39n1796_014:0727c14": "上虛空作一點。其種種色，在於頂十字縫上",
    "T39n1796_014:0727c15": "置也。○△○□此是輪形，正與身分相稱",
    "T39n1796_014:0727c16": "也。此五位者，即是前說五字，方中置阿字，圓",
    "T39n1796_014:0727c17": "中置於嚩字，三角中置於囉字，半月中置於",
    "T39n1796_014:0727c18": "唅字，點中置缺字，當更撿前卷中也。師既自",
    "T39n1796_014:0727c19": "觀其身次第如是方色加持自身并觀置種",
    "T39n1796_014:0727c20": "子種子字已，次觀壇地，即翻倒置之，最上作",
    "T39n1796_014:0727c21": "金剛輪，金剛輪下作於水輪，水輪下作火輪，",
    "T39n1796_014:0727c22": "火輪下作風輪，風輪下即是虛空輪也。所",
    "T39n1796_014:0727c23": "以者何？以一切世界皆是五輪之所依持，世",
    "T39n1796_014:0727c24": "界成時先從空中而起風，風上起火，火上起",
    "T39n1796_014:0727c25": "水，水上起地，即是漫荼羅安立次第也。壞時，",
    "T39n1796_014:0727c26": "地輪最先壞，乃至但有空在。即是師自加",
    "T39n1796_014:0727c27": "持次第也更問之。今行人修道亦與此相類，最",
    "T39n1796_014:0727c28": "初發信心，次菩提之心，次乃至大空也更問。其",
    "T39n1796_014:0727c29": "阿闍梨既如是加持已，即當安置諸尊，如其",
    "T39n1796_014:0728a01": "位次一一以瑜伽觀之，如其方色形相於其",
    "T39n1796_014:0728a02": "心上置於圓明，圓明中有種子字一一令明",
    "T39n1796_014:0728a03": "了無障。能如是作者，即是法界胎藏漫荼羅",
    "T39n1796_014:0728a04": "分位，為能令一切如來同共加持，一切尊等",
    "T39n1796_014:0728a05": "皆悉集會，共加持行人建立弟子，畢竟不退",
    "T39n1796_014:0728a06": "正等菩提；不然虛費功力而無益也。又此瑜",
    "T39n1796_014:0728a07": "伽之座，其黃金剛方輪即是金剛之座也，方",
    "T39n1796_014:0728a08": "是息災，圓是增益，三角是伏降，半月是攝召，",
    "T39n1796_014:0728a09": "點是成辦一切事。此虛空輪但用心念作之，",
    "T39n1796_014:0728a10": "不以形相故也。世界壞時，亦先從風輪壞地",
    "T39n1796_014:0728a11": "而生於火，火竟次風。更問之。如是作五輪，當",
    "T39n1796_014:0728a12": "知上下皆有虛空輪也。以從空輪而生於風",
    "T39n1796_014:0728a13": "火水地，又從地輪漸上乃至於空，故上下有",
    "T39n1796_014:0728a14": "空也。作漫荼羅時，師應自觀其身及地，又觀",
    "T39n1796_014:0728a15": "所度弟子亦當如是，而安立之准於師法。若",
    "T39n1796_014:0728a16": "不如是不名如法也。時金剛手，毘盧遮那如",
    "T39n1796_014:0728a17": "來身語意地昇法界平等觀者，猶此菩薩能",
    "T39n1796_014:0728a18": "知如來身口意密，故名祕密主也。如來意密",
    "T39n1796_014:0728a19": "之法，唯佛與佛乃能究了。如意者，當知是身",
    "T39n1796_014:0728a20": "口亦如是。今此菩薩亦能知之，當知是位同",
    "T39n1796_014:0728a21": "大覺，為欲度眾生故，示為菩薩而相起發也。",
    "T39n1796_014:0728a22": "此中身密者即是諸印，如四重大漫荼羅一",
    "T39n1796_014:0728a23": "一本尊各有密印。若觀此身印，即知此尊所",
    "T39n1796_014:0728a24": "表祕密之德，隨類上中下差別有無量種也。",
    "T39n1796_014:0728a25": "語密者即是諸尊所有真言，聞此真言即知",
    "T39n1796_014:0728a26": "此尊內證之德也。意密者即是本尊瑜伽之",
    "T39n1796_014:0728a27": "觀，亦隨四重方位各各不同，與此相應即入",
    "T39n1796_014:0728a28": "如來意祕密之藏也。此中身語意密，上從佛",
    "T39n1796_014:0728a29": "菩薩位，及二乘、諸天八部無量差別。廣而論",
    "T39n1796_014:0728b01": "之，乃至十世界塵數各各不同；略而言之，如",
    "T39n1796_014:0728b02": "此經中所表之位，謂皆表如來身口意祕密",
    "T39n1796_014:0728b03": "之德。若能如實了知，即同於祕密主也。今祕",
    "T39n1796_014:0728b04": "密主菩薩住於法界平等觀，為念未來眾生，",
    "T39n1796_014:0728b05": "普令一切裂大疑網，故即於佛前而說大真",
    "T39n1796_014:0728b06": "言王。如文可知也。真言曰：",
    "T39n1796_014:0728b07": "南謨三曼多佛陀喃歸命普遍諸佛也阿娑摩補多無盡達",
    "T39n1796_014:0728b08": "摩馱都法界竭帝竭多超越無盡法界。超越者即是歎於如來秘密身口意之德也",
    "T39n1796_014:0728b09": "薩嚩他謂於一切十方三世一切時、一切方所，超越無盡法界而能普門利益一切也暗欠",
    "T39n1796_014:0728b10": "暗噁此四字即是四輪也。第一字為地金",
    "T39n1796_014:0728b11": "剛輪，第二字水輪，第三字火輪，第四字風輪",
    "T39n1796_014:0728b12": "也。暗，此字本體是金剛界體，兼有長聲為行，",
    "T39n1796_014:0728b13": "行即火輪，上有點即空輪，以為莊嚴也。次欠",
    "T39n1796_014:0728b14": "水輪者，佉是空義，亦有長聲是行，有點為",
    "T39n1796_014:0728b15": "空，即大空也。次暗字為火者，梵音阿竭喃是",
    "T39n1796_014:0728b16": "火也。噁是涅槃性。黑即風也。復次虛空無色，",
    "T39n1796_014:0728b17": "而能含受一切色像。今此佉字有行有點，即",
    "T39n1796_014:0728b18": "是謂一切色像。夫大空者，亦如虛空具一切",
    "T39n1796_014:0728b19": "法色像也，此空即是成辦一切事。是故欠字",
    "T39n1796_014:0728b20": "得作水用更問。糝索地唅鶴風藍𠸪火鑁嚩水，如",
    "T39n1796_014:0728b21": "上阿字有四字，謂長聲上有點及傍二點，短",
    "T39n1796_014:0728b22": "聲亦有上點及傍點，二字為四。今此娑等當",
    "T39n1796_014:0728b23": "知亦爾，皆有四字。今但舉其短聲，合為長聲",
    "T39n1796_014:0728b24": "二字在於短聲之前，准上而說也。糝索唅",
    "T39n1796_014:0728b25": "鶴此是也。餘效此又總而論之，阿字是佛部，娑是字",
    "T39n1796_014:0728b26": "蓮華部，嚩字是金剛部，風火遍三部用也更問。",
    "T39n1796_014:0728b27": "如蓮華部中，自有地水火風，若息災即須金",
    "T39n1796_014:0728b28": "剛方輪，若增益即須水輪，降伏即須水輪等，",
    "T39n1796_014:0728b29": "隨類用之。當知此阿娑訶囉嚩五門，即同上",
    "T39n1796_014:0728c01": "之五字輪，隨一輪中自有四輪也。如金剛部",
    "T39n1796_014:0728c02": "嚩字自有四輪，隨作息災、增益、降伏，各隨類",
    "T39n1796_014:0728c03": "用也。若讀餘真言，隨其部類有此等字者，即",
    "T39n1796_014:0728c04": "知彼所應用處，各有所應最為宗轄也。此一",
    "T39n1796_014:0728c05": "段未明了，更問之。更有三道真言：􈅼􄙈􄙉",
    "T39n1796_014:0728c06": "此身真言也􄮮􄚳此語真言也􄙈􄙉此意真言也此三道真",
    "T39n1796_014:0728c07": "言，即攝如來身語意平等法門。然此三真言，",
    "T39n1796_014:0728c08": "若著娑訶字亦得，若不著亦得，行者得意時",
    "T39n1796_014:0728c09": "自看方便也。又復此真言，由最勝故，號之為",
    "T39n1796_014:0728c10": "王。如上說，雖各有四字，然此中相含，但名",
    "T39n1796_014:0728c11": "為十二字真言王也。此中四種輪，各隨彼地",
    "T39n1796_014:0728c12": "水火風輪而加持阿闍梨身即得自在之用。",
    "T39n1796_014:0728c13": "其身口意真言亦合加持自身口意業也。此",
    "T39n1796_014:0728c14": "事未明了更問之。又云前是布字法，今此中用別計合，是隨五種事相應字即攝彼中之用。更問也",
    "T39n1796_014:0728c15": "時金剛手如是說大真言王竟，時一切如來十",
    "T39n1796_014:0728c16": "方世界住，舒右手摩執金剛菩薩頂而歎言：",
    "T39n1796_014:0728c17": "善哉善哉善男子！佛子！汝已毘盧遮那身語",
    "T39n1796_014:0728c18": "意地越，遍一切真言道平等住，為欲作諸菩",
    "T39n1796_014:0728c19": "薩明故說此真言王者。今此中摩頂，非是十",
    "T39n1796_014:0728c20": "方佛舒手就此土摩其頂也。然此祕密主當",
    "T39n1796_014:0728c21": "於佛前說此真言王時，即以真言王故，普於",
    "T39n1796_014:0728c22": "十方一切世界一一如來前，以平等遍滿聲一",
    "T39n1796_014:0728c23": "時而說，是故一切如來各各申手而摩其頂",
    "T39n1796_014:0728c24": "也。越者，超入之義也。如毘盧遮那於阿迦尼",
    "T39n1796_014:0728c25": "吒天坐於道場，以此真言王故，得身口意畢",
    "T39n1796_014:0728c26": "竟平等自在之用。汝今亦得超入如是身口",
    "T39n1796_014:0728c27": "意平等法之地，等於毘盧遮那。即是一切如",
    "T39n1796_014:0728c28": "來歎其真實德也。言汝已得如是平等之地，",
    "T39n1796_014:0728c29": "為欲普門利益一切眾生故，為欲照明修真",
    "T39n1796_014:0729a01": "言行菩薩除其暗冥，是故說此真言王也。真",
    "T39n1796_014:0729a02": "言王能裂一切法界疑網。疑即是暗。能斷一",
    "T39n1796_014:0729a03": "切疑惑，即是為作照明也。何以故？此毘盧遮",
    "T39n1796_014:0729a04": "那世尊、應、正等覺坐菩提座，觀十二字真言，",
    "T39n1796_014:0729a05": "四魔降伏。此法界現生三處流出天魔降者，",
    "T39n1796_014:0729a06": "謂大日如來坐道場時，平等觀於法界，而說",
    "T39n1796_014:0729a07": "此十二句真言王。即以此力，能降四魔，除其",
    "T39n1796_014:0729a08": "罪垢也。然四種魔中，三魔無色，是佛於阿迦",
    "T39n1796_014:0729a09": "尼吒天時已降伏之。唯天魔有相，為欲令世",
    "T39n1796_014:0729a10": "界中知自在力故，復於此土而現伏天魔也。",
    "T39n1796_014:0729a11": "三處者，謂如上所說佛身上分出一切諸如",
    "T39n1796_014:0729a12": "來，中分從心至臍出一切菩薩，下分從臍至",
    "T39n1796_014:0729a13": "足出一切八部天神等。皆從如來平等三業",
    "T39n1796_014:0729a14": "普門示現，示大漫荼羅胎藏莊嚴之位，即是",
    "T39n1796_014:0729a15": "本尊真言及印也。當知佛從於內證之德現",
    "T39n1796_014:0729a16": "如是事時，即於爾時普伏四魔無有遺餘。今",
    "T39n1796_014:0729a17": "阿闍梨欲造漫荼羅時，亦須想於自身一同",
    "T39n1796_014:0729a18": "毘盧遮那，即得自在之力，亦同彼佛能伏四",
    "T39n1796_014:0729a19": "魔也。次世尊身語意平等，得量同虛空，得如",
    "T39n1796_014:0729a20": "是身語意，獲如是智，一切法得自在者，謂佛",
    "T39n1796_014:0729a21": "坐於金剛道場，纔念此三道真言，謂如所說",
    "T39n1796_014:0729a22": "身口意三真言也。當如是念時，即得身口意",
    "T39n1796_014:0729a23": "平等之地，身及語意皆是法界之體，無有邊",
    "T39n1796_014:0729a24": "際由如虛空，即以如是之力而伏四魔也。前",
    "T39n1796_014:0729a25": "所云三道者，有一釋云：此三道真言，身口意",
    "T39n1796_014:0729a26": "自在平等之力，即是從佛出也。由此身口意",
    "T39n1796_014:0729a27": "三道真言故，如來得超入三平等地，隨上中",
    "T39n1796_014:0729a28": "下類普門示現種種本尊之身、種種真言、種種",
    "T39n1796_014:0729a29": "印法，等同虛空無有其分限，普周法界而度",
    "T39n1796_014:0729b01": "群生，究竟皆令同得超入如是三平等地也。",
    "T39n1796_014:0729b02": "身具無量功德，猶如虛空不可知其限量，語",
    "T39n1796_014:0729b03": "意亦爾。由觀此真言故，得如是功德，同於如",
    "T39n1796_014:0729b04": "來也。由三業無盡故，若應以身度人，即普現",
    "T39n1796_014:0729b05": "種種色身。若應以語度人，即普門示現種種",
    "T39n1796_014:0729b06": "語言，隨宜導示，令得入於佛之知見。若應以",
    "T39n1796_014:0729b07": "意度人，亦如是種種感通不可窮盡。非直身",
    "T39n1796_014:0729b08": "語意無有限量、具足一切功德由如虛空，當",
    "T39n1796_014:0729b09": "知智慧亦得如是無有限量猶如虛空也。若得",
    "T39n1796_014:0729b10": "如是無礙妙智，即是於一切法中而得自在，",
    "T39n1796_014:0729b11": "同於世尊也。所云自在者，謂於一切不自在",
    "T39n1796_014:0729b12": "事也。一切眾生之類，由未究竟清淨法界故，",
    "T39n1796_014:0729b13": "皆為業煩惱之所焚籠，繫屬生死，不能得自",
    "T39n1796_014:0729b14": "在之力。今如來於彼生死大海之中，以種種",
    "T39n1796_014:0729b15": "法門宣示如來深密之法要，為一大事因緣",
    "T39n1796_014:0729b16": "故，種種方便而成就之，皆令到於一切智地，",
    "T39n1796_014:0729b17": "即是於一切法中得自在義也。以證如是法，",
    "T39n1796_014:0729b18": "於是法自在。以自在故，即能無礙演說曲成",
    "T39n1796_014:0729b19": "眾機也。如來所以得如是自在之用，皆由觀",
    "T39n1796_014:0729b20": "此十二字輪法門，當知此十二字法門即是",
    "T39n1796_014:0729b21": "法界之體性也。時十方佛見金剛手說此真",
    "T39n1796_014:0729b22": "言，同於古佛之道。我等一切如來亦由觀此",
    "T39n1796_014:0729b23": "十二字門而成究極妙身，未來諸世尊亦復",
    "T39n1796_014:0729b24": "當如是。是故大歡喜而摩菩薩頂，而告之言：",
    "T39n1796_014:0729b25": "一切諸佛以於法自在故，為一大事因緣故，以",
    "T39n1796_014:0729b26": "身口意平等而說此法門，汝今亦復能說之，",
    "T39n1796_014:0729b27": "即是亦證此法同於如來也。然金剛藏雖未",
    "T39n1796_014:0729b28": "即究竟一切種智，而同於妙覺世尊，但以十",
    "T39n1796_014:0729b29": "方諸佛神力共所加故，亦於大會中亦如如",
    "T39n1796_014:0729c01": "來所證同等。若離神力加持，即亦未得究竟",
    "T39n1796_014:0729c02": "與如來等也。故善男子！毘盧遮那身語意平",
    "T39n1796_014:0729c03": "等證，一切佛如是知者，知是覺之別名。由知",
    "T39n1796_014:0729c04": "諸如來普門無盡之行，證於如來三種平等。",
    "T39n1796_014:0729c05": "謂知如來身密之藏，亦知語意微密之藏也。",
    "T39n1796_014:0729c06": "若證知此法者，即是同於如來也。如是歎印",
    "T39n1796_014:0729c07": "竟，復令更請如來。所以者何？如是深密之藏，",
    "T39n1796_014:0729c08": "唯佛與佛乃能究了，故一切菩薩莫有能發問",
    "T39n1796_014:0729c09": "者。今十方佛同以神力加金剛手，為利益一",
    "T39n1796_014:0729c10": "切眾生故，今乘諸佛神力而問大日如來也。",
    "T39n1796_014:0729c11": "此中問何事？意為先所說之事所有深密之",
    "T39n1796_014:0729c12": "義，尚未周備故更問其樞要也。一切智成者，即是大",
    "T39n1796_014:0729c13": "日如來。薄伽梵義，如六義中說，前亦已解。毘",
    "T39n1796_014:0729c14": "盧遮那者，如日出于世，能除暗冥、能成就一",
    "T39n1796_014:0729c15": "切眾生所有事業，大地所生之類無不蒙益。",
    "T39n1796_014:0729c16": "此實相自然大慧之日亦復如是，若有眾生",
    "T39n1796_014:0729c17": "了知自證，如猛風吹雲、日月出現，亦有如是",
    "T39n1796_014:0729c18": "功力，普於法界中而作大利，如日光而照世",
    "T39n1796_014:0729c19": "間也。主者，以於諸法得自在，故名為主。今諸",
    "T39n1796_014:0729c20": "佛令金剛手問此大日如來真言行句祕密",
    "T39n1796_014:0729c21": "之事也。殊勝說自教則廣者，由於一字法門",
    "T39n1796_014:0729c22": "達一切法，證得十方三世如來平等身口意",
    "T39n1796_014:0729c23": "不可窮盡，故名為勝也。教則者，即是法則之",
    "T39n1796_014:0729c24": "別名，法是軌則之義也。以是我往昔發菩提、",
    "T39n1796_014:0729c25": "無上菩提，宣說我一切法涅槃，至現世界諸",
    "T39n1796_014:0729c26": "佛世尊證知者，言我等往昔行菩薩道時，亦",
    "T39n1796_014:0729c27": "由如是真言門故成自然智，復為一切眾生",
    "T39n1796_014:0729c28": "如是演說，咸令得至大涅槃也。我今此語緣",
    "T39n1796_014:0729c29": "起甚深，一切有心者尚不能發問，何況能信",
    "T39n1796_014:0730a01": "解？唯有十方一切如來同至此法，可以為證",
    "T39n1796_014:0730a02": "終不虛也。汝今已得我等所行之迹，故宜更",
    "T39n1796_014:0730a03": "問如來也。時執金剛具德者，猶手所持如來",
    "T39n1796_014:0730a04": "智印，即是具足一切諸佛種種功德皆同一",
    "T39n1796_014:0730a05": "味，所謂如來解脫之味。以彼智印同於如來，",
    "T39n1796_014:0730a06": "故言具德者也。時彼菩薩由諸如來共所加",
    "T39n1796_014:0730a07": "持，以大歡喜，即得深知如來之語，亦知如來",
    "T39n1796_014:0730a08": "之心，先所不逮而未能問者，今皆自在能問",
    "T39n1796_014:0730a09": "如來，無有疑難也。今欲問如來，先歎法界之",
    "T39n1796_014:0730a10": "德。而說偈言：是法無盡亦無自性者，盡謂有",
    "T39n1796_014:0730a11": "始有終、有生有滅。以有生滅故，即是有起盡",
    "T39n1796_014:0730a12": "之法。而今平等法界之性離如是過，無有始",
    "T39n1796_014:0730a13": "終也。無生滅故，即是不可盡義也。無盡者，即",
    "T39n1796_014:0730a14": "是無相之別名。由無盡故，一切諸法皆無自",
    "T39n1796_014:0730a15": "性，無有動搖、無有變易亦無住處也。阿賴耶，",
    "T39n1796_014:0730a16": "是房義、是盛受義。今平等法界中無有如是",
    "T39n1796_014:0730a17": "受藏之相，故無住處也。若一切法皆無自性",
    "T39n1796_014:0730a18": "即是無作，無作故無有生滅果報等，本來寂",
    "T39n1796_014:0730a19": "然常自寂滅之相，即同不思議解脫也。諸",
    "T39n1796_014:0730a20": "佛同位者，如此甚深寂滅之法，一切名言之",
    "T39n1796_014:0730a21": "所不及，更無可以為喻者，唯是佛同所證知",
    "T39n1796_014:0730a22": "可以為喻，故言同於正覺也。然一切法若但",
    "T39n1796_014:0730a23": "究竟，無生無作也。言究竟者，即是無有諸乘",
    "T39n1796_014:0730a24": "分別差降，一切聖人等位便墮斷滅中證於",
    "T39n1796_014:0730a25": "實證，不能利益一切故。次復言方便佛等，",
    "T39n1796_014:0730a26": "悲願轉無相教開發，覺悟如是相，由具方便",
    "T39n1796_014:0730a27": "故，能滿一切所願。此方便者即是大悲願也，",
    "T39n1796_014:0730a28": "由此大悲願故能轉也更問。於此無相法中，無",
    "T39n1796_014:0730a29": "人能說、無可表示，而能令一切得之也，亦",
    "T39n1796_014:0730b01": "自證得，當知是即大方便力也。此法無人能",
    "T39n1796_014:0730b02": "教授者，不由他悟而得證之，即是自覺無",
    "T39n1796_014:0730b03": "師之智，自然成佛道，於道場現寂，覺如是法",
    "T39n1796_014:0730b04": "之實相也。此皆是偈語，後當飾之耳。復次若",
    "T39n1796_014:0730b05": "言法界無盡無終始者，即是於斷滅，不能為",
    "T39n1796_014:0730b06": "眾生作諸利益。何以故？已於生死作分限故，",
    "T39n1796_014:0730b07": "然是塵勞之儔。是如來種，若一切無生無性",
    "T39n1796_014:0730b08": "亦無住處，何能普應世間作諸佛事耶？然諸",
    "T39n1796_014:0730b09": "菩薩有二事故，不墮斷滅中，謂大悲及方便。",
    "T39n1796_014:0730b10": "由有此故，能自開發也。之中云開發者，謂",
    "T39n1796_014:0730b11": "菩提心自然開發也。若此言說表示，因他教",
    "T39n1796_014:0730b12": "悟而能得如是自然無師之慧者，無有是處。",
    "T39n1796_014:0730b13": "所以者何？但因行者如實自覺、如實自觀無",
    "T39n1796_014:0730b14": "盡法界，故得如是實相之慧，非由他悟也。經",
    "T39n1796_014:0730b15": "意云法相如是，故云如是相也。既得如是實",
    "T39n1796_014:0730b16": "相之法，即以此法大悲方便而為眾生開示",
    "T39n1796_014:0730b17": "演說，然實不由他悟、不從他傳得也。如盲人",
    "T39n1796_014:0730b18": "問乳色何似，乃至聞乳色如雪便生冷想，又",
    "T39n1796_014:0730b19": "聞如鶴便生動想，乃至以種種喻方便表示",
    "T39n1796_014:0730b20": "終不能解，徒增心妄計而已。何以故？由彼自",
    "T39n1796_014:0730b21": "無明目故。第一義諦亦爾，若不如實自了知",
    "T39n1796_014:0730b22": "者，設他種種開導，終無得理也。若人自不開",
    "T39n1796_014:0730b23": "發如是內證之法，而為人說，欲令他悟，亦無",
    "T39n1796_014:0730b24": "有是處。何以故？如有無足之人，呼召眾人作",
    "T39n1796_014:0730b25": "如是言：「我當為汝而登妙高山上。」當知此人",
    "T39n1796_014:0730b26": "必為智者之所輕笑也。何以故？若自無足者，",
    "T39n1796_014:0730b27": "尚不能自登如是妙高山王少分高處，況能",
    "T39n1796_014:0730b28": "為一切而登彼頂耶？又如有人自未能渡大",
    "T39n1796_014:0730b29": "海波浪，而謂他言：「我當渡汝令達彼岸。」當知",
    "T39n1796_014:0730c01": "亦是無有得理也。行人亦如是，若自未覺無",
    "T39n1796_014:0730c02": "師之慧，而欲令他聞法得悟，必無此理也。時",
    "T39n1796_014:0730c03": "金剛主以此偈歎如來已，次說優陀那偈而",
    "T39n1796_014:0730c04": "以問佛。烏陀那，是總攝義也，以一偈之義",
    "T39n1796_014:0730c05": "而攝無盡法界離相之法無量法義，故言攝",
    "T39n1796_014:0730c06": "也。歎說偈已，念彼未來世眾生修真言行者，",
    "T39n1796_014:0730c07": "於此大悲藏生漫荼羅有所闕故，不得疾成",
    "T39n1796_014:0730c08": "無上菩提故，次第問佛祕要方便也。斷一切",
    "T39n1796_014:0730c09": "疑者，若不能普斷眾生種種疑網，則不名一",
    "T39n1796_014:0730c10": "切智人。以於一切法中自離疑網，方能斷他",
    "T39n1796_014:0730c11": "疑網也。今佛既自斷一切疑網，是故我今請",
    "T39n1796_014:0730c12": "問，願為斷疑也。離熱惱者，言永斷三毒根",
    "T39n1796_014:0730c13": "也。今為一切眾生故，請問導師，以於一切法",
    "T39n1796_014:0730c14": "中而能引導令至佛慧，故名大導師也。",
    "T39n1796_014:0730c15": "大毘盧遮那成佛經疏卷第十四"
}