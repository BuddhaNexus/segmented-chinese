{
    "T11n0319_001:0902b02": "No. 319 [Nos. 310(15), 318]",
    "T11n0319_001:0902b03": "大聖文殊師利菩薩佛剎功德莊",
    "T11n0319_001:0902b04": "嚴經卷上",
    "T11n0319_001:0902b07": "開府儀同三司特進試鴻臚卿肅國",
    "T11n0319_001:0902b08": "公食邑三千戶賜紫贈司空諡大鑒",
    "T11n0319_001:0902b09": "正號大廣智大興善寺三藏沙門",
    "T11n0319_001:0902b10": "不空奉　詔譯",
    "T11n0319_001:0902b11": "如是我聞：一時薄伽梵，住王舍城鷲峯山中，",
    "T11n0319_001:0902b12": "與大苾芻眾一千人俱；菩薩八萬四千，皆於",
    "T11n0319_001:0902b13": "無上正等菩提得不退轉，所謂慈氏菩薩、文",
    "T11n0319_001:0902b14": "殊師利菩薩、觀自在菩薩、得大勢菩薩而為",
    "T11n0319_001:0902b15": "上首；復有七十二俱胝諸天眾俱，皆悉住於",
    "T11n0319_001:0902b16": "菩薩之乘；復有天帝釋，娑訶世界主大梵天",
    "T11n0319_001:0902b17": "王，與其眷屬四萬天眾俱，亦皆住於菩薩之",
    "T11n0319_001:0902b18": "乘。",
    "T11n0319_001:0902b19": "復有四阿蘇羅王，所謂毘摩質多羅阿蘇羅",
    "T11n0319_001:0902b20": "王、末利阿蘇羅王、驢肩阿蘇羅王、歡喜阿蘇",
    "T11n0319_001:0902b21": "羅王，與百千阿蘇羅眷屬俱。",
    "T11n0319_001:0902b22": "復有六萬二千諸大龍王，所謂難陀龍王、鄔",
    "T11n0319_001:0902b23": "波難陀龍王、水天龍王、摩那斯龍王、地持龍",
    "T11n0319_001:0902b24": "王、無熱惱龍王、蘇迷盧龍王、伏魔龍王、月上",
    "T11n0319_001:0902b25": "龍王，如是等而為上首。復有四大天王，所謂",
    "T11n0319_001:0902b26": "持國天王、增長天王、廣目天王、多聞天王，與",
    "T11n0319_001:0902b27": "百千藥叉眷屬俱，所謂金毘羅大藥叉、阿吒",
    "T11n0319_001:0902b28": "嚩俱大藥叉、針毛大藥叉、妙慧大藥叉、形相",
    "T11n0319_001:0902b29": "大藥叉、遍形藥叉、不動藥叉，如是等而為上",
    "T11n0319_001:0902c01": "首。",
    "T11n0319_001:0902c02": "時王舍城國王大臣，及諸四眾，天龍藥叉人",
    "T11n0319_001:0902c03": "非人等，各以衣服飲食臥具醫藥種種資具，",
    "T11n0319_001:0902c04": "於如來所恭敬尊重而為奉獻。",
    "T11n0319_001:0902c05": "爾時世尊受王請食，於晨朝時著衣持鉢，與",
    "T11n0319_001:0902c06": "諸苾芻及於天人百千之眾前後圍繞，向王",
    "T11n0319_001:0902c07": "舍城未生怨王宮。以佛威神力故，大神境通",
    "T11n0319_001:0902c08": "放百千種妙色光明，百千音樂同時俱奏，雨",
    "T11n0319_001:0902c09": "眾妙華，烏鉢羅華、鉢頭摩華、俱勿頭華、芬陀",
    "T11n0319_001:0902c10": "利華，繽紛而下。是時如來以神通力，隨按足",
    "T11n0319_001:0902c11": "處涌寶蓮華大如車輪，白銀為莖黃金為葉，",
    "T11n0319_001:0902c12": "吠瑠璃寶以為其鬚，於華臺中有化菩薩結",
    "T11n0319_001:0902c13": "加趺坐。是諸菩薩，與寶蓮華俱遶王舍城，右",
    "T11n0319_001:0902c14": "旋七匝而說頌言：",
    "T11n0319_001:0902c15": "「商主利益世間者，　　拔濟有情為福田，",
    "T11n0319_001:0902c16": "釋雄寂靜大威德，　　世尊今當入此城。",
    "T11n0319_001:0902c17": "若有樂求生天眾，　　解脫生老病死苦，",
    "T11n0319_001:0902c18": "欲求摧伏魔羅軍，　　應當供養釋師子。",
    "T11n0319_001:0902c19": "牟尼名號甚難聞，　　多俱胝劫行精進，",
    "T11n0319_001:0902c20": "悲愍世間作利益，　　大仙今入此王城。",
    "T11n0319_001:0902c21": "無量無邊劫行施，　　飲食衣服及車乘，",
    "T11n0319_001:0902c22": "所愛男女并妻子，　　及捨王位入於城。",
    "T11n0319_001:0902c23": "能施手足與眼耳，　　捨頭及鼻諸支分，",
    "T11n0319_001:0902c24": "由具一切捨功德，　　獲於殊勝薩婆若。",
    "T11n0319_001:0902c25": "善學檀那淨律儀，　　於戒無缺人中勝，",
    "T11n0319_001:0902c26": "具足忍辱勝功德，　　寂靜心意今入城。",
    "T11n0319_001:0902c27": "修習精進俱胝劫，　　厭離悲愍觀世間，",
    "T11n0319_001:0902c28": "入於禪定住寂靜，　　是大梵音今入城。",
    "T11n0319_001:0902c29": "無量智慧無等倫，　　猶若虛空無有際，",
    "T11n0319_001:0903a01": "善忍功德戒亦然，　　如是勝行皆清淨。",
    "T11n0319_001:0903a02": "勤勇摧伏魔羅眾，　　獲不動慧無憂惱，",
    "T11n0319_001:0903a03": "微妙法輪依教轉，　　大法自在今入城。",
    "T11n0319_001:0903a04": "其有樂求我善逝，　　三十二相以莊嚴，",
    "T11n0319_001:0903a05": "彼菩提心行願成，　　應往親近而供養。",
    "T11n0319_001:0903a06": "斷慾瞋癡諸煩惱，　　及餘覺觀惡思欲，",
    "T11n0319_001:0903a07": "速辦無量供養具，　　應當親近於大師。",
    "T11n0319_001:0903a08": "若人欲求梵天位，　　釋提桓因大自在，",
    "T11n0319_001:0903a09": "以妙供具諸天樂，　　應當奉獻大牟尼。",
    "T11n0319_001:0903a10": "欲求輪王王四洲，　　獲得七寶願成就，",
    "T11n0319_001:0903a11": "具足千子皆勇猛，　　應當供養人中尊。",
    "T11n0319_001:0903a12": "欲求長者及小王，　　獲得資財無有盡，",
    "T11n0319_001:0903a13": "顏貌端嚴勝眷屬，　　應速往供於牟尼。",
    "T11n0319_001:0903a14": "若有修行解脫者，　　樂聞殊勝大仙法，",
    "T11n0319_001:0903a15": "是故汝當速往聽，　　於此難聞今得聞。」",
    "T11n0319_001:0903a16": "爾時王舍大城及百千村邑聚落，聞此頌警",
    "T11n0319_001:0903a17": "覺已，其中男女童男童女，各齎華香燒香塗",
    "T11n0319_001:0903a18": "香末香華鬘，并金銀花幢幡商佉鼓角絃管",
    "T11n0319_001:0903a19": "種種音樂，一心思惟願佛攝受，踊躍歡喜恭",
    "T11n0319_001:0903a20": "敬供養。於是世尊將入城時，即舉右足按城",
    "T11n0319_001:0903a21": "門閫，城中之地六種震動，諸天及人百千音",
    "T11n0319_001:0903a22": "樂不鼓自鳴，雨天妙花，城中有情盲者得視，",
    "T11n0319_001:0903a23": "聾者得聞，狂者得本心，裸者得衣服，飢者得",
    "T11n0319_001:0903a24": "飲食，貧者得資財。當此之時，亦復不為貪欲",
    "T11n0319_001:0903a25": "瞋恚愚癡慳悋嫉妬忿慢之所逼惱，慈心相",
    "T11n0319_001:0903a26": "向猶如父子。彼樂音中而說頌曰：",
    "T11n0319_001:0903a27": "「世尊十力入於城，　　是大丈夫釋師子，",
    "T11n0319_001:0903a28": "剎那皆獲大安樂，　　盲者得視聾得聞，",
    "T11n0319_001:0903a29": "狂者復心無散亂，　　裸露之者獲衣服，",
    "T11n0319_001:0903b01": "所有飢渴得飲食，　　貧窮之人獲財寶，",
    "T11n0319_001:0903b02": "無量諸天在虛空，　　恭敬禮拜而讚歎，",
    "T11n0319_001:0903b03": "雨花供養如來月，　　鼓角商佉諸樂音，",
    "T11n0319_001:0903b04": "以佛入城悉皆奏。　　其城中地六種動，",
    "T11n0319_001:0903b05": "見者奇特懷悅意，　　貪愛瞋癡而不逼，",
    "T11n0319_001:0903b06": "慳嫉慢等悉皆除，　　慈心相向如父子。",
    "T11n0319_001:0903b07": "如來十力入城時，　　人民安樂悉歡喜，",
    "T11n0319_001:0903b08": "音樂不鼓皆自鳴，　　獲得非常極喜悅，",
    "T11n0319_001:0903b09": "皆以如來威神故，　　天人蘇羅世間眾，",
    "T11n0319_001:0903b10": "如是多種俱時現，　　奇特殊勝不思議，",
    "T11n0319_001:0903b11": "當於世尊入城時，　　廣作多人利益事。」",
    "T11n0319_001:0903b12": "爾時世尊入王舍城，時有居家菩薩摩訶薩，",
    "T11n0319_001:0903b13": "是豪姓長者之子，名摧過咎，於里巷中遙覩",
    "T11n0319_001:0903b14": "世尊，相好奇特端嚴澄睟，諸根寂靜觀者無",
    "T11n0319_001:0903b15": "厭，住奢摩他最上調伏，防護諸根如善調象，",
    "T11n0319_001:0903b16": "正念不亂如淨泉池，三十二相八十隨好莊",
    "T11n0319_001:0903b17": "嚴其身。時彼菩薩，見如來色相端嚴成就，極",
    "T11n0319_001:0903b18": "生尊重淨信之心，便往佛所稽首雙足，右遶",
    "T11n0319_001:0903b19": "三匝却住一面。時摧過咎菩薩摩訶薩，於世",
    "T11n0319_001:0903b20": "尊前合掌恭敬而白佛言：「世尊！菩薩成就幾",
    "T11n0319_001:0903b21": "法，速得阿耨多羅三藐三菩提心，隨所悕求，",
    "T11n0319_001:0903b22": "淨佛國界嚴淨佛剎？」",
    "T11n0319_001:0903b23": "於是世尊為欲哀愍摧過咎故，知化緣將至，",
    "T11n0319_001:0903b24": "於衢路中住。時有無量百千俱胝人眾，皆詣",
    "T11n0319_001:0903b25": "佛所稽首佛足合掌而住。於虛空中，復有無",
    "T11n0319_001:0903b26": "量百千諸天，禮敬世尊。時薄伽梵告摧過咎",
    "T11n0319_001:0903b27": "菩薩摩訶薩言：「菩薩成就一法，速疾證得無",
    "T11n0319_001:0903b28": "上菩提，隨其意樂獲淨佛剎。云何一法？善男",
    "T11n0319_001:0903b29": "子！菩薩摩訶薩於一切有情起大悲愍，增上",
    "T11n0319_001:0903c01": "意樂應發無上菩提之心。云何增上意樂？善",
    "T11n0319_001:0903c02": "男子！增上意樂者，若發菩提心已，不應起少",
    "T11n0319_001:0903c03": "不善法行。云何少不善法行？謂不行貪愛、不",
    "T11n0319_001:0903c04": "行瞋恚、不行愚癡。若住居家，威儀不應行調",
    "T11n0319_001:0903c05": "戲行。若出家者，不應求恭敬利養，善住出家",
    "T11n0319_001:0903c06": "所修行法，謂一切法如實通達。云何一切法",
    "T11n0319_001:0903c07": "如實通達？善男子！一切法者，謂蘊、處、界。云何",
    "T11n0319_001:0903c08": "通達五蘊？應觀五蘊如幻，遠離、空性、無所緣、",
    "T11n0319_001:0903c09": "寂靜、不生不滅，作如是通達，亦不見通達者。",
    "T11n0319_001:0903c10": "亦無所見無知無思，亦無分別及所分別，一",
    "T11n0319_001:0903c11": "切分別寂滅通達，名為菩薩摩訶薩正行不",
    "T11n0319_001:0903c12": "捨有情。何以故？彼自知其法，如是為他有情，",
    "T11n0319_001:0903c13": "演說有情及法皆不可得。善男子！由一法成",
    "T11n0319_001:0903c14": "就故，速證無上正等菩提，則能圓滿淨佛剎",
    "T11n0319_001:0903c15": "土。」說此佛剎功德莊嚴成就法門時，摧過咎",
    "T11n0319_001:0903c16": "菩薩得無生法忍，歡喜踊躍上昇虛空，高七",
    "T11n0319_001:0903c17": "多羅樹，於彼眾中二千有情發菩提心。一萬",
    "T11n0319_001:0903c18": "四千諸天及人，遠塵離垢於諸法中得法眼",
    "T11n0319_001:0903c19": "淨。於是世尊熙怡微笑，從其面門放青黃赤",
    "T11n0319_001:0903c20": "白紅紫等光，照無量無邊世界，照已還來遶",
    "T11n0319_001:0903c21": "佛三匝而從頂入。是時具壽阿難陀，即從座",
    "T11n0319_001:0903c22": "起整理衣服，偏袒右肩，右膝著地，於世尊前",
    "T11n0319_001:0903c23": "說伽陀曰：",
    "T11n0319_001:0903c24": "「諸法自在到彼岸，　　十力導師最勝尊，",
    "T11n0319_001:0903c25": "一切智者世普聞，　　唯願今說現微笑。",
    "T11n0319_001:0903c26": "牟尼云何覺過去？　　云何未來悉覺悟？",
    "T11n0319_001:0903c27": "現在云何而覺知？　　唯願演說現微笑。",
    "T11n0319_001:0903c28": "一切有情之心行，　　下中最上之差別？",
    "T11n0319_001:0903c29": "解脫諸想到彼岸，　　唯願調御說笑因。",
    "T11n0319_001:0904a01": "億那庾多諸天來，　　禮敬世尊而合掌，",
    "T11n0319_001:0904a02": "於大眾中生渴仰，　　唯願牟尼說妙法。",
    "T11n0319_001:0904a03": "「智到於彼岸，　　愆過不可得，",
    "T11n0319_001:0904a04": "知一切勝行，　　何緣而現笑？",
    "T11n0319_001:0904a05": "如是億俱胝，　　求法諸天眾，",
    "T11n0319_001:0904a06": "無量諸苾芻，　　皆來聽正法，",
    "T11n0319_001:0904a07": "供養發願故，　　無量種音聲，",
    "T11n0319_001:0904a08": "一切皆渴仰，　　願佛除疑惑。」",
    "T11n0319_001:0904a09": "佛告具壽阿難陀：「汝今見此摧過咎菩薩摩",
    "T11n0319_001:0904a10": "訶薩上昇虛空，高七多羅樹不？」阿難陀白佛",
    "T11n0319_001:0904a11": "言：「世尊！已見。修伽陀！已見。」佛言：「阿難陀！此摧",
    "T11n0319_001:0904a12": "過咎菩薩，却後過於六十二阿僧企耶百千",
    "T11n0319_001:0904a13": "劫，於此三千大千世界離熱惱劫中，當得成",
    "T11n0319_001:0904a14": "阿耨多羅三藐三菩提，號寂靜調伏音聲如",
    "T11n0319_001:0904a15": "來、應、正等覺。阿難陀！彼寂靜調伏音聲如來，",
    "T11n0319_001:0904a16": "佛剎功德莊嚴，及以聲聞、菩薩之眾，亦如不",
    "T11n0319_001:0904a17": "動如來妙喜世界而無異也。」是時，世尊說是",
    "T11n0319_001:0904a18": "法已，從於彼處漸次而往未生怨王宮。到已，",
    "T11n0319_001:0904a19": "與苾芻眾各隨次第敷座而坐。時未生怨王。",
    "T11n0319_001:0904a20": "知其世尊并苾芻僧坐已，即以種種飲食色",
    "T11n0319_001:0904a21": "香美味，手自斟酌供養世尊及苾芻僧，悉令",
    "T11n0319_001:0904a22": "充足，復以上妙衣服，奉上如來及苾芻眾，為",
    "T11n0319_001:0904a23": "佛及僧躬自披擐。披擐已訖為佛作禮，即於",
    "T11n0319_001:0904a24": "佛前，退就一面處於卑座，而白佛言：「世尊！忿",
    "T11n0319_001:0904a25": "恨及覆并諸過咎，及以無知，從何而生？從何",
    "T11n0319_001:0904a26": "而滅？」",
    "T11n0319_001:0904a27": "佛告大王：「忿恨及覆并諸過咎，皆從我我所",
    "T11n0319_001:0904a28": "生。我我所者，於無處建立，若不知功德及以",
    "T11n0319_001:0904a29": "過患，名為無知。若如實知我我所者，智與非",
    "T11n0319_001:0904b01": "智不能施設。是故大王應如是學。一切有為",
    "T11n0319_001:0904b02": "法，本無來去亦無言說。大王！法無來去，無來",
    "T11n0319_001:0904b03": "去法不生不滅，無生滅者則名為智，而是無",
    "T11n0319_001:0904b04": "知亦名為智。何以故？諸法入出互不相知，若",
    "T11n0319_001:0904b05": "無所知名之為智。」",
    "T11n0319_001:0904b06": "爾時未生怨王白佛言：「世尊！甚奇甚特！如來、",
    "T11n0319_001:0904b07": "應、正等覺如是善說，我今寧可聞法中夭，不",
    "T11n0319_001:0904b08": "願不聞壽命長遠。」是時大王復請世尊晡時",
    "T11n0319_001:0904b09": "說法。爾時世尊即便聽許。飯食已訖，而收衣",
    "T11n0319_001:0904b10": "鉢往靈鷲山，洗足敷座入三摩地。於時世尊",
    "T11n0319_001:0904b11": "為欲說法，於其晡時從三摩地起。時具壽舍",
    "T11n0319_001:0904b12": "利子及諸大聲聞皆從定起，時文殊師利童",
    "T11n0319_001:0904b13": "真菩薩亦從定起，與四萬天子俱。慈氏菩薩",
    "T11n0319_001:0904b14": "與五千菩薩眾俱，師子勇猛雷音菩薩與五",
    "T11n0319_001:0904b15": "百菩薩眾俱，皆從定起，領諸眷屬前後圍繞，",
    "T11n0319_001:0904b16": "詣靈鷲山頭面禮佛，各各敷座退坐一面。",
    "T11n0319_001:0904b17": "時未生怨王與諸眷屬前後圍繞，往靈鷲山",
    "T11n0319_001:0904b18": "詣如來所，稽首佛足退坐一面。時王舍城，復",
    "T11n0319_001:0904b19": "有無量百千有情，悉皆共往鷲峯山中，至如",
    "T11n0319_001:0904b20": "來所，稽首佛足退坐一面。",
    "T11n0319_001:0904b21": "爾時舍利子，以佛威神力故，從座而起，偏袒",
    "T11n0319_001:0904b22": "右肩右膝著地，合掌向佛而白佛言：「世尊！如",
    "T11n0319_001:0904b23": "來適於王舍大城四衢路中，已為摧過咎菩",
    "T11n0319_001:0904b24": "薩摩訶薩，略說菩薩摩訶薩圓滿佛剎功德",
    "T11n0319_001:0904b25": "莊嚴。善哉！世尊！唯願廣說，如諸菩薩行菩薩",
    "T11n0319_001:0904b26": "行，勿令退轉無上菩提，獲一切智摧伏魔羅，",
    "T11n0319_001:0904b27": "降諸外道淨諸煩惱，嚴淨佛剎滿其願已，起",
    "T11n0319_001:0904b28": "善巧慧離於佛地，住於聲聞及緣覺地，善轉",
    "T11n0319_001:0904b29": "法輪修諸波羅蜜，令其獲得薩婆若智，現為",
    "T11n0319_001:0904c01": "菩薩與無量無數有情作大利益。於此會中",
    "T11n0319_001:0904c02": "有求菩提善男子、善女人，得親從佛聞說妙",
    "T11n0319_001:0904c03": "法，歡喜踊躍，彼歡喜已如說修行。」爾時世尊",
    "T11n0319_001:0904c04": "作是思惟：「我今現起如是神通，由此神通現",
    "T11n0319_001:0904c05": "行境界普遍十方。」即放多百千光明，一一光",
    "T11n0319_001:0904c06": "明，於多佛剎作那庾多百千光明，照曜於彼",
    "T11n0319_001:0904c07": "諸剎土中，映蔽日月，是其光明映奪眼根，所",
    "T11n0319_001:0904c08": "有諸天龍藥叉摩尼電火等光，悉不復現，亦",
    "T11n0319_001:0904c09": "無地獄色相及餘有情光明，乃至十方諸世",
    "T11n0319_001:0904c10": "界中輪圍山、大輪圍山、目真隣陀山、大目真",
    "T11n0319_001:0904c11": "隣陀山、蘇迷盧山王，及餘黑山牆壁樹林，以",
    "T11n0319_001:0904c12": "佛光明而照曜故悉皆透徹。",
    "T11n0319_001:0904c13": "爾時世尊放斯光已作謦欬聲，警覺十方無",
    "T11n0319_001:0904c14": "量世界。是時東方去此世界，過八十四殑伽",
    "T11n0319_001:0904c15": "沙數諸佛剎土，有世界名普遍，彼土有佛，號",
    "T11n0319_001:0904c16": "吉祥積王如來、應、正等覺，今現住世。彼佛剎",
    "T11n0319_001:0904c17": "中不聞聲聞、緣覺之名，唯有清淨大菩薩眾",
    "T11n0319_001:0904c18": "充滿其國，一一菩薩各有百俱胝不退轉菩",
    "T11n0319_001:0904c19": "薩摩訶薩，前後圍繞而為眷屬。彼世界中有",
    "T11n0319_001:0904c20": "一菩薩摩訶薩，名為法勇。以何義故名為法",
    "T11n0319_001:0904c21": "勇？彼吉祥積王如來處眾說法，法勇菩薩聞",
    "T11n0319_001:0904c22": "說法已，上昇虛空高七多羅樹，自隱其身為",
    "T11n0319_001:0904c23": "眾說法，所謂菩薩藏法門陀羅尼金剛句。時",
    "T11n0319_001:0904c24": "彼眾會咸作念言：「一切諸法唯有其聲，善男",
    "T11n0319_001:0904c25": "子何以故不見其身而聞其聲？」出如是聲，色",
    "T11n0319_001:0904c26": "成就不現；如色，聲亦爾；如聲，一切法亦爾。無",
    "T11n0319_001:0904c27": "量菩薩而獲得忍，以是義故名為法勇。時法",
    "T11n0319_001:0904c28": "勇菩薩摩訶薩，見大光明、聞謦欬聲，即時往",
    "T11n0319_001:0904c29": "詣吉祥積王如來所，頭面禮足退住一面，白",
    "T11n0319_001:0905a01": "佛言：「世尊！以何因緣於世間中有大光明及",
    "T11n0319_001:0905a02": "聞大謦欬聲？昔未曾有。」時吉祥積王如來告",
    "T11n0319_001:0905a03": "言：「善男子！西方去此過八十四殑伽沙數佛",
    "T11n0319_001:0905a04": "剎，有世界名娑訶，佛號釋迦牟尼如來、應、正",
    "T11n0319_001:0905a05": "等覺，今現住世，為欲召集十方世界俱胝那",
    "T11n0319_001:0905a06": "庾多諸菩薩故，而令聽法，一切毛孔放此光",
    "T11n0319_001:0905a07": "明及謦欬聲。」法勇菩薩即白吉祥積王如來",
    "T11n0319_001:0905a08": "言：「世尊！我今欲往娑訶世界，禮拜瞻覩供養",
    "T11n0319_001:0905a09": "承事釋迦牟尼如來、應、正等覺，兼欲見彼諸",
    "T11n0319_001:0905a10": "菩薩眾及聽法故。」佛言：「可往，今正是時。」法勇",
    "T11n0319_001:0905a11": "菩薩即與六十俱胝大菩薩眾，前後圍繞從",
    "T11n0319_001:0905a12": "彼土沒，猶如壯士屈伸臂頃，現此界中。是時",
    "T11n0319_001:0905a13": "法勇菩薩摩訶薩，作是思惟：「今我作何神境",
    "T11n0319_001:0905a14": "通故，往彼禮拜親覲供養釋迦牟尼如來？」作",
    "T11n0319_001:0905a15": "是念已，即入一切莊嚴三摩地，由是三摩地",
    "T11n0319_001:0905a16": "神境通威力故，令此三千大千世界，滿中妙",
    "T11n0319_001:0905a17": "花積至于膝，百千音樂同時俱作，寶幢幡蓋",
    "T11n0319_001:0905a18": "種種莊嚴，復以妙香普薰此界，猶如他化自",
    "T11n0319_001:0905a19": "在天宮。是時法勇菩薩現神通已，與諸菩薩",
    "T11n0319_001:0905a20": "詣釋迦牟尼如來所，頭面禮足右繞三匝，隨",
    "T11n0319_001:0905a21": "所來方以願力故，化現蓮花而坐其上。",
    "T11n0319_001:0905a22": "爾時南方去此過九十六俱胝那庾多佛剎，",
    "T11n0319_001:0905a23": "有世界名離塵，彼現有佛，號師子勇猛奮迅",
    "T11n0319_001:0905a24": "如來、應、正等覺，而為無量大菩薩眾恭敬圍",
    "T11n0319_001:0905a25": "繞。彼世界中有一菩薩摩訶薩名曰寶手。以",
    "T11n0319_001:0905a26": "何義故名為寶手？謂彼菩薩於諸佛土化有",
    "T11n0319_001:0905a27": "情時，即以右手遍捫若干諸佛世界，即隨所",
    "T11n0319_001:0905a28": "欲而能成辦，從其手出佛法僧聲、施戒忍進",
    "T11n0319_001:0905a29": "禪定智慧慈悲喜捨之聲，及餘種種百千俱",
    "T11n0319_001:0905b01": "胝那庾多法寶之聲，以是義故名為寶手。",
    "T11n0319_001:0905b02": "爾時寶手菩薩摩訶薩，見大光明、聞謦欬聲，",
    "T11n0319_001:0905b03": "昔所未聞昔所未見，即詣師子勇猛奮迅如",
    "T11n0319_001:0905b04": "來所，頭面禮足白佛言：「世尊！以何因緣而有",
    "T11n0319_001:0905b05": "此瑞現大光明，及聞如是大謦欬聲？」佛言：「善",
    "T11n0319_001:0905b06": "男子！北方去此過九十六俱胝那庾多佛剎，",
    "T11n0319_001:0905b07": "有世界名娑訶，佛號釋迦牟尼如來、應、正等",
    "T11n0319_001:0905b08": "覺，今現住彼，於一切毛孔放大光明，作謦欬",
    "T11n0319_001:0905b09": "聲，為欲演說佛剎功德莊嚴，令無數菩薩，各",
    "T11n0319_001:0905b10": "取本願佛剎莊嚴，故現斯瑞。」爾時寶手菩薩",
    "T11n0319_001:0905b11": "又白師子勇猛奮迅如來言：「我今欲往娑訶世",
    "T11n0319_001:0905b12": "界禮拜親覲供養承事釋迦牟尼如來，并見",
    "T11n0319_001:0905b13": "諸菩薩及聽法故。」佛言：「何用往彼雜染世界？」",
    "T11n0319_001:0905b14": "寶手菩薩白佛言：「世尊！釋迦牟尼如來、應、正",
    "T11n0319_001:0905b15": "等覺，見何義利取彼雜染世界，而乃不取淨",
    "T11n0319_001:0905b16": "佛國土？」佛言：「善男子！彼佛世尊昔於長夜作",
    "T11n0319_001:0905b17": "如是言：『願我速得成就大悲，常於弊惡有情",
    "T11n0319_001:0905b18": "之中，成無上正覺轉妙法輪。』」寶手菩薩復白",
    "T11n0319_001:0905b19": "師子勇猛奮迅如來言：「世尊！彼釋迦牟尼如",
    "T11n0319_001:0905b20": "來，乃能往昔發是大悲難發之願，現於如此",
    "T11n0319_001:0905b21": "惡世界中，如是慈尊甚為難遇，我今當往禮",
    "T11n0319_001:0905b22": "拜親覲。」佛言：「可往，今正是時。然汝詣彼應善",
    "T11n0319_001:0905b23": "謹察無自毀傷，彼佛菩薩雖為難遇，其餘有",
    "T11n0319_001:0905b24": "情心行險詖難可調伏。」寶手菩薩復白佛言：",
    "T11n0319_001:0905b25": "「彼土雖有忿恨怨讎，無傷於我，假使一切有情",
    "T11n0319_001:0905b26": "盡未來際，於俱胝劫瞋恨罵辱，乃至刀杖瓦",
    "T11n0319_001:0905b27": "石打擲，悉能受之終不加報。」時師子勇猛奮",
    "T11n0319_001:0905b28": "迅如來，告一切眾菩薩言：「諸善男子！汝等若",
    "T11n0319_001:0905b29": "能如寶手菩薩被忍辱甲冑者，可與俱往娑",
    "T11n0319_001:0905c01": "訶世界。」師子勇猛奮迅如來說是語已，寶手",
    "T11n0319_001:0905c02": "菩薩一心一意，與彼會中無量菩薩前後圍",
    "T11n0319_001:0905c03": "遶，於彼剎沒現此界中。時寶手菩薩即作是",
    "T11n0319_001:0905c04": "念：「今我以何神通境界，禮拜釋迦牟尼如來？",
    "T11n0319_001:0905c05": "云何安樂無量有情？」作是念已，即作神通現",
    "T11n0319_001:0905c06": "行境界，而以右手覆此三千大千世界，從于",
    "T11n0319_001:0905c07": "手中雨諸飲食衣服車乘，金銀瑠璃、真珠珂貝、",
    "T11n0319_001:0905c08": "珊瑚璧玉，隨諸有情心所悕願，悉能充滿；樂",
    "T11n0319_001:0905c09": "聞法者，即從手中而得聞法，復使無量聞法",
    "T11n0319_001:0905c10": "有情現證真實，亦令無數有情受勝妙樂。是",
    "T11n0319_001:0905c11": "時寶手菩薩摩訶薩，作如是神通境界已，與",
    "T11n0319_001:0905c12": "諸菩薩往詣釋迦牟尼如來所，頭面禮足，右",
    "T11n0319_001:0905c13": "繞三匝，隨所來方以願力故，化現蓮華而坐",
    "T11n0319_001:0905c14": "其上。",
    "T11n0319_001:0905c15": "爾時西方去此，過九十俱胝那庾多百千佛",
    "T11n0319_001:0905c16": "剎，有世界名寶藏，彼土有佛，號寶積王如來、",
    "T11n0319_001:0905c17": "應、正等覺，今現住彼。其佛剎土，清淨瑠璃之",
    "T11n0319_001:0905c18": "所成就，無有聲聞、緣覺，唯是清淨大菩薩眾，",
    "T11n0319_001:0905c19": "去來坐立於瑠璃地，皆見寶積王如來分明",
    "T11n0319_001:0905c20": "顯現，猶如清淨明鏡覩其面像。是諸菩薩於",
    "T11n0319_001:0905c21": "彼地中見佛世尊，亦復如是，見已請法，佛便",
    "T11n0319_001:0905c22": "為說往昔本願，彼諸菩薩聞法得忍。彼寶積",
    "T11n0319_001:0905c23": "王如來，常於眉間毫相摩尼寶中放大光明，",
    "T11n0319_001:0905c24": "遍照彼剎，日月光明悉皆映蔽不辨晝夜，以",
    "T11n0319_001:0905c25": "花開合方辨晝夜。時彼寶積王如來剎中，有",
    "T11n0319_001:0905c26": "一菩薩摩訶薩名殊勝願慧，遇釋迦牟尼如",
    "T11n0319_001:0905c27": "來光明照觸，聞謦欬聲，便詣寶積王如來",
    "T11n0319_001:0905c28": "所，頭面禮足退住一面，白佛言：「世尊！以何因",
    "T11n0319_001:0905c29": "緣於世間中，有如是謦欬之聲及大光明？」佛",
    "T11n0319_001:0906a01": "言：「善男子！東方去此過九十俱胝那庾多百",
    "T11n0319_001:0906a02": "千佛剎，有世界名娑訶，佛號釋迦牟尼如來、",
    "T11n0319_001:0906a03": "應、正等覺，為欲召集十方世界俱胝那庾多",
    "T11n0319_001:0906a04": "菩薩，令其聞法，遍於毛孔放大光明，作謦欬",
    "T11n0319_001:0906a05": "聲。」時殊勝願慧菩薩摩訶薩，聞是語已又白",
    "T11n0319_001:0906a06": "佛言：「世尊！我今欲往娑訶世界，禮拜親覲供",
    "T11n0319_001:0906a07": "養承事釋迦牟尼如來、應、正等覺，并見彼諸",
    "T11n0319_001:0906a08": "菩薩及聽法故。」佛言：「可往，今正是時。」爾時殊",
    "T11n0319_001:0906a09": "勝願慧菩薩摩訶薩，即與諸菩薩，於剎那頃",
    "T11n0319_001:0906a10": "來到娑訶世界。時殊勝願慧菩薩，即作是念：",
    "T11n0319_001:0906a11": "「今我以何神變，往彼親覲釋迦牟尼如來？」作",
    "T11n0319_001:0906a12": "是念已入三摩地，由此三摩地神境通故，令",
    "T11n0319_001:0906a13": "此三千大千世界傍生焰、魔界苦，悉皆停息，",
    "T11n0319_001:0906a14": "於剎那頃獲得無上殊勝安樂，及地獄火悉",
    "T11n0319_001:0906a15": "皆殄滅，餓鬼、畜生及焰魔界有情，所有飢渴",
    "T11n0319_001:0906a16": "皆獲飽滿，於剎那間便得安樂，猶如苾芻入",
    "T11n0319_001:0906a17": "初靜慮。當於是時，無一有情而為貪恚愚癡、",
    "T11n0319_001:0906a18": "忿恨惱害、慳慢嫉妬、矯誑覆藏之所逼惱，一",
    "T11n0319_001:0906a19": "切諸趣有情，互起慈心及利益心。是時殊勝",
    "T11n0319_001:0906a20": "願慧菩薩，現如是神境通已，與諸菩薩詣釋",
    "T11n0319_001:0906a21": "迦牟尼如來所，頭面禮足右遶三匝，隨所來",
    "T11n0319_001:0906a22": "方以願力故，化現蓮花而坐其上。",
    "T11n0319_001:0906a23": "爾時北方去此，過六萬三千佛剎，有世界名",
    "T11n0319_001:0906a24": "常莊嚴，彼現有佛，號生娑羅帝王。彼世界中",
    "T11n0319_001:0906a25": "無有在家衣俗服者，一切菩薩皆服袈裟。而",
    "T11n0319_001:0906a26": "彼世界尚不聞有女人之名，況胎生者，一切",
    "T11n0319_001:0906a27": "皆著袈裟之服，結加趺坐蓮花化生。彼佛世",
    "T11n0319_001:0906a28": "尊為諸菩薩，常說性印法門。云何名為性印",
    "T11n0319_001:0906a29": "法門？所謂發菩提心，即為滿足菩薩律儀，即",
    "T11n0319_001:0906b01": "入菩薩藏陀羅尼根本處；心不散動能行捨",
    "T11n0319_001:0906b02": "故，即入空性三摩地，住於正行故，即入無相",
    "T11n0319_001:0906b03": "三摩地，無所悕望故，即入無願三摩地；性離",
    "T11n0319_001:0906b04": "貪欲故，通達蘊、處、界，於悕望事而得覺悟，而",
    "T11n0319_001:0906b05": "於佛智正願無生，乃至通達一切法，於一切",
    "T11n0319_001:0906b06": "法分別無分別悉皆斷除。由於彼等作如是",
    "T11n0319_001:0906b07": "見，是故名為性印法門。於彼會中有一菩薩",
    "T11n0319_001:0906b08": "摩訶薩，名相莊嚴星宿積王，本願殊勝，若有",
    "T11n0319_001:0906b09": "眾生見其身者，必定當得三十二相。時彼菩",
    "T11n0319_001:0906b10": "薩遇佛光明、聞謦欬聲，便詣生娑羅帝王如",
    "T11n0319_001:0906b11": "來所，頂禮雙足右繞三匝，退住一面，白言：「世",
    "T11n0319_001:0906b12": "尊！以何因緣有大光明及謦欬聲？」彼佛告言：",
    "T11n0319_001:0906b13": "「善男子！於此南方，過六萬三千佛剎，有世界",
    "T11n0319_001:0906b14": "名娑訶，佛號釋迦牟尼如來、應、正等覺，於",
    "T11n0319_001:0906b15": "一切毛孔放此光明作謦欬聲，為欲召集十",
    "T11n0319_001:0906b16": "方無數世界諸大菩薩令聽法故。」相莊嚴星",
    "T11n0319_001:0906b17": "宿積王菩薩言：「以何因緣名為娑訶世界？」佛",
    "T11n0319_001:0906b18": "言：「彼之世界，能忍貪恚愚癡及諸苦惱，是",
    "T11n0319_001:0906b19": "故名為娑訶世界。」相莊嚴星宿積王菩薩言：",
    "T11n0319_001:0906b20": "「彼娑訶世界諸有情等，毀罵捶打皆能忍受",
    "T11n0319_001:0906b21": "耶？」佛言：「善男子！彼佛世界諸有情等，少能成",
    "T11n0319_001:0906b22": "辦如斯功德，而多隨順貪恚愚癡怨恨纏縛。」",
    "T11n0319_001:0906b23": "彼菩薩言：「若如是者，彼之世界不應名娑訶",
    "T11n0319_001:0906b24": "也。」佛言：「相莊嚴星宿積王！彼佛剎土亦有行",
    "T11n0319_001:0906b25": "菩薩乘，諸善男子及善女人，已曾供養無量",
    "T11n0319_001:0906b26": "諸佛成就忍辱，將護有情善自調伏，若諸有",
    "T11n0319_001:0906b27": "情以眾苦具而來加害，悉能含忍，終不放逸",
    "T11n0319_001:0906b28": "貪恚愚癡。善男子！由有如此諸善丈夫，是故",
    "T11n0319_001:0906b29": "彼界名曰娑訶。又彼釋迦牟尼如來，世界之",
    "T11n0319_001:0906c01": "中亦有有情具足眾惡，少能悔過，其心麁獷",
    "T11n0319_001:0906c02": "而無愧恥，不敬佛不重法不愛僧，當墮地獄、",
    "T11n0319_001:0906c03": "傍、生餓鬼。彼釋迦牟尼如來，於此下劣有情",
    "T11n0319_001:0906c04": "之中，悉能忍受罵辱嫌恨、誹謗惱亂、惡言怨",
    "T11n0319_001:0906c05": "憎，心如大地不可動搖無所違逆，若得供養",
    "T11n0319_001:0906c06": "及以不得，心無高下亦無憎愛，是故彼界名",
    "T11n0319_001:0906c07": "為娑訶。」",
    "T11n0319_001:0906c08": "爾時相莊嚴星宿積王菩薩，又白佛言：「世尊！",
    "T11n0319_001:0906c09": "我等今者得大善利，不生於彼弊惡下劣有",
    "T11n0319_001:0906c10": "情之中。」佛言：「善男子！莫作是說。何以故？東北",
    "T11n0319_001:0906c11": "方有世界名千莊嚴，彼現有佛，號大自在王",
    "T11n0319_001:0906c12": "如來、應、正等覺，其土有情皆悉具足一向安",
    "T11n0319_001:0906c13": "樂，譬如苾芻入滅盡定，彼之安樂亦復如是。",
    "T11n0319_001:0906c14": "若諸有情於彼佛剎，百俱胝歲修諸梵行，不",
    "T11n0319_001:0906c15": "如於此娑訶世界，一彈指頃於諸有情起慈",
    "T11n0319_001:0906c16": "悲心，所獲功德尚多於彼，何況能於一日一",
    "T11n0319_001:0906c17": "夜住清淨心。」爾時相莊嚴星宿積王菩薩白",
    "T11n0319_001:0906c18": "佛言：「世尊！我等欲往娑訶世界，禮拜親覲供",
    "T11n0319_001:0906c19": "養承事釋迦牟尼如來、應、正等覺，并見彼諸菩",
    "T11n0319_001:0906c20": "薩及聽法故。」佛言：「可往，今正是時。」爾時相莊",
    "T11n0319_001:0906c21": "嚴星宿積王菩薩摩訶薩，與百俱胝菩薩從",
    "T11n0319_001:0906c22": "彼土沒，於剎那頃到娑訶世界。即時相莊嚴",
    "T11n0319_001:0906c23": "星宿積王菩薩，便作是念：「今我以何神通之",
    "T11n0319_001:0906c24": "力，供養禮覲釋迦牟尼如來？」作是念已，以自",
    "T11n0319_001:0906c25": "神境通，於虛空中化成寶蓋，覆此三千大千",
    "T11n0319_001:0906c26": "世界，百千萬億珠瓔寶幡周匝垂布，於其蓋",
    "T11n0319_001:0906c27": "中雨種種華，百千音樂不鼓自鳴。復令此會",
    "T11n0319_001:0906c28": "苾蒭、苾蒭尼、鄔波索迦、鄔波斯迦、天龍藥叉、健",
    "T11n0319_001:0906c29": "達嚩、阿蘇羅、󰋲路荼、緊捺𠸪、摩呼羅伽、人非人",
    "T11n0319_001:0907a01": "等，各自見身具三十二相，現寶蓋中。爾時",
    "T11n0319_001:0907a02": "相莊嚴星宿積王菩薩，作如是神境通已，與",
    "T11n0319_001:0907a03": "諸菩薩詣釋迦牟尼如來所，頂禮雙足右繞",
    "T11n0319_001:0907a04": "三匝，隨所來方以願力故，化現蓮華而坐其",
    "T11n0319_001:0907a05": "上。如是乃至遍於十方，各有無量阿僧祇佛",
    "T11n0319_001:0907a06": "剎中無量阿僧祇百千億菩薩，見大光明、聞",
    "T11n0319_001:0907a07": "謦欬聲，皆問彼世尊而來此土，頭面禮佛各",
    "T11n0319_001:0907a08": "坐一面，亦復如是。又此三千大千世界，天",
    "T11n0319_001:0907a09": "龍藥叉、健達嚩、阿蘇羅、󰋲路荼、緊捺𠸪、摩呼羅",
    "T11n0319_001:0907a10": "伽，乃至釋梵護世及餘大威德諸天等，皆見",
    "T11n0319_001:0907a11": "光明、聞謦欬聲，咸來佛所頂禮雙足却坐一",
    "T11n0319_001:0907a12": "面。",
    "T11n0319_001:0907a13": "爾時世尊，作如是神通現行已，十方阿僧祇",
    "T11n0319_001:0907a14": "俱胝無量無邊百千那庾多佛剎，所有菩薩",
    "T11n0319_001:0907a15": "來集會者，皆見此土功德莊嚴，并佛身量菩",
    "T11n0319_001:0907a16": "薩、聲聞，及受用具各，與自剎悉皆同等，一一",
    "T11n0319_001:0907a17": "諸菩薩，各各知自己身在於其中。爾時慈氏",
    "T11n0319_001:0907a18": "菩薩即從座起，整理衣服，偏袒右肩右膝著",
    "T11n0319_001:0907a19": "地，合掌向佛而說頌言：",
    "T11n0319_001:0907a20": "「無邊智慧十方聞，　　大光普照人天界，",
    "T11n0319_001:0907a21": "一切有情共度量，　　無有能測於佛智。",
    "T11n0319_001:0907a22": "十方無量諸菩薩，　　為求法故咸來集，",
    "T11n0319_001:0907a23": "住此悉皆瞻敬佛，　　而皆渴仰大牟尼。",
    "T11n0319_001:0907a24": "如來具戒定慧者，　　端嚴無畏如師子，",
    "T11n0319_001:0907a25": "慧光如日照虛空，　　名稱普聞諸佛國。",
    "T11n0319_001:0907a26": "諸天龍神與士女，　　并及苾芻苾芻尼，",
    "T11n0319_001:0907a27": "皆悉合掌而恭敬，　　願佛哀愍為說法。",
    "T11n0319_001:0907a28": "過現未來可度者，　　決定了知是法器，",
    "T11n0319_001:0907a29": "如來善達諸有情，　　唯願演說除疑惑。",
    "T11n0319_001:0907b01": "云何修行諸佛子，　　獲得淨剎離塵垢？",
    "T11n0319_001:0907b02": "云何成就於大願？　　如來為我廣宣說。",
    "T11n0319_001:0907b03": "云何不染於慳悋？　　云何不壞於尸羅？",
    "T11n0319_001:0907b04": "云何陵辱而能度？　　毀罵誹謗皆堪忍？",
    "T11n0319_001:0907b05": "云何勇猛勤精進，　　修行無倦俱胝劫？",
    "T11n0319_001:0907b06": "無量苦惱諸有情，　　悉令獲得大安樂？",
    "T11n0319_001:0907b07": "云何專注常等引，　　住三摩地清淨心，",
    "T11n0319_001:0907b08": "而能不染於諸境，　　猶如蓮華不著水？",
    "T11n0319_001:0907b09": "云何能說甚深法，　　通達出世之智慧？",
    "T11n0319_001:0907b10": "云何降伏魔羅軍，　　究竟證於無上覺？」",
    "T11n0319_001:0907b11": "大聖文殊師利菩薩佛剎功德莊嚴經卷上"
}