{
    "T15n0627_002:0413b20": "文殊師利普超三昧經卷中",
    "T15n0627_002:0413b22": "西晉月氏三藏竺法護譯",
    "T15n0627_002:0413b23": "幼童品第四",
    "T15n0627_002:0413b24": "爾時世尊告舍利弗：「假使有人為族姓子、若",
    "T15n0627_002:0413b25": "族姓女欲疾滅度，當發無上正真道意。所以",
    "T15n0627_002:0413b26": "者何？今吾覩見懼終始難，而不肯發無上正",
    "T15n0627_002:0413b27": "真道意，志願聲聞疾欲滅度，續在生死而有",
    "T15n0627_002:0413b28": "所慕。然諸菩薩通達精進，等住於法逮諸通",
    "T15n0627_002:0413b29": "慧為一切智。所以者何？乃往久遠過去世時，",
    "T15n0627_002:0413c01": "不可計會、不可思議無央數劫，時有如來號",
    "T15n0627_002:0413c02": "一切達，興出于世，如來、至真、等正覺、明行成",
    "T15n0627_002:0413c03": "為、善逝、世間解、無上士、道法御、天人師，為佛、眾",
    "T15n0627_002:0413c04": "祐！」佛告舍利弗：「其一切達如來正覺，聲聞集",
    "T15n0627_002:0413c05": "會有百億眾，其佛壽命住百千歲。佛有聲聞",
    "T15n0627_002:0413c06": "上首弟子，智慧巍巍，名曰超殊；神足飄捷，次",
    "T15n0627_002:0413c07": "名大達。於時如來興五濁世，明旦正服著衣",
    "T15n0627_002:0413c08": "持鉢，與諸聖眾眷屬圍遶，有大國號名聞物，",
    "T15n0627_002:0413c09": "入於斯城而行分衛。其大聲聞智慧最尊侍",
    "T15n0627_002:0413c10": "佛之右，神足最上侍佛之左，智慧博聞最殊",
    "T15n0627_002:0413c11": "勝者隨從佛後，八千菩薩而在前導，或化現",
    "T15n0627_002:0413c12": "身若如帝釋、或如梵天、如四天王、或天子形，",
    "T15n0627_002:0413c13": "嚴治道路。」佛告舍利弗：「彼時如來向欲入城，",
    "T15n0627_002:0413c14": "見三幼童眾寶莊挍瓔珞其身，逍遙中路而",
    "T15n0627_002:0413c15": "共遊戲。時一幼童遙見如來晃然顯赫威神",
    "T15n0627_002:0413c16": "巍巍，端正無倫諸相寂定，志性澹泊獲",
    "T15n0627_002:0413c17": "上調順，第一靜寞降伏諸根，如仁賢龍象、",
    "T15n0627_002:0413c18": "如大淵渟清澄無垢，有三十二大人相、八十",
    "T15n0627_002:0413c19": "種好遍布其體，如日出時光燿奕奕，與大眾",
    "T15n0627_002:0413c20": "俱如星中月。時一幼童謂二童曰：『汝等豈見",
    "T15n0627_002:0413c21": "如來乎？是者則為一切之尊無上眾祐！為世",
    "T15n0627_002:0413c22": "福田，光明灼灼煒曄難當，吾等僉然宜供養",
    "T15n0627_002:0413c23": "之，其進施者利慶弘大。』以頌讚曰：",
    "T15n0627_002:0413c24": "「『斯者眾生尊！　　福田無有上；",
    "T15n0627_002:0413c25": "　　當供俱供養，　　施此祚無量。』",
    "T15n0627_002:0413c26": "「第二幼童曰：",
    "T15n0627_002:0413c27": "「『今我無異花，　　亦無雜澤香；",
    "T15n0627_002:0413c28": "　　斯聖無等倫，　　當何以供養？』",
    "T15n0627_002:0413c29": "「於是一童即脫頸著珠瓔價直百千，以頌讚",
    "T15n0627_002:0414a01": "曰：",
    "T15n0627_002:0414a02": "「『當以此供養，　　無上之福田；",
    "T15n0627_002:0414a03": "　　何所明智者，　　見斯有所悋？』",
    "T15n0627_002:0414a04": "「於時二童効彼童子，各各解脫頸著珠瓔，以",
    "T15n0627_002:0414a05": "手執持，而歌頌曰：",
    "T15n0627_002:0414a06": "「『具供養正覺，　　度汎湍江波；",
    "T15n0627_002:0414a07": "　　脫無量志意，　　住于平等法。』",
    "T15n0627_002:0414a08": "「爾時一童謂二童曰：『汝等以斯德本何所志",
    "T15n0627_002:0414a09": "求？』一童子曰：",
    "T15n0627_002:0414a10": "「『其在世尊傍，　　右面大聲聞；",
    "T15n0627_002:0414a11": "　　智慧尊第一，　　吾誓願如斯！』",
    "T15n0627_002:0414a12": "「二童子曰：",
    "T15n0627_002:0414a13": "「『猶如世尊傍，　　左面大聲聞；",
    "T15n0627_002:0414a14": "　　神足超最尊，　　吾誓願如斯！』",
    "T15n0627_002:0414a15": "「於時二童謂一童曰：『族姓子！以斯德本欲誓",
    "T15n0627_002:0414a16": "何願？』一童報曰：",
    "T15n0627_002:0414a17": "「『如今者如來、　　至真等正覺！",
    "T15n0627_002:0414a18": "　　普見一切達！　　猶若師子步。",
    "T15n0627_002:0414a19": "　　炤燿大眾會，　　吾身誓若斯！",
    "T15n0627_002:0414a20": "　　三界尊第一，　　度脫諸十方。』",
    "T15n0627_002:0414a21": "「時一幼童，這說此已，尋虛空中八千天子俱",
    "T15n0627_002:0414a22": "讚歎曰：『善哉善哉！快說此言，今仁發意，天",
    "T15n0627_002:0414a23": "上世間悉蒙救護。』」佛告舍利弗：「時一切達如",
    "T15n0627_002:0414a24": "來正覺邊，有侍者名曰海意，博聞最尊，而告",
    "T15n0627_002:0414a25": "之曰：『寧見三童各執珠瓔而遊來乎？』對曰：『已",
    "T15n0627_002:0414a26": "見。天中之天！』世尊告曰：『比丘！欲知中央幼童，",
    "T15n0627_002:0414a27": "建其志性巍巍難量；一一步中超越百劫終",
    "T15n0627_002:0414a28": "始之患。其一舉足功德之本，當更百臨轉輪",
    "T15n0627_002:0414a29": "聖王，受帝釋位亦復如斯！昇生梵天為梵天",
    "T15n0627_002:0414b01": "王亦當如是！一一舉足功德之本更見百佛。』",
    "T15n0627_002:0414b02": "時三幼童往詣一切達如來所，稽首足下，以",
    "T15n0627_002:0414b03": "寶珠瓔散世尊上。其發小意為聲聞者，所散",
    "T15n0627_002:0414b04": "珠瓔住兩肩上；其一童發諸通慧心，所散",
    "T15n0627_002:0414b05": "珠瓔在於佛上虛空之中，變為交露重閣、棚",
    "T15n0627_002:0414b06": "帳，四峙周障莊嚴平等，化於其中而為床",
    "T15n0627_002:0414b07": "座，如來處之。「於是一切達如來尋而欣笑。侍",
    "T15n0627_002:0414b08": "者啟問：『唯然，世尊！以何故笑，笑會有意？』如",
    "T15n0627_002:0414b09": "來告曰：『海意！汝覩於斯二童發聲聞意，手執",
    "T15n0627_002:0414b10": "珠瓔散如來乎？』對曰：『已見。大聖！』又告比丘：『欲",
    "T15n0627_002:0414b11": "知二童懼生死難，發怯弱意意求救護，猶是",
    "T15n0627_002:0414b12": "不發無上正真道意，欲得聲聞為尊弟子，然",
    "T15n0627_002:0414b13": "後來世皆當得證，一者智慧最尊，二者神足",
    "T15n0627_002:0414b14": "無雙。』」佛告舍利弗：「卿意疑乎？時中央童發諸",
    "T15n0627_002:0414b15": "通慧者，則吾身是！願右面童者，舍利弗是；願",
    "T15n0627_002:0414b16": "左面童者，大目揵連是。舍利弗！觀卿等本時",
    "T15n0627_002:0414b17": "懼生死難，雖殖德本不能發無上正真道意，",
    "T15n0627_002:0414b18": "心志怯弱欲疾滅度不能超速，甫因吾法而",
    "T15n0627_002:0414b19": "得無為，今寧覩吾諸通慧耶？汝等之友為佛",
    "T15n0627_002:0414b20": "弟子乃得解脫，以是之故當作斯觀。假使有",
    "T15n0627_002:0414b21": "人欲成滅度，當發無上正真道意。所以者",
    "T15n0627_002:0414b22": "何？所言超速，謂諸通慧莫能過者，諦而無欺",
    "T15n0627_002:0414b23": "其乘第一，普安一切群生之類，則諸通慧",
    "T15n0627_002:0414b24": "也。為最微妙特尊無上；為無等倫無有疇",
    "T15n0627_002:0414b25": "匹；為無雙比無能出來，無罣礙乘，一切聲",
    "T15n0627_002:0414b26": "聞、緣覺之乘所不能及，是則名曰諸通慧乘。」",
    "T15n0627_002:0414b27": "佛時說斯大乘法典，則一萬眾人發無上正",
    "T15n0627_002:0414b28": "真道意。應時彼諸大聲聞、賢者舍利弗、大",
    "T15n0627_002:0414b29": "目揵連、大迦葉、離越、阿難、律惒利、分耨文",
    "T15n0627_002:0414c01": "陀尼子、尊者須菩提等，自投于地稽首佛足，",
    "T15n0627_002:0414c02": "俱白世尊：「唯然，大聖！若族姓子、族姓女發大",
    "T15n0627_002:0414c03": "意者，當供養之，微妙解脫處至真行。所以",
    "T15n0627_002:0414c04": "者何？正使百千諸佛世尊為吾等說諸通慧",
    "T15n0627_002:0414c05": "行，不能堪任無有勢力，發通慧心一切慧者",
    "T15n0627_002:0414c06": "無所罣礙殊勝難及，寧令吾等犯五逆罪，",
    "T15n0627_002:0414c07": "在於無間而不中止，不捨於無上正真道意",
    "T15n0627_002:0414c08": "而為聲聞。所以者何？設犯逆罪墜于地獄受",
    "T15n0627_002:0414c09": "諸苦毒，其痛會畢從地獄出而不違遠。無所",
    "T15n0627_002:0414c10": "罣礙諸通慧心，計如今者當何所施無所堪",
    "T15n0627_002:0414c11": "諧，焚燒正真敗壞根原，於茲佛慧無罣礙智",
    "T15n0627_002:0414c12": "非是佛器。譬如終沒之士無益親屬；吾等如",
    "T15n0627_002:0414c13": "是，以聲聞乘而志解脫，捨於一切、無益眾生。",
    "T15n0627_002:0414c14": "譬如此地多所饒潤一切群萌，二足、四足、若",
    "T15n0627_002:0414c15": "多足者。如是世尊！其發無上正真道意，天上",
    "T15n0627_002:0414c16": "天下蒙恩獲度。」",
    "T15n0627_002:0414c17": "無吾我品第五",
    "T15n0627_002:0414c18": "爾時世尊說斯本末向欲竟已，王阿闍世乘",
    "T15n0627_002:0414c19": "駟馬將四部兵象車步騎，往詣佛所稽首佛",
    "T15n0627_002:0414c20": "足，右遶三匝退坐一面，白世尊曰：「唯，天中天！",
    "T15n0627_002:0414c21": "眾生所住，何所依因？何緣而興？何由得罪？」佛",
    "T15n0627_002:0414c22": "告王曰：「已住吾我、人、壽、命者，眾生由此而造",
    "T15n0627_002:0414c23": "罪釁，依猗貪身興緣顛倒，群萌因斯而起災",
    "T15n0627_002:0414c24": "患。」又問：「其貪身者根原所在？」世尊答曰：「其",
    "T15n0627_002:0414c25": "貪身者無慧為本。」又問：「其無慧者何所為本？」",
    "T15n0627_002:0414c26": "答曰：「所念邪支則是其本。」又問：「所念邪支",
    "T15n0627_002:0414c27": "何所是根？」答曰：「虛偽是根。」又問：「虛偽何所",
    "T15n0627_002:0414c28": "是根？」答曰：「無實諸想是則為根。」又問：「無實",
    "T15n0627_002:0414c29": "諸想何所是根？」答曰：「謂無所有無覺是根。」又",
    "T15n0627_002:0415a01": "問：「何謂無有無覺？」答曰：「謂無生無有是謂無",
    "T15n0627_002:0415a02": "覺。」又問：「不生不有當何計之？數在何所？」答曰：",
    "T15n0627_002:0415a03": "「其不生不有，彼無有計。」又問：「狐疑之事何因",
    "T15n0627_002:0415a04": "緣起？」答曰：「其狐疑者從猶豫起。」又問：「猶豫為",
    "T15n0627_002:0415a05": "何所是？」答曰：「賢聖所說誠諦之語，聞則懷疑，",
    "T15n0627_002:0415a06": "斯謂猶豫。」又問：「何所賢聖何言審諦？」世尊答",
    "T15n0627_002:0415a07": "曰：「其賢聖者，謂除一切愛欲諸見；其審諦者，",
    "T15n0627_002:0415a08": "知一切法悉無所有。」王阿闍世白世尊曰：「所",
    "T15n0627_002:0415a09": "謂賢聖無所有者，實為虛偽，世尊安住從已",
    "T15n0627_002:0415a10": "勞塵，而造立之猗著于世間，諸賢聖所講",
    "T15n0627_002:0415a11": "說者，而心猶豫，獲不可計殃釁之罪。我乎，世",
    "T15n0627_002:0415a12": "尊！父無愆咎，無所羈綴而危其命。貪國土",
    "T15n0627_002:0415a13": "故或於財寶，迷于榮貴荒於產業，耽利宰民",
    "T15n0627_002:0415a14": "而圖逆害，持疑怵惕不能自寧，若在歡會戲",
    "T15n0627_002:0415a15": "樂無娛；若在中宮婇女嬉遊；若坐、若臥有",
    "T15n0627_002:0415a16": "所決正；若在獨處聽省國事處群僚上，晝夜",
    "T15n0627_002:0415a17": "憂悸不能捨却沈吟之結；不歆飲食，雖有美",
    "T15n0627_002:0415a18": "饌不以為甘；其目昧昧所覩瞢瞢，顏貌憔悴",
    "T15n0627_002:0415a19": "心恒戰灼所處不安，畏壽終後墜于地獄。仰",
    "T15n0627_002:0415a20": "惟如來！其恐怖者能使無懼；其盲冥者惠授",
    "T15n0627_002:0415a21": "眼目；其沈沒者而拯拔之；遭苦惱者使獲大",
    "T15n0627_002:0415a22": "安；無所歸者而受其歸；其無護者而為救濟；",
    "T15n0627_002:0415a23": "其貧窮者給施財業；其有病者消息療治；其",
    "T15n0627_002:0415a24": "墮邪徑示以正路；其在正路為興大哀；其心",
    "T15n0627_002:0415a25": "忍勞不以為患，等恤群黎其慈堅固究竟本",
    "T15n0627_002:0415a26": "末，不以苦樂而有動轉。「如來所興救度眾生，",
    "T15n0627_002:0415a27": "無所遺漏不捨一人。私怙世尊！垂恩安慰除",
    "T15n0627_002:0415a28": "其惶懅，孤無有救惟為作救，令飢渴者而得",
    "T15n0627_002:0415a29": "飽滿，今已虛乏而欲躄地惟蒙扶接；今",
    "T15n0627_002:0415b01": "無所歸願受其歸；今已沈沒願加拯拔，我身",
    "T15n0627_002:0415b02": "得無墮大地獄至于無擇。唯然，大聖！如應說",
    "T15n0627_002:0415b03": "法決我狐疑，解散愁結令無猶豫，使其重罪",
    "T15n0627_002:0415b04": "而得微輕。」於時世尊而心念曰：「王阿闍世所",
    "T15n0627_002:0415b05": "說聰達而甚微妙，所入之法甚為優奧，其餘",
    "T15n0627_002:0415b06": "人者莫能堪任為決狐疑令無餘結，其惟",
    "T15n0627_002:0415b07": "濡首能雪滯礙。」時舍利弗承佛聖旨，謂王阿",
    "T15n0627_002:0415b08": "闍世：「欲辨疑惑，當饌餚饍請濡首童真，則",
    "T15n0627_002:0415b09": "當決王虛偽、塵勞、狐疑之結，鎮安國土及與中",
    "T15n0627_002:0415b10": "宮，受王床榻眾諸供饍，中宮婇女及諸侍",
    "T15n0627_002:0415b11": "從獲無量福，羅閱祇城摩竭大國，無數眾生",
    "T15n0627_002:0415b12": "皆亨利議。」阿闍世王即前啟白濡首童真：",
    "T15n0627_002:0415b13": "「惟加愍哀，與其營從受小飡食。」濡首答曰：「大",
    "T15n0627_002:0415b14": "王且止！已具足供。於正法律未有是記，受于",
    "T15n0627_002:0415b15": "衣服若食饍具悕望加哀。」王則又曰：「當何陳",
    "T15n0627_002:0415b16": "露呈現丹赤？」濡首答曰：「假使，大王！聞深妙",
    "T15n0627_002:0415b17": "業殊特真議，不恐不怖、不以畏懅、不以震慴、",
    "T15n0627_002:0415b18": "不難不懼，乃為加哀。正使，大王！不想念法，亦",
    "T15n0627_002:0415b19": "非無想，無想不想，如是行者乃為加哀。縱使，",
    "T15n0627_002:0415b20": "大王！不想去心亦無不想，不念來心亦無不",
    "T15n0627_002:0415b21": "想，於現在心亦無所受，乃為加哀。設使，大王！",
    "T15n0627_002:0415b22": "不墮邪見亦不滅除；亦無所見亦無不見，乃",
    "T15n0627_002:0415b23": "為加哀。」王阿闍世又白濡首曰：「今之所說悉",
    "T15n0627_002:0415b24": "法所載，惟見愍傷當受其請？」濡首答曰：「王",
    "T15n0627_002:0415b25": "當知之！法律所載，不以恩施供養分衛衣食",
    "T15n0627_002:0415b26": "之饍。若使，大王！不計有我、不計有人、不計有",
    "T15n0627_002:0415b27": "壽、不計有命，乃為加哀，為受供施。設使，大王！",
    "T15n0627_002:0415b28": "不自愛身、不愛他人，悉無所取，乃為加哀。假",
    "T15n0627_002:0415b29": "使，大王！不攝斂心、不計因緣、不在陰種諸",
    "T15n0627_002:0415c01": "入之事，無有內法無有外法，不受三界不度",
    "T15n0627_002:0415c02": "三界，無善不善無德不德，不處於世亦不",
    "T15n0627_002:0415c03": "度世，無罪無福，亦無有漏亦無不漏，亦不有",
    "T15n0627_002:0415c04": "為亦不無為，不捨生死不受滅度，是為加",
    "T15n0627_002:0415c05": "哀。」王答曰：「唯然、濡首！吾當啟受如斯法議，",
    "T15n0627_002:0415c06": "以是之故當就余請，哀垂愍傷下劣徒類？」濡",
    "T15n0627_002:0415c07": "首答曰：「王當了之！設使諸法，有所猗者、有",
    "T15n0627_002:0415c08": "所受者、有所得者、有所救護，則不蒙哀，不",
    "T15n0627_002:0415c09": "得至安。如使於法，有所著者而為想念，有所",
    "T15n0627_002:0415c10": "立處而為放逸，皆為依著想念有處放逸之",
    "T15n0627_002:0415c11": "護。設使，大王！究竟望畢，極至永安乃無有患，",
    "T15n0627_002:0415c12": "如令大王復有所作，則不荷哀不至安隱。」王",
    "T15n0627_002:0415c13": "阿闍世又問濡首曰：「受何所法而無有患至",
    "T15n0627_002:0415c14": "無所有？」濡首答曰：「若了空者，而無所作，亦無",
    "T15n0627_002:0415c15": "所不作；無想無願，亦無有作，亦無不作。若",
    "T15n0627_002:0415c16": "使，大王！有所造立而為行者，身口意行則是",
    "T15n0627_002:0415c17": "所作。假使不有所作，亦無所行，以身口意",
    "T15n0627_002:0415c18": "而無所造，則無所作。是故，大王！一切諸法悉",
    "T15n0627_002:0415c19": "無有相，其無所行無所有者，則是其相。」又問",
    "T15n0627_002:0415c20": "濡首：「何謂所行而無所行，不有所造亦無不",
    "T15n0627_002:0415c21": "造，不增不減？」濡首答曰：「假能不念過去已盡，",
    "T15n0627_002:0415c22": "不念當來未至，不念現在而無所起，不想有",
    "T15n0627_002:0415c23": "常無常，是為無行亦無不行，其能等色於諸",
    "T15n0627_002:0415c24": "因緣，而為眾緣不增不減。」又問濡首：「塵勞",
    "T15n0627_002:0415c25": "之欲為是道乎？云何與合？」濡首答曰：「王意云",
    "T15n0627_002:0415c26": "何？其曰明者與冥合耶？」答曰：「不也。日明這",
    "T15n0627_002:0415c27": "出眾冥[梳木+日]滅。」「王寧別知冥所去處乎？在於何",
    "T15n0627_002:0415c28": "方積聚何所？」答曰：「不及。」濡首曰：「如是，大王！興",
    "T15n0627_002:0415c29": "道慧者塵勞則消，不知塵勞之所湊處，亦無",
    "T15n0627_002:0416a01": "有處、無有方面，以是之故當了知之，道與塵",
    "T15n0627_002:0416a02": "勞而不俱合，又等塵勞則名曰道。等於道者",
    "T15n0627_002:0416a03": "塵勞亦等，塵勞與道等無差特，一切諸法亦",
    "T15n0627_002:0416a04": "復平等。假使分別如斯議者，塵勞則道。所以",
    "T15n0627_002:0416a05": "者何？以塵勞故現有道耳！塵勞無形亦無所",
    "T15n0627_002:0416a06": "有，其求塵勞者則為道也。」王又問曰：「云何",
    "T15n0627_002:0416a07": "求於塵勞而為道乎？」濡首曰：「設有所求不越",
    "T15n0627_002:0416a08": "人心，亦不念言是者塵勞，是為道也。以是之",
    "T15n0627_002:0416a09": "故塵勞為道，其塵勞者亦入於道。」王又問曰：",
    "T15n0627_002:0416a10": "「云何塵勞而入於道？云何為行？」濡首曰：「於一",
    "T15n0627_002:0416a11": "切法而無所行，乃為道行；於一切法亦無不",
    "T15n0627_002:0416a12": "行，是為道行。」王又問曰：「行道如斯為何歸趣？」",
    "T15n0627_002:0416a13": "濡首曰：「如是行者為無所趣。」王又問曰：「道豈",
    "T15n0627_002:0416a14": "不至泥洹乎？」濡首問曰：「寧有諸法至滅度乎？」",
    "T15n0627_002:0416a15": "答曰：「不也。」濡首曰：「是故，大王！至無所至為賢",
    "T15n0627_002:0416a16": "聖道。」又問曰：「其賢聖者為何所處？」濡首曰：",
    "T15n0627_002:0416a17": "「其賢聖道則無所住。」又問曰：「其賢聖道，不處",
    "T15n0627_002:0416a18": "禁戒博聞定慧乎？」濡首曰：「賢聖戒者，無有",
    "T15n0627_002:0416a19": "行相、無放逸相為聖定意；無所著相為聖定",
    "T15n0627_002:0416a20": "意；無所念相為聖智慧。王意云何？其無所行",
    "T15n0627_002:0416a21": "無有放逸，有所處乎？」答曰：「不也。」濡首曰：「以",
    "T15n0627_002:0416a22": "是之故，王當知之，無所住者則賢聖道。」王",
    "T15n0627_002:0416a23": "又問曰：「族姓子、族姓女云何向道？」濡首曰：「假",
    "T15n0627_002:0416a24": "使所求不覩諸法有常無常，亦無所得，不",
    "T15n0627_002:0416a25": "計諸法有淨無淨、有空無空、若我無我、若苦",
    "T15n0627_002:0416a26": "若樂；於諸法者亦無所得，不見諸法在於終",
    "T15n0627_002:0416a27": "始若滅度者，如是行者為向於道。」王阿闍世",
    "T15n0627_002:0416a28": "白濡首曰：「以是之故惟當受請，因斯使余離",
    "T15n0627_002:0416a29": "諸顛倒，令得解脫分別淨行，與諸眷屬而就",
    "T15n0627_002:0416b01": "宮食。」濡首曰：「向者說之，悉無所有、無有生者，",
    "T15n0627_002:0416b02": "無有善哉與不善哉！其無所有、無有解脫，其",
    "T15n0627_002:0416b03": "解脫者則無所有，亦無解脫亦無脫者。所以",
    "T15n0627_002:0416b04": "者何？一切諸法皆自然淨。」爾時世尊告濡首",
    "T15n0627_002:0416b05": "曰：「受阿闍世王請，以此之緣令無數人逮得",
    "T15n0627_002:0416b06": "利誼至安隱度。」濡首童真見世尊勸，則言：",
    "T15n0627_002:0416b07": "「唯諾、當受其請，不敢違失如來教故。」阿闍世",
    "T15n0627_002:0416b08": "王歡喜踊躍，已見受請善心生焉，稽首佛足",
    "T15n0627_002:0416b09": "及濡首童真、一切聖眾，便退還出請舍利弗：",
    "T15n0627_002:0416b10": "「濡首眷屬為有幾人？」舍利弗答曰：「五百人俱",
    "T15n0627_002:0416b11": "而當往就。」王入于城還於宮中，即夜興設若",
    "T15n0627_002:0416b12": "干食饍百種之味，施五百榻，無量坐具而敷",
    "T15n0627_002:0416b13": "其上，莊嚴宮殿懸繒幡蓋，燒名雜香而散眾",
    "T15n0627_002:0416b14": "花，及四衢路普城內外，皆悉掃除灑以香",
    "T15n0627_002:0416b15": "汁，令國人民男女大小，莊挍嚴飾齎持香",
    "T15n0627_002:0416b16": "花，咸俱奉[這言+印]濡首童真！",
    "T15n0627_002:0416b17": "總持品第六",
    "T15n0627_002:0416b18": "於是濡首於初夜中，從其室出而自思念：「吾",
    "T15n0627_002:0416b19": "身不宜與少少人眷屬而俱就於王請。今吾",
    "T15n0627_002:0416b20": "且當詣異佛土請諸菩薩，皆令普聞講說經",
    "T15n0627_002:0416b21": "法斷諸狐疑，就阿闍世王宮而食。」濡首童真",
    "T15n0627_002:0416b22": "如勇猛士屈伸臂頃忽然不現，斯須超越八",
    "T15n0627_002:0416b23": "萬佛國，至于東方常名聞界，其佛號離聞",
    "T15n0627_002:0416b24": "首如來、至真、等正覺，今現在說法，為諸菩薩",
    "T15n0627_002:0416b25": "說清淨典。其佛世界，如來一時等轉六度無",
    "T15n0627_002:0416b26": "極，自然通達，具足廣宣不退轉法。其佛國土，",
    "T15n0627_002:0416b27": "一切諸樹若干種花，菓實茂盛，每從其樹常",
    "T15n0627_002:0416b28": "自然出佛聲、法聲、不退轉輪菩薩眾聲，是故",
    "T15n0627_002:0416b29": "世界號常名聞。斯道寶聲常不斷絕，故曰",
    "T15n0627_002:0416c01": "常名聞。濡首童真詣離聞首佛所，稽首足下",
    "T15n0627_002:0416c02": "白其如來：「唯然，世尊！遣諸菩薩與余俱往至",
    "T15n0627_002:0416c03": "于忍界，詣阿闍世宮而就其請。」離聞首如來",
    "T15n0627_002:0416c04": "告諸菩薩曰：「諸族姓子！與濡首俱詣忍世界，",
    "T15n0627_002:0416c05": "從意所樂。」於是會中二萬二千菩薩大士同",
    "T15n0627_002:0416c06": "時發聲應：「唯，世尊！我等願與濡首俱詣忍界。」",
    "T15n0627_002:0416c07": "於是濡首與二萬二千菩薩，從常名聞國忽",
    "T15n0627_002:0416c08": "然不現，至於忍界自處其室。濡首會諸菩薩",
    "T15n0627_002:0416c09": "大士，而於初夜說總持法。「何謂總持？所以總",
    "T15n0627_002:0416c10": "持統御諸法(一)。心未嘗忘(二)。所至無亂(三)。其",
    "T15n0627_002:0416c11": "心未嘗有捨廢時(四)。學智慧業(五)。精覈諸法",
    "T15n0627_002:0416c12": "審諦之義(六)。分別正慧(七)。得果證者但文字",
    "T15n0627_002:0416c13": "耳(八)。度至寂然(九)。條列一切諸法章句(十)。攬",
    "T15n0627_002:0416c14": "賢聖要(一)。不斷佛教(二)。不違法令(三)。攝取一",
    "T15n0627_002:0416c15": "切賢聖之眾(四)。於諸經法部分典籍(五)。入於一",
    "T15n0627_002:0416c16": "切殊絕智慧(六)。不著眾會亦不怯弱(七)。遊步",
    "T15n0627_002:0416c17": "眾會宣揚經典無所畏憚(八)。出諸天音料簡明",
    "T15n0627_002:0416c18": "智(九)。於天、龍、神、阿須倫、迦留羅、真陀羅、摩休",
    "T15n0627_002:0416c19": "勒，探暢其音而為說法(二十)。出釋梵音(一)。覺了",
    "T15n0627_002:0416c20": "平正知諸根原(二)。識練邪見諸所立處(三)。總",
    "T15n0627_002:0416c21": "持觀察一切眾生根原所趣(四)。所住等心(五)。",
    "T15n0627_002:0416c22": "於世八法而不動轉(六)。具足一切真正之法(七)。",
    "T15n0627_002:0416c23": "隨其罪福報應果證而為說法(八)。興發眾生",
    "T15n0627_002:0416c24": "所造志業(九)。立諸群黎處于禁戒(三十)。其慧普",
    "T15n0627_002:0416c25": "入(一)。為諸眾庶代負重擔(二)。不以勤勞而有",
    "T15n0627_002:0416c26": "患厭(三)。解脫諸法本性清淨(四)。以斯本淨而為",
    "T15n0627_002:0416c27": "人演(五)。以本淨慧解說道誼(六)。慧無罣礙(七)。",
    "T15n0627_002:0416c28": "習設法施(八)。其心堅固未嘗懈惓(九)。有所說",
    "T15n0627_002:0416c29": "者無有疑結(四十)。不貪一切供養利入(一)。而不忘",
    "T15n0627_002:0417a01": "捨諸通慧心(二)。力勵集累眾行基靖(三)。布施",
    "T15n0627_002:0417a02": "無厭而每勸助於諸通慧(四)。禁戒無厭以斯勸",
    "T15n0627_002:0417a03": "化一切眾生(五)。忍辱無厭求佛色像(六)。精進無",
    "T15n0627_002:0417a04": "厭積眾德本(七)。一心無厭修行專精使無眾",
    "T15n0627_002:0417a05": "冥(八)。智慧無厭入一切行(九)。以道法業於此一",
    "T15n0627_002:0417a06": "切而無所生(五十)。「諸族姓子！所謂總持，攝取一切",
    "T15n0627_002:0417a07": "不可思議諸法要誼，持諸法無所行無行，故",
    "T15n0627_002:0417a08": "曰總持。「又族姓子！其總持者攝持諸法。何謂",
    "T15n0627_002:0417a09": "總持諸法？攬執諸法一切皆空、攬執諸法一",
    "T15n0627_002:0417a10": "切無想、攬執諸法一切無願；離諸所行寂寞",
    "T15n0627_002:0417a11": "無形；悉無所有亦無所覺；亦無所行無有處",
    "T15n0627_002:0417a12": "所；亦無所生亦無所起；亦無所趣亦不滅",
    "T15n0627_002:0417a13": "盡；無來無往亦無所壞；亦無所度亦無所",
    "T15n0627_002:0417a14": "敗；亦無所淨亦無不淨；亦無所嚴亦無不嚴；",
    "T15n0627_002:0417a15": "亦無所著亦無所有；亦無所見亦無所聞；亦",
    "T15n0627_002:0417a16": "無所忘亦無所教；亦無有漏亦無想念；亦",
    "T15n0627_002:0417a17": "不離想無應不應、亦無顛倒亦無滿足；無我",
    "T15n0627_002:0417a18": "無人無壽無命；亦無放逸亦無所受、亦無所",
    "T15n0627_002:0417a19": "取亦無殊特，猶如虛空無有名聞、亦無所",
    "T15n0627_002:0417a20": "獲無所破壞、亦無有二。審住本際，一切法界、",
    "T15n0627_002:0417a21": "一切諸法，住於無本。是謂總持。「又族姓子！一",
    "T15n0627_002:0417a22": "切諸法，譬若如幻而悉自然。總持諸法，自然",
    "T15n0627_002:0417a23": "如夢、自然如野馬、自然如影、自然如響、自",
    "T15n0627_002:0417a24": "然如化、自然如沫、自然如泡、自然如空。分別",
    "T15n0627_002:0417a25": "諸法而如此者，是謂總持。」",
    "T15n0627_002:0417a26": "濡首曰：「譬如，族姓子！地之所載，無所不統，不",
    "T15n0627_002:0417a27": "增不減，亦無所置，不以為厭。假使菩薩得總",
    "T15n0627_002:0417a28": "持者，則能利益一切眾生，恩施救濟無央數",
    "T15n0627_002:0417a29": "劫，眾德之本至諸通慧，心而總統持，亦無",
    "T15n0627_002:0417b01": "所置，不以為厭。",
    "T15n0627_002:0417b02": "「譬如，族姓子！於斯地上，一切眾生而仰得活，",
    "T15n0627_002:0417b03": "兩足四足靡不應之。菩薩大士得總持者亦",
    "T15n0627_002:0417b04": "復如是，於群生類多所饒益。",
    "T15n0627_002:0417b05": "「譬如，族姓子！藥草、樹木、百穀、眾果皆因地生。",
    "T15n0627_002:0417b06": "假令菩薩逮得總持亦復如是，便能興闡一",
    "T15n0627_002:0417b07": "切德本諸佛之法。",
    "T15n0627_002:0417b08": "「譬如，族姓子！地之所載亦無所置，亦不憂慼，",
    "T15n0627_002:0417b09": "不動不搖，不以增減。菩薩如是亦無所置，不",
    "T15n0627_002:0417b10": "以憂慼，不增不減，亦不動搖。",
    "T15n0627_002:0417b11": "「譬如，族姓子！於斯地上悉受天雨不以為厭。",
    "T15n0627_002:0417b12": "菩薩如是逮總持者，悉受一切諸佛典誥，及",
    "T15n0627_002:0417b13": "諸菩薩一切緣覺、聲聞之法，餘正見士、平等",
    "T15n0627_002:0417b14": "行者、沙門、梵志、一切眾生，天上世間聞其說",
    "T15n0627_002:0417b15": "法不以為厭，聽所說經不以為惓。",
    "T15n0627_002:0417b16": "「譬如，族姓子！地之所種皆以時生不失其節，",
    "T15n0627_002:0417b17": "亦不違錯應時滋長。菩薩如是逮得總持，統",
    "T15n0627_002:0417b18": "攝一切諸功德法，不侵欺人，亦不失時，具足",
    "T15n0627_002:0417b19": "所行坐於佛樹，處在道場至諸通慧。",
    "T15n0627_002:0417b20": "「譬如，族姓子！勇猛高士在於邦域而入戰",
    "T15n0627_002:0417b21": "鬪，降伏怨敵無不歸依。菩薩如是得總持者，",
    "T15n0627_002:0417b22": "處於道場坐於佛樹，降伏眾魔。",
    "T15n0627_002:0417b23": "「譬如，族姓子！撿一切法有常無常，若微妙者",
    "T15n0627_002:0417b24": "安隱非我，及計無常、及諸瑕穢、及苦非我。所",
    "T15n0627_002:0417b25": "以者何？惟族姓子！已離二故，則謂總持。",
    "T15n0627_002:0417b26": "「譬如，族姓子！虛空無不受持，亦非總持亦無",
    "T15n0627_002:0417b27": "不持。菩薩如是得總持者，攬攝一切諸法之",
    "T15n0627_002:0417b28": "要。",
    "T15n0627_002:0417b29": "「譬如，族姓子！一切諸法及諸邪見，皆悉為空",
    "T15n0627_002:0417c01": "悉總持之。菩薩如是得總持者，無所不攬。總",
    "T15n0627_002:0417c02": "持如是，救攝一切諸法之誼，是為，族姓子！計",
    "T15n0627_002:0417c03": "總持者無有盡時。已無有盡則無放逸；已",
    "T15n0627_002:0417c04": "無放逸則處中間；已等處者即無有身，則",
    "T15n0627_002:0417c05": "虛空界已如虛空，虛空及地則無有二。」濡",
    "T15n0627_002:0417c06": "首童真說此言時，五百菩薩得斯總持。",
    "T15n0627_002:0417c07": "三藏品第七",
    "T15n0627_002:0417c08": "時濡首童真於中夜為菩薩大士講三篋藏",
    "T15n0627_002:0417c09": "菩薩祕典。「何謂菩薩篋藏祕要？都諸經法無",
    "T15n0627_002:0417c10": "不歸入於此篋藏。若世俗法度世法、有為法",
    "T15n0627_002:0417c11": "無為法；若善法不善法、有罪無罪法、有漏無",
    "T15n0627_002:0417c12": "漏法，悉來歸趣入菩薩藏。所以者何？菩薩篋",
    "T15n0627_002:0417c13": "藏經典要者，曉了一切諸法之誼。譬，族姓",
    "T15n0627_002:0417c14": "子！此三千大千世界，百億四天下大地、百億",
    "T15n0627_002:0417c15": "日月、百億須彌山王、百億大海，悉卷合入",
    "T15n0627_002:0417c16": "三千大千世界為一佛土。如是，族姓子！若凡",
    "T15n0627_002:0417c17": "夫法及餘學法；若聲聞法緣覺法；若菩薩法",
    "T15n0627_002:0417c18": "及與佛法，悉來入歸菩薩篋藏。所以者何？菩",
    "T15n0627_002:0417c19": "薩篋藏一切攝護，聲聞、緣覺將養大乘。譬，族",
    "T15n0627_002:0417c20": "姓子！其樹根株堅固盛者，枝葉華實則為滋",
    "T15n0627_002:0417c21": "茂。「又族姓子！設有攝取菩薩篋藏菩薩大士，",
    "T15n0627_002:0417c22": "則為攝取一切諸乘，將養一切眾德之法。菩",
    "T15n0627_002:0417c23": "薩藏者名無量器，所以名曰無量器者，譬如",
    "T15n0627_002:0417c24": "大海受無量水，為包含器不可計實。諸龍、",
    "T15n0627_002:0417c25": "鬼、神、揵沓惒、阿須倫、迦留羅、真陀羅、摩睺勒",
    "T15n0627_002:0417c26": "及眾生類、在禽獸者，含受此等為無限器。菩",
    "T15n0627_002:0417c27": "薩藏者經典祕要亦復如是，為無限施、聞、戒、",
    "T15n0627_002:0417c28": "定、慧、度知見器，以故名曰菩薩篋藏。譬如含",
    "T15n0627_002:0417c29": "血之類生大海者，以生於彼不飲餘水惟服",
    "T15n0627_002:0418a01": "海水。菩薩如是行菩薩藏，不於餘法有所造",
    "T15n0627_002:0418a02": "行，惟常修行諸通慧誼，以故名曰菩薩篋",
    "T15n0627_002:0418a03": "藏。「又族姓子！菩薩有斯三篋要藏。何謂三？",
    "T15n0627_002:0418a04": "一曰聲聞，二曰緣覺，三曰菩薩藏。聲聞藏",
    "T15n0627_002:0418a05": "者，承他音響而得解脫。緣覺藏者，曉了緣",
    "T15n0627_002:0418a06": "起十二所因，分別報應因起所盡。菩薩藏者，",
    "T15n0627_002:0418a07": "綜理無量諸法正誼自分別覺。「又族姓子！",
    "T15n0627_002:0418a08": "其聲聞乘無有三藏，其緣覺者亦無斯藏，諸",
    "T15n0627_002:0418a09": "所說法菩薩究練三藏祕要，因菩薩法而生",
    "T15n0627_002:0418a10": "三藏——聲聞、緣覺、無上正真道，故曰三藏。菩薩",
    "T15n0627_002:0418a11": "說法勸化眾生，令處三乘——聲聞、緣覺、無上正",
    "T15n0627_002:0418a12": "覺，是故菩薩，名曰三藏。有斯三藏無餘藏",
    "T15n0627_002:0418a13": "學。何謂為三？聲聞學、緣覺學、菩薩學。何謂",
    "T15n0627_002:0418a14": "聲聞學？但能炤己身行之相；緣覺學者是謂",
    "T15n0627_002:0418a15": "中學；行大悲者謂菩薩學，至無量慧攝取大",
    "T15n0627_002:0418a16": "哀。其聲聞者，不學緣覺之所學者，亦不曉了；",
    "T15n0627_002:0418a17": "其緣覺者，不學菩薩所學，亦不曉了。又菩薩",
    "T15n0627_002:0418a18": "者，悉學聲聞所遵學者，皆曉了之不願樂彼，",
    "T15n0627_002:0418a19": "亦不勸助修其所行；學於緣覺所遵學者，悉",
    "T15n0627_002:0418a20": "曉了之不願樂彼，亦不勸化使修其乘。又菩",
    "T15n0627_002:0418a21": "薩者，學於菩薩當所學者，悉曉了之，願樂勸",
    "T15n0627_002:0418a22": "修其乘所行，勸所行已則說聲聞所行解脫，",
    "T15n0627_002:0418a23": "亦講緣覺所行解脫，分別菩薩所遵解脫。如",
    "T15n0627_002:0418a24": "是，族姓子！其有曉了此所學者，是則名曰菩",
    "T15n0627_002:0418a25": "薩篋藏，如琉璃器有所盛者，應時一切示",
    "T15n0627_002:0418a26": "自然性如琉璃色。「如是，族姓子！菩薩假使入",
    "T15n0627_002:0418a27": "菩薩藏，所可遊居於諸法者，見一切法悉為",
    "T15n0627_002:0418a28": "佛法。菩薩假使入菩薩藏，不覩諸法而有處",
    "T15n0627_002:0418a29": "所，設有覺了諸佛乘者，不見諸法之所像類，",
    "T15n0627_002:0418b01": "其不學於菩薩學者，則見諸法而有處所。設",
    "T15n0627_002:0418b02": "學菩薩之所學者，不見諸法而有處所；設",
    "T15n0627_002:0418b03": "學菩薩之所學者，不見諸法有所住處，其不",
    "T15n0627_002:0418b04": "修行，計斯一切皆為自然。如是，族姓子！假使",
    "T15n0627_002:0418b05": "菩薩入菩薩藏，在在所行所遊諸法，一切",
    "T15n0627_002:0418b06": "悉見諸佛之法。假使菩薩入菩薩藏，不見",
    "T15n0627_002:0418b07": "諸法有所像類，設使曉了諸佛法者，則亦不",
    "T15n0627_002:0418b08": "覩諸法之處。學菩薩學，不見諸法之所歸",
    "T15n0627_002:0418b09": "趣，其不修觀，彼則覩見一切諸法，而有逆順。",
    "T15n0627_002:0418b10": "一切眾生覩不順者，菩薩皆見諸法順正。覩",
    "T15n0627_002:0418b11": "於諸法，無有一法非佛法者，是故名曰菩薩",
    "T15n0627_002:0418b12": "篋藏。「又族姓子！菩薩藏者說無崖底，文字",
    "T15n0627_002:0418b13": "所演順而應時不可計量，所立之處不可思",
    "T15n0627_002:0418b14": "議，垂顯光明靡不通達，無有邊際莫不炤曜，",
    "T15n0627_002:0418b15": "多所利益悉令歸趣，於諸通慧而令群萌悉",
    "T15n0627_002:0418b16": "樂無本。假使有學，於彼學者、甫當學者，一切",
    "T15n0627_002:0418b17": "悉當入此菩薩篋藏，則至大乘。已欲學者、方",
    "T15n0627_002:0418b18": "當獲者、其不至者，悉使得至而令普入。」如是",
    "T15n0627_002:0418b19": "濡首為諸菩薩眾會者，在於中夜說菩薩藏",
    "T15n0627_002:0418b20": "經典祕要，廣分別演誼歸所趣。",
    "T15n0627_002:0418b21": "不退轉輪品第八",
    "T15n0627_002:0418b22": "濡首童真復於後夜，為諸菩薩大士，廣宣講",
    "T15n0627_002:0418b23": "說不退轉輪金剛句跡。「何謂不退轉輪？又族",
    "T15n0627_002:0418b24": "姓子！所以名曰不退輪者，如今菩薩說",
    "T15n0627_002:0418b25": "經法時，若來聽者悉獲誼歸不復迴還，便",
    "T15n0627_002:0418b26": "而講說不退轉輪令其信樂。不退轉輪菩薩",
    "T15n0627_002:0418b27": "行者，不為眾生造若干行；不為諸法修若干",
    "T15n0627_002:0418b28": "行；不於諸國土興若干行；不於諸佛尊若",
    "T15n0627_002:0418b29": "干行；不於諸乘行若干行。一切所至而悉",
    "T15n0627_002:0418c01": "普見，轉於法輪不壞法界，是謂乃為轉於法",
    "T15n0627_002:0418c02": "輪，是故名曰不退轉輪。彼所轉輪而無斷",
    "T15n0627_002:0418c03": "絕；其輪修理無有二輪；其輪如是如悲哀",
    "T15n0627_002:0418c04": "輪；其輪所趣自然之誼在己所至；其輪所趣",
    "T15n0627_002:0418c05": "法界場輪。「又族姓子！假使菩薩信樂於斯不",
    "T15n0627_002:0418c06": "退轉輪，則得解脫己身之患，則為信樂一切",
    "T15n0627_002:0418c07": "所信、一切所想，如來所興悉亦信之，以信得",
    "T15n0627_002:0418c08": "脫。於如來者，無有二脫亦不說二，如其如",
    "T15n0627_002:0418c09": "來相好解脫，諸法之相一切法想，信如來脫",
    "T15n0627_002:0418c10": "則無有想，已離脫相則至自然濟于己身，如",
    "T15n0627_002:0418c11": "是之行莫能勝者，亦莫能踰於斯慧者，是故",
    "T15n0627_002:0418c12": "名曰不退轉輪。「又族姓子！不退轉輪不退于",
    "T15n0627_002:0418c13": "色，色自然故；痛、想、行、識亦復如是，識不退轉，",
    "T15n0627_002:0418c14": "識自然故。所以者何？則不退轉一切諸法，猶",
    "T15n0627_002:0418c15": "如無本則為法輪，是故名曰不退轉輪。其法",
    "T15n0627_002:0418c16": "輪者無有邊限，無維無隅無有斷絕，無常",
    "T15n0627_002:0418c17": "輪故；其法輪者亦無有門，無有二故，則法",
    "T15n0627_002:0418c18": "輪門；其法輪者無能轉者，無所轉故；其法輪",
    "T15n0627_002:0418c19": "者亦無所說，法輪無言故；其法輪者亦無名",
    "T15n0627_002:0418c20": "稱無所顯曜，輪無獲故；又復計此不退轉輪",
    "T15n0627_002:0418c21": "入於空，無所遊相故；澹泊門者，無來相故；",
    "T15n0627_002:0418c22": "普有所至，為空相故；一切等御本淨無相，",
    "T15n0627_002:0418c23": "是故名曰不退轉輪。「又族姓子！不退轉輪有",
    "T15n0627_002:0418c24": "所遊行而有所至，是故名曰不退轉輪。有所",
    "T15n0627_002:0418c25": "放捨徑有所至，是故名曰不退轉輪。」",
    "T15n0627_002:0418c26": "如是濡首謂諸菩薩：「又族姓子！所以名曰金",
    "T15n0627_002:0418c27": "剛句跡，一切諸法皆悉滅寂。何謂滅寂一切",
    "T15n0627_002:0418c28": "諸法？又族姓子！已了空者金剛句跡也，消",
    "T15n0627_002:0418c29": "諸邪疑六十二故；其無想者金剛句跡也，斷",
    "T15n0627_002:0419a01": "絕一切諸想念故；其無願者金剛句跡也，皆",
    "T15n0627_002:0419a02": "度一切五趣有為令滅寂故；其法界者金剛",
    "T15n0627_002:0419a03": "句跡也，超越若干諸疆界故；其無本者金剛",
    "T15n0627_002:0419a04": "句跡也，致無我滅寂故；離色欲者金剛句跡",
    "T15n0627_002:0419a05": "也，蠲除貪欲諸所有故；緣起行者金剛句跡",
    "T15n0627_002:0419a06": "也，不壞本性故；察無為者金剛句跡也，見",
    "T15n0627_002:0419a07": "諸法自然故。」濡首童真為諸菩薩竟於三夜",
    "T15n0627_002:0419a08": "普分別法，彼諸菩薩皆得親近光明華三昧，",
    "T15n0627_002:0419a09": "菩薩設逮於此定者，一一毛孔放百千光；一",
    "T15n0627_002:0419a10": "一光明化現百千諸佛儀容。又斯諸佛天",
    "T15n0627_002:0419a11": "中之天所在佛土，現作佛事開導眾生，群萌",
    "T15n0627_002:0419a12": "疇類迎逆接納聽受法教。◎",
    "T15n0627_002:0419a13": "◎變動品第九",
    "T15n0627_002:0419a14": "爾時王阿闍世明旦早起，詣濡首所，而稽首",
    "T15n0627_002:0419a15": "曰：「供具已辦，時至可行。」賢者大迦葉晨朝夙",
    "T15n0627_002:0419a16": "興，著衣持鉢與諸比丘五百人俱，欲入舍衛",
    "T15n0627_002:0419a17": "大城分衛，於中路念：「吾行分衛，時如大早，寧",
    "T15n0627_002:0419a18": "可造見濡首童真！」這設斯念尋便往至，則與",
    "T15n0627_002:0419a19": "濡首言談敘闊演說堅要。濡首而謂之曰：「唯，",
    "T15n0627_002:0419a20": "大迦葉！晨何所湊？」答曰：「欲行分衛故來諮受。」",
    "T15n0627_002:0419a21": "濡首曰：「今當就吾食所設饍與眷屬俱，吾當",
    "T15n0627_002:0419a22": "與仁分衛之具。」迦葉答曰：「供具已達，吾以法",
    "T15n0627_002:0419a23": "故而來至斯，不以食饍。」又曰：「迦葉！惟當受",
    "T15n0627_002:0419a24": "請。供受二事，大法供養，飲食之饍，言不釋",
    "T15n0627_002:0419a25": "法亦不失食。」迦葉答曰：「鄙等之舉以用法故",
    "T15n0627_002:0419a26": "絕饍不食，盡其形壽志在於法。所以者何？",
    "T15n0627_002:0419a27": "不從他人乃能得致。如斯法門如從仁者所說",
    "T15n0627_002:0419a28": "正誼。」又問：「今者濡首及諸菩薩為於何食？」濡",
    "T15n0627_002:0419a29": "首報曰：「吾等所食及施與者，亦不長益亦不",
    "T15n0627_002:0419b01": "耗減；不動生死不近泥洹；亦不超度凡夫之",
    "T15n0627_002:0419b02": "地，亦不證明賢聖之法；不越聲聞不捨緣覺。",
    "T15n0627_002:0419b03": "吾等當說彼之所請，其布施者，亦不淨除慧",
    "T15n0627_002:0419b04": "與所識，不損而益不至解脫，於諸經法亦無",
    "T15n0627_002:0419b05": "所興，亦不得法亦無所釋。」迦葉答曰：「是為大",
    "T15n0627_002:0419b06": "施無極廣施，已入無本之所致也。」爾時濡首",
    "T15n0627_002:0419b07": "心自念言：「今日入城，寧可如佛感動變化。」應",
    "T15n0627_002:0419b08": "時以眾神足變動三昧而為正受。這以是定",
    "T15n0627_002:0419b09": "為正受時，尋即一切於是三千大千世界普悉",
    "T15n0627_002:0419b10": "等住平若手掌，普此佛國其大光明靡不周",
    "T15n0627_002:0419b11": "遍，其在地獄遭苦患者即時休息，畜生、餓鬼",
    "T15n0627_002:0419b12": "諸不安者尋獲安隱，眾生之類心悉開解。無",
    "T15n0627_002:0419b13": "婬、怒、癡，無慳嫉者，亦無諛諂，無有瞋恚、憍慢",
    "T15n0627_002:0419b14": "之結，無所興起亦無熱惱。爾時眾生展轉相",
    "T15n0627_002:0419b15": "瞻如父如母。覩此三千大千世界六反震動，欲",
    "T15n0627_002:0419b16": "行天子、色行天子悉來集會供奉溥首！鼓",
    "T15n0627_002:0419b17": "樂絃歌倡伎百千，雨於天花嚴治途路。濡首",
    "T15n0627_002:0419b18": "童真這興斯定，從其室宇至于城門，自然莊",
    "T15n0627_002:0419b19": "嚴途路平整既廣且長，皆以七寶無央數珍，",
    "T15n0627_002:0419b20": "若干挍飾自然出現，不可計寶化為寶塹，中",
    "T15n0627_002:0419b21": "生蓮花、芙蓉、蘅花充滿煒曄，塹上化造珠",
    "T15n0627_002:0419b22": "交露帳，而起幢幡、繒綵、花蓋，其塹周匝遍",
    "T15n0627_002:0419b23": "有欄楯，欄楯左右皆有寶樹而甚高大，以諸",
    "T15n0627_002:0419b24": "寶繩展轉連綿繫諸寶樹；一一寶樹邊有寶",
    "T15n0627_002:0419b25": "架，皆置香爐燒諸名香；一一香爐燒諸香者",
    "T15n0627_002:0419b26": "聞四十里；諸樹中間化寶浴池，有八味水",
    "T15n0627_002:0419b27": "盈滿，池中底悉金沙，以寶欄楯周匝繞池，琉",
    "T15n0627_002:0419b28": "璃為崖，悉生青蓮、芙蓉、蘅華。諸寶樹下以",
    "T15n0627_002:0419b29": "寶為地，一切寶地列寶香瓶而燒名香；一一",
    "T15n0627_002:0419c01": "寶樹五百玉女儼然羅住，各各建立布施之",
    "T15n0627_002:0419c02": "德。濡首這以斯定，三昧正受應時即有，為彼",
    "T15n0627_002:0419c03": "異學外道之師示現變化，巍巍無量靡不亘",
    "T15n0627_002:0419c04": "然。濡首童真則從坐起，著衣持鉢而欲發行，",
    "T15n0627_002:0419c05": "謂迦葉曰：「唯，大迦葉！便可在前吾今尋後。",
    "T15n0627_002:0419c06": "所以者何？尊大迦葉年即耆宿，素修梵行久",
    "T15n0627_002:0419c07": "為沙門，未見如來而出家學，計於世間所有",
    "T15n0627_002:0419c08": "羅漢皆從仁後有所啟受，以是之故宜當在",
    "T15n0627_002:0419c09": "前，吾今在後。」迦葉答曰：「計於法律不以年歲",
    "T15n0627_002:0419c10": "而為尊長，法律所載智慧為尊，神智聖達乃",
    "T15n0627_002:0419c11": "可為尊；博聞才辯乃曰為尊；諸根明徹乃曰",
    "T15n0627_002:0419c12": "為尊，法律所記以斯為尊。由是計之，濡首童",
    "T15n0627_002:0419c13": "真智慧巍巍博聞普達辯才無礙，曉了一切",
    "T15n0627_002:0419c14": "眾生根本，以是之故最長弘遠，仁為大尊",
    "T15n0627_002:0419c15": "宜當在前，余應在後，今欲假喻分別此誼。」",
    "T15n0627_002:0419c16": "迦葉又曰：「譬師子之子這生未久，雖為幼",
    "T15n0627_002:0419c17": "少氣力未成，其師子子有所遊步，其氣所流，",
    "T15n0627_002:0419c18": "野鹿諸獸聞其猛氣皆悉奔走。若有大象而",
    "T15n0627_002:0419c19": "有六牙，其歲六十又身高大，若以革繩繫之",
    "T15n0627_002:0419c20": "三重，聞師子子威猛之氣，恐怖畏懅跳騰盡",
    "T15n0627_002:0419c21": "力，斷三重繫馳走奔突，入于山谷、谿澗、林藪、",
    "T15n0627_002:0419c22": "巖樹之間，若入大水而自沈沒。樹禽樔翳",
    "T15n0627_002:0419c23": "走獸藏竄，水居魚鼈潛逃于淵，又諸飛鳥翔",
    "T15n0627_002:0419c24": "翱虛空。發意菩薩亦復如是，假使發意智慧",
    "T15n0627_002:0419c25": "道力未孚成就，心猶憍仰習師子步，過諸",
    "T15n0627_002:0419c26": "聲聞、緣覺之路，一切眾魔自在宮殿，志懷恐",
    "T15n0627_002:0419c27": "懼不能自安。設師子子見餘師子威力猛勢，",
    "T15n0627_002:0419c28": "若師子吼，聞其音聲不恐不怖，亦不懷懅無",
    "T15n0627_002:0419c29": "所畏難，益以踊躍衣毛悅澤，乘其力勢亦當",
    "T15n0627_002:0420a01": "鳴吼。如是濡首大士聞佛師子吼時，不恐不",
    "T15n0627_002:0420a02": "怖亦不懷懅無所畏難，歡喜踊躍安心生焉，",
    "T15n0627_002:0420a03": "吾亦當習猶如今佛師子之吼。假使有說平",
    "T15n0627_002:0420a04": "等正真、聲聞、緣覺，如來為尊，發意菩薩則是",
    "T15n0627_002:0420a05": "為本，斯言至誠平等無邪。所以者何？由是出",
    "T15n0627_002:0420a06": "生一切諸法而普顯現，以故明知濡首為尊，",
    "T15n0627_002:0420a07": "其年幼少則是聖長，宜當在前，吾當從後。」濡",
    "T15n0627_002:0420a08": "首童真尋在前行，菩薩次之，諸聲聞眾乃繼",
    "T15n0627_002:0420a09": "其蹤。濡首這向嚴莊寶路則雨天花，無數伎",
    "T15n0627_002:0420a10": "樂不鼓自鳴，應時其地六反震動，其大光明",
    "T15n0627_002:0420a11": "靡不灼徹。於時濡首所現變化威神感動，放",
    "T15n0627_002:0420a12": "大光明雨花香熏，諸音樂聲相和而鳴入王",
    "T15n0627_002:0420a13": "舍城。王阿闍世籌慮：「濡首與二萬三千眾菩",
    "T15n0627_002:0420a14": "薩俱，及諸聲聞眷屬圍遶，而來進路即懷恐",
    "T15n0627_002:0420a15": "懼，今吾整設五百人供，來者猥多，安能周遍",
    "T15n0627_002:0420a16": "當焉所坐？以何飼之？」心又念言：「濡首童真果",
    "T15n0627_002:0420a17": "相疑誤則發此心？」應時濡首威神聖德之所",
    "T15n0627_002:0420a18": "建立，息意天王即自化身金仳鬼神，變微",
    "T15n0627_002:0420a19": "妙體，則謂王阿闍世曰：「大王且止，勿以為慮、",
    "T15n0627_002:0420a20": "無用勞悒。濡首童真善權方便智慧無極，現",
    "T15n0627_002:0420a21": "大功德威靈赫奕，恢闡神力光祚堂堂昇路",
    "T15n0627_002:0420a22": "來臻，一人之食能以周遍三千大千世界，眾",
    "T15n0627_002:0420a23": "生疇類悉令充滿，何況於斯二萬三千眷屬",
    "T15n0627_002:0420a24": "來者？以是之故不足勞慮。大王且安，勿復加",
    "T15n0627_002:0420a25": "供，一切來者悉當豐足。所以者何？濡首大賚，",
    "T15n0627_002:0420a26": "求得無盡眾祐難量。」王阿闍世應時踊躍不",
    "T15n0627_002:0420a27": "能自勝，則以弘意念於濡首如佛世尊！王阿",
    "T15n0627_002:0420a28": "闍世與諸群臣中宮官屬，齎持花香雜搗澤",
    "T15n0627_002:0420a29": "香，衣服之具幢幡繒蓋，伎樂琴瑟、箜篌，奉迎",
    "T15n0627_002:0420b01": "濡首，稽首禮畢，侍從濡首入城歸宮。濡首與",
    "T15n0627_002:0420b02": "諸眷屬初入城時，城內蒸民各齎所有以來",
    "T15n0627_002:0420b03": "供養。時於會中，有一菩薩名曰普觀。濡首告",
    "T15n0627_002:0420b04": "曰：「卿，族姓子！使其殿舍包容會者。」尋即受",
    "T15n0627_002:0420b05": "教察其左右，而普周觀阿闍世殿，自然寬大",
    "T15n0627_002:0420b06": "懸繒花蓋跱立幢幡，其地平博散眾花香。復",
    "T15n0627_002:0420b07": "有菩薩名曰法超。濡首告曰：「卿，族姓子！嚴",
    "T15n0627_002:0420b08": "辦眾座。」應時受教舉手彈指，於彼殿館二",
    "T15n0627_002:0420b09": "萬三千床座自然具足，若干種飾微妙莊嚴，",
    "T15n0627_002:0420b10": "無數座具而敷其上，濡首童真諸菩薩眾悉",
    "T15n0627_002:0420b11": "俱就座，聲聞次之。王見濡首與諸菩薩聲",
    "T15n0627_002:0420b12": "聞坐畢，前自啟白：「且待斯須增辦供具？」濡",
    "T15n0627_002:0420b13": "首答曰：「大王自安，自當備足勿以為勞。」時四",
    "T15n0627_002:0420b14": "天王與其眷屬，悉來供侍濡首童真，又天帝",
    "T15n0627_002:0420b15": "釋、良善夫人及餘玉女無央數千，齎持天上",
    "T15n0627_002:0420b16": "栴檀雜香、蜜香、搗香，以用供散一切菩薩及",
    "T15n0627_002:0420b17": "諸聲聞。時諸菩薩見諸花香及諸玉女，無玉",
    "T15n0627_002:0420b18": "女想、無花香想。梵忍跡天化作梵志摩納之",
    "T15n0627_002:0420b19": "形，手執拂扇住侍濡首左面，以扇扇之；諸梵",
    "T15n0627_002:0420b20": "天子各執拂扇，侍諸菩薩立而扇焉；無棼龍",
    "T15n0627_002:0420b21": "王不現其身，在於虛空垂貫真珠，從其貫珠",
    "T15n0627_002:0420b22": "出八味水，清涼且美供給所當；其諸菩薩一",
    "T15n0627_002:0420b23": "切聲聞，其前各各有垂貫珠，而出美水亦給",
    "T15n0627_002:0420b24": "所用。王阿闍世心自念言：「是諸菩薩而不齎",
    "T15n0627_002:0420b25": "鉢。當於何食？」濡首知王心念，而告之曰：「斯諸",
    "T15n0627_002:0420b26": "正士有所遊至不齎鉢行，所可遊行諸佛國",
    "T15n0627_002:0420b27": "土，這坐欲食鉢自然至。斯諸菩薩本所建立，",
    "T15n0627_002:0420b28": "又彼如來昔所造願，鉢從虛空來在于掌。」",
    "T15n0627_002:0420b29": "王阿闍世問濡首曰：「是諸菩薩從何佛國來？",
    "T15n0627_002:0420c01": "世界名何？如來正覺號曰何等？」濡首答曰：「世",
    "T15n0627_002:0420c02": "界名常名聞，如來號離聞首，今現在說法。",
    "T15n0627_002:0420c03": "是諸菩薩從彼而來就於仁食，欲得聽省王",
    "T15n0627_002:0420c04": "之狐疑所懷虛妄。」時諸菩薩志所建立，如來",
    "T15n0627_002:0420c05": "本願，鉢於空中自然飛來，投於無棼八味浴",
    "T15n0627_002:0420c06": "池洗滌清淨。諸族姓子、二萬三千諸龍、采",
    "T15n0627_002:0420c07": "女，各齎香著諸菩薩掌中。時王見茲倍用踊",
    "T15n0627_002:0420c08": "躍，則前稽首濡首童真！濡首童真而告王曰：",
    "T15n0627_002:0420c09": "「可設供饍，宜知是時。」王即受教則便陳列，若",
    "T15n0627_002:0420c10": "干種食琦妙珍膳，供具悉遍食不消滅。如",
    "T15n0627_002:0420c11": "是阿闍世本所供施五百人饍，悉令二萬三",
    "T15n0627_002:0420c12": "千皆得飽足，飲食如故。阿闍世王白濡首",
    "T15n0627_002:0420c13": "曰：「今饍如故而不消賜？」濡首答曰：「如今仁",
    "T15n0627_002:0420c14": "者狐疑未盡，疑不盡故猶斯食饍用不消索。」",
    "T15n0627_002:0420c15": "時諸菩薩飯食畢竟，尋以其鉢跳擲空中，鉢",
    "T15n0627_002:0420c16": "處虛無，無所依據而不墮落。王阿闍世問",
    "T15n0627_002:0420c17": "濡首曰：「今斯諸鉢為何所止？」濡首答曰：「猶如",
    "T15n0627_002:0420c18": "大王狐疑所存，今此諸鉢亦處於彼。」時王答",
    "T15n0627_002:0420c19": "曰：「鉢無所立？」濡首答曰：「猶如大王所有狐疑",
    "T15n0627_002:0420c20": "亦無所立，今此諸鉢無所依據而不墮落，諸",
    "T15n0627_002:0420c21": "法如是，悉無所有亦無所住，以是諸法亦無",
    "T15n0627_002:0420c22": "墮落。」◎",
    "T15n0627_002:0420c23": "文殊師利普超三昧經卷中"
}