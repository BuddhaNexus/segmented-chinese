{
    "X62n1185_003:0387b17": "徑中徑又徑卷三",
    "X62n1185_003:0387b19": "立願法",
    "X62n1185_003:0387b20": "決定門",
    "X62n1185_003:0387b21": "信而無願。信即虗浮。即有願矣。或以此生已晚。功",
    "X62n1185_003:0387b22": "効難期。惟求來世為人。出家修行。此意非不甚善。",
    "X62n1185_003:0387b23": "殊不思今世所造之業。能必來世為人乎。能必為",
    "X62n1185_003:0387b24": "人。仍知佛法乎。一蹉百蹉。悔之無及必。須[拚-ㄙ+ㄊ]此一",
    "X62n1185_003:0387c01": "生。咬定牙根。非往極樂國土不可。非此生即往不",
    "X62n1185_003:0387c02": "可。如此發願。方可謂之決定。願既堅決。功自精進。",
    "X62n1185_003:0387c03": "有志竟成。豈虗語哉。輯決定門。",
    "X62n1185_003:0387c04": "西方確指。覺明妙行菩薩曰。八德池中蓮已種。果然",
    "X62n1185_003:0387c05": "一念甚宏深。滋培雖藉如來力。長養憑依決定心。又",
    "X62n1185_003:0387c06": "諭諸人曰。此土有發願往生者。彼土即生蓮花。故作",
    "X62n1185_003:0387c07": "是語。汝等應生深信。",
    "X62n1185_003:0387c08": "五代永明延壽禪師萬善同歸集曰。九品經文。自有",
    "X62n1185_003:0387c09": "升降。上下該攝。不出二心。一定心。如修習定觀。上品",
    "X62n1185_003:0387c10": "往生。二專心。但念名號。眾善資薰。回向發願。得成末",
    "X62n1185_003:0387c11": "品。仍須一生歸命。盡報精修。坐臥之間。面常西向。當",
    "X62n1185_003:0387c12": "行道禮敬之際。念佛發願之時。懇苦翹誠。無諸異念。",
    "X62n1185_003:0387c13": "如就刑獄。若在狴牢。怨賊所追。水火所逼。一心求救。",
    "X62n1185_003:0387c14": "願脫苦輪。速證無生。廣度含識。紹隆三寶。誓報四恩。",
    "X62n1185_003:0387c15": "如斯至誠。必不虗棄。如或言行不稱。信力輕微。無念",
    "X62n1185_003:0387c16": "念相續之心。有數數間斷之意。恃此懈怠。臨終望生。",
    "X62n1185_003:0387c17": "但為業障所牽。恐難值其善友。風火逼迫。正念不成。",
    "X62n1185_003:0387c18": "何以故。如今是因。臨終是果。應須因實果則不虗。聲",
    "X62n1185_003:0387c19": "和則響順。形直則影端也。",
    "X62n1185_003:0387c20": "宋慈照大師子元作勸人發願偈云。萬法從心生。萬",
    "X62n1185_003:0387c21": "法從心滅。我佛大沙門。常作如是說。持戒無信願。不",
    "X62n1185_003:0387c22": "得生淨土。唯得人天福。福盡受輪迴。輾轉難脫離。看",
    "X62n1185_003:0387c23": "經無慧眼。不識佛深意。後世得聰明。亂心難出離。不",
    "X62n1185_003:0387c24": "如念佛好。現世無名利。行坐不多羅。則是阿彌陀。發",
    "X62n1185_003:0388a01": "願持戒力。迴向生樂國。如是各行持。千中不失一。釋",
    "X62n1185_003:0388a02": "迦金口說。彌陀親攝受。諸佛皆護念。諸天善護持。見",
    "X62n1185_003:0388a03": "此念佛人。與佛不相遠。應當坐道場。轉於大法輪。普",
    "X62n1185_003:0388a04": "度無邊眾。譬如貧家女。腹孕轉輪王。諸天常愛護。貧",
    "X62n1185_003:0388a05": "女自不知。腹中有貴子。今此念佛人。其意亦如是。憶",
    "X62n1185_003:0388a06": "佛常念佛。不久當成佛。諸佛善護持。其人自不知。我",
    "X62n1185_003:0388a07": "當生淨土。卻要來後世。再得生人中。譬如貧人家。地",
    "X62n1185_003:0388a08": "內有伏藏。藏神常守護。不令其有失。貧人自不知。家",
    "X62n1185_003:0388a09": "內有寶藏。逐日趁客作。求衣食自濟。今此念佛人。其",
    "X62n1185_003:0388a10": "意亦如是。不知念佛人。具足如來藏。自說我無分。反",
    "X62n1185_003:0388a11": "要生人中。譬如病人家。自有真妙藥。不知妙藥性。不",
    "X62n1185_003:0388a12": "能自治病。每日牀枕邊。痛苦受無量。今此念佛人。其",
    "X62n1185_003:0388a13": "意亦如是。不知念佛心。能滅貪嗔癡。能為大醫王。能",
    "X62n1185_003:0388a14": "為大寶藏。利濟一切人。能為大法王。覆護一切眾。將",
    "X62n1185_003:0388a15": "謂是凡夫。不得生淨土。且自持齋戒。後世願為人。輾",
    "X62n1185_003:0388a16": "轉更修行。方可生彼國。多見修行人。常作如是說。不",
    "X62n1185_003:0388a17": "稱彌陀願。不合淨土經。邪見障覆心。畢竟難出離。非",
    "X62n1185_003:0388a18": "是他人障。皆是自障心。今世不得生。一蹉是百蹉。勸",
    "X62n1185_003:0388a19": "汝修行人。信我如來說。佛無不實語。豈是虗誑言。但",
    "X62n1185_003:0388a20": "當自精勤。一心求淨土。因風吹於火。用力不消多。幸",
    "X62n1185_003:0388a21": "有念佛心。回願超三界。逢寶不取寶。遇食長苦飢。咄",
    "X62n1185_003:0388a22": "哉大丈夫。不見真實意。我今略勸讚。輾轉傳與人。代",
    "X62n1185_003:0388a23": "我廣流通。作於如來使。真是諸佛子。真名報佛恩。普",
    "X62n1185_003:0388a24": "願如說行。同生極樂國。",
    "X62n1185_003:0388b01": "元優曇大師曰。真信修行之事。端的是要生極樂世",
    "X62n1185_003:0388b02": "界。專意一念持一句阿彌陀佛。只此一念。是我本師。",
    "X62n1185_003:0388b03": "只此一念。即是化佛。只此一念。是破地獄之猛將。只",
    "X62n1185_003:0388b04": "此一念。是斬羣邪之寶劒。只此一念。是開黑暗之明",
    "X62n1185_003:0388b05": "燈。只此一念。是渡苦海之大船。只此一念。是醫生死",
    "X62n1185_003:0388b06": "之良方。只此一念。是出三界之徑路。只此一念。是本",
    "X62n1185_003:0388b07": "性彌陀。只此一念。達唯心淨土。但只要記得這一句",
    "X62n1185_003:0388b08": "阿彌陀佛在念。莫教失落。念念常現前。念念不離心。",
    "X62n1185_003:0388b09": "無事也如是念。有事也如是念。安樂也如是念。病苦",
    "X62n1185_003:0388b10": "也如是念。生也如是念。死也如是念。如是一念分明",
    "X62n1185_003:0388b11": "不昧。又何必問人覓歸程乎。",
    "X62n1185_003:0388b12": "又曰。凡修淨土之人。灼然自要敵他生死。不是說了",
    "X62n1185_003:0388b13": "便休。當念無常迅速。時不待人。須是把做一件事始",
    "X62n1185_003:0388b14": "得。若也半進半退。似信似疑。到了濟得甚麼邊事。如",
    "X62n1185_003:0388b15": "何出離輪迴。若是信得及。便從今日去。發大勇猛。發",
    "X62n1185_003:0388b16": "大精進。莫問會與不會。見性不見性。但只執持一句",
    "X62n1185_003:0388b17": "南無阿彌陀佛。如靠著一座須彌山相似。搖撼不動",
    "X62n1185_003:0388b18": "專其心。一其意。或參念觀念。憶念十念。或默念專念。",
    "X62n1185_003:0388b19": "繫念禮念。念茲在茲。常憶常念。朝也念。暮也念。行也",
    "X62n1185_003:0388b20": "念。坐也念。心念不空過。念佛不離心。日日時時。不要",
    "X62n1185_003:0388b21": "放捨。綿綿密密。如雞抱卵。常教一氣相接。即是淨念",
    "X62n1185_003:0388b22": "相繼。更加智照。則知淨土即是自心。此乃上智人修",
    "X62n1185_003:0388b23": "進工夫。如此把得定。做得主。靠得穩。縱遇苦樂逆順",
    "X62n1185_003:0388b24": "境界現前。只是念阿彌陀佛。無一念變異心。無一念",
    "X62n1185_003:0388c01": "退惰心。無一念雜想心。直至盡生。永無別念。決定要",
    "X62n1185_003:0388c02": "生西方極樂世界。果能如是用功。則歷劫無明生死",
    "X62n1185_003:0388c03": "業障。自然消殞。塵勞習漏。自然淨盡無餘。親見彌陀。",
    "X62n1185_003:0388c04": "不離本念。功成行滿。願力相資。臨命終時。定生上品。",
    "X62n1185_003:0388c05": "天如法師淨土或問。問曰。念念相續之修。豈非余所",
    "X62n1185_003:0388c06": "願也。奈何定力未成。念頭無主。或舊學未忘。或邪思",
    "X62n1185_003:0388c07": "亂起。或境緣相觸。照顧不牢。或情想紛飛。遏捺不住。",
    "X62n1185_003:0388c08": "不覺念頭東走西走。眨得眼來。千里萬里去了。又或",
    "X62n1185_003:0388c09": "惹著一毫世事。便是五日十日。半月一月。擺脫不去。",
    "X62n1185_003:0388c10": "豈特間斷而已哉。言之可慚。思之可慟。又當何策以",
    "X62n1185_003:0388c11": "治之。答曰。嗚呼。此天下學者之通病也。汝當間斷之",
    "X62n1185_003:0388c12": "時。若不痛加鞭策。則專修無間之念。永無成就之期。",
    "X62n1185_003:0388c13": "古人有三種痛鞭之策。一曰報恩。二曰決志。三曰求",
    "X62n1185_003:0388c14": "驗。第一報恩者。既修淨土。當念報恩。佛恩國恩。固未",
    "X62n1185_003:0388c15": "暇論。只如父母養育之恩。豈非重恩。師長作成之德。",
    "X62n1185_003:0388c16": "豈非重德。儞最初出家。便說要報重恩。後來行脚。又",
    "X62n1185_003:0388c17": "說要報重德。離鄉別井二三十年。父母師長。艱難困",
    "X62n1185_003:0388c18": "苦。儞總不顧。父母老病。儞又不看。及聞其死。儞也不",
    "X62n1185_003:0388c19": "歸。如今或在三途受罪受苦。望儞救他。望儞度他。儞",
    "X62n1185_003:0388c20": "却念念間斷。淨土不成。淨土不成。自救不了。自救不",
    "X62n1185_003:0388c21": "了。如何救他。既不能相救。儞是忘恩負義大不孝人。",
    "X62n1185_003:0388c22": "經云。不孝之罪。當墮地獄然則一念間斷之心。便是",
    "X62n1185_003:0388c23": "地獄業也又且不蠶而衣。不耕而食。僧房臥具。受用",
    "X62n1185_003:0388c24": "現成。儞當勤修淨業。圖報信施之恩。祖師道。此是施",
    "X62n1185_003:0389a01": "主妻子分上減剋將來。道眼未明。滴水寸絲。也須牽",
    "X62n1185_003:0389a02": "犁拽杷償他始得。儞却念念間斷。淨土不成。淨土不",
    "X62n1185_003:0389a03": "成。酬償有分。然則一念間斷之心。便是畜生業也。第",
    "X62n1185_003:0389a04": "二決志者。若學專修。志須決定。儞一生參禪。禪既不",
    "X62n1185_003:0389a05": "悟。及乎看教。教又不明。弄到如今。念頭未死。又要說",
    "X62n1185_003:0389a06": "幾句禪。又要說幾句教。又要寫幾箇字。又要做幾首",
    "X62n1185_003:0389a07": "詩。情掛兩頭。念分四路。祖師道。毫釐繫念。三塗業因。",
    "X62n1185_003:0389a08": "瞥爾情生。萬劫羇鎖。儞卻志無決定。情念多端。因此",
    "X62n1185_003:0389a09": "多端。間斷正念。然則一念間斷之心。便是三塗羇鎻",
    "X62n1185_003:0389a10": "業也。又且守護戒根。志不決定。或因身口。念念馳求。",
    "X62n1185_003:0389a11": "教中道。寧以洋銅灌口。不可以破戒之口。受人飲食。",
    "X62n1185_003:0389a12": "寧以熱鐵纏身。不可以破戒之身。受人衣服。況因諸",
    "X62n1185_003:0389a13": "戒不嚴。邪心妄動。因此妄動。間斷專修。然則一念間",
    "X62n1185_003:0389a14": "斷之心。何止熱鐵洋銅業也。又且斷除憎愛。志不決",
    "X62n1185_003:0389a15": "定。每於虗名浮利。自照不破。名利屬我。便生貪愛。名",
    "X62n1185_003:0389a16": "利屬他。便生憎妒。古人云。貪名貪利。同趨鬼類。逐愛",
    "X62n1185_003:0389a17": "逐憎。同入火坑。儞却因此愛憎。間斷淨土。然則一念",
    "X62n1185_003:0389a18": "間斷之心。便是餓鬼火坑業也。第三取驗者。既學專",
    "X62n1185_003:0389a19": "業。當求靈驗。儞如今髮白面皺。死相現前。知道臨終",
    "X62n1185_003:0389a20": "更有幾多。須在目前。便要見佛。只如廬山遠法師。一",
    "X62n1185_003:0389a21": "生之中。三度蒙佛摩頂。又如懷感法師。稱念佛名。便",
    "X62n1185_003:0389a22": "得見佛。又如少康法師。唱佛一聲。眾見一佛從口飛",
    "X62n1185_003:0389a23": "出。唱佛十聲。則有十佛從口飛出。如貫珠焉。此等靈",
    "X62n1185_003:0389a24": "驗。萬萬千千。儞若心無間斷。見佛不難。間斷心生。決",
    "X62n1185_003:0389b01": "不見佛。既不見佛。與佛無緣。既無佛緣。難生淨土。淨",
    "X62n1185_003:0389b02": "土不生。必墮惡道。然則一念間斷之心。便是三塗惡",
    "X62n1185_003:0389b03": "道業也。戒之戒之。如上三策。當自痛鞭使其念不離",
    "X62n1185_003:0389b04": "佛佛不離念。感應道交。現前見佛。既見樂邦之佛。即",
    "X62n1185_003:0389b05": "見十方諸佛。既見十方諸佛。即見自性天真之佛。既",
    "X62n1185_003:0389b06": "見自性天真之佛。即得大用現前。然後推其悲願。廣",
    "X62n1185_003:0389b07": "化一切眾生。此名淨土禪。亦名禪淨土也。",
    "X62n1185_003:0389b08": "大佑指歸集靈芝觀經疏曰。有人發願。願未得道前。",
    "X62n1185_003:0389b09": "所生之處。值佛聞法。童真出家。今謂若生淨土。則任",
    "X62n1185_003:0389b10": "運值佛為僧。只由不知淨土。故有此願。禪講宗師。率",
    "X62n1185_003:0389b11": "多此見。嘗試語曰。汝今已得男子為僧。只合便求出",
    "X62n1185_003:0389b12": "離。何乃復求男子再願出家。略無勝進乎。",
    "X62n1185_003:0389b13": "又曰。眾生顛倒。躭著五欲。不求出離。未有能發決定",
    "X62n1185_003:0389b14": "心願生極樂世界者。至於冤憎會遇。恩愛別離。老病",
    "X62n1185_003:0389b15": "死相。危險逼迫。顛沉痛毒。不可堪忍。然後悲涕號呼。",
    "X62n1185_003:0389b16": "歸依佛寶。以冀脫死。又富貴之人。常於佛事不暇修",
    "X62n1185_003:0389b17": "習。而有暇者。失於不信。能信者又患於不能斷疑。至",
    "X62n1185_003:0389b18": "於困苦而發心者。多失於遲暮。故知生正信發正念",
    "X62n1185_003:0389b19": "而修善緣者。豈易事哉。",
    "X62n1185_003:0389b20": "省庵大師實賢作勸發菩提心文。闡明十種因緣。有",
    "X62n1185_003:0389b21": "曰。如是十緣備識。八法周知。趣向有門。開發有地。唯",
    "X62n1185_003:0389b22": "願大眾。愍我愚誠。憐我苦志。同立此願。同發是心。未",
    "X62n1185_003:0389b23": "發者今發。已發者增長。已長長者令令相續。勿畏難",
    "X62n1185_003:0389b24": "而退怯。勿視易而輕浮。勿欲速而不久長。勿懈怠而",
    "X62n1185_003:0389c01": "無勇猛。勿因愚鈍而一向無心。勿以根淺而自鄙無",
    "X62n1185_003:0389c02": "分。譬如種樹。種久則根淺而日深。又如磨刀。磨久則",
    "X62n1185_003:0389c03": "刀鈍而成利。豈其因淺勿種。任其自枯。因鈍勿磨。置",
    "X62n1185_003:0389c04": "之無用。又若以修行為苦。則不知懈怠尤苦。修行則",
    "X62n1185_003:0389c05": "勤勞暫時。安樂永劫。懈怠則偷安一世。受苦多生。況",
    "X62n1185_003:0389c06": "乎以淨土為舟舵。則何愁退轉。又得無生為忍力。則",
    "X62n1185_003:0389c07": "何慮艱難。勿言一念輕微。勿謂虗願無益。心真則事",
    "X62n1185_003:0389c08": "實。願廣則行深。虗空非大。心王為大。金剛非堅。願力",
    "X62n1185_003:0389c09": "最堅。大眾誠能不棄我語。則菩提眷屬。從此聯姻。蓮",
    "X62n1185_003:0389c10": "社宗盟。自今締好。所願同生淨土。同見彌陀。同化眾",
    "X62n1185_003:0389c11": "生。同成正覺。",
    "X62n1185_003:0389c12": "西方公據念佛說曰。諸善人。世間有千條路萬條路。",
    "X62n1185_003:0389c13": "如何只勸人念佛。人之念頭。所係甚重。牽魂引魄。造",
    "X62n1185_003:0389c14": "命生身。莫不由此。念善上天堂。念惡下地獄。一念直",
    "X62n1185_003:0389c15": "為人。一念橫為畜。如何是餓鬼。只因念不是。念魔便",
    "X62n1185_003:0389c16": "成魔。念佛便成佛。若要免六道。除非只念佛。若還不",
    "X62n1185_003:0389c17": "念佛。一失下人身。萬劫難再得。所以釋迦如來教人",
    "X62n1185_003:0389c18": "念佛。遠公法師教人念佛。念佛不能了生死。佛祖如",
    "X62n1185_003:0389c19": "何肯悞人。念佛不成佛。其過不在佛。口念心不念。雖",
    "X62n1185_003:0389c20": "念如未念。饒儞一生。也不當一聲。念字從心。原不從",
    "X62n1185_003:0389c21": "口。而念一生心。聲隨口出。如嬰兒憶母。自然啼哭。心",
    "X62n1185_003:0389c22": "佛。口佛。兩不可廢。千佛萬佛。如何只念阿彌陀佛。以",
    "X62n1185_003:0389c23": "其原有四十八願。誓度盡十方眾生。其中有曰若十",
    "X62n1185_003:0389c24": "方世界一切眾生。能稱我阿彌陀佛名號。而不生我",
    "X62n1185_003:0390a01": "國者。誓不成佛。其國以黃金為地。園林宮殿。盡是七",
    "X62n1185_003:0390a02": "寶莊嚴。周圍有七重行樹。七重羅網。七重欄楯。其中",
    "X62n1185_003:0390a03": "有七寶樓閣。七寶堦道。七寶橋。七寶池。八功德水。九",
    "X62n1185_003:0390a04": "品蓮華。有白鶴孔雀。鸚鵡舍利。迦陵頻伽之鳥。無量",
    "X62n1185_003:0390a05": "大阿羅漢。聲聞弟子。菩薩眷屬。觀世音菩薩。大勢至",
    "X62n1185_003:0390a06": "菩薩。清淨大海眾菩薩。無數化佛。無數菩薩。十方三",
    "X62n1185_003:0390a07": "世諸佛菩薩。及諸天人等。一切大聖大賢。同聚道場。",
    "X62n1185_003:0390a08": "且國中從無女人。女人生此。便得成男。其人皆以蓮",
    "X62n1185_003:0390a09": "華為父母。而生其身。有上品上生者。上品中生者。上",
    "X62n1185_003:0390a10": "品下生者。中品上生者。中品中生者。中品下生者。下",
    "X62n1185_003:0390a11": "品上生者。下品中生者。下品下生者。皆是十方眾生。",
    "X62n1185_003:0390a12": "願力淺深。勤惰之所致也。其蓮華所生之人。身體香",
    "X62n1185_003:0390a13": "潔。相貌端好。其心智慧。無有煩惱。不衣不寒。衣亦不",
    "X62n1185_003:0390a14": "躁。不食不饑。食亦不飽。無痛無癢。無病無老。隨佛自",
    "X62n1185_003:0390a15": "在。逍遙無事。每飯食之後。但與菩薩伴侶。經行四邊",
    "X62n1185_003:0390a16": "堦道。惟覺異香撲鼻。妙樂滿耳。眾鳥和鳴。蓮華寶樹。",
    "X62n1185_003:0390a17": "搖動錦繡。仰見空中曼陀羅華。亂落如雨。其國之樂。",
    "X62n1185_003:0390a18": "可謂極矣。其人之壽。又且無量。是名西方極樂世界。",
    "X62n1185_003:0390a19": "嗚呼。人間富貴。百歲成空。天上繁華。千年則止。一入",
    "X62n1185_003:0390a20": "西方極樂世界。便有無量之壽。而其往生之法。又只",
    "X62n1185_003:0390a21": "憑一句彌陀。世間有這樣極便宜好事卻不肯幹。又",
    "X62n1185_003:0390a22": "到那裏著鐵鞵而問至道。而今而後。急須發下誓願。",
    "X62n1185_003:0390a23": "若某不念佛。不求生西方極樂世界。則為鬼而永墮",
    "X62n1185_003:0390a24": "北陰酆部地獄。已而已而。三藏十二部。讓與別人悟。",
    "X62n1185_003:0390b01": "八萬四千門。饒與別人行。一句南無阿彌陀佛之外。",
    "X62n1185_003:0390b02": "不用一字。各自去掃靜室一間。供佛像一尊。每日燒",
    "X62n1185_003:0390b03": "清香一爐。換淨水一碗。夜來上明燈一盞。紙畫木彫。",
    "X62n1185_003:0390b04": "即同真佛。愛如父母。敬如君王。早晚朝參。必誠必敬。",
    "X62n1185_003:0390b05": "拜如山倒。起似雲昇。出而問訊。入而問訊。五里十里。",
    "X62n1185_003:0390b06": "常如佛前。一飲一食。先須供養。舉目動口。無不是佛。",
    "X62n1185_003:0390b07": "一串數珠不離手。一句彌陀不離口。高聲念。低聲念。",
    "X62n1185_003:0390b08": "六字念。四字念。緊念。緩念。朗念。默念。合手念。低聲跪",
    "X62n1185_003:0390b09": "膝念。面佛念。朝西念。打板念。敲魚念。掐珠念。行道念。",
    "X62n1185_003:0390b10": "禮拜念。獨自念。同眾念。在家念。在外也念。閒也念。忙",
    "X62n1185_003:0390b11": "也念。行也念。住也念。坐也念。臥也念。連夢中也念。纔",
    "X62n1185_003:0390b12": "是真念。念得心酸淚下。念得火滅灰寒。念得神欽鬼",
    "X62n1185_003:0390b13": "敬。念得天喜神歡。一聲佛。振動了魔王宮殿。一聲佛。",
    "X62n1185_003:0390b14": "粉碎了劒樹刀山。一聲佛。為百劫千生消業障。一聲",
    "X62n1185_003:0390b15": "佛。為四恩三有啟因緣。正是榨到油來。擊撞之聲益",
    "X62n1185_003:0390b16": "狠。船當浪起搖悼之聲益悲。鑊湯在後。蓮池在前。雖",
    "X62n1185_003:0390b17": "有千萬人阻我不念。不可得也。",
    "X62n1185_003:0390b18": "廣度門",
    "X62n1185_003:0390b19": "矢決定之願者。自利復當利他。未能自度而先度",
    "X62n1185_003:0390b20": "人。自他俱溺。固屬非宜。祇求自度而不度人。即落",
    "X62n1185_003:0390b21": "二乘淺見。尤為不合佛心。力雖未充。心無不具。儒",
    "X62n1185_003:0390b22": "書言自新新民。己立立人。皆是理也。輯廣度門。",
    "X62n1185_003:0390b23": "龍舒淨土文曰。予為此淨土說。欲勸一切見者聞者。",
    "X62n1185_003:0390b24": "廣大其心。以佛之心為心。使人人知之而盡生淨土。",
    "X62n1185_003:0390c01": "當起念云。此法門人若知之。如己知之。豈不快哉。人",
    "X62n1185_003:0390c02": "若不知。如己不知。豈不痛哉。若止於自修。則是聲聞",
    "X62n1185_003:0390c03": "之徒。名為小乘。葢如車乘之小者。僅能自濟而已。此",
    "X62n1185_003:0390c04": "佛所謂斷佛種者也。能廣勸人者。名為大乘菩薩。葢",
    "X62n1185_003:0390c05": "如車乘之大者。人我兼濟之謂。此獲無量福報。所以",
    "X62n1185_003:0390c06": "能至佛地也。十方恒河沙數諸佛。皆共讚歎阿彌陀",
    "X62n1185_003:0390c07": "佛功德不可思議。謂不可以心思。不可以言議也。其",
    "X62n1185_003:0390c08": "功德如此。可謂至矣。何所施而不可。故能勸一人修",
    "X62n1185_003:0390c09": "淨土。以此善緣。消釋罪惡可也。增崇福壽可也。莊嚴",
    "X62n1185_003:0390c10": "往生功德亦可也。追薦亡者亦可也。然必至誠呪願。",
    "X62n1185_003:0390c11": "無不獲其功果。觀房翥傳。可見其略矣。況勸一人以",
    "X62n1185_003:0390c12": "上至五人十人乎。又況使其受勸者轉以相勸。遞相",
    "X62n1185_003:0390c13": "繼續而不已乎。如是則西方之說可徧天下。苦海眾",
    "X62n1185_003:0390c14": "生。可盡生淨土矣。勸人善道。名為法施。此淨土法門。",
    "X62n1185_003:0390c15": "為法施之大者。遂超出輪迴。非其他法施之比。故其",
    "X62n1185_003:0390c16": "福報不可窮盡。故大慈菩薩勸修西方偈云。能勸二",
    "X62n1185_003:0390c17": "人修。比自己精進。勸至十餘人。福德已無量。如勸百",
    "X62n1185_003:0390c18": "與千。名為真菩薩。又能過萬數。即是阿彌陀。觀此則",
    "X62n1185_003:0390c19": "知西方之說者。豈可不廣大其心。而使人人共知此",
    "X62n1185_003:0390c20": "道。以積無量福報乎。",
    "X62n1185_003:0390c21": "又曰。人苦飢者。與之一食。苦寒者與之一衣。已為大",
    "X62n1185_003:0390c22": "惠。況彼沉淪六道。無有出期。我指示以此法門。使直",
    "X62n1185_003:0390c23": "脫輪迴。受無窮無極之壽樂。其惠豈可窮盡哉。金剛",
    "X62n1185_003:0390c24": "經云。若人以恒河沙等身布施。如是無量百千萬億",
    "X62n1185_003:0391a01": "劫。不如有人聞此經典。信心不逆。其福勝彼。葢以身",
    "X62n1185_003:0391a02": "布施者。不免受世間福報。有時而盡。若信此經典。則",
    "X62n1185_003:0391a03": "有悟真性之漸。其為福則無時而盡。所以勝於彼也。",
    "X62n1185_003:0391a04": "以予觀之。豈唯信金剛經者如此。若勸人以淨土。其",
    "X62n1185_003:0391a05": "福報亦然。何則。淨土更無輪迴。已不退轉。直至成佛",
    "X62n1185_003:0391a06": "而後已。生於彼者。雖未成佛。乃成佛之階梯。是勸一",
    "X62n1185_003:0391a07": "人修淨土。乃成就一眾生作佛也。凡作佛者。必度無",
    "X62n1185_003:0391a08": "量之眾生。彼所度之眾生。皆由我而始。則其福報豈",
    "X62n1185_003:0391a09": "不勝於以恒河沙等身布施。無量百千萬億劫乎。",
    "X62n1185_003:0391a10": "又曰。凡受師友之訓誨。恩地之提挈。交遊之禮遇。悉",
    "X62n1185_003:0391a11": "皆告以淨土而為之報。以至與一切人或有一飯一",
    "X62n1185_003:0391a12": "茶之恩。或一言一坐之接。下至僕隸有事我之勞。凡",
    "X62n1185_003:0391a13": "吾受用處。一切致力者。皆以此告之。使脫離苦海。非",
    "X62n1185_003:0391a14": "唯此耳。凡一切知與不知。識與不識。皆欲以是化之。",
    "X62n1185_003:0391a15": "使共生淨土。又非唯此耳。釋迦佛在世時。有一國難",
    "X62n1185_003:0391a16": "化。佛言與目連有緣。使往化之。其國人皆從化。人問",
    "X62n1185_003:0391a17": "佛云。與目連有何因緣。佛言往昔世。目連嘗為樵人。",
    "X62n1185_003:0391a18": "於山間驚起一羣蜂子。目連乃發善言云。我得道後。",
    "X62n1185_003:0391a19": "盡度此蜂子。今此一城人者。乃當時蜂子也。目連發",
    "X62n1185_003:0391a20": "此善言。故為有緣。由此觀之。非徒於一切人當勸修",
    "X62n1185_003:0391a21": "淨土。一切飛禽走獸。下至蜎飛蝡動之類。凡有形相",
    "X62n1185_003:0391a22": "可見者。吾因見之。皆當為念阿彌陀佛數聲。發善願",
    "X62n1185_003:0391a23": "云。願汝等盡生極樂世界。我得道後。盡度汝等。非徒",
    "X62n1185_003:0391a24": "於有形相可見者如是。其形相不可見者吾亦當作",
    "X62n1185_003:0391b01": "是念。作是言。如此則吾善念甚熟。於一切眾生皆為",
    "X62n1185_003:0391b02": "有緣。吾上品上生必矣。他時化度。無不樂從者也。",
    "X62n1185_003:0391b03": "蓮池大師曰。人子於父母。服勞奉養以安之。孝也。立",
    "X62n1185_003:0391b04": "身行道以顯之。大孝也。勸以念佛法門。俾得生淨土。",
    "X62n1185_003:0391b05": "大孝之大孝也。予生晚。甫聞佛法。而風木之悲已至",
    "X62n1185_003:0391b06": "痛極終天。雖欲追之。末由也已。奉告諸人。父母在堂。",
    "X62n1185_003:0391b07": "早勸念佛。父母亡日。課佛三年。其不能者。或一週歲。",
    "X62n1185_003:0391b08": "或七七日。皆可也。孝子欲報劬勞之恩。不可不知此。",
    "X62n1185_003:0391b09": "又曰。世間之孝三。出世間之孝一。世間之孝。一者承",
    "X62n1185_003:0391b10": "歡侍綵。而甘旨以養其親。二者登科入仕。而爵祿以",
    "X62n1185_003:0391b11": "榮其親。三者修德勵行。而成聖成賢以顯其親。是三",
    "X62n1185_003:0391b12": "則世間之所謂孝也。出世間之孝。則勸其親齋戒奉",
    "X62n1185_003:0391b13": "道。一心念佛。求願往生。永別四生。長辭六趣。蓮胎託",
    "X62n1185_003:0391b14": "質。親覲彌陀。得不退轉。人子報親。於是為大。予昔甫",
    "X62n1185_003:0391b15": "知入道。而二親已亡。作自傷不孝文以伸悲恨。今見",
    "X62n1185_003:0391b16": "在家出家而眾中有具慶者。於是倍增感慨。而涕泗",
    "X62n1185_003:0391b17": "交零。稽首頓首以勸。",
    "X62n1185_003:0391b18": "勵行法",
    "X62n1185_003:0391b19": "精持門",
    "X62n1185_003:0391b20": "信既篤矣。願既堅矣。無實行以自勵。則信為徒信。",
    "X62n1185_003:0391b21": "願為徒願。空言無補。何能[仁-二+辛]獲。凡事必有苦行。方",
    "X62n1185_003:0391b22": "可成就。況出世之大乎。今不必萬行全修。只此至",
    "X62n1185_003:0391b23": "簡至易持名之徑路。猶不精心果力可乎。持名者。",
    "X62n1185_003:0391b24": "須以心念。莫但口念。平時妄念紛飛。無由覺察。一",
    "X62n1185_003:0391c01": "經手提數珠。始覺此心之難制。余根鈍障深。向用",
    "X62n1185_003:0391c02": "強制之法。手掐此珠。心隨此手。勿使一珠空過。庶",
    "X62n1185_003:0391c03": "幾稍有把握。爰採昔賢警語。銘諸座右。以收放心",
    "X62n1185_003:0391c04": "而資省惕。輯精持門。",
    "X62n1185_003:0391c05": "西方確指覺明妙行菩薩曰。大凡修淨土人。最忌的",
    "X62n1185_003:0391c06": "是夾雜。何謂夾雜。即是又諷經。又持呪。又做會。又好",
    "X62n1185_003:0391c07": "說些沒要緊的禪。又要談些吉凶禍福。見神見鬼的",
    "X62n1185_003:0391c08": "話。却是夾雜也。既夾雜。則心不專一。心不專一。則見",
    "X62n1185_003:0391c09": "佛往生難矣。却不空費了一生的事麼。如今一槩莫",
    "X62n1185_003:0391c10": "做。只緊緊持一句阿彌陀佛。期生極樂。日久成功。方",
    "X62n1185_003:0391c11": "不錯却。偈曰。阿彌陀一句。萬法之總持。聲與心相依。",
    "X62n1185_003:0391c12": "念茲復在茲。感應不思議。蓮開七寶池。",
    "X62n1185_003:0391c13": "又曰。有問念佛不能。一心。當作何方便。菩薩曰。汝但",
    "X62n1185_003:0391c14": "息想定慮。徐徐念去。要使聲合乎心。心隨乎聲。念久",
    "X62n1185_003:0391c15": "自得諸念澄清。心境絕照。證入念佛三昧。然平日必",
    "X62n1185_003:0391c16": "須多念。從千至萬。心無間斷。則根器最易純熟。若強",
    "X62n1185_003:0391c17": "之使一。終不一也。時達本於座下。忽戄然念數聲。菩",
    "X62n1185_003:0391c18": "薩曰。如是如是。",
    "X62n1185_003:0391c19": "又曰。彌陀經十二卷。佛名一萬二千。不要增。不要減。",
    "X62n1185_003:0391c20": "只依著我行去。但經要勻勻淨淨。不緩不急。不疾不",
    "X62n1185_003:0391c21": "徐。佛要聲聲心心。不澁不掉。不浮不沈的念去。至於",
    "X62n1185_003:0391c22": "回向二字。不是但誦舊文一過。須從自己心中發出",
    "X62n1185_003:0391c23": "真正大菩薩願。至誠懇切。普願一切眾生同生極樂。",
    "X62n1185_003:0391c24": "而我心無所著。如虗空等。是曰回向。又靜坐時。當反",
    "X62n1185_003:0392a01": "觀深究。佛即我心。是心是佛。不假外求。如心而住。無",
    "X62n1185_003:0392a02": "能無所。如是諦觀。更無二念。是名修行三昧。慎毋忘",
    "X62n1185_003:0392a03": "形死心。又落外魔知見。如是坐一時。便起經行。又更",
    "X62n1185_003:0392a04": "持誦。有箇次序。若忙忙促促。一口氣赶去。謂可完卻",
    "X62n1185_003:0392a05": "一日課誦。便有苟且了局的念頭。非真正修行矣。",
    "X62n1185_003:0392a06": "唐飛錫大師寶王論曰。世上之人。多以寶玉水精金",
    "X62n1185_003:0392a07": "則菩提木槵為數珠矣。吾則以出入息為念珠焉。稱",
    "X62n1185_003:0392a08": "佛名號。隨之於息。有大恃怙。安懼於息不還屬後世",
    "X62n1185_003:0392a09": "者哉。余行住坐臥。常用此珠。縱令昏寐。含佛而寢。覺",
    "X62n1185_003:0392a10": "即續之。必於夢中得見彼佛。如鑽燧煙飛。火之前相。",
    "X62n1185_003:0392a11": "夢之不已。三昧成焉。面覩玉毫。親蒙授記。則萬無一",
    "X62n1185_003:0392a12": "失也。",
    "X62n1185_003:0392a13": "又曰。辟散之要。要存於聲。聲之不厲。心竊竊焉。飄飄",
    "X62n1185_003:0392a14": "然無定。聲之厲也。㧞茅連茹。乘策其後。畢命一對。長",
    "X62n1185_003:0392a15": "謝百憂。其義一也。近而取之。聲光所及。萬禍冰消。功",
    "X62n1185_003:0392a16": "德藂林。千山松茂。其義二也。遠而說之。金容熒煌以",
    "X62n1185_003:0392a17": "散彩。寶華淅瀝而雨空。若指諸掌。皆聲致焉。其義三",
    "X62n1185_003:0392a18": "也。如牽木石。重而不前。洪音發號。飄然輕舉。其義四",
    "X62n1185_003:0392a19": "也。與魔軍相戰。旗鼓相望。用聲律於戎軒。以定破於",
    "X62n1185_003:0392a20": "強敵。其義五也。具斯眾義。復何厭哉。",
    "X62n1185_003:0392a21": "華嚴經偈云。寧受無量苦。得聞佛音聲。不受一切樂。",
    "X62n1185_003:0392a22": "而不聞佛名。夫然則佛聲遠震。開善萌芽。猶春雷之",
    "X62n1185_003:0392a23": "動百草。安得輕誣哉。",
    "X62n1185_003:0392a24": "天如法師淨土或問。問曰。念佛之門。多承開導。羣疑",
    "X62n1185_003:0392b01": "盡釋。正信現前矣。但上文所謂抖擻身心。撥棄世事。",
    "X62n1185_003:0392b02": "今世網中人。間有境緣順便。身意安閒者。則可依此",
    "X62n1185_003:0392b03": "而行。其有世事不容撥棄者。又當何以教之。答曰。世",
    "X62n1185_003:0392b04": "網中人。若是痛念無常。用心真切者。不論苦樂逆順。",
    "X62n1185_003:0392b05": "靜閙閒忙。一任公私幹辦。迎賓待客。萬緣交擾。八面",
    "X62n1185_003:0392b06": "應酬。與他念佛兩不相妨。不見古人道。朝也阿彌陀。",
    "X62n1185_003:0392b07": "暮也阿彌陀。假饒忙似箭。不離阿彌陀。又云竹密不",
    "X62n1185_003:0392b08": "妨流水過。山高豈礙白雲飛。其有世緣稍重。力量稍",
    "X62n1185_003:0392b09": "輕者。亦須忙裏偷閒。鬧中取靜。每日或念三萬聲。一",
    "X62n1185_003:0392b10": "萬聲。三千聲。一千聲。定為日課。不容一日放過。又有",
    "X62n1185_003:0392b11": "冗忙之極。頃刻無閒者。每日晨朝必須十念。積久功",
    "X62n1185_003:0392b12": "成。亦不虗棄。念佛之外。或念經禮佛。懺悔發願。種種",
    "X62n1185_003:0392b13": "結緣。種種作福。隨力布施。修諸善功以助之。凡一毫",
    "X62n1185_003:0392b14": "之善。皆須回向西方。如此用功。非惟決定往生。亦且",
    "X62n1185_003:0392b15": "增高品位矣。",
    "X62n1185_003:0392b16": "又問曰。圓觀之修。惟心之念。似乎上器之行門。華嚴",
    "X62n1185_003:0392b17": "十願。寶積十心。亦乃大根之功用。倘根器之不對。則",
    "X62n1185_003:0392b18": "功行之難成。今吾自揣其根。觀吾自好。惟在專持名",
    "X62n1185_003:0392b19": "號。暇則或加禮拜懺悔而已。師以為如何。答曰。善哉",
    "X62n1185_003:0392b20": "善哉。汝知量矣。觀汝之言。政合善導專修無間之說",
    "X62n1185_003:0392b21": "矣。專修者。謂眾生障重。境細心麤。識颺神飛。觀難成",
    "X62n1185_003:0392b22": "就。是以大聖悲憐。直勸專稱名號。政由稱名易故。相",
    "X62n1185_003:0392b23": "續即生。若能念念相續。畢命為期。十即十生。百即百",
    "X62n1185_003:0392b24": "生。何以故。無外雜緣。得正念。故與佛本願相應故。不",
    "X62n1185_003:0392c01": "違教故。順佛語故。若捨專修而修雜業以求生者。百",
    "X62n1185_003:0392c02": "中希得一二。千中希得三四。乃由雜緣亂動。失正念",
    "X62n1185_003:0392c03": "故。與佛本願不相應故。與教相違故。不順佛語故。繫",
    "X62n1185_003:0392c04": "念不相續故。心不相續報佛恩故。雖有業行。常與名",
    "X62n1185_003:0392c05": "利相應故。樂近雜緣。自障障他生淨土故。無間修者。",
    "X62n1185_003:0392c06": "身須專禮阿彌陀佛。不雜餘禮。口須專稱阿彌陀佛。",
    "X62n1185_003:0392c07": "不稱餘號。不誦餘經。意須專想阿彌陀佛。不雜餘想。",
    "X62n1185_003:0392c08": "又若貪瞋癡來間者。隨犯隨懺。不令隔日隔夜隔時。",
    "X62n1185_003:0392c09": "常使清淨。亦名無間修也。善導和尚者。天竺傳中稱",
    "X62n1185_003:0392c10": "為彌陀化身也。觀其專修無間之說。要緊只在念念",
    "X62n1185_003:0392c11": "相續。故孤山亦云。不可等閒發願。散亂稱名。",
    "X62n1185_003:0392c12": "又曰。業報差別經云。高聲念佛誦經。有十種功德。一",
    "X62n1185_003:0392c13": "能排睡眠。二天魔驚怖。三聲徧十方。四三塗息苦。五",
    "X62n1185_003:0392c14": "外聲不入。六令心不散。七勇猛精進。八諸佛歡喜。九",
    "X62n1185_003:0392c15": "三昧現前。十往生淨土。慈雲懺主云。稱佛名時。以心",
    "X62n1185_003:0392c16": "緣歷。字字分明。使心口相繫。方能一念滅八十億劫",
    "X62n1185_003:0392c17": "生死之罪。若不然者。滅罪良難。若恐心散。須高聲疾",
    "X62n1185_003:0392c18": "喚。心則易定。三昧易成故。懷感法師。決疑論中引大",
    "X62n1185_003:0392c19": "集日藏經云。小念見小佛。大念見大佛。論釋曰。大念",
    "X62n1185_003:0392c20": "者。大聲念佛也。小念者。小聲念佛也。此皆聖教。有何",
    "X62n1185_003:0392c21": "惑哉。奉勸世人。厲聲念佛。三昧易成。小聲念佛。遂多",
    "X62n1185_003:0392c22": "馳散。學者方知。非常人能曉也。下品下生。臨終十念。",
    "X62n1185_003:0392c23": "少時猛利。諦心決斷。勝百年願力。今人稱佛。多不專",
    "X62n1185_003:0392c24": "精。散心緩聲。遂使現世成功者少。臨終感應事稀。故",
    "X62n1185_003:0393a01": "特示此法。勸念佛時。一心不亂。高聲念佛。聲聲相續。",
    "X62n1185_003:0393a02": "則不久成功也。",
    "X62n1185_003:0393a03": "明空谷大師景隆曰。念佛一門。修行捷徑。識破此身",
    "X62n1185_003:0393a04": "不實。世間虗妄。唯淨土可歸。念佛可恃。緊念慢念。高",
    "X62n1185_003:0393a05": "聲低聲。總無拘礙。但令身心閒淡。默念不忘。靜鬧閒",
    "X62n1185_003:0393a06": "忙。一而無二。忽然觸境遇緣。打著轉身一句。始知寂",
    "X62n1185_003:0393a07": "光淨土。不離此處。阿彌陀佛。不越自心。然若將心求",
    "X62n1185_003:0393a08": "悟。反成障礙。但以信心為本。一切雜念。都不隨之。如",
    "X62n1185_003:0393a09": "是行去。縱然不悟。沒後亦生淨土。階級進修。無有退",
    "X62n1185_003:0393a10": "轉。優曇和尚令人提云念佛者是誰。或云那箇是我",
    "X62n1185_003:0393a11": "本性阿彌陀。謂是攝心念佛。參究念佛。今不必用此",
    "X62n1185_003:0393a12": "法。只用平常念去。",
    "X62n1185_003:0393a13": "蓮池大師曰。或問今見世人念佛者多。生西方成佛",
    "X62n1185_003:0393a14": "者少何也。答。此有三故。一者口雖念佛。心中不善。以",
    "X62n1185_003:0393a15": "此不得往生。奉勸世人。既是念佛。便要依佛所說。要",
    "X62n1185_003:0393a16": "積德修福。要孝順父母。要忠事君王。要兄弟相愛。要",
    "X62n1185_003:0393a17": "夫妻相敬。要至誠信實。要柔和忍耐。要公平正直。要",
    "X62n1185_003:0393a18": "陰隲方便。要慈愍一切。不殺害生命。不凌辱下人。不",
    "X62n1185_003:0393a19": "欺壓小民。但有不好心起。著力念。定要念退這不好",
    "X62n1185_003:0393a20": "心。如此纔是念佛的人。定得成佛。二者。口雖念佛心",
    "X62n1185_003:0393a21": "中胡思亂想。以此不得往生奉勸世人。念佛之時。按",
    "X62n1185_003:0393a22": "定心猿意馬。字字分明。心心照管。如親在西方面對。",
    "X62n1185_003:0393a23": "不敢散亂。如此纔是念佛的人。定得成佛。三者。口雖",
    "X62n1185_003:0393a24": "念佛。心中只願。求生富貴。或說我等凡夫。西方無有",
    "X62n1185_003:0393b01": "我分。止圖來世不失人身。此則不合佛心。佛指引儞",
    "X62n1185_003:0393b02": "生西方。儞卻自不願生。以此不得往生。奉勸世人。凡",
    "X62n1185_003:0393b03": "念佛者。決意求生。休得疑惑。且如天宮富貴。福盡也",
    "X62n1185_003:0393b04": "要墮落。何況人間富貴。能有幾時。若說儞是凡夫。西",
    "X62n1185_003:0393b05": "方無分。則聖賢都是凡夫做。安知儞不生西方也。便",
    "X62n1185_003:0393b06": "可發廣大心。立堅固志。誓願往生。見佛聞法。得無上",
    "X62n1185_003:0393b07": "果。廣度眾生。如此纔是念佛的人。定得成佛。",
    "X62n1185_003:0393b08": "又曰。夫學佛者。無論莊嚴形迹。止貴真實修行。在家",
    "X62n1185_003:0393b09": "居士。不必定要緇衣道巾。帶髮之人。自可常服念佛。",
    "X62n1185_003:0393b10": "不必定要敲魚擊鼓。好靜之人。自可寂默念佛。不必",
    "X62n1185_003:0393b11": "定要成羣做會。怕事之人。自可閉門念佛。不必定要",
    "X62n1185_003:0393b12": "入寺聽經。識字之人。自可依教念佛。千里燒香。不如",
    "X62n1185_003:0393b13": "安坐家堂念佛。供奉邪師。不如孝順父母念佛。廣交",
    "X62n1185_003:0393b14": "魔友。不如獨身清淨念佛。寄庫來生。不如現在作福",
    "X62n1185_003:0393b15": "念佛。許願保禳。不如悔過自新念佛。習學外道文書。",
    "X62n1185_003:0393b16": "不如一字不識念佛。無知妄談禪理。不如老實持戒",
    "X62n1185_003:0393b17": "念佛。希求妖鬼靈通。不如正信因果念佛。以要言之。",
    "X62n1185_003:0393b18": "端心滅惡。如是念佛。號曰善人。攝心除散。如是念佛。",
    "X62n1185_003:0393b19": "號曰賢人。悟心斷惑。如是念佛。號曰聖人。",
    "X62n1185_003:0393b20": "又曰。人生母子夫妻一家眷屬。俱是宿世因緣。暫時",
    "X62n1185_003:0393b21": "會聚。終必別離。不足悲苦。可悲可苦者。乃是空過一",
    "X62n1185_003:0393b22": "生。不念佛耳。今但萬緣放下。回光返照念佛。即是一",
    "X62n1185_003:0393b23": "生要緊大事。更無多語。此外只管純一念佛。其念佛。",
    "X62n1185_003:0393b24": "要字字心上照過。歷歷分明。時刻切心。不容些須妄",
    "X62n1185_003:0393c01": "想雜念。早晚禮佛時。懇苦發願。求生淨土。如此捱到",
    "X62n1185_003:0393c02": "臨命終時。自然正念現前。往生阿彌陀佛極樂淨土。",
    "X62n1185_003:0393c03": "蓮華化生。永離諸苦。",
    "X62n1185_003:0393c04": "又曰。久亂之心。一時難定。念佛心不清。不必憂。只要",
    "X62n1185_003:0393c05": "工夫深耳。字字句句當心念。",
    "X62n1185_003:0393c06": "又曰。古云。雜念是病。念佛是藥。念佛正治雜念。而不",
    "X62n1185_003:0393c07": "能治者。因念不親切也。雜念起時。即用心加功念佛。",
    "X62n1185_003:0393c08": "字字句句。精一不二。雜念自息矣。",
    "X62n1185_003:0393c09": "又示王廣第曰。不如直下執持一句阿彌陀佛。盡心",
    "X62n1185_003:0393c10": "盡力念去。無絲毫異念。即是無字公案。其無字等話",
    "X62n1185_003:0393c11": "頭。不必提。了純一念佛。念佛上透。千處萬處俱透。",
    "X62n1185_003:0393c12": "又曰。我出家後。到處參訪。時徧融師門庭大振。予至",
    "X62n1185_003:0393c13": "京師叩之。膝行再請。師曰。儞可守本分。不要去貪名",
    "X62n1185_003:0393c14": "求利。不要去攀援。只要因果分明。一心念佛。予受教",
    "X62n1185_003:0393c15": "和尚。行者大笑。以這幾句話。那箇說不出。千里遠來。",
    "X62n1185_003:0393c16": "人道有甚高妙處。原來不值半文。予曰。這箇正見他",
    "X62n1185_003:0393c17": "好處。我們渴仰企慕。遠來到此。他卻不說元說妙。凌",
    "X62n1185_003:0393c18": "駕我們。只老老實實。把自家體認過。切近精實的工",
    "X62n1185_003:0393c19": "夫。丁寧開示。故此是他好處。我至今著實遵守。不曾",
    "X62n1185_003:0393c20": "放失。",
    "X62n1185_003:0393c21": "又曰。予見新學後生。纔把一句佛頓在心頭。閒思妄",
    "X62n1185_003:0393c22": "想。越覺騰沸。便謂念佛工夫。不能攝心。不知汝無量",
    "X62n1185_003:0393c23": "劫來生死根由。如何能得即斷。且萬念紛飛之際。正",
    "X62n1185_003:0393c24": "是做工夫時節。旋收旋散。旋散旋收。久後工夫純熟。",
    "X62n1185_003:0394a01": "自然妄念不起。且汝之能覺妄念重者。虧這句佛耳。",
    "X62n1185_003:0394a02": "如不念佛之時。瀾翻潮湧。剎那不停者。自己豈能覺",
    "X62n1185_003:0394a03": "乎。",
    "X62n1185_003:0394a04": "又曰。念佛有默持。有高聲持。有金剛持。然高聲覺太",
    "X62n1185_003:0394a05": "費力。默念又易昏沉。只是綿綿密密。聲在於唇齒之",
    "X62n1185_003:0394a06": "間。乃謂金剛持。又不可執定。或覺費力。則不妨默持。",
    "X62n1185_003:0394a07": "或覺昏沉。則不妨高聲。如今念佛者。只是手打魚子。",
    "X62n1185_003:0394a08": "隨口呌喊。所以不得利益。必須句句出口入耳。聲聲",
    "X62n1185_003:0394a09": "喚醒自心。譬如一人濃睡。一人喚云某人。則彼即醒",
    "X62n1185_003:0394a10": "矣。所以念佛最能攝心。",
    "X62n1185_003:0394a11": "又曰。塵緣中觀法難成。不如直以學業。家業得暇之",
    "X62n1185_003:0394a12": "時。即便默默執持名號。只貴字字分明。句句親切。心",
    "X62n1185_003:0394a13": "則自攝。若久之不退。三昧成就。即此是觀。",
    "X62n1185_003:0394a14": "又曰。耆宿未見了了。不足恐怖。葢彼心力實不曾用",
    "X62n1185_003:0394a15": "盡耳。今既有疾。亦不必以勉強勇作。但依經中執持",
    "X62n1185_003:0394a16": "名號。一心不亂。一味省緣。可省便省。不得已者。然後",
    "X62n1185_003:0394a17": "應之。自應工夫得力矣。",
    "X62n1185_003:0394a18": "又曰。妄念是病。念佛是藥。久病非片劑所能療。積妄",
    "X62n1185_003:0394a19": "非暫念所能除。其理一也。莫管他妄念紛飛。只貴在",
    "X62n1185_003:0394a20": "念佛精切。字字分明。句句接續。極力執持。方有趨向",
    "X62n1185_003:0394a21": "分。此謂真積力久。而一旦豁然。喻如磨杵作針。鍊鐵",
    "X62n1185_003:0394a22": "作鋼者。定不誣也。入道多門。惟此一門。最為捷徑。不",
    "X62n1185_003:0394a23": "可忽。不可忽。",
    "X62n1185_003:0394a24": "又曰。法門無量。要在明心。明心要門。無如念佛。讀作",
    "X62n1185_003:0394b01": "之暇。或心煩時。靜坐念佛。甚有利益。一念在佛。雜念",
    "X62n1185_003:0394b02": "退休。心空境寂。妙當何如。願無易而忽之。",
    "X62n1185_003:0394b03": "又與王智第曰。貴宅世修盛德。何為尊體搆斯劇疾。",
    "X62n1185_003:0394b04": "得無宿業使之然乎。疾病之由。多從殺生中來。故偏",
    "X62n1185_003:0394b05": "重放生也。今更有所陳。良以外僧代懺。與內心自懺。",
    "X62n1185_003:0394b06": "功德懸殊。願空其心。盡罷一切諸緣。於空心中。單念",
    "X62n1185_003:0394b07": "一聲阿彌陀佛。所云念者。不必啟口動舌。但默默以",
    "X62n1185_003:0394b08": "心眼返照。一字一字分明。一句一句接續。從朝至暮。",
    "X62n1185_003:0394b09": "從暮至朝。心心靡間。若有痛苦。忍之耐之。一心顧念。",
    "X62n1185_003:0394b10": "經云至心念佛一聲。滅八十億劫生死重罪。故功",
    "X62n1185_003:0394b11": "德懸殊也。",
    "X62n1185_003:0394b12": "又錢廣霑問此心放逸來久。雖以念佛攝持。暫得還",
    "X62n1185_003:0394b13": "失。如何保任。答。久反之地。非一戰所可收功。惟在堅",
    "X62n1185_003:0394b14": "勇不退。直至心地開明。自然一得永得。",
    "X62n1185_003:0394b15": "又曰。寂寂治散亂。散去則生昏沉。惺惺治昏沉。昏去",
    "X62n1185_003:0394b16": "則生散亂。止觀雙持。昏散皆退。今只須精明念佛。念",
    "X62n1185_003:0394b17": "無二念曰精。念而返照曰明。精即止。明即觀。一念佛",
    "X62n1185_003:0394b18": "而止觀備矣。",
    "X62n1185_003:0394b19": "又曰。世人稍利根。便輕視念佛。謂是愚夫愚婦勾當。",
    "X62n1185_003:0394b20": "彼徒見愚夫愚婦口誦佛名。心遊千里。而不知此等",
    "X62n1185_003:0394b21": "是名讀佛。非念佛也。念從心。心思憶而不忘。故名曰",
    "X62n1185_003:0394b22": "念。試以儒喻。儒者念念思憶孔子。其去孔子。不亦庶",
    "X62n1185_003:0394b23": "幾乎。今念念思憶五欲。不以為非。而反以念佛為非。",
    "X62n1185_003:0394b24": "噫。似此一生空過。何如作愚夫愚婦耶。而惜乎智可",
    "X62n1185_003:0394c01": "能也。愚不可能也。",
    "X62n1185_003:0394c02": "又曰。予昔在鍊磨場中。時方丈謂眾曰。中元日當作",
    "X62n1185_003:0394c03": "盂蘭盆齋。予以為設供也。俄而無設。唯念佛三日而",
    "X62n1185_003:0394c04": "已。又聞昔有院主為官司所勾攝。堂中第一座。集眾",
    "X62n1185_003:0394c05": "救護。眾以為持誦也。亦高聲念佛而已。此二事逈出",
    "X62n1185_003:0394c06": "常情。有大人作略。真可師法。彼今之念佛者。名為專",
    "X62n1185_003:0394c07": "修。至於禱壽命。則藥師經。解罪愆則梁皇懺。濟厄難",
    "X62n1185_003:0394c08": "則消灾呪。求智慧則觀音文。向所念佛。束之高閣。若",
    "X62n1185_003:0394c09": "無補於事者。不思彼佛壽命無量。況百年壽命乎。不",
    "X62n1185_003:0394c10": "思念彼佛能滅八十億劫生死重罪。況目前罪垢厄",
    "X62n1185_003:0394c11": "難乎。不思彼佛言我以智慧光。廣照無央界。況時人",
    "X62n1185_003:0394c12": "所稱智慧乎。阿伽陀藥。萬病總持。二三其心。莫肯信",
    "X62n1185_003:0394c13": "服。神聖工巧。獨且奈之何哉。",
    "X62n1185_003:0394c14": "又曰。結社念佛始自廬山遠師。今之人主社者。得如",
    "X62n1185_003:0394c15": "遠師否。與社者。得如十八賢否。則宜少不宜多耳。以",
    "X62n1185_003:0394c16": "真實修淨土者。亦如僧堂中人故也。至於男女雜而",
    "X62n1185_003:0394c17": "同社。此則廬山所未有。女人自宜在家念佛。勿入男",
    "X62n1185_003:0394c18": "羣。遠世譏嫌。護佛正法。莫斯為要。願與同衣共守之。",
    "X62n1185_003:0394c19": "又放生社。亦宜少不宜多。以真實慈救生靈者。亦如",
    "X62n1185_003:0394c20": "佛會中人故也。愚意各各隨自所見。隨力所能。買而",
    "X62n1185_003:0394c21": "放之。或至季終。或至歲終。同詣一處。會計所放。考德",
    "X62n1185_003:0394c22": "論業。片時而散。毋侈費齋供。毋耽玩光陰可也。願與",
    "X62n1185_003:0394c23": "同衣共守之。",
    "X62n1185_003:0394c24": "又阿彌陀經疏鈔序曰。著事而念能相繼。不虗入品",
    "X62n1185_003:0395a01": "之功。執理而心實未明。反受落空之禍。註曰。謂著事",
    "X62n1185_003:0395a02": "而信心不切。固無足論。假使專持名號。念念相繼。無",
    "X62n1185_003:0395a03": "有間斷。雖或不明諦理。已能成就淨身。品位縱卑。往",
    "X62n1185_003:0395a04": "生必矣。所謂士人作榜尾。登科亦不惡。但恐榜上無",
    "X62n1185_003:0395a05": "名耳。安得以守愚病之。乃至執理而心實了明。亦不",
    "X62n1185_003:0395a06": "必論。假使騁馳狂慧。躭著頑虗。於自本心。曾未開悟。",
    "X62n1185_003:0395a07": "而輕談淨土。蔑視往生。為害非細。所謂豁達空。撥因",
    "X62n1185_003:0395a08": "果。莽莽蕩蕩招殃禍者也。",
    "X62n1185_003:0395a09": "又疏鈔序曰。的指即有念心得入無念者。心本無念。",
    "X62n1185_003:0395a10": "念起即乖。而眾生無始以來。妄想慣習。未易卒遣。今",
    "X62n1185_003:0395a11": "教念佛。是乃以毒攻毒用兵止兵。病愈宼平。則捨病",
    "X62n1185_003:0395a12": "體。更無自身。即宼盜。原吾赤子。註曰。起信論云。心體",
    "X62n1185_003:0395a13": "離念。而起念念佛。豈不反擾其心。佛藏經曰。無覺無",
    "X62n1185_003:0395a14": "觀。名為念佛。無想無語。是名念佛。而起念念佛。豈不",
    "X62n1185_003:0395a15": "反背於佛。今謂滅諸覺觀。實相念佛。理則誠然。但以",
    "X62n1185_003:0395a16": "心雖離念。而無明染心。念念相續。如七年之病。久亂",
    "X62n1185_003:0395a17": "之民。故曰慣習。茲欲勉強遏捺。立使空寂。而止動歸",
    "X62n1185_003:0395a18": "止。止更彌動。縱麤念暫息。細念猶存。便謂相應。錯謬",
    "X62n1185_003:0395a19": "非小。既居凡地。未能絕慮忘緣。何不即緣慮而作修",
    "X62n1185_003:0395a20": "進。故以念還攻於念。念一佛名。換彼百千萬億之雜",
    "X62n1185_003:0395a21": "念也。而妄從真起。波逐水生。即念即空。居然本體。非",
    "X62n1185_003:0395a22": "於念外別得菩提。故云萬法虗偽。唯是一心。了悟自",
    "X62n1185_003:0395a23": "心。觸目菩提矣。唯如病體瘳時。便名健體。亂民定後。",
    "X62n1185_003:0395a24": "即是良民。去念而求心。是醫必滅身而療病。將必屠",
    "X62n1185_003:0395b01": "國而安民也。豈理也哉。",
    "X62n1185_003:0395b02": "又曰。十方世界皆有淨土。何為獨示西方。教生彼國。",
    "X62n1185_003:0395b03": "良由道以多岐亡羊。射以專注中鵠。心無二用。功戒",
    "X62n1185_003:0395b04": "雜施。",
    "X62n1185_003:0395b05": "幽溪大師淨土法語曰。稱名如小本彌陀經。七日持",
    "X62n1185_003:0395b06": "名。一心不亂。有事一心理一心。若口稱佛名。繫心在",
    "X62n1185_003:0395b07": "緣。聲聲相續。心心不亂。設心緣外境。攝之令還。此須",
    "X62n1185_003:0395b08": "生決定心。斷後際念。撥棄世事。放下緣心。使此念心",
    "X62n1185_003:0395b09": "漸漸增長。從漸至久。自少至多。若一日二日乃至七",
    "X62n1185_003:0395b10": "日。畢竟要成一心不亂而後已。此事一心也。苟得此",
    "X62n1185_003:0395b11": "已。則極樂之淨因成就。而垂終之正念必然。身無病",
    "X62n1185_003:0395b12": "苦。不受惡纏。預知時至。身心歡喜。吉祥而逝。坐脫立",
    "X62n1185_003:0395b13": "亡。親見彌陀。垂光接引。若理一心者。此無他法。但於",
    "X62n1185_003:0395b14": "事一心中。念念了達能念之心。所念之佛。三際平等。",
    "X62n1185_003:0395b15": "十方互融。非空非有。非自非他。無去無來。不生不滅。",
    "X62n1185_003:0395b16": "現前一念之心。便是未來淨土之際。念而不念。無念",
    "X62n1185_003:0395b17": "而念。無生而生。生而無生。於無可念中熾然而念。於",
    "X62n1185_003:0395b18": "無生中熾然求生。是為事一心中明理一心也。",
    "X62n1185_003:0395b19": "明憨山大師德清。精修淨業。有海陽禪人求授戒法。",
    "X62n1185_003:0395b20": "因問修淨土之要。清曰。佛說修行出生死法。方便多",
    "X62n1185_003:0395b21": "門。唯有念佛求生淨土。最為捷要。此法門。乃佛無問",
    "X62n1185_003:0395b22": "自說。三根普被。四眾齊收。非是權為下根設也。經云。",
    "X62n1185_003:0395b23": "若淨佛土。當淨自心。今修行淨業必以淨心為本。要",
    "X62n1185_003:0395b24": "淨自心。第一先要戒根清淨。以身三口四意三。此十",
    "X62n1185_003:0395c01": "惡業。乃三塗苦因。今持戒之要。先須三業清淨。則心",
    "X62n1185_003:0395c02": "自淨。於此清淨心中。厭娑婆苦。發願往生安養。立念",
    "X62n1185_003:0395c03": "佛正行。然念佛必要為生死心切。先斷外緣。單提一",
    "X62n1185_003:0395c04": "念。以一句阿彌陀佛為命根。念念不忘。心心不斷。二",
    "X62n1185_003:0395c05": "六時中。行住坐臥。拈匙舉筯。折旋俯仰。動靜閒忙。於",
    "X62n1185_003:0395c06": "一切時。不愚不昧。並無異緣。如此用心。久久純熟。乃",
    "X62n1185_003:0395c07": "至夢中亦不忘失。寤寐一時。則工夫綿密。打成一片。",
    "X62n1185_003:0395c08": "是為得力時也。又有淨心居士者。問念佛不能成片。",
    "X62n1185_003:0395c09": "請開示。清示之曰。修行第一要為生死心切。生死心",
    "X62n1185_003:0395c10": "不切。如何能念佛成片。且眾生無量劫來。念念妄想。",
    "X62n1185_003:0395c11": "情根固蔽。即今生出世。何曾一念痛為生死。日用念",
    "X62n1185_003:0395c12": "念循情。未嘗反省。今欲以虗浮信心。就要斷多劫生",
    "X62n1185_003:0395c13": "死。所謂杯水救輿薪之火。有是理哉。若果為生死心",
    "X62n1185_003:0395c14": "切。念念若救頭然。只恐一失人身。百劫難復。要將此",
    "X62n1185_003:0395c15": "一聲佛咬定。定要敵過妄想。一切處念念現前。不被",
    "X62n1185_003:0395c16": "妄想遮障。如此下苦切工夫。久久純熟。自然相應。不",
    "X62n1185_003:0395c17": "求成片。而自成片矣。此事全要自己著力。",
    "X62n1185_003:0395c18": "又曰。凡念佛時。先將自己胷中雜亂念頭。一齊放下。",
    "X62n1185_003:0395c19": "放到無可放處。單單提起一句阿彌陀佛。歷歷分明。",
    "X62n1185_003:0395c20": "心中不斷。如線貫珠。又如箭筈相拄。中間無一毫空",
    "X62n1185_003:0395c21": "隙處。如此著力靠定。于一切處。不被境緣牽引打失。",
    "X62n1185_003:0395c22": "日用動靜。不雜不亂。夢寐如一。念到臨命終時。一心",
    "X62n1185_003:0395c23": "不亂。便是超生淨土之時也。又曰。每日除二時功課",
    "X62n1185_003:0395c24": "外。單將一聲阿彌陀佛橫在胸中。念念不忘。心心不",
    "X62n1185_003:0396a01": "昧。把一切世事都不思想。只將一句佛。作自己命根。",
    "X62n1185_003:0396a02": "咬定牙關。決不放捨。乃至飲食起居。行住坐臥。此一",
    "X62n1185_003:0396a03": "聲佛。時時現前。若遇逆順喜怒煩惱境界。心不安時。",
    "X62n1185_003:0396a04": "就將者一聲佛提起一拶。即見煩惱當下消滅。以念",
    "X62n1185_003:0396a05": "念煩惱是生死苦根。今以念佛消滅煩惱。便是佛度",
    "X62n1185_003:0396a06": "生死苦處。若念佛消得煩惱。便可了得生死。更無別",
    "X62n1185_003:0396a07": "法。若念佛念到煩惱上作得主。便於睡夢中作得主。",
    "X62n1185_003:0396a08": "若於睡夢中作得主。則於病苦中作得主。若於病苦",
    "X62n1185_003:0396a09": "中作得主。則於臨命終時便知去處矣。此事不難行。",
    "X62n1185_003:0396a10": "只是要一念為生死心切。單單靠定一聲佛。更不別",
    "X62n1185_003:0396a11": "向尋思。久久純熟。自然得大安樂。得大受用。",
    "X62n1185_003:0396a12": "明張守約嘗擬寒山詩三百首。激勸緇素。一以淨土",
    "X62n1185_003:0396a13": "為歸。一云。淨土大法門。彌陀大願力。千生萬劫來。今",
    "X62n1185_003:0396a14": "朝始識得。當生難遭想。慎勿更錯失。念佛求往生。貴",
    "X62n1185_003:0396a15": "在心專一。一云。物外寄閒身。諸緣任運歇。不染半點",
    "X62n1185_003:0396a16": "塵。唯念一聲佛。性使輭如綿。心要硬如鐵。肯作無益",
    "X62n1185_003:0396a17": "事。水底去撈月。一云。昨日入蓮社。口佛心亦佛。今日",
    "X62n1185_003:0396a18": "火宅中。事雜念亦雜。若非根器深。未免塵勞汩。是以",
    "X62n1185_003:0396a19": "古哲人。山中修淨業。一云。上品見佛速。下品見佛遲。",
    "X62n1185_003:0396a20": "雖有遲速異。終無退轉時。參禪病著相。念佛貴斷疑。",
    "X62n1185_003:0396a21": "實實有淨土。實實有蓮池。一云。七十古來稀。前面無",
    "X62n1185_003:0396a22": "多日。急急辦盤纏。猶恐來不及。橫也任他橫。直也任",
    "X62n1185_003:0396a23": "他直。安得閒工夫。與之分皂白。",
    "X62n1185_003:0396a24": "明張光緯念佛說曰。經云執持名號。一心不亂。執持",
    "X62n1185_003:0396b01": "云者。若可把捉。而非把捉。儒家所謂拳拳服膺。朱子",
    "X62n1185_003:0396b02": "訓以恭敬奉持者是。下文弗失。便是不亂義。儒家又",
    "X62n1185_003:0396b03": "言顧諟。朱子釋以常目在之。即是觀佛義。亦即是不",
    "X62n1185_003:0396b04": "亂義。口誦佛名。眼觀佛像。耳還自聽。聲從舌流。禪味",
    "X62n1185_003:0396b05": "悅心。鼻聞香氣。知是念佛。反六還一。云何得亂。吾今",
    "X62n1185_003:0396b06": "念佛。作一方便。自視此心。如淨寶瓶。佛名如穀。逐字",
    "X62n1185_003:0396b07": "逐句。如穀投瓶。貫珠而下。穀既無盡。瓶亦不滿。不放",
    "X62n1185_003:0396b08": "一粒拋向瓶外。顧念此瓶。不滿徑寸。中藏三千大千",
    "X62n1185_003:0396b09": "世界。百億微塵數佛。我亦與之俱會一處。游樂宴息。",
    "X62n1185_003:0396b10": "方是我安身立命處也。又曰。石南和尚偈曰。念佛切",
    "X62n1185_003:0396b11": "莫貪多念。且念一百心不亂。九十九聲一念差。捋轉",
    "X62n1185_003:0396b12": "數珠都不算。如是一百百至千。從千至萬如珠貫。箭",
    "X62n1185_003:0396b13": "射不入刀不侵。百萬魔軍皆退竄。吾向來念佛。亦只",
    "X62n1185_003:0396b14": "囫圇念過。今始知須字字從心裏出。還須字字入心",
    "X62n1185_003:0396b15": "裏去。當念佛時。先要閉目端坐。凝神定慮。不可有一",
    "X62n1185_003:0396b16": "毫雜亂心。躁競心。昏惰心。開口出聲。務令聲從心發。",
    "X62n1185_003:0396b17": "心籍口傳息調聲和。不徐不疾。字字分明。句句相續。",
    "X62n1185_003:0396b18": "分之則一字可作一句。貫之則百千句直如一句綿",
    "X62n1185_003:0396b19": "綿密密。自一聲而至千萬聲。自一刻而至十二時。無",
    "X62n1185_003:0396b20": "斷無續。不缺不漏。久之純熟。花開見佛。",
    "X62n1185_003:0396b21": "兼觀門",
    "X62n1185_003:0396b22": "古德謂眾生心雜。觀想難成。是以惟勸專持名號。",
    "X62n1185_003:0396b23": "夫觀法亦分事理二門。理觀之細。如所謂一心三",
    "X62n1185_003:0396b24": "觀。元妙精微。誠非初心凡夫所能猝就。其事觀工",
    "X62n1185_003:0396c01": "夫。於十六觀中。隨取一觀。時時觀想。專注勿移。心",
    "X62n1185_003:0396c02": "境空澄。持誦更為得力。平時觀想既熟。臨期境乃",
    "X62n1185_003:0396c03": "現前。此為騎馬柱杖。把穩要法。不可不兼修也。輯",
    "X62n1185_003:0396c04": "兼觀門。",
    "X62n1185_003:0396c05": "龍舒淨土文曰。齋戒潔已。清心靜慮。面西安坐。閉目",
    "X62n1185_003:0396c06": "默然。觀想阿彌陀佛真金色身。在西方七寶池中大",
    "X62n1185_003:0396c07": "蓮華上坐。其身長丈六。兩眉中間向上有白毫一條。",
    "X62n1185_003:0396c08": "八稜中空。右旋轉五遭。光明照曜金色面與金色身。",
    "X62n1185_003:0396c09": "次停心注想於白毫。更不得妄有分毫他念。當令閉",
    "X62n1185_003:0396c10": "眼開眼。悉皆見之。蓋欲念念不忘也。如此久久。念心",
    "X62n1185_003:0396c11": "成熟。自然感應見佛全身。此法最為上。謂身想佛時。",
    "X62n1185_003:0396c12": "此身即是佛。又過於口念也。身後必上品上生。唐啟",
    "X62n1185_003:0396c13": "芳圓果二人作觀想法。只五月。自覺身到淨土。見佛",
    "X62n1185_003:0396c14": "聞法。所謂十六觀經者。詳說諸觀想法。又不止此而",
    "X62n1185_003:0396c15": "已。",
    "X62n1185_003:0396c16": "蓮池大師曰。攝心用觀。坐立想像等。此俱隨時無定。",
    "X62n1185_003:0396c17": "但常觀無間。非塵緣未了者所能為。雖不能常觀。亦",
    "X62n1185_003:0396c18": "是工夫。毋用為慮。",
    "X62n1185_003:0396c19": "又曰。漢莊伯微。每於日落時。面對西北。想崑崙山。久",
    "X62n1185_003:0396c20": "之見崑崙仙人傳法得度。此彷彿與西方日觀相似。",
    "X62n1185_003:0396c21": "但彼屬妄想。不修正觀耳。久積妄想。以精神之極。尚",
    "X62n1185_003:0396c22": "得遂其所見。況一心正觀。三昧成就。而不往生者哉。",
    "X62n1185_003:0396c23": "又阿彌陀經疏鈔曰。修淨土者。若禮佛時。當想己身",
    "X62n1185_003:0396c24": "在蓮華中作禮。佛在蓮華中受我禮敬。若念佛時。當",
    "X62n1185_003:0397a01": "想己身在蓮華中結跏趺坐。佛在蓮華中接引於我。",
    "X62n1185_003:0397a02": "然後一心持名。昔有二僧作蓮華開合想。遂得往生。",
    "X62n1185_003:0397a03": "況復加之一心持名。而不生者乎。問。此經不兼色像。",
    "X62n1185_003:0397a04": "今胡乃爾。答。有專主故。兼亦無礙。如菩薩偏行六度",
    "X62n1185_003:0397a05": "時。以施為專主。餘非不修。但隨力隨分。今念佛亦然。",
    "X62n1185_003:0397a06": "專主於觀想者。少時持名。專主於持名者。少時觀想。",
    "X62n1185_003:0397a07": "亦隨力隨分之意也。所謂不兼色像者。葢恐一心執",
    "X62n1185_003:0397a08": "持名號。又一心觀想色像。不唯心無二用。而兩事雙",
    "X62n1185_003:0397a09": "行。輕重不分。俱無成就耳。苟明於正助之義。則一心",
    "X62n1185_003:0397a10": "持名以為其正。少時之助。助亦歸正。如火益薪。復有",
    "X62n1185_003:0397a11": "何礙。",
    "X62n1185_003:0397a12": "幽溪大師淨土法語曰。觀想者。具如觀無量壽佛經。",
    "X62n1185_003:0397a13": "境有十六。觀佛最要。當觀阿彌陀佛丈六之身。作紫",
    "X62n1185_003:0397a14": "磨黃金色像。立七寶華池之上。作垂手接引狀。身有",
    "X62n1185_003:0397a15": "三十二種大人相。相有八十種隨形好。作此想者。亦",
    "X62n1185_003:0397a16": "有事理。事則以心繫佛。以佛繫心。初觀足下安平。猶",
    "X62n1185_003:0397a17": "如奩底。次觀具千輻輪相。如是次第逆緣至於頂中",
    "X62n1185_003:0397a18": "肉髻。復從肉髻順緣至於足底。了了分明。無分散意。",
    "X62n1185_003:0397a19": "理一心者。經云。諸佛如來是法界身。入一切眾生心",
    "X62n1185_003:0397a20": "想中。是故汝等心想佛時。是心即是三十二相。八十",
    "X62n1185_003:0397a21": "種好。是心作佛。是心是佛。諸佛如來正偏知海。從心",
    "X62n1185_003:0397a22": "想生。是故汝等。應當繫念彼佛。多陀阿伽度。阿羅訶。",
    "X62n1185_003:0397a23": "三藐三佛陀。此義具明。微妙三觀。俱如觀經疏妙宗",
    "X62n1185_003:0397a24": "鈔中說。緣此二種正行。要當相須而進。凡於行住睡",
    "X62n1185_003:0397b01": "臥時。則一心稱名。凡於趺坐蒲團時。則心心作觀。行",
    "X62n1185_003:0397b02": "倦則趺坐以觀佛。坐出則經行以稱名。苟於四威儀",
    "X62n1185_003:0397b03": "中修之不間。往生西方必矣。",
    "X62n1185_003:0397b04": "憨山大師曰。一心持名。固是正行。又必資以觀想。更",
    "X62n1185_003:0397b05": "見穩密。佛為韋提希說十六妙觀。便得一生取辦。今",
    "X62n1185_003:0397b06": "當於十六觀中。隨取一觀。或單觀佛及菩薩妙相。或",
    "X62n1185_003:0397b07": "觀淨土境界。如彌陀經說蓮華寶地等。隨意觀想。若",
    "X62n1185_003:0397b08": "觀想分明。則二六時中。現前如在淨土。臨命終時。一",
    "X62n1185_003:0397b09": "念頓生。如此用心。精持戒行。永斷惡念煩惱。以此淨",
    "X62n1185_003:0397b10": "心。觀念相繼。淨土真因。無外此者。",
    "X62n1185_003:0397b11": "明唐宜之曰。竊見邇年禪律講之期。所在宣揚。唯淨",
    "X62n1185_003:0397b12": "土觀門。廢閣不講。夫世間口裏誦佛之人不少。而生",
    "X62n1185_003:0397b13": "淨土不多者。不修觀門故。葢往生者。心能往。口不能",
    "X62n1185_003:0397b14": "往也。使修觀之人。源源不絕。著衣喫飯。常在觀中。或",
    "X62n1185_003:0397b15": "神遊蓮海。華中禮佛。或坐矚金容。光輝四映。或面覩",
    "X62n1185_003:0397b16": "彌陀。身滿虗空。或靜見伴侶。同臨德水。昔人所謂守",
    "X62n1185_003:0397b17": "此一觀。庶階其峯。不可不知也。",
    "X62n1185_003:0397b18": "張次民曰。念佛之法。須兼作觀。瞑目向西。端坐默想。",
    "X62n1185_003:0397b19": "神與形離。驀直西去。漸見樹林。及諸水鳥。金繩界道。",
    "X62n1185_003:0397b20": "欄楯交羅。取次遄行。寶池勝蓮。香臺樓閣。種種在目。",
    "X62n1185_003:0397b21": "儼然如來現身丈六。觀音侍左。勢至侍右。放眉間光。",
    "X62n1185_003:0397b22": "垂手接引。我及海眾。同攝光中。隨引而上。禮足悲懇。",
    "X62n1185_003:0397b23": "於時忽見金掌摩頂。甘露灑身。此心廓然。護大安穩。",
    "X62n1185_003:0397b24": "徐徐神返。若出定然。於彼世界中日遊一遍。往生路",
    "X62n1185_003:0397c01": "熟。時至不迷。願以此告諸念佛人。須知心念。莫但口",
    "X62n1185_003:0397c02": "念。入此門時。去佛不遠。",
    "X62n1185_003:0397c04": "徑中徑又徑卷三"
}