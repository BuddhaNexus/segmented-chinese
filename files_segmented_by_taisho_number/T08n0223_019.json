{
    "T08n0223_019:0355c13": "摩訶般若波羅蜜經卷第十九",
    "T08n0223_019:0355c15": "後秦龜茲國三藏鳩摩羅什譯",
    "T08n0223_019:0355c16": "62 魔愁品魔愁品第六十二丹云同學品",
    "T08n0223_019:0355c17": "爾時釋提桓因白佛言：「世尊！是般若波羅蜜",
    "T08n0223_019:0355c18": "甚深難見，無諸憶想分別，畢竟離故。世尊！",
    "T08n0223_019:0355c19": "是眾生聞是般若波羅蜜，能持讀誦說，正憶",
    "T08n0223_019:0355c20": "念、親近、如說行，乃至阿耨多羅三藐三菩提",
    "T08n0223_019:0355c21": "不雜餘心、心數法者，不從小功德來。」佛",
    "T08n0223_019:0355c22": "言：「如是，如是！聞是深般若波羅蜜乃至不",
    "T08n0223_019:0355c23": "雜餘心、心數法者，不從小功德來。憍尸",
    "T08n0223_019:0355c24": "迦！於汝意云何？若閻浮提眾生成就十善",
    "T08n0223_019:0355c25": "道、四禪、四無量心、四無色定。復有善男子、善",
    "T08n0223_019:0355c26": "女人受持深般若波羅蜜，讀誦親近、正憶念、",
    "T08n0223_019:0355c27": "如說行，勝於閻浮提眾生成就十善道乃至",
    "T08n0223_019:0355c28": "四無色定，百倍千倍千萬億倍乃至算數、譬",
    "T08n0223_019:0355c29": "喻所不能及。」爾時有一比丘語釋提桓",
    "T08n0223_019:0356a01": "因：「憍尸迦！是善男子、善女人行般若波羅",
    "T08n0223_019:0356a02": "蜜功德，勝於仁者。」釋提桓因言：「是善男子、",
    "T08n0223_019:0356a03": "善女人一發心勝於我，何況聞是般若波",
    "T08n0223_019:0356a04": "羅蜜，書持讀誦、正憶念、如說行。是善男子、善",
    "T08n0223_019:0356a05": "女人行般若波羅蜜，非但勝我，亦勝一切",
    "T08n0223_019:0356a06": "世間天及人、阿修羅；非但勝一切世間天及",
    "T08n0223_019:0356a07": "人、阿修羅，亦勝諸須陀洹、斯陀含、阿那含、阿",
    "T08n0223_019:0356a08": "羅漢、辟支佛；非但勝是須陀洹乃至辟支佛，",
    "T08n0223_019:0356a09": "亦勝菩薩行五波羅蜜，遠離般若波羅蜜",
    "T08n0223_019:0356a10": "者；非但勝菩薩行五波羅蜜，遠離般若波",
    "T08n0223_019:0356a11": "羅蜜者，亦勝菩薩行般若波羅蜜，無方便",
    "T08n0223_019:0356a12": "力者。是菩薩摩訶薩如說行般若波羅蜜，",
    "T08n0223_019:0356a13": "不斷佛種、常見諸佛、疾近道場；菩薩如是",
    "T08n0223_019:0356a14": "行，為欲拔出眾生沈沒長流者；是菩薩如",
    "T08n0223_019:0356a15": "是學，為不學聲聞、辟支佛學。菩薩如是學，",
    "T08n0223_019:0356a16": "四天王天來至菩薩所，如是言：『善男子！當",
    "T08n0223_019:0356a17": "勤疾學，坐道場成阿耨多羅三藐三菩提",
    "T08n0223_019:0356a18": "時，如過去諸佛所受四鉢亦當應受，我當",
    "T08n0223_019:0356a19": "持來奉上菩薩。』及諸餘天——四天王天、三十三",
    "T08n0223_019:0356a20": "天、夜摩天、兜率陀天、化樂天、他化自在天，梵",
    "T08n0223_019:0356a21": "天乃至首陀會天——亦當供養。十方諸佛亦常",
    "T08n0223_019:0356a22": "念是菩薩摩訶薩如說行是深般若波羅蜜",
    "T08n0223_019:0356a23": "者。是菩薩諸所有世間危難勤苦之事，永無",
    "T08n0223_019:0356a24": "復有；一切世間有四百四病，是菩薩身中無",
    "T08n0223_019:0356a25": "是諸病。以行深般若波羅蜜故，得是現世",
    "T08n0223_019:0356a26": "功德。」爾時阿難作是念：「釋提桓因自以力說",
    "T08n0223_019:0356a27": "耶？以佛神力說乎？」釋提桓因知阿難意所",
    "T08n0223_019:0356a28": "念，語阿難言：「我之所說，皆佛威神。」佛告阿",
    "T08n0223_019:0356a29": "難：「如是，如是！如釋提桓因所說，皆佛威神。",
    "T08n0223_019:0356b01": "阿難！是菩薩摩訶薩習學是深般若波羅蜜",
    "T08n0223_019:0356b02": "時，三千大千世界中諸惡魔皆生狐疑：『今是",
    "T08n0223_019:0356b03": "菩薩，為當得阿耨多羅三藐三菩提？當中",
    "T08n0223_019:0356b04": "道於實際作證墮聲聞、辟支佛地？』復次，阿",
    "T08n0223_019:0356b05": "難！若菩薩摩訶薩不離般若波羅蜜時，魔",
    "T08n0223_019:0356b06": "復大愁毒，如箭入心。是時魔復放大火風",
    "T08n0223_019:0356b07": "四方俱起，欲令菩薩心沒恐怖懈怠，於薩",
    "T08n0223_019:0356b08": "婆若中乃至起一亂念。」阿難白佛言：「世尊！",
    "T08n0223_019:0356b09": "魔為都嬈亂諸菩薩？有不嬈亂者？」佛告阿",
    "T08n0223_019:0356b10": "難：「有嬈者，有不嬈者。」阿難白佛言：「世尊！何",
    "T08n0223_019:0356b11": "等菩薩為惡魔所嬈？」佛言：「有菩薩摩訶薩",
    "T08n0223_019:0356b12": "先世聞是深般若波羅蜜，心不信解。如是",
    "T08n0223_019:0356b13": "菩薩，魔得其便。「復次，阿難！菩薩聞說是深",
    "T08n0223_019:0356b14": "般若波羅蜜時，意疑是般若波羅蜜為實有、",
    "T08n0223_019:0356b15": "為實無？如是菩薩魔得其便。「復次，阿難！有",
    "T08n0223_019:0356b16": "菩薩遠離善知識，為惡知識所攝故，不聞",
    "T08n0223_019:0356b17": "深般若波羅蜜。不聞故不知不見，不問：『云",
    "T08n0223_019:0356b18": "何應行般若波羅蜜？云何應修般若波羅",
    "T08n0223_019:0356b19": "蜜？』是菩薩，惡魔得其便。「復次，阿難！若菩薩",
    "T08n0223_019:0356b20": "遠離般若波羅蜜受惡法，是菩薩為惡魔",
    "T08n0223_019:0356b21": "得便。魔作是念：『是輩當有伴黨，當滿我",
    "T08n0223_019:0356b22": "願。是菩薩自墮二地，亦使他人墮於二地。』",
    "T08n0223_019:0356b23": "「復次，阿難！若菩薩聞說深般若波羅蜜時，",
    "T08n0223_019:0356b24": "語他人言：『是般若波羅蜜甚深，我尚不能",
    "T08n0223_019:0356b25": "得底，汝復用聞、用學是般若波羅蜜為？』",
    "T08n0223_019:0356b26": "如是菩薩，魔得其便。「復次，阿難！若菩薩輕",
    "T08n0223_019:0356b27": "餘菩薩言：『我行般若波羅蜜、行遠離空；汝",
    "T08n0223_019:0356b28": "無是功德。』是時惡魔大歡喜踊躍。若有菩",
    "T08n0223_019:0356b29": "薩自恃名姓多人知識故，輕餘行善菩薩，",
    "T08n0223_019:0356c01": "是人無實阿惟越致行、類、相貌、功德。無是",
    "T08n0223_019:0356c02": "功德故，生諸煩惱，但著虛名故，輕賤餘人",
    "T08n0223_019:0356c03": "言：『汝不在如我所得法中。』爾時惡魔作是",
    "T08n0223_019:0356c04": "念：『今我境界宮殿不空，增益三惡道。』惡魔",
    "T08n0223_019:0356c05": "助其威力，令餘人信受其語。信受其語故，",
    "T08n0223_019:0356c06": "受行其經，如說修學。如說修學時，增益諸",
    "T08n0223_019:0356c07": "結使。是諸人心顛倒故，身、口、意業所作皆受",
    "T08n0223_019:0356c08": "惡報。以是因緣，增益三惡道，魔之眷屬宮",
    "T08n0223_019:0356c09": "殿益多。阿難！魔見是利故，大歡喜踊躍。阿",
    "T08n0223_019:0356c10": "難！若行菩薩道者與求聲聞道家共諍",
    "T08n0223_019:0356c11": "鬪，魔作是念：『是遠離薩婆若。』阿難！若菩薩、",
    "T08n0223_019:0356c12": "菩薩共諍鬪瞋恚罵詈，是時惡魔便大歡喜",
    "T08n0223_019:0356c13": "踊躍，言：『兩離薩婆若遠。』復次，阿難！若未受",
    "T08n0223_019:0356c14": "記菩薩向得記菩薩生惡心諍鬪罵詈，隨",
    "T08n0223_019:0356c15": "起念多少，劫若干劫數。若不捨一切種智，",
    "T08n0223_019:0356c16": "然後乃補爾所劫大莊嚴。」阿難白佛言：「世",
    "T08n0223_019:0356c17": "尊！是惡心乃經爾所劫數，於其中間寧得",
    "T08n0223_019:0356c18": "出除不？」佛言：「阿難！我雖說求菩薩道及",
    "T08n0223_019:0356c19": "聲聞人得出罪，阿難！若求菩薩道人共諍",
    "T08n0223_019:0356c20": "鬪瞋恚罵詈懷恨，不悔不捨者，我不說有",
    "T08n0223_019:0356c21": "出，必當更爾所劫數。若不捨一切種智，",
    "T08n0223_019:0356c22": "然後乃大莊嚴。阿難！若是菩薩鬪諍瞋恚罵",
    "T08n0223_019:0356c23": "詈，便自改悔，作是念：『我為大失！我當為一",
    "T08n0223_019:0356c24": "切眾生下屈，今世後世皆使和解，我當忍",
    "T08n0223_019:0356c25": "受一切眾生履踐，如橋梁如聾如瘂。云何",
    "T08n0223_019:0356c26": "以惡語報人？我不應壞是甚深阿耨多羅",
    "T08n0223_019:0356c27": "三藐三菩提心。我得阿耨多羅三藐三菩提",
    "T08n0223_019:0356c28": "時，應當度是一切苦惱眾生，云何當起瞋",
    "T08n0223_019:0356c29": "恚？』」阿難白佛言：「世尊！菩薩、菩薩共住云何？」",
    "T08n0223_019:0357a01": "佛告阿難：「菩薩、菩薩共住，相視當如世尊。",
    "T08n0223_019:0357a02": "何以故？是菩薩摩訶薩應作是念：『是我真",
    "T08n0223_019:0357a03": "伴，共乘一舡。彼學我學，所謂檀那波羅蜜",
    "T08n0223_019:0357a04": "乃至一切種智。若是菩薩雜行、離薩婆若心，",
    "T08n0223_019:0357a05": "我不應如是學。若是菩薩不雜行、不離薩",
    "T08n0223_019:0357a06": "婆若心，我亦應如是學。』菩薩摩訶薩如是",
    "T08n0223_019:0357a07": "學者，是為同學。」",
    "T08n0223_019:0357a08": "63 等學品摩訶般若波羅蜜經等學品第六十三",
    "T08n0223_019:0357a09": "須菩提白佛言：「世尊！何等是菩薩摩訶薩等",
    "T08n0223_019:0357a10": "法？菩薩所應學。」「須菩提！內空是菩薩等法；",
    "T08n0223_019:0357a11": "外空乃至無法有法空，是菩薩等法。須菩",
    "T08n0223_019:0357a12": "提！色、色相空，受想行識、識相空，乃至阿耨多",
    "T08n0223_019:0357a13": "羅三藐三菩提、阿耨多羅三藐三菩提相空。",
    "T08n0223_019:0357a14": "須菩提！是名菩薩摩訶薩等法。住是等法，",
    "T08n0223_019:0357a15": "得阿耨多羅三藐三菩提。」須菩提白佛言：",
    "T08n0223_019:0357a16": "「世尊！若菩薩摩訶薩為色盡故學，為學薩",
    "T08n0223_019:0357a17": "婆若；為色離故學、為色滅故學，為學薩婆",
    "T08n0223_019:0357a18": "若；為色不生故學，為學薩婆若。受想行識",
    "T08n0223_019:0357a19": "亦如是。修行四念處乃至十八不共法，盡、離、",
    "T08n0223_019:0357a20": "滅、不生故，學為學薩婆若。」佛告須菩提：「如",
    "T08n0223_019:0357a21": "須菩提所說，為色盡、離、滅、不生故學，為學",
    "T08n0223_019:0357a22": "薩婆若；受想行識乃至十八不共法盡、離、滅、",
    "T08n0223_019:0357a23": "不生故學，為學薩婆若。」佛告須菩提：「於",
    "T08n0223_019:0357a24": "汝意云何，色如、受想行識如，乃至阿耨多羅",
    "T08n0223_019:0357a25": "三藐三菩提如、佛如，是諸如，盡、滅、斷不？」須菩",
    "T08n0223_019:0357a26": "提言：「不也，世尊！」佛告須菩提：「菩薩摩訶薩",
    "T08n0223_019:0357a27": "如是學如，為學薩婆若。是如不作證、不",
    "T08n0223_019:0357a28": "滅不斷。須菩提！菩薩摩訶薩如是學如，為",
    "T08n0223_019:0357a29": "學薩婆若。須菩提！菩薩摩訶薩如是學，為",
    "T08n0223_019:0357b01": "學六波羅蜜，為學四念處乃至十八不共",
    "T08n0223_019:0357b02": "法。若學六波羅蜜乃至十八不共法，為學",
    "T08n0223_019:0357b03": "薩婆若。須菩提！如是學，為盡諸學邊。如",
    "T08n0223_019:0357b04": "是學，魔若魔天所不能壞。如是學，直到阿",
    "T08n0223_019:0357b05": "惟越致地。如是學，為學佛所行道。如是學，",
    "T08n0223_019:0357b06": "為得擁護法，為學大慈大悲，為學淨佛",
    "T08n0223_019:0357b07": "國土、成就眾生。須菩提！如是學，為學三轉",
    "T08n0223_019:0357b08": "十二行法輪故。如是學，為學度眾生。如",
    "T08n0223_019:0357b09": "是學，為學不斷佛種。如是學，為學開甘露",
    "T08n0223_019:0357b10": "門。如是學，為學欲示無為性。須菩提！下劣",
    "T08n0223_019:0357b11": "之人不能作是學。如是學者，為欲拔沈",
    "T08n0223_019:0357b12": "沒生死眾生。菩薩摩訶薩如是學，終不墮",
    "T08n0223_019:0357b13": "地獄、餓鬼、畜生中，終不生邊地，終不生旃",
    "T08n0223_019:0357b14": "陀羅家，終不聾盲瘖瘂拘癖，諸根不缺、眷",
    "T08n0223_019:0357b15": "屬成就、終不孤窮。菩薩如是學，終不殺生",
    "T08n0223_019:0357b16": "乃至終不邪見。如是學，不作邪命活，不攝",
    "T08n0223_019:0357b17": "惡人及破戒者。如是學，以方便力故不生",
    "T08n0223_019:0357b18": "長壽天。何等是方便力？如般若波羅蜜品中",
    "T08n0223_019:0357b19": "所說。菩薩摩訶薩以方便力故，入四禪、四",
    "T08n0223_019:0357b20": "無量心、四無色定，不隨禪無量無色定生。須",
    "T08n0223_019:0357b21": "菩提！菩薩如是學，一切法中得清淨，所謂",
    "T08n0223_019:0357b22": "淨聲聞、辟支佛心。」須菩提白佛言：「世尊！一",
    "T08n0223_019:0357b23": "切法本性清淨，云何言菩薩一切法中得清",
    "T08n0223_019:0357b24": "淨？」佛告須菩提：「如是，如是！一切諸法本性",
    "T08n0223_019:0357b25": "清淨。若菩薩摩訶薩於是法中心通達不沒，",
    "T08n0223_019:0357b26": "即是般若波羅蜜。如是諸法，一切凡夫人不",
    "T08n0223_019:0357b27": "知不見。菩薩摩訶薩為是眾生故，行檀",
    "T08n0223_019:0357b28": "那波羅蜜乃至般若波羅蜜，行四念處乃",
    "T08n0223_019:0357b29": "至一切種智。須菩提！菩薩如是學，於一切",
    "T08n0223_019:0357c01": "法中得智、力、無所畏。如是學，為了知一切",
    "T08n0223_019:0357c02": "眾生心所趣向。譬如大地，少所處出金銀珍",
    "T08n0223_019:0357c03": "寶。須菩提！眾生亦如是，少所人能學般若",
    "T08n0223_019:0357c04": "波羅蜜，多墮聲聞、辟支佛地。須菩提！譬如",
    "T08n0223_019:0357c05": "少所人受行轉輪聖王業，多受行小王業。",
    "T08n0223_019:0357c06": "如是，須菩提！少所眾生行般若波羅蜜求",
    "T08n0223_019:0357c07": "一切智，多行聲聞、辟支佛道。須菩提！諸菩薩",
    "T08n0223_019:0357c08": "摩訶薩發心求阿耨多羅三藐三菩提中，少",
    "T08n0223_019:0357c09": "有如說行，多住聲聞、辟支佛地。多有菩薩摩",
    "T08n0223_019:0357c10": "訶薩行般若波羅蜜，無方便力故，少所人",
    "T08n0223_019:0357c11": "住阿惟越致地。須菩提！以是故，菩薩摩訶",
    "T08n0223_019:0357c12": "薩欲在阿惟越致地、欲在阿惟越致",
    "T08n0223_019:0357c13": "數中，應當學是深般若波羅蜜。「復次，須菩",
    "T08n0223_019:0357c14": "提！菩薩摩訶薩學是般若波羅蜜時，不生",
    "T08n0223_019:0357c15": "慳貪心，不生破戒、瞋恚、懈怠、散亂、愚癡心，",
    "T08n0223_019:0357c16": "不生諸餘過失心。不生取色相心、取受想",
    "T08n0223_019:0357c17": "行識相心，不生取四念處相心，乃至不生",
    "T08n0223_019:0357c18": "取阿耨多羅三藐三菩提相心。何以故？是菩",
    "T08n0223_019:0357c19": "薩摩訶薩行是深般若波羅蜜，無有法可",
    "T08n0223_019:0357c20": "得。以不可得故，於諸法不生心取相。須",
    "T08n0223_019:0357c21": "菩提！菩薩摩訶薩如是學深般若波羅蜜，總",
    "T08n0223_019:0357c22": "攝諸波羅蜜，令諸波羅蜜增長，諸波羅蜜悉",
    "T08n0223_019:0357c23": "隨從。何以故？須菩提！是深般若波羅蜜，諸波",
    "T08n0223_019:0357c24": "羅蜜悉入中。須菩提！譬如我見中悉攝六",
    "T08n0223_019:0357c25": "十二見。如是，須菩提！是深般若波羅蜜悉攝",
    "T08n0223_019:0357c26": "諸波羅蜜。須菩提！譬如人死，命根滅故，餘根",
    "T08n0223_019:0357c27": "悉隨滅。如是，須菩提！菩薩摩訶薩行深般若",
    "T08n0223_019:0357c28": "波羅蜜時，諸波羅蜜悉隨從。須菩提！菩薩摩",
    "T08n0223_019:0357c29": "訶薩欲令諸波羅蜜度彼岸，應學深般若",
    "T08n0223_019:0358a01": "波羅蜜。須菩提！菩薩摩訶薩學是深般若波",
    "T08n0223_019:0358a02": "羅蜜者，出一切眾生之上。須菩提！於汝意",
    "T08n0223_019:0358a03": "云何，三千大千世界中眾生多不？」須菩提",
    "T08n0223_019:0358a04": "言：「一閻浮提中眾生尚多，何況三千大千世",
    "T08n0223_019:0358a05": "界？」佛告須菩提：「若三千大千世界中眾生，",
    "T08n0223_019:0358a06": "一時皆得人身，悉得阿耨多羅三藐三菩提。",
    "T08n0223_019:0358a07": "若有菩薩盡形壽供養爾所佛衣服、飲食、臥",
    "T08n0223_019:0358a08": "具、湯藥、資生所須。須菩提！於汝意云何，是",
    "T08n0223_019:0358a09": "人以是因緣故得福德多不？」須菩提言：「甚",
    "T08n0223_019:0358a10": "多，甚多！」佛言：「不如是善男子、善女人學般",
    "T08n0223_019:0358a11": "若波羅蜜如說行、正憶念，得福多。何以故？般",
    "T08n0223_019:0358a12": "若波羅蜜有勢力，能令菩薩摩訶薩得阿耨",
    "T08n0223_019:0358a13": "多羅三藐三菩提。須菩提！以是故，菩薩摩",
    "T08n0223_019:0358a14": "訶薩欲出一切眾生之上，當學般若波羅",
    "T08n0223_019:0358a15": "蜜；欲為無救護眾生作救護，欲與無歸",
    "T08n0223_019:0358a16": "依眾生作歸依，欲與無究竟道眾生作究",
    "T08n0223_019:0358a17": "竟道，欲與盲者作目，欲得佛功德，欲",
    "T08n0223_019:0358a18": "作諸佛自在遊戲，欲作諸佛師子吼，欲",
    "T08n0223_019:0358a19": "撞擊佛鐘鼓，欲吹佛貝，欲昇佛高座說",
    "T08n0223_019:0358a20": "法，欲斷一切眾生疑，當學深般若波羅蜜。",
    "T08n0223_019:0358a21": "須菩提！菩薩摩訶薩若學深般若波羅蜜，",
    "T08n0223_019:0358a22": "諸善功德無事不得。」須菩提白佛言：「世尊！",
    "T08n0223_019:0358a23": "寧復得聲聞、辟支佛功德不？」佛言：「聲聞、辟",
    "T08n0223_019:0358a24": "支佛功德皆能得，但不於中住。以智觀已，",
    "T08n0223_019:0358a25": "直過入菩薩位中。須菩提！菩薩摩訶薩如是",
    "T08n0223_019:0358a26": "學，近薩婆若，疾得阿耨多羅三藐三菩提。",
    "T08n0223_019:0358a27": "須菩提！菩薩摩訶薩如是學，為一切世間",
    "T08n0223_019:0358a28": "天及人、阿修羅作福田。須菩提！菩薩摩訶薩",
    "T08n0223_019:0358a29": "如是學，過諸聲聞、辟支佛福田之上，疾近",
    "T08n0223_019:0358b01": "薩婆若。須菩提！菩薩摩訶薩如是學，是名",
    "T08n0223_019:0358b02": "不捨不離般若波羅蜜，常行般若波羅蜜。須",
    "T08n0223_019:0358b03": "菩提！菩薩摩訶薩如是學深般若波羅蜜，",
    "T08n0223_019:0358b04": "當知是不退轉菩薩，疾近薩婆若，遠離聲聞、",
    "T08n0223_019:0358b05": "辟支佛，近阿耨多羅三藐三菩提。須菩提！",
    "T08n0223_019:0358b06": "是菩薩摩訶薩行般若波羅蜜時，若作是",
    "T08n0223_019:0358b07": "念：『是般若波羅蜜，我以是般若波羅蜜得一",
    "T08n0223_019:0358b08": "切種智。』若如是念，不名行般若波羅蜜。須",
    "T08n0223_019:0358b09": "菩提！若不作是念：『是般若波羅蜜，是人",
    "T08n0223_019:0358b10": "般若波羅蜜，是般若波羅蜜法，是人行是",
    "T08n0223_019:0358b11": "般若波羅蜜得阿耨多羅三藐三菩提。』是名",
    "T08n0223_019:0358b12": "行般若波羅蜜。須菩提！若菩薩作是念：『無",
    "T08n0223_019:0358b13": "是般若波羅蜜，無人有是般若波羅蜜，無",
    "T08n0223_019:0358b14": "有行是般若波羅蜜得阿耨多羅三藐三",
    "T08n0223_019:0358b15": "菩提。何以故？一切法如、法性、實際、常住故。』如",
    "T08n0223_019:0358b16": "是行，是為菩薩摩訶薩行般若波羅蜜。」64 淨願品摩",
    "T08n0223_019:0358b17": "訶般若波羅蜜經淨願品第六十四丹隨喜品爾",
    "T08n0223_019:0358b18": "時釋提桓因作是念：「菩薩摩訶薩行般若波",
    "T08n0223_019:0358b19": "羅蜜、禪那波羅蜜、毘梨耶波羅蜜、羼提波羅",
    "T08n0223_019:0358b20": "蜜、尸羅波羅蜜、檀那波羅蜜，乃至十八不共",
    "T08n0223_019:0358b21": "法時，出一切眾生之上，何況得阿耨多羅",
    "T08n0223_019:0358b22": "三藐三菩提時。是諸眾生聞是薩婆若信",
    "T08n0223_019:0358b23": "解者，得人中之善利、壽命中最，何況發阿",
    "T08n0223_019:0358b24": "耨多羅三藐三菩提意。是眾生能發阿耨多",
    "T08n0223_019:0358b25": "羅三藐三菩提意者，其餘眾生應當願樂。」",
    "T08n0223_019:0358b26": "爾時釋提桓因以天文陀羅華而散佛上，",
    "T08n0223_019:0358b27": "發是言：「以是福德，若有求阿耨多羅三",
    "T08n0223_019:0358b28": "藐三菩提者，令此人具足佛法，具足一切",
    "T08n0223_019:0358b29": "智，具足自然法。若求聲聞者，令具足聲聞",
    "T08n0223_019:0358c01": "法。世尊！若有菩薩發阿耨多羅三藐三菩提",
    "T08n0223_019:0358c02": "意者，我終不生一念令其轉還，我亦不",
    "T08n0223_019:0358c03": "生一念令其轉還墮聲聞、辟支佛地。世尊！",
    "T08n0223_019:0358c04": "我願諸菩薩倍復精進於阿耨多羅三藐三",
    "T08n0223_019:0358c05": "菩提，見眾生生死中種種苦惱，欲利益安",
    "T08n0223_019:0358c06": "樂一切世間天及人、阿修羅。以是心，作是",
    "T08n0223_019:0358c07": "願：『我既自度亦當度未度者，我既自脫當",
    "T08n0223_019:0358c08": "脫未脫者，我既安隱當安未安者，我既滅",
    "T08n0223_019:0358c09": "度當使未入滅度者得滅度。』世尊！善男子、",
    "T08n0223_019:0358c10": "善女人於初發意菩薩功德隨喜心，得幾許",
    "T08n0223_019:0358c11": "福德？於久發意菩薩功德隨喜心，得幾許",
    "T08n0223_019:0358c12": "福德？於阿惟越致菩薩功德隨喜心，得幾",
    "T08n0223_019:0358c13": "許福德？於一生補處菩薩功德隨喜心，得",
    "T08n0223_019:0358c14": "幾許福德？」佛告釋提桓因言：「憍尸迦！四天",
    "T08n0223_019:0358c15": "下國土可稱知斤兩，是隨喜福德不可稱",
    "T08n0223_019:0358c16": "量。復次，憍尸迦！是三千大千世界皆可稱",
    "T08n0223_019:0358c17": "知斤兩，是隨喜心福德不可稱量。復次，憍尸",
    "T08n0223_019:0358c18": "迦！三千大千世界滿中海水，取一髮破為",
    "T08n0223_019:0358c19": "百分，以一分髮渧取海水，可知渧數，是隨",
    "T08n0223_019:0358c20": "喜心福德不可數知。」釋提桓因白佛言：「世",
    "T08n0223_019:0358c21": "尊！若眾生心不隨喜阿耨多羅三藐三菩提",
    "T08n0223_019:0358c22": "者，皆是魔眷屬。諸心不隨喜者，從魔中來",
    "T08n0223_019:0358c23": "生。何以故？世尊！是諸發隨喜心菩薩，",
    "T08n0223_019:0358c24": "為破魔境界故生。是故欲愛敬三尊者，應",
    "T08n0223_019:0358c25": "生隨喜心。隨喜已，應迴向阿耨多羅三藐",
    "T08n0223_019:0358c26": "三菩提，以不一不二相故。」佛言：「如是，如是！",
    "T08n0223_019:0358c27": "憍尸迦！若有人於菩薩心能如是隨喜迴",
    "T08n0223_019:0358c28": "向者，常值諸佛，終不見惡色、終不聞惡聲、",
    "T08n0223_019:0358c29": "終不嗅惡香、終不食惡味、終不觸惡觸，",
    "T08n0223_019:0359a01": "終無不隨念，終不遠離諸佛，從一佛",
    "T08n0223_019:0359a02": "土至一佛土，親近諸佛種善根。何以故？",
    "T08n0223_019:0359a03": "善男子、善女人為無量阿僧祇初發意菩薩",
    "T08n0223_019:0359a04": "諸善根，隨喜迴向，為無量阿僧祇第二地第",
    "T08n0223_019:0359a05": "三地乃至第十地、一生補處諸菩薩摩訶薩善",
    "T08n0223_019:0359a06": "根，隨喜迴向阿耨多羅三藐三菩提。以是",
    "T08n0223_019:0359a07": "善根因緣故，疾近阿耨多羅三藐三菩提。是",
    "T08n0223_019:0359a08": "諸菩薩得阿耨多羅三藐三菩提已，度無量",
    "T08n0223_019:0359a09": "無邊阿僧祇眾生。憍尸迦！以是因緣故，善男",
    "T08n0223_019:0359a10": "子、善女人於初發意菩薩善根，應隨喜迴向",
    "T08n0223_019:0359a11": "阿耨多羅三藐三菩提，非心、非離心。於久",
    "T08n0223_019:0359a12": "發意阿惟越致一生補處善根，隨喜迴向阿",
    "T08n0223_019:0359a13": "耨多羅三藐三菩提，非心、非離心。」須菩提",
    "T08n0223_019:0359a14": "白佛言：「世尊！是心如幻，云何能得阿耨多",
    "T08n0223_019:0359a15": "羅三藐三菩提？」佛告須菩提：「於汝意云何，",
    "T08n0223_019:0359a16": "汝見是心如幻不？」「不也，世尊！我不見幻，亦",
    "T08n0223_019:0359a17": "不見心如幻。」「須菩提！於汝意云何，若無",
    "T08n0223_019:0359a18": "幻亦無心如幻，汝見是心不？」「不也，世尊！」",
    "T08n0223_019:0359a19": "「須菩提！於汝意云何，離幻、離心如幻，汝",
    "T08n0223_019:0359a20": "見更有法得阿耨多羅三藐三菩提不？」「不也，",
    "T08n0223_019:0359a21": "世尊！我不見離幻、離心如幻，更有法得阿",
    "T08n0223_019:0359a22": "耨多羅三藐三菩提。世尊！我不見更有法",
    "T08n0223_019:0359a23": "何等法可說若有若無，是法相畢竟離故，不",
    "T08n0223_019:0359a24": "墮有、不墮無。若法畢竟離者，不能得阿",
    "T08n0223_019:0359a25": "耨多羅三藐三菩提。無所有法亦不應得",
    "T08n0223_019:0359a26": "阿耨多羅三藐三菩提。何以故？世尊！一切",
    "T08n0223_019:0359a27": "法無所有，是中無垢者、無淨者。世尊！以是",
    "T08n0223_019:0359a28": "故，般若波羅蜜畢竟離，禪那波羅蜜、毘梨",
    "T08n0223_019:0359a29": "耶波羅蜜、羼提波羅蜜、尸羅波羅蜜、檀那波",
    "T08n0223_019:0359b01": "羅蜜畢竟離，乃至阿耨多羅三藐三菩提亦",
    "T08n0223_019:0359b02": "畢竟離。若法畢竟離，則不應修、不應壞。行",
    "T08n0223_019:0359b03": "般若波羅蜜亦無有法可得，畢竟離故。世",
    "T08n0223_019:0359b04": "尊！若般若波羅蜜畢竟離者，云何因般若波",
    "T08n0223_019:0359b05": "羅蜜得阿耨多羅三藐三菩提？阿耨多羅三",
    "T08n0223_019:0359b06": "藐三菩提亦畢竟離，二離中云何能有所得？」",
    "T08n0223_019:0359b07": "佛告須菩提：「善哉，善哉！是般若波羅蜜畢竟",
    "T08n0223_019:0359b08": "離，禪那波羅蜜、毘梨耶波羅蜜、羼提波羅蜜、",
    "T08n0223_019:0359b09": "尸羅波羅蜜、檀那波羅蜜畢竟離，乃至一切",
    "T08n0223_019:0359b10": "種智畢竟離。須菩提，若般若波羅蜜畢竟離，",
    "T08n0223_019:0359b11": "乃至一切種智畢竟離，以是故，能得阿耨多",
    "T08n0223_019:0359b12": "羅三藐三菩提。須菩提！若般若波羅蜜非畢",
    "T08n0223_019:0359b13": "竟離，乃至一切種智非畢竟離，是不名般",
    "T08n0223_019:0359b14": "若波羅蜜，不名禪波羅蜜乃至一切種智。",
    "T08n0223_019:0359b15": "須菩提！若般若波羅蜜畢竟離，乃至一切種",
    "T08n0223_019:0359b16": "智畢竟離。以是故，須菩提！非不因般若波",
    "T08n0223_019:0359b17": "羅蜜得阿耨多羅三藐三菩提，亦不以離",
    "T08n0223_019:0359b18": "得離而得阿耨多羅三藐三菩提。非不因",
    "T08n0223_019:0359b19": "般若波羅蜜。」須菩提白佛言：「世尊！菩薩摩訶",
    "T08n0223_019:0359b20": "薩所行義甚深。」佛言：「如是，須菩提！菩薩摩",
    "T08n0223_019:0359b21": "訶薩所行義甚深。須菩提！諸菩薩摩訶薩能",
    "T08n0223_019:0359b22": "為難事，所謂行是深義而不證聲聞、辟支",
    "T08n0223_019:0359b23": "佛地。」須菩提白佛言：「世尊！如我從佛聞義，",
    "T08n0223_019:0359b24": "菩薩摩訶薩所行不為難。何以故？是菩薩",
    "T08n0223_019:0359b25": "摩訶薩不得是義可作證，亦不得般若波",
    "T08n0223_019:0359b26": "羅蜜作證，亦無作證者。世尊！若一切法不",
    "T08n0223_019:0359b27": "可得，何等是義可作證？何等是般若波羅",
    "T08n0223_019:0359b28": "蜜作證？何等是作證者作證已得阿耨多",
    "T08n0223_019:0359b29": "羅三藐三菩提？世尊！是名菩薩摩訶薩無所",
    "T08n0223_019:0359c01": "得行。菩薩行是，於一切法皆得明了。世尊！",
    "T08n0223_019:0359c02": "若菩薩摩訶薩聞是法，心不驚不沒不怖",
    "T08n0223_019:0359c03": "不畏，是名為行般若波羅蜜。是菩薩摩訶薩",
    "T08n0223_019:0359c04": "行般若波羅蜜時，不見我行般若波羅蜜，",
    "T08n0223_019:0359c05": "亦不見是般若波羅蜜，亦不見我當得阿",
    "T08n0223_019:0359c06": "耨多羅三藐三菩提。何以故？菩薩摩訶薩行",
    "T08n0223_019:0359c07": "般若波羅蜜時，不作是念：『聲聞、辟支佛地",
    "T08n0223_019:0359c08": "去我遠，薩婆若去我近。』世尊！譬如虛空",
    "T08n0223_019:0359c09": "不作是念：『有法去我遠、去我近。』何以故？世",
    "T08n0223_019:0359c10": "尊！虛空無分別故。世尊！行般若波羅蜜菩",
    "T08n0223_019:0359c11": "薩亦不作是念：『聲聞、辟支佛地去我遠，薩",
    "T08n0223_019:0359c12": "婆若去我近。』何以故？般若波羅蜜中無分",
    "T08n0223_019:0359c13": "別故。世尊！譬如幻人不作是念：『幻師去我",
    "T08n0223_019:0359c14": "近，觀人去我遠。』何以故？幻人無分別故。",
    "T08n0223_019:0359c15": "行般若波羅蜜菩薩不作是念：『聲聞、辟支",
    "T08n0223_019:0359c16": "佛地去我遠，薩婆若去我近。』世尊！譬如",
    "T08n0223_019:0359c17": "鏡中像不作是念：『所因者去我近，餘者去",
    "T08n0223_019:0359c18": "我遠。』何以故？像無分別故。行般若波羅蜜",
    "T08n0223_019:0359c19": "菩薩亦不作是念：『聲聞、辟支佛地去我遠，",
    "T08n0223_019:0359c20": "薩婆若去我近。』何以故？般若波羅蜜中無",
    "T08n0223_019:0359c21": "分別故。世尊！行般若波羅蜜菩薩無愛無",
    "T08n0223_019:0359c22": "憎。何以故？般若波羅蜜自性不可得故。世",
    "T08n0223_019:0359c23": "尊！譬如佛，無愛無憎。行般若波羅蜜菩薩",
    "T08n0223_019:0359c24": "無愛無憎亦如是。何以故？般若波羅蜜中無",
    "T08n0223_019:0359c25": "憎無愛故。世尊！譬如佛，一切分別想斷。行",
    "T08n0223_019:0359c26": "般若波羅蜜菩薩亦如是，一切分別想斷，畢",
    "T08n0223_019:0359c27": "竟空故。世尊！譬如佛所化人不作是念：『聲",
    "T08n0223_019:0359c28": "聞、辟支佛去我遠，阿耨多羅三藐三菩提去",
    "T08n0223_019:0359c29": "我近。』何以故？佛所化人無分別故。行般",
    "T08n0223_019:0360a01": "若波羅蜜菩薩亦如是，不作是念：『聲聞、辟",
    "T08n0223_019:0360a02": "支佛去我遠，阿耨多羅三藐三菩提去我近。』",
    "T08n0223_019:0360a03": "世尊！譬如有所為故作化，所化事無",
    "T08n0223_019:0360a04": "分別。世尊！般若波羅蜜亦如是，有所為事",
    "T08n0223_019:0360a05": "而修是事成就，而般若波羅蜜亦無分別。世",
    "T08n0223_019:0360a06": "尊！譬如工匠、若工匠弟子有所為故，作木",
    "T08n0223_019:0360a07": "人若男若女、象馬牛羊。是所作亦能有所",
    "T08n0223_019:0360a08": "作，是牛馬無分別。世尊！般若波羅蜜亦",
    "T08n0223_019:0360a09": "如是，有所為故說是事成就，而般若波羅",
    "T08n0223_019:0360a10": "蜜亦無分別。」舍利弗問須菩提：「但般若波羅",
    "T08n0223_019:0360a11": "蜜無分別？禪那波羅蜜乃至檀那波羅蜜",
    "T08n0223_019:0360a12": "亦無分別？」須菩提語舍利弗：「禪那波羅蜜",
    "T08n0223_019:0360a13": "無分別，乃至檀那波羅蜜亦無分別。」舍利",
    "T08n0223_019:0360a14": "弗問須菩提：「色無分別乃至識亦無分別，",
    "T08n0223_019:0360a15": "眼乃至意無分別，色乃至法無分別，眼識觸",
    "T08n0223_019:0360a16": "乃至意識觸無分別，眼觸因緣生受乃至意",
    "T08n0223_019:0360a17": "觸因緣生受，四禪、四無量心、四無色定、四念",
    "T08n0223_019:0360a18": "處乃至八聖道分、空、無相、無作，佛十力、四無",
    "T08n0223_019:0360a19": "所畏、四無礙智、大慈大悲、十八不共法、阿",
    "T08n0223_019:0360a20": "耨多羅三藐三菩提無為性，亦無分別。須菩",
    "T08n0223_019:0360a21": "提！若色無分別乃至無為性無分別，若一",
    "T08n0223_019:0360a22": "切法無分別，云何分別有六道生死：是地",
    "T08n0223_019:0360a23": "獄、是餓鬼、是畜生、是天、是人、是阿修羅？云何",
    "T08n0223_019:0360a24": "分別是須陀洹、斯陀含、阿那含、阿羅漢、辟支佛、",
    "T08n0223_019:0360a25": "諸佛？」須菩提報舍利弗：「眾生顛倒因緣故，",
    "T08n0223_019:0360a26": "造作身、口、意業，隨欲本業報受六道身——地",
    "T08n0223_019:0360a27": "獄、餓鬼、畜生、人、天、阿修羅身。如汝言：『云",
    "T08n0223_019:0360a28": "何分別有須陀洹乃至佛道？』舍利弗！須陀洹",
    "T08n0223_019:0360a29": "即是無分別故有，須陀洹果亦是無分別",
    "T08n0223_019:0360b01": "故有，乃至阿羅漢阿羅漢果、辟支佛辟支佛",
    "T08n0223_019:0360b02": "道、佛佛道亦是無分別故有。舍利弗！過去",
    "T08n0223_019:0360b03": "諸佛亦是無分別、斷分別故有。以是故，",
    "T08n0223_019:0360b04": "舍利弗！當知一切法無有分別、不壞相，諸",
    "T08n0223_019:0360b05": "法如、法性、實際故。舍利弗！如是，菩薩摩訶",
    "T08n0223_019:0360b06": "薩應行無分別般若波羅蜜。行無分別般若",
    "T08n0223_019:0360b07": "波羅蜜已，便得無分別阿耨多羅三藐三菩",
    "T08n0223_019:0360b08": "提。」",
    "T08n0223_019:0360b09": "65 度空品摩訶般若波羅蜜經度空品第六十五",
    "T08n0223_019:0360b10": "丹稱揚品",
    "T08n0223_019:0360b11": "舍利弗語須菩提：「菩薩摩訶薩行般若波羅",
    "T08n0223_019:0360b12": "蜜，為行真實法？為行無真實法？」須菩提報",
    "T08n0223_019:0360b13": "舍利弗：「菩薩摩訶薩行般若波羅蜜，為行",
    "T08n0223_019:0360b14": "無真實法。何以故？是般若波羅蜜無真實，",
    "T08n0223_019:0360b15": "乃至一切種智無真實故。菩薩摩訶薩行",
    "T08n0223_019:0360b16": "般若波羅蜜，無真實不可得，何況真實？乃",
    "T08n0223_019:0360b17": "至行一切種智，無真實法不可得，何況真實",
    "T08n0223_019:0360b18": "法？」爾時欲、色界諸天子作是念：「諸有善男",
    "T08n0223_019:0360b19": "子、善女人發阿耨多羅三藐三菩提意，如深",
    "T08n0223_019:0360b20": "般若波羅蜜所說義，行於等法、不作實際",
    "T08n0223_019:0360b21": "證，不墮聲聞、辟支佛地，應當為作禮。」須",
    "T08n0223_019:0360b22": "菩提語諸天子：「諸菩薩摩訶薩於等法不",
    "T08n0223_019:0360b23": "證聲聞、辟支佛地，不為難。諸菩薩摩訶薩",
    "T08n0223_019:0360b24": "大莊嚴：『我當度無量無邊阿僧祇眾生。』知",
    "T08n0223_019:0360b25": "眾生畢竟不可得而度眾生，是乃為難。諸",
    "T08n0223_019:0360b26": "天子！諸菩薩摩訶薩發阿耨多羅三藐三菩",
    "T08n0223_019:0360b27": "提心，作是願：『我當度一切眾生，眾生實不",
    "T08n0223_019:0360b28": "可得。』是人欲度眾生，如欲度虛空。何以",
    "T08n0223_019:0360b29": "故？虛空離故，當知眾生亦離；虛空空故，當知",
    "T08n0223_019:0360c01": "眾生亦空；虛空無堅固，當知眾生亦無堅",
    "T08n0223_019:0360c02": "固；虛空虛誑，當知眾生亦虛誑。諸天子！以",
    "T08n0223_019:0360c03": "是因緣故，當知菩薩所作為難。為利益無",
    "T08n0223_019:0360c04": "所有眾生故而大莊嚴，是人為眾生結誓，",
    "T08n0223_019:0360c05": "為欲與虛空共鬪。是菩薩結誓已，亦不",
    "T08n0223_019:0360c06": "得眾生而為眾生結誓。何以故？眾生離",
    "T08n0223_019:0360c07": "故，當知大誓亦離；眾生虛誑故，當知大誓亦",
    "T08n0223_019:0360c08": "虛誑。若菩薩摩訶薩聞是深法，心不驚不",
    "T08n0223_019:0360c09": "沒，當知是菩薩摩訶薩行般若波羅蜜。何",
    "T08n0223_019:0360c10": "以故？色離即是眾生離，受想行識離即是眾",
    "T08n0223_019:0360c11": "生離，色離即是六波羅蜜離，受想行識離即",
    "T08n0223_019:0360c12": "是六波羅蜜離，乃至一切種智離即是六波羅",
    "T08n0223_019:0360c13": "蜜離。若菩薩摩訶薩聞是一切諸法離相，",
    "T08n0223_019:0360c14": "心不驚不沒不怖不畏，當知是菩薩摩訶",
    "T08n0223_019:0360c15": "薩行般若波羅蜜。」佛告須菩提：「何因緣故，",
    "T08n0223_019:0360c16": "菩薩摩訶薩於深般若波羅蜜中心不沒？」須",
    "T08n0223_019:0360c17": "菩提白佛言：「世尊！般若波羅蜜無所有故",
    "T08n0223_019:0360c18": "不沒，般若波羅蜜離故不沒，般若波羅蜜寂",
    "T08n0223_019:0360c19": "滅故不沒。世尊！以是因緣故，菩薩於深般",
    "T08n0223_019:0360c20": "若波羅蜜中心不沒。何以故？是菩薩不得",
    "T08n0223_019:0360c21": "沒者、不得沒事、不得沒處，是一切法皆不",
    "T08n0223_019:0360c22": "可得故。世尊！若菩薩摩訶薩聞是法，心不",
    "T08n0223_019:0360c23": "驚不沒不怖不畏，當知是菩薩為行般若",
    "T08n0223_019:0360c24": "波羅蜜。何以故？沒者、沒事、沒處，是法皆不",
    "T08n0223_019:0360c25": "可得故。菩薩摩訶薩如是行般若波羅蜜，",
    "T08n0223_019:0360c26": "諸天及釋提桓因天、梵天王天及世界主天",
    "T08n0223_019:0360c27": "皆為作禮。」佛告須菩提：「不但釋提桓因諸",
    "T08n0223_019:0360c28": "天梵王，及諸天世界主及諸天，禮是菩薩摩",
    "T08n0223_019:0360c29": "訶薩行般若波羅蜜者，過是上光音天、遍",
    "T08n0223_019:0361a01": "淨天、廣果天、淨居天，皆為是菩薩摩訶薩作",
    "T08n0223_019:0361a02": "禮。須菩提！今現在十方無量諸佛，亦念是",
    "T08n0223_019:0361a03": "行般若波羅蜜菩薩摩訶薩。當知是菩薩為",
    "T08n0223_019:0361a04": "如佛。須菩提！若如恒河沙等國土中眾",
    "T08n0223_019:0361a05": "生悉使為魔，是一一魔復化作魔，如恒河",
    "T08n0223_019:0361a06": "沙等魔，是一切魔不能留難菩薩行般若",
    "T08n0223_019:0361a07": "波羅蜜。須菩提！菩薩摩訶薩成就二法，魔",
    "T08n0223_019:0361a08": "不能壞。何等二？觀一切法空；不捨一切",
    "T08n0223_019:0361a09": "眾生。須菩提！菩薩成就此二法，魔不能",
    "T08n0223_019:0361a10": "壞。「復次，須菩提！菩薩摩訶薩復有二法成就，",
    "T08n0223_019:0361a11": "魔不能壞。何等二？所作如所言；亦為諸佛",
    "T08n0223_019:0361a12": "所念。菩薩成就此二法，魔不能壞。須菩提！",
    "T08n0223_019:0361a13": "菩薩如是行，是諸天皆來到菩薩所，親近諮",
    "T08n0223_019:0361a14": "問勸喻安慰，作是言：『善男子！汝疾得阿耨",
    "T08n0223_019:0361a15": "多羅三藐三菩提不久。善男子！汝常當行",
    "T08n0223_019:0361a16": "是空、無相、無作行。何以故？善男子！汝行是",
    "T08n0223_019:0361a17": "行，無護眾生汝為作護，無依眾生為作依，",
    "T08n0223_019:0361a18": "無救眾生為作救，無究竟道眾生為作究竟",
    "T08n0223_019:0361a19": "道，無歸眾生為作歸，無洲眾生為作洲，冥",
    "T08n0223_019:0361a20": "者為作明，盲者為作眼。』何以故？是菩薩摩",
    "T08n0223_019:0361a21": "訶薩行般若波羅蜜，十方現在無量阿僧祇",
    "T08n0223_019:0361a22": "諸佛在大眾中說法時，自讚歎稱揚是菩",
    "T08n0223_019:0361a23": "薩摩訶薩名姓，言：『某甲菩薩成就般若波羅",
    "T08n0223_019:0361a24": "蜜功德。』須菩提！如我今說法時，自稱揚寶",
    "T08n0223_019:0361a25": "相菩薩、尸棄菩薩。復有諸菩薩摩訶薩在",
    "T08n0223_019:0361a26": "阿閦佛國中行般若波羅蜜淨修梵行，我",
    "T08n0223_019:0361a27": "亦稱揚是菩薩名姓。須菩提！亦如東方現在",
    "T08n0223_019:0361a28": "諸佛說法時，是中有菩薩摩訶薩淨修梵",
    "T08n0223_019:0361a29": "行，佛亦歡喜自稱揚讚歎是菩薩；南西北",
    "T08n0223_019:0361b01": "方四維上下亦如是。復有菩薩從初發意",
    "T08n0223_019:0361b02": "欲具足佛道乃至得一切種智，諸佛說法",
    "T08n0223_019:0361b03": "時亦歡喜，自稱揚讚歎是菩薩。何以故？是",
    "T08n0223_019:0361b04": "諸菩薩摩訶薩所行甚難，不斷佛種行。」須",
    "T08n0223_019:0361b05": "菩提白佛言：「世尊！何等菩薩摩訶薩，諸佛",
    "T08n0223_019:0361b06": "說法時自讚歎稱揚。」佛告須菩提：「阿惟",
    "T08n0223_019:0361b07": "越致菩薩，諸佛說法時自讚歎稱揚。」須菩",
    "T08n0223_019:0361b08": "提言：「何等阿惟越致菩薩為佛所讚？」佛",
    "T08n0223_019:0361b09": "言：「如阿閦佛為菩薩時所行所學，諸菩薩",
    "T08n0223_019:0361b10": "亦如是學。是諸阿惟越致菩薩，諸佛說法時",
    "T08n0223_019:0361b11": "歡喜讚歎。「復次，須菩提！有菩薩行般若",
    "T08n0223_019:0361b12": "波羅蜜，信解一切法無生，未得無生忍法；",
    "T08n0223_019:0361b13": "信解一切法空，未得無生忍法；信解一切",
    "T08n0223_019:0361b14": "法虛誑不實、無所有、不堅固，未得無生忍",
    "T08n0223_019:0361b15": "法。須菩提！如是等諸菩薩摩訶薩，諸佛說",
    "T08n0223_019:0361b16": "法時歡喜自讚歎稱揚名字。須菩提！若諸",
    "T08n0223_019:0361b17": "菩薩摩訶薩，諸佛說法時歡喜自讚歎者，是",
    "T08n0223_019:0361b18": "菩薩滅聲聞、辟支佛地，當得阿耨多羅三藐",
    "T08n0223_019:0361b19": "三菩提記。須菩提！若菩薩摩訶薩，諸佛說法",
    "T08n0223_019:0361b20": "時歡喜自讚歎者，是菩薩當住阿惟越致地，",
    "T08n0223_019:0361b21": "住是地已，當得薩婆若。「復次，須菩提！菩薩",
    "T08n0223_019:0361b22": "摩訶薩聞是深般若波羅蜜，其心明利、不",
    "T08n0223_019:0361b23": "疑不悔，作是念：『是事如佛所說。』是菩薩亦",
    "T08n0223_019:0361b24": "當於阿閦佛及諸菩薩所，廣聞是深般若波",
    "T08n0223_019:0361b25": "羅蜜亦信解。信解已，如佛所說當住阿惟",
    "T08n0223_019:0361b26": "越致地。如是，須菩提！但聞般若波羅蜜得",
    "T08n0223_019:0361b27": "大利益，何況信解？信解已，如說住、如說行、如",
    "T08n0223_019:0361b28": "說住。如說行已，住一切種智中。」須菩提白",
    "T08n0223_019:0361b29": "佛言：「世尊！若佛說菩薩摩訶薩如所說住、",
    "T08n0223_019:0361c01": "如所說行，住薩婆若。若菩薩摩訶薩無所得",
    "T08n0223_019:0361c02": "法，云何住薩婆若？」佛告須菩提：「菩薩摩訶",
    "T08n0223_019:0361c03": "薩住諸法如中、住薩婆若。」須菩提言：「世",
    "T08n0223_019:0361c04": "尊！除如更無法可得，誰住如中？住如",
    "T08n0223_019:0361c05": "中已，當得阿耨多羅三藐三菩提，誰住如",
    "T08n0223_019:0361c06": "中當說法？如尚不可得，何況住如得",
    "T08n0223_019:0361c07": "阿耨多羅三藐三菩提？誰住如中而說法，",
    "T08n0223_019:0361c08": "無有是處。」佛告須菩提：「如汝所言：『除",
    "T08n0223_019:0361c09": "如更無法，誰住如中？住如中已，當得阿",
    "T08n0223_019:0361c10": "耨多羅三藐三菩提。誰住如中當說法？如",
    "T08n0223_019:0361c11": "尚不可得，何況住如得阿耨多羅三藐三",
    "T08n0223_019:0361c12": "菩提？誰住如中而說法，無有是處。』」佛言：",
    "T08n0223_019:0361c13": "「如是，如是！須菩提！除如更無有法可得，誰",
    "T08n0223_019:0361c14": "住如中？住如中已，當得阿耨多羅三藐三",
    "T08n0223_019:0361c15": "菩提，誰住如中當說法？如尚不可得，何",
    "T08n0223_019:0361c16": "況住如得阿耨多羅三藐三菩提。誰住如",
    "T08n0223_019:0361c17": "中而說法？何以故？是如，生不可得、滅不可",
    "T08n0223_019:0361c18": "得，住、異不可得。若法生滅住異不可得，",
    "T08n0223_019:0361c19": "是中誰當住如？誰當住如已得阿耨多羅",
    "T08n0223_019:0361c20": "三藐三菩提？誰當住如而說法，無有是",
    "T08n0223_019:0361c21": "處。」釋提桓因白佛言：「世尊！諸菩薩摩訶薩",
    "T08n0223_019:0361c22": "所為甚難，深般若波羅蜜中欲得阿耨多羅",
    "T08n0223_019:0361c23": "三藐三菩提。何以故？世尊！無有如中住者，",
    "T08n0223_019:0361c24": "亦無當得阿耨多羅三藐三菩提者，亦無",
    "T08n0223_019:0361c25": "說法者。菩薩摩訶薩於是處，心不驚不沒、",
    "T08n0223_019:0361c26": "不怖不畏、不疑不悔。」爾時須菩提語釋提",
    "T08n0223_019:0361c27": "桓因：「汝憍尸迦說菩薩摩訶薩所為甚難，是",
    "T08n0223_019:0361c28": "甚深法中，心不驚不沒、不怖不畏、不疑不",
    "T08n0223_019:0361c29": "悔。憍尸迦！諸法空中，誰驚誰沒、誰怖誰畏、",
    "T08n0223_019:0362a01": "誰疑誰悔？」是時釋提桓因語須菩提：「須菩提",
    "T08n0223_019:0362a02": "所說，但為空事無罣礙。譬如仰射空中",
    "T08n0223_019:0362a03": "箭去無礙。須菩提說法無礙亦如是。」",
    "T08n0223_019:0362a04": "摩訶般若波羅蜜經卷第十九"
}