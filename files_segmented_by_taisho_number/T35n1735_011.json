{
    "T35n1735_011:0573b16": "大方廣佛華嚴經疏卷第十一",
    "T35n1735_011:0573b18": "唐清涼山大華嚴寺沙門澄觀撰",
    "T35n1735_011:0573b19": "世界成就品第四",
    "T35n1735_011:0573b20": "初來意者。前說緣既具。此下正陳所說。總",
    "T35n1735_011:0573b21": "明果相別答法界安立海問。故此品來。二",
    "T35n1735_011:0573b22": "釋名者。世謂三世。墮去來今故。界謂方分",
    "T35n1735_011:0573b23": "有彼此故。又世謂隱覆界亦分齊。謂諸有為",
    "T35n1735_011:0573b24": "可破壞。世即隱覆無為不可壞。法從真",
    "T35n1735_011:0573b25": "性起同無為法即隱覆有為可破壞。世各",
    "T35n1735_011:0573b26": "不相雜。是其分齊。是故感娑婆者。對華藏",
    "T35n1735_011:0573b27": "而見娑婆。感華藏者對娑婆而見華藏。成",
    "T35n1735_011:0573b28": "就者。即能成之緣。謂十緣等。能所合目。若",
    "T35n1735_011:0573b29": "以世界之成就。即依主釋也。準梵本中。云",
    "T35n1735_011:0573c01": "世界海成就。下文辯海譯人略也。意云。佛果",
    "T35n1735_011:0573c02": "依正聞修方起。眾生業報本自有之。故但",
    "T35n1735_011:0573c03": "標世界耳。三宗趣者。標列無邊勝德。廣釋",
    "T35n1735_011:0573c04": "所知世界海為宗。然其意趣乃有多種。一",
    "T35n1735_011:0573c05": "令諸菩薩發大信解悟入為趣。謂令知佛",
    "T35n1735_011:0573c06": "及菩薩大悲行海廣覆無邊盡眾生界。倣而",
    "T35n1735_011:0573c07": "行故。世界無邊悉嚴淨故。眾生無邊悉化",
    "T35n1735_011:0573c08": "度故。剎由心異。當淨自心及他心故。世界",
    "T35n1735_011:0573c09": "重重無盡無盡。以大行願悉充滿故。佛界",
    "T35n1735_011:0573c10": "生界非一非異。能正了知成大智故。未能",
    "T35n1735_011:0573c11": "了者。熏成種故。皆意趣也。亦為顯此深",
    "T35n1735_011:0573c12": "意故此品來。故下頌云。離諸諂誑心清淨。",
    "T35n1735_011:0573c13": "常樂慈悲性歡喜。志欲廣大深信人。彼聞",
    "T35n1735_011:0573c14": "此法生欣悅。若不聞此無邊無盡無二之",
    "T35n1735_011:0573c15": "境。滯於權小。普賢行願何由可成。故普賢",
    "T35n1735_011:0573c16": "自說為令眾生等文。皆是此品之意趣也。",
    "T35n1735_011:0573c17": "四釋文者。三品正陳法海。於中分二。初",
    "T35n1735_011:0573c18": "二品明果。後一品辯因。然有二意。一約兼",
    "T35n1735_011:0573c19": "明則前二品。通答前三十句果問。後一品答",
    "T35n1735_011:0573c20": "前十句因問。說因為欲成果。從多而說",
    "T35n1735_011:0573c21": "分明舉果。二將前二品。望前品末三問。",
    "T35n1735_011:0573c22": "通答依正。若望下廣文。正明於依傍顯",
    "T35n1735_011:0573c23": "於正。留其正報後分廣故。於中初品通辯",
    "T35n1735_011:0573c24": "諸佛及諸眾生所有剎海。後品別明本師",
    "T35n1735_011:0573c25": "之所嚴淨。又此品明成剎之緣。後品別辯",
    "T35n1735_011:0573c26": "果相故。此品答安立之問。其中雖明形",
    "T35n1735_011:0573c27": "等亦是緣故。今初分二。先總標綱要。即為",
    "T35n1735_011:0573c28": "本分。後正陳本義。即是說分。前中亦二。",
    "T35n1735_011:0573c29": "先承力遍觀。後牒問許說。今初。上入三",
    "T35n1735_011:0574a01": "昧內契其源。今云遍觀外審其相。十海之",
    "T35n1735_011:0574a02": "義已如問釋。但小不次耳。但觀於十已含",
    "T35n1735_011:0574a03": "餘三十佛海之中具身等故。大願之中含因",
    "T35n1735_011:0574a04": "等故。第二如是觀察已下。牒問許說。於",
    "T35n1735_011:0574a05": "中分四。一牒問略歎。二許說分齊。三說所",
    "T35n1735_011:0574a06": "成益。四讚勝誡聽。今初分二。先結前生後。",
    "T35n1735_011:0574a07": "後佛子下正牒稱歎。即從後向前。牒上果",
    "T35n1735_011:0574a08": "問三十句也。初十句。牒上世界海等十問。",
    "T35n1735_011:0574a09": "觀乃觀海歎乃歎智者。智之與海反覆相",
    "T35n1735_011:0574a10": "成。謂前自智觀海微細難知。知唯佛智方能",
    "T35n1735_011:0574a11": "究盡。海難思故佛智難思。佛智難思故海為",
    "T35n1735_011:0574a12": "深廣。若爾何不說智。而但說海。智離海境",
    "T35n1735_011:0574a13": "安知其相。又表唯所證知故但說海。十智",
    "T35n1735_011:0574a14": "望海與問開合小異。名或小差。謂一中前問",
    "T35n1735_011:0574a15": "及觀。但云世界海。今加成壞望前與智中",
    "T35n1735_011:0574a16": "亦有成壞之言。此乃廣略之異耳。言清淨",
    "T35n1735_011:0574a17": "智者。離所知障決斷分明故。初句貫下置",
    "T35n1735_011:0574a18": "清淨言。餘皆略也。然皆以多故。廣故深故細",
    "T35n1735_011:0574a19": "故。重疊難知。逈超言念皆云不思議也。二",
    "T35n1735_011:0574a20": "知眾生業海者。眾生即報類差別。業即善",
    "T35n1735_011:0574a21": "惡等殊。從此別義觀中開為二句。而因果",
    "T35n1735_011:0574a22": "雖殊。同是所化眾生故。此及問并與智中。",
    "T35n1735_011:0574a23": "並合為一。三即世界都稱。或化眾生法。謂",
    "T35n1735_011:0574a24": "安立施設方便軌則等也。四能化諸佛數量",
    "T35n1735_011:0574a25": "無邊。五即所化根欲差別難知。而問中合在",
    "T35n1735_011:0574a26": "後之五海。五海皆須知根欲故。六即所應",
    "T35n1735_011:0574a27": "之時。前就所觀但云三世。今就佛智故云",
    "T35n1735_011:0574a28": "一念能知其問及與智。皆云佛解脫海者。",
    "T35n1735_011:0574a29": "以一念普知三世。是佛不思議解脫故。七",
    "T35n1735_011:0574b01": "稱性大願為現身說法。遍化之因故。前問是",
    "T35n1735_011:0574b02": "名號海及壽量海。與智之中名普入法界。一",
    "T35n1735_011:0574b03": "切世界海智。皆由願力故也。八應機作用神",
    "T35n1735_011:0574b04": "變無方。九轉稱性大法輪海。若據問中。攝",
    "T35n1735_011:0574b05": "法輪海在演說中。若約向觀。攝演說海在",
    "T35n1735_011:0574b06": "法輪中。今此開二演說。第十謂隨方施設",
    "T35n1735_011:0574b07": "言音差別。及法輪隨機故。與智中亦開名佛",
    "T35n1735_011:0574b08": "音聲智。二清淨下十句。牒上六根三業十",
    "T35n1735_011:0574b09": "問。向十約智明不思議。此下直就法體為",
    "T35n1735_011:0574b10": "不思議。又望前問開合影略。顯無盡故。",
    "T35n1735_011:0574b11": "以總收別。但廣身光等。一應機之身修短難",
    "T35n1735_011:0574b12": "測。二現金銀等色類無邊。三十蓮華藏剎",
    "T35n1735_011:0574b13": "塵數相好過於此。四圓光大小隨機無盡。五",
    "T35n1735_011:0574b14": "隨緣放光色類非一。六常光如焰具眾寶",
    "T35n1735_011:0574b15": "色。七圓音無盡深廣難測。八三輪攝化。謂神",
    "T35n1735_011:0574b16": "足等。九調令成益得果不空然。其調伏曲",
    "T35n1735_011:0574b17": "有三種。一者始終軟語應將攝者而將攝",
    "T35n1735_011:0574b18": "故。二者始終麁語。應折伏者而折伏故。三",
    "T35n1735_011:0574b19": "者有時軟語。有時麁語。應成熟者而成熟",
    "T35n1735_011:0574b20": "故。由具此三故無空過。三安住佛地下。",
    "T35n1735_011:0574b21": "十句牒上最初德用圓備十問。前問中。略無",
    "T35n1735_011:0574b22": "變化及自在二句。以攝在無能攝取句中。義",
    "T35n1735_011:0574b23": "如前會亦以前文十海有故。神變屬身自",
    "T35n1735_011:0574b24": "在屬智。餘並可知。第二如是等下。許說分",
    "T35n1735_011:0574b25": "齊。謂具足說故。承佛力者當會佛也。若言具",
    "T35n1735_011:0574b26": "者。何以下文唯說安立及世界海耶。經來不",
    "T35n1735_011:0574b27": "盡故。又雖說二世界海。亦已通具三十句",
    "T35n1735_011:0574b28": "問。謂界必有生而依住故。有佛現故。安立",
    "T35n1735_011:0574b29": "異故。行業感故。餘可意求。第三為令下。說",
    "T35n1735_011:0574c01": "所成益。十句攝為五對。一證智成福對。二嚴",
    "T35n1735_011:0574c02": "剎紹種對。亦即時處對。三顯義演教對。四生",
    "T35n1735_011:0574c03": "善滅惡對。五淨業普願對。文並可知。此亦通",
    "T35n1735_011:0574c04": "為一經教起之所因也。此十亦對前十海十",
    "T35n1735_011:0574c05": "智。恐繁不會。第四是時普賢下。讚勝勸聽",
    "T35n1735_011:0574c06": "中文二。初長行辯意。後偈頌正顯。今初十一",
    "T35n1735_011:0574c07": "句。初一總標。謂令聞法必生喜故。餘十別",
    "T35n1735_011:0574c08": "顯喜義。亦為五對。初二樂法生信對。二證",
    "T35n1735_011:0574c09": "性立願對。三了真入俗對。四持法示佛對。五",
    "T35n1735_011:0574c10": "開法增智對。如文並顯。二正頌中。十頌分",
    "T35n1735_011:0574c11": "二。初八讚後二勸。前中亦二。初二明佛出",
    "T35n1735_011:0574c12": "現意。後六辯定法器。於中初一揀非器。次",
    "T35n1735_011:0574c13": "四示法器。後一結歸佛力。及後二勸文並",
    "T35n1735_011:0574c14": "可知。然通此十偈。亦是牒問以讚。前長行",
    "T35n1735_011:0574c15": "總顯難思。此下略示難思之相。而三十句間",
    "T35n1735_011:0574c16": "列不次。含義並足。欲委配釋。恐厭繁文。第",
    "T35n1735_011:0574c17": "二廣陳本義分中分二。初結集生起。二諸佛",
    "T35n1735_011:0574c18": "子下。普賢顯說。於三十句果問中。廣釋世",
    "T35n1735_011:0574c19": "界安立海問。餘並攝之。文分為二。初標舉",
    "T35n1735_011:0574c20": "章門。後依章別釋。今初分三。一立數顯同。",
    "T35n1735_011:0574c21": "二徵數列異。三結略顯廣。今初。先告佛子",
    "T35n1735_011:0574c22": "者。使時情注其耳目也。世界廣深目之為",
    "T35n1735_011:0574c23": "海。謂積剎成種積種成海。海無別體世",
    "T35n1735_011:0574c24": "界都名。然事類。廣多略舉其十。以表無盡。",
    "T35n1735_011:0574c25": "三世同說彰其要勝。又顯說決定無改易",
    "T35n1735_011:0574c26": "也。二微列中。一明攬緣成立。二成已依住。",
    "T35n1735_011:0574c27": "三外狀區分。四內體差別。五寶等莊校。六",
    "T35n1735_011:0574c28": "垢穢不生。七佛出差殊。八劫住修短。九隨",
    "T35n1735_011:0574c29": "業改變。十包容必均。此十亦攝十八圓滿。",
    "T35n1735_011:0575a01": "後品當會。三諸佛子下。結略顯廣。言世界",
    "T35n1735_011:0575a02": "海塵者。智猶難測。言豈具陳。非證法雲安",
    "T35n1735_011:0575a03": "受茲說然上十事。於一一剎多少不定。具",
    "T35n1735_011:0575a04": "緣一種。或一或二或三或多。或成四句。謂一",
    "T35n1735_011:0575a05": "成一。一成一切等。清淨一種或一或多。或",
    "T35n1735_011:0575a06": "亦無之。以有純穢剎故。其次七事各各唯",
    "T35n1735_011:0575a07": "一。謂依空住者。非依光等故。餘準思之。",
    "T35n1735_011:0575a08": "其無差別一切皆具。以約體性平等。佛力",
    "T35n1735_011:0575a09": "融攝故說無差。所以染淨皆具也。有云。一",
    "T35n1735_011:0575a10": "切世界相望。互同名無差者。則違下經文。經",
    "T35n1735_011:0575a11": "云。一一世界海。有世界海塵數。無差別故。",
    "T35n1735_011:0575a12": "若依相望互同。則無有差別之事。若將此",
    "T35n1735_011:0575a13": "十望剎種者。具緣一種多少不定。不得云",
    "T35n1735_011:0575a14": "一。以其種中含有多類剎故。清淨一事不",
    "T35n1735_011:0575a15": "得定言有無。以其種中必含淨穢故。其無",
    "T35n1735_011:0575a16": "差別多少亦均。佛出劫住隨業轉變。不得云",
    "T35n1735_011:0575a17": "一。依形體嚴不得云多。以其剎種別有",
    "T35n1735_011:0575a18": "體等故。若以此十。獨望剎海形體依住莊",
    "T35n1735_011:0575a19": "嚴等四。許其唯一。餘必兼多故。經云。一一",
    "T35n1735_011:0575a20": "世界海有種種形故。今言。有世界海塵數",
    "T35n1735_011:0575a21": "者。約融攝無盡之說也。有云。約一一剎海",
    "T35n1735_011:0575a22": "中所有諸剎。各各一因等故。有剎海塵數",
    "T35n1735_011:0575a23": "者。孟浪之甚。何者。且如剎海中剎雖多。豈",
    "T35n1735_011:0575a24": "如剎海盡末為塵之多。若欲相同。即一塵",
    "T35n1735_011:0575a25": "一緣方得相似。何得以一剎一緣。充一剎",
    "T35n1735_011:0575a26": "多塵之數。況積具緣等十。有剎海之塵。其一",
    "T35n1735_011:0575a27": "具緣。自有剎海塵數。是則通有剎海微塵數",
    "T35n1735_011:0575a28": "箇剎海微塵數矣。一剎一緣一依一體。安得",
    "T35n1735_011:0575a29": "充耶。亦不得言通一切世界海說。以下",
    "T35n1735_011:0575b01": "依住云一一世界海。有世界海塵數。所依",
    "T35n1735_011:0575b02": "住故。第二依章。別釋者。十事不同則為十",
    "T35n1735_011:0575b03": "段。一一皆有長行與偈。長行中各三。謂標釋",
    "T35n1735_011:0575b04": "結。今初。起具因緣。標中略舉十種通成三",
    "T35n1735_011:0575b05": "世一切佛剎。二何者下釋。然佛土之義。雖有",
    "T35n1735_011:0575b06": "多種不出其三。一法性土。二受用土。二變",
    "T35n1735_011:0575b07": "化土。若開受用有自有他則成四土。統為",
    "T35n1735_011:0575b08": "二種。謂淨及穢。或性及相。融而為一。有異",
    "T35n1735_011:0575b09": "餘宗。又此淨土一質不成。淨穢虧盈。異質不",
    "T35n1735_011:0575b10": "成。一理齊平。有質不成。搜源則冥。無質不",
    "T35n1735_011:0575b11": "成。緣起萬形故。形奪圓融無有障礙。土既",
    "T35n1735_011:0575b12": "不等因緣亦殊。今文十中。初三通顯。次四別",
    "T35n1735_011:0575b13": "明。後三則融攝轉變。言初三者。一如來神",
    "T35n1735_011:0575b14": "力者。謂一切淨穢等土。皆是如來通慧力成。",
    "T35n1735_011:0575b15": "為物而取。擬將普應。佛應統之。皆稱佛",
    "T35n1735_011:0575b16": "土故。蓮華藏海佛所嚴淨。而內含淨穢。然",
    "T35n1735_011:0575b17": "就佛言之。故無國而不淨也。既即穢而淨",
    "T35n1735_011:0575b18": "故不思議。二法如是者。梵云達磨多。此云",
    "T35n1735_011:0575b19": "法爾。或曰法性。若是法性。即以本識如來",
    "T35n1735_011:0575b20": "藏身。為所依持。恒頓變起外諸器界。若云",
    "T35n1735_011:0575b21": "法爾者。謂有問言。何以諸佛眾生起於剎",
    "T35n1735_011:0575b22": "土。答云。法應如是不可致詰。若會此二。",
    "T35n1735_011:0575b23": "謂法應如是藏識變起。三眾生業力者。業",
    "T35n1735_011:0575b24": "有善惡國有淨穢。故淨名以萬行為因。又",
    "T35n1735_011:0575b25": "云。眾生之類是菩薩佛土。謂法性雖一隨",
    "T35n1735_011:0575b26": "業成異。佛隨異類取土攝生。涅槃微善。",
    "T35n1735_011:0575b27": "觀經三心等其類非一。上三。初因二緣三因。",
    "T35n1735_011:0575b28": "次四別明者。有因有緣。初一自受用土因。",
    "T35n1735_011:0575b29": "大圓鏡智之所成故。二變化土因。謂眾生",
    "T35n1735_011:0575c01": "菩薩共構一緣。各隨行業來生其國。凡聖",
    "T35n1735_011:0575c02": "同居。三四二種他受用土因。然初即初地",
    "T35n1735_011:0575c03": "以上。如十大願中修淨土願是也。後即八",
    "T35n1735_011:0575c04": "地已上功用。不退行之所成故。八地中有",
    "T35n1735_011:0575c05": "淨土分。後三融攝者。通於因緣。初一即",
    "T35n1735_011:0575c06": "八地已上。攪大海為酥酪。變大地為黃",
    "T35n1735_011:0575c07": "金。以染為淨以淨為染。自在攝生故。十自",
    "T35n1735_011:0575c08": "在中有剎自在。窮其因者。清淨勝解。勝解",
    "T35n1735_011:0575c09": "印持隨心變故。次一謂成正覺時。其身充",
    "T35n1735_011:0575c10": "滿十方世界微塵剎土。念劫圓融一時成立。",
    "T35n1735_011:0575c11": "由二種因。一善根所流語因中也。二成道",
    "T35n1735_011:0575c12": "勢力。明果用也。此一受用變化相融也。",
    "T35n1735_011:0575c13": "即如經初。即摩竭陀地堅固等。後一無問。",
    "T35n1735_011:0575c14": "成與不成常能融攝。又前是妙覺。此是等",
    "T35n1735_011:0575c15": "覺。其法性土。通為諸土之體。窮其因者。有",
    "T35n1735_011:0575c16": "正有助。謂法爾為其正因。以一切智。及總",
    "T35n1735_011:0575c17": "以諸因而為緣因故。其後三亦融前土。非",
    "T35n1735_011:0575c18": "有別體。又此十事展轉生起。謂諸佛土總",
    "T35n1735_011:0575c19": "由佛力。何以由之。法如是故法爾云何而",
    "T35n1735_011:0575c20": "有異耶。業不同故。眾生由業。佛復由何成。",
    "T35n1735_011:0575c21": "一切智之所變故。生佛有異。何以凡聖同",
    "T35n1735_011:0575c22": "居同構一緣故。何以復有純菩薩國。菩薩",
    "T35n1735_011:0575c23": "願行力故。既由行業何可轉變。勝解自在",
    "T35n1735_011:0575c24": "故。云何復得融攝重重。佛及普賢自在力故。",
    "T35n1735_011:0575c25": "結略顯廣如前已釋。第二偈頌。多以果顯",
    "T35n1735_011:0575c26": "因。文有九偈束為八段。第一偈頌佛神力。",
    "T35n1735_011:0575c27": "據此無邊剎海。皆遮那嚴淨。則下嚴華藏",
    "T35n1735_011:0575c28": "猶是分明。理實而言願周法界。次一超。頌",
    "T35n1735_011:0575c29": "眾生菩薩同集善根。三一頌。頌第四成一",
    "T35n1735_011:0576a01": "切智自受用土因。前半因後半果。成唯識云。",
    "T35n1735_011:0576a02": "大圓鏡智相應淨識。由昔所修自利無漏純",
    "T35n1735_011:0576a03": "淨佛土因緣成熟。從初成佛盡未來際。相",
    "T35n1735_011:0576a04": "續變為純淨佛土。周圓無際眾寶莊嚴。配經",
    "T35n1735_011:0576a05": "可見。四一頌。頌第六嚴淨願力。及第七不",
    "T35n1735_011:0576a06": "退行願。修諸行海無有邊者。論云。謂平等",
    "T35n1735_011:0576a07": "性智。大慈悲力。由昔所修利他無漏。純淨",
    "T35n1735_011:0576a08": "佛土因緣成熟。隨住十地菩薩所宜變為",
    "T35n1735_011:0576a09": "淨土。或小或大。或劣或勝。前後改變。上經。",
    "T35n1735_011:0576a10": "雖云願力非無有行。為分功用有無。長",
    "T35n1735_011:0576a11": "行成其二句。皆他受用故。偈為一。初句頌",
    "T35n1735_011:0576a12": "第六。次句頌第七。以八地已上念念入法",
    "T35n1735_011:0576a13": "流。心心趣佛境故。後之半偈。通其二文。五",
    "T35n1735_011:0576a14": "一偈。却頌第三眾生行業。加造業因煩惱",
    "T35n1735_011:0576a15": "所擾。造於穢剎。欲樂非一感土有殊。前",
    "T35n1735_011:0576a16": "與菩薩同修。必多善業故。此明於煩惱。",
    "T35n1735_011:0576a17": "六一頌頌菩薩勝解。七一頌。超頌普賢願",
    "T35n1735_011:0576a18": "力。以普賢有三。一位前普賢。但發普賢心。",
    "T35n1735_011:0576a19": "即是非今所用。二位中普賢。即等覺位故。此",
    "T35n1735_011:0576a20": "居佛前。三位後普賢。謂得果不捨因行故。",
    "T35n1735_011:0576a21": "長行居後。八有二偈。却頌如來自在。前偈",
    "T35n1735_011:0576a22": "頌果用。後偈頌善流。略不頌法爾。法爾即",
    "T35n1735_011:0576a23": "是法性通故略之。又第七偈依中有依。第八",
    "T35n1735_011:0576a24": "偈正中有依。第九偈融於三世故。三共顯",
    "T35n1735_011:0576a25": "融攝無礙。然其無礙通有十種。諸教說土。",
    "T35n1735_011:0576a26": "或謂但是無常。或云心變。理事懸隔。多一不",
    "T35n1735_011:0576a27": "融故。今經宗要辯無礙。一理事無礙。謂全",
    "T35n1735_011:0576a28": "同真性而剎相宛然。經云。華藏世界海。法",
    "T35n1735_011:0576a29": "界無差別。莊嚴悉清淨故。二成壞無礙。謂成",
    "T35n1735_011:0576b01": "即壞壞即成等。三廣陜無礙。不壞相而普",
    "T35n1735_011:0576b02": "周故。經云。體相如本無差別。無量國土",
    "T35n1735_011:0576b03": "悉周遍等。四相入無礙。下文云。以一剎種",
    "T35n1735_011:0576b04": "入一切。一切入一亦無餘。及此文云。身包",
    "T35n1735_011:0576b05": "一切等。其文非一亦是一多無礙。五相即無",
    "T35n1735_011:0576b06": "礙文云。無量世界即一界故。六微細無礙經",
    "T35n1735_011:0576b07": "云。清淨珠玉布若雲。炳然顯現諸佛影等。",
    "T35n1735_011:0576b08": "七隱顯無礙。謂染淨異類隱顯等殊見不同",
    "T35n1735_011:0576b09": "故。八重現無礙。謂於塵中見一切剎。剎內",
    "T35n1735_011:0576b10": "塵中見剎亦然。重重無盡如帝網故。九主",
    "T35n1735_011:0576b11": "伴無礙。凡一世界必有一切。以為眷屬。下",
    "T35n1735_011:0576b12": "經云。毘盧遮那。昔所行種種剎海。皆清淨。",
    "T35n1735_011:0576b13": "種種剎即眷屬也。十時處無礙。謂或於一剎",
    "T35n1735_011:0576b14": "現三世劫。或於一念現無量剎。如今第九",
    "T35n1735_011:0576b15": "偈文。又下文云。三世所有諸莊嚴。摩尼果中",
    "T35n1735_011:0576b16": "皆顯現。此十無礙同時具足。自在難知散在",
    "T35n1735_011:0576b17": "諸文。可以六相融之。第二段。所依住通染",
    "T35n1735_011:0576b18": "淨也。長行釋中。十事文並可知。然依異者。",
    "T35n1735_011:0576b19": "由於心樂有差別故。謂一依莊嚴住者。樂",
    "T35n1735_011:0576b20": "飾好故。二樂無礙故。三樂即質光故。四",
    "T35n1735_011:0576b21": "怖眾苦故。五愛離質光故。光作寶色非",
    "T35n1735_011:0576b22": "寶發光。六奉聖教故。七求神護故。八求",
    "T35n1735_011:0576b23": "天護故。九菩薩願力所任持故。十普安",
    "T35n1735_011:0576b24": "眾生故。如何廣大世界。依有情等小類而",
    "T35n1735_011:0576b25": "住。此有二義。一外由內感故說依身。此復",
    "T35n1735_011:0576b26": "有二。一宿因力。頌云。業力之所持故。二現",
    "T35n1735_011:0576b27": "在轉變力。即世主菩薩神力。任持攝屬己",
    "T35n1735_011:0576b28": "故。二由無漏體事。大小無礙得相依住",
    "T35n1735_011:0576b29": "故二頌有二十二文分兩別。初一總顯一",
    "T35n1735_011:0576c01": "切世界。依佛神力而住故。梵本云。一切依",
    "T35n1735_011:0576c02": "佛神通現。長行不列者。若列則餘九非佛",
    "T35n1735_011:0576c03": "神通故。偈以此文該於前十皆佛神力。後",
    "T35n1735_011:0576c04": "二十一偈。別頌前文。分之為九。初一頌依",
    "T35n1735_011:0576c05": "莊嚴住。舉能顯所。莊嚴之具皆寶成故。二",
    "T35n1735_011:0576c06": "半偈頌依空。三半偈頌依寶光明。四一偈。",
    "T35n1735_011:0576c07": "頌佛光。稟佛教光成世界故。五一偈。頌",
    "T35n1735_011:0576c08": "寶色光明住。以嚴及覆影顯依住。六二偈。",
    "T35n1735_011:0576c09": "頌佛音聲。謂妙善所感。音聲有威神故。七",
    "T35n1735_011:0576c10": "一偈。頌七八二住。兼顯說法。八有六偈。頌",
    "T35n1735_011:0576c11": "依菩薩身住。若樹若水皆菩薩身菩薩現故。",
    "T35n1735_011:0576c12": "長行但云菩薩。此中兼依佛身。此中雖有",
    "T35n1735_011:0576c13": "願力。是上宿善所持。非普賢願。九餘八頌。",
    "T35n1735_011:0576c14": "皆頌普賢願所生住。於中三。初二偈明廣",
    "T35n1735_011:0576c15": "大國土。周法界故。前偈明淨識所生。心外",
    "T35n1735_011:0576c16": "無體故如影像。後偈難思業起起不離空。",
    "T35n1735_011:0576c17": "次四偈。明微細國土調生自在。然佛力現。此",
    "T35n1735_011:0576c18": "亦普賢願收故。二段文皆兼佛力。末後二偈。",
    "T35n1735_011:0576c19": "彰剎體性結歸有在。初偈明剎依性有。有",
    "T35n1735_011:0576c20": "即非有。次半成壞更起。猶若尋環。後半結",
    "T35n1735_011:0576c21": "歸普願。兼顯廣業。第三形相亦通染淨。長",
    "T35n1735_011:0576c22": "行釋中。非圓方者。三維八隅皆非圓方。故",
    "T35n1735_011:0576c23": "云無量差別。山焰形者。如山似焰皆取上",
    "T35n1735_011:0576c24": "尖。對上方圓等故。餘並可知。三結頌中。",
    "T35n1735_011:0576c25": "十偈分二。初一總讚勸觀。餘皆正頌前義。",
    "T35n1735_011:0576c26": "兼舉因顯果。於中初二頌前十段。後七頌",
    "T35n1735_011:0576c27": "前無量差別。今初。摩尼輪者。即水旋之類。淨",
    "T35n1735_011:0576c28": "焰莊嚴。頌上山焰門闥競開義兼宮殿。後",
    "T35n1735_011:0576c29": "七中分二。前三彰剎由因異。後四明自在",
    "T35n1735_011:0577a01": "由佛。一毛孔內難思剎者。更有一理。謂修",
    "T35n1735_011:0577a02": "行者。居自報土各各不同。佛攝眾生所現",
    "T35n1735_011:0577a03": "國土。以彼報故。重重而現不離一毛。第",
    "T35n1735_011:0577a04": "四剎體。唯約淨剎。長行略辯二十種體。然",
    "T35n1735_011:0577a05": "其剎體諸教不同。或以八微為體。或以唯",
    "T35n1735_011:0577a06": "心為體。或法性為體。或一切法為體。今皆",
    "T35n1735_011:0577a07": "具之。謂眾寶等即是八微。加之佛音聲。即",
    "T35n1735_011:0577a08": "九微也。一念心現是唯識頓變。佛變化者或",
    "T35n1735_011:0577a09": "通果色。或一切法。令三世間亙相作故。又",
    "T35n1735_011:0577a10": "融上諸說為無礙剎體。言日摩尼輪即日",
    "T35n1735_011:0577a11": "輪也。香通質氣。佛言為體者。無礙體事故。",
    "T35n1735_011:0577a12": "又依如來說力起故。頌中十偈。初偈頌三",
    "T35n1735_011:0577a13": "謂初二及第六不可壞金剛。次一偈。頌第三",
    "T35n1735_011:0577a14": "第四。三有一偈。頌第五一切莊嚴光明。四",
    "T35n1735_011:0577a15": "有一偈。頌二種體。願力生者。頌佛力持。如",
    "T35n1735_011:0577a16": "影像現。頌妙寶相。若兼二事頌佛變化。五",
    "T35n1735_011:0577a17": "有一偈。頌二種體。上半頌日輪。下半頌微",
    "T35n1735_011:0577a18": "細寶。第六偈頌寶焰殊妙之言亦兼香也。",
    "T35n1735_011:0577a19": "第七偈頌寶冠。寶冠亦佛變化。非正頌佛",
    "T35n1735_011:0577a20": "化也。第八偈。頌一念普現境界。第九偈。頌",
    "T35n1735_011:0577a21": "一切寶莊嚴示現。及頌後三體。摩尼光者。",
    "T35n1735_011:0577a22": "頌菩薩形寶及寶華蘂。佛光明者。頌佛音",
    "T35n1735_011:0577a23": "聲。聲光成剎故。第十偈結歸普賢。第五段",
    "T35n1735_011:0577a24": "剎莊嚴中。唯明淨剎。其中或寶為嚴。或人",
    "T35n1735_011:0577a25": "或法。或說法修行示現融攝。皆為嚴剎。以",
    "T35n1735_011:0577a26": "人法為寶故。又由說法因等得莊嚴果。以",
    "T35n1735_011:0577a27": "果名因為莊嚴也。十頌分二。初一總顯剎",
    "T35n1735_011:0577a28": "嚴。後九別頌上文。於中初一偈。頌初妙雲。",
    "T35n1735_011:0577a29": "次一偈頌第二菩薩功德。及第四菩薩願海。",
    "T35n1735_011:0577b01": "次一偈。却頌說眾生業報。後六偈。如次頌",
    "T35n1735_011:0577b02": "後六事。第六段明剎清淨方便者。唯約淨",
    "T35n1735_011:0577b03": "也。若約隨宜攝物。佛應。統之則淨穢皆稱",
    "T35n1735_011:0577b04": "佛土。若就行致唯淨非穢。然淨有二種。一",
    "T35n1735_011:0577b05": "世間淨離欲穢故。以六行為方便。上二",
    "T35n1735_011:0577b06": "界為淨土。二出世間淨。此復二種。一者出",
    "T35n1735_011:0577b07": "世。所謂二乘以緣諦為方便。權教說之無",
    "T35n1735_011:0577b08": "別淨土。約實言者。出三界外別有淨土。二",
    "T35n1735_011:0577b09": "乘所居。智論有文。二出世間上上淨。此謂",
    "T35n1735_011:0577b10": "菩薩即以萬行而為方便。以實報七珍無",
    "T35n1735_011:0577b11": "量莊嚴。而為其土。今此正明菩薩。兼顯二",
    "T35n1735_011:0577b12": "乘。然出世上上淨中。復有二種。一者真極佛",
    "T35n1735_011:0577b13": "自受用。相累兼亡而為方便。二者未極。等覺",
    "T35n1735_011:0577b14": "已還。故仁王云。三賢十聖住果報。唯佛一人",
    "T35n1735_011:0577b15": "居淨土。未極之中復有二種。一八地已上",
    "T35n1735_011:0577b16": "一向清淨。以永絕色累照體獨立。神無方",
    "T35n1735_011:0577b17": "所故。其淨土色相難名。二七地已還。未出",
    "T35n1735_011:0577b18": "三界。無漏觀智有間斷故。非一向淨。若依",
    "T35n1735_011:0577b19": "瑜伽入初地去。方為淨土。三賢所居皆穢",
    "T35n1735_011:0577b20": "非淨。此分受用變化別故。約此經宗。十信",
    "T35n1735_011:0577b21": "菩薩即有淨土故。今此文始自近友終成",
    "T35n1735_011:0577b22": "佛力。皆淨方便。故通萬行。然淨方便即是淨",
    "T35n1735_011:0577b23": "因。長行亦可為等流果。如云久近善友。得",
    "T35n1735_011:0577b24": "生有善友之剎中故。即十事皆淨相也。然",
    "T35n1735_011:0577b25": "望莊嚴有同約門別故。望具因緣當知",
    "T35n1735_011:0577b26": "亦爾。又起具因緣通於染淨。此則唯淨。莊嚴",
    "T35n1735_011:0577b27": "多約其果。清淨多約其因。又前多修善此",
    "T35n1735_011:0577b28": "多治惡。故於世界。此如洗滌彼如粉繪。別",
    "T35n1735_011:0577b29": "釋中。一近善友。同善根者。如善財夜神",
    "T35n1735_011:0577c01": "處廣說。二智導慈雲大彌法界。三法門勝",
    "T35n1735_011:0577c02": "解。皆已淨治。約位地前也。四即初地證遍",
    "T35n1735_011:0577c03": "行如故。云觀察一切境界。生如來家。故云",
    "T35n1735_011:0577c04": "安住。五修治等者。見道之後修道位故。餘雖",
    "T35n1735_011:0577c05": "未滿一切皆修。若約圓融亦得稱滿。六初",
    "T35n1735_011:0577c06": "地勝進遍學十地行法。後後但是依法行",
    "T35n1735_011:0577c07": "故。上三皆初地。七初地發願順行。至第八",
    "T35n1735_011:0577c08": "地。一切皆成故名出生一切願海。而言淨",
    "T35n1735_011:0577c09": "者。純無漏故。八即九地。二乘出要唯止與觀。",
    "T35n1735_011:0577c10": "菩薩出要唯無礙辯。令眾出故。九一切莊嚴",
    "T35n1735_011:0577c11": "者。十地二嚴皆成滿故。十淨方便力。即是普",
    "T35n1735_011:0577c12": "賢佛功德也。十中前三變化淨因。後七受用",
    "T35n1735_011:0577c13": "淨因。上欲總收諸土故。依次豎配。若約橫",
    "T35n1735_011:0577c14": "修。初心即可圓具其十。頌中。九偈分二。初",
    "T35n1735_011:0577c15": "一總明能所淨。前半方便。後半清淨。皆上句",
    "T35n1735_011:0577c16": "果下句因。後八別頌前文。於中初四。如次",
    "T35n1735_011:0577c17": "頌上四淨。初地慈悲為首。故云為生修行。",
    "T35n1735_011:0577c18": "遍滿真如故云廣大。第五偈。頌修治淨。",
    "T35n1735_011:0577c19": "及超頌第七願淨。以願通初地八地。此據",
    "T35n1735_011:0577c20": "初地故超頌也。第六偈。頌前第八出要。第",
    "T35n1735_011:0577c21": "七偈。頌第九。及却頌觀菩薩地。地義通前",
    "T35n1735_011:0577c22": "後故。第八偈頌方便力。上來且配長行。其",
    "T35n1735_011:0577c23": "間亦兼餘義。第七段。佛出差別者十事五對。",
    "T35n1735_011:0577c24": "於海及種有此差別。五中初二隨彼類故。",
    "T35n1735_011:0577c25": "次一緣廣陜故。次一隨機宜故。五熟未熟",
    "T35n1735_011:0577c26": "故。十頌分三。初一頌總標。次五偈別釋。",
    "T35n1735_011:0577c27": "如次頌前五對。後四頌總結。既隨心總遍",
    "T35n1735_011:0577c28": "故。剎海塵數未足為多。第八段劫住不同。",
    "T35n1735_011:0577c29": "謂剎住經停時分也。隨能感因有長短故。",
    "T35n1735_011:0578a01": "長行略列有十大數更有多少不同。如標",
    "T35n1735_011:0578a02": "結中及頌所顯。並通諸剎不謂淨長。如大",
    "T35n1735_011:0578a03": "地獄其壽更長。人趣却促故。極惡極善受時",
    "T35n1735_011:0578a04": "即多。更約異門亦不可定也。十中唯九者",
    "T35n1735_011:0578a05": "欠不可說不可說也。並如阿僧祇品。偈中",
    "T35n1735_011:0578a06": "十頌。然劫但時分無別義理。故此偈文轉勢",
    "T35n1735_011:0578a07": "頌之。略分為三。初二總標許說。頌上標也。",
    "T35n1735_011:0578a08": "次有一偈。通頌上列。兼顯修短之因。以願",
    "T35n1735_011:0578a09": "力故。餘七頌總結。偈各一義。一明修短通",
    "T35n1735_011:0578a10": "於染淨。結以心想。二淨劫住久釋以因深。",
    "T35n1735_011:0578a11": "三列諸劫名。染淨相攝。四佛興願異故。入",
    "T35n1735_011:0578a12": "劫不同。五一多互融齊攝雙現。六時法相攝",
    "T35n1735_011:0578a13": "普入無邊。七結由想心示以方便。一方便",
    "T35n1735_011:0578a14": "者。即了唯心也。一念與劫並由想心。心想",
    "T35n1735_011:0578a15": "不生長短安在。非長非短是謂清淨。不",
    "T35n1735_011:0578a16": "壞於相則劫海無邊。第九段劫轉變故差",
    "T35n1735_011:0578a17": "別者。此有二種。一者但約感成住壞。劫皆",
    "T35n1735_011:0578a18": "名轉變。二唯約住劫之中居人善惡。令染淨",
    "T35n1735_011:0578a19": "轉變。釋中具二初一即是前義。故云無量成",
    "T35n1735_011:0578a20": "壞劫轉變。言法爾者。法爾隨業轉也。若爾",
    "T35n1735_011:0578a21": "何異起具因緣。因緣意在於因。轉變意彰",
    "T35n1735_011:0578a22": "於果。又因緣通有唯成不壞。如自受用因",
    "T35n1735_011:0578a23": "是也。餘九釋後義。一遇惡緣故淨變為染。",
    "T35n1735_011:0578a24": "下文云。泉池皆枯涸等。二修人天大福。令",
    "T35n1735_011:0578a25": "世界多染少淨。故先云染。如下文云。粳米",
    "T35n1735_011:0578a26": "自然生等。三即地前。以未斷障故非純淨。",
    "T35n1735_011:0578a27": "以淨多故。故先云淨。經多云染淨與前何",
    "T35n1735_011:0578a28": "別。或譯人之失。或傳寫之誤。四即證發心",
    "T35n1735_011:0578a29": "居受用土故。但云純淨。五各各遊者。即二",
    "T35n1735_011:0578b01": "地至十地諸菩薩。遊戲神通以多莊嚴而",
    "T35n1735_011:0578b02": "嚴一剎。或以一嚴而嚴多剎。所至染剎則",
    "T35n1735_011:0578b03": "能莊嚴也。六大莊嚴者。即普賢位。嚴於微塵",
    "T35n1735_011:0578b04": "內剎。如上口光召眾等。是七莊嚴滅者。此",
    "T35n1735_011:0578b05": "明失善緣而惡現。謂如來示滅。能事隨滅。",
    "T35n1735_011:0578b06": "佛滅百年乳不及水。況今之世。況於減極。",
    "T35n1735_011:0578b07": "稗為上味鐵為上嚴。八如彌勒來也。九以",
    "T35n1735_011:0578b08": "佛神通于何不淨。淨名足指案地。法華三",
    "T35n1735_011:0578b09": "變淨土即其類也。上之十事初總餘別。不",
    "T35n1735_011:0578b10": "出業故。又初二屬凡。次四菩薩後三屬佛。",
    "T35n1735_011:0578b11": "又約佛菩薩。即染令淨。約於凡夫即淨成",
    "T35n1735_011:0578b12": "染。十頌如次頌前可知。第十無差別者。",
    "T35n1735_011:0578b13": "謂前九辯諸世界。約相不同隨業染淨。由",
    "T35n1735_011:0578b14": "於眾生有差別故。今云無差性無二故。故",
    "T35n1735_011:0578b15": "偈云業性起也。又約權設則種種差別。今",
    "T35n1735_011:0578b16": "約實說則一切無差。如教法中或說三乘。",
    "T35n1735_011:0578b17": "即是差別。說華嚴時一切無差。又皆是諸佛",
    "T35n1735_011:0578b18": "之所用故。一一融攝等無異故。故前九差別。",
    "T35n1735_011:0578b19": "是此無差之差。今此無差。即是前九差之無",
    "T35n1735_011:0578b20": "差也。故法華云。眾生見燒淨土不毀。二皆",
    "T35n1735_011:0578b21": "相即。由依此義說淨土中十八圓滿一一",
    "T35n1735_011:0578b22": "稱真皆周遍故二釋中十事。一海中包數同。",
    "T35n1735_011:0578b23": "則盡海之塵。一塵一剎。已是含攝之義。二佛",
    "T35n1735_011:0578b24": "示威力同。三道場同同真性故。四眾會同常",
    "T35n1735_011:0578b25": "隨眾故。五光明。六名號。七音聲。八法輪方",
    "T35n1735_011:0578b26": "便。上七皆約不動一而普遍無差。九塵含",
    "T35n1735_011:0578b27": "剎海。十塵容佛境。此二約不壞相而廣容",
    "T35n1735_011:0578b28": "無差。頌中十頌如次。頌上十義。但第六約",
    "T35n1735_011:0578b29": "身與前名體異耳。而前但約平漫無差。今",
    "T35n1735_011:0578c01": "顯塵內重疊融攝無差之義。若云約共同",
    "T35n1735_011:0578c02": "事者。何以不言染同業苦同。豈世界海中",
    "T35n1735_011:0578c03": "都無此耶。",
    "T35n1735_011:0578c04": "華藏世界品第五(已下入第八經)",
    "T35n1735_011:0578c05": "初來意者。前品通明諸佛剎海。今此別明本",
    "T35n1735_011:0578c06": "師所嚴依果。答世界海問。故次來也。二釋名",
    "T35n1735_011:0578c07": "者。準梵本。具云華藏莊嚴嚴具世界海之",
    "T35n1735_011:0578c08": "遍清淨功德海光明品。譯者嫌繁。乃成太",
    "T35n1735_011:0578c09": "略。處中應云蓮華藏莊嚴世界海品。謂蓮",
    "T35n1735_011:0578c10": "華含子之處。目之曰藏。今剎種及剎。為大",
    "T35n1735_011:0578c11": "蓮華之所含藏。故云華藏。其中一一境界。",
    "T35n1735_011:0578c12": "皆有剎海塵數清淨功德。故曰莊嚴。世界深",
    "T35n1735_011:0578c13": "廣故名為海。有云。世界依海故。立海名者",
    "T35n1735_011:0578c14": "恐非文意。以下云華藏莊嚴世界海住在",
    "T35n1735_011:0578c15": "華中故。其梵云嚴具即是能嚴。其遍清淨",
    "T35n1735_011:0578c16": "功德海光明。即顯嚴之相用。依體有用故",
    "T35n1735_011:0578c17": "致之言。今文舉體攝用。但云華藏。約事可",
    "T35n1735_011:0578c18": "爾何因剎海相狀如斯。略舉二因。一約眾",
    "T35n1735_011:0578c19": "生如來藏識即是香海亦法性海。依無住本",
    "T35n1735_011:0578c20": "是謂風輪。亦妄想風。於此海中。有因果相",
    "T35n1735_011:0578c21": "恒沙性德。即是正因之華世出世間未來果",
    "T35n1735_011:0578c22": "法。皆悉含攝故。名為藏。若以法性為海。心",
    "T35n1735_011:0578c23": "即是華。含藏亦爾。然此藏識相分之中。半為",
    "T35n1735_011:0578c24": "外器不執受故。半為內身執為自性。生",
    "T35n1735_011:0578c25": "覺受故。如來藏識何緣如此。法如是故。行",
    "T35n1735_011:0578c26": "業引故。二約諸佛。謂以大願風持大悲海生",
    "T35n1735_011:0578c27": "無邊行華含藏二利。染淨果法。重疊無礙故",
    "T35n1735_011:0578c28": "所感剎相狀如之。是以出現品中。多將世",
    "T35n1735_011:0578c29": "界以喻佛德。細尋文意。乃由佛德世界",
    "T35n1735_011:0579a01": "如之。三宗趣者。別顯本師依報。具三世間。",
    "T35n1735_011:0579a02": "融攝無盡為宗。令諸菩薩發生信解。成就",
    "T35n1735_011:0579a03": "行願為趣。餘如前品。但總別異耳。融攝之",
    "T35n1735_011:0579a04": "相亦見前文。賢首立華藏觀。復有十德大",
    "T35n1735_011:0579a05": "同小異。如彼文說。第四釋文。一品分三。初",
    "T35n1735_011:0579a06": "明華藏因果自體。二明藏海安布莊嚴。三明",
    "T35n1735_011:0579a07": "所持剎網差別。三段如次。釋華藏莊嚴世界",
    "T35n1735_011:0579a08": "之名。今初分二。先長行後偈頌。長行亦二。初",
    "T35n1735_011:0579a09": "舉果屬人顯因深廣。二彰果體相辯其寬",
    "T35n1735_011:0579a10": "容。今初也。謂指此剎海是我本師修因所",
    "T35n1735_011:0579a11": "淨。然因深廣有三勝相。一長時修剎海塵劫",
    "T35n1735_011:0579a12": "故。不唯三祇。二於多劫。一一遇多勝緣。不",
    "T35n1735_011:0579a13": "唯勝觀釋迦等佛。三於多勝緣。一一淨多大",
    "T35n1735_011:0579a14": "願。願淨國等不唯淨一無生等。由上三重。",
    "T35n1735_011:0579a15": "故云深廣。然瑜伽起信等。約三乘教。一方",
    "T35n1735_011:0579a16": "化宜一類世界。定說三祇。今約一乘該通",
    "T35n1735_011:0579a17": "十方及樹形等界。故云剎海塵數。是以寶雲",
    "T35n1735_011:0579a18": "經言。我為淺識眾生。說三僧祇劫修行。然",
    "T35n1735_011:0579a19": "我實經無量阿僧祇劫修行。又時無別體。",
    "T35n1735_011:0579a20": "依法上立。法既無盡。時亦無窮。況念劫圓",
    "T35n1735_011:0579a21": "融不應剋執。第二諸佛子下。彰果體相者。",
    "T35n1735_011:0579a22": "植因既深果必繁奧。然所依剎量諸教不同",
    "T35n1735_011:0579a23": "小乘但一娑婆。三乘有大小之化。或色究竟",
    "T35n1735_011:0579a24": "為實。或他方別有淨邦。今一乘十佛之境。",
    "T35n1735_011:0579a25": "大小無礙。淨穢相融。且依一相說有邊表。",
    "T35n1735_011:0579a26": "實則一重橫尋無邊。況復重重塵含法界。然",
    "T35n1735_011:0579a27": "準下別顯。應有十事。一所依風輪。二風持",
    "T35n1735_011:0579a28": "香海。三海出蓮華。四華持剎海。五繞臺輪",
    "T35n1735_011:0579a29": "山。六臺面寶地。七地有香海。八海間香河。",
    "T35n1735_011:0579b01": "九河間樹等。十總結多嚴。今文之中唯闕一",
    "T35n1735_011:0579b02": "河。文且分四。第一能持風輪。第二所持香",
    "T35n1735_011:0579b03": "海。第三海出蓮華。第四華持剎海。然其剎",
    "T35n1735_011:0579b04": "因有其總別。已見上文。為顯別義。且明一",
    "T35n1735_011:0579b05": "因成於一果。今初風輪之因。即大願等亦如",
    "T35n1735_011:0579b06": "前釋。於中文三。初總標數。二略列名。三別",
    "T35n1735_011:0579b07": "舉最上。列中名平等住者。一遍持諸位故。",
    "T35n1735_011:0579b08": "二稱實性故。餘文可知。風並在下寶在",
    "T35n1735_011:0579b09": "臺面。以力遙持。三舉最上者。勝力能持香",
    "T35n1735_011:0579b10": "海。故立其名。第二能持下。所持香海。以摩",
    "T35n1735_011:0579b11": "尼發光。普照一切嚴海底岸。及寶色香水",
    "T35n1735_011:0579b12": "故立此名。又藏識名海。具德深廣故。流注",
    "T35n1735_011:0579b13": "名水剎那性故。又佛性名水。遠熏名香聞",
    "T35n1735_011:0579b14": "未證故。涅槃亦云。有人聞香。第三此香水",
    "T35n1735_011:0579b15": "下。所出蓮華蘂放異光。又發勝香高出降",
    "T35n1735_011:0579b16": "伏故。立此名。又所發萬行。一一覺性故曰",
    "T35n1735_011:0579b17": "光明。皆能普熏即香義也。第四華藏下。所持",
    "T35n1735_011:0579b18": "剎海四方均平。總顯形相。清淨堅固彰其體",
    "T35n1735_011:0579b19": "性。金剛圍等別明所有。即下別顯此為其",
    "T35n1735_011:0579b20": "本。一山二地。三海四樹。各別區分即總顯多",
    "T35n1735_011:0579b21": "嚴。但闕一河。以下有別顯故。此略明下亦",
    "T35n1735_011:0579b22": "略頌。第二偈中。然長行偈頌。有十例五對。",
    "T35n1735_011:0579b23": "謂有無廣略離合。先後為八九。或超間十。或",
    "T35n1735_011:0579b24": "頌已重頌。故釋頌文不可一例。上下準之。",
    "T35n1735_011:0579b25": "此文略有四例。一宿因現緣。經離頌合。二所",
    "T35n1735_011:0579b26": "成果相。經略頌廣。三現緣風輪。經廣頌略。四",
    "T35n1735_011:0579b27": "山地海樹。經有頌無。十偈分二。初二頌上",
    "T35n1735_011:0579b28": "因相。即辯因招果。餘頌果相。於中分四。",
    "T35n1735_011:0579b29": "初一偈半頌風輪。皆上句所持。下句能持。初",
    "T35n1735_011:0579c01": "半偈以果持果。後偈兼明能成之因。前半",
    "T35n1735_011:0579c02": "離障願令清淨故。後半無礙。願依空住故。",
    "T35n1735_011:0579c03": "二有一偈。頌香海尋此了名。三有三頌",
    "T35n1735_011:0579c04": "半。頌蓮華。初一偈半。釋種種光明蘂。則顯",
    "T35n1735_011:0579c05": "此華以寶為體。次一偈釋香義。就法以明",
    "T35n1735_011:0579c06": "寶中出佛。佛出世主如從質發香遠熏之義。",
    "T35n1735_011:0579c07": "後一釋幢義。演佛是高出義。調生是摧伏義。",
    "T35n1735_011:0579c08": "四有二頌明剎自在。總頌上所持剎海。初",
    "T35n1735_011:0579c09": "偈自在。一一稱性故。即同時具足相應門也。",
    "T35n1735_011:0579c10": "心塵準思。寶光現佛者。依正互融故。後偈結",
    "T35n1735_011:0579c11": "歸普因。故能含攝。第二別顯安布莊嚴。文分",
    "T35n1735_011:0579c12": "為六。第一四周輪山。二寶地。三香海。四香",
    "T35n1735_011:0579c13": "河。五樹林。六總結。各別有偈。今初。輪山則",
    "T35n1735_011:0579c14": "清淨戒德。內攝外防之所成也。長行中三。初",
    "T35n1735_011:0579c15": "總舉所依。二栴檀下別顯體相。三如是下",
    "T35n1735_011:0579c16": "結德無盡。今初山所依處即地面四周。日珠",
    "T35n1735_011:0579c17": "王者。所依處地故。舊經云依蓮華日寶王",
    "T35n1735_011:0579c18": "地住。亦有言大華之上別有此蓮。為山所",
    "T35n1735_011:0579c19": "依義。似不順。所以地受此名者。前華名種",
    "T35n1735_011:0579c20": "種光明蘂。偈中云光焰成輪。又云。一切寶中",
    "T35n1735_011:0579c21": "放淨光明。知此華以寶為體。是則如日輪",
    "T35n1735_011:0579c22": "之珠王為蓮華也。斯即總華之稱。二別顯",
    "T35n1735_011:0579c23": "中。前取堅利且云金剛今明具德略有十",
    "T35n1735_011:0579c24": "相。前四自體圓滿。後六外相莊嚴。一身為總",
    "T35n1735_011:0579c25": "形。摩尼圓明栴檀芬郁。皆戒之德也。二山峯。",
    "T35n1735_011:0579c26": "謂秀出孤絕威伏諸惡。三山輪。古有二義。",
    "T35n1735_011:0579c27": "一山彎曲之處。二山腹跳出如師子座。半月",
    "T35n1735_011:0579c28": "為輪。準下偈文輪居山下。為山所依四成",
    "T35n1735_011:0579c29": "山之緣。上舉三事各別有體。今顯金剛內",
    "T35n1735_011:0580a01": "含光焰遍成其體。如世土石雜而成山。金",
    "T35n1735_011:0580a02": "剛遍故得金輪名。餘六文顯並在山間。應",
    "T35n1735_011:0580a03": "頌有十文分為二。前六明山體相莊嚴。頌",
    "T35n1735_011:0580a04": "前別顯。後四辯山妙用自在。亦顯依正無",
    "T35n1735_011:0580a05": "礙。即頌前結文。前中五。初一總頌圍山。初",
    "T35n1735_011:0580a06": "句所圍。次二句能圍。後句出因。言無邊者",
    "T35n1735_011:0580a07": "有其二義。一但總相顯多故云無邊。實有",
    "T35n1735_011:0580a08": "邊表。二說有圍山外者。是無邊之邊。不礙",
    "T35n1735_011:0580a09": "理而即事故。今云無邊者。是邊之無邊。不",
    "T35n1735_011:0580a10": "壞相而即理故。二有一頌頌前山輪。三一",
    "T35n1735_011:0580a11": "頌山體四。一頌成山之緣。五六二偈頌前",
    "T35n1735_011:0580a12": "水等諸嚴及加衣等。後四妙用自在。並顯可",
    "T35n1735_011:0580a13": "知。第二臺面。寶地即體心性定之所成也。",
    "T35n1735_011:0580a14": "長行文三。初標所在。二一切下。別顯體相",
    "T35n1735_011:0580a15": "莊嚴。三總結。二中十句。初一地體標以金",
    "T35n1735_011:0580a16": "剛。釋以堅固不壞。遍華藏地盡是金剛。故",
    "T35n1735_011:0580a17": "上菩提場地徹華藏也。二地相平淨。餘八",
    "T35n1735_011:0580a18": "皆莊嚴。謂三飾以寶輪。四畜以寶藏。五間",
    "T35n1735_011:0580a19": "以異寶。六散以寶末。七布以蓮華。八分置",
    "T35n1735_011:0580a20": "香摩尼。九充以莊嚴具。但云諸嚴嚴有多",
    "T35n1735_011:0580a21": "少。三世佛國之嚴。而為嚴者。顯無盡之嚴",
    "T35n1735_011:0580a22": "具也。十覆以寶網隱映莊嚴。網有何用普",
    "T35n1735_011:0580a23": "現佛影。此網何相。如天帝網而布列也。又",
    "T35n1735_011:0580a24": "此帝網重現無盡。成上普現如來境界。及上",
    "T35n1735_011:0580a25": "一一境界皆無盡也。偈有十頌分二。前七",
    "T35n1735_011:0580a26": "頌前別顯。後三頌總結。前中三。初四頌前",
    "T35n1735_011:0580a27": "八段。而小不次者。顯前無優劣故。或重或",
    "T35n1735_011:0580a28": "廣者顯義無方也。恐繁不配。可以意得。次",
    "T35n1735_011:0580a29": "二頌嚴具如雲。後一偈頌如天帝網。謂一",
    "T35n1735_011:0580b01": "寶既收一切。則彼剎諸塵復攝一切即重重",
    "T35n1735_011:0580b02": "也。後三偈頌總結者。結其所屬。初偈結屬",
    "T35n1735_011:0580b03": "道場。次屬佛力。後結能知之人。第三地面",
    "T35n1735_011:0580b04": "香海者。上之大海既是藏識。今明心華之內",
    "T35n1735_011:0580b05": "攝諸種子。一一種子不離藏識海故。有多",
    "T35n1735_011:0580b06": "香海。然一一具於性德故。皆有莊嚴。長行",
    "T35n1735_011:0580b07": "分二。初總舉數。準下剎種及梵本中。皆有",
    "T35n1735_011:0580b08": "十不可說。今闕十字。或是譯人之漏。或是傳",
    "T35n1735_011:0580b09": "寫之失。下標種處亦然。二一切下。別顯莊",
    "T35n1735_011:0580b10": "嚴。準後總結。應云一一香海各有若干莊",
    "T35n1735_011:0580b11": "嚴。今文略無。若案文取義。一切之言即一",
    "T35n1735_011:0580b12": "切海。總以妙寶而為其底等。文有二十句。",
    "T35n1735_011:0580b13": "前十明海體狀。一底二岸。三網四水。五華六",
    "T35n1735_011:0580b14": "垽。七聲八光。九人衛現通。十結廣無盡。後",
    "T35n1735_011:0580b15": "十寶下。十句攝異莊嚴。唯白蓮華當於水",
    "T35n1735_011:0580b16": "中。餘皆在岸。言十寶者。有云。金銀瑠璃硨",
    "T35n1735_011:0580b17": "磲碼碯珊瑚琥珀真珠玫瑰瑟瑟為十。十中",
    "T35n1735_011:0580b18": "前七即是七寶。芬陀利者即白蓮華。亦是正",
    "T35n1735_011:0580b19": "敷榮時。尸羅幢者應云試羅。此云美玉。若",
    "T35n1735_011:0580b20": "言尸羅此云清淨二義俱通。餘並可知。以",
    "T35n1735_011:0580b21": "法門合之。可以意得。頌中菩薩持蓋。經有",
    "T35n1735_011:0580b22": "頌無。日焰光輪經無頌有。且分為二。初三",
    "T35n1735_011:0580b23": "頌初十句。一頌底。二頌岸及網。纓即網類。",
    "T35n1735_011:0580b24": "三頌餘七細尋可見。餘七偈。頌後十句而",
    "T35n1735_011:0580b25": "小不次。謂一頌階陛欄楯。二頌樹林。三頌",
    "T35n1735_011:0580b26": "華敷。四頌幢相。五頌城珠。六頌牆閣。繚者",
    "T35n1735_011:0580b27": "纏也。七頌結嚴屬佛。一昔因二現力。第",
    "T35n1735_011:0580b28": "四海間香河。即隨一一心。同時相應功德流",
    "T35n1735_011:0580b29": "注也。長行亦三。初舉數。二一切下辯嚴。三",
    "T35n1735_011:0580c01": "若廣下結廣。嚴中嚴事並無差別。故云一",
    "T35n1735_011:0580c02": "切皆以。謂並用寶體寶嚴聖靈游集。光雲相",
    "T35n1735_011:0580c03": "映萬象浮輝。十句可知。三結廣中。既繞小",
    "T35n1735_011:0580c04": "海之小河。已有剎海塵數之嚴。彌顯諸標。",
    "T35n1735_011:0580c05": "結文非唯約事皆是一多無礙耳。偈中初半",
    "T35n1735_011:0580c06": "偈頌岸體金剛。次一偈半。頌摩尼嚴岸。三",
    "T35n1735_011:0580c07": "一頌光雲言音。次三皆頌漩澓出影。七頌",
    "T35n1735_011:0580c08": "網鐸垂覆。及總現諸嚴。前現事嚴。此說道",
    "T35n1735_011:0580c09": "行。八頌現佛依正。九頌浪出妙音。十頌水",
    "T35n1735_011:0580c10": "出光雲。更有影略可以意得。第五河間華",
    "T35n1735_011:0580c11": "林。長行有三。初總標。次一一下別顯。後其香",
    "T35n1735_011:0580c12": "水下總結。別顯二事。謂華及樹。水陸各一實",
    "T35n1735_011:0580c13": "有多事。然此一段文勢少異。不列十事以",
    "T35n1735_011:0580c14": "顯無盡。而但舉二展轉明多。謂初一。白蓮",
    "T35n1735_011:0580c15": "後一寶樹。於此一樹出五業用。一出莊嚴",
    "T35n1735_011:0580c16": "雲。二寶王照耀。三華香盈滿。四出音演法。",
    "T35n1735_011:0580c17": "五雨寶遍地。於中文有總別及結。別有八",
    "T35n1735_011:0580c18": "事通三世間。初六現器。次一現正覺。後一",
    "T35n1735_011:0580c19": "現眾生世間。初劍葉林等。現惡業報。天意",
    "T35n1735_011:0580c20": "樹等即善業報。男女林中朝生暮落。皆業報",
    "T35n1735_011:0580c21": "海。如是等下。且結樹之雨寶已有剎海塵",
    "T35n1735_011:0580c22": "數。例上出雲等四。一一皆然。一樹之中已",
    "T35n1735_011:0580c23": "有多剎海之嚴矣。次例芬陀利華。亦同於",
    "T35n1735_011:0580c24": "樹。其華與樹各有四天下塵。一一皆爾。如",
    "T35n1735_011:0580c25": "華樹等類。復應有剎海塵數之物。故為無",
    "T35n1735_011:0580c26": "盡之嚴也。後應頌不次。文分為三。初六頌",
    "T35n1735_011:0580c27": "寶樹。次一頌白蓮華。後三結嚴所因。謂由",
    "T35n1735_011:0580c28": "佛等力。明體用無礙現而常如。然此三偈",
    "T35n1735_011:0580c29": "有多意趣。一者初一偈則器世間。次一智正",
    "T35n1735_011:0581a01": "覺。後一眾生。欲明一一事中皆現三世間",
    "T35n1735_011:0581a02": "嚴。影略其文耳。又初明一果能現。次例一",
    "T35n1735_011:0581a03": "切莊嚴。後明塵塵皆爾。從略至廣從麁至",
    "T35n1735_011:0581a04": "細。又初明佛力。次彰願力後隨樂力。又初",
    "T35n1735_011:0581a05": "果後因願通因果。又初自後他願通自他。又",
    "T35n1735_011:0581a06": "初明即性無性體本不生。次明即相無相",
    "T35n1735_011:0581a07": "現無來去。後明不壞於相各見不同。方顯",
    "T35n1735_011:0581a08": "華藏之嚴。皆言亡慮絕非可情求也。第六",
    "T35n1735_011:0581a09": "辯總結莊嚴。上來諸段。雖說莊嚴猶未能",
    "T35n1735_011:0581a10": "盡。故今總顯一一之境。若說不說。皆具剎",
    "T35n1735_011:0581a11": "海塵數功德莊嚴。是以文云一切境界。長行",
    "T35n1735_011:0581a12": "文二。先標莊嚴難測。二何以下。徵釋所由。",
    "T35n1735_011:0581a13": "清淨功德文含二義。一謂眾多果嚴。即是清",
    "T35n1735_011:0581a14": "淨功德。二謂一一果嚴。從多清淨功德因",
    "T35n1735_011:0581a15": "生。以因望果應成四句。謂多因一果。一因",
    "T35n1735_011:0581a16": "多果等故。隨一一事即曰難思。是以頌云。",
    "T35n1735_011:0581a17": "但由如來昔所行神通願力而出生。斯即因",
    "T35n1735_011:0581a18": "也。若語果嚴略有五相。一者令多周給一",
    "T35n1735_011:0581a19": "切。二者令常永無乏絕。三者令妙悅可眾",
    "T35n1735_011:0581a20": "心。四者稱性無生無相。五者自在鎔融無礙。",
    "T35n1735_011:0581a21": "偈文具之總斯五義。故曰難思。況因果相",
    "T35n1735_011:0581a22": "即。偈文有十大分為二。前六果嚴用勝。後",
    "T35n1735_011:0581a23": "四對因辯果。前中分三。初四別明嚴用。次",
    "T35n1735_011:0581a24": "一結屬現緣。後一總結多類。後四對因辯",
    "T35n1735_011:0581a25": "果中。一由行願神通為因故。獲變化如鏡",
    "T35n1735_011:0581a26": "像果。二以普行勝智為因。故得一塵淨眾",
    "T35n1735_011:0581a27": "剎果。三由長時近友為因。故得剎那頓現",
    "T35n1735_011:0581a28": "之果。四彰淨國之意使倣而行之。前半智",
    "T35n1735_011:0581a29": "境嚴即無嚴。謂自受用土周遍無等。法性之",
    "T35n1735_011:0581b01": "土體性無生。二皆無相。後半悲應無嚴之嚴。",
    "T35n1735_011:0581b02": "嚴遍法界。無住之住常住剎中。上釋莊嚴",
    "T35n1735_011:0581b03": "竟。第三明所持剎網。釋品目世界之言。又",
    "T35n1735_011:0581b04": "前明本剎今辯末界。故兼染淨。文分三別。",
    "T35n1735_011:0581b05": "第一告眾許說。二諸佛子此不可說下。雙標",
    "T35n1735_011:0581b06": "二章。三諸佛子彼諸世界種下。廣釋二章。",
    "T35n1735_011:0581b07": "標二章者。謂種及剎。然剎種依剎海。諸剎",
    "T35n1735_011:0581b08": "依剎種。則寬陜可知。名從何得。欲明世界",
    "T35n1735_011:0581b09": "無邊方便顯多。故立此名。謂積多世界共",
    "T35n1735_011:0581b10": "在一處。攝諸流類故名為種。如是種類復",
    "T35n1735_011:0581b11": "有眾多。深廣無邊故名為海。如積多魚以",
    "T35n1735_011:0581b12": "成一種魚龍龜鼈山泉島嶼。乃有多種並",
    "T35n1735_011:0581b13": "悉攝在一大海中。而言世界無邊者海外有",
    "T35n1735_011:0581b14": "海海海無窮也。若爾種無別體攬界以成。",
    "T35n1735_011:0581b15": "何以下文說有形體。雖依種類以立種名。",
    "T35n1735_011:0581b16": "何妨此種別有其體。如多蠭孔共成一窠。",
    "T35n1735_011:0581b17": "豈妨此窠別有其體。上舉魚龍蓋分喻耳。",
    "T35n1735_011:0581b18": "即依後義。亦得名為種性。依於此種能生",
    "T35n1735_011:0581b19": "世界。如依一禾有多穀粒。舊經云。性多取",
    "T35n1735_011:0581b20": "此義。恐濫體性故。改為種。言有不可說",
    "T35n1735_011:0581b21": "者。若準下文香海及種。皆有十不可說。梵",
    "T35n1735_011:0581b22": "本亦有今脫十字。多是傳寫之漏耳。三廣",
    "T35n1735_011:0581b23": "釋二章中。文分為二。初通明剎種不同。釋",
    "T35n1735_011:0581b24": "剎種章。二別明剎種香海。雙釋二章二段",
    "T35n1735_011:0581b25": "各有長行與偈。今初長行文二。初列十門。",
    "T35n1735_011:0581b26": "後隨門廣釋。今初也。然此十門剎種之異。並",
    "T35n1735_011:0581b27": "悉不離所依華藏。故云於世界海中。所列",
    "T35n1735_011:0581b28": "十事。與成就品都望全異。彼通一切海。此",
    "T35n1735_011:0581b29": "明一海中種故。若別別相望。互有互無。起",
    "T35n1735_011:0581c01": "具因緣。清淨佛出劫住轉變。彼有此無。方所",
    "T35n1735_011:0581c02": "分齊行列趣入力持等五。彼無此有。依住形",
    "T35n1735_011:0581c03": "體莊嚴無別。彼此名同。前後互出都有十",
    "T35n1735_011:0581c04": "五。皆顯十者俱表無盡。而或異者彰義多",
    "T35n1735_011:0581c05": "端。復有同者恐濫全別。何以起具前有此",
    "T35n1735_011:0581c06": "無。前段總明成立因果。此中正辯何等世界",
    "T35n1735_011:0581c07": "住故。餘可思準。然與前同已如前釋不同。",
    "T35n1735_011:0581c08": "五事今當說之。各各方所者。若圓滿方所",
    "T35n1735_011:0581c09": "周滿法界。無處不有。不即三界不離三",
    "T35n1735_011:0581c10": "界。若隨宜方所隨十方中。向背各別各各趣",
    "T35n1735_011:0581c11": "入者。依門趣入。約法門者謂三解脫。又互",
    "T35n1735_011:0581c12": "相現入而無來去等。各各分齊者。約事隨",
    "T35n1735_011:0581c13": "宜廣陜異。故約佛分齊則十方無際。各各",
    "T35n1735_011:0581c14": "行列即是道。路約事可知。約法。謂大念慧",
    "T35n1735_011:0581c15": "行以為遊路。各各力加持者。即約食能令",
    "T35n1735_011:0581c16": "住。約法廣大法味喜樂所持。又此互出顯",
    "T35n1735_011:0581c17": "佛淨土十八圓滿十五攝故。言十八者。顯",
    "T35n1735_011:0581c18": "色形色分量方所因果。及主輔翼眷屬任持",
    "T35n1735_011:0581c19": "事業攝益無畏住處路乘門及依持。云何攝",
    "T35n1735_011:0581c20": "耶。此具因緣即因圓滿。依住即是依持。形狀",
    "T35n1735_011:0581c21": "即當形色。體攝二種。一攝顯色。七寶光明",
    "T35n1735_011:0581c22": "為體性故。二攝果滿。隨類之果可知。約佛",
    "T35n1735_011:0581c23": "大圓鏡智相應淨識之所變故。故上偈云。或",
    "T35n1735_011:0581c24": "一念心普示現。為體莊嚴攝三。謂一攝住",
    "T35n1735_011:0581c25": "處如來莊嚴為住處故。二攝輔翼菩薩嚴",
    "T35n1735_011:0581c26": "故。三攝眷屬有餘眾故。清淨攝三。一攝",
    "T35n1735_011:0581c27": "事業。謂作有情之義利故。二攝攝益。謂現",
    "T35n1735_011:0581c28": "證解脫滅彼煩惱及災橫故。三攝無畏。謂",
    "T35n1735_011:0581c29": "內無災橫外無怖畏故。此中佛住攝二圓",
    "T35n1735_011:0582a01": "滿。一攝主二攝乘。或說一乘等故方所分",
    "T35n1735_011:0582a02": "齊二名全同。行列即路趣入即門。力持為任",
    "T35n1735_011:0582a03": "持。劫住轉變十八中無。義同於果及事業。攝",
    "T35n1735_011:0582a04": "亦可成二十圓滿。於理無違。謂劫住。窮未",
    "T35n1735_011:0582a05": "來故。轉變即如來神通變化。世界海普清淨",
    "T35n1735_011:0582a06": "轉變即圓滿義。其無差別彼文雖無。即由此",
    "T35n1735_011:0582a07": "故方顯圓滿。餘皆隨宜故云各各。無差既",
    "T35n1735_011:0582a08": "同。云何各各所無差事有多種故。若將此",
    "T35n1735_011:0582a09": "十對成就品。十亦得相攝。恐厭繁文。又上",
    "T35n1735_011:0582a10": "諸文。一一段中具多圓滿。一一融攝故異餘",
    "T35n1735_011:0582a11": "宗。二隨門廣釋。但釋其三。謂依住形體。餘",
    "T35n1735_011:0582a12": "七雖略義上已說。今初依住中。初列後結文",
    "T35n1735_011:0582a13": "並可知。二形狀中。初列二十種後結塵數",
    "T35n1735_011:0582a14": "不同。今初迴轉形者。襵褻往來之形也。壇墠",
    "T35n1735_011:0582a15": "形者。築土為壇除地為墠。佉勒迦者。梵音",
    "T35n1735_011:0582a16": "此云竹篅也。三明體中先別後結列中亦",
    "T35n1735_011:0582a17": "二十種。前十色相。後十是聲。會釋如前。應",
    "T35n1735_011:0582a18": "頌有十分為六段。初一頌依住。次一形狀",
    "T35n1735_011:0582a19": "及布列安住。次三體性。次三頌於五事謂",
    "T35n1735_011:0582a20": "初偈初二句。頌所入門。次句方所。第四句",
    "T35n1735_011:0582a21": "莊嚴。餘二偈中。廣大剎之本相。即是分齊廣",
    "T35n1735_011:0582a22": "陜。此彼相入亦頌趣入。初偈以多入一。後",
    "T35n1735_011:0582a23": "偈一多互入。皆入而無入。入則壞緣起。不入",
    "T35n1735_011:0582a24": "壞性用。又要由不入方能入耳。又約體本",
    "T35n1735_011:0582a25": "空故。無來無入約相不壞故。如本無差以",
    "T35n1735_011:0582a26": "性融相。故得互入。次一頌無差。謂塵容佛",
    "T35n1735_011:0582a27": "海等無差故。後一頌力持。主伴皆是神力任",
    "T35n1735_011:0582a28": "持。普化之言兼於法味。",
    "T35n1735_011:0582a29": "大方廣佛華嚴經疏卷第十一"
}