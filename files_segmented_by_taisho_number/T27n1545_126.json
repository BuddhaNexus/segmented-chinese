{
    "T27n1545_126:0656a02": "阿毘達磨大毘婆沙論卷第一百",
    "T27n1545_126:0656a03": "二十六",
    "T27n1545_126:0656a05": "五百大阿羅漢等造",
    "T27n1545_126:0656a06": "三藏法師玄奘奉　詔譯",
    "T27n1545_126:0656a07": "業蘊第四中自業納息第五之三",
    "T27n1545_126:0656a08": "云何苾芻留多壽行。乃至廣說。問何故作此",
    "T27n1545_126:0656a09": "論。答為欲分別契經義故。如契經說。時薄",
    "T27n1545_126:0656a10": "伽梵留多命行。捨多壽行。又欲分別毘奈",
    "T27n1545_126:0656a11": "耶義故。如毘奈耶說。大生主為首。五百苾",
    "T27n1545_126:0656a12": "芻尼留多命行捨多壽行。經毘奈耶雖有",
    "T27n1545_126:0656a13": "是說。而未分別留捨因緣。彼經及毘奈耶是",
    "T27n1545_126:0656a14": "此論根本。彼未說者今應說之。故作斯論。",
    "T27n1545_126:0656a15": "又諸造論皆為分別諸所有法自相共相。今",
    "T27n1545_126:0656a16": "此亦然。不應為問。",
    "T27n1545_126:0656a17": "云何苾芻留多壽行。答謂阿羅漢成就神通",
    "T27n1545_126:0656a18": "得心自在。若於僧眾若別人所。以衣以鉢。",
    "T27n1545_126:0656a19": "或以隨一沙門命緣眾具布施施已發願即",
    "T27n1545_126:0656a20": "入邊際第四靜慮。從定起已心念口言。諸我",
    "T27n1545_126:0656a21": "能感富異熟業。願此轉招壽異熟果。時彼能",
    "T27n1545_126:0656a22": "招富異熟業。則轉能招壽異熟果。問彼有",
    "T27n1545_126:0656a23": "何緣留多壽行。答留多壽行。略有二緣。謂",
    "T27n1545_126:0656a24": "為饒益他及住持佛法。為饒益他者。謂",
    "T27n1545_126:0656a25": "教弟子修諸觀行。彼審觀察齊我壽住。此",
    "T27n1545_126:0656a26": "諸門人逮勝法不。設我壽盡為更有餘。能",
    "T27n1545_126:0656a27": "善開示道非道不若見無能便留壽行。為",
    "T27n1545_126:0656a28": "住持佛法者。謂營佛像僧房等事。彼審觀",
    "T27n1545_126:0656a29": "察齊我壽住。此所營事得成辦不。設我壽",
    "T27n1545_126:0656b01": "盡為更有餘善巧方便能成辦不。若見無",
    "T27n1545_126:0656b02": "能便留壽行。又彼觀見當有國王大臣長者",
    "T27n1545_126:0656b03": "等欲毀滅佛法。便審觀察齊我壽住當有",
    "T27n1545_126:0656b04": "方便令不毀滅不。設我壽盡為更有餘善",
    "T27n1545_126:0656b05": "巧方便能住持不。若見無能便留壽行",
    "T27n1545_126:0656b06": "為留壽行。以衣鉢等施僧別人。依契經說。",
    "T27n1545_126:0656b07": "謂世尊說。若有施主能施他物名施五事。",
    "T27n1545_126:0656b08": "由此還當得五事果。一壽二色三力四樂五",
    "T27n1545_126:0656b09": "辯。彼審觀察為施僧眾。當獲大果為施別",
    "T27n1545_126:0656b10": "人。若見施僧當獲大果便施與僧。若施別",
    "T27n1545_126:0656b11": "人當獲大果便施別人。是故於僧或別人",
    "T27n1545_126:0656b12": "所以衣以鉢。或以隨一沙門命緣眾具布",
    "T27n1545_126:0656b13": "施。施已發願即入邊際第四靜慮。從定起已",
    "T27n1545_126:0656b14": "心念口言。諸我能感富異熟業。願此轉招壽",
    "T27n1545_126:0656b15": "異熟果。時彼能招富異熟業則轉能招壽異",
    "T27n1545_126:0656b16": "熟果。",
    "T27n1545_126:0656b17": "問理無富異熟果可成壽異熟果。何故乃說",
    "T27n1545_126:0656b18": "富異熟業。則轉能招壽異熟果。答無轉果",
    "T27n1545_126:0656b19": "體。有轉業力。謂由布施邊際定力。轉富",
    "T27n1545_126:0656b20": "異熟業招壽異熟果。雖俱可轉而彼今時",
    "T27n1545_126:0656b21": "不顧富果。祈壽果故。有餘師說。有業先",
    "T27n1545_126:0656b22": "感壽異熟果。然有災障由今布施邊際定",
    "T27n1545_126:0656b23": "力。彼災障滅壽異熟起。雖俱可轉而彼今時",
    "T27n1545_126:0656b24": "不顧富果。祈壽果故。有作是說。有業先",
    "T27n1545_126:0656b25": "招壽異熟果。然不決定由今布施邊際定",
    "T27n1545_126:0656b26": "力。令招壽業決定與果。復有欲令由施定",
    "T27n1545_126:0656b27": "故引取宿世殘壽異熟。謂阿羅漢有餘生中",
    "T27n1545_126:0656b28": "殘壽異熟。由今布施邊際定力引令現前",
    "T27n1545_126:0656b29": "定力不思議令久斷還續。",
    "T27n1545_126:0656c01": "問所留壽行正由誰引。為由施力為定力",
    "T27n1545_126:0656c02": "耶。若由施力不應入定。若由定力不應",
    "T27n1545_126:0656c03": "行施。有說由施。有說由定。如是說者。俱",
    "T27n1545_126:0656c04": "由二種。雖多行施若不入定彼終不能引",
    "T27n1545_126:0656c05": "壽果故。雖數入定若不行施彼終不能引",
    "T27n1545_126:0656c06": "壽果故。然施力能引定力令決定。由此故",
    "T27n1545_126:0656c07": "言俱由二種。云何苾芻捨多壽行。答謂阿",
    "T27n1545_126:0656c08": "羅漢成就神通得心自在。如前布施。施已",
    "T27n1545_126:0656c09": "發願即入邊際第四靜慮。從定起已心念口",
    "T27n1545_126:0656c10": "言。諸我能感壽異熟業。願此轉招富異熟",
    "T27n1545_126:0656c11": "果。時彼能招壽異熟業。則轉能招富異熟",
    "T27n1545_126:0656c12": "果。問彼有何緣捨多壽行。答自利利他俱",
    "T27n1545_126:0656c13": "究竟故。已得盡智故名自利究竟。於利他",
    "T27n1545_126:0656c14": "事。若有堪能此事成已便歸圓寂。若無堪",
    "T27n1545_126:0656c15": "能亦名究竟。有作是說。彼厭自身猶如",
    "T27n1545_126:0656c16": "毒器。故願棄捨。如有頌言。",
    "T27n1545_126:0656c17": "　梵行妙成立　　聖道已善修",
    "T27n1545_126:0656c18": "　壽盡時歡喜　　猶如捨毒器",
    "T27n1545_126:0656c19": "為捨壽行以衣鉢等施僧別人。依契經",
    "T27n1545_126:0656c20": "說。謂世尊說諸福業事略有三種。一施性",
    "T27n1545_126:0656c21": "福業事。二戒性福業事。三修性福業事。於施",
    "T27n1545_126:0656c22": "性事。若習若修。若多所作。感大富果。乃至",
    "T27n1545_126:0656c23": "廣說。彼審觀察為施僧眾當獲大果為施",
    "T27n1545_126:0656c24": "別人。若見施僧當獲大果便施與僧。若施",
    "T27n1545_126:0656c25": "別人當獲大果便施別人。故於僧眾或別",
    "T27n1545_126:0656c26": "人所。以衣以鉢。或以隨一沙門命緣眾具",
    "T27n1545_126:0656c27": "布施。施已發願即入邊際第四靜慮。從定起",
    "T27n1545_126:0656c28": "已心念口言。諸我能感壽異熟業。願此轉招",
    "T27n1545_126:0656c29": "富異熟果。時彼能招壽異熟業。則轉能招富",
    "T27n1545_126:0657a01": "異熟果。問理無壽異熟果可成富異熟果。",
    "T27n1545_126:0657a02": "何故乃說壽異熟業。則轉能招富異熟果。答",
    "T27n1545_126:0657a03": "無轉果體。有轉業力。謂由布施邊際定力。",
    "T27n1545_126:0657a04": "轉壽異熟業招富異熟果。雖俱可轉而彼",
    "T27n1545_126:0657a05": "今時不顧壽果。祈富果故。有餘師說。有",
    "T27n1545_126:0657a06": "業先感富異熟果。然有災障。由今布施邊",
    "T27n1545_126:0657a07": "際定力彼災障滅富異熟起。雖俱可轉而彼",
    "T27n1545_126:0657a08": "今時不顧壽果。祈富果故。有作是說。有",
    "T27n1545_126:0657a09": "業先招富異熟果。然不決定。由今布施邊",
    "T27n1545_126:0657a10": "際定力。令招富業決定與果。復有說者。有",
    "T27n1545_126:0657a11": "業先招富異熟果麁而非妙。由今布施邊",
    "T27n1545_126:0657a12": "際定力。令感麁業轉招妙果。謂彼先引長",
    "T27n1545_126:0657a13": "時麁果。今由施定祈願力故。令彼轉招今",
    "T27n1545_126:0657a14": "時妙果。復有欲令由施定故引取宿世殘",
    "T27n1545_126:0657a15": "富異熟。謂阿羅漢有餘生中殘富異熟。由今",
    "T27n1545_126:0657a16": "布施邊際定力引令現前。定力不思議令久",
    "T27n1545_126:0657a17": "斷還續。",
    "T27n1545_126:0657a18": "問此富異熟正由誰引。為由施力為定力",
    "T27n1545_126:0657a19": "耶。若由施力不應入定。若由定力不應",
    "T27n1545_126:0657a20": "行施。有說由施。有說由定。如是說者俱",
    "T27n1545_126:0657a21": "由二種。雖多行施若不入定彼終不能",
    "T27n1545_126:0657a22": "引富果故。雖數入定若不行施。彼終不",
    "T27n1545_126:0657a23": "能引富果故。然施力能引定力令決定。",
    "T27n1545_126:0657a24": "由此故言俱由二種。問若諸有情壽果富果",
    "T27n1545_126:0657a25": "不決定者可有留捨。若俱決定如何留捨。",
    "T27n1545_126:0657a26": "答但作分限無留捨事。譬如良醫所記分",
    "T27n1545_126:0657a27": "限無能過者。此亦應然。尊者妙音作如是",
    "T27n1545_126:0657a28": "說。彼阿羅漢由起邊際。第四定力。引色界",
    "T27n1545_126:0657a29": "大種令身中現前。而彼大種有順壽行有",
    "T27n1545_126:0657b01": "違壽行。由此因緣或留或捨。有作是說。彼",
    "T27n1545_126:0657b02": "阿羅漢由此自在三摩地力。轉去曾有宿業",
    "T27n1545_126:0657b03": "所生諸根大種住時勢分。引取未曾定力所",
    "T27n1545_126:0657b04": "起諸根大種住時勢分。彼說不然。命根別有",
    "T27n1545_126:0657b05": "非根大種為自性故。",
    "T27n1545_126:0657b06": "經說世尊留多命行。捨多壽行其義云何。",
    "T27n1545_126:0657b07": "有作是說。諸佛世尊捨第三分壽。有作是",
    "T27n1545_126:0657b08": "說。諸佛世尊捨第五分壽。若說諸佛捨第",
    "T27n1545_126:0657b09": "三分壽者。彼說世尊釋迦牟尼壽量應住百",
    "T27n1545_126:0657b10": "二十歲。捨後四十但受八十。問佛出世時",
    "T27n1545_126:0657b11": "此洲人壽不過百歲。何故世尊釋迦牟尼壽",
    "T27n1545_126:0657b12": "百二十。答如佛色力種姓富貴徒眾智見勝",
    "T27n1545_126:0657b13": "餘有情。壽量亦應過眾人故若說諸佛捨",
    "T27n1545_126:0657b14": "第五分壽者。彼說世尊釋迦牟尼所感壽量",
    "T27n1545_126:0657b15": "應住百歲。捨後二十但受八十。問諸佛色",
    "T27n1545_126:0657b16": "力種姓富貴徒眾智見勝餘有情。何故壽量",
    "T27n1545_126:0657b17": "與眾人等。答生在爾所壽量時故。由此經",
    "T27n1545_126:0657b18": "言捨壽行者。謂捨四十或二十歲留命行",
    "T27n1545_126:0657b19": "者。謂留三月。問何故世尊留捨爾所命行",
    "T27n1545_126:0657b20": "壽行不增減耶。答諸佛事業善究竟故。齊",
    "T27n1545_126:0657b21": "爾所時諸佛事業得善究竟故不增減。有",
    "T27n1545_126:0657b22": "說。法爾諸佛世尊唯捨唯留爾所壽命。有",
    "T27n1545_126:0657b23": "說。欲顯諸佛世尊不貪壽命能早棄捨。諸",
    "T27n1545_126:0657b24": "餘有情貪壽命故不能棄捨。勤求圓寂勿",
    "T27n1545_126:0657b25": "有生疑。佛亦如是。故捨壽行。顯異有情",
    "T27n1545_126:0657b26": "化事未終復留三月。有說。欲顯諸佛世尊",
    "T27n1545_126:0657b27": "善住聖種故捨壽行。謂如世尊於有有",
    "T27n1545_126:0657b28": "具深生喜足於壽亦然。有說。世尊避衰老",
    "T27n1545_126:0657b29": "位故捨壽行。所化有情事未究竟復留三",
    "T27n1545_126:0657c01": "月。如鄔陀夷一時為佛按摩支體見異常",
    "T27n1545_126:0657c02": "相。而白佛言。今者世尊。支體舒緩諸根變",
    "T27n1545_126:0657c03": "異。容貌改常。今位尚然。況過八十。故避衰",
    "T27n1545_126:0657c04": "老捨多壽行。有說。欲顯得定自在故。佛",
    "T27n1545_126:0657c05": "世尊留捨壽命。如世尊說。我善修行四神",
    "T27n1545_126:0657c06": "足故欲住一劫或一劫餘。如意能住。有說。",
    "T27n1545_126:0657c07": "欲顯諸佛世尊能伏眾魔留捨壽命。謂證",
    "T27n1545_126:0657c08": "無上妙菩提時已伏二魔。謂天煩惱。今將證",
    "T27n1545_126:0657c09": "入涅槃界時又伏二魔。謂蘊及死。伏蘊魔",
    "T27n1545_126:0657c10": "故捨多壽行。伏死魔故留多命行。問命行",
    "T27n1545_126:0657c11": "壽行有何差別。有說無別。如品類足說。云",
    "T27n1545_126:0657c12": "何命根。謂三界壽。有說。此二亦有差別。謂名",
    "T27n1545_126:0657c13": "即差別。名為命行名壽行故。有說。由此故",
    "T27n1545_126:0657c14": "活名命行。由此故死名壽行有說。所留名",
    "T27n1545_126:0657c15": "命行。所捨名壽行。有說。可生法名命行。不",
    "T27n1545_126:0657c16": "可生法名壽行。有說。暫時住名命行。一期",
    "T27n1545_126:0657c17": "住名壽行。有說同分名命行。彼同分名壽",
    "T27n1545_126:0657c18": "行。有說。修果名命行。業果名壽行。有說。",
    "T27n1545_126:0657c19": "無漏業果名命行。有漏業果名壽行。有說。",
    "T27n1545_126:0657c20": "明果名命行。無明果名壽行。有說。新業果",
    "T27n1545_126:0657c21": "名命行。故業果名壽行。有說。與果業果名",
    "T27n1545_126:0657c22": "命行。不與果業果名壽行。有說。近業果名",
    "T27n1545_126:0657c23": "命行。遠業果名壽行。尊者妙音作如是說。",
    "T27n1545_126:0657c24": "順現受業果名命行。順次生受。順後次受。順",
    "T27n1545_126:0657c25": "不定受業果名壽行。命行壽行是謂差別",
    "T27n1545_126:0657c26": "問多行言有何義。答多言顯示所留所捨非",
    "T27n1545_126:0657c27": "一剎那。行言顯示所留所捨是無常法。問何",
    "T27n1545_126:0657c28": "處留捨命行壽行。答在欲界非餘界。在人",
    "T27n1545_126:0657c29": "趣非餘趣。在三洲非北洲。問誰能留捨命",
    "T27n1545_126:0658a01": "行壽行。答是聖者非異生。是無學非有學。",
    "T27n1545_126:0658a02": "是不時解脫非時解脫。亦男亦女。",
    "T27n1545_126:0658a03": "云何心狂亂。乃至廣說。問何故作此論。答為",
    "T27n1545_126:0658a04": "釋契經毘奈耶故。如契經說。婆私瑟搋婆",
    "T27n1545_126:0658a05": "羅門女喪六子故。心發狂亂露形馳走。見",
    "T27n1545_126:0658a06": "世尊已還得本心。毘奈耶說。室利筏蹉心狂",
    "T27n1545_126:0658a07": "亂故。行無量種非沙門法不順法行。毘奈",
    "T27n1545_126:0658a08": "耶中又作是說。苦受所逼若心狂亂。及初業",
    "T27n1545_126:0658a09": "位皆無有犯。契經毘奈耶雖作是說。而不",
    "T27n1545_126:0658a10": "廣辯。今為廣辯故作斯論。",
    "T27n1545_126:0658a11": "云何心狂亂。答謂由四緣勢力所逼令心狂",
    "T27n1545_126:0658a12": "亂。一由非人現惡色像。遇已驚恐令心狂",
    "T27n1545_126:0658a13": "亂。謂有非人變作象馬駝牛羊等可畏色相。",
    "T27n1545_126:0658a14": "來現其前心便狂亂。問彼曾不見象馬等",
    "T27n1545_126:0658a15": "耶。何故今時見便驚恐。答彼雖曾見而今非",
    "T27n1545_126:0658a16": "時非處非道忽然見故。言非時者。謂於夜",
    "T27n1545_126:0658a17": "分見象馬等便作是念。何故今時有象馬",
    "T27n1545_126:0658a18": "等來至我所。定是非人來相逼害。由此驚恐",
    "T27n1545_126:0658a19": "心便狂亂。言非處者。謂於堂閣房閣等處",
    "T27n1545_126:0658a20": "見象馬等便作是念。何緣此處有象馬等。",
    "T27n1545_126:0658a21": "定是非人來相逼害。由此驚恐心便狂亂。言",
    "T27n1545_126:0658a22": "非道者。謂於塚間非象馬等甞所行路。見",
    "T27n1545_126:0658a23": "象馬等便作是念。何緣於此有象馬等。定",
    "T27n1545_126:0658a24": "是非人來相逼害。由此驚恐心便狂亂。二由",
    "T27n1545_126:0658a25": "非人忿打支節。苦受所逼令心狂亂。謂於",
    "T27n1545_126:0658a26": "大眾遊止處所。以輕慢心棄諸便穢。或於",
    "T27n1545_126:0658a27": "諸佛獨覺聲聞精舍等中。行不淨行善神忿",
    "T27n1545_126:0658a28": "恚打觸支節。人有支節如芥子許。若打觸",
    "T27n1545_126:0658a29": "時心便狂亂。三由大種乖違令心狂亂。謂",
    "T27n1545_126:0658b01": "有多食胡桃麻子苣藤等時。發熱風等",
    "T27n1545_126:0658b02": "大種乖反心便狂亂。四由先業異熟令心",
    "T27n1545_126:0658b03": "狂亂。謂有先時歡喜踊躍。傳驚怖事令他",
    "T27n1545_126:0658b04": "憂惱。或作坑穽陷墜眾生。或縱猛火焚燒",
    "T27n1545_126:0658b05": "山澤。或以強力逼他飲酒。或以倒想解釋",
    "T27n1545_126:0658b06": "契經。如是等業令心狂亂。然此狂亂非異",
    "T27n1545_126:0658b07": "熟果。但從惡業異熟所生。以惡業不招意",
    "T27n1545_126:0658b08": "地異熟故。有說。狂亂由五種緣。前四如前。",
    "T27n1545_126:0658b09": "愁憂第五。謂因喪失所愛子等。愁毒纏心",
    "T27n1545_126:0658b10": "遂發狂亂。",
    "T27n1545_126:0658b11": "問此心狂亂於何處有。答於欲界有。非色",
    "T27n1545_126:0658b12": "無色界。然地獄無。心常亂故。心狂亂者。謂時",
    "T27n1545_126:0658b13": "非恒鬼及傍生有心狂亂。人天亦有。除北",
    "T27n1545_126:0658b14": "俱盧。彼無罪業增上果故。問此心狂亂誰有",
    "T27n1545_126:0658b15": "誰無。答聖者異生俱容得有。聖通眾聖唯",
    "T27n1545_126:0658b16": "除諸佛。佛無心亂無壞音聲。無斷末磨。",
    "T27n1545_126:0658b17": "無漸捨命。異生心亂具由五緣。聖者但由",
    "T27n1545_126:0658b18": "大種乖適。聖無驚恐。超五畏故。無非人",
    "T27n1545_126:0658b19": "打。無穢事故。亦無先世惡業異熟。以決定",
    "T27n1545_126:0658b20": "業必先受已方入聖故。不決定業。由聖道",
    "T27n1545_126:0658b21": "力已轉滅故。亦無愁憂。證法性故。有說。",
    "T27n1545_126:0658b22": "聖者亂由二緣。謂大種乖違。及非人所打。",
    "T27n1545_126:0658b23": "問聖者已得不作律儀。定無穢事非人何",
    "T27n1545_126:0658b24": "忿。答信佛法者敬重眾聖終不惱觸。有不",
    "T27n1545_126:0658b25": "信者憎嫉眾聖。伺便惱觸。故聖亦為非人",
    "T27n1545_126:0658b26": "所打。",
    "T27n1545_126:0658b27": "問住何等心得有狂亂。答住有漏非無",
    "T27n1545_126:0658b28": "漏。住意識非五識。問若爾。何緣見二月等。",
    "T27n1545_126:0658b29": "答此等皆是意識分別非五識中有斯亂解。",
    "T27n1545_126:0658c01": "問為未狂心說有狂亂。為已狂心說有狂",
    "T27n1545_126:0658c02": "亂。答非未狂心說有狂亂。亦非已狂心說",
    "T27n1545_126:0658c03": "有狂亂。然有狂亂心。無狂亂心。住未來世。",
    "T27n1545_126:0658c04": "若遇狂亂緣則無狂心滅。有狂心起。若遇",
    "T27n1545_126:0658c05": "不狂亂緣。則有狂心滅。無狂心起。",
    "T27n1545_126:0658c06": "問若心狂亂亦散亂耶。答應作四句。有心",
    "T27n1545_126:0658c07": "狂亂非散亂。謂狂者無染心。有心散亂非",
    "T27n1545_126:0658c08": "狂亂。謂不狂者有染心。有心狂亂亦散亂。",
    "T27n1545_126:0658c09": "謂狂者有染心。有心非狂亂亦非散亂。謂",
    "T27n1545_126:0658c10": "不狂者無染心現前。",
    "T27n1545_126:0658c11": "何纏相應法皆是不善耶。答謂無慚無愧。問",
    "T27n1545_126:0658c12": "纏有十種。何故唯說無慚無愧。答是作論者",
    "T27n1545_126:0658c13": "意欲爾故。乃至廣說。有說。此二唯是不善。",
    "T27n1545_126:0658c14": "亦與一切不善心俱。忿覆慳嫉雖但不善",
    "T27n1545_126:0658c15": "而非一切不善心俱。惛沈掉舉雖與一切不",
    "T27n1545_126:0658c16": "善心俱。非唯不善。以通不善無記性故。睡",
    "T27n1545_126:0658c17": "眠惡作非唯不善。亦非一切不善心俱。睡眠",
    "T27n1545_126:0658c18": "通三性。惡作通二性故。覺無悔惡心。此二",
    "T27n1545_126:0658c19": "不行故。諸不善心中皆有無慚無愧。諸無慚",
    "T27n1545_126:0658c20": "無愧皆不善心俱互不相離。是故偏說。此中",
    "T27n1545_126:0658c21": "亦應問何善相應法皆是善耶。答謂慚愧。以",
    "T27n1545_126:0658c22": "慚愧與善心更互相隨不相離故。而不說",
    "T27n1545_126:0658c23": "者。非獨此二唯善性攝。遍善心故。",
    "T27n1545_126:0658c24": "佛教云何。乃至廣說問何故作此論。答為",
    "T27n1545_126:0658c25": "止於非佛教起佛教想故。如今有言。我說",
    "T27n1545_126:0658c26": "佛教。我聞佛教。彼於非佛教中起佛教想。",
    "T27n1545_126:0658c27": "為欲遮止如是想故。及為顯示佛所說者",
    "T27n1545_126:0658c28": "是真佛教。餘所說者非真佛教。故作斯論。",
    "T27n1545_126:0658c29": "問今時何故有作是言。我說佛教。我聞佛",
    "T27n1545_126:0659a01": "教。答彼依根本故作是說。謂今所說染淨",
    "T27n1545_126:0659a02": "縛解生死涅槃因果等法。根本皆是佛所說",
    "T27n1545_126:0659a03": "故。有說。彼依相似而說。謂佛先依如是次",
    "T27n1545_126:0659a04": "第名句文身為他演說。今亦復依如是次",
    "T27n1545_126:0659a05": "第名句文身而宣說故有說。彼依隨順而",
    "T27n1545_126:0659a06": "說。謂佛先依如是隨順名句文身為他演",
    "T27n1545_126:0659a07": "說。今亦復依如是隨順名句文身而宣說",
    "T27n1545_126:0659a08": "故。有說。彼依辦事處同故作是說。謂如佛",
    "T27n1545_126:0659a09": "邊親聞法要。入聖得果離染盡漏。聞今所",
    "T27n1545_126:0659a10": "說亦辦斯事。",
    "T27n1545_126:0659a11": "佛教云何。答謂佛語言唱詞評論語音語路",
    "T27n1545_126:0659a12": "語業語表。是謂佛教。問何故佛教唯是語。表",
    "T27n1545_126:0659a13": "非無表耶。答生他正解故名佛教。他正解",
    "T27n1545_126:0659a14": "生但由表業非無表故。有說。佛教耳識所",
    "T27n1545_126:0659a15": "取非無表業可耳識取故非佛教。有說。佛",
    "T27n1545_126:0659a16": "教二識所取諸無表業唯一識取。故非佛教。",
    "T27n1545_126:0659a17": "有說。世尊三無數劫精勤苦行求佛語表。今",
    "T27n1545_126:0659a18": "得成滿。非無表故。謂佛世尊昔於無量正",
    "T27n1545_126:0659a19": "等覺所精勤苦行求無上智。為他說法。依",
    "T27n1545_126:0659a20": "蘊界處求蘊界處。展轉相續今得成佛。為",
    "T27n1545_126:0659a21": "諸有情演說法要。令捨生死得般涅槃。此",
    "T27n1545_126:0659a22": "事皆由佛語表業。是故佛教唯佛語表。",
    "T27n1545_126:0659a23": "問如是佛教以何為體。為是語業。為是名",
    "T27n1545_126:0659a24": "等。若是語業。次後所說當云何通。如說佛",
    "T27n1545_126:0659a25": "教名何法。答謂名身句身文身。次第行列。次",
    "T27n1545_126:0659a26": "第安布。次第連合。伽他所說復云何通。如說",
    "T27n1545_126:0659a27": "欲為頌因文即是字。頌依名轉。造者為依。",
    "T27n1545_126:0659a28": "若是名等此文所說當云何通。如說佛教云",
    "T27n1545_126:0659a29": "何。謂佛語言乃至語表。是謂佛教。答應作",
    "T27n1545_126:0659b01": "是說。語業為體。問若爾。次後所說當云何",
    "T27n1545_126:0659b02": "通。如說佛教名何法。答謂名身句身乃至",
    "T27n1545_126:0659b03": "廣說。答後文為顯佛教作用。不欲開示佛",
    "T27n1545_126:0659b04": "教自體。謂次第行列安布連合。名句文身",
    "T27n1545_126:0659b05": "是佛教用。問伽他所說復云何通。答有於名",
    "T27n1545_126:0659b06": "轉。有於義轉。此中且說於名轉者。有說。",
    "T27n1545_126:0659b07": "佛教名等為體。問若爾。此文所說當云何",
    "T27n1545_126:0659b08": "通。如說佛教云何。謂佛語言。乃至廣說。答",
    "T27n1545_126:0659b09": "依展轉因故作是說。如世子孫展轉生法。",
    "T27n1545_126:0659b10": "謂語起名。名能顯義。如是說者語業為體。",
    "T27n1545_126:0659b11": "佛意所說他所聞故。",
    "T27n1545_126:0659b12": "佛教當言善耶。無記耶。乃至廣說。問何故",
    "T27n1545_126:0659b13": "復作此論。答前雖顯示佛教自體。而未顯",
    "T27n1545_126:0659b14": "示佛教等起。今欲顯示故作斯論。佛教當",
    "T27n1545_126:0659b15": "言善耶。無記耶。答或善。或無記。云何善。謂",
    "T27n1545_126:0659b16": "佛善心所教語言乃至語表。云何無記。謂佛",
    "T27n1545_126:0659b17": "無記心所發語言乃至語表。問於佛教中何",
    "T27n1545_126:0659b18": "者善。何者無記。答阿毘達磨。素怛纜藏。多分",
    "T27n1545_126:0659b19": "是善。毘奈耶藏多分無記。如世尊說。門應",
    "T27n1545_126:0659b20": "關閉。衣鉢應置竹架龍牙。如是等言皆無",
    "T27n1545_126:0659b21": "記故。有說。佛教若為所化說應知是善。若",
    "T27n1545_126:0659b22": "為餘事說是則無記。如世尊告阿難陀言。",
    "T27n1545_126:0659b23": "汝往觀天為雨不雨。園中何故高聲大聲。",
    "T27n1545_126:0659b24": "如是等言皆無記故。有說。佛教若用功說應",
    "T27n1545_126:0659b25": "知是善。若任運說是則無記。有說。佛教力",
    "T27n1545_126:0659b26": "無畏等所攝受者應知是善。力無畏等不攝",
    "T27n1545_126:0659b27": "受者是則無記。",
    "T27n1545_126:0659b28": "聲聞獨覺善心發語。善無記心俱得究竟。無",
    "T27n1545_126:0659b29": "記心發語無記善心俱得究竟。佛善心發語",
    "T27n1545_126:0659c01": "善心究竟。無記心發語無記善心俱得究竟。",
    "T27n1545_126:0659c02": "定無善心發語無記心究竟。諸佛說法有增",
    "T27n1545_126:0659c03": "無減故。佛所作業定無萎退故。",
    "T27n1545_126:0659c04": "佛教名何法。乃至廣說。問何故復作此論。",
    "T27n1545_126:0659c05": "答前雖顯示佛教自體。而未顯示佛教作",
    "T27n1545_126:0659c06": "用。今為顯示故作斯論。",
    "T27n1545_126:0659c07": "佛教名何法。答謂名身句身文身。次第行列。",
    "T27n1545_126:0659c08": "次第安布。次第連合。此則總顯。佛教作用。契",
    "T27n1545_126:0659c09": "經。應頌。記說。伽他。自說。因緣。譬喻。本事。本",
    "T27n1545_126:0659c10": "生。方廣。希法。論議。名何法。答謂名身句身",
    "T27n1545_126:0659c11": "文身。次第行列。次第安布。次第連合。是名",
    "T27n1545_126:0659c12": "佛教作用差別。契經云何。謂諸經中散說文",
    "T27n1545_126:0659c13": "句。如說諸行無常。諸法無我。涅槃寂靜等。",
    "T27n1545_126:0659c14": "問契經有何義。答此略說有二義。一結集",
    "T27n1545_126:0659c15": "義。二刊定義。結集義者。謂佛語言能攝持義。",
    "T27n1545_126:0659c16": "如花鬘縷。如結鬘者以縷結花冠眾生首",
    "T27n1545_126:0659c17": "久無遺散。如是佛教結集義門。冠有情心",
    "T27n1545_126:0659c18": "久無忘失。刊定義者。謂佛語言能裁斷義。",
    "T27n1545_126:0659c19": "如匠繩墨。如工巧者繩墨眾材。易了正邪",
    "T27n1545_126:0659c20": "去曲留直。如是佛教刊定義門。易了是非",
    "T27n1545_126:0659c21": "去惡留善。應頌云何。謂諸經中依前散說",
    "T27n1545_126:0659c22": "契經文句後結為頌。而諷誦之。即結集文",
    "T27n1545_126:0659c23": "結集品等。如世尊告苾芻眾言。我說知見",
    "T27n1545_126:0659c24": "能盡諸漏。若無知見能盡漏者。無有是",
    "T27n1545_126:0659c25": "處。世尊散說。此文句已復結為頌。而諷誦言。",
    "T27n1545_126:0659c26": "　有知見盡漏　　無知見不然",
    "T27n1545_126:0659c27": "　達蘊生滅時　　心解脫煩惱",
    "T27n1545_126:0659c28": "記說云何。謂諸經中諸弟子問如來記說。或",
    "T27n1545_126:0659c29": "如來問弟子記說。或弟子問弟子記說。化諸",
    "T27n1545_126:0660a01": "天等問記亦然。若諸經中四種問記。若記所",
    "T27n1545_126:0660a02": "證所生處等。伽他云何。謂諸經中結句諷頌",
    "T27n1545_126:0660a03": "彼彼所說即驎頌等如伽他言。",
    "T27n1545_126:0660a04": "　習近親愛與怨憎　　便生貪欲及瞋恚",
    "T27n1545_126:0660a05": "　故諸智者俱遠避　　獨處經行如驎角",
    "T27n1545_126:0660a06": "自說云何。謂諸經中因憂喜事世尊自說。",
    "T27n1545_126:0660a07": "因喜事者。如佛一時見野象王。便自頌曰。",
    "T27n1545_126:0660a08": "　象王居曠野　　放暢心無憂",
    "T27n1545_126:0660a09": "　智士處閑林　　逍遙志恬寂",
    "T27n1545_126:0660a10": "因憂事者。如佛一時見老夫妻。便自頌曰。",
    "T27n1545_126:0660a11": "　少不修梵行　　喪失聖財寶",
    "T27n1545_126:0660a12": "　今如二老鶴　　共守一枯池",
    "T27n1545_126:0660a13": "因緣云何。謂諸經中遇諸因緣而有所說。",
    "T27n1545_126:0660a14": "如義品等種種因緣。如毘奈耶作如是說。",
    "T27n1545_126:0660a15": "由善財子等最初犯罪。是故世尊集苾芻僧",
    "T27n1545_126:0660a16": "制立學處。",
    "T27n1545_126:0660a17": "譬喻云何。謂諸經中所說種種眾多譬喻。如",
    "T27n1545_126:0660a18": "長譬喻大譬喻等。如大涅槃持律者說",
    "T27n1545_126:0660a19": "本事云何。謂諸經中宣說前際所見聞事。如",
    "T27n1545_126:0660a20": "說過去有大王都。名有香茅。王名善見。過",
    "T27n1545_126:0660a21": "去有佛。名毘鉢尸。為諸弟子說如是法。",
    "T27n1545_126:0660a22": "過去有佛。名為式企毘濕縛浮羯洛迦孫馱",
    "T27n1545_126:0660a23": "羯諾迦牟尼迦葉波。為諸弟子說如是法。",
    "T27n1545_126:0660a24": "如是等。本生云何。謂諸經中宣說過去所經",
    "T27n1545_126:0660a25": "生事。如熊鹿等諸本生經。如佛因提婆達",
    "T27n1545_126:0660a26": "多說五百本生事等。",
    "T27n1545_126:0660a27": "方廣云何。謂諸經中廣說種種甚深法義。如",
    "T27n1545_126:0660a28": "五三經梵網幻網五蘊六處大因緣等。脇尊",
    "T27n1545_126:0660a29": "者言。此中般若說名方廣。事用大故",
    "T27n1545_126:0660b01": "希法云何。謂諸經中說三寶等甚希有事。有",
    "T27n1545_126:0660b02": "餘師說。諸弟子等讚歎世尊希有功德。如舍",
    "T27n1545_126:0660b03": "利子讚歎世尊無上功德。尊者慶喜讚歎世",
    "T27n1545_126:0660b04": "尊甚希有法。論議云何。謂諸經中決判默說",
    "T27n1545_126:0660b05": "大說等教。又如佛一時略說經已。便入靜",
    "T27n1545_126:0660b06": "室宴默多時。諸大聲聞共集一處。各以種",
    "T27n1545_126:0660b07": "種異文句義。解釋佛說。",
    "T27n1545_126:0660b08": "書名何法。乃至廣說。問何故作此論。答欲",
    "T27n1545_126:0660b09": "令疑者得決定故謂此論中廣辯勝義自",
    "T27n1545_126:0660b10": "性差別勿有生疑。作此論者唯善勝義不",
    "T27n1545_126:0660b11": "閑世俗。為顯論者勝義世俗俱善了達故",
    "T27n1545_126:0660b12": "作斯論。",
    "T27n1545_126:0660b13": "書名何法。答謂如理轉變身業及此所依諸",
    "T27n1545_126:0660b14": "巧便智。此中書者非所造字。但是所有能造",
    "T27n1545_126:0660b15": "字法。此能成字故說為書。如理轉變身業者。",
    "T27n1545_126:0660b16": "顯所起果即是色蘊所依。巧便智者。顯能起",
    "T27n1545_126:0660b17": "因即是四蘊。如是五蘊為書自性。",
    "T27n1545_126:0660b18": "數名何法。答如理轉變意業。及此所依諸巧",
    "T27n1545_126:0660b19": "便智。此中數者。非謂所數稻麻等物百千等",
    "T27n1545_126:0660b20": "數。但是所有能數之法。此能數法故說為數。",
    "T27n1545_126:0660b21": "佛弟子中尊者慶喜善解數法餘所不過。",
    "T27n1545_126:0660b22": "曾於一時為乞食故。執持衣鉢趣廣嚴",
    "T27n1545_126:0660b23": "城。時城門前有一外道。遙見慶喜竊作念",
    "T27n1545_126:0660b24": "言。承此沙門解數第一。吾今當試為實爾",
    "T27n1545_126:0660b25": "耶。時城門邊有一大樹。枝葉繁茂名諾瞿陀。",
    "T27n1545_126:0660b26": "外道趨前指樹而問。汝今知此葉數幾何。",
    "T27n1545_126:0660b27": "尊者仰顧尋答之曰。今此樹葉若干百千。言",
    "T27n1545_126:0660b28": "已入城。於後外道作是思惟。何理驗知彼",
    "T27n1545_126:0660b29": "言虛實。便取少葉而藏匿之。慶喜出城外",
    "T27n1545_126:0660c01": "道重問。仁向所數為定幾何。慶喜報言。吾",
    "T27n1545_126:0660c02": "前已說。外道復曰。請重陳之。尊者看樹尋復",
    "T27n1545_126:0660c03": "答曰。先有爾所今少若干。外道欣然謝而",
    "T27n1545_126:0660c04": "歎曰。知數第一信唯其人。又如波羅衍拏。纔",
    "T27n1545_126:0660c05": "見佛頷便言此決定有妙齒四十。如斯解",
    "T27n1545_126:0660c06": "數其類寔多。如理轉變意業者。顯所起果。所",
    "T27n1545_126:0660c07": "依巧便智者。顯能起因如是四蘊為數自",
    "T27n1545_126:0660c08": "性。",
    "T27n1545_126:0660c09": "算名何法。答謂如理轉變語業。及此所依",
    "T27n1545_126:0660c10": "諸巧便智。此中算者。非謂所算一十百千萬",
    "T27n1545_126:0660c11": "億等法。但是所有能算之法。此能算法故說",
    "T27n1545_126:0660c12": "為算。如理轉變語業者。顯所起果即是色蘊。",
    "T27n1545_126:0660c13": "所依巧便智者。顯能起因即是四蘊。如是五",
    "T27n1545_126:0660c14": "蘊為算自性。",
    "T27n1545_126:0660c15": "印名何法。答謂如理轉變身業。及此所依",
    "T27n1545_126:0660c16": "諸巧便智。此中印者非所造印。但是所有",
    "T27n1545_126:0660c17": "能造印法。此能成印故說為印如理轉變身",
    "T27n1545_126:0660c18": "業者。顯所起果即是色蘊。所依巧便智者。",
    "T27n1545_126:0660c19": "顯能起因即是四蘊。如是五蘊為印自性",
    "T27n1545_126:0660c20": "詩名何法。答謂如理轉變語業。及此所依諸",
    "T27n1545_126:0660c21": "巧便智。此中詩者非所述詠。但是所有能成",
    "T27n1545_126:0660c22": "詠法。此能成詠故說為詩。如理轉變語業",
    "T27n1545_126:0660c23": "者。顯所起果即是色蘊。所依巧便智者。顯",
    "T27n1545_126:0660c24": "能起因即是四蘊。如是五蘊為詩自性。問",
    "T27n1545_126:0660c25": "於諸文頌何者是詩。何者非詩。有作是說。",
    "T27n1545_126:0660c26": "佛語非詩。餘語是詩。有餘師說。內教非詩。",
    "T27n1545_126:0660c27": "外教是詩。如是說者。文義相稱能引義利",
    "T27n1545_126:0660c28": "不名為詩。詩謂翻此世間文頌。",
    "T27n1545_126:0660c29": "世間種種工巧業處名何法。乃至廣說。問何",
    "T27n1545_126:0661a01": "故作此論。答欲以略文攝多義故。謂若",
    "T27n1545_126:0661a02": "隨諸工巧業處而廣說者生多言論。欲以",
    "T27n1545_126:0661a03": "略言類攝彼故而作斯論。世間種種工巧業",
    "T27n1545_126:0661a04": "處名何法。答謂慧為先造作彼。彼工巧業",
    "T27n1545_126:0661a05": "處。及此所依諸巧便智。此中不辯所造作",
    "T27n1545_126:0661a06": "事。但為顯示能造作法。造作彼彼工巧業",
    "T27n1545_126:0661a07": "處者。顯所起果身語意業隨其所應。所依",
    "T27n1545_126:0661a08": "巧便智者。顯能起因。如是或以五蘊。或以",
    "T27n1545_126:0661a09": "四蘊為其自性。",
    "T27n1545_126:0661a10": "處處說威儀路。及起威儀路。威儀路者。謂色",
    "T27n1545_126:0661a11": "香味觸四處為體。起威儀路者。謂能起彼",
    "T27n1545_126:0661a12": "意法二處為體。眼鼻舌身四識是威儀路加",
    "T27n1545_126:0661a13": "行。非起威儀路。意識是威儀加行。亦是起威",
    "T27n1545_126:0661a14": "儀路。又眼等四識能緣。威儀路。不能緣起",
    "T27n1545_126:0661a15": "威儀路。意識能緣威儀路。亦能緣起威儀路。",
    "T27n1545_126:0661a16": "有餘由此所引意識。具能緣十二處。處處",
    "T27n1545_126:0661a17": "說工巧處。及起工巧處。工巧處者。謂色聲香",
    "T27n1545_126:0661a18": "味觸五處為體。起工巧處者。謂能起彼意法",
    "T27n1545_126:0661a19": "二處為體。眼等五識是工巧處加行。非起",
    "T27n1545_126:0661a20": "工巧處。意識是工巧處加行。亦起工巧處。又",
    "T27n1545_126:0661a21": "眼等五識能緣工巧處。不能緣起工巧處",
    "T27n1545_126:0661a22": "意識能緣工巧處。亦能緣起工巧處。有餘",
    "T27n1545_126:0661a23": "由此所引意識。具能緣十二處。",
    "T27n1545_126:0661a24": "若成就學戒。彼成就非學非無學戒耶。答",
    "T27n1545_126:0661a25": "應作四句。有成就學戒非非學非無學戒。",
    "T27n1545_126:0661a26": "謂學者生無色界。彼世俗戒越界地捨故。有",
    "T27n1545_126:0661a27": "成就非學非無學戒非學戒。謂阿羅漢及諸",
    "T27n1545_126:0661a28": "異生。生欲色界。諸阿羅漢在欲色界。定成",
    "T27n1545_126:0661a29": "就非學非無學戒。定不成就學戒。已捨故。",
    "T27n1545_126:0661b01": "若諸異生在欲色界。或成就非學非無學戒。",
    "T27n1545_126:0661b02": "一切異生定不成就學戒。未得故。有成就",
    "T27n1545_126:0661b03": "學戒亦非學非無學戒。謂學者生欲色界。一",
    "T27n1545_126:0661b04": "切學者在欲色界。定成就非學非無學戒及",
    "T27n1545_126:0661b05": "學戒。未捨故。有非成就學戒亦非非學非",
    "T27n1545_126:0661b06": "無學戒。謂阿羅漢及諸異生。生無色界。生",
    "T27n1545_126:0661b07": "彼阿羅漢定不成就學戒。已捨故。生彼異",
    "T27n1545_126:0661b08": "生定不成就學戒。未得故。彼二世俗戒俱",
    "T27n1545_126:0661b09": "不成就。越界地捨故。",
    "T27n1545_126:0661b10": "若成就無學戒。彼成就非學非無學戒耶。",
    "T27n1545_126:0661b11": "答應作四句。有成就無學戒非非學非無",
    "T27n1545_126:0661b12": "學戒。謂阿羅漢生無色界。彼世俗戒越界地",
    "T27n1545_126:0661b13": "捨故。有成就非學非無學戒非無學戒。謂",
    "T27n1545_126:0661b14": "諸學者。及諸異生生欲色界。學者在欲色",
    "T27n1545_126:0661b15": "界。定成就世俗戒。異生在欲色界。或成就",
    "T27n1545_126:0661b16": "世俗戒。彼俱不成就無學戒。俱未得故。有",
    "T27n1545_126:0661b17": "成就無學戒亦非學非無學戒。謂阿羅漢生",
    "T27n1545_126:0661b18": "欲色界。有非成就無學戒亦非非學非無",
    "T27n1545_126:0661b19": "學戒。謂諸學者及諸異生。生無色界。彼無",
    "T27n1545_126:0661b20": "學戒。俱未得故。彼世俗戒俱已捨故。",
    "T27n1545_126:0661b21": "問諸是戒彼業耶。答諸是戒彼即業。有是業",
    "T27n1545_126:0661b22": "非戒。謂意業等。問若處有戒。彼有業耶。答",
    "T27n1545_126:0661b23": "若處有戒彼有業。或處有業無戒。謂無色",
    "T27n1545_126:0661b24": "界等。問若成就戒。彼成就業耶。答若成就",
    "T27n1545_126:0661b25": "戒。彼成就業。有成就業非戒。謂異生生",
    "T27n1545_126:0661b26": "無色界等。問若有戒。彼有業耶。答若有戒",
    "T27n1545_126:0661b27": "彼有業。或有業無戒。謂諸異生生無色界",
    "T27n1545_126:0661b28": "等。",
    "T27n1545_126:0661b29": "說一切有部發智大毘婆沙論卷第一百二",
    "T27n1545_126:0661c01": "十六"
}