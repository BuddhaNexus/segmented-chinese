{
    "T12n0384_004:1032b02": "菩薩處胎經卷第四",
    "T12n0384_004:1032b04": "姚秦涼州沙門竺佛念譯",
    "T12n0384_004:1032b05": "11 隨喜品隨喜品第十一",
    "T12n0384_004:1032b06": "爾時，會中有菩薩名曰頂王，將二萬五千人，",
    "T12n0384_004:1032b07": "從東方安住世界來至佛所，頭面禮足在一",
    "T12n0384_004:1032b08": "面坐，須臾退坐前白佛言：「吾聞如來、應供、正",
    "T12n0384_004:1032b09": "遍知、明行足、善逝、世間解、無上士、調御丈夫、天",
    "T12n0384_004:1032b10": "人師、佛、世尊，無量神變在胎教化，七寶宮殿",
    "T12n0384_004:1032b11": "眾寶成就，諸佛世尊宗奉恭敬。過去諸佛世",
    "T12n0384_004:1032b12": "尊及當來現在，未曾說此難有之法，真際法",
    "T12n0384_004:1032b13": "相不可窮盡。從無數劫積行勤苦，於其中",
    "T12n0384_004:1032b14": "間有生有滅。願樂欲聞如來神德所化多少",
    "T12n0384_004:1032b15": "國土差別？眾行平等入無為道，八解童真清",
    "T12n0384_004:1032b16": "淨梵行，使我等永無猶豫。」佛言：「善哉，善哉！頂",
    "T12n0384_004:1032b17": "王大士！汝所問者甚深難量，多所利益濟度",
    "T12n0384_004:1032b18": "愚惑，福不可盡。」爾時世尊，即以三昧禪定之",
    "T12n0384_004:1032b19": "力，舒金體臂下方過二十二億佛剎，抄舉",
    "T12n0384_004:1032b20": "式棄如來七寶神塔，縱廣一萬八千由旬，外",
    "T12n0384_004:1032b21": "郭繞塔七寶欄楯，池水園果皆七寶成，後園",
    "T12n0384_004:1032b22": "浴池金銀梯梐，彼池水中，自然八味甘露，",
    "T12n0384_004:1032b23": "水邊鳧鴈、鴛鴦奇類眾鳥數千百種，鳥聲悲",
    "T12n0384_004:1032b24": "鳴共相娛樂極樂難勝。爾時世尊即與頂王",
    "T12n0384_004:1032b25": "菩薩，而說偈曰：",
    "T12n0384_004:1032b26": "「過去式棄佛，　　神塔七寶成，",
    "T12n0384_004:1032b27": "花樹若干色，　　金花銀為莖。",
    "T12n0384_004:1032b28": "浴池水八味，　　充飽餓渴者，",
    "T12n0384_004:1032b29": "供福獲果報，　　在胎功德成。",
    "T12n0384_004:1032c01": "次復佛滅度，　　隨式本元尊，",
    "T12n0384_004:1032c02": "彼佛七寶塔，　　遍滿恒沙剎，",
    "T12n0384_004:1032c03": "眾寶相雜廁，　　快樂亦難勝。",
    "T12n0384_004:1032c04": "次佛取滅度，　　最尊第一勝，",
    "T12n0384_004:1032c05": "亦有七寶塔，　　遍滿虛空界。",
    "T12n0384_004:1032c06": "明眼有識人，　　恭奉心恭敬，",
    "T12n0384_004:1032c07": "除慢不貢高，　　不貪著利養。",
    "T12n0384_004:1032c08": "七寶池水果，　　想斷無所著，",
    "T12n0384_004:1032c09": "亦現處胎化，　　流布無數劫。",
    "T12n0384_004:1032c10": "次佛般涅槃，　　拘那含牟尼，",
    "T12n0384_004:1032c11": "神德大通達，　　所度倍三佛，",
    "T12n0384_004:1032c12": "教化諸弟子，　　三乘不斷絕。",
    "T12n0384_004:1032c13": "去此東方剎，　　在胎現變化，",
    "T12n0384_004:1032c14": "勸恤後來者，　　將導入閑靜。",
    "T12n0384_004:1032c15": "次佛迦葉尊，　　端坐億百劫，",
    "T12n0384_004:1032c16": "諸天為眷屬，　　寂靜不移動。",
    "T12n0384_004:1032c17": "亦有七寶塔，　　在金剛佛剎，",
    "T12n0384_004:1032c18": "救護諸墮落，　　不使墮邪道。",
    "T12n0384_004:1032c19": "我今釋迦文，　　勇猛獨特出，",
    "T12n0384_004:1032c20": "一向執意志，　　不著生死道。",
    "T12n0384_004:1032c21": "佛土雖弊惡，　　所度不可量，",
    "T12n0384_004:1032c22": "今處母胞胎，　　神變自娛樂。",
    "T12n0384_004:1032c23": "欲界眾生等，　　墮落入鑊湯，",
    "T12n0384_004:1032c24": "將導引令出，　　如蛾投火焰。」",
    "T12n0384_004:1032c25": "爾時，世尊即以神力，變此三千大千世界晃",
    "T12n0384_004:1032c26": "然金色，使令眾會見樂世界。彼諸菩薩皆坐",
    "T12n0384_004:1032c27": "七寶蓮花上，弟子眷屬斯皆金色，所噉飲食",
    "T12n0384_004:1032c28": "禪定解脫，戒律威儀未常違失。「云何頂王菩",
    "T12n0384_004:1032c29": "薩！向所現國剎土佛所遊化，供養承事其福",
    "T12n0384_004:1033a01": "寧多不耶？」頂王菩薩白佛言：「甚多，甚多！世尊！",
    "T12n0384_004:1033a02": "何以故？供養一佛剎其福難量，況爾所佛剎。」",
    "T12n0384_004:1033a03": "佛言：「若有菩薩過不退轉在一生補處，令在",
    "T12n0384_004:1033a04": "胎中現神變化；敬此菩薩者，其德最勝。何以",
    "T12n0384_004:1033a05": "故？此菩薩者即行佛事不可思議。」佛復告頂",
    "T12n0384_004:1033a06": "王菩薩：「吾今與汝說八正道去八顛倒，滿十",
    "T12n0384_004:1033a07": "方恒沙諸佛剎土，滿中七寶塔，不如此供養",
    "T12n0384_004:1033a08": "八正道菩薩，衣被、飲食、床敷、臥具、病瘦醫",
    "T12n0384_004:1033a09": "藥，搗香、雜香、栴檀、末香，繒綵、花蓋便身之具，",
    "T12n0384_004:1033a10": "其福最多。若有菩薩摩訶薩，能於胎、化、濕、卵，",
    "T12n0384_004:1033a11": "分別四意止，一日、二日乃至七日，一月、二月",
    "T12n0384_004:1033a12": "乃至七月，一歲、二歲乃至七歲，一劫、二劫乃",
    "T12n0384_004:1033a13": "至七劫，若有眾生，承事供養前七寶塔，乃至",
    "T12n0384_004:1033a14": "八正道菩薩，不如此人供養四意止菩薩，其",
    "T12n0384_004:1033a15": "福最多。若一生補處菩薩，在母胎中轉無上",
    "T12n0384_004:1033a16": "法輪，包容一切變易無數，神德大士周旋往",
    "T12n0384_004:1033a17": "來無有障礙，還合為一無覺知者；若有眾生",
    "T12n0384_004:1033a18": "供養承事便身之具無所愛惜，如我今日從",
    "T12n0384_004:1033a19": "三阿僧祇劫斷除滅想，今最後身一入胎舍",
    "T12n0384_004:1033a20": "教化，果證神通悉令得解脫，猶如果熟變易",
    "T12n0384_004:1033a21": "不住。佛身空無戒定慧解，而自香熏道德威",
    "T12n0384_004:1033a22": "儀，不失十二頭陀之行，此一分苦是我境界。」",
    "T12n0384_004:1033a23": "爾時頂王菩薩即從如來前，而讚頌曰：",
    "T12n0384_004:1033a24": "「識是生死本，　　亦為涅槃徑；",
    "T12n0384_004:1033a25": "中息在胞胎，　　遊戲無量界。",
    "T12n0384_004:1033a26": "四生成佛土，　　十六神足降；",
    "T12n0384_004:1033a27": "本無一相道，　　誓願各各同。",
    "T12n0384_004:1033a28": "以眾生縛著，　　現有優劣人；",
    "T12n0384_004:1033a29": "無形不可見，　　今乃得觀察。",
    "T12n0384_004:1033b01": "過去諸佛身，　　遺教無邊際；",
    "T12n0384_004:1033b02": "八道無上法，　　一向度群萌。",
    "T12n0384_004:1033b03": "經法舍利形，　　神通流布世；",
    "T12n0384_004:1033b04": "今我所將從，　　得聞不思議。",
    "T12n0384_004:1033b05": "六佛神寶塔，　　寶藏七寶臺；",
    "T12n0384_004:1033b06": "一一深分別，　　義味不可量。",
    "T12n0384_004:1033b07": "佛本所行道，　　如空無所著；",
    "T12n0384_004:1033b08": "今處神母胎，　　受化非一類。",
    "T12n0384_004:1033b09": "得佛真如性，　　亦如實相住；",
    "T12n0384_004:1033b10": "除去憍慢心，　　今禮空無性。",
    "T12n0384_004:1033b11": "一一舍利光，　　遍照諸佛剎；",
    "T12n0384_004:1033b12": "受化如恒沙，　　是佛神德感。",
    "T12n0384_004:1033b13": "剎土去此遠，　　受佛甘露道；",
    "T12n0384_004:1033b14": "今欲還本國，　　宣揚如來法。」",
    "T12n0384_004:1033b15": "爾時，頂王菩薩說此偈讚佛已，右遶三匝禮",
    "T12n0384_004:1033b16": "佛而去。",
    "T12n0384_004:1033b17": "12 五道尋識品菩薩處胎經五道尋識品第十二",
    "T12n0384_004:1033b18": "爾時，世尊將欲示現識所趣，向道識、俗識，有",
    "T12n0384_004:1033b19": "為識、無為識，有漏識、無漏識，花識、果識，報識、",
    "T12n0384_004:1033b20": "無報識，天龍識，鬼神、阿修羅、迦留羅、緊那",
    "T12n0384_004:1033b21": "羅、摩睺羅伽、人非人識，上至二十八天識，下",
    "T12n0384_004:1033b22": "至無救獄識。爾時，世尊即於胎中現鉤鎖",
    "T12n0384_004:1033b23": "胎骨，遍滿三千大千世界。佛告阿私陀：「汝",
    "T12n0384_004:1033b24": "能別此骸骨識耶？」對曰：「不別。何以故？未得通",
    "T12n0384_004:1033b25": "徹行力未至。」佛告彌勒菩薩：「汝此天中，未得",
    "T12n0384_004:1033b26": "神通耶？」彌勒白佛言：「有成就者，有不成就者。」",
    "T12n0384_004:1033b27": "佛告彌勒：「汝觀鈎鎖骸骨，令一切眾生知",
    "T12n0384_004:1033b28": "識所趣，分別決了令無疑滯。」爾時，彌勒菩薩",
    "T12n0384_004:1033b29": "即從坐起，手執金剛七寶神杖，敲鈎鎖骸",
    "T12n0384_004:1033c01": "骨聽彼骨聲，即白佛言：「此人命終瞋恚結多，",
    "T12n0384_004:1033c02": "識墮龍中。」次復敲骨。「此人前身十跡行具，",
    "T12n0384_004:1033c03": "得生天上。」次復敲骨。「此人前身破戒犯律，",
    "T12n0384_004:1033c04": "生地獄中。」如是敲骨，有漏、無漏、有為、無為，",
    "T12n0384_004:1033c05": "上從二十八天，下至無救地獄，知識所趣善",
    "T12n0384_004:1033c06": "惡果報白黑行報。有一全身舍利無有缺減，爾",
    "T12n0384_004:1033c07": "時彌勒以杖敲之，推尋此識了不知識處。",
    "T12n0384_004:1033c08": "如是三敲，前白佛言：「此人神識了不可知，",
    "T12n0384_004:1033c09": "將非如來入涅槃耶？」佛告彌勒：「汝紹佛位於",
    "T12n0384_004:1033c10": "當來世，當得作佛成無上道。何以敲舍利，",
    "T12n0384_004:1033c11": "而不知識處耶？」彌勒白佛言：「佛不思議不可",
    "T12n0384_004:1033c12": "限量，非我等境界所能籌量。今有狐疑，唯",
    "T12n0384_004:1033c13": "願世尊，當解說之。五道神識，盡能得知彼善",
    "T12n0384_004:1033c14": "惡所趣，不敢有疑於如來所。今此舍利無有",
    "T12n0384_004:1033c15": "缺減，願說此識令我等知。」佛告彌勒：「過去、未",
    "T12n0384_004:1033c16": "來、現在諸佛舍利流布，非汝等境界所能分",
    "T12n0384_004:1033c17": "別。何以故？此舍利即是吾舍利，何能尋究如",
    "T12n0384_004:1033c18": "來神識？今當與汝分別如來上、中、下識，至薩",
    "T12n0384_004:1033c19": "芸然各各不同。初住菩薩未立根德力，雖得",
    "T12n0384_004:1033c20": "神通二住菩薩以天眼觀，知識所趣退不退",
    "T12n0384_004:1033c21": "地，亦復觀見欲界、色界、無色界者，或復觀見",
    "T12n0384_004:1033c22": "生東方無數恒河沙佛剎，供養諸佛奉律無",
    "T12n0384_004:1033c23": "礙，亦復知彼受記劫數，一劫乃至百千億",
    "T12n0384_004:1033c24": "劫。或有菩薩於三住地，觀見舍利知識所趣",
    "T12n0384_004:1033c25": "於餘涅槃無餘涅槃，然復不見四住所行識",
    "T12n0384_004:1033c26": "所趣向。四住菩薩見一、見二、三住識法，然復",
    "T12n0384_004:1033c27": "不見五住舍利識法所趣。」佛告彌勒：「五地菩",
    "T12n0384_004:1033c28": "薩分別下品，於六住分或見或不見識法所",
    "T12n0384_004:1033c29": "趣。不退轉菩薩上至一生補處，不見如來上",
    "T12n0384_004:1034a01": "足下足心識所向。次第菩薩見八、七、六，然復",
    "T12n0384_004:1034a02": "不見一生補處舉足下足，況欲敲鈎鎖骸骨",
    "T12n0384_004:1034a03": "欲分別之，此事不然。」佛告彌勒：「汝當知之！十",
    "T12n0384_004:1034a04": "號如來、應供、正遍知、明行足、善逝、世間解、無上",
    "T12n0384_004:1034a05": "士、調御丈夫、天人師、佛、世尊，唯佛知佛神識",
    "T12n0384_004:1034a06": "所念。」爾時世尊與諸大眾，而說頌曰：",
    "T12n0384_004:1034a07": "「周旋五道淵，　　唐勞其識神；",
    "T12n0384_004:1034a08": "耳、鼻、身、心垢，　　不能自去離。",
    "T12n0384_004:1034a09": "識想結重垢，　　剗以智慧刀；",
    "T12n0384_004:1034a10": "慧能照愚冥，　　得至無畏場。",
    "T12n0384_004:1034a11": "佛識悉遍見，　　舍利鈎鎖骨，",
    "T12n0384_004:1034a12": "正使碎如塵，　　微細不可見，",
    "T12n0384_004:1034a13": "如來一一別，　　報應善惡法。",
    "T12n0384_004:1034a14": "佛識甚微妙，　　非為非不為，",
    "T12n0384_004:1034a15": "一說度萬億，　　阿僧祇眾生。",
    "T12n0384_004:1034a16": "彌勒復成佛，　　亦當捨舍利；",
    "T12n0384_004:1034a17": "於本所生母，　　胎法亦如今。」",
    "T12n0384_004:1034a18": "爾時，彌勒菩薩聞佛所說，遶佛七匝頭面禮",
    "T12n0384_004:1034a19": "足，還就本位。",
    "T12n0384_004:1034a20": "13 諸佛行齊無差別品菩薩處胎經諸佛行齊無差別品第十三",
    "T12n0384_004:1034a21": "爾時，世尊即復示現奇特像，變一切菩薩盡",
    "T12n0384_004:1034a22": "作佛身，光相具足，皆共異口同音說法，分別",
    "T12n0384_004:1034a23": "無常生生歸盡，其德難量互相敬奉，威儀禮",
    "T12n0384_004:1034a24": "節雖說妙法，無有揖讓屈伸低仰，各坐七寶",
    "T12n0384_004:1034a25": "極妙高座羅縠帳幔。初一說法度于無數純",
    "T12n0384_004:1034a26": "男無女，第二說法純女無男，第三說法純度",
    "T12n0384_004:1034a27": "正見人，第四說法純度邪見人，第五說法男",
    "T12n0384_004:1034a28": "女正等，第六說法邪正亦等。當爾之時法法",
    "T12n0384_004:1034a29": "成就，而無吾我道果成熟。諸佛常法，法說議",
    "T12n0384_004:1034b01": "說，神足第三，八萬四千空行法門，八萬四千",
    "T12n0384_004:1034b02": "無想法門，八萬四千無願法門，一一法門有",
    "T12n0384_004:1034b03": "無量義。猶如黠慧之人，身有千頭，頭有千",
    "T12n0384_004:1034b04": "舌，舌有千義，欲得究盡三法門義，於百千分",
    "T12n0384_004:1034b05": "未獲其一。此是諸佛祕要之藏，皆由前身宿",
    "T12n0384_004:1034b06": "學成就。爾時諸佛異口同音，說偈頌曰：",
    "T12n0384_004:1034b07": "「我等本所願，　　今者已果成；",
    "T12n0384_004:1034b08": "金體柔軟響，　　眾相悉具足。",
    "T12n0384_004:1034b09": "欲求無極慧，　　畢竟無有疑；",
    "T12n0384_004:1034b10": "善哉三界尊，　　最勝無能過。",
    "T12n0384_004:1034b11": "吾昔兜術天，　　選擇受生處；",
    "T12n0384_004:1034b12": "來降入母胎，　　集諸如來等。",
    "T12n0384_004:1034b13": "外無緣眾生，　　謂吾不成道；",
    "T12n0384_004:1034b14": "因胎化眾生，　　倍於成佛時。",
    "T12n0384_004:1034b15": "前後所說經，　　八十四億象；",
    "T12n0384_004:1034b16": "象力及人力，　　荷載不能勝。",
    "T12n0384_004:1034b17": "令我歡喜子，　　強記不漏失；",
    "T12n0384_004:1034b18": "遺法不成道，　　流布胎正法。",
    "T12n0384_004:1034b19": "佛行無差別，　　平等無若干；",
    "T12n0384_004:1034b20": "唯佛能知佛，　　功德多少義。",
    "T12n0384_004:1034b21": "欲得思議佛，　　所行奇特事；",
    "T12n0384_004:1034b22": "從劫無數劫，　　不能得毫分。」",
    "T12n0384_004:1034b23": "爾時，諸佛說此頌已，初一說法純男無女者，",
    "T12n0384_004:1034b24": "即於座上立不退轉，信心不可沮壞。爾時釋",
    "T12n0384_004:1034b25": "迦牟尼，還攝威神如前無異，即說頌曰：",
    "T12n0384_004:1034b26": "「八正道果證，　　無師自然悟；",
    "T12n0384_004:1034b27": "獨步三界將，　　自得涅槃道。",
    "T12n0384_004:1034b28": "本無一相法，　　捷疾辯才義；",
    "T12n0384_004:1034b29": "我今已果獲，　　無愛無所染。",
    "T12n0384_004:1034c01": "五陰法性本，　　不見有善惡；",
    "T12n0384_004:1034c02": "神力拔濟苦，　　坦然寂滅道。",
    "T12n0384_004:1034c03": "汝等諸會者，　　所願已成辦；",
    "T12n0384_004:1034c04": "未得今已得，　　快哉此利業。",
    "T12n0384_004:1034c05": "因緣縛著礙，　　永除無處所；",
    "T12n0384_004:1034c06": "吾我羅網法，　　自然得毀壞。",
    "T12n0384_004:1034c07": "愚惑不見真，　　自墮四色緣；",
    "T12n0384_004:1034c08": "未得密諦觀，　　分別苦相本。",
    "T12n0384_004:1034c09": "如我今成道，　　功夫不足言；",
    "T12n0384_004:1034c10": "後佛師子吼，　　熾焰惡劍劫。",
    "T12n0384_004:1034c11": "陶冶苦眾生，　　隨色染其素；",
    "T12n0384_004:1034c12": "忍辱受其害，　　對至終不報，",
    "T12n0384_004:1034c13": "執心如虛空，　　變易不久住。",
    "T12n0384_004:1034c14": "當於爾時世，　　五逆苦惱罪，",
    "T12n0384_004:1034c15": "難化不可度，　　諸佛所不救，",
    "T12n0384_004:1034c16": "尋為現緣本，　　將示無為處，",
    "T12n0384_004:1034c17": "破彼剛強心，　　專一得解脫。",
    "T12n0384_004:1034c18": "初說一法教，　　無生無起滅；",
    "T12n0384_004:1034c19": "皆趣向佛道，　　不令有遺落。」",
    "T12n0384_004:1034c20": "爾時，世尊說此頌已，男眾、女眾、正眾、邪眾，皆",
    "T12n0384_004:1034c21": "得盡信得不退轉地。佛復告菩薩摩訶薩：「汝",
    "T12n0384_004:1034c22": "等，欲見如來神力化不思議道，法性純熟無",
    "T12n0384_004:1034c23": "男無女，善權義說受女人身無佛記別，魔釋",
    "T12n0384_004:1034c24": "梵王無真實相。汝等，欲知此四眾者受別成",
    "T12n0384_004:1034c25": "佛乎？」爾時，有菩薩名曰無盡意，即從坐起偏",
    "T12n0384_004:1034c26": "露右臂右膝著地，叉手合掌前白佛言：「未曾",
    "T12n0384_004:1034c27": "聞如來說法，此四種人得成佛者，今日乃能",
    "T12n0384_004:1034c28": "開演大義。」即重白佛：「捨身、受身、即身成佛耶？」",
    "T12n0384_004:1034c29": "佛告無盡意：「諦聽！善思念之！今當與汝一一",
    "T12n0384_004:1035a01": "分別。過去九十一劫有梵天王，名大辯才，分",
    "T12n0384_004:1035a02": "別古今常樂閑居坐天宮內。『今我寧可化此宮",
    "T12n0384_004:1035a03": "女及諸梵天，我得成佛諸天翼從，剃鬚髮",
    "T12n0384_004:1035a04": "著法服，一時成道，不亦快乎？』作是念已，即於",
    "T12n0384_004:1035a05": "天宮詣晝度樹，端坐思惟一意一心，繫念在",
    "T12n0384_004:1035a06": "前無他異想，即得成佛，三十二大人相八十種",
    "T12n0384_004:1035a07": "隨形好。諸天眷屬修行比丘正法，得阿羅漢，",
    "T12n0384_004:1035a08": "皆是利根；彼天女眾有得須陀洹、斯陀含、阿",
    "T12n0384_004:1035a09": "那含，不往還此間，即於彼般涅槃。是謂梵天",
    "T12n0384_004:1035a10": "王不捨身、受身、現身得成佛道。」佛告無盡意",
    "T12n0384_004:1035a11": "菩薩：「過去七十六劫有第六天王，典領三千",
    "T12n0384_004:1035a12": "大千世界，名曰害惡，從六天以下自在無",
    "T12n0384_004:1035a13": "閡。在彼天宮經歷無數久久思惟：『悔本所作",
    "T12n0384_004:1035a14": "謗毀三尊遮截道果，設我受報墜墮三塗不",
    "T12n0384_004:1035a15": "離惡道，我今寧可改心惡行，并此天宮諸天",
    "T12n0384_004:1035a16": "眷屬，共修梵行求無上道，進前成佛，不亦樂",
    "T12n0384_004:1035a17": "乎？』復自思惟：『所典境界無量無限天女娛樂",
    "T12n0384_004:1035a18": "樂豈過是，設我成佛與此國界正等無異。』漸",
    "T12n0384_004:1035a19": "漸懈慢，復更劫數。魔有知識，行登十住說佛",
    "T12n0384_004:1035a20": "功德，出家修道眾相具足，魔心開解改心入",
    "T12n0384_004:1035a21": "定，無若干想利根捷疾。即於天宮三明通",
    "T12n0384_004:1035a22": "達，莊嚴佛土不更受身，便成無上至真等正",
    "T12n0384_004:1035a23": "覺，放大光明普照魔界，莫不眼見見魔成佛。",
    "T12n0384_004:1035a24": "有三億天子心自生念：『謂魔幻化非真實佛。』",
    "T12n0384_004:1035a25": "盡退還宮，十六億天子皆來影附，承事供養",
    "T12n0384_004:1035a26": "如佛無異，尋於坐上皆成四果。是為害惡大",
    "T12n0384_004:1035a27": "天王，不捨身受身而成佛道。」佛復告無盡意",
    "T12n0384_004:1035a28": "菩薩：「過去六十一劫東方有釋天子，修天眼",
    "T12n0384_004:1035a29": "淨心樂禪定，常欲求出家進向佛道。彼諸天",
    "T12n0384_004:1035b01": "法有衰瑞應不久命終，諸天翼從轉轉減少，",
    "T12n0384_004:1035b02": "貪著睡眠身體塵垢，花自萎枯，不樂寶座，所",
    "T12n0384_004:1035b03": "食不甘，即出到後園中沐浴澡洗：『今我天身",
    "T12n0384_004:1035b04": "眼能徹視，何方有佛，當往禮省恭奉供養受",
    "T12n0384_004:1035b05": "佛禁戒，即以此身得成佛道。』作是念已端坐",
    "T12n0384_004:1035b06": "思惟，以天眼視上方有佛，名無量空行，世界",
    "T12n0384_004:1035b07": "名清淨，今現在說法，初中竟善。即以神力如",
    "T12n0384_004:1035b08": "人屈伸臂頃，到彼佛所頭面禮足在一面立。",
    "T12n0384_004:1035b09": "即以此偈讚歎佛德：",
    "T12n0384_004:1035b10": "「『光相照十方，　　降伏眾魔怨；",
    "T12n0384_004:1035b11": "為說道徑路，　　斷疑永無惑。",
    "T12n0384_004:1035b12": "梵行清淨人，　　皆蒙最勝行；",
    "T12n0384_004:1035b13": "隨類說真法，　　不違本行法。",
    "T12n0384_004:1035b14": "我為諸天主，　　欲修清淨道；",
    "T12n0384_004:1035b15": "唯佛垂愍念，　　得至安隱處。』",
    "T12n0384_004:1035b16": "「爾時，世尊即告釋曰：『善哉，善哉！發心廣大欲",
    "T12n0384_004:1035b17": "得拔濟眾生之苦，未得者得、未獲者獲、未",
    "T12n0384_004:1035b18": "成者欲令成就，欲令盲者見明、聾者聞聲、",
    "T12n0384_004:1035b19": "僂者得申、無手足者令得手足，汝還本宮坐",
    "T12n0384_004:1035b20": "道樹下，分別眾行聚法散法。』釋聞語已即前",
    "T12n0384_004:1035b21": "禮佛，於彼不見還至天宮。諸天眷屬皆來歸",
    "T12n0384_004:1035b22": "附，功德轉盛，衰耗之相永滅無餘，端坐攝身",
    "T12n0384_004:1035b23": "心意不動，得成無上至真等正覺。所將天女",
    "T12n0384_004:1035b24": "九十三億成四道果證，是謂天帝釋不捨身",
    "T12n0384_004:1035b25": "受身而成佛道。」佛告無盡意菩薩：「過去五十",
    "T12n0384_004:1035b26": "四億恒河沙劫，有世界名曰火焰，佛名無欲",
    "T12n0384_004:1035b27": "如來、應供、正遍知、明行足、善逝、世間解、無上士、",
    "T12n0384_004:1035b28": "調御丈夫、天人師、佛、世尊，說法度人善修梵",
    "T12n0384_004:1035b29": "行，四審諦法施惠一切，彼土人民悉受女身，",
    "T12n0384_004:1035c01": "解了無常、苦、空、非身，分別受入無諸煩惱，厭",
    "T12n0384_004:1035c02": "患身苦，齊同一願發大弘誓，著無畏鎧欲度",
    "T12n0384_004:1035c03": "眾生，淨佛國土蠲除穢惡，立志堅固樂不退",
    "T12n0384_004:1035c04": "轉。時有七十萬二千億女，在大曠野非人行",
    "T12n0384_004:1035c05": "處，齊同一行，解空無想無願之法，一日一時",
    "T12n0384_004:1035c06": "三等通達，即成佛道，眾相具足，存亡自在，以",
    "T12n0384_004:1035c07": "小受大以大入小，即於彼日度阿僧祇無量",
    "T12n0384_004:1035c08": "眾生，於無餘涅槃化度眾生，是謂不捨身受",
    "T12n0384_004:1035c09": "身而成佛道。」爾時世尊欲重宣此義，而說頌",
    "T12n0384_004:1035c10": "曰：",
    "T12n0384_004:1035c11": "「法性如大海，　　不記有是非；",
    "T12n0384_004:1035c12": "凡夫賢聖人，　　平等無高下。",
    "T12n0384_004:1035c13": "唯在心垢滅，　　取證如反掌；",
    "T12n0384_004:1035c14": "道成王三界，　　闡揚師子吼。",
    "T12n0384_004:1035c15": "分別本無法，　　無有男女行；",
    "T12n0384_004:1035c16": "今在五濁世，　　現有受身分，",
    "T12n0384_004:1035c17": "斷滅計常者，　　障閡經劫數。」",
    "T12n0384_004:1035c18": "爾時，世尊說此偈時，八萬四千億眾生立志",
    "T12n0384_004:1035c19": "堅固，皆願成佛不經後身。",
    "T12n0384_004:1035c20": "14 行定不定品菩薩處胎經行定不定品第十四",
    "T12n0384_004:1035c21": "爾時，座中有菩薩，名曰常笑，六通玄鑒德力",
    "T12n0384_004:1035c22": "自在辯才無畏，盡生死分四無所著所說信",
    "T12n0384_004:1035c23": "用，解諸法空，如化、如夢、如熱時焰，如赤葉在",
    "T12n0384_004:1035c24": "水，愚獸謂肉水盡不獲，如山中響，解了諸",
    "T12n0384_004:1035c25": "法不起不滅，欲斷一切眾生狐疑。即從坐起",
    "T12n0384_004:1035c26": "偏露右臂右膝著地，叉手合掌前白佛言：「唯",
    "T12n0384_004:1035c27": "然世尊，有少疑滯，若見聽者乃敢宣白。如來",
    "T12n0384_004:1035c28": "大聖神智無礙，前知過去因緣繫縛眾行集",
    "T12n0384_004:1035c29": "聚，後明未來成敗所趣因緣合散，善惡行業",
    "T12n0384_004:1036a01": "發心不同。今聞如來胎化眾生行有差別，有",
    "T12n0384_004:1036a02": "對、無對、有報、無報，有黑白行、無黑白行。復有",
    "T12n0384_004:1036a03": "眾生，從初發意經歷劫數不得成就，或有眾",
    "T12n0384_004:1036a04": "生朝發道心即得成佛。願樂欲聞，唯世尊說。」",
    "T12n0384_004:1036a05": "爾時，世尊告常笑菩薩：「汝所問義，皆是如來",
    "T12n0384_004:1036a06": "威神所感，欲成就諸法，不斷前後如來實性。",
    "T12n0384_004:1036a07": "何以故？如來法性不可獲持，亦非羅漢、辟支",
    "T12n0384_004:1036a08": "佛所知。」爾時，世尊即以神力出廣長舌，舌相",
    "T12n0384_004:1036a09": "光明照東方無極阿僧祇佛剎土，使五道眾",
    "T12n0384_004:1036a10": "生見光明者，尋光來至到如來所。爾時，世尊",
    "T12n0384_004:1036a11": "復以眉間出白毫相光明，上照八十四億恒",
    "T12n0384_004:1036a12": "河沙剎土眾生，至如來所。爾時世尊即告常",
    "T12n0384_004:1036a13": "笑菩薩，而說頌曰：",
    "T12n0384_004:1036a14": "「三十一音響，　　業報有清白；",
    "T12n0384_004:1036a15": "四十八塵垢，　　天行五十五，",
    "T12n0384_004:1036a16": "菩薩七寶髮，　　發起眾生心。",
    "T12n0384_004:1036a17": "四種道果樹，　　心識定不亂；",
    "T12n0384_004:1036a18": "尠智無福人，　　口業獲報多。",
    "T12n0384_004:1036a19": "於食知止足，　　行步威儀法；",
    "T12n0384_004:1036a20": "等心愍一切，　　乃稱菩薩道。",
    "T12n0384_004:1036a21": "三有五濁世，　　顛倒著魔界；",
    "T12n0384_004:1036a22": "破壞善業根，　　如影不相離。",
    "T12n0384_004:1036a23": "根性有利鈍，　　進退念不定；",
    "T12n0384_004:1036a24": "發願度眾生，　　功德充足滿。",
    "T12n0384_004:1036a25": "十力成就身，　　世俗有為法；",
    "T12n0384_004:1036a26": "思惟難可量，　　一滅一復生。",
    "T12n0384_004:1036a27": "如火焚山林，　　心念然熾法；",
    "T12n0384_004:1036a28": "廣及阿僧祇，　　身被僧那鎧。",
    "T12n0384_004:1036a29": "勇猛伏難化，　　人身諸毛孔；",
    "T12n0384_004:1036b01": "六十有四萬，　　慧能辯分別。",
    "T12n0384_004:1036b02": "諸毛行報業，　　閻浮提利人；",
    "T12n0384_004:1036b03": "受形極醜陋，　　孔孔毛毛生。",
    "T12n0384_004:1036b04": "踈漏不密緻，　　如來金剛身；",
    "T12n0384_004:1036b05": "孔毛三十七，　　密緻不踈漏。",
    "T12n0384_004:1036b06": "不為火所燒，　　魔及魔天等，",
    "T12n0384_004:1036b07": "沙門、婆羅門，　　梵天及釋眾，",
    "T12n0384_004:1036b08": "神力、鬼神等，　　欲斷佛毛髮，",
    "T12n0384_004:1036b09": "此事終不能。　　虛空為地界，",
    "T12n0384_004:1036b10": "日月可墮落；　　欲斷佛毛髮，",
    "T12n0384_004:1036b11": "此事終不然。　　此是俗法業，",
    "T12n0384_004:1036b12": "非是無為相；　　受行報業果，",
    "T12n0384_004:1036b13": "眾相各不同。　　佛身金剛體，",
    "T12n0384_004:1036b14": "外相業報行；　　亦是世俗報，",
    "T12n0384_004:1036b15": "去離無為遠。　　佛相真實法，",
    "T12n0384_004:1036b16": "終不露現外；　　欲知佛內相，",
    "T12n0384_004:1036b17": "神足感動是。」",
    "T12n0384_004:1036b18": "爾時，世尊說此頌已，告常笑菩薩：「緣報緣緣",
    "T12n0384_004:1036b19": "報，至道無礙報，三寶真性報，行趣涅槃報，世",
    "T12n0384_004:1036b20": "俗無著報，一向究竟報，是謂菩薩摩訶薩最",
    "T12n0384_004:1036b21": "第一義；無染無著不可獲持，不著欲界亦不",
    "T12n0384_004:1036b22": "離欲界，過有、當有、現有，非過有、非當有、非現",
    "T12n0384_004:1036b23": "有報，無生無滅，菩薩摩訶薩從百千劫通達",
    "T12n0384_004:1036b24": "不障礙，令等分眾生解空本報，口業成就音",
    "T12n0384_004:1036b25": "響通達。「或有菩薩摩訶薩一時之頃，能令三",
    "T12n0384_004:1036b26": "千大千剎土即為水界，猶如得禪比丘觀無",
    "T12n0384_004:1036b27": "量水界，水性之虫黿鮀龜鼈無所觸嬈，積劫",
    "T12n0384_004:1036b28": "功勳不敗不朽，是謂菩薩摩訶薩入水界三",
    "T12n0384_004:1036b29": "昧。或有眾生見菩薩入定謂為是水，或持瓦",
    "T12n0384_004:1036c01": "石草木投水入定菩薩，心如虛空，不覺有觸",
    "T12n0384_004:1036c02": "嬈者，是謂菩薩摩訶薩入水界之力。「或有菩",
    "T12n0384_004:1036c03": "薩摩訶薩禪定攝意入火界三昧，令此三千大",
    "T12n0384_004:1036c04": "千剎土烔然為火，愚惑眾生謂為菩薩遭火",
    "T12n0384_004:1036c05": "劫燒，奔馳四方不離火光清淨無熱，是謂菩",
    "T12n0384_004:1036c06": "薩摩訶薩入火光三昧。三昧威神難可測度，",
    "T12n0384_004:1036c07": "亦非羅漢、辟支佛所能尋究。「復有菩薩摩訶",
    "T12n0384_004:1036c08": "薩入五分法身難動定意，亦使三千大千剎",
    "T12n0384_004:1036c09": "土，蜎飛蠕動之類下至蟻虫，以威神接不遭",
    "T12n0384_004:1036c10": "煩惱七日安隱，後壽終時皆生天上。如我今",
    "T12n0384_004:1036c11": "日在在說法處處現化，其有覩見如來神德，",
    "T12n0384_004:1036c12": "諸塵垢盡隨願所生，或生他方諸佛剎土，是",
    "T12n0384_004:1036c13": "為菩薩摩訶薩五分法身定意所感。「復次菩",
    "T12n0384_004:1036c14": "薩摩訶薩入不動師子奮迅三昧，能令三千大",
    "T12n0384_004:1036c15": "千剎土六反震動，其中眾生咸悉歸附，修清",
    "T12n0384_004:1036c16": "淨行，披慚愧衣除去憍慢，引致眾生至八正",
    "T12n0384_004:1036c17": "道，去吾我想七十七心，塵累染垢一時除盡，",
    "T12n0384_004:1036c18": "是謂菩薩摩訶薩奮迅無畏之所感動。「復次",
    "T12n0384_004:1036c19": "菩薩摩訶薩入散身定意，分別識聚為從何",
    "T12n0384_004:1036c20": "來去至何所，一一分別空無寂然，前、後、中間",
    "T12n0384_004:1036c21": "無有端緒，是謂菩薩摩訶薩入散身定意之",
    "T12n0384_004:1036c22": "所感動。「復次菩薩摩訶薩入忍頂三昧，能令",
    "T12n0384_004:1036c23": "此身作無手脚虫遍滿三千大千剎土，眾",
    "T12n0384_004:1036c24": "生見者不能名字，謂為肉聚，其取食者味若",
    "T12n0384_004:1036c25": "甘露，悉能充飽眾生飢渴，是謂菩薩摩訶薩",
    "T12n0384_004:1036c26": "入忍頂三昧之所感動。「或有菩薩摩訶薩以",
    "T12n0384_004:1036c27": "三昧力，令此三千大千剎土山河石壁，化為",
    "T12n0384_004:1036c28": "甘露狀如石蜜，食無厭足，令彼眾生四使重",
    "T12n0384_004:1036c29": "病永除無餘，眾生發願願樂欲生無盡世界，",
    "T12n0384_004:1037a01": "是謂菩薩摩訶薩神力之所感動。「復次菩薩",
    "T12n0384_004:1037a02": "摩訶薩入獨步三昧，使此三千大千世界一",
    "T12n0384_004:1037a03": "切眾生，見菩薩行舉足下足，其遇菩薩見行",
    "T12n0384_004:1037a04": "步者，能制罪人不入地獄、餓鬼、畜生，皆由菩",
    "T12n0384_004:1037a05": "薩身、口、意淨，發願濟度要至究竟終不退還，",
    "T12n0384_004:1037a06": "是謂菩薩摩訶薩無量善福心願所感。「復次",
    "T12n0384_004:1037a07": "菩薩摩訶薩以神通定入樂法三昧，令此三",
    "T12n0384_004:1037a08": "千大千世界諸眾生類，皆來歸趣到菩薩所",
    "T12n0384_004:1037a09": "求請出家，修無上梵行發意齊同，剃除鬚髮",
    "T12n0384_004:1037a10": "被著法服，如諸佛常法威儀禁戒教授法，則",
    "T12n0384_004:1037a11": "能一時在明慧地；明慧地者，八住菩薩之所",
    "T12n0384_004:1037a12": "行法，非是二乘所能修習，是謂菩薩摩訶薩",
    "T12n0384_004:1037a13": "神力所感。「復次菩薩摩訶薩以佛大慈入無礙",
    "T12n0384_004:1037a14": "定，令此三千大千剎土群萌之類，與作父母、",
    "T12n0384_004:1037a15": "兄弟、朋友、種族、知識，無財與財給施所須，乃",
    "T12n0384_004:1037a16": "至國、財、妻、子、象、馬，金、銀、珍寶、車𤦲、瑪瑙、白珠、",
    "T12n0384_004:1037a17": "琥珀、水精、琉璃、碧石、雜珍，衣被、飲食、床褥、",
    "T12n0384_004:1037a18": "臥具、病瘦醫藥，香花芬熏皆令充足，於中教",
    "T12n0384_004:1037a19": "化各令滿足，發起眾生在樂法之地。云何樂",
    "T12n0384_004:1037a20": "法之地？導引彼眾應須陀洹道，與說真要斷",
    "T12n0384_004:1037a21": "三見法；應斯陀含者，與說七生久久成道；",
    "T12n0384_004:1037a22": "應阿那含者，與說善法無五陰覆蔽；應阿羅",
    "T12n0384_004:1037a23": "漢者，與說涅槃受證無疑；應菩薩道者，與說",
    "T12n0384_004:1037a24": "六度頂忍之法發意進趣；向佛道者，與說究",
    "T12n0384_004:1037a25": "竟淨一切智。修治佛土教化眾生，從一佛國",
    "T12n0384_004:1037a26": "至一佛國，供養禮事諸佛世尊得六神通，眼",
    "T12n0384_004:1037a27": "能徹視耳能徹聽，自識宿命知他人心，身能",
    "T12n0384_004:1037a28": "飛行諸塵垢盡，不復狐疑於佛法眾，是謂",
    "T12n0384_004:1037a29": "菩薩摩訶薩入樂法三昧神力所感。「復次菩",
    "T12n0384_004:1037b01": "薩摩訶薩入金剛三昧，能令三千大千剎土，",
    "T12n0384_004:1037b02": "變為七寶賙窮濟乏，求漿與漿求食與食，即",
    "T12n0384_004:1037b03": "便與說慳貪之果。夫人貪著，死入惡道餓鬼、",
    "T12n0384_004:1037b04": "畜生，貧窮裸跣衣不蓋形為人所憎，或為奴",
    "T12n0384_004:1037b05": "婢為人走使，或墮畜生荷負重擔。或時菩薩",
    "T12n0384_004:1037b06": "為說生天不婬之行，婬為穢惡死入惡道，",
    "T12n0384_004:1037b07": "刀山劍樹火車爐炭，鐵𭉨地獄，黑繩地獄，",
    "T12n0384_004:1037b08": "沸屎地獄，氷山碓臼受苦無量。或入蓮花優",
    "T12n0384_004:1037b09": "鉢獄中，風吹火炙骨節分離。菩薩於中與說",
    "T12n0384_004:1037b10": "無常，身非久居琢石見火，雷電過日幻化",
    "T12n0384_004:1037b11": "非一，何為受苦精神腐爛求出無期？如是菩",
    "T12n0384_004:1037b12": "薩為說真要，令受罪人盡得拔苦至無苦地，",
    "T12n0384_004:1037b13": "是謂菩薩摩訶薩以佛大慈三昧定意之所感",
    "T12n0384_004:1037b14": "動。」爾時世尊即說頌曰：",
    "T12n0384_004:1037b15": "「眾生欲出離，　　三界五道閡，",
    "T12n0384_004:1037b16": "精進不懈怠，　　安住無為道。",
    "T12n0384_004:1037b17": "如人起屋舍，　　非材木得成，",
    "T12n0384_004:1037b18": "要先修治地，　　次立牆壁柱。",
    "T12n0384_004:1037b19": "佛道如大空，　　不由一行成，",
    "T12n0384_004:1037b20": "執志要堅固，　　放心無戀慕。",
    "T12n0384_004:1037b21": "過佛如恒沙，　　來者不可盡，",
    "T12n0384_004:1037b22": "或有次第成，　　亦有超越者。",
    "T12n0384_004:1037b23": "我今悟未悟，　　令至八正道，",
    "T12n0384_004:1037b24": "聞輒不再受，　　此法由誰造？",
    "T12n0384_004:1037b25": "昔吾捨身想，　　劫數不以難；",
    "T12n0384_004:1037b26": "無師而自覺，　　得為一切導。",
    "T12n0384_004:1037b27": "導師出現世，　　非緣不降神；",
    "T12n0384_004:1037b28": "要度未度者，　　示現無為城。」",
    "T12n0384_004:1037b29": "爾時世尊說此頌時，五十六億恒河沙眾生",
    "T12n0384_004:1037c01": "妄斷想盡，不復願樂在俗家業，同時發願",
    "T12n0384_004:1037c02": "求無上道。",
    "T12n0384_004:1037c03": "菩薩處胎經卷第四"
}