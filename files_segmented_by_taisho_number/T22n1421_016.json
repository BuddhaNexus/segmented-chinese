{
    "T22n1421_016:0108a02": "五分律卷第十六(彌沙塞)",
    "T22n1421_016:0108a04": "宋罽賓三藏佛陀什",
    "T22n1421_016:0108a05": "共竺道生等譯",
    "T22n1421_016:0108a06": "第三分初受戒法中",
    "T22n1421_016:0108a07": "「於是世尊告諸比丘：『汝等各各分部遊行世",
    "T22n1421_016:0108a08": "間，多有賢善能受教誡者。吾今獨往優為界",
    "T22n1421_016:0108a09": "欝鞞羅迦葉所，而開化之。』諸比丘受教，分部",
    "T22n1421_016:0108a10": "而去，世尊便到迦葉所。迦葉事一毒龍，著別",
    "T22n1421_016:0108a11": "靜室，無敢入者，唯除迦葉。佛故投暮往到其",
    "T22n1421_016:0108a12": "所，求索寄止龍室中宿。答言：『甚不愛也，中",
    "T22n1421_016:0108a13": "有毒龍恐相害耳！』佛言：『無苦，龍不害我！』答言：",
    "T22n1421_016:0108a14": "『若不畏者，隨意入宿！』佛即持草入室，敷座而",
    "T22n1421_016:0108a15": "坐，作是念：『我當稍化龍身，使形如櫡，內於",
    "T22n1421_016:0108a16": "鉢中，以調伏彼。』適坐須臾，龍大瞋忿，身皆烟",
    "T22n1421_016:0108a17": "出，佛亦出烟；龍舉身火然，佛亦舉身出火，",
    "T22n1421_016:0108a18": "二火俱盛，龍室炯然。「時迦葉及諸弟子來繞",
    "T22n1421_016:0108a19": "龍室，悲歎言：『可惜！大沙門不用我語，為龍所",
    "T22n1421_016:0108a20": "害！』明旦佛以鉢盛龍而出，語迦葉言：『此鉢毒",
    "T22n1421_016:0108a21": "龍，眾人所畏，今以降矣！』迦葉心念：『是大沙門",
    "T22n1421_016:0108a22": "雖神，不如我道真！』世尊即以神力，如力士屈",
    "T22n1421_016:0108a23": "伸臂頃，持龍著世界中間，還迦葉所。迦葉問",
    "T22n1421_016:0108a24": "佛：『龍著何所？』答言：『置世界中間。』迦葉復念：",
    "T22n1421_016:0108a25": "『是大沙門極神，須臾之間持龍乃著世界中",
    "T22n1421_016:0108a26": "間！雖然故，不如我已得阿羅漢道！』",
    "T22n1421_016:0108a27": "「迦葉白佛：『願大沙門住此，我自供養！』佛言：『汝",
    "T22n1421_016:0108a28": "若能日日自來請我，當受汝請！』答言：『甚善！』「去",
    "T22n1421_016:0108a29": "迦葉不遠有一茂林，佛於中止，夜四天王來",
    "T22n1421_016:0108b01": "下侍衛，并欲聽法。四天王光明，猶四火聚，",
    "T22n1421_016:0108b02": "迦葉夜起，見佛邊有似四大火聚，不知何等？",
    "T22n1421_016:0108b03": "明日請佛，白言：『食具已辦，願見顧食！』又問：『昨",
    "T22n1421_016:0108b04": "夜此間，有四光聚，似火而非，為是何等？』佛言：",
    "T22n1421_016:0108b05": "『昨夜四天王來下，供養聽法，是其光耳！』迦葉",
    "T22n1421_016:0108b06": "復念：『是大沙門極大威神，乃使四天王自",
    "T22n1421_016:0108b07": "來供養！雖然故，不如我已得阿羅漢道！』佛語",
    "T22n1421_016:0108b08": "迦葉：『汝且前去，吾隨後到！』迦葉適去，佛如",
    "T22n1421_016:0108b09": "屈伸臂頃，到閻浮提樹，取其果還，迦葉未至，",
    "T22n1421_016:0108b10": "已在其坐。迦葉後至，見佛問言：『我不從餘道",
    "T22n1421_016:0108b11": "還，亦無經過處，不見大沙門。大沙門為復",
    "T22n1421_016:0108b12": "何道來？』佛言：『汝適去後，我至閻浮提樹，取",
    "T22n1421_016:0108b13": "其果還，香美可食。今以與汝，可試食之！』迦",
    "T22n1421_016:0108b14": "葉復念：『大沙門有大神力，然不如我已得阿",
    "T22n1421_016:0108b15": "羅漢道！』",
    "T22n1421_016:0108b16": "「佛食已，還彼林中。夜釋提桓因自下侍衛，并",
    "T22n1421_016:0108b17": "欲聽法。帝釋光明遍照林中，倍四天王，迦葉",
    "T22n1421_016:0108b18": "夜見，亦復不知是何等光？明日復來請佛，白",
    "T22n1421_016:0108b19": "食已辦，并問光意。佛言：『昨夜釋提桓因，供養",
    "T22n1421_016:0108b20": "聽法，是其光耳！』迦葉復念：『是大沙門神則神",
    "T22n1421_016:0108b21": "矣，乃使帝釋自來供養；然不如我已得阿羅",
    "T22n1421_016:0108b22": "漢道！』佛語迦葉：『汝且前去，吾隨後到。』迦葉適",
    "T22n1421_016:0108b23": "去，佛到閻浮提邊訶梨勒林，取其果還，迦",
    "T22n1421_016:0108b24": "葉未至，已在其坐。迦葉後至，如上而問，佛言：",
    "T22n1421_016:0108b25": "『汝適去後，我到閻浮提邊訶梨勒林，取其果",
    "T22n1421_016:0108b26": "還。香美可食，今以與汝，可試食之！』迦葉復",
    "T22n1421_016:0108b27": "如上念。「佛食已，還彼林中。夜娑婆世界主梵",
    "T22n1421_016:0108b28": "天王自下侍衛，并欲聽法。梵王光明倍於帝",
    "T22n1421_016:0108b29": "釋，迦葉夜見，亦復不知是何等光？明日復來",
    "T22n1421_016:0108c01": "請佛，白食已辦，并問光意。佛言：『昨夜梵天王",
    "T22n1421_016:0108c02": "來下，供養聽法，是其光耳！』迦葉復念：『是大沙",
    "T22n1421_016:0108c03": "門神則神矣，乃使梵王自來供養；然不如我",
    "T22n1421_016:0108c04": "已得阿羅漢道！』佛語迦葉：『汝且前去，吾隨後",
    "T22n1421_016:0108c05": "至。』迦葉適去，復到閻浮提邊阿摩勒林，取",
    "T22n1421_016:0108c06": "其果還，餘如上說。",
    "T22n1421_016:0108c07": "「佛食已，還彼林中。爾時世尊須水澡洗，尼連",
    "T22n1421_016:0108c08": "禪河自然曲流，經佛邊過，令佛得用。明日迦",
    "T22n1421_016:0108c09": "葉復來請佛，白食已辦，見河曲流，即問：『誰曲",
    "T22n1421_016:0108c10": "此流？』佛言：『我昨須水，水自曲來！』迦葉復念：",
    "T22n1421_016:0108c11": "『是大沙門神則神矣，發心念水，水為曲流；然",
    "T22n1421_016:0108c12": "不如我已得阿羅漢道！』佛語迦葉：『汝且前去，",
    "T22n1421_016:0108c13": "吾隨後到。』迦葉適去，佛到俱耶尼，取彼牛乳，",
    "T22n1421_016:0108c14": "餘如上說。",
    "T22n1421_016:0108c15": "「佛食已，還彼林中。爾時有斯那婆羅門婢死，",
    "T22n1421_016:0108c16": "棄衣塚間，佛取持還，念：『當於何浣？』適發心時，",
    "T22n1421_016:0108c17": "釋提桓因來下，以手指地，水出成池，白佛言：",
    "T22n1421_016:0108c18": "『可於此浣！』阿毘釋迦山神送大石瓫，亦白",
    "T22n1421_016:0108c19": "佛言：『可用浣之！』復念：『我拄何物，用浣此衣？』",
    "T22n1421_016:0108c20": "去池不遠有柯睺樹，其神曲枝令佛攀之。佛",
    "T22n1421_016:0108c21": "浣衣竟，於虛空中曬。迦葉明日復來請佛，白",
    "T22n1421_016:0108c22": "食已辦，見浣衣事，皆以問佛。佛具以答，迦",
    "T22n1421_016:0108c23": "葉心念如前。佛語迦葉：『汝且前去，吾隨後到。』",
    "T22n1421_016:0108c24": "迦葉適去，佛到欝單越，取自然粳米，餘如上",
    "T22n1421_016:0108c25": "說。「佛食已，還彼林中。爾時迦葉明日節會，念",
    "T22n1421_016:0108c26": "言：『今不請佛，若眾人見者，必當捨我，競奉事",
    "T22n1421_016:0108c27": "之！』便止不請。佛即遙知，復到欝單越取食而",
    "T22n1421_016:0108c28": "食。過其日已，迦葉復來請佛，白食已辦，又問：",
    "T22n1421_016:0108c29": "『佛昨不來，竟於何食？』佛言：『汝昨節會，念言：「佛",
    "T22n1421_016:0109a01": "若來者，眾人共見，必當捨我，競奉事之！」是故",
    "T22n1421_016:0109a02": "我到欝單越，取食而食。』迦葉復念：『是大沙門",
    "T22n1421_016:0109a03": "神則神矣，乃知人念；然不如我已得阿羅漢",
    "T22n1421_016:0109a04": "道！』於是佛與迦葉俱到其家，食已還彼林中。",
    "T22n1421_016:0109a05": "「爾時迦葉五百弟子皆共破薪，而斧不舉，以",
    "T22n1421_016:0109a06": "事白師，師言：『恐大沙門所為，汝往問之！』即以",
    "T22n1421_016:0109a07": "問佛，佛問：『欲使舉不？』答言：『欲舉！』佛言：『可去，斧",
    "T22n1421_016:0109a08": "自當舉！』既舉，復不肯下。復以白師，師教問佛，",
    "T22n1421_016:0109a09": "佛問：『欲使下不？』答言：『爾！』佛言：『可去，斧自當下！』",
    "T22n1421_016:0109a10": "既下，斧皆著薪，又不得舉。復以白師，師教問",
    "T22n1421_016:0109a11": "佛，佛問：『欲使舉不？』答言：『爾！』佛言：『可去，自舉",
    "T22n1421_016:0109a12": "得用！』即皆得用。復欲然火，火不肯然。復以白",
    "T22n1421_016:0109a13": "師，師教問佛，佛問：『欲使然不？』答言：『爾！』佛言：",
    "T22n1421_016:0109a14": "『可去，火自當然！』火即自然。既然，復不肯滅。復",
    "T22n1421_016:0109a15": "以白師，師教問佛，佛問：『欲使滅不？』答言：『爾！』佛",
    "T22n1421_016:0109a16": "言：『可去，火自當滅！』火即自滅。復欲瀉水滅",
    "T22n1421_016:0109a17": "炭，水住瓶中，終不肯出。復以白師，師教問",
    "T22n1421_016:0109a18": "佛，佛言：『欲使出不？』答言：『爾！』佛言：『可去，水自",
    "T22n1421_016:0109a19": "當出！』水即自出。既出，復不肯止。復以白師，師",
    "T22n1421_016:0109a20": "教問佛，佛言：『欲使止不？』答言：『爾！』佛言：『可去，",
    "T22n1421_016:0109a21": "水自當止！』水即自止。「爾時黑雲大雨七日，佛",
    "T22n1421_016:0109a22": "所住林，及迦葉家浩成一水。迦葉恐佛為水",
    "T22n1421_016:0109a23": "所漂，乘船來視，乃見世尊在尼連禪河水上",
    "T22n1421_016:0109a24": "經行。迦葉復念：『是大沙門神則神矣，水大",
    "T22n1421_016:0109a25": "瀑漲，不為漂沒，乃方在上經行；然不如我已",
    "T22n1421_016:0109a26": "得阿羅漢道！』",
    "T22n1421_016:0109a27": "「於是世尊，飛昇虛空，告迦葉言：『汝非羅漢！何",
    "T22n1421_016:0109a28": "為虛妄自稱得道？』迦葉白言：『實爾。世尊！實爾。",
    "T22n1421_016:0109a29": "世尊！』復白佛言：『願得於大沙門所，出家受具",
    "T22n1421_016:0109b01": "足戒！』佛言：『報汝弟子未？』答言：『未！』佛言：『可先",
    "T22n1421_016:0109b02": "報之！』迦葉受教，即還語弟子言：『汝等知不？我",
    "T22n1421_016:0109b03": "欲於大沙門所，淨修梵行。汝等從我為善，不",
    "T22n1421_016:0109b04": "樂隨意！』五百弟子同聲言：『我等見佛降龍，已",
    "T22n1421_016:0109b05": "生信心，但待師耳！願皆隨從！』於是師徒共往",
    "T22n1421_016:0109b06": "佛所，白佛言：『我等師徒俱欲出家受具足戒！』",
    "T22n1421_016:0109b07": "佛言：『善來，比丘！受具足戒，於我善說法律，能",
    "T22n1421_016:0109b08": "盡一切苦，淨修梵行！』迦葉及五百弟子鬚髮",
    "T22n1421_016:0109b09": "自墮，袈裟著身，鉢盂在手。既受戒已，以先被",
    "T22n1421_016:0109b10": "服事火之具，皆棄尼連禪河中，是為迦葉及",
    "T22n1421_016:0109b11": "五百弟子受具足戒。",
    "T22n1421_016:0109b12": "「迦葉有二弟，大名那提迦葉，小名伽耶迦",
    "T22n1421_016:0109b13": "葉。大弟有三百弟子，小弟有二百弟子，去兄",
    "T22n1421_016:0109b14": "一由旬，居在下流；見兄事火之具，隨水來下，",
    "T22n1421_016:0109b15": "恐兄為惡人所害，大水所漂。二弟即將五百",
    "T22n1421_016:0109b16": "弟子逆水而上，見兄師徒皆作沙門，怪而問",
    "T22n1421_016:0109b17": "之：『何故如此？』答言：『此道最勝，出要之法無有",
    "T22n1421_016:0109b18": "過者！』二弟及其五百弟子皆共議言：『我兄智",
    "T22n1421_016:0109b19": "慧第一，而今樂之，此道必勝！皆當相與，同兄",
    "T22n1421_016:0109b20": "出家。』即共詣佛，頂禮佛足，白佛言：『願與我等",
    "T22n1421_016:0109b21": "出家受具足戒！』佛言：『善來，比丘！』乃至鉢盂",
    "T22n1421_016:0109b22": "在手，亦如上說。",
    "T22n1421_016:0109b23": "「於是世尊作是念：『何處多有飲食、臥具，於中",
    "T22n1421_016:0109b24": "教誡此故梵志千比丘僧？彼伽耶山多有飲",
    "T22n1421_016:0109b25": "食、臥具！』念已，將千比丘往到彼所，以三事教",
    "T22n1421_016:0109b26": "誡：一者、神足教誡；二者、說法教誡；三者、教",
    "T22n1421_016:0109b27": "勅教誡。何謂神足教誡？如神通中說。何謂",
    "T22n1421_016:0109b28": "說法教誡？言：『比丘！當思是，不可思是！當憶",
    "T22n1421_016:0109b29": "念是，不憶念是！當修是，當斷是，當依是行！』",
    "T22n1421_016:0109c01": "何謂教勅教誡？言：『比丘！一切熾然！云何一切",
    "T22n1421_016:0109c02": "熾然？眼熾然、色熾然，眼識、眼觸，眼觸因緣生。",
    "T22n1421_016:0109c03": "受亦熾然，以何熾然？欲火熾然，瞋欲、癡欲熾",
    "T22n1421_016:0109c04": "然；乃至意法，亦如是。聖弟子聞如是法，生",
    "T22n1421_016:0109c05": "於厭離，無有染著，便得解脫！解脫智生，所作",
    "T22n1421_016:0109c06": "已辦，梵行已立，不復受有！』說是法時，千比丘",
    "T22n1421_016:0109c07": "漏盡，心得解脫也！",
    "T22n1421_016:0109c08": "「爾時世尊作是念：『吾昔與瓶沙王要，得道度",
    "T22n1421_016:0109c09": "之，今應詣彼！』便與千比丘前後圍繞，漸漸遊",
    "T22n1421_016:0109c10": "行向王舍城。瓶沙王聞佛成道，度優為迦葉",
    "T22n1421_016:0109c11": "兄弟三人及千弟子，今來此邑，即勅國界四",
    "T22n1421_016:0109c12": "萬二千聚落，一聚落出豪傑二人，出共迎佛。",
    "T22n1421_016:0109c13": "八萬四千人乘象馬車，前後導從。爾時春末",
    "T22n1421_016:0109c14": "月，熱已極盛，眾人各念：『願得微陰！』時釋提桓",
    "T22n1421_016:0109c15": "因知彼念，即化作雲蓋，涼風微起。自化為梵",
    "T22n1421_016:0109c16": "天，著黃色衣，執七寶杖、七寶柄拂，離地一肘，",
    "T22n1421_016:0109c17": "於佛前導。時摩竭人欲當佛前，帝釋驅逐，悉",
    "T22n1421_016:0109c18": "皆嫌之，而說偈言：",
    "T22n1421_016:0109c19": "「『形如梵天像，　　執杖而躡虛，",
    "T22n1421_016:0109c20": "　　口宣柔軟語，　　是誰之給使？』",
    "T22n1421_016:0109c21": "「時釋提桓因以偈答言：",
    "T22n1421_016:0109c22": "「『解說一切縛，　　最上調御士，",
    "T22n1421_016:0109c23": "　　應供已善逝，　　我為彼給使。』",
    "T22n1421_016:0109c24": "「時瓶沙王作是念：『佛止宿處，我當即以此處",
    "T22n1421_016:0109c25": "施佛，立於精舍。』佛知其意，暮宿迦蘭陀竹園。",
    "T22n1421_016:0109c26": "于時大眾咸生疑念：『不知佛與優為迦葉，誰",
    "T22n1421_016:0109c27": "是弟子？』佛知眾念，便向優為迦葉而說偈言：",
    "T22n1421_016:0109c28": "「『優為汝何見，　　而捨事火法？",
    "T22n1421_016:0109c29": "　　吾今親問汝，　　汝可如實答。』",
    "T22n1421_016:0110a01": "「優為迦葉以偈答言：",
    "T22n1421_016:0110a02": "「『常貪於美味，　　心馳聲色中，",
    "T22n1421_016:0110a03": "　　我見有斯垢，　　故捨事火業。』",
    "T22n1421_016:0110a04": "「爾時大眾雖聞佛與迦葉各說一偈，未悟義",
    "T22n1421_016:0110a05": "旨，猶有疑慮。佛知眾心，復以偈問：",
    "T22n1421_016:0110a06": "「『五味甘人口，　　聲色悅人心，",
    "T22n1421_016:0110a07": "　　汝見此為垢，　　於何而得無？』",
    "T22n1421_016:0110a08": "「優為迦葉復以偈答：",
    "T22n1421_016:0110a09": "「『我見休息道，　　一切無有著，",
    "T22n1421_016:0110a10": "　　不異不可異，　　於此捨火祠。』",
    "T22n1421_016:0110a11": "「爾時大眾雖重聞偈，猶懷猶豫。佛知其心，便",
    "T22n1421_016:0110a12": "告迦葉：『汝起扇佛！』即受教起扇。又語迦葉：『現",
    "T22n1421_016:0110a13": "汝神變！』即復示現種種神化：分身百億，還合",
    "T22n1421_016:0110a14": "為一；石壁皆過，入地如水，履水如地；坐臥空",
    "T22n1421_016:0110a15": "中，如鳥飛翔；舉身炯然，烟若雲起；手捫日",
    "T22n1421_016:0110a16": "月，平立至梵，自在無礙；或身上出水，身下火",
    "T22n1421_016:0110a17": "然；或身上火然，身下出水。然後來下，稽首佛",
    "T22n1421_016:0110a18": "足，右繞三匝，長跪合掌，白佛言：『世尊是我師，",
    "T22n1421_016:0110a19": "我是世尊弟子！』如是三白已，語大眾言：『吾之",
    "T22n1421_016:0110a20": "所知，下及神變，皆大師恩！』於是大眾始知迦",
    "T22n1421_016:0110a21": "葉是佛弟子，便於佛所，喜敬無量。諸佛常法，",
    "T22n1421_016:0110a22": "人心未轉，不為說法。佛知大眾既已喜敬，為",
    "T22n1421_016:0110a23": "說種種妙法，示教利喜，及說佛常所說法：苦",
    "T22n1421_016:0110a24": "集盡道。瓶沙王及八萬四千人，即於坐上遠",
    "T22n1421_016:0110a25": "塵離垢，得法眼淨。見法得果已，受三自歸及",
    "T22n1421_016:0110a26": "受五戒。於是瓶沙王稽首，請佛及僧明日中",
    "T22n1421_016:0110a27": "食，佛默然受。歡喜還宮，勅辦種種美饍，明旦",
    "T22n1421_016:0110a28": "於竹園敷座，自出白：『食具已辦！』佛與大眾隨",
    "T22n1421_016:0110a29": "次而坐，王手自斟酌，歡喜無惓。食已行水，在",
    "T22n1421_016:0110b01": "一面立，白佛言：『今以此竹園奉上世尊！』佛言：",
    "T22n1421_016:0110b02": "『可以施僧，其福益多！』王復白佛：『願垂納受！』佛",
    "T22n1421_016:0110b03": "言：『但以施僧，我在僧中！』王便受教，以施四方",
    "T22n1421_016:0110b04": "僧；然後取小床，於佛前坐。為說隨喜呪願偈，",
    "T22n1421_016:0110b05": "如為毘蘭若所說；說已，更為說種種妙法，遣",
    "T22n1421_016:0110b06": "還所住。王從坐起，頂禮佛足，右遶三匝而退。",
    "T22n1421_016:0110b07": "「爾時世尊在羅閱祇竹園精舍，彼有一邑",
    "T22n1421_016:0110b08": "名那羅陀，有故梵志名曰沙然，受學弟子二",
    "T22n1421_016:0110b09": "百五十。門徒之中，有二高足，一名優波提",
    "T22n1421_016:0110b10": "舍，二名拘律陀。爾時頞鞞著衣持鉢入城",
    "T22n1421_016:0110b11": "乞食，顏色和悅，諸根寂定，衣服齊整，視地而",
    "T22n1421_016:0110b12": "行。時優波提舍出遊，遙見頞鞞威儀庠序，歎",
    "T22n1421_016:0110b13": "未曾有，待至便問：『何所法像，衣服反常？寧有",
    "T22n1421_016:0110b14": "師宗，可得聞乎？』頞鞞對曰：『瞿曇沙門是我大",
    "T22n1421_016:0110b15": "師，我等所尊，從而受學！』優波提舍言：『汝等大",
    "T22n1421_016:0110b16": "師說何等法？』頞鞞言：『我年幼稚，學日初淺，豈",
    "T22n1421_016:0110b17": "能宣師廣大之義？今當為汝略說其要。我師",
    "T22n1421_016:0110b18": "所說：法從緣生，亦從緣滅；一切諸法，空無有",
    "T22n1421_016:0110b19": "主。』優波提舍聞已，心悟意解，得法眼淨，便",
    "T22n1421_016:0110b20": "還所住，為拘律陀說所聞法。拘律陀聞，亦離",
    "T22n1421_016:0110b21": "塵垢，得法眼淨，即問言：『如來遊化，今在何",
    "T22n1421_016:0110b22": "住？』答言：『今在迦蘭陀竹園。』拘律陀言：『如來是",
    "T22n1421_016:0110b23": "我等師，便可共往，禮敬問訊！』優波提舍言：『二",
    "T22n1421_016:0110b24": "百五十弟子，師臨終時，囑吾等成就。豈可",
    "T22n1421_016:0110b25": "不告，而獨去乎？』二人即往弟子所，語言：『我等",
    "T22n1421_016:0110b26": "欲從瞿曇沙門淨修梵行，汝等各各隨意所",
    "T22n1421_016:0110b27": "樂。』時二百五十弟子皆悉樂從，二人便將弟",
    "T22n1421_016:0110b28": "子俱詣竹園。世尊遙見，告諸比丘：『彼來二人",
    "T22n1421_016:0110b29": "一名優波提舍、二名拘律陀。此二人者，當",
    "T22n1421_016:0110c01": "於我弟子中，為最上首，智慧無量，神足第一。』",
    "T22n1421_016:0110c02": "須臾來到，佛為漸次說法：布施、持戒、生天之",
    "T22n1421_016:0110c03": "論；訶欲不淨，讚歎出離。即於坐上，漏盡意",
    "T22n1421_016:0110c04": "解，皆前白佛：『願得出家，淨修梵行！』佛言：『善來，",
    "T22n1421_016:0110c05": "比丘！於我法中修行梵行，得盡苦源！』即名出",
    "T22n1421_016:0110c06": "家受具足戒。」",
    "T22n1421_016:0110c07": "爾時世尊遊羅閱祇，欝鞞羅迦葉兄弟及千",
    "T22n1421_016:0110c08": "弟子，舍利弗、目揵連及二百五十弟子，皆出",
    "T22n1421_016:0110c09": "家學道；羅閱祇諸豪貴族姓長者居士，亦皆",
    "T22n1421_016:0110c10": "出家，大眾圍繞集於彼國，而為說法。",
    "T22n1421_016:0110c11": "佛在王舍城。爾時世尊未教諸比丘有和尚、",
    "T22n1421_016:0110c12": "阿闍梨。無和尚、阿闍梨故，威儀失節，著上",
    "T22n1421_016:0110c13": "下衣，皆不如法；不知淨、不淨事；不繫念在前，",
    "T22n1421_016:0110c14": "不善護諸根。入聚落乞食，受不淨食；自手取",
    "T22n1421_016:0110c15": "食，不從人受；人授食時，就彼手中抄撥而取；",
    "T22n1421_016:0110c16": "手捻鉢緣，不擎鉢受；食時高聲亂語。不信樂",
    "T22n1421_016:0110c17": "佛法者，譏訶言：「此諸沙門甚於外道，無有威",
    "T22n1421_016:0110c18": "儀，乃至高聲亂語！無沙門行，破沙門法！其所",
    "T22n1421_016:0110c19": "不經過處，皆得善利。」復有一病比丘，無瞻視",
    "T22n1421_016:0110c20": "者，由此命過。諸長老比丘聞，種種訶責，以是",
    "T22n1421_016:0110c21": "白佛。佛以是事集比丘僧，問諸比丘：「汝等實",
    "T22n1421_016:0110c22": "爾不？」答言：「實爾。世尊！」佛種種訶責言：「汝等云",
    "T22n1421_016:0110c23": "何散亂其心，行止坐臥皆不如法？」訶已，告諸",
    "T22n1421_016:0110c24": "比丘：「若披著上下衣不如法，乃至食時高",
    "T22n1421_016:0110c25": "聲亂語，皆突吉羅。從今以十利故，聽諸比丘",
    "T22n1421_016:0110c26": "有和尚！」和尚自然生心愛念弟子如兒，弟子",
    "T22n1421_016:0110c27": "自然生心敬重和尚如父，勤相教誡，更相敬",
    "T22n1421_016:0110c28": "難，則能增廣佛法使得久住。",
    "T22n1421_016:0110c29": "請和尚法：應偏袒右肩，脫革屣，胡跪，兩手",
    "T22n1421_016:0111a01": "捧和尚足，作是言：「我某甲，今求尊為和尚，尊",
    "T22n1421_016:0111a02": "為我作和尚，我樂尊為和尚依止，尊為和",
    "T22n1421_016:0111a03": "尚故，得受具足戒。」如是三求。和尚應答言：",
    "T22n1421_016:0111a04": "「可爾！當教誡汝，汝莫放逸！」",
    "T22n1421_016:0111a05": "弟子應承奉和尚。若不白和尚入聚落，突吉",
    "T22n1421_016:0111a06": "羅；若欲共餘比丘行，亦應白和尚。若不白、",
    "T22n1421_016:0111a07": "若不聽而去，皆突吉羅。若餘比丘呼共行，亦",
    "T22n1421_016:0111a08": "如是。若欲就餘比丘取衣鉢、革屣之屬，亦應",
    "T22n1421_016:0111a09": "白；若不白、若白不聽而取，皆突吉羅。若欲與",
    "T22n1421_016:0111a10": "餘比丘衣鉢，亦如是。若餘比丘欲為擔衣鉢",
    "T22n1421_016:0111a11": "及為取，亦應白；若不白、若白不聽而輒作，皆",
    "T22n1421_016:0111a12": "突吉羅。若餘比丘請擔衣鉢及令取，亦如",
    "T22n1421_016:0111a13": "是。凡有所作，乃至剃頭，若為人剃，皆應白。唯",
    "T22n1421_016:0111a14": "除大小便及用楊枝。若和尚犯麁惡罪，弟",
    "T22n1421_016:0111a15": "子應勤作方便，令速除滅；若不作方便，突吉",
    "T22n1421_016:0111a16": "羅。若僧應與和尚作別住、若行摩那埵、若",
    "T22n1421_016:0111a17": "行本日、若行阿浮訶那，弟子應懃作方便，求",
    "T22n1421_016:0111a18": "僧速與作別住乃至阿浮訶那；若不懃作，突",
    "T22n1421_016:0111a19": "吉羅。若和尚出罪之日，弟子應為掃灑、敷坐、",
    "T22n1421_016:0111a20": "辦舍羅籌、集僧、求羯磨比丘；若不爾，突吉羅。",
    "T22n1421_016:0111a21": "若僧與和尚作訶責羯磨、驅出羯磨、依止",
    "T22n1421_016:0111a22": "羯磨、舉罪羯磨、下意羯磨，弟子應懃求僧",
    "T22n1421_016:0111a23": "令莫作；若不求僧，突吉羅。若僧必應作此諸",
    "T22n1421_016:0111a24": "羯磨，弟子應求莫違法；若不求，突吉羅。若和",
    "T22n1421_016:0111a25": "尚病，弟子應扶侍左右。若和尚有物，應白",
    "T22n1421_016:0111a26": "取易隨病食、隨病藥；若和尚無物，自有應為",
    "T22n1421_016:0111a27": "易；若復自無，應為索。又應朝暮為病和尚",
    "T22n1421_016:0111a28": "說法，和尚病未差，不得遊行；若不爾，突吉",
    "T22n1421_016:0111a29": "羅。若弟子犯麁惡罪，乃至病未差，和尚看視，",
    "T22n1421_016:0111b01": "亦應如是。",
    "T22n1421_016:0111b02": "爾時諸比丘一語授戒，言：「汝歸依佛！」又有比",
    "T22n1421_016:0111b03": "丘二語授戒，言：「汝歸依佛、歸依法！」又有比丘",
    "T22n1421_016:0111b04": "三語授戒言：「汝歸依佛、歸依法、歸依僧！」以是",
    "T22n1421_016:0111b05": "白佛，佛言：「不應一語、二語、三語授戒！」又有比",
    "T22n1421_016:0111b06": "丘作善來比丘授戒，諸長老比丘訶責：「汝云",
    "T22n1421_016:0111b07": "何如佛作善來比丘授戒？」以是白佛，佛言：「不",
    "T22n1421_016:0111b08": "應作善來比丘授戒！」",
    "T22n1421_016:0111b09": "爾時諸比丘作是念：「但佛與比丘授戒，我等",
    "T22n1421_016:0111b10": "亦得？若得者，應云何授？」以是白佛，佛言：「今聽",
    "T22n1421_016:0111b11": "汝等與比丘授戒，應作白四羯磨授。」欲授",
    "T22n1421_016:0111b12": "戒者，偏露右肩，脫革屣，禮僧，右膝著地，作是",
    "T22n1421_016:0111b13": "白：「大德僧聽！我某甲，從某甲和尚受具足戒，",
    "T22n1421_016:0111b14": "今從僧乞受具足戒。願僧濟度我。慈愍故！」",
    "T22n1421_016:0111b15": "如是三白。眾中應一知法比丘，若上座、若上",
    "T22n1421_016:0111b16": "座等，僧中白言：「大德僧聽！此某甲欲受具足",
    "T22n1421_016:0111b17": "戒，某甲為和尚。僧今與某甲受具足戒，和",
    "T22n1421_016:0111b18": "尚某甲。若僧時到僧忍聽。白如是。」「大德僧聽！",
    "T22n1421_016:0111b19": "此某甲欲受具足戒，某甲為和尚。僧今與某",
    "T22n1421_016:0111b20": "甲受具足戒，和尚某甲。誰諸長老忍，默然；",
    "T22n1421_016:0111b21": "若不忍者，說。」第二、第三亦如是。「僧已忍某甲",
    "T22n1421_016:0111b22": "受具足戒，和尚某甲竟；僧忍，默然故。是事如",
    "T22n1421_016:0111b23": "是持。」時諸比丘便四人乃至九人，與一人乃",
    "T22n1421_016:0111b24": "至眾多人授具足戒。諸長老比丘訶責，以是",
    "T22n1421_016:0111b25": "白佛。佛言：「聽十眾授具足戒。」諸比丘便以非",
    "T22n1421_016:0111b26": "人、白衣、滅擯人、被舉人、自言人、不同見人、狂",
    "T22n1421_016:0111b27": "人、散亂心人、病壞心人、比丘尼、式叉摩那、沙彌、",
    "T22n1421_016:0111b28": "沙彌尼足為十眾，授具足戒。以是白佛，佛言：",
    "T22n1421_016:0111b29": "「應如法比丘十人，授具足戒。」諸比丘授眠人、",
    "T22n1421_016:0111c01": "醉人、狂人、散亂心人、病壞心人、異見人具足",
    "T22n1421_016:0111c02": "戒。以是白佛，佛言：「不應授眠人乃至異見人",
    "T22n1421_016:0111c03": "具足戒！應如法十比丘，授如法人具足戒。」諸",
    "T22n1421_016:0111c04": "比丘以眠人、醉人、狂人、散亂心人、病壞心人為",
    "T22n1421_016:0111c05": "和尚。以是白佛，佛言：「不應以此人為和尚！」諸",
    "T22n1421_016:0111c06": "比丘復以二人，乃至十人為和尚。以是白佛，",
    "T22n1421_016:0111c07": "佛言：「應以一人為和尚，不應以二人乃至十",
    "T22n1421_016:0111c08": "人！」有諸人欲受具足戒，不能得集十如法比",
    "T22n1421_016:0111c09": "丘，作是念：「若佛聽我於布薩時、自恣時、僧自",
    "T22n1421_016:0111c10": "集時，受具足戒者，無如是苦！」以是白佛，佛言：",
    "T22n1421_016:0111c11": "「聽因布薩時、自恣時、僧自集時，受具足戒。」",
    "T22n1421_016:0111c12": "時六群比丘與其和尚、阿闍梨不和合，便與",
    "T22n1421_016:0111c13": "受戒人作難。以是白佛，佛言：「受戒人若無難，",
    "T22n1421_016:0111c14": "不應為生難；若為生難，突吉羅。」復有諸比丘",
    "T22n1421_016:0111c15": "以小似片事，強與受戒人作難，或言似瞎，或",
    "T22n1421_016:0111c16": "言似跛，見其短小便言未滿二十，或言父母",
    "T22n1421_016:0111c17": "似未聽出家。以是白佛，佛言：「不應以小似片",
    "T22n1421_016:0111c18": "事，與受戒人作難；若作難，突吉羅。」諸比丘猶",
    "T22n1421_016:0111c19": "為作難，以是白佛，佛言：「若合和尚、阿闍梨",
    "T22n1421_016:0111c20": "意，應與受戒。」",
    "T22n1421_016:0111c21": "復有諸比丘於界內，作別眾授戒。以是白佛，",
    "T22n1421_016:0111c22": "佛言：「應出界外，白二羯磨作小界授戒。」先應",
    "T22n1421_016:0111c23": "一比丘唱四方界相。一比丘白：「大德僧聽！如",
    "T22n1421_016:0111c24": "某甲比丘所唱界相，今僧結作戒壇，共住、共",
    "T22n1421_016:0111c25": "布薩、共得施。若僧時到僧忍聽。白如是。」「大德",
    "T22n1421_016:0111c26": "僧聽！如某甲比丘所唱界相，今僧結作戒壇，",
    "T22n1421_016:0111c27": "共住、共布薩、共得施。誰諸長老忍，默然；若不",
    "T22n1421_016:0111c28": "忍，說。僧已結某甲比丘所唱界相作戒壇，共",
    "T22n1421_016:0111c29": "住、共布薩、共得施竟；僧忍，默然故。是事如是",
    "T22n1421_016:0112a01": "持。」諸比丘既結戒場，不捨而去。以是白佛，佛",
    "T22n1421_016:0112a02": "言：「應白二羯磨捨界而去。」一比丘白：「大德僧",
    "T22n1421_016:0112a03": "聽！此結界處，僧今捨是界。若僧時到僧忍聽。",
    "T22n1421_016:0112a04": "白如是。」「大德僧聽！此結界處，僧今捨是界。",
    "T22n1421_016:0112a05": "誰諸長老忍，默然；若不忍者，說。僧已捨是界",
    "T22n1421_016:0112a06": "竟；僧忍，默然故。是事如是持。」時諸比丘將欲",
    "T22n1421_016:0112a07": "受戒人至受戒處，語上座言：「為作羯磨。」答言：",
    "T22n1421_016:0112a08": "「我不誦羯磨。」乃至下座亦如是，不得為受戒。",
    "T22n1421_016:0112a09": "以是白佛，佛言：「皆應誦羯磨，若十歲已後不",
    "T22n1421_016:0112a10": "誦，突吉羅。」諸比丘將二欲受戒人至受戒處，",
    "T22n1421_016:0112a11": "欲為受戒，二人諍先不得為受。以是白佛，佛",
    "T22n1421_016:0112a12": "言：「先到受戒處者，應先與受戒；若二人俱到，",
    "T22n1421_016:0112a13": "年大者應先與受；若同年，和尚大者，應先與",
    "T22n1421_016:0112a14": "受；若和尚復同，應一時羯磨，先稱名者先受。",
    "T22n1421_016:0112a15": "三人亦如是。」優波離問佛：「餘事亦得羯磨三",
    "T22n1421_016:0112a16": "人不？」佛言：「得！」又問：「得與四人作羯磨不？」佛",
    "T22n1421_016:0112a17": "言：「一切不得羯磨四人！」",
    "T22n1421_016:0112a18": "諸比丘將欲受戒人至受戒處，欲為受戒，遇",
    "T22n1421_016:0112a19": "賊被剝，殆死而還。諸比丘作是念：「若世尊聽",
    "T22n1421_016:0112a20": "我等於僧坊內立受戒壇者，不遭此難。」以是",
    "T22n1421_016:0112a21": "白佛，佛言：「今聽於僧坊內白二羯磨結作受",
    "T22n1421_016:0112a22": "戒場，應先白二羯磨捨僧坊界。」一知法比丘",
    "T22n1421_016:0112a23": "唱言：「大德僧聽！此一住處僧共住、共布薩、共",
    "T22n1421_016:0112a24": "得施，先結此界今解。若僧時到僧忍聽。白",
    "T22n1421_016:0112a25": "如是。」「大德僧聽！此一住處僧共住、共布薩、共",
    "T22n1421_016:0112a26": "得施，先結此界今解。誰諸長老忍，默然；若不",
    "T22n1421_016:0112a27": "忍者，說。僧已解先所結界竟；僧忍，默然故。是",
    "T22n1421_016:0112a28": "事如是持。」解僧坊界已，然後結戒場。應一比",
    "T22n1421_016:0112a29": "丘唱戒壇四方相，更一比丘白二羯磨，如上",
    "T22n1421_016:0112b01": "說。結戒壇已，更結僧坊界。應一比丘唱四方",
    "T22n1421_016:0112b02": "界相，又唱除內地。更一比丘白：「大德僧聽！此",
    "T22n1421_016:0112b03": "某甲比丘唱四方界相及除內地，今僧結作",
    "T22n1421_016:0112b04": "大界，共住、共布薩、共得施。若僧時到僧忍聽。",
    "T22n1421_016:0112b05": "白如是。」「大德僧聽！此某甲比丘唱四方界相",
    "T22n1421_016:0112b06": "及除內地，今僧結作大界，共住、共布薩、共得",
    "T22n1421_016:0112b07": "施。誰諸長老忍，默然；若不忍者，說。僧已結某",
    "T22n1421_016:0112b08": "甲比丘唱四方界相及除內地，作僧大界，共",
    "T22n1421_016:0112b09": "住、共布薩、共得施竟；僧忍，默然故。是事如是",
    "T22n1421_016:0112b10": "持。」",
    "T22n1421_016:0112b11": "爾時有一外道摩納，欲於正法中出家受",
    "T22n1421_016:0112b12": "具足戒，到舍利弗所，白言：「與我出家受具足",
    "T22n1421_016:0112b13": "戒。」舍利弗不為受，如是遍至五百比丘所，皆",
    "T22n1421_016:0112b14": "不與受，便啼哭還歸。佛以天眼觀見，問舍利",
    "T22n1421_016:0112b15": "弗言：「此摩納何故哭啼而歸？」具以事答。又問：",
    "T22n1421_016:0112b16": "「此人曾有一善言向諸比丘不？」答言：「有！」又問：",
    "T22n1421_016:0112b17": "「有何善言？」答言：「我先乞食，此人讚我言：『此沙",
    "T22n1421_016:0112b18": "門釋子善好有德，應與食。』」佛言：「此恩應報，汝",
    "T22n1421_016:0112b19": "可度之！」舍利弗受教，即與受具足戒。復有一",
    "T22n1421_016:0112b20": "外道摩納，薄福乞食不能得，作是念：「沙門釋",
    "T22n1421_016:0112b21": "子乞食易得，病瘦醫藥人所樂與。我今寧可",
    "T22n1421_016:0112b22": "就彼出家受具足戒！」念已，便到僧坊，白諸比",
    "T22n1421_016:0112b23": "丘言：「與我出家授具足戒。」諸比丘即與授",
    "T22n1421_016:0112b24": "具足戒。薄福故，遇僧次請食斷，諸比丘語言：",
    "T22n1421_016:0112b25": "「汝可著衣持鉢乞食！」答言：「大德！我畏乞食故，",
    "T22n1421_016:0112b26": "於佛法中出家；而今云何教我乞食？」諸長老",
    "T22n1421_016:0112b27": "比丘呵責：「云何度不能乞食人？」以是白佛，佛",
    "T22n1421_016:0112b28": "言：「不應度此人，度者突吉羅。若度人時，應先",
    "T22n1421_016:0112b29": "問：『汝為何等出家？』若言為飲食故，不應度；若",
    "T22n1421_016:0112c01": "言為求善法，厭生老病死、憂悲苦惱者，此應",
    "T22n1421_016:0112c02": "度。若授具足戒時，應先為說四依：『依糞掃衣、",
    "T22n1421_016:0112c03": "依乞食、依樹下坐、依殘棄藥，能盡壽依此四",
    "T22n1421_016:0112c04": "事不？』若言能，應為授；若言不能，不應為",
    "T22n1421_016:0112c05": "授。」有大長者婆羅門厭患世間，作是念：「沙",
    "T22n1421_016:0112c06": "門釋子等行正法，廣修梵行，於彼出家得盡",
    "T22n1421_016:0112c07": "苦際。」念已，即到僧坊，求出家受具足戒。諸比",
    "T22n1421_016:0112c08": "丘言：「如來、應供、等正覺說四依，汝若能盡壽",
    "T22n1421_016:0112c09": "依此，當與汝出家授具足戒。」婆羅門言：「云",
    "T22n1421_016:0112c10": "何為四依？」諸比丘即為說。婆羅門言：「此四依",
    "T22n1421_016:0112c11": "世所薄賤，我等不能依此！」復言：「若大德先",
    "T22n1421_016:0112c12": "與我授具足戒，然後說者，我不獲已，或能行",
    "T22n1421_016:0112c13": "之！」於是還歸。諸比丘念言：「佛若聽我等受",
    "T22n1421_016:0112c14": "具足戒已，然後為說四依者，不使此人於佛",
    "T22n1421_016:0112c15": "法退。」以是白佛，佛言：「聽受具足戒已，然後",
    "T22n1421_016:0112c16": "說四依。」",
    "T22n1421_016:0112c17": "爾時諸比丘受具足戒已，在前還歸，新受戒",
    "T22n1421_016:0112c18": "人於後，見昔私通婬女。婬女言：「汝不能生活",
    "T22n1421_016:0112c19": "故入道耶？」答言：「我厭生老病死、憂悲苦惱，欲",
    "T22n1421_016:0112c20": "盡苦源故，於此中等行正法，廣修梵行。」彼女",
    "T22n1421_016:0112c21": "復言：「若如汝語，交會無期，今可共我作最後",
    "T22n1421_016:0112c22": "行欲！」即共行之，際暮乃還。諸比丘問：「汝何故",
    "T22n1421_016:0112c23": "住後？」彼以實答，諸比丘便驅出，言：「汝出去，汝",
    "T22n1421_016:0112c24": "滅去！比丘法中，若行此事，非沙門、非釋種子！」",
    "T22n1421_016:0112c25": "彼比丘聞，悶絕躄地，作是言：「若受戒時語我",
    "T22n1421_016:0112c26": "者，正使失命，豈當犯此！」諸比丘以是白佛，佛",
    "T22n1421_016:0112c27": "言：「受具足戒竟，便應為說十二法、四墮法、四",
    "T22n1421_016:0112c28": "喻法、四依法。」",
    "T22n1421_016:0112c29": "爾時佛未聽諸比丘有阿闍梨，諸比丘和尚",
    "T22n1421_016:0113a01": "喪，以無和尚、阿闍梨故，披著上下衣不如法，",
    "T22n1421_016:0113a02": "乃至食時亂語，皆如上說。諸長老比丘以是",
    "T22n1421_016:0113a03": "白佛，佛言：「從今以十利故，聽諸比丘有阿闍",
    "T22n1421_016:0113a04": "梨。」阿闍梨自然生心視弟子如兒，弟子自然",
    "T22n1421_016:0113a05": "生心視阿闍梨如父，事事如和尚中說。佛既",
    "T22n1421_016:0113a06": "聽有阿闍梨，不知有幾種阿闍梨，以是白佛。",
    "T22n1421_016:0113a07": "佛言：「有五種阿闍梨：出家阿闍梨、教授阿闍",
    "T22n1421_016:0113a08": "梨、羯磨阿闍梨、受經阿闍梨、依止阿闍梨。」",
    "T22n1421_016:0113a09": "諸比丘不知云何是出家乃至依止阿闍梨？",
    "T22n1421_016:0113a10": "以是白佛，佛言：「始度受沙彌戒，是名出家阿",
    "T22n1421_016:0113a11": "闍梨；受具足戒時，教威儀法，是名教授阿闍",
    "T22n1421_016:0113a12": "梨；受具足戒時，為作羯磨，是名羯磨阿闍梨；",
    "T22n1421_016:0113a13": "就受經，乃至一日誦，是名受經阿闍梨；乃",
    "T22n1421_016:0113a14": "至依止住一宿，是名依止阿闍梨。」佛既聽有",
    "T22n1421_016:0113a15": "依止阿闍梨，便依止比丘尼、式叉摩那、沙彌、",
    "T22n1421_016:0113a16": "沙彌尼、狂心亂心、病壞心人、被舉人、滅擯人、異",
    "T22n1421_016:0113a17": "處住人、別住人、行摩那埵人、行本日人、應出罪",
    "T22n1421_016:0113a18": "人、自言人、多人語人、諸羯磨人。以是白佛，佛",
    "T22n1421_016:0113a19": "言：「不聽依止如上諸人！唯聽依止如法比",
    "T22n1421_016:0113a20": "丘。」",
    "T22n1421_016:0113a21": "此中有成乞依止，有不成乞依止；有成與依",
    "T22n1421_016:0113a22": "止，有不成與依止；有成受依止，有不成受依",
    "T22n1421_016:0113a23": "止。不成乞依止者：若比丘從比丘尼乞依止，",
    "T22n1421_016:0113a24": "若從式叉摩那、沙彌、沙彌尼，乃至諸羯磨人乞",
    "T22n1421_016:0113a25": "依止，是名不成乞依止。若從如法比丘乞依",
    "T22n1421_016:0113a26": "止，而不作是語：「我某甲，今求尊依止，尊為我",
    "T22n1421_016:0113a27": "作依止，我依止尊住。尊當教誡我，我當受尊",
    "T22n1421_016:0113a28": "教誡。」是亦不成乞依止。成乞依止者：從如法",
    "T22n1421_016:0113a29": "比丘作如上乞，是名成乞依止。",
    "T22n1421_016:0113b01": "不成與依止者：若比丘尼、式叉摩那、沙彌、沙",
    "T22n1421_016:0113b02": "彌尼，乃至諸羯磨人，與比丘依止，是名不成",
    "T22n1421_016:0113b03": "與依止。若於如法比丘如法乞竟，彼不語言：",
    "T22n1421_016:0113b04": "「汝莫放逸！」是亦不成與依止。是名不成與依",
    "T22n1421_016:0113b05": "止。成與依止者：於如法比丘如法乞竟，彼言：",
    "T22n1421_016:0113b06": "「汝莫放逸！」是名成與依止。",
    "T22n1421_016:0113b07": "不成受依止者：若比丘從比丘尼、式叉摩那、",
    "T22n1421_016:0113b08": "沙彌、沙彌尼，乃至諸羯磨人受依止，皆不名",
    "T22n1421_016:0113b09": "受依止。若於如法比丘，不作如上語：「我某甲，",
    "T22n1421_016:0113b10": "今求尊依止，乃至我當受教誡。」亦不成受",
    "T22n1421_016:0113b11": "尊依止。是名不成受依止。成受依止者：於",
    "T22n1421_016:0113b12": "如法比丘作如上語：「我某甲，今求尊依止，乃",
    "T22n1421_016:0113b13": "至我當受尊教誡。」是名成受依止。爾時諸比",
    "T22n1421_016:0113b14": "丘便隔壁障受依止，或不恭敬覆頭、覆肩、著",
    "T22n1421_016:0113b15": "革屣、坐臥受依止。諸長老比丘以是白佛，佛",
    "T22n1421_016:0113b16": "言：「應偏袒右肩、脫革屣、胡跪合掌、面前作",
    "T22n1421_016:0113b17": "如上語：『我某甲，今求尊依止，乃至我當受尊",
    "T22n1421_016:0113b18": "教誡。』」",
    "T22n1421_016:0113b19": "爾時六群比丘不敬和尚、阿闍梨，不敬戒，諸",
    "T22n1421_016:0113b20": "餘比丘亦有効者。諸長老比丘以是白佛。佛",
    "T22n1421_016:0113b21": "問六群及諸比丘：「汝等實爾不？」答言：「實爾。世",
    "T22n1421_016:0113b22": "尊！」佛種種訶責：「汝等愚癡！云何不敬師、不敬",
    "T22n1421_016:0113b23": "戒？」訶已，告諸比丘：「從今諸比丘若不敬和尚、",
    "T22n1421_016:0113b24": "阿闍梨，不敬戒，突吉羅。」諸比丘猶有不敬者，",
    "T22n1421_016:0113b25": "以是白佛，佛言：「應作不共語法！」諸比丘便與",
    "T22n1421_016:0113b26": "作盡形壽不共語法，亦不相見，或驅出所住；",
    "T22n1421_016:0113b27": "亦與癡比丘、無罪比丘，作不共語法；復不語",
    "T22n1421_016:0113b28": "其罪，作不共語法。以是白佛，佛言：「不應盡壽",
    "T22n1421_016:0113b29": "與不敬和尚、阿闍梨者，作不共語法；癡人、無",
    "T22n1421_016:0113c01": "罪人，不應與作不共語法；亦不應不語其罪，",
    "T22n1421_016:0113c02": "作不共語法。」",
    "T22n1421_016:0113c03": "不共語有五種：一者、語言：「汝莫共我語！」二者、",
    "T22n1421_016:0113c04": "「汝有所作莫白我！」三者、「莫入我房！」四者、「莫捉",
    "T22n1421_016:0113c05": "我衣鉢及助我作眾事！」五者、「莫來見我！」諸比",
    "T22n1421_016:0113c06": "丘便以小事，作不共語法。以是白佛，佛言：「不",
    "T22n1421_016:0113c07": "應以小事作不共語法，若弟子成就五事，師",
    "T22n1421_016:0113c08": "應與作不共語法：於師無慚、無愧、不敬、不愛、",
    "T22n1421_016:0113c09": "不供養，是為五事。無此五事不應為作不共",
    "T22n1421_016:0113c10": "語法。」有諸比丘既與弟子作不共語法，還復",
    "T22n1421_016:0113c11": "共語、共住，弟子倍更憍慢。以是白佛，佛言：「不",
    "T22n1421_016:0113c12": "應作不共語竟，復還共語。我不欲令彼失",
    "T22n1421_016:0113c13": "依止故，作不共語；為調伏休息，向泥洹故作",
    "T22n1421_016:0113c14": "不共語法，若還共語，突吉羅。」復有諸比丘為",
    "T22n1421_016:0113c15": "弟子作不共語法，餘比丘輒與共語，弟子以",
    "T22n1421_016:0113c16": "此倍慢於師。以是白佛，佛言：「不應他與弟子",
    "T22n1421_016:0113c17": "作不共語法，而共語。」佛既不聽他人與共語，",
    "T22n1421_016:0113c18": "便以此事還俗或作外道。以是白佛，佛言：「若",
    "T22n1421_016:0113c19": "欲教彼悔過於師者，聽得共語。」時有師與弟",
    "T22n1421_016:0113c20": "子作不共語，弟子不肯悔過。以是白佛，佛言：",
    "T22n1421_016:0113c21": "「不應不悔過！應作如是悔過：偏袒右肩，右膝",
    "T22n1421_016:0113c22": "著地，以兩手捧師足，極自卑下，白言：『我小，我",
    "T22n1421_016:0113c23": "癡！後不敢復作！』」爾時有師不受弟子悔過。以",
    "T22n1421_016:0113c24": "是白佛，佛言：「若還有慚愧、敬愛供養，不應不",
    "T22n1421_016:0113c25": "受悔過；受悔過者，罪則除滅。」",
    "T22n1421_016:0113c26": "爾時復有諸師不知弟子犯戒、不犯戒；不知",
    "T22n1421_016:0113c27": "悔過、不悔過；見弟子犯戒，不教訶。以是白佛，",
    "T22n1421_016:0113c28": "佛言：「師應知弟子犯戒、不犯戒；悔過、不悔過；",
    "T22n1421_016:0113c29": "見犯戒，應教訶。若不知、不教訶，突吉羅。」",
    "T22n1421_016:0114a01": "爾時常住比丘不禮來去比丘，來去比丘亦",
    "T22n1421_016:0114a02": "不禮常住比丘，常住比丘亦不相禮。有一比",
    "T22n1421_016:0114a03": "丘到一住處，不禮諸比丘。諸比丘問言：「從何",
    "T22n1421_016:0114a04": "處來？」答言：「某處來。」諸比丘言：「當知汝住處諸",
    "T22n1421_016:0114a05": "比丘，皆如此憍慢，我等不應共住。」以是白佛，",
    "T22n1421_016:0114a06": "佛言：「應盡禮！若不禮，突吉羅。」復有諸比丘或",
    "T22n1421_016:0114a07": "隔壁障禮、或遙禮，或臥，口言：「和南！」或直舉",
    "T22n1421_016:0114a08": "手、或小低頭。諸長老比丘種種訶責，以是白",
    "T22n1421_016:0114a09": "佛，佛言：「不應作如是禮！應一心恭敬，脫革屣，",
    "T22n1421_016:0114a10": "偏袒右肩，兩膝著地，接足而禮。」有比丘一",
    "T22n1421_016:0114a11": "一禮諸比丘，便失伴。以是白佛，佛言：「但禮師，",
    "T22n1421_016:0114a12": "總禮餘人而去。」",
    "T22n1421_016:0114a13": "爾時優波斯那比丘二歲，將一歲弟子到佛",
    "T22n1421_016:0114a14": "所，頭面禮足，却坐一面。弟子後次禮佛，衣囊",
    "T22n1421_016:0114a15": "墮佛膝上。佛問優波斯那：「此是誰弟子？」答言：",
    "T22n1421_016:0114a16": "「是我弟子！」佛問：「汝幾歲？」答：「我二歲！」又問弟",
    "T22n1421_016:0114a17": "子幾歲，答言：「一歲！」佛種種訶責：「汝所作非法！",
    "T22n1421_016:0114a18": "云何自未離乳，而便乳人？」訶已，告諸比丘：「不",
    "T22n1421_016:0114a19": "應一歲，乃至九歲授人具足戒；十歲如法，然",
    "T22n1421_016:0114a20": "後得授。若未滿十歲及不如法授人具足戒，",
    "T22n1421_016:0114a21": "突吉羅。九歲猶應依止他。」",
    "T22n1421_016:0114a22": "五分律卷第十六"
}