{
    "T27n1545_017:0082c02": "阿毘達磨大毘婆沙論卷第十七",
    "T27n1545_017:0082c04": "五百大阿羅漢等造",
    "T27n1545_017:0082c05": "三藏法師玄奘奉　詔譯",
    "T27n1545_017:0082c06": "9雜蘊第一中智納息第二之九",
    "T27n1545_017:0082c07": "問身語業何等隨心轉。何等不隨心轉耶。",
    "T27n1545_017:0082c08": "答色界戒及無漏戒隨心轉。欲界戒及餘身",
    "T27n1545_017:0082c09": "語業不隨心轉。問何故欲界戒不隨心轉",
    "T27n1545_017:0082c10": "耶。答欲界於彼隨心轉戒。非田非器乃至",
    "T27n1545_017:0082c11": "廣說。復次欲界非定界非修地非離染地",
    "T27n1545_017:0082c12": "故。無如是道戒可隨轉。色界是定界是修",
    "T27n1545_017:0082c13": "地是離染地故。有如是道戒可隨轉。復次",
    "T27n1545_017:0082c14": "欲界戒義。問欲界心言汝能為我。斷破戒及",
    "T27n1545_017:0082c15": "起破戒煩惱不若能者我隨汝轉欲界心義。",
    "T27n1545_017:0082c16": "答欲界戒言我不能戒義。言若不能我何為",
    "T27n1545_017:0082c17": "隨汝轉如人怖怨。問他人曰。汝能為我作",
    "T27n1545_017:0082c18": "救護不。若能者當依止汝隨汝而轉他。",
    "T27n1545_017:0082c19": "答不能彼便語言汝若不能。我何為依止。",
    "T27n1545_017:0082c20": "汝隨汝轉此亦如是。問色界善心一切皆有",
    "T27n1545_017:0082c21": "隨轉戒不。答非一切有。謂初靜慮有六善",
    "T27n1545_017:0082c22": "心無隨轉戒。一善眼識。二善耳識。三善身",
    "T27n1545_017:0082c23": "識。四死時善心。五起表善心。六聞所成慧相",
    "T27n1545_017:0082c24": "應善心。第二第三第四靜慮。有二善心無",
    "T27n1545_017:0082c25": "隨轉戒。謂死時善心及聞所成心。問何故",
    "T27n1545_017:0082c26": "無色界無隨轉戒耶。答彼界於戒非田非",
    "T27n1545_017:0082c27": "器乃至廣說。復次戒是色一分攝。彼界無",
    "T27n1545_017:0082c28": "色故亦無戒。復次戒是大種所造。彼無大種",
    "T27n1545_017:0082c29": "故亦無戒。問如雖無無漏大種而有無",
    "T27n1545_017:0083a01": "漏戒。如是彼界雖無大種何妨有戒耶。答",
    "T27n1545_017:0083a02": "無漏戒非大種力故成無漏。但由心力隨",
    "T27n1545_017:0083a03": "無漏心所等起故。有漏戒由大種力繫屬",
    "T27n1545_017:0083a04": "界地故不相似。復次戒者對治破戒及起破",
    "T27n1545_017:0083a05": "戒煩惱。無色界道不能對治。破戒及起破戒",
    "T27n1545_017:0083a06": "煩惱故彼無戒。問因論生論何故無色界",
    "T27n1545_017:0083a07": "道。不能對治破戒及起破戒煩惱耶。答彼",
    "T27n1545_017:0083a08": "唯欲界。無色於欲有四事遠故無對治。",
    "T27n1545_017:0083a09": "四事遠者。一界地遠。二所依遠。三所緣遠。四",
    "T27n1545_017:0083a10": "對治遠。問若爾第二第三第四靜慮。亦無破",
    "T27n1545_017:0083a11": "戒及起破戒煩惱。對治彼應無戒。答對治有",
    "T27n1545_017:0083a12": "二種。一斷對治。二厭壞對治。上三靜慮於",
    "T27n1545_017:0083a13": "破戒及起破戒煩惱。雖無斷對治而有厭",
    "T27n1545_017:0083a14": "壞對治。如世尊說。聖弟子入不動心解脫。",
    "T27n1545_017:0083a15": "能斷不善修習善法。非彼身中猶有不善",
    "T27n1545_017:0083a16": "可斷。然依過患對治故作是說。無色界於",
    "T27n1545_017:0083a17": "破戒及起破戒煩惱。無斷對治亦無厭壞對",
    "T27n1545_017:0083a18": "治是故無戒。",
    "T27n1545_017:0083a19": "隨心轉戒總有二種。一道俱有戒。二定俱有",
    "T27n1545_017:0083a20": "戒。道俱有戒者謂無漏戒。定俱有戒者謂色",
    "T27n1545_017:0083a21": "界戒。若是道俱有戒彼非定俱有戒。若是定",
    "T27n1545_017:0083a22": "俱有戒彼非道俱有戒。有作是說道俱有",
    "T27n1545_017:0083a23": "戒謂無漏戒。定俱有戒謂一切有漏無漏隨",
    "T27n1545_017:0083a24": "心轉戒。彼作是說。一切道俱有戒皆是定",
    "T27n1545_017:0083a25": "俱有戒。或是定俱有戒而非道俱有戒。謂",
    "T27n1545_017:0083a26": "有漏隨心轉戒。有餘師說。道俱有戒謂無",
    "T27n1545_017:0083a27": "漏戒。定俱有戒謂根本靜慮有漏無漏戒。依",
    "T27n1545_017:0083a28": "如是說應作四句。有是道俱有戒非定俱",
    "T27n1545_017:0083a29": "有戒。謂近分地諸無漏戒。有是定俱有戒",
    "T27n1545_017:0083b01": "非道俱有戒。謂根本地諸有漏戒。有是道",
    "T27n1545_017:0083b02": "俱有戒亦是定俱有戒。謂根本地諸無漏戒。",
    "T27n1545_017:0083b03": "有非道俱有戒亦非定俱有戒。謂近分地諸",
    "T27n1545_017:0083b04": "有漏戒。彼師依得復作四句。有得道俱有",
    "T27n1545_017:0083b05": "戒非定俱有戒。謂未離欲染入正性離生",
    "T27n1545_017:0083b06": "十六心頃。若已離欲染依未至定入正性離",
    "T27n1545_017:0083b07": "生。見道十五心頃。若諸聖者為離欲染",
    "T27n1545_017:0083b08": "起加行道。九無間道八解脫道。若未離欲染",
    "T27n1545_017:0083b09": "信勝解鍊根。作見至所有加行。無間解脫",
    "T27n1545_017:0083b10": "道。若諸聖者未離欲染依未至定。起無量",
    "T27n1545_017:0083b11": "不淨觀持息念及念住等。如是等時得道俱",
    "T27n1545_017:0083b12": "有戒非定俱有戒。有得定俱有戒非道俱",
    "T27n1545_017:0083b13": "有戒。謂諸異生離欲染一切最後解脫道。即",
    "T27n1545_017:0083b14": "彼為離初靜慮染依初靜慮起加行道。及",
    "T27n1545_017:0083b15": "一切最後解脫道。即彼為離第二靜慮染依",
    "T27n1545_017:0083b16": "第二靜慮起加行道。及一切最後解脫道。即",
    "T27n1545_017:0083b17": "彼為離第三靜慮染。依第三靜慮起加行",
    "T27n1545_017:0083b18": "道。及最後解脫道。即彼為離第四靜慮染。",
    "T27n1545_017:0083b19": "依第四靜慮起加行道。若諸異生依根本",
    "T27n1545_017:0083b20": "靜慮。引發諸通起加行道。五無間道三解脫",
    "T27n1545_017:0083b21": "道。若起無量不淨觀持息念念住煖頂忍",
    "T27n1545_017:0083b22": "世第一法。初三解脫八勝處前八遍處。及",
    "T27n1545_017:0083b23": "無色界歿生色界時。色界上地歿生下地",
    "T27n1545_017:0083b24": "時。如是等時。得定俱有戒非道俱有戒。",
    "T27n1545_017:0083b25": "有得道俱有戒亦得定俱有戒。謂已離欲染",
    "T27n1545_017:0083b26": "依未至定。入正性離生道類智時。若依",
    "T27n1545_017:0083b27": "上地入正性離生十六心頃。若諸聖者離欲",
    "T27n1545_017:0083b28": "染最後解脫道。即彼為離初靜慮乃至非想",
    "T27n1545_017:0083b29": "非非想處染。諸加行道九無間道九解脫道。",
    "T27n1545_017:0083c01": "已離欲染信勝解練根。作見至所有加行",
    "T27n1545_017:0083c02": "無間解脫道時。解脫阿羅漢練根作不動",
    "T27n1545_017:0083c03": "諸加行道。九無間道九解脫道。若雜修初靜",
    "T27n1545_017:0083c04": "慮乃至第四靜慮時。若諸聖者引發諸通",
    "T27n1545_017:0083c05": "起加行道。五無間道三解脫道。若諸聖者已",
    "T27n1545_017:0083c06": "離欲染依未至定。等起無量解脫勝處遍處。",
    "T27n1545_017:0083c07": "不淨觀持息念及諸念住。若起無礙解邊際",
    "T27n1545_017:0083c08": "定無諍願智。空空無願無願無相無相想微",
    "T27n1545_017:0083c09": "細心。如是等時得道俱有戒亦得定俱有",
    "T27n1545_017:0083c10": "戒。有不得道俱有戒亦不得定俱有戒。謂",
    "T27n1545_017:0083c11": "諸異生為離欲染。起加行道九無間道八解",
    "T27n1545_017:0083c12": "脫道。依未至定靜慮中間起煖頂忍世第一",
    "T27n1545_017:0083c13": "法。若諸異生依第二第三第四靜慮近分。為",
    "T27n1545_017:0083c14": "離初第二第三靜慮染。起加行道九無間道",
    "T27n1545_017:0083c15": "八解脫道。若諸異生依空無邊處乃至非想",
    "T27n1545_017:0083c16": "非非想處近分。為離第四靜慮乃至無所有",
    "T27n1545_017:0083c17": "處染。起加行道九無間道九解脫道。若諸異",
    "T27n1545_017:0083c18": "生未離欲染。或已離欲染。依未至等諸近分",
    "T27n1545_017:0083c19": "定。或無色定起無量解脫勝處遍處。及不淨",
    "T27n1545_017:0083c20": "觀持息念并念住等諸功德時。若諸聖者依",
    "T27n1545_017:0083c21": "未至等諸近分定。起有漏無漏成就諸功",
    "T27n1545_017:0083c22": "德時。依無色定起有漏無漏成就諸功德",
    "T27n1545_017:0083c23": "時。一切不定及無心位如是等時。不得道",
    "T27n1545_017:0083c24": "俱有戒亦不得定俱有戒。彼師依捨復作",
    "T27n1545_017:0083c25": "四句。有捨道俱有戒非定俱有戒。謂得預",
    "T27n1545_017:0083c26": "流果或一來果。或漸次者得不還果。未離欲",
    "T27n1545_017:0083c27": "染信勝解練根。得見至從一來果一來勝果",
    "T27n1545_017:0083c28": "道。及預流果預流勝果道退時。從預流果",
    "T27n1545_017:0083c29": "退時者。謂從練根所得果退。如是等時捨",
    "T27n1545_017:0084a01": "道俱有戒非定俱有戒。有捨定俱有戒非",
    "T27n1545_017:0084a02": "道俱有戒。謂諸異生從離欲染。乃至從離第",
    "T27n1545_017:0084a03": "三靜慮染退。若諸異生及諸聖者。欲色界歿",
    "T27n1545_017:0084a04": "生無色界。若色界歿生欲界。若諸異生從",
    "T27n1545_017:0084a05": "根本地勝功德退。如是等時捨定俱有戒",
    "T27n1545_017:0084a06": "非道俱有戒。有捨道俱有戒亦捨定俱有",
    "T27n1545_017:0084a07": "戒。謂諸聖者從離欲染。乃至從離非想非非",
    "T27n1545_017:0084a08": "想處染退。若依四靜慮及靜慮中間得不",
    "T27n1545_017:0084a09": "還果。若得阿羅漢果已離欲染。信勝解練",
    "T27n1545_017:0084a10": "根得見至時。解脫阿羅漢練根得不動。從",
    "T27n1545_017:0084a11": "不還果不還勝果道。及阿羅漢果阿羅漢勝",
    "T27n1545_017:0084a12": "果道退時。如是等時捨道俱有戒亦捨定",
    "T27n1545_017:0084a13": "俱有戒。有不捨道俱有戒亦不捨定俱有",
    "T27n1545_017:0084a14": "戒。謂除前相諸餘位。彼依成就復作四句。",
    "T27n1545_017:0084a15": "有成就道俱有戒非定俱有戒。謂未離欲",
    "T27n1545_017:0084a16": "染聖者。有成就定俱有戒非道俱有戒。謂",
    "T27n1545_017:0084a17": "諸異生生欲界已離欲染。若諸異生生色",
    "T27n1545_017:0084a18": "界有俱成就。謂諸聖者生欲界已離欲染。",
    "T27n1545_017:0084a19": "若諸聖者生色無色界有俱不成就。謂諸異",
    "T27n1545_017:0084a20": "生未離欲染。若諸異生生無色界。依不成",
    "T27n1545_017:0084a21": "就亦作四句。謂次前第二句為今第一句。",
    "T27n1545_017:0084a22": "次前第一句為今第二句。次前第四句為",
    "T27n1545_017:0084a23": "今第三句。次前第三句。為今第四句。",
    "T27n1545_017:0084a24": "一切律儀總有四種。一別解脫律儀。二靜慮",
    "T27n1545_017:0084a25": "律儀。三無漏律儀。四斷律儀。別解脫律儀者",
    "T27n1545_017:0084a26": "謂欲界戒。靜慮律儀者謂色界戒。無漏律儀",
    "T27n1545_017:0084a27": "者謂無漏戒。斷律儀者謂離欲界染。九無",
    "T27n1545_017:0084a28": "間道中所有靜慮無漏戒廣說。此四律儀。如",
    "T27n1545_017:0084a29": "業蘊害生納息。",
    "T27n1545_017:0084b01": "煖隨轉戒。於破戒為捨對治持對治遠分",
    "T27n1545_017:0084b02": "對治。頂忍世第一法見道修道中。道類智",
    "T27n1545_017:0084b03": "隨轉戒於破戒。但為持對治遠分對治。離",
    "T27n1545_017:0084b04": "欲界染加行道隨。轉戒於破戒為捨對治",
    "T27n1545_017:0084b05": "持對治遠分對治。初無間道隨轉戒於破戒。",
    "T27n1545_017:0084b06": "但為持對治遠分對治。於起破戒煩惱。但",
    "T27n1545_017:0084b07": "為斷對治捨對治。七無間道隨轉戒於破戒。",
    "T27n1545_017:0084b08": "但為持對治遠分對治。於起破戒煩惱。為",
    "T27n1545_017:0084b09": "斷對治捨對治持對治遠分對治。第九無間",
    "T27n1545_017:0084b10": "道隨轉戒於破戒。為斷對治持對治遠分",
    "T27n1545_017:0084b11": "對治。於起破戒煩惱。為斷對治捨對治持對",
    "T27n1545_017:0084b12": "治遠分對治。九解脫道隨轉戒及餘。後時",
    "T27n1545_017:0084b13": "乃至盡智無生智。無學正見隨轉戒。於破",
    "T27n1545_017:0084b14": "戒及起破戒煩惱。但為持對治遠分對治。問",
    "T27n1545_017:0084b15": "法智品道能斷破戒及起破戒煩惱。可有隨",
    "T27n1545_017:0084b16": "轉戒。類智品道無此功能。云何亦有隨轉",
    "T27n1545_017:0084b17": "戒耶。尊者世友說曰。類智品道於彼雖無",
    "T27n1545_017:0084b18": "斷對治捨對治。而有持對治遠分對治故。",
    "T27n1545_017:0084b19": "復次法智品道與類智品道展轉為因。展",
    "T27n1545_017:0084b20": "轉相續展轉相屬展轉相生故。有餘師說。類",
    "T27n1545_017:0084b21": "智品道。亦能斷破戒及起破戒煩惱。然法",
    "T27n1545_017:0084b22": "智品道先斷彼故。今無所斷故亦有隨轉",
    "T27n1545_017:0084b23": "戒。譬如多人共一怨家一人已害。餘無所",
    "T27n1545_017:0084b24": "害非無害能此亦如是。大德說曰。若法智",
    "T27n1545_017:0084b25": "品道有隨轉戒。類智品道無隨轉戒者則",
    "T27n1545_017:0084b26": "應律儀。唯於能處轉不於不能處轉。",
    "T27n1545_017:0084b27": "然諸律儀通於能處不能處轉。是故法智類",
    "T27n1545_017:0084b28": "智品道俱得有隨轉戒。問欲界色界何者戒",
    "T27n1545_017:0084b29": "多。有作是說欲界戒多。所以者何。欲界戒",
    "T27n1545_017:0084c01": "於根本業道及加行後起處得。色界戒唯",
    "T27n1545_017:0084c02": "於根本業道處得。欲界戒離性罪及離遮",
    "T27n1545_017:0084c03": "罪故得。色界戒唯離性罪故得。如是說者",
    "T27n1545_017:0084c04": "色界戒多。所以者何。且未至定所攝戒尚多",
    "T27n1545_017:0084c05": "欲界。有無量功德對治彼故。況復更有上",
    "T27n1545_017:0084c06": "地餘戒。問有漏無漏何者戒多。有作是說。",
    "T27n1545_017:0084c07": "有漏戒多。所以者何。有漏戒攝二律儀一",
    "T27n1545_017:0084c08": "律儀少分無漏戒攝一律儀一律儀少分。復",
    "T27n1545_017:0084c09": "次有漏戒攝二界一界少分二處一處少分。",
    "T27n1545_017:0084c10": "無漏戒但攝一界一處少分。如是說者無漏",
    "T27n1545_017:0084c11": "戒多。所以者何。且苦法智忍隨轉戒尚多有",
    "T27n1545_017:0084c12": "漏。有無量功德對治彼故。況復更有上位",
    "T27n1545_017:0084c13": "餘戒。問苦法智忍與苦法智乃至盡智無生",
    "T27n1545_017:0084c14": "智。無學正見諸隨轉戒。何者為多。有作",
    "T27n1545_017:0084c15": "是說。苦法智隨轉戒。於苦法智忍隨轉戒",
    "T27n1545_017:0084c16": "一倍為多。如是展轉乃至無學正見隨轉",
    "T27n1545_017:0084c17": "戒。於無生智隨轉戒一倍為多。復有說",
    "T27n1545_017:0084c18": "者如苦法智忍隨轉戒。如是苦法智隨轉",
    "T27n1545_017:0084c19": "戒。乃至道類智隨轉戒亦爾離欲界染諸加",
    "T27n1545_017:0084c20": "行道。九無間道九解脫道。諸隨轉戒後後轉",
    "T27n1545_017:0084c21": "多。所以者何。如如漸斷破戒及起破戒煩",
    "T27n1545_017:0084c22": "惱。如是如是戒漸增多上諸位戒前後相似。",
    "T27n1545_017:0084c23": "如是說者苦法智忍隨轉戒。與苦法智乃至",
    "T27n1545_017:0084c24": "無學正見隨轉戒等無有異。所以者何。同",
    "T27n1545_017:0084c25": "於身語七支轉故。問若爾施設論說當云何",
    "T27n1545_017:0084c26": "通。如說苦法智於苦法智忍為勝。乃至盡",
    "T27n1545_017:0084c27": "智於金剛喻定為勝。答依因長養故作是",
    "T27n1545_017:0084c28": "說。謂苦法智忍唯一剎那因所長養。苦法",
    "T27n1545_017:0084c29": "智二剎那因之所長養。乃至盡智無量剎那",
    "T27n1545_017:0085a01": "因所長養。彼說品勝不說戒多。問聲聞與",
    "T27n1545_017:0085a02": "佛何者戒多。有作是說聲聞戒多。所以者",
    "T27n1545_017:0085a03": "何。聲聞戒依二界身。佛戒但依欲界身。復",
    "T27n1545_017:0085a04": "次聲聞戒依二趣身。佛戒但依人趣身。如",
    "T27n1545_017:0085a05": "是說者佛戒多。所以者何。且力無畏隨轉戒",
    "T27n1545_017:0085a06": "尚多一切聲聞獨覺。況復更有無量無邊殊",
    "T27n1545_017:0085a07": "勝功德諸隨轉戒。問諸佛世尊有百年位。",
    "T27n1545_017:0085a08": "證得無上正等菩提。有乃至於八萬歲位。",
    "T27n1545_017:0085a09": "若百年位得菩提者。亦得八萬身中戒不。",
    "T27n1545_017:0085a10": "設爾何失。若得者云何此身得異身戒。若不",
    "T27n1545_017:0085a11": "得者施設論說當云何通。如說一切如來應",
    "T27n1545_017:0085a12": "正等覺皆悉平等。答應言亦得。問若爾云何",
    "T27n1545_017:0085a13": "此身得異身戒。答若依此身得異身戒。亦",
    "T27n1545_017:0085a14": "無有失相續一故。然百年位得菩提者。於",
    "T27n1545_017:0085a15": "百年位隨心轉戒亦得。亦在身亦成就亦現",
    "T27n1545_017:0085a16": "在前於八萬歲位隨心轉戒得。而不在身",
    "T27n1545_017:0085a17": "成就不現在前。八萬歲位得菩提者。於八",
    "T27n1545_017:0085a18": "萬歲位隨心轉戒。亦得亦在身亦成就亦現",
    "T27n1545_017:0085a19": "在前。於百年位隨心轉戒得。而不在身成",
    "T27n1545_017:0085a20": "就不現在前。有說不得。問若爾施設論說",
    "T27n1545_017:0085a21": "當云何通。答由三事等故名平等。一修行",
    "T27n1545_017:0085a22": "等。謂如一佛於三無數劫。修六波羅蜜多",
    "T27n1545_017:0085a23": "得圓滿故。證得無上正等菩提。餘佛亦爾",
    "T27n1545_017:0085a24": "故名平等。二利益等。謂如一佛出現於世",
    "T27n1545_017:0085a25": "度無量百千那庾多眾生令般涅槃。餘佛亦",
    "T27n1545_017:0085a26": "爾故名平等。三法身等。謂如一佛成就十",
    "T27n1545_017:0085a27": "力四無所畏大悲三念住。十八不共法等無",
    "T27n1545_017:0085a28": "邊功德。餘佛亦爾故名平等。復次根等故",
    "T27n1545_017:0085a29": "名平等。諸佛皆住上品根故。復次戒等故",
    "T27n1545_017:0085b01": "名平等。諸佛皆得上品戒故。復次地等故",
    "T27n1545_017:0085b02": "名平等。謂如一佛依第四靜慮。證得無上",
    "T27n1545_017:0085b03": "正等菩提。餘佛亦爾故名平等。問得阿羅漢",
    "T27n1545_017:0085b04": "果時。得幾地身隨心轉戒。西方諸師作如",
    "T27n1545_017:0085b05": "是說。得二十六處身隨心轉戒。謂欲界九色",
    "T27n1545_017:0085b06": "界十七。迦濕彌羅國諸論師言。得二十五",
    "T27n1545_017:0085b07": "處身隨心轉戒。以大梵天無別處故。是未",
    "T27n1545_017:0085b08": "來修非皆現起。謂欲色界隨何地身得無",
    "T27n1545_017:0085b09": "學果。即彼地身隨心轉戒。亦未來修亦得",
    "T27n1545_017:0085b10": "現起。所餘地身隨心轉戒。雖未來修而不",
    "T27n1545_017:0085b11": "現起。無彼異熟所依身故。生無色界得無",
    "T27n1545_017:0085b12": "學果。雖得彼戒而不現起。生上不起下",
    "T27n1545_017:0085b13": "地定故。問依自地身能起自地一切戒不。",
    "T27n1545_017:0085b14": "答不能盡起。所以者何。惡法尚無能盡起",
    "T27n1545_017:0085b15": "者。況諸功德加行生故。問何故聖者生無",
    "T27n1545_017:0085b16": "色界。成就道俱有戒非定俱有戒耶。答有",
    "T27n1545_017:0085b17": "漏法繫屬界地。非上界者生上便失無漏",
    "T27n1545_017:0085b18": "不爾。復次有漏法勝劣隨地。生上厭下無",
    "T27n1545_017:0085b19": "所用者。必不成就無漏不爾。是故聖者生",
    "T27n1545_017:0085b20": "無色界。唯得成就道俱有戒。傍論已了應",
    "T27n1545_017:0085b21": "復正論。",
    "T27n1545_017:0085b22": "問俱有因以何為自性。答一切有為法已說",
    "T27n1545_017:0085b23": "自性。所以今當說。問何故名俱有因。俱有",
    "T27n1545_017:0085b24": "是何義。答不相離義是俱有義。同一果義是",
    "T27n1545_017:0085b25": "俱有義。相隨順義是俱有義。此俱有因定通",
    "T27n1545_017:0085b26": "三世有士用果。",
    "T27n1545_017:0085b27": "云何同類因乃至廣說問何故作此論。答為",
    "T27n1545_017:0085b28": "止他宗顯正理故。謂或有執過去未來非",
    "T27n1545_017:0085b29": "實有體。或執現在是無為法。或執自類為同",
    "T27n1545_017:0085c01": "類因。謂心唯與心。受唯與受餘法亦爾。",
    "T27n1545_017:0085c02": "為止如是種種異執。顯示實有過去未來。",
    "T27n1545_017:0085c03": "及現在世是有為法并自他類為同類因故",
    "T27n1545_017:0085c04": "作此論。云何同類因。答前生善根與後生自",
    "T27n1545_017:0085c05": "界善根。及相應法為同類因。過去善根與",
    "T27n1545_017:0085c06": "未來現在自界善根。及相應法為同類因。現",
    "T27n1545_017:0085c07": "在善根與未來自界善根。及相應法為同類",
    "T27n1545_017:0085c08": "因。問此中何故不說過去與過去為同類",
    "T27n1545_017:0085c09": "因耶。答前生與後生言已說彼故。問何緣",
    "T27n1545_017:0085c10": "不說過去自名。答欲顯後法非前因故。若",
    "T27n1545_017:0085c11": "說過去與過去為同類因。或有生疑過去",
    "T27n1545_017:0085c12": "後法亦為前法因。若說前生與後生為同",
    "T27n1545_017:0085c13": "類因此疑便息。有說此文欲顯過去有前",
    "T27n1545_017:0085c14": "後義。若說過去與過去為同類因。或有生",
    "T27n1545_017:0085c15": "疑過去諸法同時展轉為同類因。若說前生",
    "T27n1545_017:0085c16": "與後生為同類因此疑便息。問何故前生",
    "T27n1545_017:0085c17": "等唯說善根。後生等兼說相應法耶。答是",
    "T27n1545_017:0085c18": "作論者意欲爾故。乃至廣說。有說。前生等",
    "T27n1545_017:0085c19": "亦應說相應法而不說者。當知此是有餘",
    "T27n1545_017:0085c20": "之說。有說。此文為遮相似相續沙門意故",
    "T27n1545_017:0085c21": "彼作是說善根唯與善根為因。善根相應",
    "T27n1545_017:0085c22": "法唯與善根相應法為因。為遮彼意顯",
    "T27n1545_017:0085c23": "示善根與善根為因。亦與相應法為因。善",
    "T27n1545_017:0085c24": "根相應法與善根相應法為因。亦與善根",
    "T27n1545_017:0085c25": "為因。故作是說。問此中何故唯說善根及",
    "T27n1545_017:0085c26": "相應法非餘法耶。答就勝說故。謂善法中",
    "T27n1545_017:0085c27": "善根最勝。彼相應法極相隣近故偏說之。",
    "T27n1545_017:0085c28": "不善無記應知亦爾。自界者謂欲界。唯與",
    "T27n1545_017:0085c29": "欲界為同類因。色無色界應知亦爾。如說",
    "T27n1545_017:0086a01": "自界自地亦爾。繫縛別故。謂初靜慮唯與",
    "T27n1545_017:0086a02": "初靜慮為同類因。乃至非想非非想處應知",
    "T27n1545_017:0086a03": "亦爾。有餘師說。如說自界自地自處亦爾。謂",
    "T27n1545_017:0086a04": "那落迦唯與那落迦為同類因。乃至色究",
    "T27n1545_017:0086a05": "竟天應知亦爾。評曰。彼不應作是說。若作",
    "T27n1545_017:0086a06": "是說則五淨居處。初剎那起。應無同類因。",
    "T27n1545_017:0086a07": "無始時來未生彼故。應作是說同地異處。",
    "T27n1545_017:0086a08": "所起煩惱展轉相縛。隨類展轉為同類因。",
    "T27n1545_017:0086a09": "然除異部五部隨眠。繫縛分劑有差別故。",
    "T27n1545_017:0086a10": "復說過去等者。欲顯過去未來體是實有",
    "T27n1545_017:0086a11": "現在是有為故。如善根不善無記根亦爾。",
    "T27n1545_017:0086a12": "差別者。不善中除自界是謂同類因。問何",
    "T27n1545_017:0086a13": "故不善除自界耶。答以不善根無異界故。",
    "T27n1545_017:0086a14": "若說自界無所簡別。有說不善中。亦應說",
    "T27n1545_017:0086a15": "自界以自界聲亦說自部。謂見苦所斷唯",
    "T27n1545_017:0086a16": "與見苦所斷為同類因。乃至修所斷應知亦",
    "T27n1545_017:0086a17": "爾問若爾此中但應說如善根不善無記根",
    "T27n1545_017:0086a18": "亦爾不應復說差別等言。答若但作如是",
    "T27n1545_017:0086a19": "說。或有生疑如無記根通三界不善根亦",
    "T27n1545_017:0086a20": "爾故。復須說差別等言。問此中何故。不說",
    "T27n1545_017:0086a21": "前生等不善根。與後生等無記根。及相應法",
    "T27n1545_017:0086a22": "為同類因。前生等無記根與後生等不善根。",
    "T27n1545_017:0086a23": "及相應法為同類因耶。答是作論者意欲爾",
    "T27n1545_017:0086a24": "故。乃至廣說。有說應說而不說者。當知此",
    "T27n1545_017:0086a25": "義有餘。有說若作是說。或有生疑不善根",
    "T27n1545_017:0086a26": "亦通三界。或無記根唯在欲界。或復生疑",
    "T27n1545_017:0086a27": "因少果多。或因多果少是故不說。文雖不",
    "T27n1545_017:0086a28": "說而義實有。自部互為同類因故。問未來",
    "T27n1545_017:0086a29": "世中有同類因不。設爾何失若有者此中何",
    "T27n1545_017:0086b01": "故不說。謂此中但說前生與後生為同類",
    "T27n1545_017:0086b02": "因。過去與未來現在為同類因。現在與未",
    "T27n1545_017:0086b03": "來為同類因而不說未來與未來為同",
    "T27n1545_017:0086b04": "類因。又若有者應有二心展轉為因便違",
    "T27n1545_017:0086b05": "前說。若無者此論見蘊當云何通。如說若法",
    "T27n1545_017:0086b06": "與彼法為因。或時此法與彼非因耶。答無",
    "T27n1545_017:0086b07": "時非因若法已生是同類因。若未已生非",
    "T27n1545_017:0086b08": "同類因。是則若法與彼法為因。或時此法",
    "T27n1545_017:0086b09": "與彼非因。云何答言無時非因。又若無者",
    "T27n1545_017:0086b10": "品類足論復云何通。如說云何非心為因法。",
    "T27n1545_017:0086b11": "答已入正性離生補特伽羅。初無漏心及餘",
    "T27n1545_017:0086b12": "異生。定當入正性離生者。初無漏心然彼異",
    "T27n1545_017:0086b13": "生。未來所有無漏心皆非心為因。何故但",
    "T27n1545_017:0086b14": "說彼初無漏心耶。又若無者品類足論復云",
    "T27n1545_017:0086b15": "何通。如說或有苦諦以有身見為因。非",
    "T27n1545_017:0086b16": "與有身見為因。除未來有身見及彼相應",
    "T27n1545_017:0086b17": "苦諦。諸餘染污苦諦。或有苦諦以有身見",
    "T27n1545_017:0086b18": "為因。亦與有身見為因即所除法。若未來",
    "T27n1545_017:0086b19": "有身見不與未來有身見為因。何故言除",
    "T27n1545_017:0086b20": "未來有身見。及彼相應苦諦耶。又若無者",
    "T27n1545_017:0086b21": "識身足論復云何通。如說於過去染污眼識。",
    "T27n1545_017:0086b22": "所有隨眠彼於此心。或能為因非所隨增。",
    "T27n1545_017:0086b23": "或所隨增不能為因。或能為因亦所隨",
    "T27n1545_017:0086b24": "增。或不能為因亦非所隨增。且能為因非",
    "T27n1545_017:0086b25": "所隨增者。謂諸隨眠在此心。前同類遍行",
    "T27n1545_017:0086b26": "即彼隨眠。若不緣此設緣已斷。及此相應",
    "T27n1545_017:0086b27": "隨眠已斷為所隨增不能為因者。謂諸",
    "T27n1545_017:0086b28": "隨眠在此心後。同類遍行即彼隨眠。緣此",
    "T27n1545_017:0086b29": "未斷能為其因。亦所隨增者。謂諸隨眠",
    "T27n1545_017:0086c01": "在此心前。同類遍行即彼隨眠緣此未斷。",
    "T27n1545_017:0086c02": "及此相應隨眠未斷不能為因。亦非所隨",
    "T27n1545_017:0086c03": "增者。謂諸隨眠在此心後。同類遍行即彼",
    "T27n1545_017:0086c04": "隨眠。若不緣此設緣已斷。若所餘緣若他",
    "T27n1545_017:0086c05": "隨眠。若不同界遍行隨眠。如彼過去染污",
    "T27n1545_017:0086c06": "眼識。未來染污眼識亦爾。過去四句其理",
    "T27n1545_017:0086c07": "可然。未來如何可作四句。若有前後如",
    "T27n1545_017:0086c08": "何無因。又若無者施設足論復云何通。如",
    "T27n1545_017:0086c09": "說諸法四事決定。所謂因果所依所緣。若",
    "T27n1545_017:0086c10": "未來世非同類因生已乃是云何決定。又若",
    "T27n1545_017:0086c11": "無者則應無因而有因。亦應無果而有果。便",
    "T27n1545_017:0086c12": "壞所宗。答應作是說未來世中無同類因。",
    "T27n1545_017:0086c13": "以彼無故此中不說。亦無二心互為因過。",
    "T27n1545_017:0086c14": "問此論見蘊當云何通。如說若法與彼法",
    "T27n1545_017:0086c15": "為因乃至廣說。有說彼依俱有因作論。以",
    "T27n1545_017:0086c16": "俱有因遍有為法。親能辦果通三世故。有",
    "T27n1545_017:0086c17": "說彼依相應俱有二因作論。以此二因俱",
    "T27n1545_017:0086c18": "遍三性。親能辦果通三世故。有說。彼依相",
    "T27n1545_017:0086c19": "應俱有異熟三因作論。以此三因親能辦",
    "T27n1545_017:0086c20": "果通三世故。有說。彼依相應俱有異熟能",
    "T27n1545_017:0086c21": "作四因作論。以此四因通三世故。有說。",
    "T27n1545_017:0086c22": "彼依五因作論。除能作因遍一切法皆不",
    "T27n1545_017:0086c23": "遮故。此中有說。除遍行因體用狹故。應說",
    "T27n1545_017:0086c24": "彼依六因作論。因名所表通六因故。",
    "T27n1545_017:0086c25": "問若法已生是同類因或遍行因。若未已生",
    "T27n1545_017:0086c26": "非同類因非遍行因。是則若法與彼法為",
    "T27n1545_017:0086c27": "因。或時此法與彼非因云何。答言無時非",
    "T27n1545_017:0086c28": "因。答依最後位密作是答。謂若法於此",
    "T27n1545_017:0086c29": "位定能作同類因。或遍行因從是以後。",
    "T27n1545_017:0087a01": "無時非因故作是說。問若爾見蘊復云何通。",
    "T27n1545_017:0087a02": "如說若法與彼法為等無間。或時此法與",
    "T27n1545_017:0087a03": "彼非等無間耶。答若時此法未至已生。此",
    "T27n1545_017:0087a04": "中亦應依最後位。密作是答。無時非等",
    "T27n1545_017:0087a05": "無間。謂若法於此位定能作等無間。從",
    "T27n1545_017:0087a06": "是以後無時非等無間。何故不作如是說",
    "T27n1545_017:0087a07": "耶。答亦應作如是說。而不說者有別意趣。",
    "T27n1545_017:0087a08": "為現異相異文說故。若以異相異文而說",
    "T27n1545_017:0087a09": "義則易解。復次為現二門二略二燈二明。",
    "T27n1545_017:0087a10": "二炬二光。二曜二影文故。如同類因依",
    "T27n1545_017:0087a11": "最後位。密作是說無時非因。等無間緣亦",
    "T27n1545_017:0087a12": "應依此位。密作是說無時非等無間。如等",
    "T27n1545_017:0087a13": "無間緣依一切位說。若時此法未至已生同",
    "T27n1545_017:0087a14": "類因。亦應依一切位作如是說。二文相影",
    "T27n1545_017:0087a15": "俱通二義。問品類足論復云何通。如說云何",
    "T27n1545_017:0087a16": "非心為因法乃至廣說。答彼唯說畢竟非",
    "T27n1545_017:0087a17": "心為因法。雖彼未入正性離生者。諸無漏",
    "T27n1545_017:0087a18": "心皆非心為因。然彼若入正性離生。唯有",
    "T27n1545_017:0087a19": "初無漏心是非心為因。餘心無不以心為",
    "T27n1545_017:0087a20": "因。有餘師說。彼文不辯同類因義。何者",
    "T27n1545_017:0087a21": "唯辯二種異生。謂有般涅槃法及無般涅槃",
    "T27n1545_017:0087a22": "法。文雖不舉無涅槃法。義准理門顯示知",
    "T27n1545_017:0087a23": "有。謂彼既說有餘異生決定當入正性離",
    "T27n1545_017:0087a24": "生。由此義准亦有異生決定不入正性離",
    "T27n1545_017:0087a25": "生。此則名為無涅槃法。即無涅槃法名非",
    "T27n1545_017:0087a26": "心為因。問品類足論復云何通。如說或有苦",
    "T27n1545_017:0087a27": "諦。以有身見為因。乃至廣說。答彼論但說",
    "T27n1545_017:0087a28": "除未來有身見相應苦諦。無及彼言設作",
    "T27n1545_017:0087a29": "是說是誦者謬。問識身足論復云何通。如",
    "T27n1545_017:0087b01": "說於過去染污眼識所有隨眠。乃至廣說。",
    "T27n1545_017:0087b02": "答彼於未來應作三句。除所隨增不能為",
    "T27n1545_017:0087b03": "因彼無後故。然說未來如過去者有別意",
    "T27n1545_017:0087b04": "趣。謂正生時必入現在定為同類。或遍行因",
    "T27n1545_017:0087b05": "望餘未起可說為前。對此可說餘名後",
    "T27n1545_017:0087b06": "故有餘師說。彼說未來亦有四句。不說未",
    "T27n1545_017:0087b07": "來有心前後。同於過去且能為因。非所",
    "T27n1545_017:0087b08": "隨增者。謂此相應隨眠已斷為所隨增。不",
    "T27n1545_017:0087b09": "能為因者。謂有同類遍行隨眠。在未來世",
    "T27n1545_017:0087b10": "於未來世染污眼識緣而未斷能為其因。",
    "T27n1545_017:0087b11": "亦所隨增者。謂此相應隨眠未斷不能為",
    "T27n1545_017:0087b12": "因。亦非所隨增者。謂有同類遍行隨眠在",
    "T27n1545_017:0087b13": "未來世。若不緣此設緣已斷。若所餘緣若他",
    "T27n1545_017:0087b14": "隨眠。若不同界遍行隨眠。問施設足論復云",
    "T27n1545_017:0087b15": "何通。如說諸法四事決定。乃至廣說。答因者",
    "T27n1545_017:0087b16": "四因。謂相應俱有異熟能作因。果者三果。",
    "T27n1545_017:0087b17": "謂士用異熟增上果。所依者六種所依。謂眼",
    "T27n1545_017:0087b18": "耳鼻舌身意。所緣者六種所緣。謂色聲香味",
    "T27n1545_017:0087b19": "觸法。如是四事三世決定故不相違。問若",
    "T27n1545_017:0087b20": "未來世無同類因。及遍行因過現乃有。則",
    "T27n1545_017:0087b21": "應無因而有因。亦應無果而有果。如是便",
    "T27n1545_017:0087b22": "壞三世有宗。答許亦無失約位非體。以和",
    "T27n1545_017:0087b23": "合作用位果非體果。然位與體非即非離。",
    "T27n1545_017:0087b24": "體雖恒有而位非恒。故同類因及遍行因。",
    "T27n1545_017:0087b25": "本無今有亦無有失。有餘師說。未來世中",
    "T27n1545_017:0087b26": "有同類因。問若爾後說六難善通。此中論",
    "T27n1545_017:0087b27": "文何故不說。答應說而不說者當知此義",
    "T27n1545_017:0087b28": "有餘。所說六因皆有餘故。復次若同類因",
    "T27n1545_017:0087b29": "有力能取果與果者。此中說之未來同類",
    "T27n1545_017:0087c01": "因。無力不能取果與果是故不說。復次若",
    "T27n1545_017:0087c02": "同類因已現在已和合。已有作用。荷負擔",
    "T27n1545_017:0087c03": "者此中說之。未來同類因無如是事。是故",
    "T27n1545_017:0087c04": "不說。復次若同類因。已行世相顯了者此中",
    "T27n1545_017:0087c05": "說之。未來同類因。未行世相不顯了是故",
    "T27n1545_017:0087c06": "不說。問若未來世有同類因。應有二心互",
    "T27n1545_017:0087c07": "為因過。答如四行相各有繫屬。餘法亦然",
    "T27n1545_017:0087c08": "故無斯過。謂未來世無常行相。有四行相",
    "T27n1545_017:0087c09": "應無間生。彼是所修繫屬。於此無常行相",
    "T27n1545_017:0087c10": "與彼為因。彼非此因繫屬此故。無常行",
    "T27n1545_017:0087c11": "相起必居前。苦空無我行相亦爾。餘有為法",
    "T27n1545_017:0087c12": "類此應知。故無二心互為因過。若作是",
    "T27n1545_017:0087c13": "說有依第四靜慮得阿羅漢果。能修未來",
    "T27n1545_017:0087c14": "九地無漏。所修無漏皆繫屬此。後起餘地聖",
    "T27n1545_017:0087c15": "道現前。更不能修未來無漏。無餘聖道繫",
    "T27n1545_017:0087c16": "屬此故。應在過現非同類因是則違害。",
    "T27n1545_017:0087c17": "此中所說前生善根與後生者為同類因。",
    "T27n1545_017:0087c18": "乃至廣說勿有此失。故未來世無同類因",
    "T27n1545_017:0087c19": "於理為善。",
    "T27n1545_017:0087c20": "問色法為有同類因不。外國諸師有作是",
    "T27n1545_017:0087c21": "說。一切色法無同類因。但藉餘緣和合力",
    "T27n1545_017:0087c22": "起現見鑿地深踰百肘。從彼出埿日曝風",
    "T27n1545_017:0087c23": "吹。後逢天雨即便生草。又復現見屋脊山",
    "T27n1545_017:0087c24": "峯。先無種子亦生草樹。故知色法無同類",
    "T27n1545_017:0087c25": "因。問若爾此論大種蘊說當云何通。如說",
    "T27n1545_017:0087c26": "過去大種造色。與未來等大種造色為因",
    "T27n1545_017:0087c27": "增上。答我於他論何事須通。若必須通應",
    "T27n1545_017:0087c28": "作是說。增上緣力有近有遠。有在此身",
    "T27n1545_017:0087c29": "有在餘身。若近在此身者說名為因。若",
    "T27n1545_017:0088a01": "遠在餘身者說名增上。迦濕彌羅國諸論師",
    "T27n1545_017:0088a02": "言。色法亦有同類因。唯除初無漏色。問若",
    "T27n1545_017:0088a03": "爾雖通大種蘊說。彼所引事當云何通。答",
    "T27n1545_017:0088a04": "所出埿中先有種子。餘緣闕故草未得生。",
    "T27n1545_017:0088a05": "後遇眾緣即便生草。又彼埿聚屋脊山峯。",
    "T27n1545_017:0088a06": "草樹生者風吹鳥銜。種子來至故得如是。",
    "T27n1545_017:0088a07": "說一切有部發智大毘婆沙論卷第十七"
}