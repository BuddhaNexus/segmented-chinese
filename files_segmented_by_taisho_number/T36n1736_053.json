{
    "T36n1736_053:0414b02": "2大方廣佛華嚴經隨疏演義鈔卷",
    "T36n1736_053:0414b03": "第五十三",
    "T36n1736_053:0414b05": "唐清涼山大華嚴寺沙門澄觀述",
    "T36n1736_053:0414b06": "疏「論云：一切所說」下，第二標舉顯通。法之",
    "T36n1736_053:0414b07": "體狀目之為相，義別為門。又由此通入證",
    "T36n1736_053:0414b08": "智中故。疏「此言說解釋」下，第三彰其立意。",
    "T36n1736_053:0414b09": "先舉論。「此顯」下，疏釋，即賢首意。為顯一乘",
    "T36n1736_053:0414b10": "圓教法界緣起，無盡圓融自在相即，無礙容",
    "T36n1736_053:0414b11": "持，乃至因陀羅網無窮理事等。此義現前，一",
    "T36n1736_053:0414b12": "斷一切斷、一證一切證，乃至即具普賢圓因，",
    "T36n1736_053:0414b13": "十佛境界故。此言說者，約教道解釋故；後",
    "T36n1736_053:0414b14": "「勿以」下，釋除事之言。論中但云謂陰界入等，",
    "T36n1736_053:0414b15": "今疏加執取之言以釋論意。意不令人隨",
    "T36n1736_053:0414b16": "事執取，非陰界體不具六相。故遠公云：",
    "T36n1736_053:0414b17": "「如陰等色，非受想乃至非識。如是一切以",
    "T36n1736_053:0414b18": "其別相無總相故，不得將別對總說成之",
    "T36n1736_053:0414b19": "與壞，故曰不具。若就體性，一一陰等悉具",
    "T36n1736_053:0414b20": "六相，如向泛就諸法中辨。」疏「言六相者」下，",
    "T36n1736_053:0414b21": "第四列名略釋。先須總識其相。一「總相」者，一",
    "T36n1736_053:0414b22": "含多德故。二「別相」者，多德非一故。三「同相」",
    "T36n1736_053:0414b23": "者，多義不相違故。四「異相」者，多義不相似",
    "T36n1736_053:0414b24": "故。五「成相」者，由此諸義緣起成故。六「壞相」",
    "T36n1736_053:0414b25": "者，諸緣各住自性，不移動故。列名，皆是論",
    "T36n1736_053:0414b26": "文。「此標」下，疏參釋之。欲分主客，先一時出",
    "T36n1736_053:0414b27": "論。論云「總者是根本入，別者餘九入。別依",
    "T36n1736_053:0414b28": "止本，滿彼本故。同相者，入故。異相者，增相",
    "T36n1736_053:0414b29": "故。成相者，略說故。壞相者，廣說故。如世界成",
    "T36n1736_053:0414c01": "壞。餘一切十句，隨義類知。」釋曰：其中有疏，",
    "T36n1736_053:0414c02": "可以意得。疏「九相漸增」者，疏釋。如攝入是",
    "T36n1736_053:0414c03": "聞慧，思義入是思慧。後後勝前，故以漸增為",
    "T36n1736_053:0414c04": "不相似。言「攬九緣成一」者，成一入故。言",
    "T36n1736_053:0414c05": "「分一作九」者，九義不同，總入隨之，故無別",
    "T36n1736_053:0414c06": "一也。然準遠公，成壞二門因上異相而有",
    "T36n1736_053:0414c07": "故。言成是略者，以彼異中聞思修等體不相",
    "T36n1736_053:0414c08": "應，是故隨彼九入復成一入，故名為略。",
    "T36n1736_053:0414c09": "壞是廣者，以彼異中聞等九種義不同故，總",
    "T36n1736_053:0414c10": "入隨之，分以為九，故云廣也。亦可總則攬",
    "T36n1736_053:0414c11": "別而成，別則分總為別。同則別，別帶總；異",
    "T36n1736_053:0414c12": "則別，別互乖。成則雙攬，同異方成。若無異",
    "T36n1736_053:0414c13": "相，總不成故。如舍椽梁總皆相似，終不成",
    "T36n1736_053:0414c14": "舍。壞則唯別，各住自性故。此三對歷然不",
    "T36n1736_053:0414c15": "同。疏「又云如世界」下，論喻成壞。從「猶如」下，",
    "T36n1736_053:0414c16": "即疏釋論。謂三輪四大等，即成剎之緣起，攬",
    "T36n1736_053:0414c17": "為娑婆，故名為成。就一分為百億四天下，",
    "T36n1736_053:0414c18": "無別娑婆，稱之為壞，非如世界二十劫成、",
    "T36n1736_053:0414c19": "二十劫壞。疏「亦如梁」等下，第五以喻總釋，即",
    "T36n1736_053:0414c20": "賢首意。疏「餘一切十句」下，第六舉例遍釋，即",
    "T36n1736_053:0414c21": "論文也。疏「別章廣顯」者，即第七指廣在餘，",
    "T36n1736_053:0414c22": "即賢首教義分齊。彼唯三門：一教興義、二列",
    "T36n1736_053:0414c23": "名略釋、三問答料揀。前之二門上已具竟，今",
    "T36n1736_053:0414c24": "但明問答寄就一舍之上辨，其六相例法",
    "T36n1736_053:0414c25": "可知。問：何等是總相？答云：舍是總相。問：此",
    "T36n1736_053:0414c26": "但椽等，何者是舍？答？椽等即是舍，獨能作舍",
    "T36n1736_053:0414c27": "故，離即不成。若爾，未有瓦等應即是舍。若",
    "T36n1736_053:0414c28": "未有瓦等不是椽故，以無瓦等，對何說",
    "T36n1736_053:0414c29": "椽？若諸緣共出少力共作、不全作者，有斷",
    "T36n1736_053:0415a01": "常過。但諸少力不成一全舍故，舍則斷也。",
    "T36n1736_053:0415a02": "不成執有，是無因常。今去一椽，即非全舍，",
    "T36n1736_053:0415a03": "明椽全成椽即舍也。由此全成，便令此椽",
    "T36n1736_053:0415a04": "即瓦栿等，以去於椽即舍便壞，則瓦栿等",
    "T36n1736_053:0415a05": "亦皆壞故。故此諸緣皆即是椽，舍方善成。一",
    "T36n1736_053:0415a06": "緣既爾，餘緣亦然。故緣起法不成則已，成",
    "T36n1736_053:0415a07": "則圓融。第二別相者，椽等諸緣別於總故，",
    "T36n1736_053:0415a08": "若不別者，總義不成，由無別時則無總故。",
    "T36n1736_053:0415a09": "是故即以總為別也。問：若總即別，應不成",
    "T36n1736_053:0415a10": "總。答：由即別故，故得成總。如椽即舍，故",
    "T36n1736_053:0415a11": "名總相；舍即是椽，故名別相。若別不即舍，",
    "T36n1736_053:0415a12": "不是椽故；若舍不即椽，不是舍故。若不",
    "T36n1736_053:0415a13": "相即，總在別外，即非總也；別在總外，即非",
    "T36n1736_053:0415a14": "別也。問：若不別者，復有何過？答：有斷常過。",
    "T36n1736_053:0415a15": "謂若無別，即無椽等，舍不成故。無而執有，",
    "T36n1736_053:0415a16": "無因常故。下之四相，各有斷常，可以意得。",
    "T36n1736_053:0415a17": "第三同相者，椽等諸緣和合作舍，不相違",
    "T36n1736_053:0415a18": "故，皆名舍緣，非作餘物故。若不同者，諸緣",
    "T36n1736_053:0415a19": "相背則不同，作舍則不成。與總何別？答：總",
    "T36n1736_053:0415a20": "相唯望一舍，同則諸緣互望，成力義齊。第",
    "T36n1736_053:0415a21": "四異相者，椽等諸緣隨自形類相差別故。問：",
    "T36n1736_053:0415a22": "異應不同。答：由相各異、長短等殊，方為舍",
    "T36n1736_053:0415a23": "緣，同力成舍。此與別何異？別相諸緣別於",
    "T36n1736_053:0415a24": "一舍，異則諸緣自互相望。第五成相者，由此",
    "T36n1736_053:0415a25": "諸緣，舍義得成故。由成舍故，椽等名緣。不",
    "T36n1736_053:0415a26": "爾，二俱不成。問：現見諸緣各住自性，何因",
    "T36n1736_053:0415a27": "得成？答：由不作舍，舍方得成。以若作舍，",
    "T36n1736_053:0415a28": "失本緣故，舍不得成。今由不作，諸緣現在，",
    "T36n1736_053:0415a29": "故舍得成。又若不作舍，椽不名緣。今既名",
    "T36n1736_053:0415b01": "緣，明知作舍。第六壞相者，椽等諸緣各住",
    "T36n1736_053:0415b02": "自法，本不作故。若作舍者，即失本法，舍則",
    "T36n1736_053:0415b03": "不成。由不作故，舍得成也。又總即一舍，別",
    "T36n1736_053:0415b04": "即諸緣，同即互不相違，異則諸緣各別，成則",
    "T36n1736_053:0415b05": "諸緣辦果，壞則各住自法。乃為頌曰：一則",
    "T36n1736_053:0415b06": "是多為總相，多即非一是別相，多類自同",
    "T36n1736_053:0415b07": "成於異，各體別異顯於同，一多緣起理妙",
    "T36n1736_053:0415b08": "成，壞住自法恒不作。唯智境界非事識，",
    "T36n1736_053:0415b09": "以此方便會一乘。六相之義，略已終矣。疏",
    "T36n1736_053:0415b10": "「第二又令得下十句依利他行」，疏文分二：",
    "T36n1736_053:0415b11": "先總明句數開合。言「增數十」者，依《大智度",
    "T36n1736_053:0415b12": "論》，數法有二：一小、二大。以十為十，數狹名",
    "T36n1736_053:0415b13": "小，少減名之為狹。數寬少增，名寬名大。",
    "T36n1736_053:0415b14": "七八等名少減，十一十二等名為少增。今",
    "T36n1736_053:0415b15": "據大數，名增數十，以十二為十故。疏「初句",
    "T36n1736_053:0415b16": "為總」下，正釋文。先釋總句中，依論有二",
    "T36n1736_053:0415b17": "解：一就教行解、二教證相對解。前中始於",
    "T36n1736_053:0415b18": "地法，決定名信。信增名欲，欲是信果故。依",
    "T36n1736_053:0415b19": "欲趣法，名為親近。攝法在心，故名憶念。念",
    "T36n1736_053:0415b20": "法不失，故說為持，地法是其所持。疏「地地皆",
    "T36n1736_053:0415b21": "爾故云十地始終」者，疏結釋經文，非論文",
    "T36n1736_053:0415b22": "也。十入約次位、始終約行修，行位並舉，如",
    "T36n1736_053:0415b23": "下經云「復應於諸佛菩薩善知識所，請問",
    "T36n1736_053:0415b24": "第二第三地等相及得果，為欲成就彼地",
    "T36n1736_053:0415b25": "法故」等，皆其例也，明知地地之內皆有始終。",
    "T36n1736_053:0415b26": "問：何故自利云入，利他云始終？答：自利以",
    "T36n1736_053:0415b27": "入證為本，故皆云入。利他令知性相，故有",
    "T36n1736_053:0415b28": "始終。疏「復有阿含為始」下，第二教證相對也。",
    "T36n1736_053:0415b29": "疏中三：初總：次別：後結示。今初，言「阿含」者，",
    "T36n1736_053:0415c01": "梵言，此云淨教。既唯以證為終，而行非是",
    "T36n1736_053:0415c02": "證，故前教始，行終並名為始，故疏結云「則",
    "T36n1736_053:0415c03": "前皆是教」。疏「此教證義總有九重」下，第二別",
    "T36n1736_053:0415c04": "釋也。疏「猶下請中字義二藏」者，即下如來加",
    "T36n1736_053:0415c05": "請中義。偈云「佛子當承諸佛力，開此法王",
    "T36n1736_053:0415c06": "最勝藏，諸地廣智勝妙行，以佛威神分別",
    "T36n1736_053:0415c07": "說。」論云「歎此法藏有二種：一義藏成就、二",
    "T36n1736_053:0415c08": "字藏成就。云何義藏？諸地上妙行。」即今經勝",
    "T36n1736_053:0415c09": "妙行。論云「行者，諸菩薩行，所謂助道法故。妙",
    "T36n1736_053:0415c10": "者，真實智故。上者，神力勝故。如是顯示深妙",
    "T36n1736_053:0415c11": "勝上故。」釋曰：初是助道，真實智即證道，神力",
    "T36n1736_053:0415c12": "勝是不住道。次論云「云何字藏？偈言：分別智",
    "T36n1736_053:0415c13": "地義。」即今經諸地廣智及分別說，謂十地差",
    "T36n1736_053:0415c14": "別相故。論云分別說者，說十地差別故。既",
    "T36n1736_053:0415c15": "以分別說為字，明是言教。三道皆為義藏，",
    "T36n1736_053:0415c16": "明以行德為證，論以字義為教證故。疏",
    "T36n1736_053:0415c17": "「二地前地上相對」者，遠公云：「二約位相對。解",
    "T36n1736_053:0415c18": "行已前依教修行，名為阿含。初地已上離言",
    "T36n1736_053:0415c19": "合實，說之為證。」疏「如下請中歎眾以地前",
    "T36n1736_053:0415c20": "聞思修等為教淨」等者，即解脫月歎眾堪聞",
    "T36n1736_053:0415c21": "請中文。經云「善淨深心」，此句為總。下九別",
    "T36n1736_053:0415c22": "云「善潔思念、善修諸行、善集助道、善能親",
    "T36n1736_053:0415c23": "近百千億佛、成就無量功德善根。」此五別",
    "T36n1736_053:0415c24": "句為教淨。次云「捨離癡惑、無有垢染、深",
    "T36n1736_053:0415c25": "心信解、於佛法中不隨他教，名為證淨。」",
    "T36n1736_053:0415c26": "釋曰：以前五句屬地前故。疏「三真偽相對」",
    "T36n1736_053:0415c27": "等者，不與如合，隨世而修，名之為偽；契",
    "T36n1736_053:0415c28": "如為真。疏中先正釋、後引證。正釋中，云「即",
    "T36n1736_053:0415c29": "於地中聞思修慧報生識智緣照之解名曰阿",
    "T36n1736_053:0416a01": "含」者，此第三教證。不對地前，但就地上而",
    "T36n1736_053:0416a02": "論教證，故云即於地中。總有四法，皆名為",
    "T36n1736_053:0416a03": "教。三慧及報生識智，下請分中具明。謂地上",
    "T36n1736_053:0416a04": "菩薩生來即有此智，故云報生識智。非約",
    "T36n1736_053:0416a05": "證如，故皆屬教，可宣示故。真智出言，故名",
    "T36n1736_053:0416a06": "為證。後「下論云」下，二引證。即許說分齊中",
    "T36n1736_053:0416a07": "文，而是義引，故云聞思修慧是則可說。若具",
    "T36n1736_053:0416a08": "引者，即彼論釋經云「智起佛境界，非念離心",
    "T36n1736_053:0416a09": "道，非蘊界處門，智知意不及」之偈。論云「此",
    "T36n1736_053:0416a10": "偈示現思慧及報生識智，是則可說。此智非",
    "T36n1736_053:0416a11": "彼境，以不同故。」即其文也。疏「四修成相對」",
    "T36n1736_053:0416a12": "者，引證。言「義說二大」者，即許說分齊中全",
    "T36n1736_053:0416a13": "意，謂「如來大仙道」等十二偈。分之為二：初",
    "T36n1736_053:0416a14": "七偈義大、後「慈悲及願力」下五偈說大。說大",
    "T36n1736_053:0416a15": "中有證智故云真；有加行後得，緣世法故，",
    "T36n1736_053:0416a16": "故云偽。真偽合修，義大中唯明證智，故",
    "T36n1736_053:0416a17": "云「捨偽契真」。又準下文，解脫月雙歎人法",
    "T36n1736_053:0416a18": "請中，此是菩薩最初所行，成就一切佛法",
    "T36n1736_053:0416a19": "故。論云「最初所行者，依阿含行故。成就一",
    "T36n1736_053:0416a20": "切佛法者，謂是證智。」釋曰：此明依修而證，",
    "T36n1736_053:0416a21": "亦修成相對。疏「五相實相對」等者，其所引文",
    "T36n1736_053:0416a22": "即本分中彰地要勝內文。經云「此是菩薩摩",
    "T36n1736_053:0416a23": "訶薩向菩提最上道，亦是清淨光明法門。」",
    "T36n1736_053:0416a24": "釋曰：上句證、下句教。論云「歎說者，於中有",
    "T36n1736_053:0416a25": "二義：一者為說阿含、二者為證入義。」其論",
    "T36n1736_053:0416a26": "釋上句云「增上勝妙法故」，疏云「增上妙法」。",
    "T36n1736_053:0416a27": "論釋證句云「大勝妙法者，諸法門中勝故。",
    "T36n1736_053:0416a28": "清淨法者，即法體也。光明者，此大乘法顯",
    "T36n1736_053:0416a29": "照一切餘法門故。」既云照餘法，則得修相。",
    "T36n1736_053:0416b01": "既云最上，明契本離相。故彼下經自釋二",
    "T36n1736_053:0416b02": "句，釋初阿含云「所謂說菩薩諸地」，釋證句",
    "T36n1736_053:0416b03": "云「佛子！此處不可思議，所謂諸菩薩隨證智。」",
    "T36n1736_053:0416b04": "明是相實相對。疏「六體德相對」等者，謂所成",
    "T36n1736_053:0416b05": "行體為證、成德為教。引鍊金喻者，十地皆",
    "T36n1736_053:0416b06": "有鍊金之喻。且初地云「是菩薩隨所勤修，",
    "T36n1736_053:0416b07": "供養諸佛教化眾生，皆以修行清淨地法",
    "T36n1736_053:0416b08": "所有善根悉以迴向一切智地，轉轉明淨調",
    "T36n1736_053:0416b09": "柔成就隨意堪用。佛子！譬如金師善巧鍊",
    "T36n1736_053:0416b10": "金，數數入火轉轉明淨，調柔成就隨意堪用。」",
    "T36n1736_053:0416b11": "釋曰：火即能鍊，喻供養佛等。金即所鍊，喻",
    "T36n1736_053:0416b12": "信心慈悲捨等。如世之金，在鑛石中融治",
    "T36n1736_053:0416b13": "便出，喻真地法與妄和合名曰眾生。行人",
    "T36n1736_053:0416b14": "修行至初入地時，出煩惱障。今至地滿，復",
    "T36n1736_053:0416b15": "更供養教化眾生，如重入火熏發真心令",
    "T36n1736_053:0416b16": "生信等，名為修行清淨地法。至二地時，",
    "T36n1736_053:0416b17": "如重以礬石煮之，方得清淨。初地之時，雖",
    "T36n1736_053:0416b18": "除慳垢，微過猶在。至二地時，慳嫉破戒並",
    "T36n1736_053:0416b19": "皆遠離，如轉清淨。至三地中，修習淨禪令",
    "T36n1736_053:0416b20": "其不退，如秤兩不減。四地集起菩提分法，",
    "T36n1736_053:0416b21": "如為莊嚴具。五地之中，以不住道方便起",
    "T36n1736_053:0416b22": "觀修治力故，如硨磲磨瑩轉更明淨。六地以",
    "T36n1736_053:0416b23": "觀因緣不住巧智修治力故，如瑠璃磨瑩光",
    "T36n1736_053:0416b24": "色轉盛。七地中具修一切菩提分法益更精",
    "T36n1736_053:0416b25": "妙，如以眾妙寶間錯莊嚴，轉更增勝倍益",
    "T36n1736_053:0416b26": "光明。八地之中無功用修，如持金寶冠置",
    "T36n1736_053:0416b27": "閻浮提主聖正頂上，一切群臣諸莊嚴具無",
    "T36n1736_053:0416b28": "與等者。九地菩薩智自在修，如善巧金師用",
    "T36n1736_053:0416b29": "作寶冠，轉輪聖王以嚴其首，四天下內一切",
    "T36n1736_053:0416c01": "小王及諸臣民諸莊嚴具無與等者。十地菩",
    "T36n1736_053:0416c02": "薩業自在修，譬如金師以上妙金作莊嚴",
    "T36n1736_053:0416c03": "具，大摩尼寶鈿廁其間，自在天王身自服戴，",
    "T36n1736_053:0416c04": "其餘人天莊嚴之具所不能及。釋曰：十地",
    "T36n1736_053:0416c05": "皆具金喻，意皆以金喻證，顯本性故。成信",
    "T36n1736_053:0416c06": "等德，以為教道，是修成故。然云「金與釧等」",
    "T36n1736_053:0416c07": "者，此經無釧之文，即嚴身具是。疏「七體用相",
    "T36n1736_053:0416c08": "對」等者，引文云「下珠放光，光喻於教，珠體",
    "T36n1736_053:0416c09": "喻證」者，即第四地調柔果中云「如摩尼寶，清",
    "T36n1736_053:0416c10": "淨光輪能放光明，非諸餘寶之所能及，風",
    "T36n1736_053:0416c11": "雨等緣悉不能壞。」論云「摩尼寶生光喻者，",
    "T36n1736_053:0416c12": "彼證智法明摩尼寶中放阿含光明，入無量",
    "T36n1736_053:0416c13": "法門智處普照示現。以是義故，此地釋名",
    "T36n1736_053:0416c14": "為焰地。」即其事也。疏「八自分勝進相對」等者，",
    "T36n1736_053:0416c15": "引文云「下歎金剛藏二力妙智。及辯名為",
    "T36n1736_053:0416c16": "證力，堅念教法為阿含」者，即大眾請中經",
    "T36n1736_053:0416c17": "云「上妙無垢智，無邊分別辯，宣暢深美言，第",
    "T36n1736_053:0416c18": "一義相應，念持清淨行。」謂前四句歎證，念持",
    "T36n1736_053:0416c19": "清淨行歎教。論云「初偈歎證力辯才成就。",
    "T36n1736_053:0416c20": "第二偈上句歎阿含力辯才成就，以證力、阿",
    "T36n1736_053:0416c21": "含力故能有所說，是故讚歎」是也。疏「九約",
    "T36n1736_053:0416c22": "詮就實相對」等者下，引論云「字身住處證智",
    "T36n1736_053:0416c23": "所攝，非無地智名句字身」者，即下示說分",
    "T36n1736_053:0416c24": "齊中鳥跡喻也。經云「如空中鳥跡，難說難",
    "T36n1736_053:0416c25": "可示。如是十地義，心意不能了。」論云「此",
    "T36n1736_053:0416c26": "偈是何義？如鳥行空中，跡處不可說，相",
    "T36n1736_053:0416c27": "亦不可見。何以故？虛空處鳥跡相，不可",
    "T36n1736_053:0416c28": "分別故，非無虛空行跡。如是鳥跡住處，名",
    "T36n1736_053:0416c29": "句字身住處，菩薩地智所攝，不可得說、不",
    "T36n1736_053:0417a01": "可得見、不可得聞。何以故？非如聲性故，",
    "T36n1736_053:0417a02": "非無地智名句字身。此中深故，示義大踴悅。」",
    "T36n1736_053:0417a03": "釋曰：空處之跡喻教，跡處之空喻證也。然",
    "T36n1736_053:0417a04": "上九重教證，前五前教、後證，後四前證，後教。",
    "T36n1736_053:0417a05": "又前五教則後後漸寬，證則後後漸狹。後四",
    "T36n1736_053:0417a06": "中證則後後漸寬，教則後後漸狹。疏「今當第",
    "T36n1736_053:0417a07": "四」者，第三結示兼遮妨難。恐有嫌繁，故以",
    "T36n1736_053:0417a08": "論文但云「復有阿含及證，如是次第，依初相",
    "T36n1736_053:0417a09": "應知。」謂令以阿含為始、以證為終，故云",
    "T36n1736_053:0417a10": "如是次第。依前始終，前始後終，云依初相",
    "T36n1736_053:0417a11": "應知。何用廣明？疏意恐人教證既多，對文生",
    "T36n1736_053:0417a12": "疑，故總併說，豈得為繁。疏「次依根本始終",
    "T36n1736_053:0417a13": "有十始終」下，釋別句義。疏文有四：一標指、",
    "T36n1736_053:0417a14": "二總科、三料揀、四正釋文。今初。謂菩薩利",
    "T36n1736_053:0417a15": "他，行該法界，隨宜例十耳。二「前三地前」下，",
    "T36n1736_053:0417a16": "總科可知。三「此狹前入」下，料揀。言「故此略",
    "T36n1736_053:0417a17": "無」者，明有亦無妨。若出所以，此中利他略",
    "T36n1736_053:0417a18": "自所聞。疏「一攝始終」下，四釋文。於中，初一",
    "T36n1736_053:0417a19": "句摽名、二牒經、三「謂以」下釋義。此取意釋，",
    "T36n1736_053:0417a20": "若具論云「思慧智隨所聞義受持說故」。謂",
    "T36n1736_053:0417a21": "如經如實說菩薩十地差別方便故，論經",
    "T36n1736_053:0417a22": "加方便之言，謂善巧集成十地之相。今經即",
    "T36n1736_053:0417a23": "差別中收。然論受持，即釋摽中攝義，故疏",
    "T36n1736_053:0417a24": "云「攝持所聞」，即自攝也。此上釋論。「稱思宣",
    "T36n1736_053:0417a25": "說」下，以論釋經。若不稱思，非如實說故。",
    "T36n1736_053:0417a26": "論云「思慧智說如實說」者，即是攝他。前入即",
    "T36n1736_053:0417a27": "以說為修，此則以說為思，亦是影略。以前",
    "T36n1736_053:0417a28": "說後無修，故以說為修；此中說後有修，故",
    "T36n1736_053:0417a29": "以說為思。疏「二欲始終緣念佛法」下，以論",
    "T36n1736_053:0417b01": "釋經。論具云「令證一切佛法故」。今謂經",
    "T36n1736_053:0417b02": "明緣念，非是自念，欲令物證所念法故。",
    "T36n1736_053:0417b03": "論云「欲言上品求心者，有二義故：一令物",
    "T36n1736_053:0417b04": "證、二唯緣佛法故。」疏「三行始終」，論釋云「觀",
    "T36n1736_053:0417b05": "分時中，無漏道品分別修覺相故。」論中修字",
    "T36n1736_053:0417b06": "釋摽名行字，依念進修名行，行即此經修",
    "T36n1736_053:0417b07": "習，故疏先解修習之言。疏「言分別無漏法」",
    "T36n1736_053:0417b08": "下，牒經解釋。即明地前菩薩於地上法而",
    "T36n1736_053:0417b09": "起觀修，但是意識名言分別。次「以未證」下，釋",
    "T36n1736_053:0417b10": "論觀分之時即加行位。然觀分言，論釋彼經",
    "T36n1736_053:0417b11": "觀字，以論經云觀達分別無漏法故。後「帶",
    "T36n1736_053:0417b12": "相」已下，釋經分別字，謂帶如相，故論名",
    "T36n1736_053:0417b13": "修覺相也。即《唯識》云「現前立少物，謂是唯",
    "T36n1736_053:0417b14": "識性。以有所得故，非實住唯識。」彼論釋四",
    "T36n1736_053:0417b15": "加行云「皆帶相故，未能證實。故說菩薩此",
    "T36n1736_053:0417b16": "四位中猶於現前安立少物，謂是唯識真",
    "T36n1736_053:0417b17": "勝義性。以彼空有相未除故，帶相觀心有",
    "T36n1736_053:0417b18": "所得故，非實安住真唯識性，彼相滅已方",
    "T36n1736_053:0417b19": "實安住。」彼疏釋云「心上變如，名為少物。此",
    "T36n1736_053:0417b20": "非無相，故名帶相。若證真時彼相便滅者，",
    "T36n1736_053:0417b21": "即是空所執相。有依他相，名空有相位。謂",
    "T36n1736_053:0417b22": "有空相是彼唯識真勝義性。由有此相未",
    "T36n1736_053:0417b23": "證真理，滅空有相方證真故。」彼論結云「依",
    "T36n1736_053:0417b24": "如是義，故有頌言：菩薩於定位，觀影唯是",
    "T36n1736_053:0417b25": "心，義相既滅除，審觀唯自相。如是住內心，",
    "T36n1736_053:0417b26": "知所取非有，次能取亦無，後觸無所得。」釋",
    "T36n1736_053:0417b27": "曰：此則結四加行，謂初二句煖位、次二句頂",
    "T36n1736_053:0417b28": "位、次二句中下忍、次一句即上忍位，合上",
    "T36n1736_053:0417b29": "三句為世第一，末句見位也。疏「四證始終」，",
    "T36n1736_053:0417c01": "具足，論云「四證始終見道時中法無我智方",
    "T36n1736_053:0417c02": "便故，如經『善決擇大智慧光明方便故』。是中",
    "T36n1736_053:0417c03": "善決擇者，擇中最勝。最勝者，法無我智故。大",
    "T36n1736_053:0417c04": "智慧者，過小乘故。光明者，對治無明故。此",
    "T36n1736_053:0417c05": "事中、彼時中皆善知故。」釋曰：此中論有三節，",
    "T36n1736_053:0417c06": "初略釋、次引經帖、後「是中」下隨難牒釋。今",
    "T36n1736_053:0417c07": "疏摘論鎖經，義無遺矣。然經中巧莊嚴字，",
    "T36n1736_053:0417c08": "是相見道，上皆真見道。疏乃當中，先釋大",
    "T36n1736_053:0417c09": "智。此二見道，即《唯識》第九。今欲釋疏，須知",
    "T36n1736_053:0417c10": "根源，先當具引彼論。論中先總釋偈意已，",
    "T36n1736_053:0417c11": "如上證入中已具引文。今但引二見道，即",
    "T36n1736_053:0417c12": "彼次論云「然此見道略有二種：一真見道，謂",
    "T36n1736_053:0417c13": "即所說無分別智，實證二空所顯真現，實",
    "T36n1736_053:0417c14": "斷二障分別隨眠。雖多剎那事方究竟，而相",
    "T36n1736_053:0417c15": "等故，總名一心。」釋曰：言雖多剎那者，此一",
    "T36n1736_053:0417c16": "心見道以無間解脫并一切勝進故。中間",
    "T36n1736_053:0417c17": "有多剎那。論云「有義：此中二空二障漸證",
    "T36n1736_053:0417c18": "漸斷，以有淺深麁細異故。有義：此中二空",
    "T36n1736_053:0417c19": "二障頓證頓斷，由意樂力有堪能故。」釋曰：",
    "T36n1736_053:0417c20": "加行意樂，欲俱斷故。論曰「二相見道，此復",
    "T36n1736_053:0417c21": "有二：一觀非安立諦，有三品心：一內遣有",
    "T36n1736_053:0417c22": "情假緣智，能除軟品分別隨眠。二內遣諸法",
    "T36n1736_053:0417c23": "假緣智，能除中品分別隨眠。三遍遣一切",
    "T36n1736_053:0417c24": "有情諸法假緣智，能除一切分別隨眠。前二",
    "T36n1736_053:0417c25": "名法智，各別緣故；第三名類智，總合緣故。」",
    "T36n1736_053:0417c26": "彼疏云「即三心見道」。釋曰：非安立者，即真",
    "T36n1736_053:0417c27": "如也。內謂內身。假者，談其無體。先計有情",
    "T36n1736_053:0417c28": "皆妄所計，但有內心似有情現，今能遣之。",
    "T36n1736_053:0417c29": "緣智者，謂能緣心中，即緣內身為境，遣",
    "T36n1736_053:0418a01": "有情假緣之智。然此中人法二障各分上下，",
    "T36n1736_053:0418a02": "麁者為上、細者為下，合為四類。然二麁者",
    "T36n1736_053:0418a03": "各別除之，以智猶弱未雙斷故，若上品智",
    "T36n1736_053:0418a04": "方能雙斷，此即隨智說為軟等者下也。初",
    "T36n1736_053:0418a05": "智名軟、次智名中，勝前劣後；後起名上，能",
    "T36n1736_053:0418a06": "斷見惑，此智最上。然初二智未能殊勝別",
    "T36n1736_053:0418a07": "緣內外身除我法假，第三心時其智上品，",
    "T36n1736_053:0418a08": "廣緣內外若我若法，故三別也。言類智者，",
    "T36n1736_053:0418a09": "前智𩒙故。論云「法真見道，二空見分自所",
    "T36n1736_053:0418a10": "斷障無間解脫，總別建立名相見道。」法者，倣",
    "T36n1736_053:0418a11": "學為義。真見道中雖有二空自證分，而見",
    "T36n1736_053:0418a12": "分親緣真如，所以法之。然見分中有無間",
    "T36n1736_053:0418a13": "解脫，隨自所斷障雖有四見分，無間道中",
    "T36n1736_053:0418a14": "斷惑別故。人法二見分各別法之，立初二",
    "T36n1736_053:0418a15": "心。解脫道中證理同故，人法二見總以法之",
    "T36n1736_053:0418a16": "有第三心，故論云「總別建立，名相見道。」論",
    "T36n1736_053:0418a17": "云「有義：此三即是真見道攝，以相見道緣",
    "T36n1736_053:0418a18": "四諦故。有義：此三是相見道，以真見道不",
    "T36n1736_053:0418a19": "別緣故。」釋曰：論以後義為正，故疏但云「相",
    "T36n1736_053:0418a20": "見道有二」。論云「二緣安立諦有十六心」等，",
    "T36n1736_053:0418a21": "前〈迴向品〉十六智寶處已引。但觀上所引論",
    "T36n1736_053:0418a22": "文，疏文易了。然疏中有二：先標位云即見",
    "T36n1736_053:0418a23": "道位，通二見道。次「大智」下牒經以釋。當中",
    "T36n1736_053:0418a24": "牒釋者，大智即是二見道依，依真見道以立",
    "T36n1736_053:0418a25": "相故，故先明真。言「即真見道」者，辨位。言「根",
    "T36n1736_053:0418a26": "本法無我智」者，出體也，謂即所說無分別",
    "T36n1736_053:0418a27": "智。然《唯識論》實證二空，今文為簡勝二乘",
    "T36n1736_053:0418a28": "故，標法無我。言「治無明」者，根本智用，正破",
    "T36n1736_053:0418a29": "迷理無明。疏「此智親證真如」下，釋善選擇",
    "T36n1736_053:0418b01": "大光明言。而善字兩用，善觀察者，實證如故，",
    "T36n1736_053:0418b02": "即上《唯識》實證二空所顯真如；從「平等平等」",
    "T36n1736_053:0418b03": "下，即前論文，正釋論偈無得之言，以能證所",
    "T36n1736_053:0418b04": "證俱離二取故，有二平等。言「離二取相」，即",
    "T36n1736_053:0418b05": "平等義，若有二取，非善觀故。疏「實斷二障」",
    "T36n1736_053:0418b06": "下，即全用《唯識論》文，用釋善選擇語。二障",
    "T36n1736_053:0418b07": "即煩惱所知，前入就根本能生，故云二我。",
    "T36n1736_053:0418b08": "今通就能生所生，故云二障。其分別隨眠，已",
    "T36n1736_053:0418b09": "如前釋。疏「即相見道」下，釋相見道中，文分",
    "T36n1736_053:0418b10": "三：初正就相見以釋莊嚴、二雙就二智以",
    "T36n1736_053:0418b11": "釋莊嚴、三釋本論。初中「即相見道」者，辦位",
    "T36n1736_053:0418b12": "也。「是後得智」者，出體也。「故論名方便」者，以",
    "T36n1736_053:0418b13": "論證成是後得義。「方便即巧」者，以論會經。",
    "T36n1736_053:0418b14": "疏「法真見道種種建立」者，釋莊嚴義。具如",
    "T36n1736_053:0418b15": "上引，謂三心十六心，故云種種建立。疏「又莊",
    "T36n1736_053:0418b16": "嚴」下，第二雙就二智以釋莊嚴。不同前義，",
    "T36n1736_053:0418b17": "但用後得。言「由得此二善達法界」者，法界",
    "T36n1736_053:0418b18": "有事理二智別能了之，亦以無礙二智了",
    "T36n1736_053:0418b19": "事理無礙法界等也。疏「於多百門」等者，謂",
    "T36n1736_053:0418b20": "於一念頃得百三昧，得見百佛、知百佛神",
    "T36n1736_053:0418b21": "力、能動百世界、能過百佛世界、能照百佛",
    "T36n1736_053:0418b22": "世界、能教化百世界眾生、能住壽百劫、能",
    "T36n1736_053:0418b23": "知前後際各百劫事、能入百法門，能示現百",
    "T36n1736_053:0418b24": "身，一一身現百菩薩以為眷屬等，故云",
    "T36n1736_053:0418b25": "於多百門皆由二智得自在也。疏「論云：此",
    "T36n1736_053:0418b26": "事中」下，第三釋本論。然古有三釋。一云：此",
    "T36n1736_053:0418b27": "事中即真見道，彼時中即前觀分之時。二云：",
    "T36n1736_053:0418b28": "此事中同前，彼時中即後修道位中，亦須善",
    "T36n1736_053:0418b29": "了，如下發趣果中須知二地乃至佛果等。",
    "T36n1736_053:0418c01": "三云：此事即後得相見道中，彼時中即是根",
    "T36n1736_053:0418c02": "本智真見道，皆須善知。今以後義稍正，故",
    "T36n1736_053:0418c03": "依傍之而皆屬相見道；並是後得，故異昔",
    "T36n1736_053:0418c04": "解，以法真見道觀彼正證亦後得故。疏",
    "T36n1736_053:0418c05": "「相望前真故名為彼」者，則相為此也。疏「五修",
    "T36n1736_053:0418c06": "道始終」等者，修道之義已見入中。疏「論云：",
    "T36n1736_053:0418c07": "出世間智智力」者，出世間智即根本智。重",
    "T36n1736_053:0418c08": "言智者，即後得智。從「以後得」下，疏釋可知。",
    "T36n1736_053:0418c09": "疏「上寄從二地至七地」者，以功用行滿，二僧",
    "T36n1736_053:0418c10": "祇滿為一類故。初地二見道，後即是修道。",
    "T36n1736_053:0418c11": "且約地分，見屬初地，故從二說。疏「寄入",
    "T36n1736_053:0418c12": "八地至於佛地」者，然論但云「此處菩薩於",
    "T36n1736_053:0418c13": "菩提有五障」，不配地位，配即遠公之意。而",
    "T36n1736_053:0418c14": "彼不立等覺，即佛地之中治於二障。又彼",
    "T36n1736_053:0418c15": "云寄在八地至於佛地，則最後句以為佛",
    "T36n1736_053:0418c16": "位，便乖後無佛盡之言。故疏云「寄入八地」",
    "T36n1736_053:0418c17": "等，則正在等覺斷第五障當入佛地，故未",
    "T36n1736_053:0418c18": "有佛盡。然疏文有二：先寄位釋、後約通",
    "T36n1736_053:0418c19": "相釋，以此五障地前即容對治，故地地用",
    "T36n1736_053:0418c20": "之。由上已配七地，故依遠公先配八地",
    "T36n1736_053:0418c21": "已上。然此五障亦虛亦實，謂有此障者不",
    "T36n1736_053:0418c22": "得五種功德，名為實障；已登地者實無此",
    "T36n1736_053:0418c23": "障，假立顯得，名之為虛。五中，前二是其解",
    "T36n1736_053:0418c24": "障、次二行障、後一用障。今初，解障。疏「不能",
    "T36n1736_053:0418c25": "破邪論障即是所治」者，乖理之言名曰邪",
    "T36n1736_053:0418c26": "論。不堪以正摧邪，稱曰不能。此一段具有",
    "T36n1736_053:0418c27": "《瑜伽》十五釋，因明中論有七例，頌云「論體、",
    "T36n1736_053:0418c28": "論處所、論據、論莊嚴、論負、論出離、論多所作",
    "T36n1736_053:0418c29": "法。」第一論體，有六：一言論、二尚論、三諍論、",
    "T36n1736_053:0419a01": "四毀謗論、五順正論、六教道論。一言論者，謂",
    "T36n1736_053:0419a02": "一切言說言音言辭，是名言論。二尚論者，",
    "T36n1736_053:0419a03": "謂諸世間隨所應聞所有言論。下取意略",
    "T36n1736_053:0419a04": "引。三諍論，謂或依諸欲所起，自他所攝諸",
    "T36n1736_053:0419a05": "欲更相侵奪等云云；或因惡行所起，自身",
    "T36n1736_053:0419a06": "惡行他相譏毀等云云；或依諸見所起云云。四",
    "T36n1736_053:0419a07": "毀謗論者，謂懷憤發者，以染污心振發威",
    "T36n1736_053:0419a08": "勢，更相擯毀所有言論云云。五順正論者，謂",
    "T36n1736_053:0419a09": "於善說法律中，為諸有情宣說正法云云，隨",
    "T36n1736_053:0419a10": "順正行、隨順解故。六教道論者，謂教修習",
    "T36n1736_053:0419a11": "增上心學、增上慧學、增上戒學等云云。最後",
    "T36n1736_053:0419a12": "二論是真實，能引義利，所應修習。中間二",
    "T36n1736_053:0419a13": "論，能引無義，故應遠離。初之二論，應分別",
    "T36n1736_053:0419a14": "之。第二論處所，有六：一於王家、二於執理",
    "T36n1736_053:0419a15": "家、三於大眾中、四於賢哲前、五於解法義",
    "T36n1736_053:0419a16": "沙門婆羅門前、六於樂法義者前。第三論",
    "T36n1736_053:0419a17": "所據者，據即依義。所依有十，謂所成立義",
    "T36n1736_053:0419a18": "有二：一自性、二差別。自性，謂有立為有、無",
    "T36n1736_053:0419a19": "立為無。差別，謂有常無常等。能成立法有",
    "T36n1736_053:0419a20": "八：一立宗、二辨因、三引喻、四同類、五異",
    "T36n1736_053:0419a21": "類、六現量、七比量、八正教云云。同類謂隨所",
    "T36n1736_053:0419a22": "立法，望餘展轉，少分相似云云。異類望餘，少",
    "T36n1736_053:0419a23": "分不相似。現量有三：一非不現見、二非已",
    "T36n1736_053:0419a24": "思應思、三非錯亂境云云。此下取意釋。謂初如",
    "T36n1736_053:0419a25": "眼見等。二如良醫授藥，色香味足，有大勢",
    "T36n1736_053:0419a26": "力，纔取便成取所依止。病若未愈，名為應",
    "T36n1736_053:0419a27": "思；其病若愈，名為已思。亦如瑜伽師作地",
    "T36n1736_053:0419a28": "水火等觀，建立境界取之所依。三非錯亂",
    "T36n1736_053:0419a29": "者，謂想亂數亂等云云。上總謂有世間現量。",
    "T36n1736_053:0419b01": "有出世間現量，謂出世智所行境。七比量者，",
    "T36n1736_053:0419b02": "謂與思擇俱已思應思所有境界。此復有五：",
    "T36n1736_053:0419b03": "一相比量，如見煙，比知有火等云云。二體比",
    "T36n1736_053:0419b04": "量，謂現見彼自體性，比類彼物不現見體，",
    "T36n1736_053:0419b05": "如以現比過未等。又如飲食衣服等，現見",
    "T36n1736_053:0419b06": "一分得失之相，比知一切等云云。三業比量，",
    "T36n1736_053:0419b07": "謂以作用比業所依，如見遠物無有動",
    "T36n1736_053:0419b08": "搖，鳥居其上，比知机等。唯聞哮吼，比知",
    "T36n1736_053:0419b09": "師子等云云。四法比量，謂以相隣相屬之法，",
    "T36n1736_053:0419b10": "比餘相隣相屬之法。如屬無常，比知有苦。",
    "T36n1736_053:0419b11": "以屬苦故，比空無我云云。五因果比量，謂以",
    "T36n1736_053:0419b12": "因果展轉相比。如見有行，比至餘方。見",
    "T36n1736_053:0419b13": "至餘方，比先有行。見善作業，比知當有",
    "T36n1736_053:0419b14": "大富等云云。八正教量者，一切智所說言教。",
    "T36n1736_053:0419b15": "此復三種：一不違聖言、二能治雜染、三不",
    "T36n1736_053:0419b16": "違法相云云。已說論據。第四論莊嚴者，略",
    "T36n1736_053:0419b17": "有五種：一善自他宗、二語具圓滿、三無畏、",
    "T36n1736_053:0419b18": "四敦肅、五應供。語具圓滿，謂凡有所說皆",
    "T36n1736_053:0419b19": "以其聲，不以非聲。聲者具五德：一不鄙陋、",
    "T36n1736_053:0419b20": "二不輕易、三雄朗、四相應、五義善。相應者，",
    "T36n1736_053:0419b21": "謂前後法義相符云云。無畏，可知。敦肅者，謂",
    "T36n1736_053:0419b22": "如有一人待時方說而不嚵速，是名敦肅。",
    "T36n1736_053:0419b23": "應供者，謂如有一人為性調善不惱於他，",
    "T36n1736_053:0419b24": "乃至言詞柔軟如對善友云云。第五論墮負",
    "T36n1736_053:0419b25": "者，謂有三種：一捨言、二言屈、三言過。捨言",
    "T36n1736_053:0419b26": "者取意，謂辭謝對論者，言我不善論等。",
    "T36n1736_053:0419b27": "二言屈者，為對論者之所屈伏、或託餘事",
    "T36n1736_053:0419b28": "方便而退、或引外言、或現憤發、或默然等",
    "T36n1736_053:0419b29": "云云。言過者，謂雜亂麁獷、不辯了、無限量、非",
    "T36n1736_053:0419c01": "義相應、不以時、不決定、不顯了、不相續",
    "T36n1736_053:0419c02": "等云云。第六論出離者，先應以彼三種觀察",
    "T36n1736_053:0419c03": "論端，方興言論、或不與論，名論出離。謂一",
    "T36n1736_053:0419c04": "觀察得失、二觀察時眾、三觀察善巧及不善",
    "T36n1736_053:0419c05": "巧。觀得失者，謂我立論，無自損、損他、俱損",
    "T36n1736_053:0419c06": "等耶云云。觀時眾，有僻執耶、有正見耶等。",
    "T36n1736_053:0419c07": "觀善巧不善巧者，謂自觀我於論處論據等",
    "T36n1736_053:0419c08": "為善不善等云云。第七論多所作法，有三種：",
    "T36n1736_053:0419c09": "一善自他宗、二勇猛無畏、三辯才無竭。由",
    "T36n1736_053:0419c10": "有此三能善酬答，故名多所作法耳。釋曰：",
    "T36n1736_053:0419c11": "上所引《瑜伽》略其大綱，廣說如彼。但觀所",
    "T36n1736_053:0419c12": "引論文，疏文居然易了。今更略釋：一隨所住",
    "T36n1736_053:0419c13": "處等者，即善於他宗。下次第顯說，兼善",
    "T36n1736_053:0419c14": "自宗。然經云隨所住處，亦兼論處所，而文",
    "T36n1736_053:0419c15": "正在執著之處，故次便云次第顯說等。疏",
    "T36n1736_053:0419c16": "「以宗因喻現比教量，顯己正義隨病治之，",
    "T36n1736_053:0419c17": "上皆論所據」者，顯己正義，即所據中所成二",
    "T36n1736_053:0419c18": "義自性差別，此二即是己宗能成。入中，文但",
    "T36n1736_053:0419c19": "有六，闕同類異類，以此二但約所立，與餘",
    "T36n1736_053:0419c20": "有少同異，故是喻及宗中攝之。言隨病治",
    "T36n1736_053:0419c21": "之者，以所執非一故。疏「辯才即論體」者，流",
    "T36n1736_053:0419c22": "於聽表曰辯，巧應物心曰才。即是言論宣",
    "T36n1736_053:0419c23": "說教道，順正理故。疏「亦論莊嚴」者，標，下出",
    "T36n1736_053:0419c24": "莊嚴。莊嚴有五，無畏一種，前句已有；善自",
    "T36n1736_053:0419c25": "他宗，後所作法中兼明。此但有三：一語具圓",
    "T36n1736_053:0419c26": "滿。二順言者，即是應供，謂不惱於他，言辭",
    "T36n1736_053:0419c27": "柔軟，故曰順言。三敦肅，可知。疏「又上皆論",
    "T36n1736_053:0419c28": "多所作法」者，此標，謂總收上二門，一句以成",
    "T36n1736_053:0419c29": "所作法。「一善自」下，列。言「配文可知」者，下二可",
    "T36n1736_053:0420a01": "知。善自他宗，即隨所著處，即善他宗。次第顯",
    "T36n1736_053:0420a02": "說，即善自宗。疏「謂善觀察得失」等者，等取",
    "T36n1736_053:0420a03": "餘二，謂時眾及善巧不善巧。從「由具上諸義」",
    "T36n1736_053:0420a04": "下，即仍前五例釋不墮負，謂有體、有據、有",
    "T36n1736_053:0420a05": "嚴、有作，既出離有能，何得墮負？疏「由破",
    "T36n1736_053:0420a06": "此障得入八地」者，謂七地中猶有此障",
    "T36n1736_053:0420a07": "不入，八地破故得入。下四句例然。疏「上明",
    "T36n1736_053:0420a08": "能破此顯能立」者，總釋意也。《因明論》云「能",
    "T36n1736_053:0420a09": "立與能破，及似唯悟他。現量與比量，及似",
    "T36n1736_053:0420a10": "唯自悟。」此之一偈總有八義：一真能立、二似",
    "T36n1736_053:0420a11": "能立、三真能破、四似能破、五真現量、六似現",
    "T36n1736_053:0420a12": "量、七真比量、八似比量。今此辨於利他，故",
    "T36n1736_053:0420a13": "但明能立破。而菩薩離過，但有真能立破，",
    "T36n1736_053:0420a14": "無似能立破。疏「又上五障」下，二重收總釋，",
    "T36n1736_053:0420a15": "不要對他，則令諸菩薩皆離此五，則得菩",
    "T36n1736_053:0420a16": "提。疏「第六正顯加相」等者，疏文有三：一引",
    "T36n1736_053:0420a17": "論生起。「何故加」，結前。「云何加」，生後。言云何",
    "T36n1736_053:0420a18": "者，謂加相云何。二「加相有三」下，辨加相。",
    "T36n1736_053:0420a19": "言「約別說」者，謂以身加身、以口加口等。",
    "T36n1736_053:0420a20": "言「如實說者能加則局」者，謂能加隨舉一",
    "T36n1736_053:0420a21": "業即加，所加三業故。三「承前語便」下，辨加",
    "T36n1736_053:0420a22": "次第。於中二：先辨諸佛加，次第可知；後「若約",
    "T36n1736_053:0420a23": "舍那」下，辨本師。次第意加，即承佛神力，",
    "T36n1736_053:0420a24": "入菩薩大智慧光明三昧。「次身光照觸」等者，",
    "T36n1736_053:0420a25": "即下如來加請文中，放眉間光照十方竟，",
    "T36n1736_053:0420a26": "云「又照十方一切世界，一切諸佛所加說法",
    "T36n1736_053:0420a27": "菩薩金剛藏之身」是。「後雲臺」下口加者，時光",
    "T36n1736_053:0420a28": "臺中以諸佛威神力故，而說頌言「佛無等等",
    "T36n1736_053:0420a29": "如虛空，十力無量勝功德，人間最勝世中上，",
    "T36n1736_053:0420b01": "釋師子法加於彼」是也。言「令演」者，彼次偈",
    "T36n1736_053:0420b02": "云「佛子當承諸佛，力開此法王最勝藏，諸地",
    "T36n1736_053:0420b03": "廣智勝妙行，以佛威神分別說。」即其文也。謂",
    "T36n1736_053:0420b04": "即先須冥加，次放光成臺，後方得臺中勸說，",
    "T36n1736_053:0420b05": "云亦義次第。疏「總中令以樂說辯」等者，謂",
    "T36n1736_053:0420b06": "以樂說為能說，說十地之法義故。經云「辯",
    "T36n1736_053:0420b07": "說，說必有詞。其所說中，名相差別即是法義。」",
    "T36n1736_053:0420b08": "論以名相釋於差別。亦可在口為辯，辯通",
    "T36n1736_053:0420b09": "四辯也。「不違」已下，釋善巧字。疏「自他因緣方",
    "T36n1736_053:0420b10": "有說故」者，自力為因、他力為緣故。疏「攝此",
    "T36n1736_053:0420b11": "九力」，此句總標。二「以因中有四」下，總出四",
    "T36n1736_053:0420b12": "淨所以。言「因中有四義」者，揀非約緣，但",
    "T36n1736_053:0420b13": "就自力因中耳。亦如泛舉因緣生法中",
    "T36n1736_053:0420b14": "有其四義，如穀子為因、水土為緣，能生於",
    "T36n1736_053:0420b15": "芽。但就穀子，即有四義：一緣不生、自因生",
    "T36n1736_053:0420b16": "故，即穀子是有力義。二因不生、自緣生故，即",
    "T36n1736_053:0420b17": "穀子上有無力義。要具有力無力，方能生",
    "T36n1736_053:0420b18": "芽，即第三義。總攝上三，即穀子之德是第四",
    "T36n1736_053:0420b19": "義。一有力能作故，有有作善法淨。二無力不",
    "T36n1736_053:0420b20": "能作，故有無作法淨。三具二，能引生故，有",
    "T36n1736_053:0420b21": "教化眾生淨。四泯攝前三，稱理成德，故有",
    "T36n1736_053:0420b22": "第四身淨。泯謂泯絕，以三不相離，互相即",
    "T36n1736_053:0420b23": "故，便互泯奪。攝者，三不相離，舉一全收，具",
    "T36n1736_053:0420b24": "泯奪義，故稱理成德。又上四義，前三行圓、",
    "T36n1736_053:0420b25": "後一行滿。前三之中，前二自利、後一利他自",
    "T36n1736_053:0420b26": "利。二中，依體相分故，有有作無作。然其別",
    "T36n1736_053:0420b27": "義正在前二，此二並以真心為體。以真心",
    "T36n1736_053:0420b28": "中，有於三大：順體相大，故有無作法淨。順",
    "T36n1736_053:0420b29": "用大，故有有作善法淨。言有作者，即是教",
    "T36n1736_053:0420c01": "行。教行本無順性德用，而修起故，名為有",
    "T36n1736_053:0420c02": "作。有作順理，故名為善。善之自體，故名為",
    "T36n1736_053:0420c03": "法。法出垢染，自之為淨。言無作者，即是",
    "T36n1736_053:0420c04": "證行。性出自古，不由緣造，故名無作。此無",
    "T36n1736_053:0420c05": "作體，更不順他、不立善言，若約性善，亦可",
    "T36n1736_053:0420c06": "名善。論依前義，故無善字。法淨二義，不異",
    "T36n1736_053:0420c07": "前釋。然其純真不生、單妄不成，真妄和合",
    "T36n1736_053:0420c08": "方有所作。無明內熏、惡友外引，造諸惡行，",
    "T36n1736_053:0420c09": "背真流轉。真如內熏、善友外引，造諸善行，",
    "T36n1736_053:0420c10": "反本還源。順真名善、順真為善，即無",
    "T36n1736_053:0420c11": "妄可治，不成善故。由順性無慳貪故，隨",
    "T36n1736_053:0420c12": "順修行檀波羅蜜，則反慳貪成於檀度之",
    "T36n1736_053:0420c13": "善。餘可例知。然此二淨，若在凡時，但可有",
    "T36n1736_053:0420c14": "性名作無作，不得名淨。然無作體，古今常",
    "T36n1736_053:0420c15": "湛體無增減；約就於緣，有隱有顯、有始",
    "T36n1736_053:0420c16": "有終，說因說果。有作法體本無其體，但可",
    "T36n1736_053:0420c17": "依生，方名有作。如樹有芽等、乳有酪等，非",
    "T36n1736_053:0420c18": "是事有。然雖修生，若無有性，修不可生，故",
    "T36n1736_053:0420c19": "作無作皆名有性。此二入住有作名為習種",
    "T36n1736_053:0420c20": "性攝，無作名為性種性攝。若就解行，有作",
    "T36n1736_053:0420c21": "名方便淨，無作名體性淨。今就聖位，有作",
    "T36n1736_053:0420c22": "名教行，無作名證行。若至果位，有作名方",
    "T36n1736_053:0420c23": "便淨；菩提涅槃及報身佛，無作名為性淨。菩",
    "T36n1736_053:0420c24": "提涅槃及法身佛，此二無礙。今明剛藏內順",
    "T36n1736_053:0420c25": "德用、萬行爰增，云有作淨。心冥性德、思慮",
    "T36n1736_053:0420c26": "斯寂，有無作淨。大意如是。次正釋文。疏「一",
    "T36n1736_053:0420c27": "淨自善」下，釋此一淨，文有四節：初句牒經。",
    "T36n1736_053:0420c28": "二「有作善法淨」，依論立名。三「即是教行」，出其",
    "T36n1736_053:0420c29": "行體。四「亦約相故名為有作」，依體釋名。謂",
    "T36n1736_053:0421a01": "由約相約教故有修作，修作即是教行。疏",
    "T36n1736_053:0421a02": "「二普淨法界故者」，釋此一淨，文有五段：一",
    "T36n1736_053:0421a03": "初句牒經。二「無作法淨」，依論立名。三「此約",
    "T36n1736_053:0421a04": "證行」，出其行體。四「亦約體故名為無作」，依體",
    "T36n1736_053:0421a05": "釋名。由約體故，無有修作，但出妄染故",
    "T36n1736_053:0421a06": "得稱淨。如拂雲霧顯出晴空，故此但約",
    "T36n1736_053:0421a07": "顯體名淨，不同前門對治名淨。五「依此性",
    "T36n1736_053:0421a08": "相」下，雙結上二。先結二淨，性即體證、相即",
    "T36n1736_053:0421a09": "相教；後「上二皆自利」者，結上自利，生下第三",
    "T36n1736_053:0421a10": "利他故也。疏「餘六句經」下，釋第四淨。疏文有",
    "T36n1736_053:0421a11": "三：第一標名，約體無垢故名身淨。第二「攝",
    "T36n1736_053:0421a12": "為三種盡」下，依論開義。於中亦三：初句標，",
    "T36n1736_053:0421a13": "望論是開為三，望經六句，六攝為三。「二皆",
    "T36n1736_053:0421a14": "顯二利滿故成德」者，總顯三盡但滿上三句，",
    "T36n1736_053:0421a15": "二利故下三盡中皆有二利。三「成德有二」下，",
    "T36n1736_053:0421a16": "出三所以。言「後二盡」者，一對下彰出，有",
    "T36n1736_053:0421a17": "二乘不同盡；二對上彰入，故有佛盡。故此",
    "T36n1736_053:0421a18": "三盡約人為三：一自約菩薩、二出二乘、三",
    "T36n1736_053:0421a19": "上同佛。疏「初菩薩盡者」下，第三隨文解釋。",
    "T36n1736_053:0421a20": "於中，初句標名。具足，論云「一菩薩盡，有二",
    "T36n1736_053:0421a21": "種利益。」疏「初句位滿」是一益，即顯後二句成",
    "T36n1736_053:0421a22": "益為二。今初，即經深入法身智身故。從「謂",
    "T36n1736_053:0421a23": "十地」下，疏釋。今疏先以《起信》意釋，後用本",
    "T36n1736_053:0421a24": "論。今初，即釋本覺中隨染本覺之文。論云",
    "T36n1736_053:0421a25": "「復次本覺隨染分別，生二種相，與彼本覺",
    "T36n1736_053:0421a26": "不相捨離。云何為二？一者智淨相、二者不思",
    "T36n1736_053:0421a27": "議業相。智淨相者，謂依法力熏習如實修行，",
    "T36n1736_053:0421a28": "滿足方便故，破和合識相、滅相續心相，顯",
    "T36n1736_053:0421a29": "現法身，智純淨故。」今正用此智淨相。言智淨",
    "T36n1736_053:0421b01": "相者，即本覺隨染還淨之相。不思議業相者，",
    "T36n1736_053:0421b02": "明還淨本覺業用之相。此之二門，若離染緣",
    "T36n1736_053:0421b03": "則不能得成，故云隨染。此智淨中，論文先",
    "T36n1736_053:0421b04": "明因法力熏習，此是地前，非今所用。如實修",
    "T36n1736_053:0421b05": "行，此當地上。十地行終，故云滿足方便，此在",
    "T36n1736_053:0421b06": "金剛因位之極。今疏取意，故云「謂十地勝進」。",
    "T36n1736_053:0421b07": "從「破和合識」下，辨果也。謂本以不生不滅",
    "T36n1736_053:0421b08": "與生滅和合，名阿賴耶識。今破和合識，由",
    "T36n1736_053:0421b09": "滅生滅之相，顯其不生不滅之性，此根本無",
    "T36n1736_053:0421b10": "明盡，故心無所合，即顯法身本覺義也。即",
    "T36n1736_053:0421b11": "於此時，能染心中滅業相等相續之相，不",
    "T36n1736_053:0421b12": "滅心體，故令本覺還源成淳淨圓智，以相",
    "T36n1736_053:0421b13": "續心體即本覺故。今疏不引智淳淨者，智",
    "T36n1736_053:0421b14": "淳淨言意在下疏。疏「從非心意識」下，是本論",
    "T36n1736_053:0421b15": "意。論具云「菩薩盡者，法身離心意識，唯智",
    "T36n1736_053:0421b16": "依止，如經法身智身故。」今疏言「非心意識",
    "T36n1736_053:0421b17": "之所能得」，即取論意反成法身。了心體離",
    "T36n1736_053:0421b18": "念不可得，故說名法身。故慮知集起思量分",
    "T36n1736_053:0421b19": "別安能得耶？從「如智所依」下，釋智身體。此",
    "T36n1736_053:0421b20": "一句向上順成法身，法身唯為智依，故非",
    "T36n1736_053:0421b21": "心等能得。二向下成智身，即依法身之智，",
    "T36n1736_053:0421b22": "即是智身始覺義也。然此始覺，無別始覺，即",
    "T36n1736_053:0421b23": "是本覺隨染而作。今染緣既息，始還同本，故",
    "T36n1736_053:0421b24": "云淳淨，即法報一體。故經云「唯如如及如如",
    "T36n1736_053:0421b25": "智獨存，名為法身。」故次下論云「若無明滅，相",
    "T36n1736_053:0421b26": "續即滅，智性不滅。」明知智身全同法性。",
    "T36n1736_053:0421b27": "如金成像，像不離金，從能所證義分二身",
    "T36n1736_053:0421b28": "耳。疏「菩薩照寂故云深入」者，此以《瓔珞經》",
    "T36n1736_053:0421b29": "釋深入義。彼經云「等覺照寂，妙覺寂照。」今是",
    "T36n1736_053:0421c01": "菩薩，故云照寂。則等覺已還，未為深入。疏",
    "T36n1736_053:0421c02": "「後二句成益」等者，此句總標。「一成現報」，纔證",
    "T36n1736_053:0421c03": "十地，得離垢三昧。末後有一三昧，名受一",
    "T36n1736_053:0421c04": "切智勝職。此三昧現在前時，有大寶蓮華忽",
    "T36n1736_053:0421c05": "然出現，身坐其上，十方諸佛現身灌頂，名為",
    "T36n1736_053:0421c06": "受位，故是現報。廣如第十地說。然泛明受",
    "T36n1736_053:0421c07": "位，略有三種：一唯就相。如彌勒等，示居長",
    "T36n1736_053:0421c08": "子，已窮聖位，授記當來次補佛處。二就相",
    "T36n1736_053:0421c09": "顯實。如〈迴向〉所引，名為得位。三唯就實，十",
    "T36n1736_053:0421c10": "地行滿眾累永寂，法身之相顯自心源，名",
    "T36n1736_053:0421c11": "為得位。雖有三義，今取第二，故云現報。疏",
    "T36n1736_053:0421c12": "「二成後報益」，疏有三節：初句標名；二「十地",
    "T36n1736_053:0421c13": "攝報」下，取論意釋經；三正引論釋。二中，然",
    "T36n1736_053:0421c14": "十地各有攝報之果。初地多作閻浮提王，二",
    "T36n1736_053:0421c15": "地輪王乃至十地為大自在天王，今是第",
    "T36n1736_053:0421c16": "十。言「色形中極」者，《俱舍》云「欲天俱盧舍，",
    "T36n1736_053:0421c17": "四分一一增。色天瑜繕那，初四增半半。此上",
    "T36n1736_053:0421c18": "增倍倍，唯無雲減三。」謂色界十七天，初之四",
    "T36n1736_053:0421c19": "天各半瑜繕那，至於第四方二由旬。此上增",
    "T36n1736_053:0421c20": "倍倍，謂第五有四，第六有八，七有十六，八",
    "T36n1736_053:0421c21": "有三十二，九有六十四，第十合有一百二",
    "T36n1736_053:0421c22": "十八。十即無雲，欲成上都數，故減於三，有",
    "T36n1736_053:0421c23": "一百二十五。則第十一有二百五十，十二五",
    "T36n1736_053:0421c24": "百，十三一千，十四二千，十五四千，十六八",
    "T36n1736_053:0421c25": "千，十七一萬六千。故至十七，即色究竟，身高",
    "T36n1736_053:0421c26": "一萬六千由旬，故云高大。言「居有頂」者，唯",
    "T36n1736_053:0421c27": "是色界之頂，無色無處，故此便為三有之頂。",
    "T36n1736_053:0421c28": "疏「二約三乘」下，上就攝報，王身為大；今約",
    "T36n1736_053:0421c29": "成佛，報身為大。然云約三乘者，以一乘中",
    "T36n1736_053:0422a01": "唯說攝報，多作此王亦不必作，而其實成",
    "T36n1736_053:0422a02": "妙覺，不局於處、不定於天，於閻浮提成",
    "T36n1736_053:0422a03": "亦成真佛，故指三乘。而三乘意，亦就攝報",
    "T36n1736_053:0422a04": "身為彼王，於彼成佛即周法界。學人便謂",
    "T36n1736_053:0422a05": "報身之佛，在色究竟，則令報身報土皆成",
    "T36n1736_053:0422a06": "局劣。故指三乘，便為不周法界。疏「論云」下，",
    "T36n1736_053:0422a07": "三引論釋。從「智處二義」即，疏釋論二義，亦",
    "T36n1736_053:0422a08": "順上高大二義。一即就攝報之身，智便自在",
    "T36n1736_053:0422a09": "故。〈賢首品〉云「摩醯首羅智自在，大海龍王降",
    "T36n1736_053:0422a10": "雨時，悉能分別數其滴，於一念中皆辯了。」",
    "T36n1736_053:0422a11": "即其文也。然此天何以為智處耶？以下天定",
    "T36n1736_053:0422a12": "少、四空定多，以四禪中定慧均等，色界中極",
    "T36n1736_053:0422a13": "故。又約二乘之人，多以無漏之智熏習禪",
    "T36n1736_053:0422a14": "定故。疏「二攝報智滿成種智故」者，此有二",
    "T36n1736_053:0422a15": "意：一約未成佛，但是十地攝報，居彼智度",
    "T36n1736_053:0422a16": "已圓，故云攝報智滿。二就彼天上得成菩",
    "T36n1736_053:0422a17": "提，具足種智，名為智處。然論成佛，通說有",
    "T36n1736_053:0422a18": "三：一寄化顯實，在閻浮提即周法界。二",
    "T36n1736_053:0422a19": "寄報顯實，在色究竟成便遍法界。三就",
    "T36n1736_053:0422a20": "實顯實，妙出三世，不可定其時處身相。",
    "T36n1736_053:0422a21": "今就中義。疏「二寄對顯勝」下，釋後二盡。此",
    "T36n1736_053:0422a22": "句總標。「一對下彰出」下，釋第二盡也。疏「以",
    "T36n1736_053:0422a23": "二乘雖度五道」下，疏釋上論涅槃道淨。言",
    "T36n1736_053:0422a24": "「三餘」者，一無明住地惑，為煩惱餘；二無漏",
    "T36n1736_053:0422a25": "有分別業，為業餘；三變易生死，為苦餘。故",
    "T36n1736_053:0422a26": "有三餘，涅槃非淨，即《佛性論》文。故《法華》云",
    "T36n1736_053:0422a27": "「是人於何而得解脫？但離虛妄名為解脫。",
    "T36n1736_053:0422a28": "其實未得一切解脫，佛說是人未實滅度。",
    "T36n1736_053:0422a29": "斯人未得無上道故」等。第一疏中已廣分",
    "T36n1736_053:0422b01": "別。今則金剛藏已出三餘，故涅槃道淨。經",
    "T36n1736_053:0422b02": "言出世善根者，根者即無貪等。既盡所知",
    "T36n1736_053:0422b03": "超度變易，滿菩薩行諸度皆圓，常樂我淨",
    "T36n1736_053:0422b04": "三德皆圓，處而不住，故涅槃道淨。問：此句不",
    "T36n1736_053:0422b05": "同二乘，義則可爾。上句度於五道，則不",
    "T36n1736_053:0422b06": "同凡夫，何名不同二乘？有人答云：但約",
    "T36n1736_053:0422b07": "超勝，略無凡夫。此義不然。今謂凡夫此不",
    "T36n1736_053:0422b08": "足論，今明正度五道，有濫小乘，故淨涅",
    "T36n1736_053:0422b09": "槃，顯不同彼。故合二句，方成此盡。又二",
    "T36n1736_053:0422b10": "句皆濫二乘，今皆不同。由淨善根故不住",
    "T36n1736_053:0422b11": "涅槃，由度五道故不住生死，合二無住，",
    "T36n1736_053:0422b12": "故不同二乘度於五道入涅槃矣。",
    "T36n1736_053:0422b13": "大方廣佛華嚴經隨疏演義鈔卷第五十三"
}