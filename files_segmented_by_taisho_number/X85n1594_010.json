{
    "X85n1594_010:0574b20": "佛祖綱目卷第十(月字號)",
    "X85n1594_010:0574b22": "甲子(周景王八年起)壬午(敬王元年)癸亥(周敬王四十一年止)",
    "X85n1594_010:0574b23": "(丙寅)八祖佛陀難提傳法伏馱蜜多",
    "X85n1594_010:0574b24": "佛陀難提。迦摩羅國人。姓瞿曇氏。頂有肉髻。辯捷無",
    "X85n1594_010:0574c01": "礙。初遇婆須蜜。傳佛心印。既而領徒行化。至提迦國",
    "X85n1594_010:0574c02": "毗舍羅家。見舍上有白光上騰。謂其徒曰。此家有聖",
    "X85n1594_010:0574c03": "人。口無言說。真大乘器。不行四衢。知觸穢耳。言訖。長",
    "X85n1594_010:0574c04": "者出致禮。問何所須。難提曰。我求侍者。長者曰。我有",
    "X85n1594_010:0574c05": "一子。名伏馱蜜多。年已五十。口未曾言。足未曾履。難",
    "X85n1594_010:0574c06": "提曰。如汝所說。真吾弟子。伏馱蜜多聞之。遽起禮拜。",
    "X85n1594_010:0574c07": "而說偈曰。父母非我親。誰是最親者。諸佛非我道。誰",
    "X85n1594_010:0574c08": "為最道者。佛陀難提乃以偈答曰。汝言與心親。父母",
    "X85n1594_010:0574c09": "非可比。汝行與道合。諸佛心即是。外求有相佛。與汝",
    "X85n1594_010:0574c10": "不相似。欲識汝本心。非合亦非離。伏馱蜜多聞偈已。",
    "X85n1594_010:0574c11": "便行七步。難提遂曰。此子昔曾值佛。悲願廣大。慮父",
    "X85n1594_010:0574c12": "母愛情難捨。故不言不履耳。長者遂捨令出家。難提",
    "X85n1594_010:0574c13": "尋授具戒。復告之曰。我今以如來正法眼藏。付囑於",
    "X85n1594_010:0574c14": "汝。勿令斷絕。乃說偈曰。虗空無內外。心法亦如此。若",
    "X85n1594_010:0574c15": "了虗空故。是達真如理。伏馱蜜多承難陀付囑。即超",
    "X85n1594_010:0574c16": "身虗空。散眾寶花。以偈讚曰。我師禪祖中。當得為第",
    "X85n1594_010:0574c17": "八。法化眾無量。悉獲阿羅漢。爾時難陀。忽起本座。現",
    "X85n1594_010:0574c18": "大神變。却復本座。儼然寂滅。眾即其所興建寶塔。閟",
    "X85n1594_010:0574c19": "其全身。時當此土周景王十年丙寅歲也。",
    "X85n1594_010:0574c20": "(壬午)震旦國李耳西入流沙",
    "X85n1594_010:0574c21": "周簡王四年。李耳仕周。為守藏吏。十三年遷為柱下",
    "X85n1594_010:0574c22": "史。自是五十四年。一職不遷。時人目為吏隱。敬王元",
    "X85n1594_010:0574c23": "年。耳年八十六。以王室凌遲。遂去周。西入函谷關。關",
    "X85n1594_010:0574c24": "令尹喜見紫雲西邁。知有道人當度。遂迎設禮。耳乃",
    "X85n1594_010:0575a01": "為著道德經五千言。與尹喜。遂西入流沙。至罽賓國。",
    "X85n1594_010:0575a02": "見浮屠。自傷不及。乃對像說偈云。我生何以晚。佛出",
    "X85n1594_010:0575a03": "一何蚤。不見釋迦文。心中常懊惱。後莫知所終。",
    "X85n1594_010:0575a04": "(甲寅)九祖伏馱蜜多傳法脇尊者",
    "X85n1594_010:0575a05": "伏馱蜜多。提伽國人。姓毗舍羅。既受佛陀難提付囑。",
    "X85n1594_010:0575a06": "後行化。至中印度。有長者香蓋。携一子而來。瞻禮曰。",
    "X85n1594_010:0575a07": "此子處胎六十歲。因號難生。復嘗會一仙。謂此兒骨",
    "X85n1594_010:0575a08": "相非常。當為法器。今遇尊者。可捨令出家。蜜多即與",
    "X85n1594_010:0575a09": "落髮。羯磨之際。祥光燭座。仍感舍利三七粒現前。自",
    "X85n1594_010:0575a10": "此精進忘疲。未幾蜜多告曰。如來大法眼藏。今付於",
    "X85n1594_010:0575a11": "汝。汝護念之。乃說偈曰。真理本無名。因名顯真理。受",
    "X85n1594_010:0575a12": "得真實法。非真亦非偽。蜜多付法已。即入滅盡三昧。",
    "X85n1594_010:0575a13": "而般涅槃。眾以香油旃檀闍維。收舍利。建塔於那爛",
    "X85n1594_010:0575a14": "陀寺。當此土周敬王三十三年甲寅歲也。",
    "X85n1594_010:0575a15": "(壬戌)震旦國孔丘示寂",
    "X85n1594_010:0575a16": "孔子年十七朝周問禮於老子。訪樂於萇弘。自周反",
    "X85n1594_010:0575a17": "魯。周敬王十九年。為魯中都宰。定養生送死之節。長",
    "X85n1594_010:0575a18": "幼異食。強弱異任。一年而四方諸侯則焉。魯定公曰。",
    "X85n1594_010:0575a19": "以此法治魯何如。曰雖天下可也。二十一年。為魯司",
    "X85n1594_010:0575a20": "空。立五土之性。而物各得其所生之宜。二十二年。魯",
    "X85n1594_010:0575a21": "定公與齊景公。會於夾谷。孔子攝相事。齊人歸所侵",
    "X85n1594_010:0575a22": "之田。以謝過。孔子為大司宼。七日而誅少正卯。隳三",
    "X85n1594_010:0575a23": "都之城。強公室弱私家。尊君卑臣。政化盛行。三月大",
    "X85n1594_010:0575a24": "治。鬻羔豚者弗飾價。男女別於途道。不拾遺。四方之",
    "X85n1594_010:0575b01": "客。至乎邑者。不求有司。定公受齊女樂。三日不聽政",
    "X85n1594_010:0575b02": "郊。不致膰爼。孔子遂行適衛。二十三年。孔子自衛適",
    "X85n1594_010:0575b03": "陳過匡。匡人以孔子貌似陽貨圍之。既解。適宋。與弟",
    "X85n1594_010:0575b04": "子習禮大樹下。司馬桓魋欲害之。拔其樹。三十二年。",
    "X85n1594_010:0575b05": "孔子至陳。三十五年。楚攻陳。孔子在陳。絕糧。復去陳",
    "X85n1594_010:0575b06": "反衛。三十六年。孔子自衛反魯。刪詩書。定禮樂。繫周",
    "X85n1594_010:0575b07": "易。作春秋。七十子之疇。會集孔子所言。以為論語。三",
    "X85n1594_010:0575b08": "十九年。(魯哀公十四年)魯哀公西狩獲麟。孔子傷麟之出非",
    "X85n1594_010:0575b09": "其時。遂絕筆於春秋。四十一年四月己丑。孔子蚤作",
    "X85n1594_010:0575b10": "負。手曳杖。逍遙於門。歌曰。泰山其頺乎。梁木其壞乎。",
    "X85n1594_010:0575b11": "哲人其萎乎。子貢聞之曰。夫子殆將病也。趨而入。孔",
    "X85n1594_010:0575b12": "子曰。予疇昔之夜。夢奠於兩楹之間。明王不興。而天",
    "X85n1594_010:0575b13": "下其孰能宗予。予殆將死也。蓋寢疾七日而歿。年七",
    "X85n1594_010:0575b14": "十二。塟魯城北泗水上。弟子皆服心喪三年。喪畢。相",
    "X85n1594_010:0575b15": "訣而去。惟子貢廬於塚六年。弟子及魯人。往從塚而",
    "X85n1594_010:0575b16": "家者百餘室。因命曰孔里。弟子三千人。身通六藝者。",
    "X85n1594_010:0575b17": "七十有二人。孔子生鯉。字伯魚。鯉生伋。字子思。伋學",
    "X85n1594_010:0575b18": "於曾子。作中庸。後有孟軻。又受業於子思之門人。總",
    "X85n1594_010:0575b19": "之冥合如來正法眼藏。號曰儒宗。初商太宰嚭。問孔",
    "X85n1594_010:0575b20": "子曰。夫子聖者歟。曰丘博學強記。非聖人也。三王聖",
    "X85n1594_010:0575b21": "者歟。曰三王善用智勇。聖非丘所知。五帝聖者歟。曰",
    "X85n1594_010:0575b22": "五帝善用仁信。聖非丘所知。三皇聖者歟。曰三皇善",
    "X85n1594_010:0575b23": "用時政。聖非丘所知。太宰大駭曰。然則執為聖人乎。",
    "X85n1594_010:0575b24": "夫子動容有間。對曰。丘聞西方有大聖焉。不治而不",
    "X85n1594_010:0575c01": "亂。不言而自信。不化而自行。蕩蕩乎人無能名焉。",
    "X85n1594_010:0575c03": "佛祖綱目卷第十"
}