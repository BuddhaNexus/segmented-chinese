{
    "T49n2036_011:0563b20": "佛祖歷代通載卷第十一",
    "T49n2036_011:0563b22": "嘉興路大中祥符禪寺",
    "T49n2036_011:0563b23": "住持華亭念常集",
    "T49n2036_011:0563b24": "唐(姓李氏王土德都二京)雷氏曰(神太高則中睿玄肅代德順憲穆景文武宣懿僖昭哀濮亡。",
    "T49n2036_011:0563b25": "唐主二十二。二百九十二年)。",
    "T49n2036_011:0563b26": "(戊寅)　高祖神堯皇帝淵改武德(字叔德。隴西成紀人。其先武昭王李",
    "T49n2036_011:0563b27": "暠之後。李歆弘農太守重耳金門鎮將熙李天錫周八柱虎。西魏賜姓大野氏。官至太尉。與李弼等八人佐",
    "T49n2036_011:0563b28": "周有功。皆為柱國號八柱也。虎卒周追其功封唐國公。公生昞。襲封唐公。高祖父也。仕隋為安州總管。",
    "T49n2036_011:0563b29": "生高祖於長安。紫氣充庭。體有三乳。性寬仁厚。又襲唐公。隋恭帝進封唐王。既太宗世。民知隋必亡。謀舉",
    "T49n2036_011:0563c01": "大事。祖從之。秋七月舉義兵。冬十一月克京城。明年夏五月恭遜位于高祖。即位於長安。改國號唐。在位",
    "T49n2036_011:0563c02": "九年。壽七十一崩。葬獻陵內禪太宗太宗。佛心天子也。創基定業廊清方維。傳世二十二。凡二百九十二",
    "T49n2036_011:0563c03": "年。自開闢以來。有天下者俱未若唐甚盛也。吾教盛衰常與帝道相望。由是內外護聖賢之多典章之備。亦",
    "T49n2036_011:0563c04": "無出此朝。故於唐頗稱全書幸名教君子。與夫吾屬後之來者有以稽考焉)。",
    "T49n2036_011:0563c05": "七廟制(東西直排皆面陽明。始祖居中。三昭居左三穆居右次序如是)。",
    "T49n2036_011:0563c06": "(二)　帝受隋禪百官拜舞。僧但山呼拱立一面。",
    "T49n2036_011:0563c07": "鄂國公尉遲敬德金吾衛將軍劉文靖奏",
    "T49n2036_011:0563c08": "曰。僧未登聖。俱是凡夫。何乃高揖王侯父",
    "T49n2036_011:0563c09": "母反拜。孰可忍也。帝令定儒釋優劣編入",
    "T49n2036_011:0563c10": "朝典議訖表聞。不合拜上。",
    "T49n2036_011:0563c11": "(己卯)　定租稅法。",
    "T49n2036_011:0563c12": "(甲申)　七年二月丁巳。高祖釋奠於國學召名",
    "T49n2036_011:0563c13": "儒僧道論義。道士劉進喜問沙門惠乘曰。",
    "T49n2036_011:0563c14": "悉達太子六年苦行求證道果。是則道能生",
    "T49n2036_011:0563c15": "佛。佛由道成。故經曰。求無上道又曰體解",
    "T49n2036_011:0563c16": "大道發無上心。以此驗之。道宜先佛。乘曰。",
    "T49n2036_011:0563c17": "震旦之於天竺。猶環海之比鱗洲。老君與",
    "T49n2036_011:0563c18": "佛先後三百餘年。豈昭王時佛而求敬王之",
    "T49n2036_011:0563c19": "道哉。進喜曰。太上大道先天地生。欝勃洞",
    "T49n2036_011:0563c20": "靈之中。煒燁玉清之上。是佛之師也。乘曰。",
    "T49n2036_011:0563c21": "按七籍九流。經國之典宗本周易。五運相",
    "T49n2036_011:0563c22": "生二儀斯闢。妙萬物之謂神。一陰一陽之",
    "T49n2036_011:0563c23": "謂道。寧云別有大道先天地生乎。道既無",
    "T49n2036_011:0563c24": "名。曷由生佛。中庸曰。率性之謂道車胤曰。",
    "T49n2036_011:0563c25": "在己為德。及物為道。豈有頂戴金冠身披",
    "T49n2036_011:0563c26": "黃褐鬢垂素髮手執玉璋居大羅之上獨稱",
    "T49n2036_011:0563c27": "大道。何其謬哉。進喜無對。已而太學博士",
    "T49n2036_011:0563c28": "陸德明隨方立義。遍析其要。帝悅曰。三人",
    "T49n2036_011:0564a01": "皆勍敵也。然德明一舉輒蔽之。可謂賢矣。",
    "T49n2036_011:0564a02": "遂各賜之帛。",
    "T49n2036_011:0564a03": "(三　乙酉)　太史令庾儉。恥以術官。薦傅奕自代。奕",
    "T49n2036_011:0564a04": "在隋為黃冠。甚不得志。既承革政得志朝",
    "T49n2036_011:0564a05": "廷。及為令有道士傅仁均者。頗閑曆學。",
    "T49n2036_011:0564a06": "奕舉為太史丞遂與之附合。上疏請除罷",
    "T49n2036_011:0564a07": "釋教事。十有一條其略曰。佛在西域言妖",
    "T49n2036_011:0564a08": "路遠。漢譯胡經恣其假託。故使不忠不孝。",
    "T49n2036_011:0564a09": "削髮而揖君親。游手游食。易服而逃租賦。",
    "T49n2036_011:0564a10": "演其妖書述其邪法偽啟三途謬彰六道。",
    "T49n2036_011:0564a11": "恐訹愚夫詐欺庸品。凡百黎庶通識者稀。",
    "T49n2036_011:0564a12": "不究根源信其矯妄。仍追既往之罪。虛擬",
    "T49n2036_011:0564a13": "將來之福。至有躬造惡逆觸法抵刑。方乃",
    "T49n2036_011:0564a14": "獄中禮佛口誦梵言。曉夕忘疲視免其罪。",
    "T49n2036_011:0564a15": "且死生壽夭本於自然。刑德威福關之人",
    "T49n2036_011:0564a16": "君。而愚僧矯託皆言由佛。竊人主權攘造",
    "T49n2036_011:0564a17": "化理。其為害政良可悲也書曰。惟辟作福。",
    "T49n2036_011:0564a18": "惟辟作威。惟辟玉食。臣無有作福作威玉",
    "T49n2036_011:0564a19": "食。害于而家。凶于而國。自五帝三王。皆未",
    "T49n2036_011:0564a20": "有佛法。君明臣忠年祚長久。至漢明始立",
    "T49n2036_011:0564a21": "胡祠。令西域乘門自傳其法西晉已前不",
    "T49n2036_011:0564a22": "許中國之人髠髮出家。洎符石亂華。乃弭",
    "T49n2036_011:0564a23": "厥禁政虐祚短。皆由佛教致災。梁武齊宣",
    "T49n2036_011:0564a24": "尤足為戒。昔褒姒一女熒惑幽王致亡其",
    "T49n2036_011:0564a25": "國。況今僧尼十萬。刻繪泥像以耗天下者",
    "T49n2036_011:0564a26": "乎。陛下以十萬之眾。自相夫婦。十年滋產。",
    "T49n2036_011:0564a27": "十年教訓。自可足食足兵四海免蠶食之",
    "T49n2036_011:0564a28": "患。百姓知威福所自。則妖妄之風息而淳",
    "T49n2036_011:0564a29": "朴之化還也。且古今忠諫鮮不逮禍。近北",
    "T49n2036_011:0564b01": "齊章仇子他獻言。僧尼縻損國家。塔寺虛",
    "T49n2036_011:0564b02": "費金帛。為諸僧尼附會宰相依託妃主陽",
    "T49n2036_011:0564b03": "讒陰謗。子他卒死都市。及周武入齊首封",
    "T49n2036_011:0564b04": "其墓。臣雖不敏竊希其踪。疏奏。不報。",
    "T49n2036_011:0564b05": "(丙戌)　九年太史令傅奕。前後七上疏請除罷",
    "T49n2036_011:0564b06": "釋氏。詞皆激切。帝春秋高而優柔無斷。頗",
    "T49n2036_011:0564b07": "信之。以其疏付群臣雜議。大臣皆言佛法",
    "T49n2036_011:0564b08": "興自累朝。弘善遏惡冥助國家。理無廢棄。",
    "T49n2036_011:0564b09": "獨太僕卿張道源。附奕稱其奏合理。宰相",
    "T49n2036_011:0564b10": "蕭瑀廷斥奕曰。佛聖人也。奕為此議非聖",
    "T49n2036_011:0564b11": "人者無法。請寘嚴刑。奕曰。禮本於事親。",
    "T49n2036_011:0564b12": "終於事君。此則忠孝之禮著。臣子之道成。",
    "T49n2036_011:0564b13": "佛逾城出家逃背其父。以匹夫抗天子。以",
    "T49n2036_011:0564b14": "繼體悖所親。瑀非出於空桑。而反尊無父",
    "T49n2036_011:0564b15": "之教。臣聞非孝者無親。瑀之謂矣。瑀曰。",
    "T49n2036_011:0564b16": "地獄正為此人設也(已上見舊唐史)。",
    "T49n2036_011:0564b17": "(四)　帝復以奕疏。頒示諸僧問。出家於國何",
    "T49n2036_011:0564b18": "益。時法師法琳者。姓陳氏。頴川人。祖因從",
    "T49n2036_011:0564b19": "宦寓襄陽。後住長安齊法寺。作破邪論二",
    "T49n2036_011:0564b20": "卷。博引圖史及道教經籍。大略申明佛教。",
    "T49n2036_011:0564b21": "徹萬法之源。而孔老立言。特域中之治。未",
    "T49n2036_011:0564b22": "陽遠塗。非盡究竟之理。凡出家者。守志",
    "T49n2036_011:0564b23": "明道。弘善興福。啟迪昏迷利國非淺。法師",
    "T49n2036_011:0564b24": "明概作決對奕謗佛僧事八條。法師惠乘",
    "T49n2036_011:0564b25": "作辯正論。十喻九箴。破道士李仲卿十異",
    "T49n2036_011:0564b26": "九迷之謬。琳等奉表奏上。并致啟秦王。而",
    "T49n2036_011:0564b27": "門下典儀李師政。著內德論三篇。開陳",
    "T49n2036_011:0564b28": "佛化之益。仍自序而進之。其詞曰。若夫十",
    "T49n2036_011:0564b29": "力調御。運法舟於苦海。三乘汲引。坦夷途",
    "T49n2036_011:0564c01": "於火宅。勸善進德之廣。七經所不逮。戒惡",
    "T49n2036_011:0564c02": "防患之深。九流莫之比。但窮神知化。其言",
    "T49n2036_011:0564c03": "宏大而可驚。去惑絕塵厥軌清邈而難蹈。",
    "T49n2036_011:0564c04": "華夷仕庶朝野文儒。各附所安鮮味斯道。",
    "T49n2036_011:0564c05": "自非研精以考真妄。沈思而察苦空。無以",
    "T49n2036_011:0564c06": "立匪石之信根。去若亡之疑。蓋遠則淨名",
    "T49n2036_011:0564c07": "妙德。弘道勝而服勤。近則天親龍樹。悟理",
    "T49n2036_011:0564c08": "真而敦悅。羅什道安之篤學。究玄宗而益",
    "T49n2036_011:0564c09": "敬。僧睿惠遠之歸信。迄皓首而彌堅。邁士",
    "T49n2036_011:0564c10": "安之淫書。甚宣尼之翫易。千金未足驚其",
    "T49n2036_011:0564c11": "視。八音不能改其聽聞之博而樂愈深。思",
    "T49n2036_011:0564c12": "之深而信彌篤。皆欲罷而不能。則其非妄",
    "T49n2036_011:0564c13": "也必矣。我皇誕膺天命弘濟區宇。覆等蒼",
    "T49n2036_011:0564c14": "旻載均厚地掃氛祲清八表救塗炭寧兆",
    "T49n2036_011:0564c15": "民。五教惟敷九功惟敘。總萬古之徽猷。改",
    "T49n2036_011:0564c16": "百王之餘弊。網羅庶善。崇三寶以津梁芟",
    "T49n2036_011:0564c17": "夷群惡。迸四部之稊莠。遵付囑之遺旨。弘",
    "T49n2036_011:0564c18": "紹隆之要術。功德崇高昊天罔喻。但縉紳",
    "T49n2036_011:0564c19": "之士祖述多途。各師所學異論蠭起。或謂",
    "T49n2036_011:0564c20": "三王無佛而年永。二石有僧而政虐。損化",
    "T49n2036_011:0564c21": "由於奉佛。益國在於廢僧。苟明偏見未申",
    "T49n2036_011:0564c22": "通理。博考興王足證浮偽。何則亡秦者胡",
    "T49n2036_011:0564c23": "亥。時無佛而土崩。興佛者漢明。世有僧而",
    "T49n2036_011:0564c24": "國治。周除佛寺。而天元之祚未永。隋弘釋",
    "T49n2036_011:0564c25": "教。而開皇之令無虐盛衰由布政。治亂",
    "T49n2036_011:0564c26": "在庶官。歸咎佛僧實非通論。且佛唯弘善。",
    "T49n2036_011:0564c27": "不長惡於臣民。戒本防非何損治于家國。",
    "T49n2036_011:0564c28": "若人人守善家家奉戒。則刑罰何得而廣。",
    "T49n2036_011:0564c29": "禍福無由而作。騏驥雖駿不乘無以致遠。",
    "T49n2036_011:0565a01": "藥石徒豐未餌焉能愈疾。項籍喪師。非范",
    "T49n2036_011:0565a02": "增之無算。石氏興虐。豈浮圖之不仁。但為",
    "T49n2036_011:0565a03": "違之而暴亂。未有遵之而凶虐。由此觀之。",
    "T49n2036_011:0565a04": "亦足明矣。復有謂正覺為妖神。比淨居於",
    "T49n2036_011:0565a05": "淫祀。訾而謗之。無所不至。聖朝勸善。立伽",
    "T49n2036_011:0565a06": "藍以崇福。迷民興謗。反功德以為尤。此深",
    "T49n2036_011:0565a07": "訕上。非徒毀佛。愚竊撫心而太息。所以發",
    "T49n2036_011:0565a08": "憤而含毫者也。忝賴皇恩預霑法雨。切磋",
    "T49n2036_011:0565a09": "所惑積稔於茲。信隨聞起。疑因解滅。昔甞",
    "T49n2036_011:0565a10": "苟訾而不信。今則篤信而無毀。近推諸己",
    "T49n2036_011:0565a11": "廣以量人。凡百輕毀而弗欽。皆為討論之",
    "T49n2036_011:0565a12": "未究。若令探賾索隱。功齊於澄什。必皆深",
    "T49n2036_011:0565a13": "信篤敬。志均於名僧矣。師政學匪鉤深識",
    "T49n2036_011:0565a14": "不臻妙。少有所聞微去其惑。謹課庸短著",
    "T49n2036_011:0565a15": "論三篇。辨惑第一明邪正之通蔽。通命第二",
    "T49n2036_011:0565a16": "辨殃慶之倚伏。空有第三破斷常之執見。",
    "T49n2036_011:0565a17": "覈之以群言。考之以眾善。上顯聖朝之淨",
    "T49n2036_011:0565a18": "福。下析淫祀之虛非。徒有斯意實乏其材。",
    "T49n2036_011:0565a19": "屬詞鄙陋援證膚淺。雖竭愚勤何宣聖德。",
    "T49n2036_011:0565a20": "庶同病於未愈者。聞淺譬而深悟也。如藩",
    "T49n2036_011:0565a21": "籬之卉。或蠲疾於腹心。藜藿之飡。儻救餒",
    "T49n2036_011:0565a22": "於溝壑。若金丹在目玉饌盈。桉顧瞻菲薄",
    "T49n2036_011:0565a23": "良足陋矣。內德論辨惑篇第一。其略曰。有",
    "T49n2036_011:0565a24": "辨聰書生。謂忠正君子曰。蓋聞釋迦生於",
    "T49n2036_011:0565a25": "天竺。修多出自西胡。名號無儔於周孔。功",
    "T49n2036_011:0565a26": "德靡稱於典謨寔遠夷所尊若。非中夏之",
    "T49n2036_011:0565a27": "師儒。逮攝摩騰之入漢。及康僧會之游吳。",
    "T49n2036_011:0565a28": "顯舍利於南國。起招提於東都。自茲厥後乃",
    "T49n2036_011:0565a29": "尚浮圖。沙門盛洙泗之眾。精舍類王侯之",
    "T49n2036_011:0565a30": "居。既營之于[塽-(爻*爻)+((人/人)*(人/人))]塏。又資之以膏腴。擢修幢",
    "T49n2036_011:0565b01": "而曜日。擬甲第而當衢。王公大臣助之以",
    "T49n2036_011:0565b02": "金帛。農商富族施之以田廬。其福利之焉",
    "T49n2036_011:0565b03": "在。何遵崇之有餘也。未若銷像而絕鑴鑄。",
    "T49n2036_011:0565b04": "貨泉可以無費。毀經以禁繕寫。筆紙不為",
    "T49n2036_011:0565b05": "之貴。廢僧以從編戶。益黍稷之餘稅。壞塔",
    "T49n2036_011:0565b06": "以補不足。廣賑恤之仁惠。欲詣闕而効愚",
    "T49n2036_011:0565b07": "忠。上書而獻斯計。竊謂可以益國而利民",
    "T49n2036_011:0565b08": "矣。吾子以為何如乎。忠正君子曰。是何言",
    "T49n2036_011:0565b09": "之過歟。余昔篤志於儒林。又措心于文苑。",
    "T49n2036_011:0565b10": "頗同吾子之言論。良由聞法之遲晚。賴指",
    "T49n2036_011:0565b11": "南以去惑。幸失途之未遠。每省過而責躬。",
    "T49n2036_011:0565b12": "則臨飡而忘飯。子若博考而深計。亦將悔",
    "T49n2036_011:0565b13": "迷而知返矣。竊聞有太史令傅君者。又甚",
    "T49n2036_011:0565b14": "於曩日之惑焉。內自省於昔迷。則十同其",
    "T49n2036_011:0565b15": "五矣。請辯傅君之惑言。以釋吾子之邪執。",
    "T49n2036_011:0565b16": "傅謂佛法本出於西胡。不應奉之於中國。",
    "T49n2036_011:0565b17": "余昔同此惑焉。今則悟其不然矣。夫由余",
    "T49n2036_011:0565b18": "出自西戎。輔秦穆而開伯業。日磾生於北",
    "T49n2036_011:0565b19": "狄。侍漢武而除危害。臣既有之。師亦宜爾。",
    "T49n2036_011:0565b20": "何必取其同俗而捨於異方乎。師以道大",
    "T49n2036_011:0565b21": "為尊。無論於彼此。法以善高為勝。不計於",
    "T49n2036_011:0565b22": "遐邇。若夫尚仁為美去欲稱高。戒積惡之",
    "T49n2036_011:0565b23": "餘殃。勸為善以邀福。百家之所同。七經無",
    "T49n2036_011:0565b24": "以易。但褊淺而未深至。齷齪而不周廣。",
    "T49n2036_011:0565b25": "其恕己及物。孰與佛之弘乎。其覩未知本。",
    "T49n2036_011:0565b26": "孰與佛之遠乎。其勸善懲惡。孰與佛之",
    "T49n2036_011:0565b27": "廣乎。其明空析有。孰與佛之深乎。由此",
    "T49n2036_011:0565b28": "觀之。其道妙矣。聖人之德。何以加焉。豈",
    "T49n2036_011:0565b29": "得生於異域而賤其道。出於遠方而棄其",
    "T49n2036_011:0565b30": "寶。夫絕群之駿。非唯中邑之產。曠世之",
    "T49n2036_011:0565c01": "珍。不必諸華之物。漢求西域之名馬。魏",
    "T49n2036_011:0565c02": "收南海之明珠。貢犀象之牙角。採翡翠",
    "T49n2036_011:0565c03": "之毛羽。物生遠域尚於此而為珍。道出",
    "T49n2036_011:0565c04": "遐方獨奈何而可棄。若藥物出於戎夷。禁",
    "T49n2036_011:0565c05": "呪起於胡越。苟可以蠲邪而去疾。豈以遠",
    "T49n2036_011:0565c06": "來而不用之哉。夫滅三毒以證無為。其",
    "T49n2036_011:0565c07": "蠲邪也大矣。除八苦而致常樂。其去疾也",
    "T49n2036_011:0565c08": "深矣。何得拘夷夏而計親疎乎。況百億日",
    "T49n2036_011:0565c09": "月之下。三千世界之內。則中在於彼域。不",
    "T49n2036_011:0565c10": "在此方矣。傳計詩書所未言。以為修多不",
    "T49n2036_011:0565c11": "足尚。余昔同此惑焉。今又悟其不然矣。夫",
    "T49n2036_011:0565c12": "天文曆象之祕奧。地理山川之卓詭。經脈",
    "T49n2036_011:0565c13": "孔穴之診候。針藥符呪之方術。詩書有所",
    "T49n2036_011:0565c14": "不載。周孔未之明言。然考之吉凶有時而",
    "T49n2036_011:0565c15": "徵矣。察其行用而多効矣。且又周孔未言",
    "T49n2036_011:0565c16": "之物。蠢蠢無窮。詩書不載之法。茫茫何限。",
    "T49n2036_011:0565c17": "信乎書不盡言。言不盡意。何得拘六經之",
    "T49n2036_011:0565c18": "局教。而背三乘之通旨哉。夫能事未興於",
    "T49n2036_011:0565c19": "上古。聖人開務於後世。故棟宇易橧巢之",
    "T49n2036_011:0565c20": "居。文字代結繩之制。飲血茹毛之饌。則先",
    "T49n2036_011:0565c21": "用而未珍。火化粒食之功。雖後作而非弊。",
    "T49n2036_011:0565c22": "彼用捨之先後。非理教之通蔽。豈得以詩",
    "T49n2036_011:0565c23": "書早播而得隆。修多晚至而當替。人有幼",
    "T49n2036_011:0565c24": "噉藜藿長飯粱肉。少為布衣老遇侯服。豈",
    "T49n2036_011:0565c25": "得以藜藿先獲謂勝粱肉之味。侯服晚遇",
    "T49n2036_011:0565c26": "不如布衣之貴乎。萬物有遷三寶常住。寂",
    "T49n2036_011:0565c27": "然不動感而遂通。化身示隱顯之迹。法體",
    "T49n2036_011:0565c28": "絕興亡之數。非初誕於王宮。不長逝於雙",
    "T49n2036_011:0565c29": "樹。何得論生滅于赴感。計修促于來去乎。",
    "T49n2036_011:0566a01": "傅氏譽老子而毀釋迦。讚道書而非佛教。",
    "T49n2036_011:0566a02": "余昔同此惑焉。今又悟其不然矣。夫釋老",
    "T49n2036_011:0566a03": "之為體。一而不二矣。同蠲有欲之累。俱顯",
    "T49n2036_011:0566a04": "無為之宗。老氏明而未融。釋典言臻其極。",
    "T49n2036_011:0566a05": "道若果是佛。固同是而無非。佛若果非道。",
    "T49n2036_011:0566a06": "亦可非而無是。理非矛盾之異。人懷向背",
    "T49n2036_011:0566a07": "之殊。既同眾狙之喜怒。又似葉公之愛畏。",
    "T49n2036_011:0566a08": "至如柱下道德之旨。漆園內外之篇。雅奧",
    "T49n2036_011:0566a09": "而難加。清高而可尚。竊甞讀之。無間然矣。",
    "T49n2036_011:0566a10": "豈以信奉釋典而苟訾之哉。抑又論夫死生",
    "T49n2036_011:0566a11": "無窮之緣。報應不朽之旨。釋氏之所創明。",
    "T49n2036_011:0566a12": "黃老未之言及。不知今之道書何因類於佛",
    "T49n2036_011:0566a13": "典。論三世以勸刑。出九流之軌躅。若目覩",
    "T49n2036_011:0566a14": "而言之。則同佛而等其照。若耳聞而放之。",
    "T49n2036_011:0566a15": "則師佛而遵其說。同照則同不當非。相師",
    "T49n2036_011:0566a16": "則師不可毀。譽道而非佛。何謬之甚哉。傅",
    "T49n2036_011:0566a17": "云。佛是妖魅之氣寺為淫邪之祀。此其未",
    "T49n2036_011:0566a18": "思之甚也。妖唯作孽。豈弘十善之化。魅必",
    "T49n2036_011:0566a19": "憑邪。寧興八正之道。妖猶畏狗。魅亦懼猫。",
    "T49n2036_011:0566a20": "何以降帝釋之高心。摧天魔之神力。又如",
    "T49n2036_011:0566a21": "圖澄羅什之侶。道安惠遠之儔。高德高名。",
    "T49n2036_011:0566a22": "非醉非狂。豈容捨愛辭榮求魑魅之邪道。",
    "T49n2036_011:0566a23": "勤身苦節事魍魎之妖神。又自昔東漢至",
    "T49n2036_011:0566a24": "我大唐。代代而禁妖言處處而斷淫祀。豈",
    "T49n2036_011:0566a25": "容捨其財力放其士民。營魑魅之堂塔。入",
    "T49n2036_011:0566a26": "魍魎之徒眾。又有宰輔冠蓋人倫羽儀王",
    "T49n2036_011:0566a27": "導庾亮之徒。戴逵許詢之輩。置情天人之",
    "T49n2036_011:0566a28": "際。抗迹煙霞之表。並稟教而歸依。皆厝心",
    "T49n2036_011:0566a29": "以崇信。豈容尊妖奉魅以自屈乎。良由覩",
    "T49n2036_011:0566b01": "妙知真使之然耳。又傅氏之先。毅字武仲。",
    "T49n2036_011:0566b02": "高才碩學世號通人。辯顯宗之祥夢。證金",
    "T49n2036_011:0566b03": "人之冥感。釋道東被毅有功焉。竊揆傅令",
    "T49n2036_011:0566b04": "之才識。未可齊於武仲也。何為毀佛謗法。",
    "T49n2036_011:0566b05": "與其先之反乎。吳尚書令闞澤對吳主孫權",
    "T49n2036_011:0566b06": "曰。孔老二家比方佛法優劣遠矣。何以言",
    "T49n2036_011:0566b07": "之。孔老設教。法天以制用。不敢違天。諸佛",
    "T49n2036_011:0566b08": "說法。天奉而行。不敢違佛。以此言之。實非",
    "T49n2036_011:0566b09": "比對。愚謂闞子斯論知優劣之一隅矣。凡",
    "T49n2036_011:0566b10": "百君子可不思其言乎。夫大士高僧。觀於",
    "T49n2036_011:0566b11": "理也深矣。明主賢臣。謀於國也忠矣。而",
    "T49n2036_011:0566b12": "歷代寶之以為大訓何哉。知其窮理盡性道",
    "T49n2036_011:0566b13": "莫之加故也。傅氏觀不深於名僧。思未精",
    "T49n2036_011:0566b14": "於前哲。獨師心而背法。輕絕福而興咎。何",
    "T49n2036_011:0566b15": "其為國謀而不忠乎。為身慮而不遠乎。大",
    "T49n2036_011:0566b16": "覺窮神而知化。深觀過患而豫防。惟可齡",
    "T49n2036_011:0566b17": "之易盡嗟五福而難常。命川流而電逝。業",
    "T49n2036_011:0566b18": "地久而天長。三塗極迍而杳杳。四流無際",
    "T49n2036_011:0566b19": "而茫茫。憑法舟而利濟。藉信翮以翱翔。宜",
    "T49n2036_011:0566b20": "轉咎而為福。何罔念而作狂也。傅云趙時",
    "T49n2036_011:0566b21": "梁時皆有僧反。況今天下僧尼二十萬眾。",
    "T49n2036_011:0566b22": "此又不思之言也。若以昔有反僧而廢今",
    "T49n2036_011:0566b23": "之法眾。豈得以古有叛臣而棄今之名士。",
    "T49n2036_011:0566b24": "隣有逆兒而逐己之順子。皆有亂民而不",
    "T49n2036_011:0566b25": "養今之黎庶乎。夫普天之下出家之眾。非",
    "T49n2036_011:0566b26": "雲集於一邑。實星分於九土。攝之以州縣。",
    "T49n2036_011:0566b27": "限之以關河。無徵發之威權。有憲章之禁",
    "T49n2036_011:0566b28": "約。縱令三五兇險一二闡提。既無緣於烏",
    "T49n2036_011:0566b29": "合。亦何憂於蟻聚。且又沙門入道。豈懷亡",
    "T49n2036_011:0566c01": "命之謀。女子出家。寧求帶甲之用。何乃",
    "T49n2036_011:0566c02": "混計僧尼之數。當同梟鏡之黨架虛以亂",
    "T49n2036_011:0566c03": "真。蔽善而稱惡。君子有三畏。豈當如是乎。",
    "T49n2036_011:0566c04": "夫青衿有罪。非關尼父之失。皂服為非。豈",
    "T49n2036_011:0566c05": "是釋尊之咎。僧干朝憲。尼犯俗刑。譬誦律",
    "T49n2036_011:0566c06": "而穿窬。如讀禮而驕倨。但以人稟頑嚚之",
    "T49n2036_011:0566c07": "性而不遷於善。非是經開逆亂之源而令染",
    "T49n2036_011:0566c08": "於惡。人不皆賢。法實惟善。何因怒惡而反",
    "T49n2036_011:0566c09": "善。咎人而棄法。若夫口談夷惠而身行桀",
    "T49n2036_011:0566c10": "蹠。耳聽桀蹠而口廢詩禮。然則人有可誅",
    "T49n2036_011:0566c11": "之罪。法無可廢之過。但應禁非以弘法。不",
    "T49n2036_011:0566c12": "可以人而賤道。竊篤信于妙法。不苟黨於",
    "T49n2036_011:0566c13": "沙門。至於耘稊稗以殖嘉苗。肅奸危以清",
    "T49n2036_011:0566c14": "大教。所深願矣。所深願矣。傅云。道人土梟",
    "T49n2036_011:0566c15": "皆是貪逆之惡種。此又不思之言也。夫",
    "T49n2036_011:0566c16": "以捨俗修道。故稱道人。學道離貪逆。若云",
    "T49n2036_011:0566c17": "貪菩提道逆生死流。則僖子興言未及斯",
    "T49n2036_011:0566c18": "旨。觀沙門之律行也。行人所不能行。止人",
    "T49n2036_011:0566c19": "所不能止。具諸釋典可得而究。蠕動之",
    "T49n2036_011:0566c20": "物猶不加害。況為梟鏡之事乎。嫁娶之禮",
    "T49n2036_011:0566c21": "尚捨不為。況為禽獸之心乎。何乃引離欲",
    "T49n2036_011:0566c22": "之上人。匹聚塵之下物。援有道之賢俊。比",
    "T49n2036_011:0566c23": "無知之庶類。毀大慈之善眾。嫓不祥之惡",
    "T49n2036_011:0566c24": "鳥。謂道人為逆種。以梵行比獸心。害善一",
    "T49n2036_011:0566c25": "何甚乎。反正頓如此乎。余昔每引孝經之",
    "T49n2036_011:0566c26": "不毀傷。以譏沙門之法去鬚髮謂其反先",
    "T49n2036_011:0566c27": "王之道。失忠孝之義。今則悟其不然矣。若",
    "T49n2036_011:0566c28": "夫事君親而盡節雖殺身而稱仁。虧忠孝",
    "T49n2036_011:0566c29": "而偷存。徒全膚而非義。論美見危而致命。",
    "T49n2036_011:0567a01": "禮防臨難而苟免。何得一概而訶毀傷雷同",
    "T49n2036_011:0567a02": "而顧膚髮。割股納肝傷則甚矣。剔鬚落髮",
    "T49n2036_011:0567a03": "損乃微焉。立忠不顧其命。論者莫知咎。求",
    "T49n2036_011:0567a04": "道不愛其毛。何獨以為過。湯恤烝民。尚焚",
    "T49n2036_011:0567a05": "軀以祈澤。墨敦兼愛欲磨足而至頂況夫",
    "T49n2036_011:0567a06": "上為君父深求相利。須髮之毀何足顧哉。",
    "T49n2036_011:0567a07": "夫聖人之教。有殊途而同歸君子之道。或",
    "T49n2036_011:0567a08": "反經而合義。則泰伯其人也。廢在家之就",
    "T49n2036_011:0567a09": "養。託採藥而不歸。棄中國之服章。依剪髮",
    "T49n2036_011:0567a10": "以為飾。反經悖禮莫甚於斯。然而仲尼稱",
    "T49n2036_011:0567a11": "之曰。泰伯可謂至德矣。其故何也。雖迹背",
    "T49n2036_011:0567a12": "君親。而心忠於家國。形虧百越。布德全乎",
    "T49n2036_011:0567a13": "三讓。故泰伯棄衣冠之制。而無損於至德。",
    "T49n2036_011:0567a14": "則沙門捨縉紳之容。亦何傷乎妙道。雖易",
    "T49n2036_011:0567a15": "服改貌。違臣子之常儀。而信道歸心。願君",
    "T49n2036_011:0567a16": "親之多福。苦其身意。修出家之眾善。遺其",
    "T49n2036_011:0567a17": "君父。延歷劫之深慶。其為忠孝不亦多乎。",
    "T49n2036_011:0567a18": "浪謂沙門為不忠。未之信矣。傅又云。西域",
    "T49n2036_011:0567a19": "胡人因埿而生。是以便事埿瓦。此又未思",
    "T49n2036_011:0567a20": "之言也。夫崇立靈像摸寫尊形。所用多塗。",
    "T49n2036_011:0567a21": "非獨埿瓦。或彫或鑄。則以鐵木金銅。圖之",
    "T49n2036_011:0567a22": "繡之。亦在丹青縑素。復謂西域士女遍從",
    "T49n2036_011:0567a23": "此物而生乎。且又中國之廟以木為主。則",
    "T49n2036_011:0567a24": "謂制禮君子皆從木而育邪。親不可忘。故",
    "T49n2036_011:0567a25": "為之宗廟。佛不可忘。故立其形像。以表罔",
    "T49n2036_011:0567a26": "極之心。用申如在之敬。欽聖仰德何失之",
    "T49n2036_011:0567a27": "有哉。夫以善為過者。故亦以惡為功矣。傅",
    "T49n2036_011:0567a28": "又云。帝王無佛則國治年長。有佛則政虐",
    "T49n2036_011:0567a29": "祚短。此又未思之言也。則謂能仁設教。皆",
    "T49n2036_011:0567b01": "闡淫虐之風。菩薩立言。專弘桀紂之事。以",
    "T49n2036_011:0567b02": "實論之。殊不然矣。夫殷喪大寶。災興姐已",
    "T49n2036_011:0567b03": "之言。周失諸侯禍由褒姒之笑。三代之亡。",
    "T49n2036_011:0567b04": "皆此物也。三乘之教。豈斯尚乎。佛之為",
    "T49n2036_011:0567b05": "道慈悲喜捨。齊物而等怨親。與安樂而救",
    "T49n2036_011:0567b06": "危苦。古之所以得其民者。佛既弘之矣民",
    "T49n2036_011:0567b07": "之所以逃其上者。經甚戒之矣。羲軒舜禹",
    "T49n2036_011:0567b08": "之德。在六度而苞籠。羿浞癸辛之咎。總",
    "T49n2036_011:0567b09": "十惡以防禁。向使桀遵少欲之教。紂順大",
    "T49n2036_011:0567b10": "慈之道。伊呂無以用其謀。湯武焉得行其",
    "T49n2036_011:0567b11": "計。可使鳴條免去國之禍。牧野息倒戈之",
    "T49n2036_011:0567b12": "亂。夏后從洛汭之歌。楚子違乾溪之難。然",
    "T49n2036_011:0567b13": "則釋氏之化。為益非小。延福祚於無窮。遏",
    "T49n2036_011:0567b14": "危亡於未兆。傅謂有之為損。無之為益。是",
    "T49n2036_011:0567b15": "何言與。是何言與。佛何讐而誣之至此。佛",
    "T49n2036_011:0567b16": "何負而疾之若讐乎。傅又云。未有佛法之",
    "T49n2036_011:0567b17": "前。人皆淳和世無篡逆。此又未思之言也。",
    "T49n2036_011:0567b18": "夫九黎亂德。豈非無佛之年。三苗逆命。非",
    "T49n2036_011:0567b19": "當有法之後。夏殷之季何有淳和。春秋之",
    "T49n2036_011:0567b20": "時寧無篡逆。寇賊奸宄。作士命於皐陶。",
    "T49n2036_011:0567b21": "玁狁孔熾。蕩伐勞於吉甫。而傅謂佛興",
    "T49n2036_011:0567b22": "篡逆。盜法佛猶戒之。豈長篡逆之亂乎。一",
    "T49n2036_011:0567b23": "言之競佛亦防之。何敗淳和之道乎。惟佛",
    "T49n2036_011:0567b24": "之為教也。勸臣以忠。勸子以孝。勸國以治。",
    "T49n2036_011:0567b25": "勸家以和。弘善示天堂之樂。懲非顯地獄",
    "T49n2036_011:0567b26": "之苦。不唯一字以為褒。豈止五刑而作戒。",
    "T49n2036_011:0567b27": "乃謂傷和而長亂。不亦誣謗之甚哉。亦何",
    "T49n2036_011:0567b28": "傷於佛日乎。但自淪於苦海矣。輕而不避。",
    "T49n2036_011:0567b29": "良可悲夫。於是書生心伏而色愧。避席而",
    "T49n2036_011:0567c01": "謝曰。僕以習俗生常違道自佚。忽於所未",
    "T49n2036_011:0567c02": "究。翫其所先述。背正法而異論。受邪言以",
    "T49n2036_011:0567c03": "同失。今聞佛智之玄邃。乃知釋教之忠質。",
    "T49n2036_011:0567c04": "豁然神悟而理攄。足以蕩迷而祛疾。雖從",
    "T49n2036_011:0567c05": "邪於昔歲。請歸正於茲日。謹誦來戒以為",
    "T49n2036_011:0567c06": "口實矣。",
    "T49n2036_011:0567c07": "論曰。昔司馬文正公。譏元魏崔浩昧於擇",
    "T49n2036_011:0567c08": "術。若傅令者。不善擇術尤可數也。方天意",
    "T49n2036_011:0567c09": "大啟唐祚。而太宗以大權聖人示現出世。",
    "T49n2036_011:0567c10": "為千載道德盛明之主。豈易遇哉。有文中",
    "T49n2036_011:0567c11": "子者。身任百世師儒。出河汾間。凡太宗一",
    "T49n2036_011:0567c12": "時宰輔。若凌煙閣上諸公。皆北面稱師。受",
    "T49n2036_011:0567c13": "王佐之道。當是時使傅令稍知向方。預出",
    "T49n2036_011:0567c14": "王氏之門。則其施設縱非公台之任。亦不",
    "T49n2036_011:0567c15": "失為名卿才大夫。徒以卜史占候下技。位",
    "T49n2036_011:0567c16": "貌既卑無以自逞。乃以夙昔私憾。謗黷大",
    "T49n2036_011:0567c17": "教。規竊聲譽。及太宗登位。天下文明諸公",
    "T49n2036_011:0567c18": "雍容廟堂。論道經邦制禮作樂。雖堯舜之",
    "T49n2036_011:0567c19": "運。亡以加也。此時奕之學素荒而伎且索",
    "T49n2036_011:0567c20": "矣。抱慚自廢于家。其無聊而斃也可知矣。",
    "T49n2036_011:0567c21": "妙哉李君內德論。熟覽之蓋天下精識讜",
    "T49n2036_011:0567c22": "論也。其通命一篇。以儒所謂命釋所謂業。",
    "T49n2036_011:0567c23": "原始要終合而通之。尤為警絕。惜辭多未",
    "T49n2036_011:0567c24": "能具載云。",
    "T49n2036_011:0567c25": "是歲夏四月。太子建成秦王世民。怨隙已",
    "T49n2036_011:0567c26": "成將興內難。而又邊境屢優軍國務殷。傅",
    "T49n2036_011:0567c27": "奕妄生毀佛。乞行廢教之請復云云未決。",
    "T49n2036_011:0567c28": "及法琳等諸僧著論辨之。合李黃門內德",
    "T49n2036_011:0567c29": "論。同進之于朝。帝由是悟奕等譽道毀佛",
    "T49n2036_011:0568a01": "為協私。大臣不獲已。遂兼汰二教而施行",
    "T49n2036_011:0568a02": "焉。五月辛巳。詔曰。",
    "T49n2036_011:0568a03": "(五)　釋迦闡教清淨為先。遠塵離垢除去貪",
    "T49n2036_011:0568a04": "欲。所以弘宣勝業修植善根。開導愚迷津",
    "T49n2036_011:0568a05": "梁庶品。是以敷演經教檢括學徒。調懺身",
    "T49n2036_011:0568a06": "心捨諸染著。衣服飲食咸資四輩。自大覺",
    "T49n2036_011:0568a07": "遷謝道法流行。末代陵遲漸以虧損。乃有",
    "T49n2036_011:0568a08": "猥殘之侶規自尊高。游墮之民苟辟徭役。",
    "T49n2036_011:0568a09": "妄為剃落託號出家。嗜欲無厭營求不已。",
    "T49n2036_011:0568a10": "致有出入閭里周旋闤闠。驅策畜產聚積貨",
    "T49n2036_011:0568a11": "財。耕織為生沽販為業。事同偏戶迹等齊",
    "T49n2036_011:0568a12": "人。進違戒律之文。退無禮典之訓。或有躬",
    "T49n2036_011:0568a13": "行劫掠身自穿窬。造作奸訛交通豪猾。每",
    "T49n2036_011:0568a14": "罹憲網自蹈重刑。瀆玷真如虧損妙法。譬",
    "T49n2036_011:0568a15": "夫稂莠有穢嘉苗。類若淤泥混乎清水。又",
    "T49n2036_011:0568a16": "伽藍之地本曰淨居。栖心之所理尚幽清。",
    "T49n2036_011:0568a17": "近代以來多立寺舍。不求間曠之地。唯趨",
    "T49n2036_011:0568a18": "諠雜之方。繕綵崎嶇甍宇殊錯。拓舛隱慝",
    "T49n2036_011:0568a19": "誘納奸邪。或有接延廛邸隣近屠沽。塵埃",
    "T49n2036_011:0568a20": "滿室腥羶盈路。徒長輕薄之心。有虧崇敬",
    "T49n2036_011:0568a21": "之義。且老氏垂化本實冲虛。養志無為違",
    "T49n2036_011:0568a22": "情外物。全真守一是謂玄門。驅馳世務尤",
    "T49n2036_011:0568a23": "乖宗旨。朕應期御宇興隆教法。志思利益",
    "T49n2036_011:0568a24": "情在護持。欲使玉石區分薰蕕有辨。長存",
    "T49n2036_011:0568a25": "妙道永固福田。正本澄源宜從沙汰。諸僧",
    "T49n2036_011:0568a26": "尼道士女冠。有精勤練行守戒律者。並令",
    "T49n2036_011:0568a27": "就大寺觀居止。供給衣食不令乏短。其不",
    "T49n2036_011:0568a28": "能精進無行業。弗堪供養者。並令罷道各",
    "T49n2036_011:0568a29": "還桑梓。所司明為條式務依教法。違制之",
    "T49n2036_011:0568b01": "坐悉宜停斷。京城留寺三所觀二所。其餘",
    "T49n2036_011:0568b02": "天下諸州各留一所。餘悉毀之。六月四日。",
    "T49n2036_011:0568b03": "秦王以府兵平內難。高祖以秦王為皇太",
    "T49n2036_011:0568b04": "子。付以軍國政事是月癸亥大赦天下。停",
    "T49n2036_011:0568b05": "前沙汰二教詔。甲子高祖遜于位。稱太上",
    "T49n2036_011:0568b06": "皇。太子即位于東宮。是為太宗。",
    "T49n2036_011:0568b07": "(六　丁亥)　太宗文皇帝世民改貞觀(高祖次子。厥性仁賢。輕財重義。隋",
    "T49n2036_011:0568b08": "末起義兵。高祖謂之曰。破家亡軀由汝。化家為國亦由汝焉。肇興唐室。皆太宗之功也。武德九年太子建",
    "T49n2036_011:0568b09": "成齊王元吉死。八月受禪即位。制體作樂選賢任良。與公卿大臣論議政事。吞蝗以整年穀之凶。其叡德如",
    "T49n2036_011:0568b10": "此。用魏徵李靖房玄齡杜如晦等諸賢為相。慰遲敬德劉文靖為將。在位二十三年)。",
    "T49n2036_011:0568b11": "(七)　帝對群臣太息曰。今大亂之後。其難治",
    "T49n2036_011:0568b12": "乎。魏徵對曰。大亂之治譬飢人之易食。帝",
    "T49n2036_011:0568b13": "曰。古不云乎。善人為邦百年而後勝殘去",
    "T49n2036_011:0568b14": "殺。徵曰。此不為聖哲之論。聖哲之治其應",
    "T49n2036_011:0568b15": "如響。蓋不其難。僕射封德彝曰。不然。三代",
    "T49n2036_011:0568b16": "之澆詭日滋。秦任法律漢雜覇道。皆欲治",
    "T49n2036_011:0568b17": "而不能。非能治而不欲。徵書生好虛論徒",
    "T49n2036_011:0568b18": "亂國家不足聽。徵曰。五帝三王不易民而",
    "T49n2036_011:0568b19": "教。行帝道而帝。行王道而王。顧所行何如",
    "T49n2036_011:0568b20": "耳。黃帝戰蚩尤。七十而戰勝其亂。因致無",
    "T49n2036_011:0568b21": "為。九黎害德。顓頊征之。既克而治。桀為亂。",
    "T49n2036_011:0568b22": "湯放之。紂無道。武伐之。湯武身及太平。若",
    "T49n2036_011:0568b23": "人漸澆詭不復撲。今當為鬼為魅。尚安得",
    "T49n2036_011:0568b24": "而化之哉。德彝不能對。然復以為不可。帝",
    "T49n2036_011:0568b25": "雅以徵對為然。他日帝甞召傅奕。賜之食",
    "T49n2036_011:0568b26": "而謂曰。佛道微妙聖迹可師。且報應顯然",
    "T49n2036_011:0568b27": "屢有徵驗。汝獨不悟其理何也。奕曰。佛是",
    "T49n2036_011:0568b28": "西方桀黠欺詸夷狄。及流入中國。尊尚其",
    "T49n2036_011:0568c01": "教皆邪僻纖人。摸寫莊老玄言飾其妖妄。",
    "T49n2036_011:0568c02": "無補於國家。有害於百姓。帝惡其言不",
    "T49n2036_011:0568c03": "答。自是終身不齒。",
    "T49n2036_011:0568c04": "(己丑)　○放宮女三千。",
    "T49n2036_011:0568c05": "(八)　七月蝗害稼。帝在苑中掇蝗而言曰。民",
    "T49n2036_011:0568c06": "以穀為命。而汝害之。是害吾民也。百姓有",
    "T49n2036_011:0568c07": "過在予一人。汝而有靈。當食朕身無害吾",
    "T49n2036_011:0568c08": "民。將吞之。左右恐致疾遽求代。帝曰。所貴",
    "T49n2036_011:0568c09": "移災朕躬。何疾之避。遂吞之。由是終帝世",
    "T49n2036_011:0568c10": "蝗不為害。冬十二月癸酉。詔曰。有隋失道",
    "T49n2036_011:0568c11": "九服沸騰。朕親總見戎致茲明罰。其有桀",
    "T49n2036_011:0568c12": "犬嬰此湯羅。銜鬚義憤終乎握節。各狥所",
    "T49n2036_011:0568c13": "奉咸有可嘉。日往月來逝川斯遠。切恐九",
    "T49n2036_011:0568c14": "泉之下向淪鼎鑊。八難之間永纏氷炭。愀",
    "T49n2036_011:0568c15": "然疚懷無忘興寢。所以樹立福田濟其營",
    "T49n2036_011:0568c16": "魄。可於建義以來交兵之處為義士凶徒",
    "T49n2036_011:0568c17": "殞身戎陣者各建寺剎招延勝侶。望法鼓",
    "T49n2036_011:0568c18": "所振。變災火於青蓮。清梵所聞。易苦海於",
    "T49n2036_011:0568c19": "甘露。所司量定處所。并立寺名支配僧",
    "T49n2036_011:0568c20": "徒。及修院宇。具於事條以聞。稱朕矜哀之",
    "T49n2036_011:0568c21": "意。仍命虞世南李伯樂褚遂良顏師古岑",
    "T49n2036_011:0568c22": "文本許敬宗朱子奢等。為碑銘以紀功業",
    "T49n2036_011:0568c23": "(已上見舊史)。",
    "T49n2036_011:0568c24": "(庚寅)　○禁笞背法。",
    "T49n2036_011:0568c25": "十月天下斷獄。死罪二十有九人。東南薄",
    "T49n2036_011:0568c26": "海。西極于嶺。北窮玄塞。戶不夜閉。旅不齎",
    "T49n2036_011:0568c27": "糧。取給於路。米斗三錢。天下大治。蠻",
    "T49n2036_011:0568c28": "夷君長衣冠帶刀宿衛。帝喜謂群臣曰。此",
    "T49n2036_011:0568c29": "魏徵勸朕仁義之効也。惜不令封德彝見",
    "T49n2036_011:0569a01": "之。因追念初平天下時。手誅千餘人不",
    "T49n2036_011:0569a02": "及享太平。即以御服施諸寺。命僧禮懺薦",
    "T49n2036_011:0569a03": "擢焉。",
    "T49n2036_011:0569a04": "(辛卯)　詔僧尼拜父母。",
    "T49n2036_011:0569a05": "(壬辰)　○縱死囚四百還家。",
    "T49n2036_011:0569a06": "(九　癸巳)　七年。三藏法師玄奘。游天竺求法。達于",
    "T49n2036_011:0569a07": "王舍城。奘生洛州偃師陳氏。隋季出家具",
    "T49n2036_011:0569a08": "戒。博貫經籍。每慨前代譯經多所訛略。志",
    "T49n2036_011:0569a09": "游西土訪求異本以參訂焉。以三年冬抗",
    "T49n2036_011:0569a10": "表辭帝。制不許。即私遁自原州出玉關抵",
    "T49n2036_011:0569a11": "高昌。高昌王麴文泰奉奘行資。護送達于",
    "T49n2036_011:0569a12": "罽賓。從僧伽論師決俱舍因明。大毘婆沙",
    "T49n2036_011:0569a13": "等論。至大林國。從婆羅門學中論及異道",
    "T49n2036_011:0569a14": "典籍。時婆羅門七百餘歲。至僕底國。從伏",
    "T49n2036_011:0569a15": "光法師學對法宗顯理門等論。至那伽羅",
    "T49n2036_011:0569a16": "國。從月胄論師學眾事分毘婆沙。至祿勒",
    "T49n2036_011:0569a17": "那國從闍那屈多三藏學經部毘婆沙及薩",
    "T49n2036_011:0569a18": "婆多部辨真等論。至麴闍國從毘邪犀那",
    "T49n2036_011:0569a19": "三藏學二毘婆沙。王有勝兵十萬雄冠西",
    "T49n2036_011:0569a20": "域。奘與胡商八十許人渡殑伽河。彼俗以",
    "T49n2036_011:0569a21": "人祀天。奘與諸商被執。以奘風度特異。將",
    "T49n2036_011:0569a22": "戮以祭。俄大風作塵沙漲天晝日晦暝。彼",
    "T49n2036_011:0569a23": "眾震懼。以奘為聖人。遂釋之。至中天竺。遇",
    "T49n2036_011:0569a24": "大乘居士。為奘開瑜伽師地。即入王舍城。",
    "T49n2036_011:0569a25": "彼預聞奘至。具禮郊迎之。安置那蘭陀寺。",
    "T49n2036_011:0569a26": "寺七寶所成。僧以萬數。奘見上方戒賢論",
    "T49n2036_011:0569a27": "師。時春秋一百有六。道德為西土宗師。號",
    "T49n2036_011:0569a28": "正法藏。國主以十城租賦奉之。奘啟以求",
    "T49n2036_011:0569a29": "法意。賢咨嗟流涕曰。吾頃疾病且死。忽夢",
    "T49n2036_011:0569b01": "文殊大士謂吾曰。汝未應厭世。後三年震",
    "T49n2036_011:0569b02": "旦有大沙門。從女受道。自爾已來今三稔",
    "T49n2036_011:0569b03": "矣。於是慰喜交集。有同宿契焉。奘見王。王",
    "T49n2036_011:0569b04": "給象車從者三十輩。日供上饌。饌有龍腦",
    "T49n2036_011:0569b05": "香乳蘇蜜及大人米。米香聞百步。然國產",
    "T49n2036_011:0569b06": "不多。唯君長與后。及主法上德與焉。奘寓",
    "T49n2036_011:0569b07": "其國。從正法藏窮探大乘祕奧。日益智證",
    "T49n2036_011:0569b08": "云。",
    "T49n2036_011:0569b09": "(十　乙未)　九年十月法師玄琬卒于延興寺。遺表",
    "T49n2036_011:0569b10": "陳。聖帝明王賞罰三寶不濫痛愍。沙門犯",
    "T49n2036_011:0569b11": "法不應與民同科。乞付所屬以僧律治之。",
    "T49n2036_011:0569b12": "并上安養論三德論各一卷。帝嘉納。有詔",
    "T49n2036_011:0569b13": "傷悼。遣皇太子臨弔。勅有司給葬具。唐",
    "T49n2036_011:0569b14": "勅葬沙門由琬而始。",
    "T49n2036_011:0569b15": "(十一)　十一月。詔曰。三乘結轍濟度為先。八正",
    "T49n2036_011:0569b16": "歸依慈悲為主。流智慧之海膏澤群生。剪",
    "T49n2036_011:0569b17": "煩惱之林津梁品物。任真體道理叶至仁。",
    "T49n2036_011:0569b18": "妙果勝因事符積善。朕欽若金輪恭膺寶",
    "T49n2036_011:0569b19": "命。至德之訓無遠不思。大聖之規無幽不",
    "T49n2036_011:0569b20": "察。欲使人免蓋纏。家臻仁壽。比緣喪亂僧",
    "T49n2036_011:0569b21": "徒減少。華臺寶塔窺戶無人。紺髮青蓮櫛",
    "T49n2036_011:0569b22": "風沐雨。眷言凋毀良用憮然。其天下諸州",
    "T49n2036_011:0569b23": "有寺之處宜度僧尼。數以三千為限。其州",
    "T49n2036_011:0569b24": "有大小地有華夷。當處所度多少有司詳",
    "T49n2036_011:0569b25": "定務取德業精明。其往因減省還俗。及私",
    "T49n2036_011:0569b26": "度白衣之徒。若行業可稱通在取限。必無",
    "T49n2036_011:0569b27": "人可取。亦任其開數。比聞多有僧徒溺於",
    "T49n2036_011:0569b28": "流俗。或假託鬼神妄傳妖怪。或謬稱醫巫",
    "T49n2036_011:0569b29": "左道求利。或灼鑽膚體駭俗驚愚。或造詣",
    "T49n2036_011:0569c01": "官曹囑致贓賄。凡此等類大虧聖教。朕情",
    "T49n2036_011:0569c02": "在護持。必無寬貸。自今宜令所司依附六",
    "T49n2036_011:0569c03": "律。",
    "T49n2036_011:0569c04": "(十二　丙申)　參以金科明為條制。十年皇太子問張",
    "T49n2036_011:0569c05": "士衡曰。事佛營福其應如何。對曰事佛在",
    "T49n2036_011:0569c06": "清淨仁恕。如貪惏驕虐。雖傾財事之無損",
    "T49n2036_011:0569c07": "於禍。且善惡必報若影赴形。聖人之言備",
    "T49n2036_011:0569c08": "矣。為君明。為臣忠。為子孝。則福祚永。反",
    "T49n2036_011:0569c09": "是則禍至矣。時太子有逆志。故士衡因對",
    "T49n2036_011:0569c10": "以箴之。",
    "T49n2036_011:0569c11": "(十三　丁酉)　帝幸洛京下詔曰。老君垂範義在清虛。",
    "T49n2036_011:0569c12": "釋迦貽則理存因果。求其教也。汲引之迹",
    "T49n2036_011:0569c13": "殊途。論其宗也。弘益之風各致。然大道之",
    "T49n2036_011:0569c14": "興肇于遂古。源出無名之始。事高有形之",
    "T49n2036_011:0569c15": "外。況是國家先宗。宜居釋氏之右。自今",
    "T49n2036_011:0569c16": "已後齋供行位至於稱謂。道士女冠可在",
    "T49n2036_011:0569c17": "僧尼之前。庶敦返本之俗。暢於九有。貽於",
    "T49n2036_011:0569c18": "萬葉。京邑沙門各陳極諫。有司不納。時有",
    "T49n2036_011:0569c19": "沙門智實者。洛下賢僧也。丰度雋頴內外",
    "T49n2036_011:0569c20": "兼明。携諸宿德隨駕表奏於關口。其略曰。",
    "T49n2036_011:0569c21": "僧某等言。年迫桑榆。始逢太平之世。貌同",
    "T49n2036_011:0569c22": "蒲柳。方值聖明之君。竊聞父有諍子。君有",
    "T49n2036_011:0569c23": "諍臣實等雖在出家。仍在臣子之列有犯",
    "T49n2036_011:0569c24": "無隱。敢不陳之。伏見詔書。國家本繫出自",
    "T49n2036_011:0569c25": "柱下。宗祖之風形於前典。頒告天下無德",
    "T49n2036_011:0569c26": "而稱。今道士在僧尼之上。奉以周旋。豈敢",
    "T49n2036_011:0569c27": "拒詔。尋其老君垂範治國治家。所佩服章",
    "T49n2036_011:0569c28": "初無改易。不立觀宇不領門人。處柱下以",
    "T49n2036_011:0569c29": "全真。隱龍德而養性。今道士等不遵其法。",
    "T49n2036_011:0570a01": "所著冠服並是黃巾之徒。實非老子之裔。",
    "T49n2036_011:0570a02": "行三張之鬼術。棄五千之玄言。反同張陵。",
    "T49n2036_011:0570a03": "謾行章醮。從漢以來常以鬼道化於浮俗。",
    "T49n2036_011:0570a04": "妄托老君之後。即是左道之苗。若在僧尼",
    "T49n2036_011:0570a05": "之上。誠恐國家同流有損國化。遂以道經",
    "T49n2036_011:0570a06": "及漢魏諸史佛先道後之事。具陳如左。帝",
    "T49n2036_011:0570a07": "壯其志於教。遣宰相岑文本諭旨遣之。實",
    "T49n2036_011:0570a08": "固執不奉詔。帝震怒。杖實于朝堂。民其服",
    "T49n2036_011:0570a09": "流之嶺表。而卒。年三十有八。初實得罪。有",
    "T49n2036_011:0570a10": "譏其不量進退者。實曰。吾固知已行之詔",
    "T49n2036_011:0570a11": "不可易。所以爭者。欲後世知大唐有僧耳。",
    "T49n2036_011:0570a12": "聞者莫不歎惜。◎",
    "T49n2036_011:0570a13": "◎(十四　戊戌)　十二年尚書虞世南卒。帝手勅魏王",
    "T49n2036_011:0570a14": "泰曰。虞世南與我猶一體也。拾遺補過無",
    "T49n2036_011:0570a15": "日暫忘。當代名臣人倫準的。吾有小失。必",
    "T49n2036_011:0570a16": "犯顏而諍之。今其云亡石渠東觀之中。無",
    "T49n2036_011:0570a17": "復人矣痛惜豈可言耶。未幾帝賦往代興",
    "T49n2036_011:0570a18": "亡詩一篇。輒歎惜曰。鍾子期死伯牙不復",
    "T49n2036_011:0570a19": "鼓琴。朕此詩將何所示。令褚遂良持詣世",
    "T49n2036_011:0570a20": "南靈帳讀畢焚之。冀其神識感悟焉。明年",
    "T49n2036_011:0570a21": "夢世南進讜言有如平生。因下詔曰。故禮",
    "T49n2036_011:0570a22": "部尚書文懿公虞世南。德行純備文為辭",
    "T49n2036_011:0570a23": "宗。夙夜盡心志存忠益。奄從物化忽移時",
    "T49n2036_011:0570a24": "序。昨因夜夢倏覩斯人。兼進讜言有若平",
    "T49n2036_011:0570a25": "生之日。追懷遺美良用悲悼。宜資冥福申",
    "T49n2036_011:0570a26": "朕思舊之情。可即其家齋五百僧造佛像",
    "T49n2036_011:0570a27": "一軀(出舊唐史本紀)。",
    "T49n2036_011:0570a28": "(十五)　秋八月。詔三學秀異。於弘文殿論議。",
    "T49n2036_011:0570a29": "道士蔡子晃問法師惠淨曰。法華稱序品",
    "T49n2036_011:0570b01": "第一。未審序第何分。淨曰。如來入定放光",
    "T49n2036_011:0570b02": "現瑞假遠開近。為破二之鴻基。啟一真之",
    "T49n2036_011:0570b03": "由致。此其序也。第者為居。一者為始。故曰",
    "T49n2036_011:0570b04": "序品第一。晃難曰。第者弟也。為弟則不宜",
    "T49n2036_011:0570b05": "稱一。言一則不應稱弟。兩言矛盾。何以會",
    "T49n2036_011:0570b06": "通淨曰。向不云。第者為居。一者為始。先",
    "T49n2036_011:0570b07": "生不省名義。安能難人。晃忙亂曲為之詞。",
    "T49n2036_011:0570b08": "淨乘勝剉折。遂蒙慚而退。淨雅與房玄齡",
    "T49n2036_011:0570b09": "厚善尤為太常褚亮所敬。亮甞謂人曰。淨",
    "T49n2036_011:0570b10": "俯視安遠顧蔑生肇。真當世獨步也。及天",
    "T49n2036_011:0570b11": "竺三藏波頗那羅譯大莊嚴論。詔淨筆授。",
    "T49n2036_011:0570b12": "并勅趙郡王孝恭詹事杜正倫同監護。",
    "T49n2036_011:0570b13": "(十六　己亥)　十三年。方士秦世英譖法師惠琳著論",
    "T49n2036_011:0570b14": "訕毀皇宗。有旨捕琳。琳知之變服自繫詣",
    "T49n2036_011:0570b15": "闕請譴。制旨曰。據爾論。有念觀世音者臨",
    "T49n2036_011:0570b16": "刑不傷。今詳罪犯當坐大辟。賜假七日。爾",
    "T49n2036_011:0570b17": "可勤念之。貴臨刑自免。琳奉制一無所念。",
    "T49n2036_011:0570b18": "至期詔問所念觀音感應如何對曰。隋季",
    "T49n2036_011:0570b19": "失德四海沸騰。陛下廓清寰宇道洽生靈。",
    "T49n2036_011:0570b20": "琳自七日已來。不念觀音唯念陛下。帝訝",
    "T49n2036_011:0570b21": "其言。遣御史韋琮問琳所以念朕之狀。對",
    "T49n2036_011:0570b22": "曰。觀音至聖垂形六道。上天下地皆為師",
    "T49n2036_011:0570b23": "救。陛下御臨宸極萬國歡心。文治至平靈",
    "T49n2036_011:0570b24": "鑒無外。聖與觀音齊等。所以唯念陛下。且",
    "T49n2036_011:0570b25": "琳挺志蓋弘宣釋氏之法以助皇化。冀民懼",
    "T49n2036_011:0570b26": "報應。畏刑罰而遠惡也。琳何求而敢訕謗",
    "T49n2036_011:0570b27": "哉。陛下察琳忠於所事。則所謂臨刑自免",
    "T49n2036_011:0570b28": "若唯讒是信。則琳伏尸無地。琮奏其語。有",
    "T49n2036_011:0570b29": "旨免刑流于益州(法師著辨正論八卷。為諸死于蜀百牢關。未幾秦世英被誅矣)。",
    "T49n2036_011:0570c01": "(十七　庚子)　○定嫂叔甥舅服。",
    "T49n2036_011:0570c02": "華嚴法師法順卒。順生杜氏。亦稱杜順。如",
    "T49n2036_011:0570c03": "晦族長也。長安萬年人。以陳永定二年生。",
    "T49n2036_011:0570c04": "少為隋文帝所重。給月俸供之。有病者。師",
    "T49n2036_011:0570c05": "對之危坐少頃即愈。或生而聾者。順召之",
    "T49n2036_011:0570c06": "與言耳即聰。或生而啞者。順就與之悟即",
    "T49n2036_011:0570c07": "能言。或狂而顛者。順使人領住向之禪定",
    "T49n2036_011:0570c08": "少選。彼即拜謝而去。又甞臨溪隨侍者懼",
    "T49n2036_011:0570c09": "不可濟。順率同涉。水即斷流。其神迹類如",
    "T49n2036_011:0570c10": "此。而順隤然初不以介意。尤邃華嚴宗旨。",
    "T49n2036_011:0570c11": "帝素敬重之。甞引入宮禁。導迎善氣妃主。",
    "T49n2036_011:0570c12": "戚里諸貴奉之有如生佛。集華嚴法界觀",
    "T49n2036_011:0570c13": "門弟子智儼尊者傳其教。",
    "T49n2036_011:0570c14": "(十八)　傅奕感報。於十四年秋卒暴而亡冥報",
    "T49n2036_011:0570c15": "記曰。奕初與傅仁均薛蹟同司太史。仁均",
    "T49n2036_011:0570c16": "先死。蹟昔欠仁均錢五千未償。後夢仁均",
    "T49n2036_011:0570c17": "索討。蹟問先所欠錢當付與誰。仁均曰。付",
    "T49n2036_011:0570c18": "與埿人。又問。埿人者誰。曰傅奕也。是夕",
    "T49n2036_011:0570c19": "溤長命少府亦夢同焉。又多見先亡者。問",
    "T49n2036_011:0570c20": "佛經之虛實。彼曰。實也。曰傅奕毀法當受",
    "T49n2036_011:0570c21": "何報。彼曰。配越州埿人。長命入殿庭告蹟。",
    "T49n2036_011:0570c22": "蹟亦言如之。時有唐臨在側蹟送錢與奕。",
    "T49n2036_011:0570c23": "及告其夢。不數日奕果暴亡。或為埿犁中",
    "T49n2036_011:0570c24": "人也。",
    "T49n2036_011:0570c25": "(十九)　相國蕭瑀字時文。梁明帝子也。九歲封",
    "T49n2036_011:0570c26": "新安王。國除入隋晉王妃實瑀姊。官右千",
    "T49n2036_011:0570c27": "牛。甞疾。不肯呼醫。自信天命。嘆曰。吾更",
    "T49n2036_011:0570c28": "餘年則從此遁矣。及晉王踐祚姊為后。聞",
    "T49n2036_011:0570c29": "其言。召責之以其不安小官。後病損拜內",
    "T49n2036_011:0571a01": "史侍郎。以直言事頗為煬帝憎。隋亂瑀出",
    "T49n2036_011:0571a02": "為河池郡守。唐高祖入關以書招之。因挈",
    "T49n2036_011:0571a03": "郡歸。封宋公。委以樞要。帝不名。呼為蕭",
    "T49n2036_011:0571a04": "郎。瑀家世貴胄。自武帝以來。皆奉佛清修。",
    "T49n2036_011:0571a05": "瑀及其孫勉精嚴尤甚。太宗即位屢入相。",
    "T49n2036_011:0571a06": "既而房杜得君事任稍分。瑀不能無少望。",
    "T49n2036_011:0571a07": "甞乞度為僧。帝許之。瑀尋度不能而止。事",
    "T49n2036_011:0571a08": "兩朝凡五入相位。年七十四薨。瑀性忠鯁",
    "T49n2036_011:0571a09": "雅薄福貴。善屬文。通儒柳顧輩皆高其才。",
    "T49n2036_011:0571a10": "唐史稱之曰。梁蕭氏興江左實有功在民。",
    "T49n2036_011:0571a11": "厥終無大惡。以寖微而亡。故餘祉及其後",
    "T49n2036_011:0571a12": "裔。自瑀逮遘。八葉宰相名德相望。與唐盛",
    "T49n2036_011:0571a13": "衰。世家之盛古未有也。",
    "T49n2036_011:0571a14": "(二十　辛丑)　十五年五月戊辰。帝幸宏福寺。召大德",
    "T49n2036_011:0571a15": "道懿等五人賜座。諭以剏寺為專一追崇穆",
    "T49n2036_011:0571a16": "太后。言發涕零。懿及左右皆哽咽逡巡。自",
    "T49n2036_011:0571a17": "製疏施絹二百疋。自稱皇帝菩薩戒弟子。",
    "T49n2036_011:0571a18": "令回向罷。顧謂道懿等曰。頃以老子是朕",
    "T49n2036_011:0571a19": "先宗。故令名位在前。卿等應恨恨也。道懿",
    "T49n2036_011:0571a20": "曰。陛下尊祖宗降成式。懿等蒙荷國恩安",
    "T49n2036_011:0571a21": "閑學道。詔旨初下咸皆歡悅。詎敢有恨。帝",
    "T49n2036_011:0571a22": "曰。尊祖重親有生之大本。故先老子以別",
    "T49n2036_011:0571a23": "親疎之序。非不留心於佛也。自有國以來。",
    "T49n2036_011:0571a24": "未甞剏立道觀。凡有功德並歸僧舍。雖往",
    "T49n2036_011:0571a25": "日操戈臨陣。亦未始縱威濫殺。今所在戰",
    "T49n2036_011:0571a26": "場皆立佛寺。至於太原舊第亦以奉佛。朕",
    "T49n2036_011:0571a27": "存心如此。卿等想未諭也。道懿等遽起趨",
    "T49n2036_011:0571a28": "謝。帝曰。少坐。此是朕意。不述則人不知。",
    "T49n2036_011:0571a29": "天時向熱。寺宇未備。今所施可別造經寮",
    "T49n2036_011:0571b01": "令僧眾寬展行道。",
    "T49n2036_011:0571b02": "(二十一　壬寅)　十六年。三藏玄奘法師。發王舍城入",
    "T49n2036_011:0571b03": "祇羅國國主郊迎之。已而問曰。而國有聖",
    "T49n2036_011:0571b04": "人出世。作小秦王破陣樂試為我言其為",
    "T49n2036_011:0571b05": "人。奘粗陳帝神武削平天下躬行堯舜之",
    "T49n2036_011:0571b06": "治。其王大驚。東向稽首曰我當朝覲與師",
    "T49n2036_011:0571b07": "偕行也。奘因出所撰制惡見論似之。王欽",
    "T49n2036_011:0571b08": "歎曰。此論一出。可謂日光既昇螢火奪明",
    "T49n2036_011:0571b09": "矣。即以青象名馬助奘馱經而還。",
    "T49n2036_011:0571b10": "(二十二　癸卯)　○圖功臣於凌烟閣。",
    "T49n2036_011:0571b11": "八月四日。原州松昌鴻池谷忽有五石。皆",
    "T49n2036_011:0571b12": "青質白文。成字曰。高皇海出多子李元王",
    "T49n2036_011:0571b13": "八十年太平天子李世民千年太子李治書",
    "T49n2036_011:0571b14": "燕山人士樂大國主尚汪譚獎文仁邁千古",
    "T49n2036_011:0571b15": "大王五王六王七王十風毛才子七佛八菩",
    "T49n2036_011:0571b16": "薩及上果佛田天子文武貞觀昌大聖延四",
    "T49n2036_011:0571b17": "方上不治示孝仙戈八為善。原州奏于朝。",
    "T49n2036_011:0571b18": "字初若不甚顯。及群公擬定。遂粲然明著。",
    "T49n2036_011:0571b19": "十一月辛卯。有事于南郊。詔遣使以玉帛",
    "T49n2036_011:0571b20": "詣原州鴻池谷祭之曰。嗣天子諱祚繼鴻",
    "T49n2036_011:0571b21": "業君臨宇縣。宿興旰食無忘於政。道德齊",
    "T49n2036_011:0571b22": "禮愧於前修。天有成命表瑞徵符。文字粲",
    "T49n2036_011:0571b23": "然曆數惟永。既旌高廟之業。又錫眇身之",
    "T49n2036_011:0571b24": "祚。迨於皇太子治。亦降貞符。具紀李氏于",
    "T49n2036_011:0571b25": "石言。仰瞻宵漢空名大造。甫惟寡薄彌增",
    "T49n2036_011:0571b26": "寅懼。敢因大禮重薦玉帛。上謝冥靈之貺。",
    "T49n2036_011:0571b27": "以伸祗慄之誠。",
    "T49n2036_011:0571b28": "(二十三　乙巳)　十九年正月丙子。法師玄奘齎經像歸",
    "T49n2036_011:0571b29": "于京師。留守房玄齡館于宏福寺。以表聞",
    "T49n2036_011:0571c01": "帝。壬辰奘如東都。二月己亥見于儀鸞殿。",
    "T49n2036_011:0571c02": "帝曰師去何不相報。對曰。當去時表三上。",
    "T49n2036_011:0571c03": "以誠願微淺。不蒙諒許。無任慕道之至。乃",
    "T49n2036_011:0571c04": "輟私行。專擅之罪惟深愧懼。帝曰。師出",
    "T49n2036_011:0571c05": "家與俗殊隔。能委命求法惠利蒼生。朕甚",
    "T49n2036_011:0571c06": "嘉焉固不煩為愧。但念山川阻遠方俗異",
    "T49n2036_011:0571c07": "心。怪師能達也。對曰。奘聞乘疾風者造天",
    "T49n2036_011:0571c08": "地而非遠馭龍舟者涉江海而不難。自陛",
    "T49n2036_011:0571c09": "下握乾符清四海。德籠九域仁被八區。淳",
    "T49n2036_011:0571c10": "風扇炎景之南。聖威震葱嶺之外。所以戎",
    "T49n2036_011:0571c11": "夷君長。每見翔雲之鳥自東來者。猶疑發",
    "T49n2036_011:0571c12": "於上國。斂衽而敬之。況玄奘圓頂方親承",
    "T49n2036_011:0571c13": "化育者耶。既賴天威。故得往還無難。帝曰。",
    "T49n2036_011:0571c14": "此長者之言。朕何敢當。因廣問雪嶺以西",
    "T49n2036_011:0571c15": "印度之境玉燭和氣物產風俗八王故迹七",
    "T49n2036_011:0571c16": "佛遺蹤。並博望之所不傳。班馬無得而載",
    "T49n2036_011:0571c17": "者。奘既親游其地。記憶無遺。隨問而對。皆",
    "T49n2036_011:0571c18": "有條理。帝大悅曰。師所經一百餘國。可盡",
    "T49n2036_011:0571c19": "掇其山川風俗。撰大唐西域記以遺後來。",
    "T49n2036_011:0571c20": "不亦美乎奘奉詔將罷。帝謂侍臣曰。昔符",
    "T49n2036_011:0571c21": "堅稱道安為神器。舉國遵敬朕觀法師。詞",
    "T49n2036_011:0571c22": "吐溫雅風節貞峻。非徒不愧古人。實過之",
    "T49n2036_011:0571c23": "遠甚。司徒長孫無忌曰。誠如明詔。道安雖",
    "T49n2036_011:0571c24": "高行博識。然弘法之功。固不如法師躬趨",
    "T49n2036_011:0571c25": "聖域討論眾妙究探宗極者矣。時車駕將問",
    "T49n2036_011:0571c26": "罪高麗。聞法師之還。期暫引見。及對談論",
    "T49n2036_011:0571c27": "不覺日莫。帝曰。匇匇言不盡懷。欲共法師",
    "T49n2036_011:0571c28": "東行。省方觀俗。指揮之暇。別更談敘可",
    "T49n2036_011:0571c29": "乎。對曰玄奘遠歸。兼有病疾。不堪陪駕。帝",
    "T49n2036_011:0572a01": "曰。師向能孤游絕域。今此行如跬步耳。尚",
    "T49n2036_011:0572a02": "何辭。對曰。陛下東征六軍奉衛。伐亂誅姦",
    "T49n2036_011:0572a03": "必有牧野之功昆陽之捷。玄奘無所裨助。",
    "T49n2036_011:0572a04": "虛負道路之費。且兵刃交戰。佛制沙門不",
    "T49n2036_011:0572a05": "得觀視。惟陛下矜察。帝嘉納而止。奘因奏",
    "T49n2036_011:0572a06": "西域所獲梵本經論凡六百五十七部。乞",
    "T49n2036_011:0572a07": "就嵩山少林寺為國宣釋。帝曰。朕頃為穆",
    "T49n2036_011:0572a08": "太后剏宏福寺。極為虛靜。可就彼翻譯。所",
    "T49n2036_011:0572a09": "須並與玄齡平章。奘因進曰。百姓無知見",
    "T49n2036_011:0572a10": "奘遠歸妄有窺看。不徒妨廢法務。兼慮不",
    "T49n2036_011:0572a11": "測之患。願得監門官以防釁隙。帝悅曰。此",
    "T49n2036_011:0572a12": "言可謂保身之計當為處分。及罷即別。有",
    "T49n2036_011:0572a13": "旨差官監護。",
    "T49n2036_011:0572a14": "(二十四　丙午)　二十年七月辛卯。法師玄奘表上新譯",
    "T49n2036_011:0572a15": "菩薩藏經六門陀羅尼經顯楊聖教論大乘",
    "T49n2036_011:0572a16": "雜集論凡五部五十八卷。請帝為聖教序。",
    "T49n2036_011:0572a17": "降手勅曰。省書具悉雅意。法師夙標高行",
    "T49n2036_011:0572a18": "早出塵表。泛寶舟而登彼岸。搜妙道而闢",
    "T49n2036_011:0572a19": "度門。弘闡大猷蕩除眾罪。朕學淺心拙。在",
    "T49n2036_011:0572a20": "物猶迷。況佛道幽微。豈能仰讚。側請為序。",
    "T49n2036_011:0572a21": "非己所聞。奘重表請曰。伏奉墨勅猥垂獎",
    "T49n2036_011:0572a22": "諭。祗奉綸言精守振越。玄奘行業空疎謬",
    "T49n2036_011:0572a23": "參緇侶幸屬九瀛有截四海無虞憑皇靈以",
    "T49n2036_011:0572a24": "遠征。恃國威而訪道。窮遐冐險雖勵愚誠。",
    "T49n2036_011:0572a25": "纂異懷荒實資朝化所獲經論蒙遣翻譯。見",
    "T49n2036_011:0572a26": "成卷軸志有銓序。伏惟陛下睿思雲敷。天",
    "T49n2036_011:0572a27": "華景爛。理苞繫表調逸咸英。跨千古以飛",
    "T49n2036_011:0572a28": "聲。掩百王而騰實。切以神力無方。非神思",
    "T49n2036_011:0572a29": "不足銓其理。聖教玄遠。非聖藻何以序其",
    "T49n2036_011:0572b01": "源。故乃冐犯威嚴敢希題目。宸睠冲邈不",
    "T49n2036_011:0572b02": "蒙矜許。撫躬累息相顧失圖。奘聞。日月麗",
    "T49n2036_011:0572b03": "天。既分輝於戶牖。江河紀地。亦流潤於巖",
    "T49n2036_011:0572b04": "崖。雲和廣樂。不祕響於聾瞶。金玉奇珍。豈",
    "T49n2036_011:0572b05": "鞱彩於愚瞽。敢緣此理重有干祈。伏乞雷",
    "T49n2036_011:0572b06": "雨曲垂天文俯照。配兩儀而同久。與二曜",
    "T49n2036_011:0572b07": "而俱縣。然則鷲嶺微言。假神筆而弘遠。鷄",
    "T49n2036_011:0572b08": "園奧典。託英詞而宣揚。豈止區區梵眾獨",
    "T49n2036_011:0572b09": "荷恩榮。蠢蠢迷生方超塵累而已。制許之。",
    "T49n2036_011:0572b10": "(二十五　丁未)　○作翠微宮於終南山。",
    "T49n2036_011:0572b11": "是歲帝得祕讖云。唐三世而後女主武王",
    "T49n2036_011:0572b12": "代有天下。遂密召太史令李淳風訪其事。",
    "T49n2036_011:0572b13": "對曰。臣據術推之。其兆已成。今在陛下宮",
    "T49n2036_011:0572b14": "中矣。逾三十年當有天下。誅唐子孫殆盡。",
    "T49n2036_011:0572b15": "帝曰。疑似者殺之何如。對曰。天命不可易。",
    "T49n2036_011:0572b16": "且真王者不死。徒使疑似之戮淫及無辜。",
    "T49n2036_011:0572b17": "今既在宮。已是陛下眷屬。更三十年又當",
    "T49n2036_011:0572b18": "衰老。老則心慈。雖受終易姓。於陛下子孫",
    "T49n2036_011:0572b19": "或不甚損。今若戮之。即當復生少莊嚴毒。",
    "T49n2036_011:0572b20": "況又立讐則陛下子孫必無遺類。帝善其",
    "T49n2036_011:0572b21": "言而止。",
    "T49n2036_011:0572b22": "(二十六　戊申)　二十二年六月。帝在玉華宮。召法師",
    "T49n2036_011:0572b23": "玄奘至。乃曰。朕在京苦暑。故就此宮。泉石",
    "T49n2036_011:0572b24": "既涼氣力稍佳。然憶法師故茲相屈。涉塗",
    "T49n2036_011:0572b25": "當大勞也奘謝曰。四海黎庶。依陛下而生。",
    "T49n2036_011:0572b26": "聖躬不安。則率土煌灼。伏聞。鑾輿至此御",
    "T49n2036_011:0572b27": "膳順宜。凡預含靈孰不無蹈。願陛下永保",
    "T49n2036_011:0572b28": "崇高。與天地無極。玄奘庸薄猥蒙齒召。銜",
    "T49n2036_011:0572b29": "荷而來。不覺為勞。帝以法師德業冲博儀",
    "T49n2036_011:0572c01": "表絕倫。欲令罷道共康庶政。因曰。昔三五",
    "T49n2036_011:0572c02": "帝王。靡不以六合務廣萬機事殷。不能遍",
    "T49n2036_011:0572c03": "理。故周憑十亂。舜託五臣。翼亮朝猷弼諧",
    "T49n2036_011:0572c04": "邦國。彼盛明之后且爾。況朕寡昧而不寄",
    "T49n2036_011:0572c05": "眾哲哉。意欲法師脫緇服掛纁衣。升鉉路",
    "T49n2036_011:0572c06": "以陳謀坐槐庭而論道。師意何如。對曰。玄",
    "T49n2036_011:0572c07": "奘微生伏奉明詔。稱三五之君不能獨治。",
    "T49n2036_011:0572c08": "寄諸賢哲共而成之。此陛下盛德含光謙",
    "T49n2036_011:0572c09": "讓之詞。在理則不爾也。何哉。使臣能至治。",
    "T49n2036_011:0572c10": "桀紂柏靈之君豈無臣耶。以此而言不必",
    "T49n2036_011:0572c11": "由也。伏惟陛下聖哲之治。一人紀綱萬事",
    "T49n2036_011:0572c12": "咸得其緒。況撫運已來。天地休平中外寧",
    "T49n2036_011:0572c13": "晏。皆陛下不荒不矜不麗不侈。兢兢業雖",
    "T49n2036_011:0572c14": "休勿休居安思危。為善承天之所致也。餘",
    "T49n2036_011:0572c15": "何預焉。請粗陳其梗概。陛下經緯八紘驅",
    "T49n2036_011:0572c16": "駕豪傑。戡定禍亂崇闡雍熙。聰明文思之",
    "T49n2036_011:0572c17": "德。體元合極之姿。皆天之所授。無假於人。",
    "T49n2036_011:0572c18": "一也。敦本棄末崇儒尚德。移澆風於季俗。",
    "T49n2036_011:0572c19": "反淳政於上古。賦遵薄制刑用輕典。九州",
    "T49n2036_011:0572c20": "四海稟識懷生。俱沐恩波咸遂安逸。此又",
    "T49n2036_011:0572c21": "聖心自化。無假於人。二也。至道旁通深仁",
    "T49n2036_011:0572c22": "遠洽。東逾日域西邁崑丘。南盡炎州北窮",
    "T49n2036_011:0572c23": "玄塞。彫題鼻飲之俗。卉服左衽之人。靡不",
    "T49n2036_011:0572c24": "候風瞻雨稽顙屈膝。獻琛貢寶充委夷邸。",
    "T49n2036_011:0572c25": "此又天威所感。無假於人。三也獫狁為患",
    "T49n2036_011:0572c26": "其來自久。五帝所不止。三王莫能制遂使",
    "T49n2036_011:0572c27": "渭河為被髮之野。酆鄗為鳴鏑之場。中國",
    "T49n2036_011:0572c28": "陵遲匈奴得逞。殷周已來不能攘弭至漢",
    "T49n2036_011:0572c29": "武窮兵衛霍盡力。雖收枝葉根本猶存。自",
    "T49n2036_011:0573a01": "是而後無聞良策。陛下御圖一征斯殄傾",
    "T49n2036_011:0573a02": "巢倒穴無復孑遺。澣海燕然之域。盡入提",
    "T49n2036_011:0573a03": "封。單于弓騎之人。俱充臣妾。若言由人。則",
    "T49n2036_011:0573a04": "虞舜已來賢輔多矣。何因不獲。故知有道",
    "T49n2036_011:0573a05": "斯得。無假於人。四也。高麗小蕃失禮上國。",
    "T49n2036_011:0573a06": "煬帝總天下之師三自征伐。攻城無傷半",
    "T49n2036_011:0573a07": "堞。掠卒不獲一人。虛喪六軍狼狽而返。陛",
    "T49n2036_011:0573a08": "下暫行提數萬騎。摧駐蹕之強陣。破遼蓋",
    "T49n2036_011:0573a09": "之堅城。振旅凱旋俘馘三十餘萬。用兵御",
    "T49n2036_011:0573a10": "將其道不殊。隋以之亡。唐以之得。故知由",
    "T49n2036_011:0573a11": "主無假於人。五也。天地交泰日月光華。和",
    "T49n2036_011:0573a12": "氣氤氳慶雲紛郁。五靈見質一角呈奇。白",
    "T49n2036_011:0573a13": "狼白狐朱雁朱草。昭章雜沓無量億千不",
    "T49n2036_011:0573a14": "可遍舉。皆應德而至。無假於人。六也。明詔",
    "T49n2036_011:0573a15": "乃欲比喻前王寄功十亂。切為陛下不取。",
    "T49n2036_011:0573a16": "總復須才。今亦伊呂多矣。",
    "T49n2036_011:0573a17": "(二十七)　玄奘庸陋何足以預之。至於守戒緇",
    "T49n2036_011:0573a18": "門闡揚遺法。此其誠願。伏乞天慈終而不",
    "T49n2036_011:0573a19": "奪。帝大悅曰。師所陳並上玄垂祐。及宗廟",
    "T49n2036_011:0573a20": "之靈卿士之力。朕安能自致哉。師既欲敷",
    "T49n2036_011:0573a21": "揚妙道。亦不固違高志。中書令褚遂良曰。",
    "T49n2036_011:0573a22": "今四海廓清九域寧晏。皆陛下聖德。實如",
    "T49n2036_011:0573a23": "法師之言。帝笑曰。不如此。珍裘豈一狐之",
    "T49n2036_011:0573a24": "腋。大廈必眾材共成。何有君能獨濟。法師",
    "T49n2036_011:0573a25": "欲自全雅操。故濫相光飾耳。因問比譯何",
    "T49n2036_011:0573a26": "經。對曰。瑜伽師地論。帝曰。明何等此。對",
    "T49n2036_011:0573a27": "曰。此彌勒大士所造明十七地義。曰何",
    "T49n2036_011:0573a28": "謂十七地。奘曰。六識相應地。有尋有伺地。",
    "T49n2036_011:0573a29": "無尋唯伺地。無尋無伺地。三摩呬多地。有",
    "T49n2036_011:0573b01": "心地無心地。聞所成地思所成地。修所成",
    "T49n2036_011:0573b02": "地。聲聞地。獨覺地。菩薩地。有餘依地。無",
    "T49n2036_011:0573b03": "餘依地是為十七。及標舉綱目陳列大義。",
    "T49n2036_011:0573b04": "帝深愛焉。遣使取論入宮凡一百卷。帝自",
    "T49n2036_011:0573b05": "詳覽覩其詞義宏奧。非向所聞。謂侍臣曰。",
    "T49n2036_011:0573b06": "朕觀法師新譯經論。猶瞻天噉海莫極高",
    "T49n2036_011:0573b07": "深頃既軍國務殷。未暇委尋。今而後知",
    "T49n2036_011:0573b08": "宗源杳曠。顧儒道九流猶汀瀅之方溟渤",
    "T49n2036_011:0573b09": "耳。因勅有司揀祕書手寫新譯經論各九",
    "T49n2036_011:0573b10": "部。令宣賜九道總管展轉流布。冀率土之",
    "T49n2036_011:0573b11": "內同稟未聞之法。",
    "T49n2036_011:0573b12": "司徒長孫無忌。中書令褚遂良。奏曰。佛教",
    "T49n2036_011:0573b13": "冲玄天人莫測。言本則甚深。語門則難入。",
    "T49n2036_011:0573b14": "伏惟陛下至道照明輝光昱日。澤霑遐界",
    "T49n2036_011:0573b15": "化溢中區。擁護五乘建立三寶。致法師當",
    "T49n2036_011:0573b16": "叔葉而秀質。閒千載而挺生。陟重險以求",
    "T49n2036_011:0573b17": "經。履危塗而訪道。見珍異俗具獲真文。歸",
    "T49n2036_011:0573b18": "國飜宣。若庵摩之始說。精文奧義。猶金口",
    "T49n2036_011:0573b19": "之新開。皆陛下聖德所感。臣等愚瞽預此",
    "T49n2036_011:0573b20": "見聞。苦海波瀾舟航有寄。況天慈廣遠使",
    "T49n2036_011:0573b21": "布之九州。蠢蠢黔黎俱飡妙法。臣等億劫",
    "T49n2036_011:0573b22": "忻逢。不勝慶幸。",
    "T49n2036_011:0573b23": "(二十八)　六月。帝撰大唐三藏聖教序成。御慶",
    "T49n2036_011:0573b24": "福殿百官陪位。宣法師玄奘升殿賜座。勅",
    "T49n2036_011:0573b25": "弘文館學士上官儀。以序對群臣宣讀。霞",
    "T49n2036_011:0573b26": "煥錦舒極褒揚之美。其辭曰。蓋聞。二儀",
    "T49n2036_011:0573b27": "有像。顯覆載以含生。四時無形。潛寒暑以",
    "T49n2036_011:0573b28": "化物。是以窺天鑑地。庸愚皆識其端。明陰",
    "T49n2036_011:0573b29": "洞陽。賢哲罕窮其數。然而天地包乎陰陽",
    "T49n2036_011:0573c01": "而易識者。以其有象也。陰陽處乎天地而",
    "T49n2036_011:0573c02": "難窮者。以其無形也。故知像顯可徵。雖愚",
    "T49n2036_011:0573c03": "不惑形潛莫覩。在智猶迷。況乎佛道冲虛",
    "T49n2036_011:0573c04": "乘幽控寂。宏濟萬品典御十方。舉威靈而",
    "T49n2036_011:0573c05": "無上。抑神力而無下。大則彌於宇宙。細則",
    "T49n2036_011:0573c06": "攝於毫釐。無滅無生。歷萬劫而不古若隱",
    "T49n2036_011:0573c07": "若顯。運百福而長今。妙道凝玄。遵之莫知",
    "T49n2036_011:0573c08": "其際。法流湛寂。揖之莫測其原固知蠢",
    "T49n2036_011:0573c09": "蠢凡愚區區庸鄙。投其旨趣能無疑惑者",
    "T49n2036_011:0573c10": "哉。然則大教之興基於西土。騰漢庭而皎",
    "T49n2036_011:0573c11": "夢。照東域而流慈。昔者分形分迹之時。言",
    "T49n2036_011:0573c12": "未馳而成化。當常現常之世。民仰德而知",
    "T49n2036_011:0573c13": "遵。及乎晦迹歸真遷儀越世。金容掩色。不",
    "T49n2036_011:0573c14": "鏡三千之光。麗像開圖空端四八之相。於",
    "T49n2036_011:0573c15": "是微言廣被。拯含類於三塗遺訓遐宣。導",
    "T49n2036_011:0573c16": "群生於十地。然而真教難仰。莫能一其旨",
    "T49n2036_011:0573c17": "歸。曲學易遵。邪正於焉紛糾。所以空有之",
    "T49n2036_011:0573c18": "論。或習俗而是非。大小之乘。乍沿時而隆",
    "T49n2036_011:0573c19": "替。有玄奘法師者。法門之領袖也。幼懷貞",
    "T49n2036_011:0573c20": "敏。早悟三空之心。長契神情。先包四忍之",
    "T49n2036_011:0573c21": "行。松風水月。未足比其清華。仙露明珠。詎",
    "T49n2036_011:0573c22": "能方其朗潤。故以智通無累神測未形。超",
    "T49n2036_011:0573c23": "六塵而逈出。敻千古而無對。凝心內境。",
    "T49n2036_011:0573c24": "悲正法以陵遲。棲慮玄門。慨深文之訛闕。",
    "T49n2036_011:0573c25": "思欲分條析理廣彼前聞　截偽續真開茲",
    "T49n2036_011:0573c26": "後學。是以翹心淨土往游西域。乘危遠邁",
    "T49n2036_011:0573c27": "仗策孤征。積雪晨飛塗閒失地。驚沙夕起",
    "T49n2036_011:0573c28": "空外迷天。萬里山川潑烟霞而進影。百重",
    "T49n2036_011:0573c29": "寒暑。躡霜露而前蹤。誠重勞輕求深願達。",
    "T49n2036_011:0574a01": "周游西宇十有七年。窮歷異邦詢求正教。",
    "T49n2036_011:0574a02": "雙林八水味道飡風。鹿苑鷲峯瞻奇仰異。",
    "T49n2036_011:0574a03": "承至言於先聖。受真教於上賢。探賾妙門",
    "T49n2036_011:0574a04": "精窮奧義。一乘五律之道馳驟於心田。八",
    "T49n2036_011:0574a05": "藏三篋之文。波騰於口海爰自所歷之國。",
    "T49n2036_011:0574a06": "總將三藏要文凡六百五十七部。譯布中",
    "T49n2036_011:0574a07": "夏宣揚勝。業引慈雲於西極。注法雨於東",
    "T49n2036_011:0574a08": "垂。聖教闕而復全。蒼生罪而還福。濕火",
    "T49n2036_011:0574a09": "宅之乾焰。共拔迷途朗愛水之昏波同臻",
    "T49n2036_011:0574a10": "彼岸。是知惡因業墜善以緣升。升墜之端",
    "T49n2036_011:0574a11": "唯人所記。譬夫桂生高嶺。零露方得泫其",
    "T49n2036_011:0574a12": "華蓮出綠波。飛塵不能污其葉。非蓮性自",
    "T49n2036_011:0574a13": "潔而桂質本貞。良由所附者高則微物不",
    "T49n2036_011:0574a14": "能累。所憑者淨則濁類不能沾。夫以卉木",
    "T49n2036_011:0574a15": "無知。猶資善而成善。況乎人倫有識。不緣",
    "T49n2036_011:0574a16": "慶而求慶。方冀茲經流施。將日月而無窮。",
    "T49n2036_011:0574a17": "斯福遐敷。與乾坤而永大。於是御筆親書。",
    "T49n2036_011:0574a18": "綴于新經之首。法師奉表。謝曰。六爻探",
    "T49n2036_011:0574a19": "賾。局於生滅之場。百物正名。未涉真如之",
    "T49n2036_011:0574a20": "境。遠惟羲冊覩奧不測其神遐想軒圖歷",
    "T49n2036_011:0574a21": "選普歸其美。恭惟陛下玉毫降質金輪御",
    "T49n2036_011:0574a22": "天。廓先王之九州。掩百千之日月。廣利代",
    "T49n2036_011:0574a23": "之區域。納恒沙之法界。遂使給孤精舍盡",
    "T49n2036_011:0574a24": "入提封。貝葉靈文咸歸冊府。玄奘往因振",
    "T49n2036_011:0574a25": "錫聊謁崛山。經途萬里。怙天威如咫步。",
    "T49n2036_011:0574a26": "匪乘千葉。詣雙樹如食頃。搜揚三藏。盡龍",
    "T49n2036_011:0574a27": "宮之所儲。研究一乘。窮鷲嶺之遺旨。並已",
    "T49n2036_011:0574a28": "載於白馬還獻紫宸。尋蒙下詔勅使翻譯。",
    "T49n2036_011:0574a29": "玄奘識乖龍樹。謬忝傳燈之榮。才異馬鳴。",
    "T49n2036_011:0574b01": "深愧瀉瓶之敏。所譯經論紕舛尤多。遂荷",
    "T49n2036_011:0574b02": "天威留神製序。文超象繫之表。理括眾妙",
    "T49n2036_011:0574b03": "之門。忽以微生親聞梵響。踊躍歡喜如聞",
    "T49n2036_011:0574b04": "授記。無任感荷之極。手勅答曰。朕才謝珪",
    "T49n2036_011:0574b05": "璋言慚博達。至於內典尤所未聞昨製序",
    "T49n2036_011:0574b06": "文深慚鄙拙。穢翰墨於金簡。標瓦礫於珠",
    "T49n2036_011:0574b07": "林。忽得來書謬承褒讚。循躬省慮彌益厚",
    "T49n2036_011:0574b08": "顏。善不足稱虛勞致謝。",
    "T49n2036_011:0574b09": "(二十九)　時皇太子覩聖序遂撰述聖記。法師進",
    "T49n2036_011:0574b10": "啟奉謝。帝復覽新譯菩薩藏經。愛其辭旨",
    "T49n2036_011:0574b11": "微妙。因詔皇太子撰菩薩藏經後序。其辭",
    "T49n2036_011:0574b12": "曰。蓋聞。羲皇至賾。精粹止於龜文。軒后幽",
    "T49n2036_011:0574b13": "通。雅奧窮於鳥篆。考丹書而索隱。殊昧實",
    "T49n2036_011:0574b14": "際之源。徵錄錯以研幾。蓋非常樂之道猶",
    "T49n2036_011:0574b15": "且事光圖史。振薰風於八埏德洽生靈。激",
    "T49n2036_011:0574b16": "堯波於萬代。伏惟陛下轉輪垂拱而化漸",
    "T49n2036_011:0574b17": "鷄園。勝殿凝旒而神交鷲嶺。總調御於徽",
    "T49n2036_011:0574b18": "號。匪文思之所窺。極般若於綸言。豈象繫",
    "T49n2036_011:0574b19": "之所擬。由是教覃溟表。咸傳八解之音。訓",
    "T49n2036_011:0574b20": "浹寰中。皆踐四禪之軌。遂使三千世界。盡",
    "T49n2036_011:0574b21": "懷生而可封百億須彌。入提封而作鎮。尼",
    "T49n2036_011:0574b22": "蓮德水。邇帝里之滄池。舍衛庵園。接上林",
    "T49n2036_011:0574b23": "之茂苑。雖復法性空寂。隨感必通。真乘深",
    "T49n2036_011:0574b24": "妙無幽不闡。所以大權御極。導法流而靡",
    "T49n2036_011:0574b25": "窮。能仁撫運。拂劫石而無盡。體均相具不",
    "T49n2036_011:0574b26": "可思議。校美前王。焉可同年而語矣。爰自",
    "T49n2036_011:0574b27": "開闡地限流沙。震旦未融靈文尚隱。漢皇",
    "T49n2036_011:0574b28": "精感。託夢想於玄宵。晉后翹誠。降修多於",
    "T49n2036_011:0574b29": "白馬。有同蠡酌。豈達四海之涯。取譬管窺。",
    "T49n2036_011:0574c01": "寧窮七曜之奧。洎乎皇靈遐暢。威加鐵圍",
    "T49n2036_011:0574c02": "之表。至聖發明德被金剛之際。恒沙國土",
    "T49n2036_011:0574c03": "普襲衣冠開解脫門踐真實路。龍宮梵說",
    "T49n2036_011:0574c04": "之偈。畢萃清室。猊吼貝葉之文。咸歸冊",
    "T49n2036_011:0574c05": "府。灑茲甘露普潤芽莖。乘此惠雲遍霑翾",
    "T49n2036_011:0574c06": "走豈非歸依之勝業。聖政之靈感者乎。菩",
    "T49n2036_011:0574c07": "薩藏經者。大覺義宗之要旨也。佛修此道",
    "T49n2036_011:0574c08": "已證無生。菩薩受持咸登不退。六波羅蜜",
    "T49n2036_011:0574c09": "關鍵所資。四無量心根力斯備。蓋彼岸之",
    "T49n2036_011:0574c10": "津涉。正覺之梯航者焉。貞觀年中身毒歸",
    "T49n2036_011:0574c11": "化。越熱坡而頒朔跨懸渡而輸琛。文軌既",
    "T49n2036_011:0574c12": "同道路無壅。法師玄奘振錫尋真。出自玉",
    "T49n2036_011:0574c13": "關長驅奈苑。於天竺力士生處。訪獲此經。",
    "T49n2036_011:0574c14": "歸而奏上。降旨翻譯。於是畢功。余以問安",
    "T49n2036_011:0574c15": "之暇。澄心妙法之寶奉述天旨微表讚揚。",
    "T49n2036_011:0574c16": "式命有司綴于卷末。帝自是情信日篤平",
    "T49n2036_011:0574c17": "章法義不輟於口。與法師相得之深。無時",
    "T49n2036_011:0574c18": "暫閒。凡衣服臥具頻詔換易。如家人焉。",
    "T49n2036_011:0574c19": "(三十)　八月丙申。賜奘百金磨衲并寶剃刀。奘",
    "T49n2036_011:0574c20": "奉表謝。略曰。忍辱之服。彩合流霞智惠之",
    "T49n2036_011:0574c21": "刀。銛逾切玉。謹當衣以降煩惱之魔。佩以",
    "T49n2036_011:0574c22": "斷塵勞之網。帝自伐遼而還。氣力不逮平",
    "T49n2036_011:0574c23": "昔有憂生之慮。既遇法師留神大教稍遂",
    "T49n2036_011:0574c24": "平復。因問欲植法門之益何所宜先。奘對",
    "T49n2036_011:0574c25": "曰。眾生寢惑非惠莫啟。惠芽抽植法為之",
    "T49n2036_011:0574c26": "資。弘法須人即度僧為最帝悅。",
    "T49n2036_011:0574c27": "九月乙卯。詔曰。隋季失御天下分崩。四海",
    "T49n2036_011:0574c28": "塗炭八埏鼎沸。朕屬當戡亂親履兵鋒。亟",
    "T49n2036_011:0574c29": "犯風霜宿于馬上。頃加藥餌猶未痊除。比",
    "T49n2036_011:0575a01": "日以來方遂平復。豈非福善之致耶。京城",
    "T49n2036_011:0575a02": "及天下諸州寺。各度僧五人(時天下寺三千七百餘所。度僧凡一",
    "T49n2036_011:0575a03": "萬七千餘人)。",
    "T49n2036_011:0575a04": "(三十一)　十月車駕還京師。勅有司於北闕紫微",
    "T49n2036_011:0575a05": "殿西南剏弘法院。留奘居禁中。晝則陪御",
    "T49n2036_011:0575a06": "談論夜分就院譯經。",
    "T49n2036_011:0575a07": "(三十二)　十二月。皇太子為文德皇后剏大慈恩",
    "T49n2036_011:0575a08": "寺成。詔選京城宿望五十大德。各度侍者",
    "T49n2036_011:0575a09": "六人。入居新寺。是月丙辰。太子備寶車五",
    "T49n2036_011:0575a10": "十乘。迎諸大德。并綵亭寶剎數百具奉安",
    "T49n2036_011:0575a11": "新獲梵夾諸經及瑞像舍利等。勅太常九",
    "T49n2036_011:0575a12": "部樂及長安萬年音樂京城諸寺。花旛導",
    "T49n2036_011:0575a13": "引入寺。帝御安福門樓。執爐致敬。經像過",
    "T49n2036_011:0575a14": "盡始罷。皇情大悅。",
    "T49n2036_011:0575a15": "(三十三　己酉)　二十三年四月。帝幸翠微宮。法師玄",
    "T49n2036_011:0575a16": "奘陪駕。每談敘淵奧。帝必攘袂曰。與法師",
    "T49n2036_011:0575a17": "相值恨晚耳。未盡弘法之意。夏五月不",
    "T49n2036_011:0575a18": "豫。詔太尉長孫無忌中書令褚遂良入臥",
    "T49n2036_011:0575a19": "內。囑曰公等忠烈著在朕心。昔漢武託霍",
    "T49n2036_011:0575a20": "光。劉備囑諸葛亮。朕之後事一以委卿。太",
    "T49n2036_011:0575a21": "子仁孝。必須盡誠輔導永保社稷。無忌等",
    "T49n2036_011:0575a22": "叩頭流涕。帝復執太子手曰。無忌遂良在。",
    "T49n2036_011:0575a23": "國家事汝無憂矣。是年崩于含風殿年五",
    "T49n2036_011:0575a24": "十有三。",
    "T49n2036_011:0575a25": "(三十四)　唐史贊曰。甚矣至治之君不世出也。",
    "T49n2036_011:0575a26": "禹有天下傳十有六王。而少康有中興之",
    "T49n2036_011:0575a27": "業。湯有天下傳二十八王。而其甚盛者號",
    "T49n2036_011:0575a28": "稱三宗。武王有天下傳三十六王。而成康",
    "T49n2036_011:0575a29": "之治與宣之功。其餘無所稱焉。雖詩書所",
    "T49n2036_011:0575b01": "載有時闕略。然三代千有七百餘年。傳七",
    "T49n2036_011:0575b02": "十餘君。其卓然著見於後世者。此六七君",
    "T49n2036_011:0575b03": "而已。嗚呼可謂難得也。唐有天下傳世二",
    "T49n2036_011:0575b04": "十。其可稱者三君。玄宗憲宗皆不克其終。",
    "T49n2036_011:0575b05": "盛哉太宗之烈也其除隋之亂。比迹湯武。",
    "T49n2036_011:0575b06": "致治之美。庶幾成康。自古功德兼隆。由漢",
    "T49n2036_011:0575b07": "以來未之有也。至其牽於多愛。復立浮圖。",
    "T49n2036_011:0575b08": "好大喜功勤兵於遠。此中材庸主之所常",
    "T49n2036_011:0575b09": "為。然春秋之法常責備於賢者。是以後世",
    "T49n2036_011:0575b10": "君子之欲成人之美者。莫不歎息於斯焉。",
    "T49n2036_011:0575b11": "論曰。君子謂立言之難其實非難。特為好",
    "T49n2036_011:0575b12": "惡所欺耳。如歐陽文忠公作太宗本紀贊。",
    "T49n2036_011:0575b13": "雖筆高語奇傑出諸史。至貶太宗復立浮",
    "T49n2036_011:0575b14": "圖好大喜功勤兵於遠類中材庸主所為而",
    "T49n2036_011:0575b15": "不取。予謂文忠責備之深。而為好惡所欺",
    "T49n2036_011:0575b16": "也。方貞觀之世。天下昆蟲草木咸被其澤。",
    "T49n2036_011:0575b17": "至於日月霜露所至之國。皆欵關而修職",
    "T49n2036_011:0575b18": "直。獨高麗莫離支叛逆阻命。太宗身任",
    "T49n2036_011:0575b19": "千載道德英雄之主。其肯坐視之。留為子",
    "T49n2036_011:0575b20": "孫憂。而不少假經略乎。蓋其威德之盛。其",
    "T49n2036_011:0575b21": "勢之必然。非好大喜功之謂也。昔黃帝平",
    "T49n2036_011:0575b22": "蚩尤。七十戰而勝其亂。高宗伐鬼方。三年",
    "T49n2036_011:0575b23": "而後克。太宗舉偏師而陰山平。臨駐蹕而",
    "T49n2036_011:0575b24": "高麗服。然黃帝高宗。經孔子而未甞少貶。",
    "T49n2036_011:0575b25": "文忠特以為太宗之疵。庸詎非責備之過",
    "T49n2036_011:0575b26": "與。以太宗盛德大業如此。猶曲貶之將恐",
    "T49n2036_011:0575b27": "後之君子。懷免貶之難而無意於功名也。",
    "T49n2036_011:0575b28": "文忠徒欲高尚其事。而不知此亦自蹈好",
    "T49n2036_011:0575b29": "大之失。矣至於復立浮。圖乃所以和順道",
    "T49n2036_011:0575c01": "德。而齊天地鬼神之心。以開濟天下後世",
    "T49n2036_011:0575c02": "之人。為無窮之益也。文忠以為不當。則是",
    "T49n2036_011:0575c03": "太宗暗於取舍矣。使太宗果暗於此。則當",
    "T49n2036_011:0575c04": "時房杜王魏之流。亦因循戶祿而暗於取",
    "T49n2036_011:0575c05": "舍者耶。或曰。文忠慕韓愈為人。故不得",
    "T49n2036_011:0575c06": "不爾。嗚呼文忠何忍哉。慕人毀佛而兼棄",
    "T49n2036_011:0575c07": "太宗之道德。是不為好惡所欺耶。孔子立",
    "T49n2036_011:0575c08": "名教者也。老氏則非毀之。及孔子刪禮。則",
    "T49n2036_011:0575c09": "曰。吾聞諸老聃云。然孔子亦以人而廢言",
    "T49n2036_011:0575c10": "乎。亦若世情之好惡耶。況真佛也者耶。聖",
    "T49n2036_011:0575c11": "凡本有之體。毀之乃所以自毀之也。詎傷",
    "T49n2036_011:0575c12": "於真佛哉。甞聞文忠一昔夢。為勇士數",
    "T49n2036_011:0575c13": "輩攝至太宗之庭。太宗怒而責曰。吾文武",
    "T49n2036_011:0575c14": "勳烈如此。不能逃子之貶何也。文忠震懼",
    "T49n2036_011:0575c15": "而寤。後欲追改之。而業已進書頒行矣。遂",
    "T49n2036_011:0575c16": "不克改。甞慨然曰。平懷最難。此殆非偶然",
    "T49n2036_011:0575c17": "而云耳。",
    "T49n2036_011:0575c18": "佛祖歷代通載卷第十一"
}