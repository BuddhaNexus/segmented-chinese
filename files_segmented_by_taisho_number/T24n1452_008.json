{
    "T24n1452_008:0444b15": "根本說一切有部目得迦卷第八",
    "T24n1452_008:0444b17": "大唐三藏法師義淨奉　制譯",
    "T24n1452_008:0444b18": "第四子攝頌室利笈多之餘",
    "T24n1452_008:0444b19": "爾時世尊便生是念：「此室利笈多，由於我處",
    "T24n1452_008:0444b20": "當見諦理，又彼意亂造諸惡行。若不受請，與",
    "T24n1452_008:0444b21": "彼聖諦而為障礙，我宜受請。」爾時世尊默然",
    "T24n1452_008:0444b22": "而受。室利笈多即生是念：「此喬答摩非一切",
    "T24n1452_008:0444b23": "智，此是怨家我當返報。」彼即還家，便於夜半",
    "T24n1452_008:0444b24": "在門屋中掘作大坑，於其坑內燒炎炭聚，既",
    "T24n1452_008:0444b25": "絕烟焰將物棧之，覆以青草。復於其上更布",
    "T24n1452_008:0444b26": "薄土，便於食內置諸毒藥。時聚底色迦妹是",
    "T24n1452_008:0444b27": "笈多妻，見而問曰：「仁今欲何所作答？」曰：「擬殺",
    "T24n1452_008:0444b28": "怨家。」即問彼言：「誰為怨家？」「沙門喬答摩即其",
    "T24n1452_008:0444b29": "人也。」妻曰：「若佛大師是怨家者，誰當得作爾",
    "T24n1452_008:0444c01": "親友乎？」時彼笈多便作是念：「此是彼親生來",
    "T24n1452_008:0444c02": "一處，於沙門喬答摩情深敬重，將無發露我",
    "T24n1452_008:0444c03": "密事耶？」便令入一小室反鎖其門。即命脯㘓",
    "T24n1452_008:0444c04": "拏及無衣眾：「仁等可集看害怨家，我欲殺彼",
    "T24n1452_008:0444c05": "喬答摩眾，已設火坑食內安毒。」時諸外道昇",
    "T24n1452_008:0444c06": "閣而坐，共相告曰：「我於此處觀喬答摩被火",
    "T24n1452_008:0444c07": "燒害，復看食毒悶絕之時顛蹶于地，令我門",
    "T24n1452_008:0444c08": "徒悉皆快意。」時室利笈多，晨朝起已敷設",
    "T24n1452_008:0444c09": "座席，安置水瓮楊枝澡豆已，命使者曰：「汝可",
    "T24n1452_008:0444c10": "往詣喬答摩處傳我言曰：『喬答摩來，食已辦",
    "T24n1452_008:0444c11": "訖宜可知時。』」是時使者既承教已，詣世尊所",
    "T24n1452_008:0444c12": "禮雙足已，請世尊曰：「長者室利笈多作如是",
    "T24n1452_008:0444c13": "語：『飲食已辦，具陳白佛。』」",
    "T24n1452_008:0444c14": "爾時世尊命具壽阿難陀曰：「汝應遍告諸苾",
    "T24n1452_008:0444c15": "芻等，不得一人輒爾在前入室利笈多舍，待",
    "T24n1452_008:0444c16": "佛先入餘隨後行。」時具壽阿難陀唯然受教，",
    "T24n1452_008:0444c17": "即往諸苾芻所具傳佛教。爾時世尊於日初",
    "T24n1452_008:0444c18": "分，著衣持鉢，與諸苾芻將欲詣彼長者住宅。",
    "T24n1452_008:0444c19": "是時竹林園內舊住天神，禮佛足已請世尊",
    "T24n1452_008:0444c20": "曰：「願佛莫入室利笈多舍。何以故？彼有惡意",
    "T24n1452_008:0444c21": "欲害如來，造逆害事作諸罪業。」佛告天神：「諸",
    "T24n1452_008:0444c22": "無利事我已斷除，彼復何能作其逆害？」天曰：",
    "T24n1452_008:0444c23": "「彼有惡意，門掘大坑滿中積火欲害如來。」佛",
    "T24n1452_008:0444c24": "告天神：「一切欲火、瞋火、癡火，我以智水今皆",
    "T24n1452_008:0444c25": "沃滅，於世間火何能為害？」時彼天神復白佛",
    "T24n1452_008:0444c26": "言：「彼以毒藥置在食中欲害如來。」佛告天神：",
    "T24n1452_008:0444c27": "「於諸欲毒瞋毒癡毒，我以智阿揭陀藥，已",
    "T24n1452_008:0444c28": "變吐棄出，諸餘凡毒何所能為？」爾時世尊",
    "T24n1452_008:0444c29": "次入王舍城，彼城天神禮世尊足：「伏願如來，",
    "T24n1452_008:0445a01": "莫入室利笈多舍。」乃至廣說問答如上。",
    "T24n1452_008:0445a02": "爾時世尊詣室利笈多宅，既至門所時，彼宅",
    "T24n1452_008:0445a03": "中舊住天神，禮佛足已而白佛言：「唯願如來，",
    "T24n1452_008:0445a04": "莫入此宅。」乃至廣說如上。時長者妻在幽室",
    "T24n1452_008:0445a05": "中作斯念曰：「准計今時佛到第一門，又計",
    "T24n1452_008:0445a06": "今時至第二門，以其雙足俱蹈火坑。又計今",
    "T24n1452_008:0445a07": "時世尊大師身陷火坑。禍哉如來！今被煙",
    "T24n1452_008:0445a08": "薰咳嗽流淚，猛焰纏身衣隨火化。」時彼女人",
    "T24n1452_008:0445a09": "多說苦辭迷悶而住。是時世尊既至中門方",
    "T24n1452_008:0445a10": "欲舉足，鉢頭摩花從坑踊出，時正遍知安",
    "T24n1452_008:0445a11": "庠舉足，蹈彼蓮花入笈多宅內。是時笈多見",
    "T24n1452_008:0445a12": "是事已生希有心，即便告彼脯㘓拏曰：「請",
    "T24n1452_008:0445a13": "觀世尊神通變現。」彼告長者曰：「汝今隨順",
    "T24n1452_008:0445a14": "喬答摩所為幻術。」長者曰：「縱令幻術，仁等",
    "T24n1452_008:0445a15": "若具一切智者，亦可試作如是幻耶？」時彼露",
    "T24n1452_008:0445a16": "形外道，懷羞帶怖俯面視地曲躬而出。是時",
    "T24n1452_008:0445a17": "長者深懷愧𧹞，不能見佛，便詣妻處告言：「賢",
    "T24n1452_008:0445a18": "首！今可出來禮世尊足。」彼便答言：「何有世",
    "T24n1452_008:0445a19": "尊？汝與惡人已殺如來。」時彼長者答言：「賢首！",
    "T24n1452_008:0445a20": "誰有能得害如來者？然我羞愧不能見佛。」其",
    "T24n1452_008:0445a21": "妻遂出，即將長者詣世尊所，俱禮佛足。是時",
    "T24n1452_008:0445a22": "長者縱身伏地不能重起云：「我何面敢覩尊",
    "T24n1452_008:0445a23": "顏？」妻乃合掌低頭白世尊言：「願佛慈悲，容恕",
    "T24n1452_008:0445a24": "長者無間地獄極重之愆。」世尊告曰：「汝今可",
    "T24n1452_008:0445a25": "起，我已容恕。」彼便歎言：「如來、應、正等覺實無",
    "T24n1452_008:0445a26": "違順。」長者即從地起，歡喜踊躍如死重穌，",
    "T24n1452_008:0445a27": "而白佛言：「唯願大悲少為停住，我當辦食。」佛",
    "T24n1452_008:0445a28": "言：「長者！豈非遣使已白時至作如是語：『喬答",
    "T24n1452_008:0445a29": "摩來，食已辦訖，宜可知時。』」答曰：「實有斯語。大",
    "T24n1452_008:0445b01": "德！我於世尊作無利事。」佛言：「我已悉斷諸無",
    "T24n1452_008:0445b02": "利事，汝復何能作無利益？」白言：「世尊！我將",
    "T24n1452_008:0445b03": "毒藥已置食中，欲害如來及諸聖眾。」佛告長",
    "T24n1452_008:0445b04": "者：「貪欲瞋癡諸毒中火我已除棄，餘何在",
    "T24n1452_008:0445b05": "言？食若熟者應持供養。」",
    "T24n1452_008:0445b06": "爾時世尊就座而坐，所有供食置上座前，佛",
    "T24n1452_008:0445b07": "告具壽阿難陀曰：「汝可遍語諸苾芻等：『若未",
    "T24n1452_008:0445b08": "唱三鉢羅佉多已來，不應一人輒先受食。』」時",
    "T24n1452_008:0445b09": "具壽阿難陀如佛所勅，告諸苾芻：「次遣一人",
    "T24n1452_008:0445b10": "於上座前，唱三鉢羅佉多。」由是力故，於飲",
    "T24n1452_008:0445b11": "食內諸毒皆除。是時長者便自行食，初從上",
    "T24n1452_008:0445b12": "座終至下行，周遍觀察作如是念：「奈何今日",
    "T24n1452_008:0445b13": "從老至少，被毒所中悶絕于地，唯有世尊少",
    "T24n1452_008:0445b14": "動容色，然此眾中竟無一人為毒害者。」既見",
    "T24n1452_008:0445b15": "此已深起信心，夫婦二人見食事了澡漱復",
    "T24n1452_008:0445b16": "訖，即取卑座在佛前坐為欲聽法。爾時世尊",
    "T24n1452_008:0445b17": "觀彼二人，隨其根性為說法要。既聞法已，以",
    "T24n1452_008:0445b18": "智金剛杵破二十有身見山，證預流果。既獲",
    "T24n1452_008:0445b19": "果已，白言：「世尊！今此所證非我父母等之所",
    "T24n1452_008:0445b20": "能作，乃至受三歸生淨信。」廣說如上。白言：「世",
    "T24n1452_008:0445b21": "尊！我從今已往，於諸外道若男若女，永閉其",
    "T24n1452_008:0445b22": "門，於佛僧眾及鄔波索迦鄔波斯迦等，長",
    "T24n1452_008:0445b23": "開其戶。」世尊令彼得見諦已即便起去，還本",
    "T24n1452_008:0445b24": "住處安庠而坐告諸苾芻：「僧伽上座所有行",
    "T24n1452_008:0445b25": "法，我今制之：凡於眾首為上座者，所有供食",
    "T24n1452_008:0445b26": "置在眾前，先令一人執持飲食，或先行鹽在",
    "T24n1452_008:0445b27": "上座前曲身恭敬，唱三鉢羅佉多，未唱已",
    "T24n1452_008:0445b28": "來不得受食。當知此言有大威力，輒違受食",
    "T24n1452_008:0445b29": "得惡作罪。三鉢羅佉多，譯為正至，或為時至，或是密語神呪，能除毒故。昔云僧跋者，訛也。佛教遣唱食",
    "T24n1452_008:0445c01": "前，今乃後稱，食遍非直，失於本意。上座未免其愆，訛替多時，智者詳用」",
    "T24n1452_008:0445c02": "佛在室羅伐城。時有長者，造一住處修營纔",
    "T24n1452_008:0445c03": "半便即命終。長者之子次紹家業，諸苾芻",
    "T24n1452_008:0445c04": "等就長者宅告其子言：「賢首！汝父造寺功已",
    "T24n1452_008:0445c05": "將半，不幸命終，所有殘功汝可修造。」彼便告",
    "T24n1452_008:0445c06": "曰：「阿遮利耶！寺極宏壯我無力造，若佛見",
    "T24n1452_008:0445c07": "聽減小作者，我當營造。」時諸苾芻以緣白佛，",
    "T24n1452_008:0445c08": "佛言：「不能大造聽其小作。」復有俗人造一住",
    "T24n1452_008:0445c09": "處未了而終，子繼父業，時諸苾芻同前告子，",
    "T24n1452_008:0445c10": "子言：「我愛宏壯，若聽大者我當為作。」佛言：「隨",
    "T24n1452_008:0445c11": "情大作。」復有長者，造小窣覩波造半命終，",
    "T24n1452_008:0445c12": "子知家業，時諸苾芻往詣宅所告其子言：「賢",
    "T24n1452_008:0445c13": "首！汝父先造窣覩波，功已半訖遂便命終，",
    "T24n1452_008:0445c14": "所有殘功汝宜修造。」彼便告曰：「聖者！我愛壯",
    "T24n1452_008:0445c15": "麗，此塔形小，若佛見聽增大作者，我當修造。」",
    "T24n1452_008:0445c16": "以緣白佛，佛言：「如樂大者隨意大作。」",
    "T24n1452_008:0445c17": "復有長者，造大窣覩波，其功已半忽然命",
    "T24n1452_008:0445c18": "過，同前告子，子言：「我今貧乏不能大作，若",
    "T24n1452_008:0445c19": "聽小者我當作之。」佛言：「隨情小作。",
    "T24n1452_008:0445c20": "然造窣覩波，小者得增大，大者不應減小。",
    "T24n1452_008:0445c21": "若有俗人能大作者善，如不能辦，苾芻應可",
    "T24n1452_008:0445c22": "勸化助造。」若塔相輪久故破壞，佛言：「應可修",
    "T24n1452_008:0445c23": "營。」時有先下故輪更造新者，時久不成，佛言：",
    "T24n1452_008:0445c24": "「不應先下，造新者訖，方下故輪。」若佛形像泥",
    "T24n1452_008:0445c25": "塐虧壞，苾芻生疑不敢營飾，佛言：「或增令",
    "T24n1452_008:0445c26": "大，或可相似隨意而作。」諸彩畫壁不分明者，",
    "T24n1452_008:0445c27": "苾芻生疑不敢重畫，佛言：「應可拂除更為新",
    "T24n1452_008:0445c28": "畫。」諸餘葉紙佛經磨滅，苾芻生疑不敢揩拭，",
    "T24n1452_008:0445c29": "佛言：「應拭故者更可新書。」",
    "T24n1452_008:0446a01": "第五子攝頌曰：",
    "T24n1452_008:0446a02": "從像入城中，　　受吉祥施物，",
    "T24n1452_008:0446a03": "旗鼓隨情設，　　苾芻皆不應。",
    "T24n1452_008:0446a04": "爾時佛在室羅伐城。是時給孤獨長者請世",
    "T24n1452_008:0446a05": "尊曰：「我欲奉請贍部影像來入城中廣興供",
    "T24n1452_008:0446a06": "養。」佛言：「長者！今正是時。」彼諸苾芻不知誰當",
    "T24n1452_008:0446a07": "從其像入？佛言：「少年苾芻皆可從入。」于時",
    "T24n1452_008:0446a08": "眾少不甚嚴麗，佛言：「應令五眾：苾芻、苾芻尼、",
    "T24n1452_008:0446a09": "正學女、求寂男、求寂女侍從圍繞。」時有淨信",
    "T24n1452_008:0446a10": "婆羅門及諸居士等，以上妙瓶持吉祥水，注",
    "T24n1452_008:0446a11": "苾芻手并授施物，曾無一人輒敢受者，世尊",
    "T24n1452_008:0446a12": "告曰：「長宿耆年諸苾芻輩，應展右手受吉",
    "T24n1452_008:0446a13": "祥水并受施物。」時諸苾芻無有鼓樂引像入",
    "T24n1452_008:0446a14": "城，佛言：「應鳴鼓樂。」鄔波離白佛言：「如世尊",
    "T24n1452_008:0446a15": "說：『應鳴鼓樂』者，不知誰當作之？」佛言：「令俗",
    "T24n1452_008:0446a16": "人作。」復白佛言：「苾芻頗得鳴鼓樂不？」佛言：「不",
    "T24n1452_008:0446a17": "合，唯除設會供養。」佛時告樂人曰：「仁者，汝今",
    "T24n1452_008:0446a18": "應可供養大師，不應無故擊鼓作樂，作者",
    "T24n1452_008:0446a19": "得惡作罪。」",
    "T24n1452_008:0446a20": "第六子攝頌曰：",
    "T24n1452_008:0446a21": "豫先為唱令，　　五眾從行城，",
    "T24n1452_008:0446a22": "應差掌物人，　　尼無別輪法。",
    "T24n1452_008:0446a23": "爾時薄伽梵在室羅伐城。世尊既許形像於",
    "T24n1452_008:0446a24": "節會日行入城中，時諸婆羅門居士等共告",
    "T24n1452_008:0446a25": "苾芻曰：「阿遮利耶！形像雖入，我等不知。聖者",
    "T24n1452_008:0446a26": "豫先為告，今者我等隨力，各辦上妙香花吉",
    "T24n1452_008:0446a27": "祥供養，修治道路嚴飾城隍，瞻仰尊儀式",
    "T24n1452_008:0446a28": "修景福。」時諸苾芻以緣白佛，佛言：「去行城",
    "T24n1452_008:0446a29": "時七八日在，應可唱令普相告知：『至某日某",
    "T24n1452_008:0446b01": "時將設法會，仁等至時各隨己力具辦香",
    "T24n1452_008:0446b02": "花，於某伽藍咸申供養。』」于時雖在街衢而為",
    "T24n1452_008:0446b03": "告令，時諸人眾尚有不聞，以緣白佛，佛言：",
    "T24n1452_008:0446b04": "「當於紙素白㲲明書令詞，可於象馬車輿之",
    "T24n1452_008:0446b05": "上街衢要路宣令告知。」至行城日無多侍從，",
    "T24n1452_008:0446b06": "佛言：「應令五眾圍繞隨從而行。」時有淨信婆",
    "T24n1452_008:0446b07": "羅門居士等，以諸雜物施與苾芻，苾芻不知",
    "T24n1452_008:0446b08": "此物誰應合受？如世尊說：「長宿耆年諸苾芻",
    "T24n1452_008:0446b09": "等應可受之。」彼既受已，復自持行，財物既多",
    "T24n1452_008:0446b10": "遂致疲極。世尊告曰：「應令少壯苾芻而擎其",
    "T24n1452_008:0446b11": "物。」既持至寺積成大聚，遂被賊偷，佛言：「應可",
    "T24n1452_008:0446b12": "差人守護其物。應如是差，大眾集已先問",
    "T24n1452_008:0446b13": "彼苾芻云：『汝某甲能為僧伽作掌衣物人不？』",
    "T24n1452_008:0446b14": "答言：『我能。』次令一苾芻應為白二羯磨：『大",
    "T24n1452_008:0446b15": "德僧伽聽！此某甲苾芻，樂與大眾作掌衣",
    "T24n1452_008:0446b16": "物人。若僧伽時至聽者，僧伽應許僧伽今",
    "T24n1452_008:0446b17": "差苾芻某甲當與大眾作掌衣物人。白如是。』",
    "T24n1452_008:0446b18": "次作羯磨，准白應知。」",
    "T24n1452_008:0446b19": "是時苾芻多獲施物，苾芻尼眾作如是言：「大",
    "T24n1452_008:0446b20": "德！今獲施物，應分與我。若不與者，我等尼眾",
    "T24n1452_008:0446b21": "別作朋行。」苾芻聞已遮不許作，尼於異時，遂",
    "T24n1452_008:0446b22": "別為朋旅，隨意而行。時諸俗人問苾芻曰：「阿",
    "T24n1452_008:0446b23": "遮利耶！今此行道為同？為異？」答言：「不同。」俗人",
    "T24n1452_008:0446b24": "告曰：「大師現在遂破僧輪，不相承稟別為聚",
    "T24n1452_008:0446b25": "會。」時苾芻尼亦獲財利，苾芻以緣白佛，佛言：",
    "T24n1452_008:0446b26": "「苾芻尼眾不應別作輪行。若有作者，是破僧",
    "T24n1452_008:0446b27": "方便，得窣吐羅罪。」佛言：「諸苾芻眾所得利",
    "T24n1452_008:0446b28": "物，亦應分與苾芻尼眾，不與者得越法罪。」",
    "T24n1452_008:0446b29": "第七子攝頌曰：",
    "T24n1452_008:0446c01": "應差分物人，　　上座宜准價，",
    "T24n1452_008:0446c02": "不得輒酬直，　　索價返還衣。",
    "T24n1452_008:0446c03": "爾時大會事了多獲財物，諸苾芻眾不知云",
    "T24n1452_008:0446c04": "何處分其物？佛言：「應差分物人，當如是差。大",
    "T24n1452_008:0446c05": "眾集已先可問言：『汝某甲！能為僧作分衣人",
    "T24n1452_008:0446c06": "不？』彼答言：『能。』次一苾芻應為白二羯磨：",
    "T24n1452_008:0446c07": "『大德僧伽聽！此苾芻某甲，樂與僧伽作分",
    "T24n1452_008:0446c08": "財物人。若僧伽時至聽者，僧伽應許僧伽今",
    "T24n1452_008:0446c09": "差苾芻某甲當與眾作分財物人。白如是。』羯",
    "T24n1452_008:0446c10": "磨准白應作。」",
    "T24n1452_008:0446c11": "時分衣人，敷座席鳴揵稚為言白已，後集僧",
    "T24n1452_008:0446c12": "伽賣所得衣。苾芻不知誰應賣衣？佛言：「僧",
    "T24n1452_008:0446c13": "伽上座應准衣價。」是時上座遂貴准衣，更無",
    "T24n1452_008:0446c14": "人買，佛言：「初准衣時應可處中，勿令太貴太",
    "T24n1452_008:0446c15": "賤，初准即與。」佛言：「不應待其價極方可與之。」",
    "T24n1452_008:0446c16": "時六眾苾芻，見他准價故增衣價，及至與時，",
    "T24n1452_008:0446c17": "便作是言：「我不須衣，欲為大眾多增衣價。」佛",
    "T24n1452_008:0446c18": "言：「若眾賣衣，其不買者不應故增其價。若故",
    "T24n1452_008:0446c19": "增者得惡作罪。」是時六眾增價得衣，便即披",
    "T24n1452_008:0446c20": "著。見索價直，即還本衣，佛言：「未還價足不應",
    "T24n1452_008:0446c21": "著衣。若未還價而著衣者，得惡作罪。」",
    "T24n1452_008:0446c22": "第八子攝頌曰：",
    "T24n1452_008:0446c23": "寺大減其層，　　將衣者應用，",
    "T24n1452_008:0446c24": "恐怖若止息，　　准式用僧祇。",
    "T24n1452_008:0446c25": "如世尊說：「苾芻造寺應為五層，香臺應可七",
    "T24n1452_008:0446c26": "層，門樓亦作七層。苾芻尼造寺應為三層，香",
    "T24n1452_008:0446c27": "臺、門屋並各五層。」者，由其重大遂便頹毀。苾",
    "T24n1452_008:0446c28": "芻以緣白佛，佛言：「應除上層。」由尚頹毀，如",
    "T24n1452_008:0446c29": "是漸次應留以堪為限。從佛世尊現大神通已",
    "T24n1452_008:0447a01": "後，敬信之人乃至邊方亦皆造寺，苾芻住",
    "T24n1452_008:0447a02": "已遂被驚怖。時諸苾芻並皆逃竄，時有賊來",
    "T24n1452_008:0447a03": "盡收衣鉢，令諸苾芻並闕衣服。以緣白佛，佛",
    "T24n1452_008:0447a04": "言：「僧伽臥具不應令失，如要須去應可持行。」",
    "T24n1452_008:0447a05": "時一苾芻見怖緣至，持僧祇帔與諸苾芻相",
    "T24n1452_008:0447a06": "隨而去。既至日暮，有耆宿苾芻告言：「具壽",
    "T24n1452_008:0447a07": "有僧祇帔，我既年大准次合得，汝應與我。」即",
    "T24n1452_008:0447a08": "便持與，彼取而臥。至天明已告言：「具壽！可",
    "T24n1452_008:0447a09": "取帔去。」下座答言：「若須披著即准耆年。」「有",
    "T24n1452_008:0447a10": "怖持行不論年幾，此僧祇帔可自持去。」以緣",
    "T24n1452_008:0447a11": "白佛，佛言：「將去者應用。」後時怖息，苾芻告",
    "T24n1452_008:0447a12": "曰：「此是僧物因何獨用？」答言：「佛教令我受用。」",
    "T24n1452_008:0447a13": "佛言：「我據怖時，暫聽受用僧祇臥具；恐怖",
    "T24n1452_008:0447a14": "既除，應如常式。」",
    "T24n1452_008:0447a15": "第九子攝頌曰：",
    "T24n1452_008:0447a16": "若有大聚會，　　鳴鼓集眾僧，",
    "T24n1452_008:0447a17": "眾大別為行，　　撿挍人先食。",
    "T24n1452_008:0447a18": "爾時佛在室羅伐城，給孤獨長者請世尊曰：",
    "T24n1452_008:0447a19": "「我欲於逝多林設大法會，願見聽許。」佛言：「今",
    "T24n1452_008:0447a20": "正是時。」於設會日，六大都城諸苾芻等咸悉",
    "T24n1452_008:0447a21": "來集，人眾既多遂失時候，佛言：「應打揵稚。」",
    "T24n1452_008:0447a22": "雖打揵稚眾鬧不聞，佛言：「應擊大鼓。」聞鼓",
    "T24n1452_008:0447a23": "聲時，應集食處，時諸苾芻可隨大小依次而",
    "T24n1452_008:0447a24": "坐。行飲食時未至行末，日遂過午，時諸苾",
    "T24n1452_008:0447a25": "芻多有絕食。佛言：「人眾若多，應須量准別作",
    "T24n1452_008:0447a26": "行頭，各於上座安置飲食，可一時行。」然諸",
    "T24n1452_008:0447a27": "俗人行餅果時，不能平等，佛言：「應差苾芻",
    "T24n1452_008:0447a28": "看行餅果。」彼既差已受取而行，存意觀察令",
    "T24n1452_008:0447a29": "其周遍，然此苾芻待眾食已，時過絕食，佛言：",
    "T24n1452_008:0447b01": "「若撿挍人，應於齋食先取其分，食之無過。」",
    "T24n1452_008:0447b02": "第十子攝頌曰：",
    "T24n1452_008:0447b03": "凡於尼眾首，　　應安一空座，",
    "T24n1452_008:0447b04": "為待餘苾芻，　　孤苦勿增價。",
    "T24n1452_008:0447b05": "爾時佛在室羅伐城。時有眾多苾芻尼，人",
    "T24n1452_008:0447b06": "間遊行遇至一村。時彼村中有一長者，情",
    "T24n1452_008:0447b07": "懷敬信，請諸尼眾就舍而食。時窣吐羅難陀",
    "T24n1452_008:0447b08": "苾芻尼，親為上座。是時有一乞食苾芻，共諸",
    "T24n1452_008:0447b09": "商旅遊歷人間，至斯聚落巡門乞食。時有村",
    "T24n1452_008:0447b10": "人告言：「聖者！有諸尼眾，在長者家受其供",
    "T24n1452_008:0447b11": "養，仁今可往就彼受食。」聞已詣彼，時苾芻",
    "T24n1452_008:0447b12": "尼白言：「尊者！大眾食竟，能為呪願及以說法，",
    "T24n1452_008:0447b13": "應居上座。若不能者，可在一邊食罷而去。」時",
    "T24n1452_008:0447b14": "彼苾芻𧹞然思曰：「我待食了說法方行者，時",
    "T24n1452_008:0447b15": "既延遲恐失商旅。」遂於一邊食了而去，漸",
    "T24n1452_008:0447b16": "至室羅伐城。時諸苾芻見而告曰：「善來！善",
    "T24n1452_008:0447b17": "來！具壽！所有遊歷安樂行不？」答曰：「寧有安",
    "T24n1452_008:0447b18": "樂，被苾芻尼深見倰辱。」問言：「何意？」即便具",
    "T24n1452_008:0447b19": "告。諸苾芻以緣白佛，佛言：「若一苾芻、一苾芻",
    "T24n1452_008:0447b20": "尼，然此苾芻宜居上首，應先受水及受其食，",
    "T24n1452_008:0447b21": "或二、或三乃至眾多苾芻尼處，若一苾芻亦",
    "T24n1452_008:0447b22": "為眾首，應先受水及以受食。凡苾芻尼所食",
    "T24n1452_008:0447b23": "之處，於上座首留一座處，假令求寂在後來",
    "T24n1452_008:0447b24": "至，就座而食，是上眾故。若不爾者，諸苾芻",
    "T24n1452_008:0447b25": "尼得越法罪。」時給孤獨長者，於逝多林設大",
    "T24n1452_008:0447b26": "會已，妻妾男女悉捨與僧，時諸苾芻不知云",
    "T24n1452_008:0447b27": "何？以緣白佛，佛言：「應問長者。」彼既問已，長",
    "T24n1452_008:0447b28": "者答言：「應可准價賣之。」苾芻共准。是時六眾",
    "T24n1452_008:0447b29": "爭共上價，有一孤苦女人，見增其價遂生愁",
    "T24n1452_008:0447c01": "怖，白長者言：「我是孤苦勿見遺棄。」時諸苾",
    "T24n1452_008:0447c02": "芻以緣白佛，佛言：「孤苦女人性多愁怖，汝諸",
    "T24n1452_008:0447c03": "苾芻！不應增價而買。若增價者得惡作罪。應",
    "T24n1452_008:0447c04": "隨施主敬信淨心，所論酬直當為受取。」",
    "T24n1452_008:0447c05": "目得迦第三別門總攝頌曰：",
    "T24n1452_008:0447c06": "資具衣愚癡，　　若差不用俗；",
    "T24n1452_008:0447c07": "正作長者施，　　剃刀窣覩波。",
    "T24n1452_008:0447c08": "餅酪葉承水，　　及洗鉢等事；",
    "T24n1452_008:0447c09": "此之千二頌，　　總攝要應知。",
    "T24n1452_008:0447c10": "第一子攝頌曰：",
    "T24n1452_008:0447c11": "十三資具物，　　牒名而守持，",
    "T24n1452_008:0447c12": "自餘諸長衣，　　委寄應分別。",
    "T24n1452_008:0447c13": "爾時佛在室羅伐城。時諸苾芻人間遊行，時",
    "T24n1452_008:0447c14": "有苾芻忽然遇病既乏醫藥，遂即命終。時",
    "T24n1452_008:0447c15": "諸苾芻以緣白佛，佛言：「從今已往制諸苾芻",
    "T24n1452_008:0447c16": "畜藥直衣。若遇病時賣以充藥。」如世尊說：「制",
    "T24n1452_008:0447c17": "諸苾芻畜藥直衣。」者，時諸苾芻得已浣染守",
    "T24n1452_008:0447c18": "持而畜，後時買藥全不得價。以緣白佛，佛",
    "T24n1452_008:0447c19": "言：「其藥直衣不應浣染。應持新㲲并留其𦆠。",
    "T24n1452_008:0447c20": "西國畜白㲲一雙，此方當絹一匹也」",
    "T24n1452_008:0447c21": "時具壽鄔波離白佛言：「如世尊說：『諸苾芻等",
    "T24n1452_008:0447c22": "守持三衣，世尊復開畜藥直衣。』者，不知云何？」",
    "T24n1452_008:0447c23": "佛言：「我今開許諸苾芻等得畜十三資具衣。」",
    "T24n1452_008:0447c24": "苾芻不知何者是十三資具衣？佛言：「一、僧伽",
    "T24n1452_008:0447c25": "胝，二、嗢呾羅僧伽，三、安呾婆，娑，四、尼師但",
    "T24n1452_008:0447c26": "那，五、裙，六、副裙，七、僧脚敧，八、副僧脚敧",
    "T24n1452_008:0447c27": "九、拭面巾，十、拭身巾，十一、覆瘡衣，十二、剃髮",
    "T24n1452_008:0447c28": "衣，十三、藥直衣。是名十三資具衣。」時具壽鄔",
    "T24n1452_008:0447c29": "波離白佛言：「如世尊說：『苾芻應畜十三資具",
    "T24n1452_008:0448a01": "衣。』者，云何守持？」佛言：「隨一一衣各別牒名",
    "T24n1452_008:0448a02": "而為守持，應如是說。對一苾芻，『具壽存念！此",
    "T24n1452_008:0448a03": "僧伽胝衣我今守持，已作成衣是所受用。』三",
    "T24n1452_008:0448a04": "說。餘衣守持准此應作，其藥直衣應加為病",
    "T24n1452_008:0448a05": "因緣是所受用。」復白佛言：「此十三衣外更有",
    "T24n1452_008:0448a06": "餘衣，不知云何？」佛言：「應於軌範師及親教師",
    "T24n1452_008:0448a07": "而作委寄分別持之，應如是分別。對一苾芻",
    "T24n1452_008:0448a08": "作如是說：『具壽存念！我苾芻某甲，有此長",
    "T24n1452_008:0448a09": "衣未為分別，是合分別。我今於具壽前而為",
    "T24n1452_008:0448a10": "分別，以鄔波馱耶作委寄者，我今持之。』」三說",
    "T24n1452_008:0448a11": "第二子攝頌曰：",
    "T24n1452_008:0448a12": "癡不了三藏，　　此等十二人；",
    "T24n1452_008:0448a13": "失性復本時，　　訶言應採錄。",
    "T24n1452_008:0448a14": "具壽鄔波離請世尊曰：「有幾種人不應訶言",
    "T24n1452_008:0448a15": "不採錄？」佛言：「有十二種人。云何十二？一者",
    "T24n1452_008:0448a16": "愚，二者癡，三不分明，四不善巧，五者無慚，",
    "T24n1452_008:0448a17": "六有瑕隙，七界外住，八被捨棄，九言無次",
    "T24n1452_008:0448a18": "緒，十捨威儀，十一失本性，十二授學人。」復問：",
    "T24n1452_008:0448a19": "「世尊！有幾種人應訶？」佛言：「有其三種：一者",
    "T24n1452_008:0448a20": "住本性，二言有次緒，三不捨威儀。」「云何是",
    "T24n1452_008:0448a21": "愚？」佛言：「愚者，謂思其惡思、說其惡說、作其惡",
    "T24n1452_008:0448a22": "作、說難捨事。」「云何為癡？」佛言：「謂不持蘇怛羅、",
    "T24n1452_008:0448a23": "不持毘奈耶、不持摩室里迦。不分明者，謂不",
    "T24n1452_008:0448a24": "明三藏教文。言不善巧者，不善三藏教理。言",
    "T24n1452_008:0448a25": "無慚者，謂於四他勝中隨犯一。戒言有瑕隙",
    "T24n1452_008:0448a26": "者，謂新作鬪諍或舊有怨。嫌言界外者，謂界",
    "T24n1452_008:0448a27": "外住人。言捨棄者，謂是僧伽以白四法而為",
    "T24n1452_008:0448a28": "捨棄。言無次緒者，謂作妄語離間麁獷雜亂",
    "T24n1452_008:0448a29": "語。言捨威儀者，謂捨本座。言失本性者，謂",
    "T24n1452_008:0448b01": "作不應行事於諸學處不知修習。言受學者，",
    "T24n1452_008:0448b02": "謂是犯重不覆藏人，眾作白四授與令學。」復",
    "T24n1452_008:0448b03": "白佛言：「失本性人訶羯磨時不須採錄訶不",
    "T24n1452_008:0448b04": "成訶者；如其此人還住本性，得成訶不？」佛言：",
    "T24n1452_008:0448b05": "「成訶。」",
    "T24n1452_008:0448b06": "第三子攝頌曰：",
    "T24n1452_008:0448b07": "若差十二人，　　斯語成訶法；",
    "T24n1452_008:0448b08": "受時言我俗，　　此不成近圓。",
    "T24n1452_008:0448b09": "具壽鄔波離白佛言：「如世尊說：『若為其人正",
    "T24n1452_008:0448b10": "羯磨時，此人許成訶。』者，大眾差遣十二種",
    "T24n1452_008:0448b11": "人作如是語：『諸大德不應差我。』此所出言應",
    "T24n1452_008:0448b12": "採錄不？」佛言：「並須採錄。言不成訶者，我據行",
    "T24n1452_008:0448b13": "治罰時作如是說。」「世尊！如正近圓時，其人自",
    "T24n1452_008:0448b14": "言：『我是俗人。』此人得成受近圓不？」佛言：「設近",
    "T24n1452_008:0448b15": "圓已，自言是俗，尚失近圓，何況受時！此等皆",
    "T24n1452_008:0448b16": "據有心捨戒。」",
    "T24n1452_008:0448b17": "根本說一切有部目得迦卷第八"
}