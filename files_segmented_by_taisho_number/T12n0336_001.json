{
    "T12n0336_001:0081c09": "須摩提經(按《開元錄》云妙慧童女經，流志後譯)",
    "T12n0336_001:0081c11": "大唐三藏法師菩提流志奉　詔譯",
    "T12n0336_001:0081c12": "如是我聞：一時佛在王舍城耆闍崛山中，與",
    "T12n0336_001:0081c13": "比丘眾千二百五十人、菩薩摩訶薩十千人",
    "T12n0336_001:0081c14": "俱。時王舍城有長者女名為妙慧，年始八歲，",
    "T12n0336_001:0081c15": "面貌端正，容色姝好，諸相具足，見者歡喜——曾",
    "T12n0336_001:0081c16": "於過去無量諸佛親近供養、種諸善根。時彼",
    "T12n0336_001:0081c17": "女人詣如來所，頂禮佛足，右繞三匝，長跪合",
    "T12n0336_001:0081c18": "掌而說偈言：",
    "T12n0336_001:0081c19": "「無上等正覺，　　為世大明燈。",
    "T12n0336_001:0081c20": "　菩薩之所行，　　唯願聽我問。」",
    "T12n0336_001:0081c21": "佛告妙慧：「今恣汝問，當為解說，令斷疑網。」爾",
    "T12n0336_001:0081c22": "時，妙慧即於佛前以偈問曰：",
    "T12n0336_001:0081c23": "「云何得端正、　　大富尊貴身？",
    "T12n0336_001:0081c24": "　復以何因緣，　　眷屬難沮壞？",
    "T12n0336_001:0081c25": "　云何見己身，　　而受於化生，",
    "T12n0336_001:0081c26": "　千葉蓮花上，　　面奉諸世尊？",
    "T12n0336_001:0081c27": "　云何能證得，　　自在勝神通，",
    "T12n0336_001:0081c28": "　遍往無量剎，　　禮敬於諸佛？",
    "T12n0336_001:0081c29": "　云何得無怨，　　所言人信受，",
    "T12n0336_001:0082a01": "　淨除於法障，　　永離諸魔業？",
    "T12n0336_001:0082a02": "　云何命終時，　　得見於諸佛，",
    "T12n0336_001:0082a03": "　聞說清淨法，　　不受於苦惱？",
    "T12n0336_001:0082a04": "　大悲無上尊！　　唯願為我說。」",
    "T12n0336_001:0082a05": "爾時，佛告妙慧童女言：「善哉善哉，善能問此",
    "T12n0336_001:0082a06": "深妙之義。諦聽諦聽，善思念之，當為汝說。」妙",
    "T12n0336_001:0082a07": "慧白言：「唯然，世尊！願樂欲聞。」",
    "T12n0336_001:0082a08": "佛言：「妙慧！菩薩成就四法受端正身。何等為",
    "T12n0336_001:0082a09": "四？一者、於惡友所不起瞋心，二者、住於大慈，",
    "T12n0336_001:0082a10": "三者、深樂正法，四者、造佛形像。」爾時，世尊而",
    "T12n0336_001:0082a11": "說偈言：",
    "T12n0336_001:0082a12": "「瞋壞善根勿增長、　　慈心、樂法、造佛形，",
    "T12n0336_001:0082a13": "　當獲具相莊嚴身，　　一切眾生常樂見。",
    "T12n0336_001:0082a14": "「復次，妙慧！菩薩成就四法得富貴身。何等為",
    "T12n0336_001:0082a15": "四？一者、應時行施，二者、無輕慢心，三者、歡喜",
    "T12n0336_001:0082a16": "而與，四者、不希果報。」爾時，世尊而說偈言：",
    "T12n0336_001:0082a17": "「應時行施、無輕慢、　　歡喜授與、不希求，",
    "T12n0336_001:0082a18": "　能於此業常勤修，　　所生當獲大財位。",
    "T12n0336_001:0082a19": "「復次，妙慧！菩薩成就四法得眷屬不壞。何等",
    "T12n0336_001:0082a20": "為四？一者、善能棄捨離間之語，二者、邪見眾",
    "T12n0336_001:0082a21": "生令住正見，三者、正法將滅護令久住，四者、",
    "T12n0336_001:0082a22": "教諸有情趣佛菩提。」爾時，世尊而說偈言：",
    "T12n0336_001:0082a23": "「捨離間言及邪見、　　正法將滅能護持、",
    "T12n0336_001:0082a24": "　安住眾生大菩提，　　當成不壞諸眷屬。",
    "T12n0336_001:0082a25": "「復次，妙慧！菩薩成就四法，當於佛前得受化",
    "T12n0336_001:0082a26": "生，處蓮花座。何等為四？一者、捧諸花果及細",
    "T12n0336_001:0082a27": "末香散於如來及諸塔廟，二者、終不於他妄",
    "T12n0336_001:0082a28": "加損害，三者、造如來像安處蓮華，四者、於佛",
    "T12n0336_001:0082a29": "菩提深生淨信。」爾時，世尊而說偈言：",
    "T12n0336_001:0082b01": "「花香散佛及支提、　　不害於他并造像、",
    "T12n0336_001:0082b02": "　於大菩提深信解，　　得處蓮花生佛前。",
    "T12n0336_001:0082b03": "「復次，妙慧！菩薩成就四法，從一佛土至一佛",
    "T12n0336_001:0082b04": "土。何等為四？一者、見他修善不為障惱，二者、",
    "T12n0336_001:0082b05": "他說法時未常留礙，三者、然燈供養如來之",
    "T12n0336_001:0082b06": "塔，四者、於諸禪定常勤修習。」爾時，世尊而說",
    "T12n0336_001:0082b07": "偈言：",
    "T12n0336_001:0082b08": "「見人修善、說正法，　　不生謗毀加留難，",
    "T12n0336_001:0082b09": "　如來塔廟施燈明，　　修習諸禪遊佛剎。",
    "T12n0336_001:0082b10": "「復次，妙慧！菩薩成就四法處世無怨。云何為",
    "T12n0336_001:0082b11": "四？一者、以無諂心親近善友，二者、於他勝法",
    "T12n0336_001:0082b12": "無嫉妬心，三者、他獲名譽心常歡喜，四者、於",
    "T12n0336_001:0082b13": "菩薩行無輕毀心。」爾時，世尊而說偈言：",
    "T12n0336_001:0082b14": "「不以諛諂親善友、　　於人勝法無妬心、",
    "T12n0336_001:0082b15": "　他獲名譽常歡喜、　　不謗菩薩得無怨。",
    "T12n0336_001:0082b16": "「復次，妙慧！菩薩成就四法，所言人信。何等為",
    "T12n0336_001:0082b17": "四？一者、發言修行常使相應，二者、於善友所",
    "T12n0336_001:0082b18": "不覆諸惡，三者、於所聞法不求過失，四者、於",
    "T12n0336_001:0082b19": "說法者不生惡心。」爾時，世尊而說偈言：",
    "T12n0336_001:0082b20": "「發言修行常相應、　　己罪不藏於善友、",
    "T12n0336_001:0082b21": "　聞經不求人法過，　　所言一切皆信受。",
    "T12n0336_001:0082b22": "「復次，妙慧！菩薩成就四法能離法障，速得清",
    "T12n0336_001:0082b23": "淨。何等為四？一者、以深意樂攝三律儀，二者、",
    "T12n0336_001:0082b24": "聞甚深經不生誹謗，三者、見新發意菩薩生",
    "T12n0336_001:0082b25": "一切智心，四者、於諸有情大慈平等。」爾時，世",
    "T12n0336_001:0082b26": "尊而說偈言：",
    "T12n0336_001:0082b27": "「以深意樂攝律儀、　　聞甚深經能信解、",
    "T12n0336_001:0082b28": "　敬初發心如佛想、　　慈心普洽障消除。",
    "T12n0336_001:0082b29": "「復次，妙慧！菩薩成就四法能離諸魔。云何為",
    "T12n0336_001:0082c01": "四？一者、了知法性平等，二者、發起精進，三者、",
    "T12n0336_001:0082c02": "常勤念佛，四者、一切善根皆悉迴向。」爾時，世",
    "T12n0336_001:0082c03": "尊而說偈言：",
    "T12n0336_001:0082c04": "「能知諸法平等性、　　常起精進、念如來、",
    "T12n0336_001:0082c05": "　迴向一切諸善根，　　眾魔不能得其便。",
    "T12n0336_001:0082c06": "「復次，妙慧！菩薩成就四法臨命終時諸佛現",
    "T12n0336_001:0082c07": "前。何等為四？一者、他有所求施令滿足，二者、",
    "T12n0336_001:0082c08": "於諸善法深生信解，三者、於諸菩薩施莊嚴",
    "T12n0336_001:0082c09": "具，四者、於三寶所勤修供養。」爾時，世尊而說",
    "T12n0336_001:0082c10": "偈言：",
    "T12n0336_001:0082c11": "「他有所求令滿足、　　信解深法、捨嚴具、",
    "T12n0336_001:0082c12": "　三寶福田勤供養，　　臨命終時佛現前。」",
    "T12n0336_001:0082c13": "爾時，妙慧童女聞佛說已，白言：「世尊！如佛所",
    "T12n0336_001:0082c14": "說菩薩諸行，我當奉行。世尊！若我於是四十",
    "T12n0336_001:0082c15": "行中闕於一行而不修者，則違佛教、欺誑如",
    "T12n0336_001:0082c16": "來。」",
    "T12n0336_001:0082c17": "爾時，尊者大目揵連告妙慧言：「菩薩之行甚",
    "T12n0336_001:0082c18": "難可行。汝今發斯殊勝大願，豈於是願得自",
    "T12n0336_001:0082c19": "在耶？」",
    "T12n0336_001:0082c20": "爾時，妙慧白言：「尊者！若我弘願真實不虛、能",
    "T12n0336_001:0082c21": "令諸行得圓滿者，願此三千大千世界六種",
    "T12n0336_001:0082c22": "震動。」",
    "T12n0336_001:0082c23": "是時，妙慧重白目連：「以我如是真實言故，於",
    "T12n0336_001:0082c24": "未來世當得成佛——亦如今日釋迦如來——於我",
    "T12n0336_001:0082c25": "國中無有魔事及以惡趣、女人之名。若我此",
    "T12n0336_001:0082c26": "言非虛妄者，令斯大眾身皆金色。」說是語已，",
    "T12n0336_001:0082c27": "眾皆金色。",
    "T12n0336_001:0082c28": "爾時，尊者大目揵連即從坐起，偏袒右肩，頂",
    "T12n0336_001:0082c29": "禮佛足，白言：「世尊！我今先禮初發心菩薩",
    "T12n0336_001:0083a01": "及諸菩薩摩訶薩眾。」",
    "T12n0336_001:0083a02": "爾時，文殊師利法王子告妙慧言：「汝住何法",
    "T12n0336_001:0083a03": "發斯誠願？」妙慧答言：「文殊師利！非所問也。何",
    "T12n0336_001:0083a04": "以故？於法界中無所住故。」又問：「云何名為菩",
    "T12n0336_001:0083a05": "提？」答曰：「無分別法，是名菩提。」又問：「云何名為",
    "T12n0336_001:0083a06": "菩薩？」答曰：「一切諸法等虛空相，是名菩薩。」又",
    "T12n0336_001:0083a07": "問：「云何名為菩提之行？」答曰：「猶如陽焰、谷",
    "T12n0336_001:0083a08": "響之行，是菩提行。」",
    "T12n0336_001:0083a09": "又問：「依何密意作如是說？」答曰：「我於此中不",
    "T12n0336_001:0083a10": "見少法密、非密者。」又問：「若如是者，一切凡夫",
    "T12n0336_001:0083a11": "應即菩提。」答曰：「汝謂菩提異凡夫耶？莫作",
    "T12n0336_001:0083a12": "是見。何以故？此等皆同一法界相，非取、非捨，",
    "T12n0336_001:0083a13": "無成、壞故。」又問：「於此義中能解了者，其數幾",
    "T12n0336_001:0083a14": "何？」答曰：「如若干幻化心心所量，若干幻化眾",
    "T12n0336_001:0083a15": "生能了斯義。」文殊師利言：「幻化本無，何有如",
    "T12n0336_001:0083a16": "是心心所法？」答曰：「法界亦爾，非有、非無；乃至",
    "T12n0336_001:0083a17": "如來亦復如是。」爾時，文殊師利白佛言：「世尊！",
    "T12n0336_001:0083a18": "今此妙慧甚為希有，乃能成就如是法忍。」佛",
    "T12n0336_001:0083a19": "言：「如是，如是，誠如所言。然此童女已於過去",
    "T12n0336_001:0083a20": "發菩提心，經三十劫我乃發趣無上菩提，彼",
    "T12n0336_001:0083a21": "亦令汝住無生忍。」",
    "T12n0336_001:0083a22": "爾時，文殊師利即從坐起，為其作禮，白妙慧",
    "T12n0336_001:0083a23": "言：「我於往昔無量劫前已曾供養，不謂今者",
    "T12n0336_001:0083a24": "還得親近。」妙慧告言：「文殊師利！汝今莫起如",
    "T12n0336_001:0083a25": "是分別。何以故？以無分別得無生忍故。」又問：",
    "T12n0336_001:0083a26": "「妙慧！汝今猶不轉女身耶？」妙慧答言：「女人之",
    "T12n0336_001:0083a27": "相了不可得，今何所轉？",
    "T12n0336_001:0083a28": "「文殊師利！我當為汝除斷疑惑。由我如是真",
    "T12n0336_001:0083a29": "實語故，於當來世得阿耨多羅三藐三菩提",
    "T12n0336_001:0083b01": "時，於我法中諸比丘輩聞命善來出家入道，",
    "T12n0336_001:0083b02": "我國土中所有眾生身皆金色，服用資具如",
    "T12n0336_001:0083b03": "第六天、飲食豐饒隨念而至，無有魔事及諸",
    "T12n0336_001:0083b04": "惡趣，亦復無有女人之名，有七寶林上羅寶",
    "T12n0336_001:0083b05": "網、七寶蓮花覆以寶帳——如文殊師利所成淨",
    "T12n0336_001:0083b06": "剎，裝挍嚴飾等無有異。",
    "T12n0336_001:0083b07": "「若我此言非虛妄者，令此大眾身皆金色，我",
    "T12n0336_001:0083b08": "之女身變成男子，如三十歲知法比丘。」說此",
    "T12n0336_001:0083b09": "語時，此諸大眾皆作金色，妙慧菩薩轉女成",
    "T12n0336_001:0083b10": "男，如三十歲知法比丘。是時，地居天眾展轉",
    "T12n0336_001:0083b11": "讚言：「大哉，大哉。妙慧菩薩摩訶薩能於來世",
    "T12n0336_001:0083b12": "得菩提時嚴持佛剎功德如是。」",
    "T12n0336_001:0083b13": "爾時，佛告文殊師利：「此妙慧菩薩於當來世",
    "T12n0336_001:0083b14": "成等正覺，號殊勝功德寶藏如來，出現於世。」",
    "T12n0336_001:0083b15": "佛說此經時，三十俱胝眾生於阿耨多羅三",
    "T12n0336_001:0083b16": "藐三菩提住不退轉，八十俱胝眾生遠塵離",
    "T12n0336_001:0083b17": "垢得法眼淨，八千眾生皆獲智證。五千比丘",
    "T12n0336_001:0083b18": "行菩薩乘心欲退轉，因見妙慧菩薩意樂善",
    "T12n0336_001:0083b19": "根、威德殊勝故，各各脫身所著上服以施如",
    "T12n0336_001:0083b20": "來。",
    "T12n0336_001:0083b21": "如是施已，發弘誓言：「我等以此善根決定願",
    "T12n0336_001:0083b22": "成阿耨多羅三藐三菩提。」彼諸善男子等以",
    "T12n0336_001:0083b23": "此善根迴向無上菩提故，超九十劫生死之",
    "T12n0336_001:0083b24": "苦，不退轉於阿耨多羅三藐三菩提。",
    "T12n0336_001:0083b25": "爾時，世尊即記之曰：「汝等於當來世過千劫",
    "T12n0336_001:0083b26": "後，於無垢光明劫中，陽焰世界難忍佛剎，於",
    "T12n0336_001:0083b27": "一劫中相次成佛，皆同一字，號辯才莊嚴如",
    "T12n0336_001:0083b28": "來，出現於世。「文殊師利！如是法門有大威德，",
    "T12n0336_001:0083b29": "能令菩薩摩訶薩及聲聞乘者獲大利益。文",
    "T12n0336_001:0083c01": "殊師利！或有善男子、善女人為求菩提，無方",
    "T12n0336_001:0083c02": "便善巧行六波羅蜜足滿千劫，若復有人經",
    "T12n0336_001:0083c03": "於半月時一書寫、讀誦此經，所獲福聚比前",
    "T12n0336_001:0083c04": "功德百分、千分、百千俱胝乃至算數譬喻所",
    "T12n0336_001:0083c05": "不能及。",
    "T12n0336_001:0083c06": "「是故，文殊師利！如是微妙法門即諸菩薩契",
    "T12n0336_001:0083c07": "經之本，我今付囑於汝，汝當來世受持、讀誦、",
    "T12n0336_001:0083c08": "為人解說。譬如轉輪聖王出現於世，所有七",
    "T12n0336_001:0083c09": "寶皆悉在前；王滅之後，寶皆隱沒。如是微妙",
    "T12n0336_001:0083c10": "法門流行於世，即諸如來七菩提分等法明",
    "T12n0336_001:0083c11": "不滅；若不流行，正法當滅。",
    "T12n0336_001:0083c12": "「是故，文殊師利！若善男子、善女人等為求菩",
    "T12n0336_001:0083c13": "提，應當發起精進，書寫此經、受持讀誦、為人",
    "T12n0336_001:0083c14": "演說。此是我教，勿於後世生悔恨心。」佛說此",
    "T12n0336_001:0083c15": "經已，妙慧菩薩、文殊師利菩薩，及諸大眾、天、",
    "T12n0336_001:0083c16": "人、阿修羅、乾闥婆等，聞佛所說，皆大歡喜，信",
    "T12n0336_001:0083c17": "受奉行。",
    "T12n0336_001:0083c18": "須摩提經"
}