{
    "T01n0024_008:0347c02": "起世經卷第八",
    "T01n0024_008:0347c04": "隋天竺三藏闍那崛多等譯",
    "T01n0024_008:0347c05": "三十三天品第八之三",
    "T01n0024_008:0347c06": "「諸比丘！若復有時，諸外道等，或波利婆羅闍",
    "T01n0024_008:0347c07": "迦，或更餘者，來詣汝所，問汝等言：『是諸長",
    "T01n0024_008:0347c08": "老，何因何緣，有一色人，為諸非人之所恐",
    "T01n0024_008:0347c09": "怖？有一色人，不為非人之所恐怖？』彼諸外",
    "T01n0024_008:0347c10": "道，若作是問，汝等應當如是報言：『諸長老",
    "T01n0024_008:0347c11": "等，此有因緣。何以故？於世間中，有一色人，",
    "T01n0024_008:0347c12": "習行非法，內有邪見及顛倒見，彼等專行十",
    "T01n0024_008:0347c13": "不善法、說不善法、念不善法，邪見顛倒，以",
    "T01n0024_008:0347c14": "作如是十不善故，護生諸神，漸漸捨離如是",
    "T01n0024_008:0347c15": "等人，若百若千，唯留一神，惣守護之。如",
    "T01n0024_008:0347c16": "牛群羊群，或百或千，其傍唯置一人守視。",
    "T01n0024_008:0347c17": "此亦如是，以護神少故，恒為非人之所恐",
    "T01n0024_008:0347c18": "怖。有一色人，習行正法，不行邪見，不顛倒",
    "T01n0024_008:0347c19": "見，彼人既行如是十善，正見正語，修善業故，",
    "T01n0024_008:0347c20": "是一一人，皆有無量，若百若千，諸神守",
    "T01n0024_008:0347c21": "視，以是因緣，此人不被非人恐怖。譬如國",
    "T01n0024_008:0347c22": "王、若王大臣，隨一一人，則有百千護生諸",
    "T01n0024_008:0347c23": "神之所守護。』「諸比丘！人間若有如是姓字，",
    "T01n0024_008:0347c24": "非人之中亦有如是一切姓字。諸比丘！人",
    "T01n0024_008:0347c25": "間所有山林川澤、國邑城隍、村塢聚落居住之",
    "T01n0024_008:0347c26": "處，於非人中，亦有如是山林城邑舍宅之",
    "T01n0024_008:0347c27": "名。諸王大臣，坐起處所，諸比丘！一切街",
    "T01n0024_008:0347c28": "衢，四交道中，屈曲巷陌，屠膾之坊，及諸巖",
    "T01n0024_008:0347c29": "窟，並無空虛，皆有眾神，及諸非人之所依",
    "T01n0024_008:0348a01": "止；又棄死尸林塚間丘壑，一切惡獸所行",
    "T01n0024_008:0348a02": "之道，悉有非人在中居住；一切林樹，高至",
    "T01n0024_008:0348a03": "一尋，圍滿一尺，即有神祇，在上依住，以為",
    "T01n0024_008:0348a04": "舍宅。「諸比丘！一切世間男子女人，從生已後，",
    "T01n0024_008:0348a05": "即有諸神，常隨逐行，不曾捨離，唯習行諸",
    "T01n0024_008:0348a06": "惡，及命欲終時，方乃捨去，如前所說。「諸比",
    "T01n0024_008:0348a07": "丘！閻浮提洲，有五種事，勝瞿陀尼。何等為",
    "T01n0024_008:0348a08": "五？一者勇健、二者正念、三者佛出世處、四",
    "T01n0024_008:0348a09": "者是修業地、五者行梵行處。瞿陀尼洲，有",
    "T01n0024_008:0348a10": "三種事，勝閻浮提。何等為三？一者饒牛、二",
    "T01n0024_008:0348a11": "者饒羊、三者饒摩尼寶。閻浮提有五種事，",
    "T01n0024_008:0348a12": "勝弗婆提，略說如前。弗婆提洲，有三種事，",
    "T01n0024_008:0348a13": "勝閻浮提。何等為三？一者洲最寬大、二者",
    "T01n0024_008:0348a14": "普含諸渚、三者洲甚勝妙。閻浮提洲，有五",
    "T01n0024_008:0348a15": "種事，勝欝單越，如上所說。欝單越洲，有三",
    "T01n0024_008:0348a16": "種事，勝閻浮提。何等為三？一者彼人無我",
    "T01n0024_008:0348a17": "我所、二者壽命最長、三者彼人有勝上行。",
    "T01n0024_008:0348a18": "閻浮提洲，有五種事，勝閻摩世，亦如上",
    "T01n0024_008:0348a19": "說。閻摩世中，有三種事，勝閻浮提。何等為",
    "T01n0024_008:0348a20": "三？一者壽命長、二者身形大、三者有自然",
    "T01n0024_008:0348a21": "衣食。閻浮提人，有五種事，勝一切龍、金翅",
    "T01n0024_008:0348a22": "鳥等，如前所說。諸龍及金翅鳥，有三種事，",
    "T01n0024_008:0348a23": "勝閻浮提。何等為三？一者壽命長、二者身",
    "T01n0024_008:0348a24": "形大、三者宮殿寬博。閻浮提中，有五種事，",
    "T01n0024_008:0348a25": "勝阿修羅，如前所說。阿修羅中，有三種事，",
    "T01n0024_008:0348a26": "勝閻浮提。何等為三？一者壽命長、二者形",
    "T01n0024_008:0348a27": "色勝、三者受樂多，如是三事，最為殊勝。",
    "T01n0024_008:0348a28": "「諸比丘！四天王天，有三事勝：一者宮殿高、",
    "T01n0024_008:0348a29": "二者宮殿妙、三者宮殿有勝光明。三十三",
    "T01n0024_008:0348b01": "天、有三事勝。何等為三？一者長壽、二者色",
    "T01n0024_008:0348b02": "勝、三者多樂。如是夜摩天、兜率陀天、化樂",
    "T01n0024_008:0348b03": "天、他化自在天、魔身天等，應知皆有三種",
    "T01n0024_008:0348b04": "勝事，如三十三天勝閻浮提中所說。閻浮",
    "T01n0024_008:0348b05": "提洲，有五種事，勝諸天龍，如上所說。汝等",
    "T01n0024_008:0348b06": "應知。",
    "T01n0024_008:0348b07": "「諸比丘！於三界中，有三十八種眾生種類。",
    "T01n0024_008:0348b08": "何等名為三十八種？諸比丘！欲界中有十二",
    "T01n0024_008:0348b09": "種，色界中有二十二種，無色界中復有四",
    "T01n0024_008:0348b10": "種。諸比丘！何者欲界十二種類？謂地獄、畜",
    "T01n0024_008:0348b11": "生、餓鬼、人、阿修羅、四天王天、三十三天、",
    "T01n0024_008:0348b12": "夜摩天、兜率陀天、化樂天、他化自在天、魔",
    "T01n0024_008:0348b13": "身天等，此名十二。何者色界二十二種？謂",
    "T01n0024_008:0348b14": "梵身天、梵輔天、梵眾天、大梵天、光天、少",
    "T01n0024_008:0348b15": "光天、無量光天、光音天、淨天、少淨天、無",
    "T01n0024_008:0348b16": "量淨天、遍淨天、廣天、少廣天、無量廣天、",
    "T01n0024_008:0348b17": "廣果天、無想天、無煩天、無惱天、善見天、善",
    "T01n0024_008:0348b18": "現天、阿迦膩吒天等，此等名為二十二種。",
    "T01n0024_008:0348b19": "無色界中，有四種者，謂空無邊天、識無邊",
    "T01n0024_008:0348b20": "天、無所有天、非想非非想天，此名四種。",
    "T01n0024_008:0348b21": "「諸比丘！於世間中有四種雲，謂白雲、黑雲、赤",
    "T01n0024_008:0348b22": "雲、黃雲。諸比丘！此四雲中，若白色者，多有",
    "T01n0024_008:0348b23": "地界；若黑色者，多有水界；若赤色者，多有",
    "T01n0024_008:0348b24": "火界；若黃色者，多有風界；汝等應當如是",
    "T01n0024_008:0348b25": "識知。「諸比丘！世間復有四種大神。何等為",
    "T01n0024_008:0348b26": "四？所謂地大大神、水大大神、火大大神、風",
    "T01n0024_008:0348b27": "大大神。諸比丘！曾於一時，地大大神，發是",
    "T01n0024_008:0348b28": "惡見，心自念言：『於地界中，無水、火、風界。』諸",
    "T01n0024_008:0348b29": "比丘！我於爾時，詣彼神所，而告之言：『大神！",
    "T01n0024_008:0348c01": "汝心實有如是惡見，云地界中無水、火、風三",
    "T01n0024_008:0348c02": "大界也？』彼答我言：『實爾。世尊！』我復告言：",
    "T01n0024_008:0348c03": "『大神！汝今莫起如是惡見。何以故？此地界",
    "T01n0024_008:0348c04": "中，實皆具有水、火、風界，但於其中，地界偏",
    "T01n0024_008:0348c05": "多，以是因緣，得地大名。』諸比丘！我能知彼",
    "T01n0024_008:0348c06": "地大大神發如是念，斷其惡見，令生歡喜，於",
    "T01n0024_008:0348c07": "諸垢中得法眼淨，證果覺道，無有結惑，度疑",
    "T01n0024_008:0348c08": "彼岸，無復煩惱，不隨他教，隨順法行。而白",
    "T01n0024_008:0348c09": "我言：『大德世尊！我今歸依佛、歸依法、歸依",
    "T01n0024_008:0348c10": "僧。大德世尊！我從今後，常當奉持優婆夷",
    "T01n0024_008:0348c11": "戒，乃至命盡，更不殺盜及非法等，歸佛法",
    "T01n0024_008:0348c12": "僧，清淨護持。』",
    "T01n0024_008:0348c13": "「諸比丘！復於一時，水大大神，生於惡見，亦",
    "T01n0024_008:0348c14": "如是念：『於水界中，無有地界、火界、風界。』我",
    "T01n0024_008:0348c15": "知其意，往詣彼所，而問之言：『汝實爾不？』答",
    "T01n0024_008:0348c16": "言：『實爾。』我復告言：『汝今莫作如是惡見，此",
    "T01n0024_008:0348c17": "水界中，具有地界及火、風界，以偏多故，得",
    "T01n0024_008:0348c18": "水界名。』如是乃至火神、風神，俱有此見，佛",
    "T01n0024_008:0348c19": "既知已，悉往詰問，並答佛言：『實爾世尊。』佛",
    "T01n0024_008:0348c20": "開其意，皆得悟解，歸依三寶，悉隨順行，略說",
    "T01n0024_008:0348c21": "如前。地大大神，斷除疑惑，來詣我所。諸",
    "T01n0024_008:0348c22": "比丘！此等名為四大大神。「諸比丘！世間有",
    "T01n0024_008:0348c23": "雲，從地上昇在虛空中，或有至一俱盧奢",
    "T01n0024_008:0348c24": "住，或二或三俱盧奢住，乃至六七俱盧奢",
    "T01n0024_008:0348c25": "住。諸比丘！或復有雲，上虛空中一由旬住，",
    "T01n0024_008:0348c26": "或二三四五六七由旬住。諸比丘！或復有",
    "T01n0024_008:0348c27": "雲，上虛空中百由旬住，乃至二三四五六七",
    "T01n0024_008:0348c28": "百由旬住。或復有雲，從地上空千由旬住，",
    "T01n0024_008:0348c29": "二三四五六七千由旬住，乃至劫盡。諸比丘！",
    "T01n0024_008:0349a01": "或時外道波利婆羅闍迦，來詣汝所，作如是",
    "T01n0024_008:0349a02": "問：『諸長老等，何因緣故，虛空雲中有是音",
    "T01n0024_008:0349a03": "聲？』汝諸比丘！應如是答：『有三因緣，更相觸",
    "T01n0024_008:0349a04": "故，於雲聚中，有音聲出。何者為三？諸長老",
    "T01n0024_008:0349a05": "等，或復一時，雲中風界，與其地界相觸著",
    "T01n0024_008:0349a06": "故，便有聲出。所以者何？譬如樹枝相揩相",
    "T01n0024_008:0349a07": "磨即有火出。如是如是，諸長老等，此是第",
    "T01n0024_008:0349a08": "一出聲因緣。復次，長老，或於一時，雲中風",
    "T01n0024_008:0349a09": "界，與彼水界相觸著故，即便出聲，亦如上說，",
    "T01n0024_008:0349a10": "此是第二出聲因緣。復次，長老，或於一時，",
    "T01n0024_008:0349a11": "雲中風界，與彼火界相觸著故，即便出聲，",
    "T01n0024_008:0349a12": "略說乃至譬如兩樹相揩火出，此是第三出",
    "T01n0024_008:0349a13": "聲因緣。』應如是答。諸比丘！亦應如是廣分",
    "T01n0024_008:0349a14": "別知。",
    "T01n0024_008:0349a15": "「諸比丘！或時外道波利婆羅闍迦，來詣汝",
    "T01n0024_008:0349a16": "所，作如是問：『諸長老等，何因緣故，虛空雲",
    "T01n0024_008:0349a17": "中，忽生電光？』諸比丘！汝等應當作如是答：",
    "T01n0024_008:0349a18": "『諸長老等，有二因緣，虛空雲中，出生電光。何",
    "T01n0024_008:0349a19": "等為二？一者東方有電，名曰亢厚，南方有",
    "T01n0024_008:0349a20": "電，名曰順流，西方有電，名墮光明，北方有",
    "T01n0024_008:0349a21": "電，名百生樹。諸長老等，或有一時，東方所",
    "T01n0024_008:0349a22": "出亢厚大電，與彼西方墮光明電，相觸相",
    "T01n0024_008:0349a23": "對相磨相打，以如是故，從彼虛空雲聚之中，",
    "T01n0024_008:0349a24": "出生大明，名曰電光，此是第一電光因緣。",
    "T01n0024_008:0349a25": "復次，諸長老等，二者或復南方順流大電，與",
    "T01n0024_008:0349a26": "彼北方百生大電，相觸相對相磨相打，以如",
    "T01n0024_008:0349a27": "是故，出生電光，譬如兩木風吹相著，忽然",
    "T01n0024_008:0349a28": "火出，還歸本處，此是第二電光因緣，從雲",
    "T01n0024_008:0349a29": "聚中有光明出。』",
    "T01n0024_008:0349b01": "「諸比丘！於虛空中，有五因緣，能障礙雨，令",
    "T01n0024_008:0349b02": "占候師不測不知，增長迷惑，記天必雨而更",
    "T01n0024_008:0349b03": "不雨。何者為五？諸比丘！或有一時，於虛空",
    "T01n0024_008:0349b04": "中雲興雷動，作伽茶伽茶、瞿廚瞿廚等聲，",
    "T01n0024_008:0349b05": "或出電光，或復有風吹冷氣至，如是種種，",
    "T01n0024_008:0349b06": "皆是雨相。諸占察人及天文師等，悉剋此",
    "T01n0024_008:0349b07": "時，必當降雨。爾時，羅睺羅阿修羅王，從其",
    "T01n0024_008:0349b08": "宮出，便以兩手，撮彼雨雲，擲置海中。諸比",
    "T01n0024_008:0349b09": "丘！此是第一雨障因緣。而天文師及占候",
    "T01n0024_008:0349b10": "者，不見不知，心生疑惑，記天必雨而竟不",
    "T01n0024_008:0349b11": "雨。",
    "T01n0024_008:0349b12": "「諸比丘！或復有時，虛空起雲，雲中亦作伽",
    "T01n0024_008:0349b13": "茶伽茶等聲，亦出電光，亦復有風吹冷氣",
    "T01n0024_008:0349b14": "來。時，天文師及占候者，見是相已，剋天此時",
    "T01n0024_008:0349b15": "必當降雨。爾時，火界增上力生，即於其時，",
    "T01n0024_008:0349b16": "雲自燒滅，此名第二雨障因緣。彼天文師",
    "T01n0024_008:0349b17": "及占候者，不見不知，心生迷惑，記天必雨",
    "T01n0024_008:0349b18": "而遂不雨。",
    "T01n0024_008:0349b19": "「諸比丘！或復有時，虛空起雲，雲中亦作伽荼",
    "T01n0024_008:0349b20": "伽茶等聲，亦出電光，亦復有風吹冷氣來。",
    "T01n0024_008:0349b21": "時，天文人及占候者，見是相已，記天此時必",
    "T01n0024_008:0349b22": "當作雨。時以風界增上力生，則能吹雲，擲",
    "T01n0024_008:0349b23": "置於彼伽陵伽磧中，或復擲置壇茶迦磧",
    "T01n0024_008:0349b24": "中，或復擲置摩登伽磧中，或復擲置諸曠野",
    "T01n0024_008:0349b25": "中，或復擲置摩連那磧地，此名第三雨障因",
    "T01n0024_008:0349b26": "緣。彼天文人及占候者，不見不知，心生迷",
    "T01n0024_008:0349b27": "惑，記天必雨而遂不雨。",
    "T01n0024_008:0349b28": "「諸比丘！或復有時，虛空起雲，於彼雲中，亦",
    "T01n0024_008:0349b29": "作伽茶伽茶等聲，亦出電光，及有風起吹",
    "T01n0024_008:0349c01": "冷氣來。諸占候者，記天必雨。然行雨諸神，有",
    "T01n0024_008:0349c02": "時放逸，以放逸故，彼雲不得依時降雨，既",
    "T01n0024_008:0349c03": "不時雨，雲自消散，此是第四雨障因緣。以",
    "T01n0024_008:0349c04": "是義故，諸天文人，心生迷惑，記天必雨而",
    "T01n0024_008:0349c05": "遂不雨。",
    "T01n0024_008:0349c06": "「諸比丘！或復有時，空中起雲，雲中亦作伽荼",
    "T01n0024_008:0349c07": "伽茶等聲，出大電光，吹冷氣來。諸天文人，",
    "T01n0024_008:0349c08": "記必當雨。然此閻浮一切人民，其中多有不",
    "T01n0024_008:0349c09": "如法行，躭樂諸欲，慳貪嫉妬，邪見所纏，彼諸",
    "T01n0024_008:0349c10": "人等，以惡行故，習非法故，樂著欲故，貪嫉競",
    "T01n0024_008:0349c11": "故，天則不雨。諸比丘！此名第五雨障因緣。",
    "T01n0024_008:0349c12": "諸天文人及占候者，不見不知，心生迷惑，記",
    "T01n0024_008:0349c13": "天必雨而遂不雨。諸比丘！是名五種雨障",
    "T01n0024_008:0349c14": "因緣。」此中有優陀那偈：",
    "T01n0024_008:0349c15": "花法色壽命，　　衣服及賣買，",
    "T01n0024_008:0349c16": "嫁聚三摩提，　　并四種飲食。",
    "T01n0024_008:0349c17": "二行晡沙他，　　上下名三界，",
    "T01n0024_008:0349c18": "雲色諸天等，　　俱盧舍鳴電。",
    "T01n0024_008:0349c19": "9 鬥戰品起世經鬪戰品第九",
    "T01n0024_008:0349c20": "「諸比丘！我念往昔，有時諸天與阿修羅起大",
    "T01n0024_008:0349c21": "鬪戰。爾時，帝釋告其所領三十三天言：『諸仁",
    "T01n0024_008:0349c22": "者，汝等諸天，若與修羅共為戰鬪，宜好莊",
    "T01n0024_008:0349c23": "嚴善持器仗。若諸天勝，修羅不如，汝等可",
    "T01n0024_008:0349c24": "共生捉毘摩質多羅阿修羅王，以五繫縛之，",
    "T01n0024_008:0349c25": "將到善法堂前諸天會處。』三十三天聞帝釋",
    "T01n0024_008:0349c26": "命，依教奉行。爾時，毘摩質多羅阿修羅王，",
    "T01n0024_008:0349c27": "亦復如是告諸修羅言：『若諸天眾共阿修羅",
    "T01n0024_008:0349c28": "鬪戰之時，天若不如，即當生捉帝釋天王，",
    "T01n0024_008:0349c29": "以五繫縛之，將詣諸阿修羅七頭會處，立置",
    "T01n0024_008:0350a01": "我前。』諸修羅眾，亦受教行。諸比丘！當於彼",
    "T01n0024_008:0350a02": "時，帝釋天王，戰鬪得勝，即便生捉阿修羅",
    "T01n0024_008:0350a03": "王，以五繫縛之，將詣善法堂前諸天集處，",
    "T01n0024_008:0350a04": "向帝釋立。爾時，毘摩質多羅阿修羅王，若作",
    "T01n0024_008:0350a05": "是念：『願諸修羅各自安善，我今不用諸阿修",
    "T01n0024_008:0350a06": "羅。我當在此，與三十三天一處共居，同受娛",
    "T01n0024_008:0350a07": "樂，甚適我意。』其毘摩質多羅阿修羅王，興此",
    "T01n0024_008:0350a08": "念時，即見自身，五縛悉解，諸天種種五欲",
    "T01n0024_008:0350a09": "功德，皆現其前。或復有時，作如是念：『我",
    "T01n0024_008:0350a10": "今不用三十三天，願諸天等，各自安善。我",
    "T01n0024_008:0350a11": "願還歸阿修羅宮。』起此念時，其身五繫，即",
    "T01n0024_008:0350a12": "還縛之，五欲功德，忽即散滅。",
    "T01n0024_008:0350a13": "「諸比丘！毘摩質多羅阿修羅王，有如是等",
    "T01n0024_008:0350a14": "微細結縛，諸魔結縛復細於此。所以者何？",
    "T01n0024_008:0350a15": "諸比丘！邪思惟時，即被結縛；正憶念時，",
    "T01n0024_008:0350a16": "即便解脫。何以故？諸比丘！思惟有我，是為",
    "T01n0024_008:0350a17": "邪思；思惟無我，亦是邪思；乃至思惟我是",
    "T01n0024_008:0350a18": "有常、我是無常、有色無色、有想無想，及非",
    "T01n0024_008:0350a19": "有想非無想等，並是邪思。諸比丘！此邪思",
    "T01n0024_008:0350a20": "惟，是癰是瘡，猶如毒箭。其中若有多聞聖",
    "T01n0024_008:0350a21": "達智慧之人，知是邪思如病、如瘡、如癰、如箭，",
    "T01n0024_008:0350a22": "如是念已，繫心正憶，不隨心行，令心不動，",
    "T01n0024_008:0350a23": "多所利益。諸比丘！若念有我，則是邪念，則",
    "T01n0024_008:0350a24": "是有為，則是戲論；若念無我，亦是戲論，乃",
    "T01n0024_008:0350a25": "至有色無色、有想無想、非有想非無想，悉",
    "T01n0024_008:0350a26": "是戲論。諸比丘！所有戲論，皆悉是病，如癰",
    "T01n0024_008:0350a27": "如瘡，猶如毒箭。其中所有多聞聖達智慧之",
    "T01n0024_008:0350a28": "人，知此戲論諸過患已，樂無戲論，守心寂",
    "T01n0024_008:0350a29": "靜，多所修行。",
    "T01n0024_008:0350b01": "「諸比丘！我念往昔，有釋天王，與阿修羅欲",
    "T01n0024_008:0350b02": "興戰鬪。時，天帝釋告其四面三十三天，作如",
    "T01n0024_008:0350b03": "是言：『諸仁者，宜善莊嚴身及器仗，今諸修",
    "T01n0024_008:0350b04": "羅欲來戰鬪。若諸天勝，可生捉取毘摩質多",
    "T01n0024_008:0350b05": "羅阿修羅王，以五繫縛之，將詣諸天善法堂",
    "T01n0024_008:0350b06": "前集會之處，令其見我。』時，三十三天受帝釋",
    "T01n0024_008:0350b07": "命，依教奉行。阿修羅王，亦如是教。諸比丘！",
    "T01n0024_008:0350b08": "當爾戰時，諸天得勝，即以五繫縛阿修羅",
    "T01n0024_008:0350b09": "王，將詣善法堂前。爾時，毘摩質多羅阿修",
    "T01n0024_008:0350b10": "羅王，既被五繫，在天眾前，見天帝釋，入善",
    "T01n0024_008:0350b11": "法堂就座而坐，即出惡言，種種罵詈毀辱天",
    "T01n0024_008:0350b12": "主。時，天帝釋有執御者，名摩多離，見毘摩質",
    "T01n0024_008:0350b13": "多羅阿修羅王對眾惡言，毀罵天主，即便以",
    "T01n0024_008:0350b14": "偈白帝釋言：",
    "T01n0024_008:0350b15": "「『帝釋天王為羞畏，　　為無勢力故懷忍，",
    "T01n0024_008:0350b16": "聞如是等麤惡罵，　　含受耐之都不言。』",
    "T01n0024_008:0350b17": "「爾時，帝釋，還以偈答摩多離言：",
    "T01n0024_008:0350b18": "「『我非羞畏故懷忍，　　亦非無力於修羅，",
    "T01n0024_008:0350b19": "誰能如我神策謀，　　豈得同於彼無智？』",
    "T01n0024_008:0350b20": "「時，摩多離，復更以偈白天主言：",
    "T01n0024_008:0350b21": "「『若不嚴加重訶責，　　愚癡熾盛轉更增，",
    "T01n0024_008:0350b22": "若當折伏無智人，　　猶如畏杖牛奔走。",
    "T01n0024_008:0350b23": "今若縱之令得樂，　　至其本處更自高，",
    "T01n0024_008:0350b24": "是故明智當以威，　　示現勇健制愚騃。』",
    "T01n0024_008:0350b25": "「爾時，帝釋，復以偈答摩多離言：",
    "T01n0024_008:0350b26": "「『如此等事我久知，　　為伏眾人愚癡故，",
    "T01n0024_008:0350b27": "彼以瞋嫌而罵詈，　　我聞堪忍自制心。』",
    "T01n0024_008:0350b28": "「時，摩多離，更復以偈白帝釋言：",
    "T01n0024_008:0350b29": "「『帝釋天王願善思，　　如是含忍有一患，",
    "T01n0024_008:0350c01": "彼愚癡者作是罵，　　謂生怯畏不敢酬。』",
    "T01n0024_008:0350c02": "「爾時，帝釋，重復偈答摩多離言：",
    "T01n0024_008:0350c03": "「『彼愚癡輩隨其意，　　謂我畏之而默然，",
    "T01n0024_008:0350c04": "若求益身永利安，　　宜於彼等常懷忍。",
    "T01n0024_008:0350c05": "如我意者見彼罵，　　不應於瞋復起瞋，",
    "T01n0024_008:0350c06": "若於瞋處報以瞋，　　如是戰鬪難得勝。",
    "T01n0024_008:0350c07": "若為他人所嬈惱，　　有志能忍極為難，",
    "T01n0024_008:0350c08": "當知此忍為強力，　　如是忍者應讚美。",
    "T01n0024_008:0350c09": "若我若他凡起心，　　皆求遠離大畏處，",
    "T01n0024_008:0350c10": "他人既已瞋罵我，　　不應於彼復起怨。",
    "T01n0024_008:0350c11": "若於自己若他人，　　二處皆應作利益，",
    "T01n0024_008:0350c12": "既知已被他瞋罵，　　當使自瞋轉得消。",
    "T01n0024_008:0350c13": "如是二處利益心，　　若自若他皆成就，",
    "T01n0024_008:0350c14": "彼人意念是愚癡，　　此皆因於不知法。",
    "T01n0024_008:0350c15": "若有大力諸丈夫，　　能為無力故含忍，",
    "T01n0024_008:0350c16": "於無力人忍不瞋，　　如是忍者他所讚。",
    "T01n0024_008:0350c17": "彼人無有智慧力，　　唯以愚癡力為力，",
    "T01n0024_008:0350c18": "愚癡心故棄捨法，　　如是等人無正行。",
    "T01n0024_008:0350c19": "彼以愚癡求我勝，　　瞋恚罵詈出麤言，",
    "T01n0024_008:0350c20": "能忍彼惡則常勝，　　是忍增上難具說。",
    "T01n0024_008:0350c21": "勝人出語畏不論，　　於等恐生怨故忍，",
    "T01n0024_008:0350c22": "聞下人言能忍者，　　此忍為諸智所讚。』",
    "T01n0024_008:0350c23": "「諸比丘！汝等當知，爾時帝釋則我身是。我",
    "T01n0024_008:0350c24": "於彼時，身作三十三天王，自在治化，受勝",
    "T01n0024_008:0350c25": "福報，縱任快樂而常懷忍，亦讚歎忍，樂行",
    "T01n0024_008:0350c26": "調柔，無復瞋恚，亦恒讚歎無瞋恚者。諸比",
    "T01n0024_008:0350c27": "丘！汝等自說，於修行中，有信解心，捨俗出",
    "T01n0024_008:0350c28": "家，精勤不懈。汝等若欲於餘眾生，身行忍辱，",
    "T01n0024_008:0350c29": "讚歎忍辱，調順慈悲，常行安樂，滅除瞋恚",
    "T01n0024_008:0351a01": "讚不瞋者，汝亦應作如是修學。",
    "T01n0024_008:0351a02": "「諸比丘！我念往昔，諸天眾等與阿修羅，各嚴",
    "T01n0024_008:0351a03": "器仗欲與鬪戰。爾時，帝釋告天眾言：『諸仁",
    "T01n0024_008:0351a04": "者！若阿修羅與諸天鬪，天得勝時，汝等可",
    "T01n0024_008:0351a05": "以五繫縛之。』如前所說，諸天奉教。阿修羅",
    "T01n0024_008:0351a06": "王，亦復如是，勑其軍眾。諸比丘！爾時鬪",
    "T01n0024_008:0351a07": "戰，阿修羅勝，帝釋天王不如退還。是時馭",
    "T01n0024_008:0351a08": "者，迴千輻輪賢調御車，欲向天宮。有一居",
    "T01n0024_008:0351a09": "吒奢摩梨樹，金翅鳥王巢於其上，已生諸卵。",
    "T01n0024_008:0351a10": "帝釋見已，告摩多離執馭者言：",
    "T01n0024_008:0351a11": "「『樹上有卵摩多離，　　為我迴轅遠避護，",
    "T01n0024_008:0351a12": "寧為修羅失身命，　　勿令毀破此鳥巢。』",
    "T01n0024_008:0351a13": "「時，摩多離善執馭者，聞釋天王如是勅已，",
    "T01n0024_008:0351a14": "即便右迴天千輻輪賢調御車，還復直指阿",
    "T01n0024_008:0351a15": "修羅宮。諸比丘！爾時，諸阿修羅眾見帝釋車",
    "T01n0024_008:0351a16": "忽然迴還，咸謂帝釋別有奇策，更來合戰；",
    "T01n0024_008:0351a17": "阿修羅眾，因即大退，各趣本宮。諸比丘！爾",
    "T01n0024_008:0351a18": "時，帝釋以慈因緣，諸天還勝，修羅不如。諸",
    "T01n0024_008:0351a19": "比丘！欲知爾時天帝釋者，即我身是。諸比",
    "T01n0024_008:0351a20": "丘！我於爾時，為大天主王，領三十三天，自",
    "T01n0024_008:0351a21": "在治化，受勝福報，猶能憐愍一切眾生，為",
    "T01n0024_008:0351a22": "其壽命而作利益，起慈悲心。汝等比丘，以",
    "T01n0024_008:0351a23": "信捨家，應當利益一切眾生。",
    "T01n0024_008:0351a24": "「諸比丘！我憶往昔，天、阿修羅欲共戰鬪。爾",
    "T01n0024_008:0351a25": "時，帝釋告毘摩質多羅阿修羅王言：『仁者！我",
    "T01n0024_008:0351a26": "等且攝種種器仗。天及修羅，其中各有明智",
    "T01n0024_008:0351a27": "慧者，彼悉能知我等二家所說法義，若善",
    "T01n0024_008:0351a28": "若惡，但以善言長者取勝。』於是天主與阿",
    "T01n0024_008:0351a29": "修羅相推前說。爾時，毘摩質多羅阿修羅王，",
    "T01n0024_008:0351b01": "即便在先，向天帝釋而說偈言：",
    "T01n0024_008:0351b02": "「『愚癡猛盛者，　　必須重訶責，",
    "T01n0024_008:0351b03": "折伏於無智，　　猶牛畏鞭走。",
    "T01n0024_008:0351b04": "愚癡無有智，　　所在難調制，",
    "T01n0024_008:0351b05": "是故用嚴杖，　　速斷其癡慢。』",
    "T01n0024_008:0351b06": "「爾時，毘摩質多羅阿修羅王，向天帝釋說此",
    "T01n0024_008:0351b07": "偈已，阿修羅眾并諸眷屬，皆大歡喜，稱歎",
    "T01n0024_008:0351b08": "踊躍；帝釋諸天及其眷屬，默然而住。爾時，",
    "T01n0024_008:0351b09": "毘摩質多羅阿修羅王，告帝釋言：『汝大天王！",
    "T01n0024_008:0351b10": "便可說偈。』爾時，天王，向阿修羅而說偈言：",
    "T01n0024_008:0351b11": "「『我明見此事，　　不欲共癡同，",
    "T01n0024_008:0351b12": "愚者自起瞋，　　智者誰與諍？』",
    "T01n0024_008:0351b13": "「爾時，帝釋天王說此偈已，三十三天并諸眷",
    "T01n0024_008:0351b14": "屬，皆亦稱歎，踊躍歡喜；諸阿修羅及其眷",
    "T01n0024_008:0351b15": "屬，默然而住。",
    "T01n0024_008:0351b16": "「爾時，帝釋，告毘摩質多羅阿修羅王言：『仁者！",
    "T01n0024_008:0351b17": "更說善言。』時，阿修羅，復向天主說如是偈：",
    "T01n0024_008:0351b18": "「『寂然忍辱意，　　帝釋我亦知，",
    "T01n0024_008:0351b19": "愚癡若勝時，　　言我畏故忍。』",
    "T01n0024_008:0351b20": "「爾時，毘摩質多羅阿修羅王說此偈已，諸阿",
    "T01n0024_008:0351b21": "修羅及其眷屬，皆悉踊躍，稱歎歡喜；帝釋諸",
    "T01n0024_008:0351b22": "天并其眷屬，默然而住。時，阿修羅王，亦告",
    "T01n0024_008:0351b23": "帝釋言：『仁者天主！可更辯說如法善言。』爾",
    "T01n0024_008:0351b24": "時，天帝釋向阿修羅眾。復說偈言：",
    "T01n0024_008:0351b25": "「『愚者自隨意，　　謂忍為畏彼，",
    "T01n0024_008:0351b26": "以此求自益，　　於彼則無利。",
    "T01n0024_008:0351b27": "我謂彼作惡，　　不應瞋其瞋，",
    "T01n0024_008:0351b28": "於瞋能默然，　　此鬪則常勝。",
    "T01n0024_008:0351b29": "若為他所惱，　　有力能忍之，",
    "T01n0024_008:0351c01": "當知此忍者，　　忍中最為上。",
    "T01n0024_008:0351c02": "無問自與他，　　皆求離畏處，",
    "T01n0024_008:0351c03": "若知他嫌己，　　於彼不應瞋。",
    "T01n0024_008:0351c04": "二處作利益，　　所謂若自他，",
    "T01n0024_008:0351c05": "他若瞋罵者，　　自瞋能消滅。",
    "T01n0024_008:0351c06": "若自若於他，　　二皆成其利，",
    "T01n0024_008:0351c07": "他意念愚癡，　　斯由不知法。",
    "T01n0024_008:0351c08": "若有強力人，　　為彼無力忍，",
    "T01n0024_008:0351c09": "此忍為最勝，　　餘忍更無過。",
    "T01n0024_008:0351c10": "彼無智慧性，　　惟有愚癡力，",
    "T01n0024_008:0351c11": "愚癡捨法故，　　自然失正行。",
    "T01n0024_008:0351c12": "愚癡自矜勝，　　瞋恚出惡言，",
    "T01n0024_008:0351c13": "若能忍其惱，　　此則常有勝。",
    "T01n0024_008:0351c14": "勝者畏而忍，　　等者恐生怨，",
    "T01n0024_008:0351c15": "於下能忍之，　　斯忍智所讚。』",
    "T01n0024_008:0351c16": "「爾時，帝釋天王說此偈已，三十三天及諸",
    "T01n0024_008:0351c17": "眷屬，稱歎歡喜，踊躍無量；阿修羅眾，咸各",
    "T01n0024_008:0351c18": "默然。時，諸天中有智慧者，阿修羅中有智慧",
    "T01n0024_008:0351c19": "者，各集一處，皆共量議此等諸偈，詳審思",
    "T01n0024_008:0351c20": "念，觀察推尋，同稱讚已，作如是言：『諸仁者",
    "T01n0024_008:0351c21": "等，今天帝釋善說言義，其所治化，一切無",
    "T01n0024_008:0351c22": "有刀杖鞭撻，亦無諍鬪毀辱怨讎，亦無言訟",
    "T01n0024_008:0351c23": "及求報。復於生死中，有所厭患，求離於欲，",
    "T01n0024_008:0351c24": "為寂滅故、為寂靜故、為得神通故、為得沙",
    "T01n0024_008:0351c25": "門果故、為成就正覺得涅槃故。諸仁者，毘",
    "T01n0024_008:0351c26": "摩質多羅阿修羅王所說之偈，無有如是善",
    "T01n0024_008:0351c27": "妙之語。彼等一切，唯有刀杖鞭打楚毒毀、",
    "T01n0024_008:0351c28": "辱諍鬪、言訟怨讎求於報復，長養生死無有",
    "T01n0024_008:0351c29": "厭患，貪著諸欲。不念寂靜寂滅之行，不悕",
    "T01n0024_008:0352a01": "神通及沙門果，不求正覺及大涅槃。諸仁者，",
    "T01n0024_008:0352a02": "帝釋天王所說之偈，名為善說；毘摩質多羅",
    "T01n0024_008:0352a03": "阿修羅王所說之偈，非是善說。諸仁者，帝釋",
    "T01n0024_008:0352a04": "天王所說之偈，善說善說；毘摩質多羅阿修",
    "T01n0024_008:0352a05": "羅王所說之偈，非是善說非是善說。』諸比丘！",
    "T01n0024_008:0352a06": "汝等應知，爾時帝釋即我身是。諸比丘！我",
    "T01n0024_008:0352a07": "於彼時，為忉利天王，自在治化，受於福樂，",
    "T01n0024_008:0352a08": "尚說善言，以為戰具，由善言故，鬪戰常勝。",
    "T01n0024_008:0352a09": "汝等比丘，既能於我善說教中，淨心離俗，",
    "T01n0024_008:0352a10": "捨家出家，修精進行。汝等若求善說惡說於",
    "T01n0024_008:0352a11": "教法中，欲取義者，應如是知。「諸比丘！我念",
    "T01n0024_008:0352a12": "往昔，諸天王等，與阿修羅共相戰鬪。時，釋",
    "T01n0024_008:0352a13": "天王摧破修羅，戰既勝已，造立勝殿，東西",
    "T01n0024_008:0352a14": "五百由旬，南北二百五十由旬。諸比丘！勝",
    "T01n0024_008:0352a15": "殿之外，有一百却敵。一一敵間，各有七樓，",
    "T01n0024_008:0352a16": "皆七寶成。一一樓內，各置七房。一一房中，",
    "T01n0024_008:0352a17": "安施七榻。一一榻上，有七玉女。一一玉女，",
    "T01n0024_008:0352a18": "復各別有七女為侍。帝釋天王，與諸玉女并",
    "T01n0024_008:0352a19": "侍女等，更無所為唯受勝樂。所須食飲香",
    "T01n0024_008:0352a20": "花服玩一切樂具，皆隨往業，受其福報。諸",
    "T01n0024_008:0352a21": "比丘！三千大千世界之內，所有天宮，更無",
    "T01n0024_008:0352a22": "有此帝釋天王勝殿比類。",
    "T01n0024_008:0352a23": "「爾時，鞞摩質多羅阿修羅王，作如是念：『我",
    "T01n0024_008:0352a24": "有如是威神德力，日月宮殿及三十三天，雖",
    "T01n0024_008:0352a25": "在我上運轉周行，我力能取以為耳璫，處處",
    "T01n0024_008:0352a26": "遊行不為妨礙。』曾於一時，羅睺羅阿修羅",
    "T01n0024_008:0352a27": "王，內心瞋忿，熾盛煩毒，意不歡喜，便念鞞",
    "T01n0024_008:0352a28": "摩質多羅阿修羅王。爾時，鞞摩質多羅阿",
    "T01n0024_008:0352a29": "修羅王，即作是念：『羅睺羅阿修羅王，今念於",
    "T01n0024_008:0352b01": "我。』便復自念其所統領小阿修羅王及諸眷",
    "T01n0024_008:0352b02": "屬小阿修羅等。時，彼小王及諸修羅，知鞞摩",
    "T01n0024_008:0352b03": "質多羅阿修羅王念已，即各嚴備種種器仗，",
    "T01n0024_008:0352b04": "往詣其所，到已在前，默然而住。爾時，鞞摩",
    "T01n0024_008:0352b05": "質多羅阿修羅王，自服鎧甲，持仗嚴駕，與其",
    "T01n0024_008:0352b06": "小王并諸軍眾，前後圍遶，往詣羅睺羅阿修",
    "T01n0024_008:0352b07": "羅王所。時，羅睺羅阿修羅王，復念踊躍、幻",
    "T01n0024_008:0352b08": "化二阿修羅王。爾時二王知其念已，還如",
    "T01n0024_008:0352b09": "鞞摩質多羅阿修羅王所念，念其小王并諸",
    "T01n0024_008:0352b10": "所部，亦各知已，嚴備器仗，向其王所，到已",
    "T01n0024_008:0352b11": "皆共來詣羅睺羅阿修羅王處。爾時，羅睺羅",
    "T01n0024_008:0352b12": "阿修羅王，自服種種嚴身器仗，與鞞摩質多",
    "T01n0024_008:0352b13": "羅、踊躍、幻化三阿修羅王，并彼三王小王眷",
    "T01n0024_008:0352b14": "屬，前後圍遶，從阿修羅城，導從而出，欲共",
    "T01n0024_008:0352b15": "忉利諸天興大戰鬪。",
    "T01n0024_008:0352b16": "「爾時，難陀、優波難陀二大龍王，從其宮出，",
    "T01n0024_008:0352b17": "各各以身遶須彌山，周迴七匝，一時動之，動",
    "T01n0024_008:0352b18": "已復動，大動遍動，震已復震，大震遍震，涌",
    "T01n0024_008:0352b19": "已復涌，大涌遍涌，以尾打海，令一段水上",
    "T01n0024_008:0352b20": "於虛空，在須彌頂上。諸比丘！即於是時，天",
    "T01n0024_008:0352b21": "主帝釋告諸天眾，作如是言：『汝等諸仁，見",
    "T01n0024_008:0352b22": "此大地如是動不？空中靉靆，猶如雲雨，又似",
    "T01n0024_008:0352b23": "重霧，我今定知，諸阿修羅欲與天鬪。』於是",
    "T01n0024_008:0352b24": "海內所住諸龍，各從自宮，持種種仗，嚴備而",
    "T01n0024_008:0352b25": "出，當阿修羅前，與其戰鬪。勝則逐退，直至",
    "T01n0024_008:0352b26": "其宮；若其不如，恐怖背走。復共往見地居",
    "T01n0024_008:0352b27": "夜叉，到已告言：『汝等當知，諸阿修羅欲與",
    "T01n0024_008:0352b28": "天鬪，汝等今可共我詣彼相助打破。』夜叉聞",
    "T01n0024_008:0352b29": "已，復嚴器仗，與龍相隨，共修羅戰。勝則逐",
    "T01n0024_008:0352c01": "之；不如便退，恐怖而走。復共往見鉢手夜",
    "T01n0024_008:0352c02": "叉，到已告言：『鉢手夜叉，仁等知不？諸阿修",
    "T01n0024_008:0352c03": "羅欲與天鬪。汝等可來共我相助，逆往打",
    "T01n0024_008:0352c04": "之。』鉢手聞已，亦嚴器仗，相隨而去，乃至退",
    "T01n0024_008:0352c05": "走。復共往告持鬘夜叉，具說如前退走。往",
    "T01n0024_008:0352c06": "告常醉夜叉，亦復嚴仗，共持鬘等，併力合",
    "T01n0024_008:0352c07": "鬪。若得勝者，逐到其宮；若不如者，恐怖退",
    "T01n0024_008:0352c08": "走。復共往見四大天王，到已諮白四天王言：",
    "T01n0024_008:0352c09": "『四王當知，諸阿修羅，今者欲來與諸天鬪，",
    "T01n0024_008:0352c10": "王等應當與我相助打令破散。』時，四天王，聞",
    "T01n0024_008:0352c11": "常醉言，即各嚴持種種器仗，駕馭而往，乃",
    "T01n0024_008:0352c12": "至退走，不能降伏。是時，四王便共上昇詣",
    "T01n0024_008:0352c13": "善法堂諸天集會議論之處，啟白帝釋，說如",
    "T01n0024_008:0352c14": "是言：『天王當知，諸阿修羅，今者聚集欲與天",
    "T01n0024_008:0352c15": "鬪，宜應往彼與其合戰。』時，天帝釋從四天王",
    "T01n0024_008:0352c16": "聞是語已，開意許之，即召一天摩那婆告",
    "T01n0024_008:0352c17": "言：『汝天子來，汝今可往須夜摩天、珊兜率",
    "T01n0024_008:0352c18": "陀天、化自樂天、他化自在天，至已為我白",
    "T01n0024_008:0352c19": "諸天王，作如是言：「仁等諸天，自當知之，今",
    "T01n0024_008:0352c20": "阿修羅欲與天鬪。仁等天王，宜應相助俱詣",
    "T01n0024_008:0352c21": "其所與其戰鬪。」』時，摩那婆聞釋語已，即便往",
    "T01n0024_008:0352c22": "詣須夜摩天，具白是事。",
    "T01n0024_008:0352c23": "「爾時，須夜摩天王，從釋天使摩那婆所，聞是",
    "T01n0024_008:0352c24": "語已，即起心念須夜摩中一切天眾。時，彼天",
    "T01n0024_008:0352c25": "眾，知其天王心所念已，各嚴種種鎧甲器",
    "T01n0024_008:0352c26": "仗，乘彼天中種種騎乘，並共來詣彼天王",
    "T01n0024_008:0352c27": "所，到已在前，儼然而立。時，須夜摩天王，亦",
    "T01n0024_008:0352c28": "自身著天中種種寶莊嚴鎧，持眾寶仗，與其",
    "T01n0024_008:0352c29": "無量百千萬數諸天子俱，圍遶來下，至須彌",
    "T01n0024_008:0353a01": "山王頂上，在山東面，竪純青色難降伏幡，",
    "T01n0024_008:0353a02": "依峯而立。爾時，天使摩那婆復更上詣兜率",
    "T01n0024_008:0353a03": "陀天，到已還白兜率天王，作如是言：『天王",
    "T01n0024_008:0353a04": "當知，帝釋天王有如是啟：「諸阿修羅，欲共",
    "T01n0024_008:0353a05": "天鬪。唯願諸天咸來相助，併力鬪戰，令",
    "T01n0024_008:0353a06": "其退走。」』兜率陀天、聞是語已，即自念其諸",
    "T01n0024_008:0353a07": "天大眾。彼天知已，悉來集會大天王所，到",
    "T01n0024_008:0353a08": "已即各嚴持器仗，乘諸騎乘，相率來下，與",
    "T01n0024_008:0353a09": "無量百千萬眾，一時雲集須彌山頂，在其南",
    "T01n0024_008:0353a10": "面，竪純黃色難降伏幡，依峯而立。",
    "T01n0024_008:0353a11": "「爾時，天使摩那婆，復更往詣化樂天中，白彼",
    "T01n0024_008:0353a12": "天言：『天王當知，帝釋使來，有如是語：「諸阿",
    "T01n0024_008:0353a13": "修羅，欲共天鬪。」』具說如前，乃至彼天，與其",
    "T01n0024_008:0353a14": "無量百千萬數諸天子眾，各嚴器仗，乘種種",
    "T01n0024_008:0353a15": "乘，咸共來下，至須彌山頂，在其西面，竪純",
    "T01n0024_008:0353a16": "赤色難降伏幡，依峯而立。如是上白他化自",
    "T01n0024_008:0353a17": "在天王，亦如前說。時，彼天眾，嚴持器仗，倍",
    "T01n0024_008:0353a18": "化樂天，與其無量百天子、無量千天子、無量",
    "T01n0024_008:0353a19": "百千天子，圍遶來下，至須彌山，在其北面，",
    "T01n0024_008:0353a20": "竪純白色難降伏幡，依峯而立。",
    "T01n0024_008:0353a21": "「爾時，帝釋見上諸天並皆雲集，復起心念虛",
    "T01n0024_008:0353a22": "空夜叉。爾時，虛空諸夜叉眾咸作是言：『帝",
    "T01n0024_008:0353a23": "釋天王，意念我等。』如是知已，即相誡勑，著",
    "T01n0024_008:0353a24": "甲持仗，莊嚴身具，皆各服之，乘種種乘，詣",
    "T01n0024_008:0353a25": "帝釋前，一面而立。時，天帝釋又復念其諸",
    "T01n0024_008:0353a26": "小天王并三十三天所有眷屬。如是念時，並",
    "T01n0024_008:0353a27": "各著鎧甲，嚴持器仗，乘種種乘，詣天王前。",
    "T01n0024_008:0353a28": "於是帝釋，自著種種鎧甲器仗，乘種種乘，",
    "T01n0024_008:0353a29": "與空夜叉及諸小王三十三天，前後圍遶，從",
    "T01n0024_008:0353b01": "天宮出，欲共修羅興大戰鬪。",
    "T01n0024_008:0353b02": "「諸比丘！是諸天眾，與阿修羅戰鬪之時，有如",
    "T01n0024_008:0353b03": "是等諸色器仗，所謂刀箭䂎棓、椎杵金剛、鈹",
    "T01n0024_008:0353b04": "箭面箭、鑿箭鏃箭、犢齒箭迦陵伽葉鏃箭、微細",
    "T01n0024_008:0353b05": "鏃箭努箭，如是等器，雜色可愛，皆是金銀",
    "T01n0024_008:0353b06": "琉璃、頗梨赤珠、𤥭𤦲瑪瑙等七寶所成。以此",
    "T01n0024_008:0353b07": "刀仗，遙擲阿修羅身，莫不洞徹，而不為害，",
    "T01n0024_008:0353b08": "於其身上，亦復不見瘡痕之迹，唯以觸因",
    "T01n0024_008:0353b09": "緣故受於苦痛。諸比丘！諸阿修羅所有器仗，",
    "T01n0024_008:0353b10": "與天鬪時，色類相似，亦是七寶之所成就，",
    "T01n0024_008:0353b11": "穿諸天身，亦皆徹過，而無瘢痕，唯以觸因",
    "T01n0024_008:0353b12": "緣故，受於痛苦。諸比丘！欲界諸天與阿修羅",
    "T01n0024_008:0353b13": "戰鬪之時，尚有如是種種器仗，況復世間諸",
    "T01n0024_008:0353b14": "人器仗。",
    "T01n0024_008:0353b15": "起世經卷第八"
}