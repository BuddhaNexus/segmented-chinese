{
    "X53n0836_002:0020c09": "俱舍論疏論本第二",
    "X53n0836_002:0020c10": "大慈恩寺沙門　神泰　述",
    "X53n0836_002:0020c11": "○分別界品第一之二",
    "X53n0836_002:0020c12": "就界品正宗中上來有二十五行頌總明漏無漏法",
    "X53n0836_002:0020c13": "蘊處界等自下有十九行頌諸門分別十八界於中",
    "X53n0836_002:0020c14": "初行頌有三門一有見無見門二有對無對門三三",
    "X53n0836_002:0020c15": "性門文中初牒前十八界問三門次舉頌答於中初",
    "X53n0836_002:0020c16": "句答有見無見門第二句答有對無對門第三句答",
    "X53n0836_002:0020c17": "三性門後釋頌本文中有十一初釋初句十八界中",
    "X53n0836_002:0020c18": "色界有見以可示現此彼差別故由此義凖說餘十",
    "X53n0836_002:0020c19": "七界無見正理論第四卷云云何說此名有見耶由",
    "X53n0836_002:0020c20": "二義故一者此色定與見俱故名有見由色與眼俱",
    "X53n0836_002:0020c21": "時起故如有伴侶二者此色可有示現故故名有見",
    "X53n0836_002:0020c22": "可示在此在彼別故如有所緣有說此色於境等中",
    "X53n0836_002:0020c23": "有像可現故名有見可示如彼此亦爾故不可說聲",
    "X53n0836_002:0020c24": "有谷響等應成有見不俱生故由說此相餘界無見",
    "X53n0836_002:0021a01": "義准已成今此文中但以第二義釋以可示現此彼",
    "X53n0836_002:0021a02": "差別能有眼根見用故說色名有見如心有所緣境",
    "X53n0836_002:0021a03": "說心名有緣也舊云可見不可見者謬也二釋第二",
    "X53n0836_002:0021a04": "句文中初結前二唯色蘊攝十界有對是礙義正釋",
    "X53n0836_002:0021a05": "頌本三此復三種下因此廣釋有對義此即舉數四",
    "X53n0836_002:0021a06": "列三有對名一障礙二境界三所緣礙故五辨三有",
    "X53n0836_002:0021a07": "對相障礙有對謂十色界為體如以手礙手以石礙",
    "X53n0836_002:0021a08": "石故或手石二更相礙也境界有對謂五根七心界",
    "X53n0836_002:0021a09": "全法界一分即是十二界一少分諸有前境法於色",
    "X53n0836_002:0021a10": "等境中為境所礙也下引論證如大迦旃延子所造",
    "X53n0836_002:0021a11": "施設足論有兩四句如文可解畢舍遮舊經中名毗",
    "X53n0836_002:0021a12": "舍闍鬼鬼中勝者也室獸磨羅形如象也舊經律或",
    "X53n0836_002:0021a13": "云失收磨羅或云矢守磨羅梵音轉耳譯云殺子魚",
    "X53n0836_002:0021a14": "也善見律云鰐魚也長二丈餘有四足似鼉齒至利",
    "X53n0836_002:0021a15": "有禽鹿入水齧腰即斷廣州土地有所緣有對謂心",
    "X53n0836_002:0021a16": "心所於自所緣境為所緣境礙也六辨二礙差別文",
    "X53n0836_002:0021a17": "中初問境界有對所緣有對復有何別次答眼等五",
    "X53n0836_002:0021a18": "根若於彼境法此五根有取境功能力說彼境法為",
    "X53n0836_002:0021a19": "此五根法境界心心所法執彼所緣境有體起彼所",
    "X53n0836_002:0021a20": "緣於心心所等名為所緣此問意根對塵明礙然說",
    "X53n0836_002:0021a21": "根為境界礙說心心法為所緣礙此之二礙復有何",
    "X53n0836_002:0021a22": "別下答意五根五塵各自有體各相續生非由塵故",
    "X53n0836_002:0021a23": "五根體生俱五根取境功能由境故生越境則不生",
    "X53n0836_002:0021a24": "故五根約功能為境界礙也心及心法亦有別體異",
    "X53n0836_002:0021b01": "於所緣但以心心所法體不能自生必由所緣生越",
    "X53n0836_002:0021b02": "所緣境心心法體不能得生故約心心法體名所緣",
    "X53n0836_002:0021b03": "礙就心心法中分境界所緣礙差別者約礙功能名",
    "X53n0836_002:0021b04": "境界礙約礙法體名所緣礙七釋有礙名義文中初",
    "X53n0836_002:0021b05": "問云何眼等五根於自境心心所法於所緣功能法",
    "X53n0836_002:0021b06": "體轉起之時說名有礙下答越彼境界所緣於餘境",
    "X53n0836_002:0021b07": "界所緣此五根及心心法不轉起故如人目覩南壁",
    "X53n0836_002:0021b08": "但見南壁之北不見南壁之南說眼根為南壁之北",
    "X53n0836_002:0021b09": "之色礙也或復礙者是和會義謂眼等法五根於自",
    "X53n0836_002:0021b10": "境界五識於自緣和會轉故為自境所緣礙不得越",
    "X53n0836_002:0021b11": "自境所緣而起故名境界所緣礙前引施設足論兩",
    "X53n0836_002:0021b12": "種四句可取此中意釋也正理云唯色蘊攝十界有",
    "X53n0836_002:0021b13": "對對是礙義此有彼礙故名有對此復三種境界所",
    "X53n0836_002:0021b14": "緣障礙別故境界有對謂眼等根心及心所諸有境",
    "X53n0836_002:0021b15": "法與色等境和會被礙得有對名故施設論作如是",
    "X53n0836_002:0021b16": "言有眼於水有礙非陸及至應說彼論意言有眼水",
    "X53n0836_002:0021b17": "中與境和會而被拘礙非於陸境所緣有對謂心心",
    "X53n0836_002:0021b18": "所於自所緣和會被礙得有對名境界所緣復有何",
    "X53n0836_002:0021b19": "別若於彼法此有功能即說彼以此法境界如人於",
    "X53n0836_002:0021b20": "彼有勝功能說彼為我之境界心心所法執彼而起",
    "X53n0836_002:0021b21": "彼於心等名為所緣八應知此中下揀別異通上來",
    "X53n0836_002:0021b22": "雖通明三種有對應知此頌中唯就障礙有對而說",
    "X53n0836_002:0021b23": "故第二句但言十有色有對更相障礙有他礙故名",
    "X53n0836_002:0021b24": "為有對故正理論云對是礙義此有彼礙故名為有",
    "X53n0836_002:0021c01": "對由此頌中十有色有對義准說餘八界無對九若",
    "X53n0836_002:0021c02": "法境界有對下四句分別辨三對通局於中以境界",
    "X53n0836_002:0021c03": "對障礙應作四句謂七心界全法界一分心相應法",
    "X53n0836_002:0021c04": "以能取境故是境界有對非極微性故非障礙有對",
    "X53n0836_002:0021c05": "是第一句餘句可解次以境界有對對所緣有對但",
    "X53n0836_002:0021c06": "作兩句依毗婆沙若以寬問狹順後句答以狹問寬",
    "X53n0836_002:0021c07": "順前句答若互有寬狹四句分別諸若狹相似答曰",
    "X53n0836_002:0021c08": "如是今文中境界有對寬通五根所緣有對唯心心",
    "X53n0836_002:0021c09": "所以寬問狹故應順後句答謂若所緣有對定是境",
    "X53n0836_002:0021c10": "界有對也有雖境界有對而非所緣有對是眼等五",
    "X53n0836_002:0021c11": "根也障礙有對唯色所緣有對唯心心所性各別故",
    "X53n0836_002:0021c12": "不須分別十此中大德下引大德說證有對無對義",
    "X53n0836_002:0021c13": "鳩摩羅多此云童子是經部師彼大德說如人目覩",
    "X53n0836_002:0021c14": "南壁北時是南壁南處心欲生他南壁北礙令不起",
    "X53n0836_002:0021c15": "應知是有對無對此相違雖是經部說不違薩婆多",
    "X53n0836_002:0021c16": "義故云此是所許也十一釋頌下兩句文中初結前",
    "X53n0836_002:0021c17": "次於此所緣下正釋頌本於此所說十有對中除色",
    "X53n0836_002:0021c18": "及聲餘八無記謂五色根香味觸境不可記為善不",
    "X53n0836_002:0021c19": "善性故名無記正理論云應讚毀法可記說在黑白",
    "X53n0836_002:0021c20": "品中名為有記若於二品皆所不容體不分明名無",
    "X53n0836_002:0021c21": "記法有餘師說不能記異熟果故名無記論主破云",
    "X53n0836_002:0021c22": "若爾無漏應唯無記其餘十界通善等三謂七心界",
    "X53n0836_002:0021c23": "與無貪等五自性善相應為善與貪等五自性不善",
    "X53n0836_002:0021c24": "相應名為不善餘名無記法界中若是無貪等五自",
    "X53n0836_002:0022a01": "性善猗等相應善二定四相得無表等起善擇滅勝",
    "X53n0836_002:0022a02": "義善皆名善若此貪等五自性不善不信等相應不",
    "X53n0836_002:0022a03": "善四相得無表等起不善皆名為不善餘名無記色",
    "X53n0836_002:0022a04": "界聲界若是善不善心力等起自語表業是善不善",
    "X53n0836_002:0022a05": "餘名無記。",
    "X53n0836_002:0022a06": "自下一頌第四繫不繫門文中初結前問後次舉頌",
    "X53n0836_002:0022a07": "答後釋頌本繫謂繫屬即被縛義欲界所繫具足十",
    "X53n0836_002:0022a08": "八色界所繫十四種除香味境及鼻舌識一薩婆多",
    "X53n0836_002:0022a09": "立宗除香味等者段食性故二論主難若香味段食",
    "X53n0836_002:0022a10": "性故無爾者觸界段食性於彼應無三薩婆多答彼",
    "X53n0836_002:0022a11": "色所有觸非段食性四論主難若爾香味類亦應然",
    "X53n0836_002:0022a12": "色界應有非段食香味五薩婆多救香味離食無別",
    "X53n0836_002:0022a13": "受用故色界無觸離段食有造五色根及衣服等用",
    "X53n0836_002:0022a14": "故色界有復有餘毗婆沙師說住此欲界依彼靜慮",
    "X53n0836_002:0022a15": "現起等至起眼耳通見聞上界色聲入靜慮時有輕",
    "X53n0836_002:0022a16": "安觸起是故此色聲觸三生彼靜慮猶相隨逐生彼",
    "X53n0836_002:0022a17": "猶有香味不爾故生彼無六論主難鼻舌彼應非有",
    "X53n0836_002:0022a18": "如香味境彼無用故七薩婆多答不爾二根於彼有",
    "X53n0836_002:0022a19": "用舌根起言說用鼻根莊嚴身用八論主逐若為嚴",
    "X53n0836_002:0022a20": "身及起言說但須二根依處色觸二塵九薩婆多類",
    "X53n0836_002:0022a21": "釋如色界無男根亦無依處色界二根無者依處亦",
    "X53n0836_002:0022a22": "無十論主逐於彼可無男根依處彼色界無用故鼻",
    "X53n0836_002:0022a23": "舌依處彼有起言說及嚴身用離根應有十一薩婆",
    "X53n0836_002:0022a24": "多救有雖無用而有根生如定報業處胎定死根雖",
    "X53n0836_002:0022b01": "無用而復得生色界鼻舌生彼無用何妨得生十二",
    "X53n0836_002:0022b02": "論主責有胎中定死雖無有用定報業根而非無因色",
    "X53n0836_002:0022b03": "界鼻舌彼從何因有根得起十三薩婆多答於鼻舌",
    "X53n0836_002:0022b04": "有愛因發殊勝業此業即是鼻舌根因十四論主難",
    "X53n0836_002:0022b05": "若爾香味境愛於根定然彼離香味境貪無愛發業",
    "X53n0836_002:0022b06": "應無鼻舌二根若言彼雖無有根境界愛業而彼得",
    "X53n0836_002:0022b07": "有鼻舌二根亦應彼離男根境愛或應許彼男根亦",
    "X53n0836_002:0022b08": "生十五薩婆多救男根醜陋於彼不生論主牒救云",
    "X53n0836_002:0022b09": "若謂不生由醜陋者十六論主難若如世尊馬陰藏",
    "X53n0836_002:0022b10": "相隱密百福莊嚴上有華文甚可愛樂何容醜陋又",
    "X53n0836_002:0022b11": "責謂根生非由妄有用若有因力無用亦生如胎定",
    "X53n0836_002:0022b12": "死者無用根生男根於彼雖為醜陋設許有因於彼",
    "X53n0836_002:0022b13": "應起男根在彼無根愛業非有鼻舌在彼無根愛業",
    "X53n0836_002:0022b14": "應無十七薩婆多反難若無鼻舌爾者更違經說經",
    "X53n0836_002:0022b15": "說彼無支缺不減諸根十八論主釋經重難隨彼眼",
    "X53n0836_002:0022b16": "等五根應可有者說為不減何所相違若不隨有不",
    "X53n0836_002:0022b17": "減要具諸色根者男根應有十九如是說者下論主",
    "X53n0836_002:0022b18": "許立鼻舌二根所由釋無男根所以二十故於色界",
    "X53n0836_002:0022b19": "下結會本宗十四義成次釋頌第四句無色繫後三",
    "X53n0836_002:0022b20": "如文可解。",
    "X53n0836_002:0022b21": "自下有一行頌第五漏無漏門如文可解。",
    "X53n0836_002:0022b22": "自下有一行半頌有尋有伺門於中初兩句正分別",
    "X53n0836_002:0022b23": "後一行頌因論生論就初文中初結前問後次舉頌",
    "X53n0836_002:0022b24": "答後釋頌本於中初釋初句可解次後三下釋第二",
    "X53n0836_002:0022c01": "句後三謂是意法意識六根六境六識中各居後故",
    "X53n0836_002:0022c02": "此後三界皆通三品一意界二意識界三及相應法",
    "X53n0836_002:0022c03": "界除尋與伺此二界全一少分若在欲界初定有尋",
    "X53n0836_002:0022c04": "有伺中間定無尋唯伺第二定以上乃至有頂無尋",
    "X53n0836_002:0022c05": "無伺三界中法界所攝非相應色無為不相應法初",
    "X53n0836_002:0022c06": "定中間伺亦如是同第三句無尋無伺攝。",
    "X53n0836_002:0022c07": "自下問如欲界初定尋一切時無尋唯伺同時俱起",
    "X53n0836_002:0022c08": "無第二尋故言無尋但與伺相應故名有伺此可是",
    "X53n0836_002:0022c09": "第二句攝伺在欲界初定中三品不收應名何等次",
    "X53n0836_002:0022c10": "答此應名云無伺唯尋第四句攝同時俱起無第二",
    "X53n0836_002:0022c11": "伺故名無伺但與尋相應故名曰有尋由此攝法盡",
    "X53n0836_002:0022c12": "故言有尋有伺地有四品法如文可解次釋第二句",
    "X53n0836_002:0022c13": "餘十色界尋伺俱無常與尋伺不相應故。",
    "X53n0836_002:0022c14": "自下一頌因論生論文中初牒前問若五識身有尋",
    "X53n0836_002:0022c15": "有伺如何經說五識無分別耶次舉頌答後釋頌本",
    "X53n0836_002:0022c16": "婆沙傳說分別有三由五識身雖有自性無餘二分",
    "X53n0836_002:0022c17": "別說無分別如一足馬名為無足自性分別體唯是",
    "X53n0836_002:0022c18": "尋後文自釋餘二分別如其次第意地散慧意地諸",
    "X53n0836_002:0022c19": "念為體散謂非定意識相應散慧能計度諸法名為",
    "X53n0836_002:0022c20": "計度分別在定之慧無分別故不能分別計度諸法",
    "X53n0836_002:0022c21": "也若定若散諸念意識相應皆能隨念過去等境名",
    "X53n0836_002:0022c22": "為隨念分別正理論第四卷云散簡定意識相應散",
    "X53n0836_002:0022c23": "慧名為計度分別定中不能計度境故非定中慧能",
    "X53n0836_002:0022c24": "於所緣如此如是計度而轉故於此中簡定取散若",
    "X53n0836_002:0023a01": "定若散意識相應諸念名為隨念分別明記所緣用",
    "X53n0836_002:0023a02": "均等故五識雖與慧念相應擇記用微故唯取意夫",
    "X53n0836_002:0023a03": "分別者推求行相故說尋為自性分別簡擇明記片",
    "X53n0836_002:0023a04": "似順尋故分別名亦通慧念由此三行差別攝持皆",
    "X53n0836_002:0023a05": "令於境明了轉異於已了境遮簡行生故分別名不",
    "X53n0836_002:0023a06": "通於想於未了境不能印持故分別名不通勝解釋",
    "X53n0836_002:0023a07": "云想於未了男女等境便能簡擇行解生云此是男",
    "X53n0836_002:0023a08": "此是女等若於已了境等不須簡擇故於已了境亦",
    "X53n0836_002:0023a09": "遮彼想揀擇行生不得起故故分別名不通於想也",
    "X53n0836_002:0023a10": "若於已了境勝解能印持於未了境不能印持故分",
    "X53n0836_002:0023a11": "別名不通勝解三種分別皆通分別已了未了故不",
    "X53n0836_002:0023a12": "同此二然此二數於未了已了有簡擇印持少分分",
    "X53n0836_002:0023a13": "別故須對簡其餘諸數少分分別亦無故不須簡。",
    "X53n0836_002:0023a14": "自下一頌有兩門一有所緣無所緣二有執受無執",
    "X53n0836_002:0023a15": "受門如前七門也文中初牒前問後次舉頌答後釋",
    "X53n0836_002:0023a16": "頌本文中初釋上兩句有所緣是境七心法界并能",
    "X53n0836_002:0023a17": "取境故名有所緣前有是門境有眼見說境名有見",
    "X53n0836_002:0023a18": "此中心有境所緣說心名有所緣如文可解十八界",
    "X53n0836_002:0023a19": "中下釋下兩句十八界中九界無執受前明七心界",
    "X53n0836_002:0023a20": "及法界全此八及聲九界皆無執受也所餘九界各",
    "X53n0836_002:0023a21": "通二門眼等五根住現在世名有執受過去未來名",
    "X53n0836_002:0023a22": "無執受色香味觸住現在世簡異過未不離五根簡",
    "X53n0836_002:0023a23": "離五根名有執受色香味觸若住現在離於五根簡",
    "X53n0836_002:0023a24": "不離根或在過去未來名無執受毗婆沙文過去未",
    "X53n0836_002:0023b01": "來極微散在處處不扶根故又如在身內若與根合",
    "X53n0836_002:0023b02": "髮毛爪齒皆名執受如不與根合髮毛爪齒及大小",
    "X53n0836_002:0023b03": "便利洟唾血等及身外地水等中色香味觸如是法",
    "X53n0836_002:0023b04": "雖在現在而無執受周易云自目云涕自鼻曰淚問",
    "X53n0836_002:0023b05": "有執受者此言何義答心心所共所執持攝為所依",
    "X53n0836_002:0023b06": "處名有執受根識損益展轉更相隨故即諸世間說",
    "X53n0836_002:0023b07": "有覺觸五根及扶根四塵此之九界眾緣所觸時能",
    "X53n0836_002:0023b08": "覺苦樂故說此九界名有執受如人舍宅主所執受",
    "X53n0836_002:0023b09": "他人觸時主便執受起苦樂覺與此相違名無執受",
    "X53n0836_002:0023b10": "正理論第四卷云謂心心所執為己有即心心所共",
    "X53n0836_002:0023b11": "所執持攝為依處名有執受損益展轉更相隨故若",
    "X53n0836_002:0023b12": "爾色等即應一向名無執受心心所法不依彼故非",
    "X53n0836_002:0023b13": "根性故不爾色等若不離根雖非所依而是心等之",
    "X53n0836_002:0023b14": "所親附故無此失毗婆沙說若諸色法逼迫諸斷壞",
    "X53n0836_002:0023b15": "便能生苦與此相違即能生樂是己身攝名有執受",
    "X53n0836_002:0023b16": "有餘師說若諸有情執為自體一切時方便防護茅",
    "X53n0836_002:0023b17": "灰火刺霜雹等緣是己身攝名有執受釋云正理論",
    "X53n0836_002:0023b18": "有三釋初釋與此文同第二毗婆沙釋雜心同毗婆",
    "X53n0836_002:0023b19": "沙說若諸九色法逼迫生苦與此相違饒益生樂執",
    "X53n0836_002:0023b20": "此九法是己身攝執為己身能生苦樂名有執受三",
    "X53n0836_002:0023b21": "有餘師說若諸有情執此九法以為自體一切時處",
    "X53n0836_002:0023b22": "方便防護不使茅灰火刺等損執為己身名有執受。",
    "X53n0836_002:0023b23": "自下一頌有兩門一大種所造門二積集非積集門",
    "X53n0836_002:0023b24": "如前九門文中初結前問後次舉頌答頌中初三句",
    "X53n0836_002:0023c01": "答初門第四句答後問後釋頌本文中有五初釋初",
    "X53n0836_002:0023c02": "句二餘九色界下釋第二分三法界一分下釋第三",
    "X53n0836_002:0023c03": "門如文可解義准餘七心界法界一分除無表色餘",
    "X53n0836_002:0023c04": "三法界俱非大造二種四尊者覺天下破佛陀提婆",
    "X53n0836_002:0023c05": "計文中有八初牒計明不然二契經以下以四義釋",
    "X53n0836_002:0023c06": "非意一契經唯說堅等為大種故二此四大種唯觸",
    "X53n0836_002:0023c07": "攝故三非堅等眼等所取故知堅等非色等四塵四",
    "X53n0836_002:0023c08": "非色聲等等身根所覺故知色等四塵非四大攝下",
    "X53n0836_002:0023c09": "結由此四義是故彼說理定不然。",
    "X53n0836_002:0023c10": "上來四義合為第二自下第三又契經說下引經證",
    "X53n0836_002:0023c11": "非四如是經中釋證非如是經中唯說觸處攝四大",
    "X53n0836_002:0023c12": "種分明顯示餘九色處皆非大種五若下覺天引經",
    "X53n0836_002:0023c13": "反難論主若餘九界非四大種爾者何故契經中言",
    "X53n0836_002:0023c14": "謂於眼肉團中若內各別堅性是地界堅類餘三大",
    "X53n0836_002:0023c15": "故知眼根是四大六論主釋不離眼根肉團有堅性",
    "X53n0836_002:0023c16": "等以極微在四根十種應當知不言四大即是眼根",
    "X53n0836_002:0023c17": "故無違經過七入胎經下釋文外難覺天文外難云",
    "X53n0836_002:0023c18": "若四大之外別有九色界者何故入胎經中唯說六",
    "X53n0836_002:0023c19": "界今論主牒入胎經中唯說六界為士夫者下釋為",
    "X53n0836_002:0023c20": "顯能成士夫本事識界心心所本事四大是九色本",
    "X53n0836_002:0023c21": "事然士夫更有想受等心所九色界等非士夫唯有",
    "X53n0836_002:0023c22": "爾所六界彼入胎經復說六根為六觸處故知四大",
    "X53n0836_002:0023c23": "之外別有眼等五根若六界中唯說四大故則無別",
    "X53n0836_002:0023c24": "九色界者亦應六界中唯覺識界故又諸想受思等",
    "X53n0836_002:0024a01": "諸心所應非有若爾眾生應不有蘊覺天執心所即",
    "X53n0836_002:0024a02": "心故今遮云亦不應執心所即心以契經言想受等",
    "X53n0836_002:0024a03": "心所法依止心故豈可自體依自體耶如指端不自",
    "X53n0836_002:0024a04": "觸故又經亦說貪心等心所故八結會本宗由此破",
    "X53n0836_002:0024a05": "覺天執故如前所說諸界大種所造義成雖有八文",
    "X53n0836_002:0024a06": "合為第四破覺天執如是已說下第五結前生後釋",
    "X53n0836_002:0024a07": "頌第四句十色可積集如文可解。",
    "X53n0836_002:0024a08": "自下一頌有三門一能斫所斫門二能燒所燒門三",
    "X53n0836_002:0024a09": "能稱所稱門如前十二門文中初結前問後次舉頌",
    "X53n0836_002:0024a10": "答三釋頌本文中初釋能斫所斫色香味觸成假名",
    "X53n0836_002:0024a11": "斧薪此即四界名能所斫問何法能斫答薪等色聚",
    "X53n0836_002:0024a12": "極微相逼續生斧等破斷令各續起此法名斫身等",
    "X53n0836_002:0024a13": "五根不名所斫非可全斷令成二非身等根可成二",
    "X53n0836_002:0024a14": "分支分離身但有四塵則無根故有身等五根亦非",
    "X53n0836_002:0024a15": "能斫以淨妙故如珠寶光二釋第三句如能所斫唯",
    "X53n0836_002:0024a16": "外四界所燒之薪能稱之稱其體亦爾唯外四界名",
    "X53n0836_002:0024a17": "薪名稱身等五根亦非一事如珠寶光聲界總非能",
    "X53n0836_002:0024a18": "所斫等三門以不相續故三釋頌第四句謂能燒火",
    "X53n0836_002:0024a19": "所稱金等有異諍論謂或有說能燒所稱體亦如前",
    "X53n0836_002:0024a20": "唯外四界以八微不相離故或復有說唯有火界可",
    "X53n0836_002:0024a21": "名能燒所燒唯重觸對性說故據義不同二說無違。",
    "X53n0836_002:0024a22": "自下一行半頌五事分別門加前十三門文中初問",
    "X53n0836_002:0024a23": "次舉頌答後釋頌本文中有六初釋初句文中有四",
    "X53n0836_002:0024a24": "初略釋頌本二釋無等流離異熟生及所長養無別",
    "X53n0836_002:0024b01": "等流性故不說正理論第五卷云豈不前生眼等五",
    "X53n0836_002:0024b02": "界應言與後生及未生眼等諸根為因決定如是眼",
    "X53n0836_002:0024b03": "等應有等流同類因生等流果故何緣乃說遮等流",
    "X53n0836_002:0024b04": "性不說眼等全無等流但即長養異熟生性無別等",
    "X53n0836_002:0024b05": "流故應遮止如異長養有異熟生異異熟生有所長",
    "X53n0836_002:0024b06": "養非異此二有別等流為辨異門癈總論別三釋異",
    "X53n0836_002:0024b07": "熟生名義於中有四釋初釋其異熟生從異熟因所",
    "X53n0836_002:0024b08": "生名異熟生如牛所駕車名牛車略去因所中言故",
    "X53n0836_002:0024b09": "但言異熟生說此異熟因言是總下三義是別二或",
    "X53n0836_002:0024b10": "所造業至得果時變異有力成熟異未熟時故名異",
    "X53n0836_002:0024b11": "熟果從彼異熟生從因為名名異熟生三或所得果",
    "X53n0836_002:0024b12": "是無記因是善惡果與因引類而是所熟故果名異",
    "X53n0836_002:0024b13": "熟而因從果名名異熟因果從異熟因生果名異熟",
    "X53n0836_002:0024b14": "生亦是果從因名四或於因上假立果名故因名異",
    "X53n0836_002:0024b15": "熟如於果上假立因名如契經說今身六根六觸處",
    "X53n0836_002:0024b16": "應知即前身所造業說果名業故是果上假立因名",
    "X53n0836_002:0024b17": "第三因從果名說因名異熟第四因上假立果名說",
    "X53n0836_002:0024b18": "因名異熟前是相從得名後是假立故有異也正理",
    "X53n0836_002:0024b19": "論更有一義謂離因而熟故名異熟異熟體生名異",
    "X53n0836_002:0024b20": "熟生四釋長養飲食資助睡眠等持勝緣所益名所",
    "X53n0836_002:0024b21": "長養有雜心說梵行亦能長養論主破云此唯無",
    "X53n0836_002:0024b22": "損非別有益長養所起也長養之色起己相續常能",
    "X53n0836_002:0024b23": "護持異熟相續猶如外墎防援內城正理論云飲食",
    "X53n0836_002:0024b24": "等緣於異熟體唯能攝護不能增益別有增益名所",
    "X53n0836_002:0024c01": "長養無異熟生離所長養有所長養離異熟生如修",
    "X53n0836_002:0024c02": "所得天眼天耳問識支一念身根初起如何得有長",
    "X53n0836_002:0024c03": "養身根答一念根起即有微風皷擊為眾具緣故有",
    "X53n0836_002:0024c04": "長養身根而起故下文言外四大為因故得有聲若",
    "X53n0836_002:0024c05": "初受皷無風擊者云何迦旃延言欲色界眾生定成",
    "X53n0836_002:0024c06": "就聲。",
    "X53n0836_002:0024c07": "上來雖有四文合為第一釋頌初句自下第二釋頌",
    "X53n0836_002:0024c08": "第二句文中有四初釋頌本聲有流養無異熟生所",
    "X53n0836_002:0024c09": "以無者隨欲轉故二外人難若爾不應施設足論說",
    "X53n0836_002:0024c10": "如來因地善修遠離麤惡語故今成佛時感得三十",
    "X53n0836_002:0024c11": "二大士相中梵音聲三有二毗婆沙師釋有初師說",
    "X53n0836_002:0024c12": "聲屬第三轉雖遠由彼業生而聲非異熟謂從彼業",
    "X53n0836_002:0024c13": "生諸大種從諸大種緣擊發聲業為第一轉大種為",
    "X53n0836_002:0024c14": "第二轉聲為第三轉從持不惡口戒生霜佉四大霜",
    "X53n0836_002:0024c15": "佉翻為蠡如來喉中骨白形相如蠡從此生梵音和",
    "X53n0836_002:0024c16": "雅遠徹霜佉四大是報而聲非報有第二師說聲屬",
    "X53n0836_002:0024c17": "第五轉故雖由彼生而非異熟謂彼業生異熟大種",
    "X53n0836_002:0024c18": "等業為第一轉異熟大種第二轉長養大種第三轉",
    "X53n0836_002:0024c19": "等流大種第四轉聲為第五轉故聲非異熟四論主",
    "X53n0836_002:0024c20": "破前第三轉若爾身識相應受緣從業所生異熟大",
    "X53n0836_002:0024c21": "種觸入生故身受亦是第三轉故應非異熟若身識",
    "X53n0836_002:0024c22": "相應受如聲非異熟便違薩婆多正理也正理論云",
    "X53n0836_002:0024c23": "豈不如彼施設論言善修遠離麤惡語故感得大士",
    "X53n0836_002:0024c24": "梵音聲相雖由業感而非異熟以聲起在第三轉故",
    "X53n0836_002:0025a01": "謂從彼業生諸大種從諸大種緣擊發聲若爾身受",
    "X53n0836_002:0025a02": "因業所生大種發故應非異熟此難不然非諸身受",
    "X53n0836_002:0025a03": "皆因大種及因業生大種所發亦非一切皆是異熟",
    "X53n0836_002:0025a04": "然諸身受亦因非業所生大種及非大種而得生故",
    "X53n0836_002:0025a05": "謂身受起要假身觸身識等緣由此亦緣外大種起",
    "X53n0836_002:0025a06": "非要待業所感大生於理無違故通異熟若執聲界",
    "X53n0836_002:0025a07": "是異熟生如是聲界唯因大種唯因異熟大種而生",
    "X53n0836_002:0025a08": "不離如前所說過失若說聲界非異熟生如是聲界",
    "X53n0836_002:0025a09": "唯因大種通因異熟及非異熟大種而起於理無違",
    "X53n0836_002:0025a10": "亦無如前所說過失故應如是分別聲界非諸身受",
    "X53n0836_002:0025a11": "唯因大種是異熟者非異熟大種為因又不同彼有",
    "X53n0836_002:0025a12": "違理失是故所例理極不齊有餘師說聲非異熟如",
    "X53n0836_002:0025a13": "何異熟大種所生故應許聲屬第四轉或第五轉故",
    "X53n0836_002:0025a14": "非異熟謂從業生異熟大種從此轉生長養大種此",
    "X53n0836_002:0025a15": "復轉生等流大種長養大種發長養聲等流大種發",
    "X53n0836_002:0025a16": "等流聲此說非理豈不如從無記大種發善惡聲從",
    "X53n0836_002:0025a17": "有執受發無執受從身境界發耳境界如是若從異",
    "X53n0836_002:0025a18": "熟大種發非異熟有何相違是故彼說定為非理釋",
    "X53n0836_002:0025a19": "云世親論主破第三轉存第五轉正理論師救第三",
    "X53n0836_002:0025a20": "轉成立第四第五總立聲屬第三第四第五轉救云",
    "X53n0836_002:0025a21": "此難不然非諸身受皆緣大種為因而起及緣業生",
    "X53n0836_002:0025a22": "大種所發亦非一切身受皆是異熟下重釋云然諸",
    "X53n0836_002:0025a23": "身受亦因非業所生大種為所緣緣生謂長養大種",
    "X53n0836_002:0025a24": "等及所造觸非大種而得生故謂身受起要假身根",
    "X53n0836_002:0025b01": "觸塵身識等緣由此身識亦緣外山可大種起非要",
    "X53n0836_002:0025b02": "待業所感大種為所緣緣生於理無違故身受通異",
    "X53n0836_002:0025b03": "熟若有人執聲界是異熟生如是聲界唯因大種唯",
    "X53n0836_002:0025b04": "因異熟大種而生不離如前所說過失應非數數間",
    "X53n0836_002:0025b05": "斷後還生應非隨欲生若說聲界非異熟生如是聲",
    "X53n0836_002:0025b06": "界唯因大種通因異熟及非異熟大種而起於理無",
    "X53n0836_002:0025b07": "違亦無如前所說過失故應如是分別聲界非諸身",
    "X53n0836_002:0025b08": "受唯因大種是異熟者非唯異熟大種為因又不同",
    "X53n0836_002:0025b09": "彼有違理失是故所例理極不齊有餘師說聲非異",
    "X53n0836_002:0025b10": "熟如何異熟大種所生故應許聲屬第四轉或第五",
    "X53n0836_002:0025b11": "轉故非異熟謂從業生異熟大種從此轉生長養大",
    "X53n0836_002:0025b12": "種此復轉生等流大種長養大種發長養聲等流大",
    "X53n0836_002:0025b13": "種發等流聲此說非理豈不如從無記大種發善惡",
    "X53n0836_002:0025b14": "聲從有執受發無執受從身境界發耳境界如是若",
    "X53n0836_002:0025b15": "從異熟大種發非異熟有何相違是故彼說定為非",
    "X53n0836_002:0025b16": "理婆沙一百二十七云問一四大種為但造一造色",
    "X53n0836_002:0025b17": "極微為能造多答應作是說一四大種但能造一造",
    "X53n0836_002:0025b18": "色極微有說造多評云如前說者好婆沙第九十",
    "X53n0836_002:0025b19": "云身色聲觸界欲色界成就無色界不成就者問身",
    "X53n0836_002:0025b20": "色觸界可爾聲界云何恒時成就有作是說大種合",
    "X53n0836_002:0025b21": "離必生聲界有情若在欲色界中大種恒有故常發",
    "X53n0836_002:0025b22": "聲評云彼不應作是說若四大種必恒生聲此所生",
    "X53n0836_002:0025b23": "聲何大種造若即此造應多有對色一四大種生若",
    "X53n0836_002:0025b24": "說餘造餘四大種復必生聲如是展轉有無窮過應",
    "X53n0836_002:0025c01": "作是說生欲色界有有情身中多四大種在一身內",
    "X53n0836_002:0025c02": "有相擊者便發生聲不相擊者即無聲起雖一身中",
    "X53n0836_002:0025c03": "必有聲界非諸身分皆遍發聲解云一身四大種唯",
    "X53n0836_002:0025c04": "造一極微故知聲屬第三轉造聲異熟四大更不造",
    "X53n0836_002:0025c05": "餘異熟色香味觸未發聲時此異熟四大任運恒起",
    "X53n0836_002:0025c06": "而生造色故發智云有成就四大不成就造色也若",
    "X53n0836_002:0025c07": "言擊異熟四大更生餘四大發聲者便有無窮過若",
    "X53n0836_002:0025c08": "擊長養等流四大別發聲者自屬第四第五轉也。",
    "X53n0836_002:0025c09": "上來雖四文合為第二釋頌第二句自下第三釋頌",
    "X53n0836_002:0025c10": "第三第四句八無礙者七心法界非極微色故無礙",
    "X53n0836_002:0025c11": "此有等流異熟生性正理論云諸有礙法極微所成",
    "X53n0836_002:0025c12": "同時積集可名長養諸無礙法非極微故無積集義",
    "X53n0836_002:0025c13": "不名長養四釋頌餘三餘謂餘四色香味觸皆通三",
    "X53n0836_002:0025c14": "種可解五釋頌實唯法實謂無為以堅實故此法界",
    "X53n0836_002:0025c15": "攝故唯法界獨名實有六釋頌剎那唯後三意界法",
    "X53n0836_002:0025c16": "界意識界名為後三於六三中最後說故唯此三皆",
    "X53n0836_002:0025c17": "有一剎那謂初無漏苦法忍法無同類因非等流故",
    "X53n0836_002:0025c18": "名一剎那此苦法忍凡夫位時在未來世皆名剎那",
    "X53n0836_002:0025c19": "然非究竟以在聖位未來苦法忍有同類因是過現",
    "X53n0836_002:0025c20": "苦法忍等流果故今此文中說過去現在苦法忍品",
    "X53n0836_002:0025c21": "究竟非等流者方名一剎那除過去現在苦法忍品",
    "X53n0836_002:0025c22": "餘有為十八界法無非等流苦法忍相應心名意界",
    "X53n0836_002:0025c23": "意識界餘同時俱起法名為法界故云剎那唯後三",
    "X53n0836_002:0025c24": "正理論云謂初苦法忍性非等流故名一剎那此說",
    "X53n0836_002:0026a01": "正現行亦非等流者等無間緣勢力強故前因雖闕",
    "X53n0836_002:0026a02": "而此得生等無間緣勢力強者與初聖道品類同故",
    "X53n0836_002:0026a03": "無量善法所長養與初聖道性相等故為此廣修諸",
    "X53n0836_002:0026a04": "加行故釋云依正理論有二師釋五事初正理論師",
    "X53n0836_002:0026a05": "釋實唯法界不通十七實謂無為以堅實故餘有為",
    "X53n0836_002:0026a06": "法性不堅實非實法也剎那唯後三不通十五餘有",
    "X53n0836_002:0026a07": "為法無非等流異熟長養亦有等流為辨異門廢總",
    "X53n0836_002:0026a08": "論別若唯等流非熟養者立等流名俱舍同此說雜",
    "X53n0836_002:0026a09": "心論不同正理論述第二師云復有餘師此中異說",
    "X53n0836_002:0026a10": "謂一切法皆有實事有實相故除無為法皆一剎那",
    "X53n0836_002:0026a11": "速謝滅故除初無漏心及助伴餘有為法皆是等流",
    "X53n0836_002:0026a12": "十界少分是所長養十七少分是異熟生由此眼等",
    "X53n0836_002:0026a13": "五內色根各有二種謂所長養及異熟生雖有餘三",
    "X53n0836_002:0026a14": "而無別性義雜乱故所以不說餘皆准此聲界有二",
    "X53n0836_002:0026a15": "五識亦然意意識三色等亦爾法界有四除所長養",
    "X53n0836_002:0026a16": "釋云雜心論同此第二師說謂一切法皆有實事有",
    "X53n0836_002:0026a17": "實相故然無為法唯有實事無餘四事故無為法得",
    "X53n0836_002:0026a18": "實事名餘有為法雖皆是實事亦為辨異門癈總論",
    "X53n0836_002:0026a19": "別故雜心論云眼根無別依性故不說剎那事亦爾",
    "X53n0836_002:0026a20": "俱舍同初師義但云無等流者離異熟生及所長養",
    "X53n0836_002:0026a21": "無別性故不言無別剎那實也次除無為法皆一剎",
    "X53n0836_002:0026a22": "那速滅壞故於中唯苦法忍俱品五蘊若對實事為",
    "X53n0836_002:0026a23": "辨異門廢總論別若對餘三唯總無別熟養等流故",
    "X53n0836_002:0026a24": "苦法忍得剎那名就熟養流中等流是總熟養是別",
    "X53n0836_002:0026b01": "俱是熟養皆是等流為辨異門廢總論別但名熟養",
    "X53n0836_002:0026b02": "不名等流若唯等流非熟養者立等流名等流望熟",
    "X53n0836_002:0026b03": "養是總而非別就總而立名若望實剎那是別而非",
    "X53n0836_002:0026b04": "總為辨異門故廢總而論別從別立名也異熟長養",
    "X53n0836_002:0026b05": "二不相通對餘剎那等流實事癈總論別立熟養名",
    "X53n0836_002:0026b06": "故正理論第二師云由此眼等五色根各有二種謂",
    "X53n0836_002:0026b07": "所長養及異熟生雖有餘三而無別性義雜亂故所",
    "X53n0836_002:0026b08": "以不說同雜心論無別依性故不說依剎那事亦爾",
    "X53n0836_002:0026b09": "然法師准俱舍論無為貞實故名實事剎那唯苦法",
    "X53n0836_002:0026b10": "忍品不通餘有為即釋雜心云但應言無別依性故",
    "X53n0836_002:0026b11": "不說依不應言剎那亦爾者謬釋也俱舍是正理論",
    "X53n0836_002:0026b12": "初師義雜心是正理論第二師義故不可以俱舍釋",
    "X53n0836_002:0026b13": "雜心也。",
    "X53n0836_002:0026b14": "自下半行頌有兩門一得門二成就門加前十五門",
    "X53n0836_002:0026b15": "文中有三初不定問今應思擇若眼界是不成今得",
    "X53n0836_002:0026b16": "成亦眼識界耶若眼識界先不成今得成亦眼界耶",
    "X53n0836_002:0026b17": "二如是等問下舉頌答眼與眼識界獨者此得眼不",
    "X53n0836_002:0026b18": "得識得識不得眼兩單句也俱得者眼識俱得第三",
    "X53n0836_002:0026b19": "俱是句也非者眼識俱不得第四俱非句也等者等",
    "X53n0836_002:0026b20": "取以眼對識四成就句以眼對色以眼識對色得成",
    "X53n0836_002:0026b21": "就句三釋頌本將釋此文先述毗婆沙論若依迦延",
    "X53n0836_002:0026b22": "有五門一成門二不成門三得門四捨門亦名棄門",
    "X53n0836_002:0026b23": "五退門前之四門通功德過患第五一門唯功德有",
    "X53n0836_002:0026b24": "退也婆沙唯有前四門依此論成有八句不成亦八",
    "X53n0836_002:0026c01": "句得有十捨有十二成八句中以眼對色有兩句以",
    "X53n0836_002:0026c02": "眼對識有四句以識對色有兩句故論云若成眼亦",
    "X53n0836_002:0026c03": "成色即答成就眼亦成色頗成就色非成就眼耶答",
    "X53n0836_002:0026c04": "有生欲界若不得復得便失若成眼亦成識耶答曰",
    "X53n0836_002:0026c05": "作四句成眼不成識者第二第三第四禪眼識不現",
    "X53n0836_002:0026c06": "在前成識不成就眼者生欲界不得眼設得便失俱",
    "X53n0836_002:0026c07": "成者生欲界得眼不失若生初禪若生第二第三第",
    "X53n0836_002:0026c08": "四禪眼識現在前俱不成者生無色界若成色亦成",
    "X53n0836_002:0026c09": "識耶答若成識亦成色頗成色不成識耶答有生第",
    "X53n0836_002:0026c10": "二第三第四禪眼識不現前得門十者以眼對色有",
    "X53n0836_002:0026c11": "兩句以眼對色有四句以色對識有四句故論云若",
    "X53n0836_002:0026c12": "不成就眼界得成就眼識亦爾耶答有若不成就色",
    "X53n0836_002:0026c13": "界得成就眼界亦爾頗不成就眼界得成就非色界",
    "X53n0836_002:0026c14": "耶答有生欲界次得眼界若不成就眼界得成就識",
    "X53n0836_002:0026c15": "界亦爾耶乃至作四句不成眼得成非識者無色命",
    "X53n0836_002:0026c16": "終生第二第三第四禪生欲界次第得眼不成識得",
    "X53n0836_002:0026c17": "成非根者生第二第三第四禪識現前俱不成得成",
    "X53n0836_002:0026c18": "者無色界命終生欲界初禪非俱不成得成者除上",
    "X53n0836_002:0026c19": "若不成色得成色識界亦爾耶乃至作四句不成色",
    "X53n0836_002:0026c20": "得成非識者無色命終生第二第三第四禪不成識",
    "X53n0836_002:0026c21": "得成非色者生第三第四禪識現前俱不成得成者",
    "X53n0836_002:0026c22": "無色命終生欲界初禪非俱不成得成者除上爾所",
    "X53n0836_002:0026c23": "事釋此宗得唯新得若先得今得不論得先不得今",
    "X53n0836_002:0026c24": "不得亦不論得唯先不得今得方論得成通新舊故",
    "X53n0836_002:0027a01": "先成今得亦亦論成也文中初釋頌本以眼對識得",
    "X53n0836_002:0027a02": "四句獨得者謂或有眼先不成今成非眼識謂生欲",
    "X53n0836_002:0027a03": "界胎卵濕三生漸得眼根及無色界沒生上三禪時",
    "X53n0836_002:0027a04": "也二得識不得眼謂生上三禪眼識現起及從彼三",
    "X53n0836_002:0027a05": "禪沒生下欲界及初禪眼根先得今得不論得眼識",
    "X53n0836_002:0027a06": "先不得今得方論得也俱得者謂有二界先不成就",
    "X53n0836_002:0027a07": "今得成就謂無色界沒生於欲界及梵世時非者俱",
    "X53n0836_002:0027a08": "非也謂除前相也等謂等取以眼對識四成就句如",
    "X53n0836_002:0027a09": "文可解如是眼界與色界得有兩句一得色必得眼",
    "X53n0836_002:0027a10": "二得眼不得色謂生欲界漸得眼根成就兩句者一",
    "X53n0836_002:0027a11": "成眼亦成色二成色不成眼謂生欲界未得眼根設",
    "X53n0836_002:0027a12": "得便失也眼識與色界得有四句一得識不得色者",
    "X53n0836_002:0027a13": "謂生上三禪眼識現在前及上三禪沒生欲界及初",
    "X53n0836_002:0027a14": "禪二得識不得色者謂無色界沒生上三禪中三俱",
    "X53n0836_002:0027a15": "得者謂無色界沒生欲界及初禪四俱不得者除上",
    "X53n0836_002:0027a16": "爾所事成有兩句一若成識亦成色或成色不成識",
    "X53n0836_002:0027a17": "生上三禪中眼識不現在前故言得成就等如理應",
    "X53n0836_002:0027a18": "思為攝如是頌中所未說義是故頌中復總言等正",
    "X53n0836_002:0027a19": "理論云後五種三得與成就并相望及於不成如毗",
    "X53n0836_002:0027a20": "婆沙廣文示現問如下文二通變化三世得何故此",
    "X53n0836_002:0027a21": "中生上三禪中眼識不現在前則不成就答奘法師",
    "X53n0836_002:0027a22": "釋云二通初禪繫依初禪地發自地通三世成就如",
    "X53n0836_002:0027a23": "善習自地成儀工巧三世得下文言二通變化三世",
    "X53n0836_002:0027a24": "得者據初禪二通說此中據身生上地起下地二通",
    "X53n0836_002:0027b01": "故唯有法俱得如身生上地借下三識及儀心非是",
    "X53n0836_002:0027b02": "善習法俱得化心在意地不類二通也又依正理論",
    "X53n0836_002:0027b03": "師釋二通取意地勝無記慧非眼耳識相應慧故正",
    "X53n0836_002:0027b04": "理論第七十六卷云經主於此作此釋言天眼天耳",
    "X53n0836_002:0027b05": "無記性攝是眼耳識相應慧此釋不爾六通皆是解",
    "X53n0836_002:0027b06": "脫道攝眼耳二識是解脫道理不成故應作是說四",
    "X53n0836_002:0027b07": "靜慮中有定相應勝無記慧能引自地勝大種果此",
    "X53n0836_002:0027b08": "慧現前能引自地天眼天耳令現在前為所依根發",
    "X53n0836_002:0027b09": "眼耳識故眼耳二識相應慧非通但可說言是通所引。",
    "X53n0836_002:0027b10": "自下半行頌第十六內外門文中初結前問後次舉",
    "X53n0836_002:0027b11": "頌答文中初釋頌本可解二立宗我依名內外謂此",
    "X53n0836_002:0027b12": "餘三問我體既無內外何有四答眾生多執心王為",
    "X53n0836_002:0027b13": "我心王我執依止故佛假說心為我故引經證心名",
    "X53n0836_002:0027b14": "我故契經說由善調伏我智者得生天世尊餘經處",
    "X53n0836_002:0027b15": "又說調伏心如契經言應善調伏心心調能引樂故",
    "X53n0836_002:0027b16": "佛但於心假說為我也眼等十二界為此心所依親",
    "X53n0836_002:0027b17": "近心故說名為內也色等六境為此心所緣疎遠故",
    "X53n0836_002:0027b18": "說名外六問若爾未來現在六識應不名內未至過",
    "X53n0836_002:0027b19": "去意位非心依故七答六識至過去意位時不失六",
    "X53n0836_002:0027b20": "識界未來現在未至過去意位亦非越意相八若異",
    "X53n0836_002:0027b21": "此者下反難外人有違宗過九又若未來現在六識",
    "X53n0836_002:0027b22": "無意界相過去意界亦應不立相於三世無改易故。",
    "X53n0836_002:0027b23": "自下半行頌第十七同分彼同分門文中初結前問",
    "X53n0836_002:0027b24": "後次舉頌答後釋頌本於中有八初釋法同分可解",
    "X53n0836_002:0027c01": "二牒餘二釋謂餘十七界皆有同分及彼同分二問",
    "X53n0836_002:0027c02": "何名同分彼同分耶下釋頌第二句於中初問二謂",
    "X53n0836_002:0027c03": "作自業下舉頌答三此中眼界下釋六根問分彼同",
    "X53n0836_002:0027c04": "分此中眼界於有見色過去已見現在正見未來當",
    "X53n0836_002:0027c05": "見乃至意界各於自境應說自用名為同分彼同分",
    "X53n0836_002:0027c06": "五根有二說不同迦濕彌羅國師說彼同分眼但有",
    "X53n0836_002:0027c07": "四種西方諸師說有五種謂不生法復開為二一有",
    "X53n0836_002:0027c08": "識屬二無識屬若依正義一切眼皆有識屬應依故",
    "X53n0836_002:0027c09": "無識屬不正義也四彼同分色下釋五境彼同分可",
    "X53n0836_002:0027c10": "解五若對自根下五境各對自根辨同分彼同分然",
    "X53n0836_002:0027c11": "意識約生不生辨同分彼同分故雖緣五境生不生",
    "X53n0836_002:0027c12": "亦名同分彼同分六眼若於下明根境對人辨同分",
    "X53n0836_002:0027c13": "別眼若於一人是同分於餘一切不見色人亦同分",
    "X53n0836_002:0027c14": "彼同分亦如是乃至意界亦然色等即不然望於見",
    "X53n0836_002:0027c15": "者是同分望餘不見者是彼同分所以者何色有是",
    "X53n0836_002:0027c16": "事是一人所見亦多人所見如觀明月等眼無是事",
    "X53n0836_002:0027c17": "一人眼根二人能用見色以眼不共故依一人相續",
    "X53n0836_002:0027c18": "立同分彼同分色是其見故望他人相續立同分彼",
    "X53n0836_002:0027c19": "同分如說色界餘四亦然正理論第六卷云或有諸",
    "X53n0836_002:0027c20": "色在妙高等山而住於一切有情皆是彼同分有天",
    "X53n0836_002:0027c21": "眼者以無用故亦不觀彼或有諸色唯於一有情名",
    "X53n0836_002:0027c22": "為同分如獨於幽已正當觀或有諸色於百千有情",
    "X53n0836_002:0027c23": "名為同如共觀月等麤類大同細有差別故言聲可",
    "X53n0836_002:0027c24": "如色香味觸三至根方取是不共故一人取非餘理",
    "X53n0836_002:0028a01": "應如眼等不應如色說雜心論云第一義如眼說俗",
    "X53n0836_002:0028a02": "類如色說正理論亦云然諸世間依假名想有言我",
    "X53n0836_002:0028a03": "等同嗅此香等今論主不同二論釋故云雖有此理",
    "X53n0836_002:0028a04": "而容有失所以者何香等三界在未來世於一人及",
    "X53n0836_002:0028a05": "餘人皆有可生鼻等識義眼等不然故第一義如色",
    "X53n0836_002:0028a06": "說也七眼等六識下辨六識約生不生辨同分彼同",
    "X53n0836_002:0028a07": "分如意界說八釋同分彼同分義文中初問云何同",
    "X53n0836_002:0028a08": "分下以三義釋初義云根境識三更相交涉故名為",
    "X53n0836_002:0028a09": "分如識依根時根必能取境識必能了境境必為根",
    "X53n0836_002:0028a10": "取識了根境識三同有交涉分故名同分第二義或",
    "X53n0836_002:0028a11": "復分者是已作用如眼能導養己身等作用根境識",
    "X53n0836_002:0028a12": "三同有作用分故名同分第三義或復分者是所生",
    "X53n0836_002:0028a13": "觸根境識三同有此觸分故名同分與此三義相違",
    "X53n0836_002:0028a14": "名彼同分由非同分與彼同分種類分同是彼同分",
    "X53n0836_002:0028a15": "之同類故名彼同分。",
    "X53n0836_002:0028a16": "自下半行頌第十八見斷等門就釋頌本中有三初",
    "X53n0836_002:0028a17": "釋初句二復三界者下釋第二句可解三豈不下釋",
    "X53n0836_002:0028a18": "下兩句於中初問豈不更有見所斷法謂異生性及",
    "X53n0836_002:0028a19": "招惡趣身語業等此皆與見道極相違故次答雖爾",
    "X53n0836_002:0028a20": "與見道相違此法并非見所斷略說彼非所斷相有",
    "X53n0836_002:0028a21": "三一不染污法二非六生三色此三定非見斷其異",
    "X53n0836_002:0028a22": "生性是不染污無記性攝已離欲者成就非染污斷",
    "X53n0836_002:0028a23": "善根者猶成就故非善以非善非染故是不染無記",
    "X53n0836_002:0028a24": "攝此異生性若見所斷者苦法忍位猶成就故應是",
    "X53n0836_002:0028b01": "異生如苦下十使是見斷法苦法忍位猶成就六謂",
    "X53n0836_002:0028b02": "意處異此而生名非六生是從眼等五根生義即五",
    "X53n0836_002:0028b03": "識等色謂一切身語業等前異生性五識及此色決",
    "X53n0836_002:0028b04": "定非見斷所以者何此三法非迷謗理親起故不同",
    "X53n0836_002:0028b05": "見斷相應法親迷諦理四相得等親見斷法發起故",
    "X53n0836_002:0028b06": "也。",
    "X53n0836_002:0028b07": "自下第十八有兩行頌見非見門就釋頌本等初釋",
    "X53n0836_002:0028b08": "初兩句法說可解譬如夜分等者如是世間諸見有",
    "X53n0836_002:0028b09": "漏世間故如夜分五見有染故如有雲善有漏慧是",
    "X53n0836_002:0028b10": "卅間故如夜分無染故如無雲無學見出世間故如",
    "X53n0836_002:0028b11": "晝分在有染位如有雲無學見出世間故如晝分",
    "X53n0836_002:0028b12": "是無漏位故如無雲故四見觀察法相明昧不同也",
    "X53n0836_002:0028b13": "二何故世間正見下釋第三第四兩句於中初問何",
    "X53n0836_002:0028b14": "故世間正見唯意識相應次舉頌答以五識相應俱",
    "X53n0836_002:0028b15": "生慧如文可解准此所餘五鈍使及十十惑及悔等",
    "X53n0836_002:0028b16": "俱染無染慧及諸餘十七界全法界少分非見應知。",
    "X53n0836_002:0028b17": "上來第一薩婆多立宗二論主述毗婆沙中曇摩多",
    "X53n0836_002:0028b18": "羅部難若爾眼根不能決度云何多見婆沙論云曇",
    "X53n0836_002:0028b19": "摩多羅說眼識見奘法師云曇摩多羅是曇暮德部",
    "X53n0836_002:0028b20": "三薩婆多答以能明利觀照諸色故亦名見四論主",
    "X53n0836_002:0028b21": "難若眼見者餘識行時亦應名見五薩婆多釋非一",
    "X53n0836_002:0028b22": "切眼皆能見六論主問誰能見七薩婆多以頌第五",
    "X53n0836_002:0028b23": "句答謂同分眼非餘八論主難應能依識見色非眼",
    "X53n0836_002:0028b24": "九薩婆多以頌餘三句釋不爾眼識定非能見不能",
    "X53n0836_002:0028c01": "觀視被障色故下反難論主若識見者識無對故應",
    "X53n0836_002:0028c02": "見障色十論主釋難於被障色眼識不生識既不生",
    "X53n0836_002:0028c03": "如何當見十一薩婆多重問眼識於彼何故不生若",
    "X53n0836_002:0028c04": "如我宗許眼見者眼有對故於被障色無見功能識",
    "X53n0836_002:0028c05": "與所依一境轉故可言於彼眼識不生如論主許識",
    "X53n0836_002:0028c06": "見者眼非見故識不與眼同一境轉何緣眼識障外",
    "X53n0836_002:0028c07": "不起十二論主反責眼豈如身根根境合方取而言",
    "X53n0836_002:0028c08": "眼有對故為境所礙不見被障耶又頗胝迦有對所",
    "X53n0836_002:0028c09": "障云何得見是故不由眼有對故於被障色無見功",
    "X53n0836_002:0028c10": "能十三薩婆多問若爾論主所執眼識云何於壁色",
    "X53n0836_002:0028c11": "不見耶十四論主釋若於是頗胝迦等處光明無隔",
    "X53n0836_002:0028c12": "於被障色眼識亦生若於此壁處光明有隔於被障",
    "X53n0836_002:0028c13": "色眼識不生然經說眼能見色者是見所依假說能",
    "X53n0836_002:0028c14": "見或就所依根說能依識業用如世間說床坐言聲",
    "X53n0836_002:0028c15": "又如經說眼所識色然實非色是眼所識亦就所依",
    "X53n0836_002:0028c16": "說能依業又如經說以眼為門唯為見色故知眼識",
    "X53n0836_002:0028c17": "依眼門見亦不應言門即是見豈容令經作如是說",
    "X53n0836_002:0028c18": "以眼為見唯為見色經無此說故知如前識依門見",
    "X53n0836_002:0028c19": "十五薩婆多問若識能見識外有誰復能了耶十六",
    "X53n0836_002:0028c20": "論主釋見與了別二用何異以即見色名了別故",
    "X53n0836_002:0028c21": "譬如八忍少分慧能推求故名見亦能簡擇故名",
    "X53n0836_002:0028c22": "慧然見即慧少分盡無生智慧而非見如是六識中",
    "X53n0836_002:0028c23": "少分眼識名能見亦能了別見即識也十七有餘犢",
    "X53n0836_002:0028c24": "子部難薩婆多言若眼能見眼是我見者誰是我之",
    "X53n0836_002:0029a01": "見用如人是斫者外別有斧之斫用十八薩婆多非",
    "X53n0836_002:0029a02": "云此言非難如彼此共許識是能了別然無了者了",
    "X53n0836_002:0029a03": "用不同見亦應然十九有餘曇摩多羅部復通前經",
    "X53n0836_002:0029a04": "說眼能見色言實眼識能見眼是見所依故眼亦名",
    "X53n0836_002:0029a05": "能見譬如鐘是鳴所依故亦說鐘能鳴二十薩婆多",
    "X53n0836_002:0029a06": "難若爾眼根識所依故應說眼名能識二十一述曇",
    "X53n0836_002:0029a07": "摩多羅部釋無有此失世間同許眼識是見如人失",
    "X53n0836_002:0029a08": "牛諸方覓時問他人言見我牛不不言識我牛不隨",
    "X53n0836_002:0029a09": "世言故由彼眼識生時說眼根能見色不言眼根能",
    "X53n0836_002:0029a10": "識色汝薩婆多毗婆沙中亦作是說眼識所受色說",
    "X53n0836_002:0029a11": "名所見是故經中但說眼名能見不名能識唯約識",
    "X53n0836_002:0029a12": "現前時說能識色識外無別能識譬如日現前時說",
    "X53n0836_002:0029a13": "日能作晝日外無別晝二十二經部諸師下述經部",
    "X53n0836_002:0029a14": "師無定執者二十三然迦濕彌羅國下皈宗述毗婆",
    "X53n0836_002:0029a15": "沙義正理論第七卷云彼謂佛說方域言詞不應堅",
    "X53n0836_002:0029a16": "執世俗名相不應固求此言非順聖教正理於眼見",
    "X53n0836_002:0029a17": "性亦不能遮雖復有為皆從緣起而說諸法相用故",
    "X53n0836_002:0029a18": "謂有為法雖等緣生而不失於自定相用故世尊說",
    "X53n0836_002:0029a19": "法從緣生亦說地等有別相用如地界等雖從緣生",
    "X53n0836_002:0029a20": "而有如前堅等自相亦有持等決定作業如是眼色",
    "X53n0836_002:0029a21": "及眼識等雖從緣生而必應有種種差別決定相用",
    "X53n0836_002:0029a22": "由此差別決定相用眼唯名眼非色非識色唯名色",
    "X53n0836_002:0029a23": "非識非眼識唯名識非眼非色此中雖無總實相用",
    "X53n0836_002:0029a24": "可名能見所見能了而於如是無有總實相用理中",
    "X53n0836_002:0029b01": "如是可說有眼色等緣生於眼識如是亦說色識等",
    "X53n0836_002:0029b02": "緣生於眼見於如是等無有總實相用法中隨逐世",
    "X53n0836_002:0029b03": "情似有總實相用顯現世尊於此總實相用勸智者",
    "X53n0836_002:0029b04": "令除封著故作此言方域言詞不應堅執世俗名相",
    "X53n0836_002:0029b05": "不應固求謂於世間執有總實能見作用所起實能",
    "X53n0836_002:0029b06": "見體相所起言調不應堅執此相無故及於世間執",
    "X53n0836_002:0029b07": "有總實能見作用所起名相不應固求此用無故如",
    "X53n0836_002:0029b08": "見相用餘類應知不可以無總實相用便越世俗假",
    "X53n0836_002:0029b09": "立名言一向依隨勝義而住亦不可執別實用無是",
    "X53n0836_002:0029b10": "故定應不違勝義隨順世俗假立名言由此但遮世",
    "X53n0836_002:0029b11": "間所起總實相用堅執固求非謂亦遮諸法勝義各",
    "X53n0836_002:0029b12": "別相用堅執固求以一切法緣起相用各實有故非",
    "X53n0836_002:0029b13": "緣一切一切果生是故我宗雙依二諦說眼能見兩",
    "X53n0836_002:0029b14": "俱無失而於彼中妄興彈斥撥世俗理蔑勝義宗揸",
    "X53n0836_002:0029b15": "掣虗空定唯在彼也。",
    "X53n0836_002:0029b16": "自下有五行頌因論生論分別根境識義非是諸門",
    "X53n0836_002:0029b17": "分別十八界義於中有七初半行頌分別一眼二眼",
    "X53n0836_002:0029b18": "見色之義文中初問次此無定准下舉頌答後釋頌",
    "X53n0836_002:0029b19": "本如文可解第二有半行頌明六根取境有離有合",
    "X53n0836_002:0029b20": "文中初問自舉頌答後擇頌本文中有二初釋初句",
    "X53n0836_002:0029b21": "及第二句不至文中有六初舉宗二謂眼能見下指",
    "X53n0836_002:0029b22": "事三若眼耳根下反難外道如成實論根塵離合品",
    "X53n0836_002:0029b23": "說外道立六根皆取至境故今反難也四若眼能見",
    "X53n0836_002:0029b24": "不至色者下外道反難論主五如何礙石下論主反",
    "X53n0836_002:0029c01": "難外道如磁石能吸不至鐵如何非吸一切不至鐵",
    "X53n0836_002:0029c02": "耶若言近鐵勢力及能吸遠方不及不能吸者眼遠",
    "X53n0836_002:0029c03": "見色亦爾何得難耶又如鼻等內外同許能取至境",
    "X53n0836_002:0029c04": "然不能取一切與眼俱有至香如是眼根雖見不至",
    "X53n0836_002:0029c05": "而非一切色耳根亦爾例同眼說意無色故非能有",
    "X53n0836_002:0029c06": "至也正理論第七卷云有說耳能取於至境聲相續",
    "X53n0836_002:0029c07": "轉來入耳故又自能聞耳中聲故此說非理手纔執",
    "X53n0836_002:0029c08": "鈴聲頓息故若聲相續來入耳中手執鈴時依鈴聲",
    "X53n0836_002:0029c09": "可息從彼傳生中間離質相續不息此聲應可聞然",
    "X53n0836_002:0029c10": "執鈴時現見一切鈴聲頓息都不可聞不可息餘餘",
    "X53n0836_002:0029c11": "亦隨息不聞餘故餘亦不聞若謂如燈滅時近遠明",
    "X53n0836_002:0029c12": "皆滅者此亦不然俱不俱時轉差別故非一與一相",
    "X53n0836_002:0029c13": "續異故謂燈與明現見俱轉燈焰纔滅則不見明聲",
    "X53n0836_002:0029c14": "即不然彼許離質展轉相續來入耳故彼定應許聞",
    "X53n0836_002:0029c15": "至聲時初附質聲久已謝滅若不爾者初所起聲聞",
    "X53n0836_002:0029c16": "位猶存失剎那性故聲與彼燈明不同然自能聞耳",
    "X53n0836_002:0029c17": "中聲者非如香等隣鼻等根雖在耳中仍非至境由",
    "X53n0836_002:0029c18": "語逼耳字句難知欲審聽者遮其苦逼故耳唯能取",
    "X53n0836_002:0029c19": "至境。",
    "X53n0836_002:0029c20": "上來雖有六文合為第一釋頌不至真諦師云聲來",
    "X53n0836_002:0029c21": "入耳是正量部計自下第二釋頌三相違文中初薩",
    "X53n0836_002:0029c22": "婆多立宗所餘鼻等三有色根與上相違唯取至境",
    "X53n0836_002:0029c23": "二外人問如何知鼻唯取至香三薩婆多答由斷息",
    "X53n0836_002:0029c24": "時不齅香故正理論第八卷云此因非證設有息時",
    "X53n0836_002:0030a01": "能齅香氣何能證鼻唯取至香以諸極微不相觸故",
    "X53n0836_002:0030a02": "實有息時觸取香氣然不相觸至義豈成今觀至義",
    "X53n0836_002:0030a03": "謂境與根隣近而生方能取故三外人問云何名至",
    "X53n0836_002:0030a04": "四薩婆多答謂無間生三根至境中間無有極微不",
    "X53n0836_002:0030a05": "間生故名為至五經部問又諸極微為相觸不六毗",
    "X53n0836_002:0030a06": "婆沙師答不相觸所以者何若諸二極微遍體相觸",
    "X53n0836_002:0030a07": "即有實物體相雜過若觸一分不觸一分極便成有",
    "X53n0836_002:0030a08": "細分失亦成有方分失然極微既無細分故不可說",
    "X53n0836_002:0030a09": "觸一分也遍身觸分觸並皆有過故不相觸七經部",
    "X53n0836_002:0030a10": "問若爾何故相擊發聲八薩婆多答但由極微無間",
    "X53n0836_002:0030a11": "生故極相逼近說擊發聲若汝經部許相觸者擊石",
    "X53n0836_002:0030a12": "拊掌極微體應相糅九經部難云不相觸者聚色相",
    "X53n0836_002:0030a13": "擊云何不散十薩婆多釋風界攝持故令不散等十",
    "X53n0836_002:0030a14": "一經部問云何三根由無間至名取至境十二薩婆",
    "X53n0836_002:0030a15": "多答即由無間名取至境謂於中間都無極微片",
    "X53n0836_002:0030a16": "物依正理論薩婆多宗有三師說異一說極微相逼",
    "X53n0836_002:0030a17": "中間空隙有空界色故正理論云雖於中間有少空",
    "X53n0836_002:0030a18": "隙而無有對力拒遏其行間隙者何有餘師說是無",
    "X53n0836_002:0030a19": "觸色釋云中間空隙是空界極微空界極微不能礙",
    "X53n0836_002:0030a20": "他名無觸色觸是礙義故前論云阿伽色名無礙色",
    "X53n0836_002:0030a21": "也第二師云中間空隙假說可如半極微量不容一",
    "X53n0836_002:0030a22": "極微故正理理論云復有說者都無所有此是毗婆",
    "X53n0836_002:0030a23": "沙師正義今此文中云謂於中間都無片物許有中",
    "X53n0836_002:0030a24": "間空隙然無空界極微色故云都無片物是正理論",
    "X53n0836_002:0030b01": "中第二師義也三大德法救說極微相逼中無空隙",
    "X53n0836_002:0030b02": "然不相觸如下文述。",
    "X53n0836_002:0030b03": "上來三師是薩婆多計自下第四述經部執鳩摩羅",
    "X53n0836_002:0030b04": "多此云童首是經部祖師故云上坐彼立極微有方",
    "X53n0836_002:0030b05": "分同類不相受異類得相容不相障礙同類得相觸",
    "X53n0836_002:0030b06": "故正理論云然彼上坐於此復言諸極微體即是方",
    "X53n0836_002:0030b07": "分如何有體言無方分此言非理若許極微更無細",
    "X53n0836_002:0030b08": "分由有體故是方分者諸無色法既有自體無差別",
    "X53n0836_002:0030b09": "故應是方分又彼所宗色有和合亦不應理應成一",
    "X53n0836_002:0030b10": "故不應一體可名和合又上坐說二類極微俱無分",
    "X53n0836_002:0030b11": "故住處無別此亦非理違聖教中有體言故又彼所",
    "X53n0836_002:0030b12": "言即由此故許依同處說不相離又言極少許五極",
    "X53n0836_002:0030b13": "微同在一處不相妨礙解云彼立四大四極微造一",
    "X53n0836_002:0030b14": "極微色俱是異類不相妨礙如一微量同處也論云",
    "X53n0836_002:0030b15": "此皆非理若容五微同一處者何物為障有千俱時",
    "X53n0836_002:0030b16": "不許同處如是便應一極微處苞容一切所有極微",
    "X53n0836_002:0030b17": "是則世間總一極微量或應不許極少五微同在一",
    "X53n0836_002:0030b18": "處不相妨礙多微聚集處寬廣故是故應許極微",
    "X53n0836_002:0030b19": "有分或許諸微互不相觸上坐難云豈不一切鼻舌",
    "X53n0836_002:0030b20": "身根皆取至境無差別故則應能觸通鼻舌根所觸",
    "X53n0836_002:0030b21": "亦應兼於香味此亦非理隣近雖同而於其中有品",
    "X53n0836_002:0030b22": "別次又如眼等取非至同非至境中非無品別鼻等",
    "X53n0836_002:0030b23": "亦爾取至境同於至境中應有品別又滑澀等世間",
    "X53n0836_002:0030b24": "共起所觸想名對彼身根說名能觸故無有過十三",
    "X53n0836_002:0030c01": "毗婆沙師說又和合色許有分故相觸無失由許此",
    "X53n0836_002:0030c02": "理毗婆沙文義善成立乃至謂向遊塵同類相續正",
    "X53n0836_002:0030c03": "理論云若諸極微定不相觸毗婆沙論即不應言非",
    "X53n0836_002:0030c04": "觸為因生此觸等四句毗婆沙宗決定不許極微展",
    "X53n0836_002:0030c05": "轉更相觸義應知彼言有別意趣且向遊塵多極微",
    "X53n0836_002:0030c06": "集而論說非觸為因生於非觸故知彼言定有別意",
    "X53n0836_002:0030c07": "有何別意謂於和合說是觸言毗婆沙師咸作是說",
    "X53n0836_002:0030c08": "但由風界力所攝持令諸極微和合不散眾緣合故",
    "X53n0836_002:0030c09": "聚色生時說非觸因生於觸即離散因生聚集義豈",
    "X53n0836_002:0030c10": "不無有不集極微待緣方集則應一切是觸為因生",
    "X53n0836_002:0030c11": "於是觸有作是說亦有極微不聚集者故無此失有",
    "X53n0836_002:0030c12": "說待麤和合色故於細和合立非觸名故非觸因生",
    "X53n0836_002:0030c13": "是觸者是細聚因生麤聚義故彼所言於義無失眾",
    "X53n0836_002:0030c14": "緣合故攝持聚色風界成時與此相違離散色起即",
    "X53n0836_002:0030c15": "於此位說是觸因生於非觸是麤聚因生細聚或生",
    "X53n0836_002:0030c16": "自類或轉生麤說是觸因生於是觸是麤聚因生麤",
    "X53n0836_002:0030c17": "聚義由此道理諸向遊塵能攝持麤風界不起細聚",
    "X53n0836_002:0030c18": "相續不轉成麤名非觸因生於非觸是細聚因生細",
    "X53n0836_002:0030c19": "聚義此謂彼言所有別意又於非色亦說觸言如契",
    "X53n0836_002:0030c20": "經說生滅定時當觸幾觸當觸三觸謂不動觸無所",
    "X53n0836_002:0030c21": "有觸及無相觸然非此中可計實有相觸義是故所",
    "X53n0836_002:0030c22": "言此彼大種定不相觸其理極成十四敘尊為婆須",
    "X53n0836_002:0030c23": "密多羅此云世友說諸極微相觸即應至後念者前",
    "X53n0836_002:0030c24": "師就有分及方分推無相觸此師就時推無相觸初",
    "X53n0836_002:0031a01": "念兩微並住未相觸如下明剎那量物度一極微為",
    "X53n0836_002:0031a02": "一剎那若初剎那二微相近未相觸中有空隙不相",
    "X53n0836_002:0031a03": "觸及若欲相觸須越其空隙剎那故極微相觸即應",
    "X53n0836_002:0031a04": "住至後念以諸極微初念并住中有空隙未得相觸",
    "X53n0836_002:0031a05": "纔欲相觸便謝過去若越空隙相觸著時即應住至",
    "X53n0836_002:0031a06": "後念若得住至後念亦可住至無量剎那色即常住",
    "X53n0836_002:0031a07": "過也十五敘大德達摩多羅此云法救為敬其德不",
    "X53n0836_002:0031a08": "稱其名彼說一切極微實不相觸但由中間無空隙",
    "X53n0836_002:0031a09": "間假立觸名論主云此大德意應可愛樂如毗婆沙",
    "X53n0836_002:0031a10": "師中有空隙今非彼執若如毗婆沙師異此法救所",
    "X53n0836_002:0031a11": "立中者是諸極微中間應有空間隙中間既空更有",
    "X53n0836_002:0031a12": "誰法障其行不得前進極相近成無空間若各各住",
    "X53n0836_002:0031a13": "中間悉空即不相礙如何許為障礙有對正理論云",
    "X53n0836_002:0031a14": "經主此中顯彼勝德作如是言此大德意應可愛樂",
    "X53n0836_002:0031a15": "等今說大德如是意趣非即可樂亦非可惡應尋究",
    "X53n0836_002:0031a16": "如何無間仍不相觸理未顯故意趣雖知若說諸微",
    "X53n0836_002:0031a17": "全無間隙然不相雜應成有分釋云二微並住中無",
    "X53n0836_002:0031a18": "空間仍不相觸即是東微之近西微之東西微之東",
    "X53n0836_002:0031a19": "近東微之西然東微之東西微之西不相近故是諸",
    "X53n0836_002:0031a20": "極微應成有方分亦成假有多分非實一分也正理",
    "X53n0836_002:0031a21": "論云不許相觸處同復無間住既許無間何有相觸",
    "X53n0836_002:0031a22": "二法救師責常怖處同遮無間住許有間隙而無趣",
    "X53n0836_002:0031a23": "行三眾賢師答非有所怖法性應爾諸有對者處必",
    "X53n0836_002:0031a24": "不同勿使彼處同故遍體相觸勿相近無空隙或有",
    "X53n0836_002:0031b01": "分故無間住理必不然雖於中間少有空隙而有對",
    "X53n0836_002:0031b02": "力拒遏其行許為有對四法救師問間隙者何五眾",
    "X53n0836_002:0031b03": "賢師敘有餘毗婆沙師說是無觸色復有都無所有",
    "X53n0836_002:0031b04": "釋云有二師釋初師云中間空隙是空界明暗極微",
    "X53n0836_002:0031b05": "色不能礙他名無觸色觸是礙義故前論云阿迦色",
    "X53n0836_002:0031b06": "名無礙色第二師云中間空隙都無有色極微假說",
    "X53n0836_002:0031b07": "可如半極微量不容一極微故都無所有十六論主",
    "X53n0836_002:0031b08": "破前師和合相觸云又雖極微無別和合色若和合",
    "X53n0836_002:0031b09": "相觸即應觸極微如和合可變礙一微之處礙餘微",
    "X53n0836_002:0031b10": "故此觸亦應爾若和合可相觸即應觸極微也又釋",
    "X53n0836_002:0031b11": "初論主難次如可變礙下前師釋如和合可變礙極",
    "X53n0836_002:0031b12": "微一一則不礙此亦應爾和合可觸極微不可觸也",
    "X53n0836_002:0031b13": "十七世親論主進退成立又許極微假說若有方分",
    "X53n0836_002:0031b14": "從觸不觸皆應成有分是假非實若無方分設許相",
    "X53n0836_002:0031b15": "觸亦無斯有分過正理論云經主復說又許極微若",
    "X53n0836_002:0031b16": "有方分觸與不觸皆應有分若無方分設許相觸亦",
    "X53n0836_002:0031b17": "無過者此說非理有分方分名異義同立無分言已",
    "X53n0836_002:0031b18": "遮方分如何於此復更生疑謂許極微若有方分次",
    "X53n0836_002:0031b19": "破彼言既無方分如何可觸而復說言若無方分說",
    "X53n0836_002:0031b20": "許相觸耶又遍體觸或觸一分二皆有過前已具論",
    "X53n0836_002:0031b21": "如何復言若無方分設許相觸亦無斯過是故所言",
    "X53n0836_002:0031b22": "無極微量觸所間故名無間如是無間大種極微隣",
    "X53n0836_002:0031b23": "近生時假說為觸其義成就非如經部住處同或如",
    "X53n0836_002:0031b24": "法救無間住故可許有對無分義成非如經部同處",
    "X53n0836_002:0031c01": "非有對非如法救無間非無分也。",
    "X53n0836_002:0031c02": "自下第三有半行頌明六根取境大小文中初問又",
    "X53n0836_002:0031c03": "眼等根為於自境唯取等量蒲桃葆等速疾轉故如",
    "X53n0836_002:0031c04": "旋火輪言見大山等為於自境通取等量不等量耶",
    "X53n0836_002:0031c05": "次舉頌答後釋頌本文中有四初釋頌本鼻等三根",
    "X53n0836_002:0031c06": "唯取等量二眼耳不定或大小等如是耳根聽蚊取",
    "X53n0836_002:0031c07": "小聽雷取大聽琴取等正理第八卷云耳根亦取蚊",
    "X53n0836_002:0031c08": "雷琴聲小大等量意無形質不可辨其形量差別三",
    "X53n0836_002:0031c09": "云何眼等下明眼等五根安布差別眼根安布有二",
    "X53n0836_002:0031c10": "說初說傍布是薩婆多義有說重累是餘部義故舊",
    "X53n0836_002:0031c11": "俱舍云有餘師說如聚重累乃至女根極微如皷[壴*桑]",
    "X53n0836_002:0031c12": "者外小中大裏小故言如皷[壴*桑]四眼等極微有時一",
    "X53n0836_002:0031c13": "切下明眼等根同分彼同分別前四根可解身極微",
    "X53n0836_002:0031c14": "定無一切皆是同分乃至極熱捺落迦中猛炎纏身",
    "X53n0836_002:0031c15": "外燒其外身內猶有無量身根極微是彼同分傳說",
    "X53n0836_002:0031c16": "身根假說遍發身識身應散壞以身根合中知若遍",
    "X53n0836_002:0031c17": "發識有便須傍散布猶如散沙各對觸塵方各發識",
    "X53n0836_002:0031c18": "然以無根境各一極微為所依緣一能發身識以五",
    "X53n0836_002:0031c19": "識決定積集多微方成所依所緣性故若聚方發故",
    "X53n0836_002:0031c20": "知前發後不發也即由此以無根境各一極微為依",
    "X53n0836_002:0031c21": "緣理故亦說極微一一名無見體以一極微不可見",
    "X53n0836_002:0031c22": "故如前所說正理論第七卷云有彼上坐論宗所說",
    "X53n0836_002:0031c23": "全身沒在冷煖水中身根極微遍能生識以中或表",
    "X53n0836_002:0031c24": "身根損時雖生身識而不明了故知身識明了生時",
    "X53n0836_002:0032a01": "定由所依寬廣遍發對法者說身根極微理應無定",
    "X53n0836_002:0032a02": "一切同分十三僧殘感地獄火聚纏逼身時身根極",
    "X53n0836_002:0032a03": "微猶有無量是彼同分不生身識設遍生識身不散",
    "X53n0836_002:0032a04": "壞言發識處應散境者何緣定知彼身不壞如等活",
    "X53n0836_002:0032a05": "等那落迦中隨發識處身分便壞而不全壞若全壞",
    "X53n0836_002:0032a06": "者彼應數數命終受生。",
    "X53n0836_002:0032a07": "自下第四有半行頌明六識所依或俱不俱文中初",
    "X53n0836_002:0032a08": "以緣因依識有六種為如五識唯緣現在意識通緣",
    "X53n0836_002:0032a09": "三世如是六識所依亦如所依耶二答不爾三問云",
    "X53n0836_002:0032a10": "何四舉頌答五釋頌本文中即釋初句二眼等五識",
    "X53n0836_002:0032a11": "下釋第二句如文可解。",
    "X53n0836_002:0032a12": "自下第五有半行頌釋根得依名文中初舉通責別",
    "X53n0836_002:0032a13": "問何因識起通詑二緣然得所依名唯在根非境次",
    "X53n0836_002:0032a14": "舉頌答後釋頌本如文可解。",
    "X53n0836_002:0032a15": "自下第六有半行頌明六識隨根立名不從境立目",
    "X53n0836_002:0032a16": "文中初問何緣色等正是所依而隨根立名名為眼",
    "X53n0836_002:0032a17": "識乃至意識不從境立目名色識乃至法識次舉頌",
    "X53n0836_002:0032a18": "答後釋頌本文中有三初釋彼及第二句彼謂前半",
    "X53n0836_002:0032a19": "頌說眼等名依意根是依故隨根說識二釋及不共",
    "X53n0836_002:0032a20": "因并第二句言及不共因者謂眼唯自眼識所依故",
    "X53n0836_002:0032a21": "眼是眼識不共因者也色是通為他身眼識所取及",
    "X53n0836_002:0032a22": "通自他意所取乃至身觸應知亦爾若名色等識者",
    "X53n0836_002:0032a23": "意識亦成五識過也三結由彼所依身及不共因故",
    "X53n0836_002:0032a24": "識得名隨根非境如名皷聲及麥芽等亦有二義一",
    "X53n0836_002:0032b01": "皷是聲依處聲隨皷變異不隨餘緣變異二皷是聲",
    "X53n0836_002:0032b02": "不共因皷唯生皷聲不生餘聲人手捊等是共因能",
    "X53n0836_002:0032b03": "擊皷出聲亦能擊鐘出聲麥芽亦然一麥是芽依處",
    "X53n0836_002:0032b04": "隨麥變異二麥是芽不共因水土人功是共因也。",
    "X53n0836_002:0032b05": "自下第七有兩行頌約四法辨三望身同地異地差",
    "X53n0836_002:0032b06": "別文中初頌前分別次舉頌重辨後釋頌本就初文",
    "X53n0836_002:0032b07": "中有二初約眼色識三界分別二餘界亦慮下類釋",
    "X53n0836_002:0032b08": "餘十五界就前文中有三初總問隨身所住唯見色",
    "X53n0836_002:0032b09": "時身眼色識地位同不同二總答應言此四或同或",
    "X53n0836_002:0032b10": "異三謂生欲界下別約地辨於中有三初約身生欲",
    "X53n0836_002:0032b11": "界分別二生初靜慮下約身生初定分別三如是生",
    "X53n0836_002:0032b12": "三四靜慮下類釋生上三定就初身生欲界中文有",
    "X53n0836_002:0032b13": "其四初明以自地眼見自地色四皆自地二起初定",
    "X53n0836_002:0032b14": "眼有兩句一若以初定眼見欲界色身欲界眼識初",
    "X53n0836_002:0032b15": "定二見初定色身屬欲界三屬初定三起二定眼有",
    "X53n0836_002:0032b16": "三句一以二定眼見欲界色身色欲界眼屬二定識",
    "X53n0836_002:0032b17": "屬初定二見初定色身屬欲界眼屬二定色識初定",
    "X53n0836_002:0032b18": "三見二定色身屬欲界眼色二定識屬初定四類釋",
    "X53n0836_002:0032b19": "如是若以三四靜慮地眼見下地色或自地色如理",
    "X53n0836_002:0032b20": "應思。",
    "X53n0836_002:0032b21": "上來約身生欲界分別自下約身生初定作法文中",
    "X53n0836_002:0032b22": "有三初明起初定眼有二句一以自地眼見自地色",
    "X53n0836_002:0032b23": "四皆同地二以初定眼見欲界色三屬初定色屬欲",
    "X53n0836_002:0032b24": "界二起二定眼有三句一以二定眼見初定色三屬",
    "X53n0836_002:0032c01": "初定眼屬二定二見欲界色身識初定色屬欲界眼",
    "X53n0836_002:0032c02": "屬二定三見二定色身識初定眼色二定三類釋如",
    "X53n0836_002:0032c03": "是若以三四定眼見自地色或下上色如理應思言",
    "X53n0836_002:0032c04": "下上者望身為下上也。",
    "X53n0836_002:0032c05": "上來約身生初定分別自下第三類釋如是身生二",
    "X53n0836_002:0032c06": "三四定以自他地眼見自他地色如理應思。",
    "X53n0836_002:0032c07": "上來合為第一約眼色識三界分別自下第二類釋",
    "X53n0836_002:0032c08": "餘十五界故言餘界亦應如是分別上來頌前分別",
    "X53n0836_002:0032c09": "次舉頌本後釋頌本文中有八初舉宗身眼色三皆",
    "X53n0836_002:0032c10": "通五地眼識在欲界初定二此中眼根下釋初句三",
    "X53n0836_002:0032c11": "色識望眼下釋第二句四色望於識下釋第三句五",
    "X53n0836_002:0032c12": "色識於身下釋第四句色識二望身成等下上如色",
    "X53n0836_002:0032c13": "望識故云亦然六廣說取界下釋第五句七鼻舌身",
    "X53n0836_002:0032c14": "三下釋第六句第七句八應知意界下釋第八句初",
    "X53n0836_002:0032c15": "舉宗應知意界四事不定身據色身唯五地三通九",
    "X53n0836_002:0032c16": "地於由等至及受生時隨其所應或同或異如後定",
    "X53n0836_002:0032c17": "品當應分別。",
    "X53n0836_002:0032c18": "自下一行頌有三門一識識多少門二常無常門三",
    "X53n0836_002:0032c19": "根非根門如前二十二門文中有四初結前生後。",
    "X53n0836_002:0032c20": "上來五行頌因論生論故云傍論已周自下應辨正",
    "X53n0836_002:0032c21": "論分別十八界二今問應思擇十八界中誰為六識",
    "X53n0836_002:0032c22": "內幾識所識幾常無常幾根非根三舉頌答四釋頌",
    "X53n0836_002:0032c23": "本文中有三初釋初句同雜心論色界二識識乃至",
    "X53n0836_002:0032c24": "觸亦然諸餘十三界一向意緣二十八界中下釋第",
    "X53n0836_002:0033a01": "二句十八界中無有一界全是常者唯法界一分無",
    "X53n0836_002:0033a02": "為是常義唯無常法界中餘三種法界故云法餘及",
    "X53n0836_002:0033a03": "餘十七界故云餘界皆無常也三又經中說下釋下",
    "X53n0836_002:0033a04": "兩句於中有三初依修多羅列二十二根次第二依",
    "X53n0836_002:0033a05": "六足阿毗達摩諸大論師言皆經中六處次第於命",
    "X53n0836_002:0033a06": "根後方說意根前八無所緣意根有所緣故三釋頌",
    "X53n0836_002:0033a07": "本如是所說二十二根十八界中內十二界法界一",
    "X53n0836_002:0033a08": "分攝也法界一分者謂命五受行等五根十一根也",
    "X53n0836_002:0033a09": "後三無漏根九根合成八根一分法界攝故內十二",
    "X53n0836_002:0033a10": "者眼等五根如自名攝五界意根通是七心界攝後",
    "X53n0836_002:0033a11": "三一分意界意識界攝女根男根即是身界一分攝",
    "X53n0836_002:0033a12": "如後根品應辨義准所餘色等五界法界一分者皆",
    "X53n0836_002:0033a13": "體非根也。",
    "X53n0836_002:0033a15": "俱舍論疏卷第二"
}