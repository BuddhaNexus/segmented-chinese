{
    "X69n1357_002:0464a01": "佛果園悟真覺禪師心要卷上終",
    "X69n1357_002:0464a02": "嗣法　子文　編",
    "X69n1357_002:0464a03": "　　示璨上人",
    "X69n1357_002:0464a04": "依無住本。立一切法。無住之本本乎無住。若能徹證",
    "X69n1357_002:0464a05": "則萬法一如。求其分毫住相不可得。只今現定作為",
    "X69n1357_002:0464a06": "全是無住。根本既明如人有目。日光明照見種種色。",
    "X69n1357_002:0464a07": "豈非般若關捩乎。",
    "X69n1357_002:0464a08": "永嘉云。不離當處常湛然。親切無過此語。覓則知君",
    "X69n1357_002:0464a09": "不可見。但於當處湛然。二邊坐斷使平穩。切忌作知",
    "X69n1357_002:0464a10": "解求覔。纔求即如捕影也。",
    "X69n1357_002:0464a11": "不與萬法為侶是什麼人。回光自照看。待汝一口吸",
    "X69n1357_002:0464a12": "盡西江水即向汝道。八角磨盤空裏走。參得透。目前",
    "X69n1357_002:0464a13": "萬法平沉。無始妄想蕩盡。",
    "X69n1357_002:0464a14": "德山隔江招扇。使有人承當。鳥窠吹布毛。尋有人省",
    "X69n1357_002:0464a15": "悟。得非此段大因緣時至。根苗自生耶。抑機感相投",
    "X69n1357_002:0464a16": "有地耶。抑當人密運無間借師門發揮也。何峭絕如",
    "X69n1357_002:0464a17": "此之難。而超證如此之易。古人以輥芥投針為況。良",
    "X69n1357_002:0464a18": "不虗矣。",
    "X69n1357_002:0464a19": "信得心及。見得性徹。於日用中無絲毫透漏。全世法",
    "X69n1357_002:0464a20": "即佛法。全佛法即世法。平等一如。豈有說時便有。不",
    "X69n1357_002:0464a21": "說時便無。思量時便有。不思量時便無。如此即正在",
    "X69n1357_002:0464a22": "妄想情解間。何曾徹證。直得心心念念照了無遺。世",
    "X69n1357_002:0464a23": "法佛法初不間斷。則自然純熟左右逢原矣。有問隨",
    "X69n1357_002:0464a24": "問便對。無問亦湛然常寂。豈非著實透脫生死要綱",
    "X69n1357_002:0464b01": "也。末後一句都通穿過。有言無言向上向下。權實照",
    "X69n1357_002:0464b02": "用卷舒與奪。不消箇勘破了也。誰識趙州這巴鼻。須",
    "X69n1357_002:0464b03": "是吾家種草始得。",
    "X69n1357_002:0464b04": "示寧副寺",
    "X69n1357_002:0464b05": "古人為此大因緣。若師弟子相見未甞不以是擊揚。",
    "X69n1357_002:0464b06": "至於食寢閑曠靡不攝念於此。是故一言一句廼杖",
    "X69n1357_002:0464b07": "廼喝。瞬揚舉動悉可投機。蓋誠心專一無許多惡知",
    "X69n1357_002:0464b08": "惡見污染。直截承當似不難。今之兄弟根性差鈍而",
    "X69n1357_002:0464b09": "復駮雜。雖參尋知識薰炙日久。尚懷猶豫。不能一往",
    "X69n1357_002:0464b10": "徹證。病在不純一長久。儻能不捨晝夜廢寢忘餐矻",
    "X69n1357_002:0464b11": "矻在道。不患不如古人矣。",
    "X69n1357_002:0464b12": "示詳禪人",
    "X69n1357_002:0464b13": "立志辦道之士於二六時中自照自了念茲在茲。知",
    "X69n1357_002:0464b14": "有自己脚跟下一段大因緣。處聖不增居凡不減。獨",
    "X69n1357_002:0464b15": "脫根塵迥超物表。凡所作為不立方所寂湛凝然。惟",
    "X69n1357_002:0464b16": "萬變千化初不動搖。應緣而彰遇事便發靡不圓成。",
    "X69n1357_002:0464b17": "惟要虗靜一切超然。主本既明無幽不燭。萬年一念",
    "X69n1357_002:0464b18": "一念萬年。透頂透底全機大用。譬如壯士屈伸臂頃",
    "X69n1357_002:0464b19": "不借他力。則生死幻翳永消。金剛正體獨露。一得永",
    "X69n1357_002:0464b20": "得無有間斷。古今言教機緣公案問答作用並全。明",
    "X69n1357_002:0464b21": "此若脫灑履踐得日久歲深。自然左右逢原打成一",
    "X69n1357_002:0464b22": "片。豈不見法燈道。入荒田不揀。信手拈來草。觸目未",
    "X69n1357_002:0464b23": "甞無。臨機何不道。無根兮得活。離地兮不倒。日用尚",
    "X69n1357_002:0464b24": "不知。更向何處討。切宜消息之。",
    "X69n1357_002:0464c01": "示慧禪人",
    "X69n1357_002:0464c02": "水潦參馬祖問佛法的的大意。馬祖與一蹋。遂大悟",
    "X69n1357_002:0464c03": "乃曰。百千法門無量妙義。只向一毫頭上識得根源。",
    "X69n1357_002:0464c04": "豈不快哉。即呵呵大笑。以至平生示眾長云。自從一",
    "X69n1357_002:0464c05": "喫馬師蹋。直至如今笑未休。又復呵呵大笑。蓋是存",
    "X69n1357_002:0464c06": "誠堅確正覔入頭處未得。驀然遭蹋便徹底承當擔",
    "X69n1357_002:0464c07": "荷透脫無疑。尋吐出胸中所證亦不復以別事。如今",
    "X69n1357_002:0464c08": "參學若果諦實。宗師以一語一言一機一境投之。撥",
    "X69n1357_002:0464c09": "著便轉。豈有難事。但患根浮識淺飄然似風過樹頭。",
    "X69n1357_002:0464c10": "千回萬度提持亦未能便契。何況更被作情解者指",
    "X69n1357_002:0464c11": "為無如是悟入之事。馬師水潦亦只如是一期建立。",
    "X69n1357_002:0464c12": "如此則直到驢年也未夢見在。是故學道唯尚諦信。",
    "X69n1357_002:0464c13": "慧禪人操履甚專。聊出此以示方便耳。",
    "X69n1357_002:0464c14": "若論此事如擊石火似閃電光。明得明不得未免喪",
    "X69n1357_002:0464c15": "身失命。只如明不得喪身失命則固是。明得因什麼",
    "X69n1357_002:0464c16": "也喪身失命。多少人到此疑著。殊不知及得盡方到",
    "X69n1357_002:0464c17": "命根斷處。換却心肝五臟與向上齊等。所以道直下",
    "X69n1357_002:0464c18": "似懸崖撒手。然後乃生鐵鑄就。喚作透出荊棘林。不",
    "X69n1357_002:0464c19": "疑天下老漢舌頭。信有真的參學分。",
    "X69n1357_002:0464c20": "示若虗庵主修道者　(尼)",
    "X69n1357_002:0464c21": "學道之士初有信向。厭世煩溷長恐不能得箇入路。",
    "X69n1357_002:0464c22": "既逢師指。或因自己直下發明。從本已來元目具足",
    "X69n1357_002:0464c23": "妙圓真心。觸境遇緣自知落著。便乃守住患不能出",
    "X69n1357_002:0464c24": "得遂作窠臼。向機境上立照立用下咄下拍努眼揚",
    "X69n1357_002:0465a01": "眉一場特地。更遇本色宗匠盡與拈却如許知解。直",
    "X69n1357_002:0465a02": "下契證本來無為無事無心境界。然後識羞慚知休",
    "X69n1357_002:0465a03": "歇一向冥然。諸聖尚覔他起處不得。況其餘耶。所以",
    "X69n1357_002:0465a04": "巖頭道他得底入只守閑閑地。二六時中無欲無依。",
    "X69n1357_002:0465a05": "可不是安樂法門。",
    "X69n1357_002:0465a06": "昔灌溪往末山。山問近離甚處。溪云路口。山云何不",
    "X69n1357_002:0465a07": "蓋却。溪無語。次日致問如何是末山境。山云不露頂。",
    "X69n1357_002:0465a08": "如何是山中人。云非男女等相。溪云何不變去。山云",
    "X69n1357_002:0465a09": "不是神不是鬼變箇什麼。如此豈不是脚蹋實地到",
    "X69n1357_002:0465a10": "壁立萬仞處。所以道末後一句始到牢關。把斷要津",
    "X69n1357_002:0465a11": "不通凡聖。古人既爾今人豈少欠耶。幸有金剛王寶",
    "X69n1357_002:0465a12": "劒。當須遇著知音可以拈出。",
    "X69n1357_002:0465a13": "示良蘆頭禪人",
    "X69n1357_002:0465a14": "金色頭陀雞足峰論劫打坐。達磨少林面壁九年。曹",
    "X69n1357_002:0465a15": "溪四會縣看獵。大溈深山卓庵十載。大梅一住絕人",
    "X69n1357_002:0465a16": "迹。無業閱大藏。古聖翹足七晝夜贊底沙。常啼經月",
    "X69n1357_002:0465a17": "鬻心肝。長慶坐破七箇蒲團。是皆為此一段大因緣。",
    "X69n1357_002:0465a18": "其志可尚。終古作後昆標準。便使致身在長連床上。",
    "X69n1357_002:0465a19": "亦不過冥心體究。但令心念澄靜。紛紛擾擾處正好",
    "X69n1357_002:0465a20": "作工夫。當作工夫時透頂透底無絲毫遺漏。全體現",
    "X69n1357_002:0465a21": "成更不自他處起。惟此一大機阿轆轆地。轉更說甚",
    "X69n1357_002:0465a22": "世諦佛法一[打-丁+羕]平持。日久歲深自然脚跟下實確確",
    "X69n1357_002:0465a23": "地。只是箇良上座直下契證。如水入水如金愽金。平",
    "X69n1357_002:0465a24": "等一如湛然真純。是解作活計。但一念不生放教玲",
    "X69n1357_002:0465b01": "瓏。纔有是非彼我得失勿隨他去。乃是終日竟夜親",
    "X69n1357_002:0465b02": "參自家真善知識。何憂此事不辦。切須自看。",
    "X69n1357_002:0465b03": "示許奉議　(庭圭)",
    "X69n1357_002:0465b04": "此箇事在利根上智之人一聞千悟不為難。要須脚",
    "X69n1357_002:0465b05": "跟牢實諦當徹信把得定作得主。於一切違順境界",
    "X69n1357_002:0465b06": "差別因緣打成一片。如太虗空無纖毫障隔。湛湛虗",
    "X69n1357_002:0465b07": "明無有轉變。雖百劫千生始終如一方得平穩。多見",
    "X69n1357_002:0465b08": "聰俊明敏根浮脚淺。便向言句上認得轉變。即以世",
    "X69n1357_002:0465b09": "間無可過尚。遂增長見刺逞能逞解趂語言快利。將",
    "X69n1357_002:0465b10": "為佛法只如此。及至境界緣生透脫不行。因成進退",
    "X69n1357_002:0465b11": "良可痛惜也。故古人直是千魔萬難悉皆甞遍。雖七",
    "X69n1357_002:0465b12": "處割截亦不動念。一往操心猶如鐵石。以至透脫生",
    "X69n1357_002:0465b13": "死渾不費力。豈不是大丈夫超情慷慨所存也。",
    "X69n1357_002:0465b14": "在家菩薩修出家行如火中出蓮。蓋名位權實意氣",
    "X69n1357_002:0465b15": "卒難調伏。況火宅煩擾煎熬百端千緒。除非自己直",
    "X69n1357_002:0465b16": "下本真妙圓到大寂定休歇之場。尤能放下廓爾平",
    "X69n1357_002:0465b17": "常徹證無心。觀一切法如夢如幻空豁豁地。隨時應",
    "X69n1357_002:0465b18": "節消遣將去。即與維摩詰傅大士裴相國楊內翰諸",
    "X69n1357_002:0465b19": "在家勝士同其正因。隨自己力量轉化未悟。同入無",
    "X69n1357_002:0465b20": "為無事法性海中。則出來南閻浮提打一遭不為折",
    "X69n1357_002:0465b21": "本矣。",
    "X69n1357_002:0465b22": "佛法無多子。如俱胝豎一指。打地只打地。鳥窠吹布",
    "X69n1357_002:0465b23": "毛。無業莫妄想。中邑哆哆和和。古堤無佛性。骨剉一",
    "X69n1357_002:0465b24": "生只道箇骨剉。只為信得及。所以一生受用不盡。若",
    "X69n1357_002:0465c01": "疑著便有異見差別。有向上有向下。豈能坐得斷。所",
    "X69n1357_002:0465c02": "以貴久長乃難得人也。",
    "X69n1357_002:0465c03": "既趣向得入根脚洞明。當令脫灑特立孤危壁立萬",
    "X69n1357_002:0465c04": "仞。佛病祖病去。玄妙理性遣。等閑蕩蕩地。百不知百",
    "X69n1357_002:0465c05": "不會。一如三家村裏人初無殊異。養來養去日久歲",
    "X69n1357_002:0465c06": "深朴實頭大安穩方得安樂。終不肯露出自己作聰",
    "X69n1357_002:0465c07": "明顯作略。衒耀知見趂口頭禪。所以道十語九中不",
    "X69n1357_002:0465c08": "如一嘿也。又道我見千百人只是覔作佛底。於中求",
    "X69n1357_002:0465c09": "一箇無心道人難得。此事最要行持。而於行持不著",
    "X69n1357_002:0465c10": "相不居德是名無相真修。香象渡河截流而過。如此",
    "X69n1357_002:0465c11": "行持滴水滴凍尚不留於胷中。何況特地起心作諸",
    "X69n1357_002:0465c12": "罪惡。既已如是保護。亦如是轉勸未悟。便於此箇上",
    "X69n1357_002:0465c13": "調直純信無為無事。豈不快哉。",
    "X69n1357_002:0465c14": "示諧知浴",
    "X69n1357_002:0465c15": "此箇大法三世諸佛同證。歷代祖師共傳。一印印定。",
    "X69n1357_002:0465c16": "直指人心見性成佛。不立文字語句。謂之教外別行",
    "X69n1357_002:0465c17": "單傳心印。若涉言詮路布立階立梯論量格外格內。",
    "X69n1357_002:0465c18": "則失却本宗辜負先聖。要須最初入作便遇本分人。",
    "X69n1357_002:0465c19": "直截根源退步就己。以鐵石心將從前妄想見解世",
    "X69n1357_002:0465c20": "智辯聰彼我得失倒底一時放却。直下如枯木死灰。",
    "X69n1357_002:0465c21": "情盡見除到淨倮倮赤灑灑處。豁然契證與從上諸",
    "X69n1357_002:0465c22": "聖不移易一絲毫許。諦信得及。明見得徹。此始為入",
    "X69n1357_002:0465c23": "理之門。更須教一念萬年萬年一念。二六時中純一",
    "X69n1357_002:0465c24": "無雜。纔有纖塵起滅則落二十五有。無出離之期。抵",
    "X69n1357_002:0466a01": "死謾生咬教斷。然後田地穩密。聖凡位中収攝不得。",
    "X69n1357_002:0466a02": "始是如鳥出籠自休自了處。得坐披衣真金百煉。舉",
    "X69n1357_002:0466a03": "動施為等閑蕩蕩地。根塵生死境智玄妙如湯沃雪。",
    "X69n1357_002:0466a04": "遂自知時更無分外底名為無心道人。以此修證轉",
    "X69n1357_002:0466a05": "開未悟令如是履踐。豈不為要道哉。",
    "X69n1357_002:0466a06": "古人為此一段因緣。豈止忘餐廢寢。至捨頭目髓腦",
    "X69n1357_002:0466a07": "斷臂負舂。動是三二十年。只如巖頭雪峰欽山雖同",
    "X69n1357_002:0466a08": "歷涉叢林。各執一務効勤九度。洞山三到投子。凡所",
    "X69n1357_002:0466a09": "至處未甞放過一宵一霎。必遞相舉較互相切瑳邃",
    "X69n1357_002:0466a10": "契。新豐豁存領旨。德嶠觀其跂步體裁。可謂法門龍",
    "X69n1357_002:0466a11": "象。後學之人可以仰其陳躅。無使虗棄光陰有忝昔",
    "X69n1357_002:0466a12": "賢耳。",
    "X69n1357_002:0466a13": "昔天台韶國師少負俊才游叢林。所至投機已領師",
    "X69n1357_002:0466a14": "席。最後抵金陵清涼大法眼禪師會下。已倦咨參。唯",
    "X69n1357_002:0466a15": "勉進隨侍之者摳衣籌室。一日隨眾僧參。有問如何",
    "X69n1357_002:0466a16": "是曹源一滴水。答云是曹源一滴水。師聞之。前之證",
    "X69n1357_002:0466a17": "解渙若冰釋。方為得大安穩。是知學解因人所領十",
    "X69n1357_002:0466a18": "言一句一機一境只益多聞。到究竟至實之處須是",
    "X69n1357_002:0466a19": "桶底子脫始得。此事斷定不在言句中。若執著記憶",
    "X69n1357_002:0466a20": "以為己見。如畫餅豈可充飢。然大達之士超證諦實。",
    "X69n1357_002:0466a21": "及至投機。於語句間迥出塗轍。機境筌蹄籠羅他不",
    "X69n1357_002:0466a22": "住。只如石頭問藥山你在此作什麼。對云一物不為。",
    "X69n1357_002:0466a23": "頭云如此則閑坐也。對云閑坐則為也。石頭又問子",
    "X69n1357_002:0466a24": "道不為不為箇什麼。對云千聖亦不識。石頭乃以頌",
    "X69n1357_002:0466b01": "贊云。從來共住不知名。任運相將只麼行。自古上賢",
    "X69n1357_002:0466b02": "猶不識。造次凡流豈可明。似此豈不是徹證底人。語",
    "X69n1357_002:0466b03": "話機量言句何曾拘束得他。若理地不明胷次有物。",
    "X69n1357_002:0466b04": "問著如氈上拽猫兒。是故祖師道。心隨萬境轉。轉處",
    "X69n1357_002:0466b05": "實能幽。隨流認得性。無喜亦無憂。",
    "X69n1357_002:0466b06": "叢林兄弟參問最初的有正因。於善知識邊自陳生",
    "X69n1357_002:0466b07": "死事大己事未明。推此所言豈是汎汎為名為位為",
    "X69n1357_002:0466b08": "我能我勝。若始終一貫常持此心。不憂己事不明。及",
    "X69n1357_002:0466b09": "更親近稍久。自己分上未有毫末相應處便論量如",
    "X69n1357_002:0466b10": "之若何彼見解長短增長我見。覔箇出頭處。他時一",
    "X69n1357_002:0466b11": "瓣香不敢辜負和尚。殊不知失却元初正因却墮在",
    "X69n1357_002:0466b12": "魔界去。古人道設有眷屬莊嚴不來自至。既是一等",
    "X69n1357_002:0466b13": "蹋破草鞋。宜應了却初心。期脫透生死最為至要。時",
    "X69n1357_002:0466b14": "不待人各宜勉力。",
    "X69n1357_002:0466b15": "示印禪人",
    "X69n1357_002:0466b16": "道由悟達立志為先。自博地具縛凡夫便欲跂步超",
    "X69n1357_002:0466b17": "證直入聖域。豈小因緣哉。固宜操鐵石心。截生死流。",
    "X69n1357_002:0466b18": "承當本來正性。不見纖塵中外有法。使胷次湯然了",
    "X69n1357_002:0466b19": "無罣礙。施為作用悉從根本中出。根本既牢實。能轉",
    "X69n1357_002:0466b20": "一切物。是謂金剛正體一得永得。豈假外求。是故古",
    "X69n1357_002:0466b21": "德云此宗難得其妙。切須子細用心。可中頓悟正因。",
    "X69n1357_002:0466b22": "便是出塵階壍。",
    "X69n1357_002:0466b23": "古德隔江招扇。吹布毛便有發機處。至於驀口[祝/土]劈",
    "X69n1357_002:0466b24": "脊棒亦解桶底子脫。蓋緣專一久之。一旦瞥地豈外",
    "X69n1357_002:0466c01": "得之。皆由自證自悟耶。",
    "X69n1357_002:0466c02": "大梅諮馬師受箇即心即佛。便深入閫奧自去住山。",
    "X69n1357_002:0466c03": "後聞非心非佛之語。便云。這老漢鼓弄人家男女有",
    "X69n1357_002:0466c04": "甚了期。你但非心非佛。我只即心即佛也。豈不是有",
    "X69n1357_002:0466c05": "逆水之波覰破馬師漏逗耶。",
    "X69n1357_002:0466c06": "藥山示眾云。我有一句子。待犢牛生兒即向你道。當",
    "X69n1357_002:0466c07": "時若不放過。但向伊道和坐子敗缺。",
    "X69n1357_002:0466c08": "示信侍者",
    "X69n1357_002:0466c09": "學道之要在深根固蔕。於二六時中照了自己根脚。",
    "X69n1357_002:0466c10": "當大起念。百不干懷時圓融無際脫體虗凝。一切所",
    "X69n1357_002:0466c11": "為曾無疑間。謂之現成本分事。及至纔起一毫頭見",
    "X69n1357_002:0466c12": "解。欲承當作主宰便落在陰界裏。被見聞覺知得失",
    "X69n1357_002:0466c13": "是非籠罩。半醉半醒打疊不辦。的實而論。但於閙閧",
    "X69n1357_002:0466c14": "閧中管帶得行。如無一事相似。透頂透底直下圓成。",
    "X69n1357_002:0466c15": "了無形相不費工用。不妨作為。語默起倒終不是別",
    "X69n1357_002:0466c16": "人。稍覺纖毫滯礙悉是妄想。直教灑灑落落如大虗",
    "X69n1357_002:0466c17": "空。如明鏡當臺如杲日麗天。一動一靜一去一來不",
    "X69n1357_002:0466c18": "從外得。放教自由自在。不被法縛不求法脫。盡始盡",
    "X69n1357_002:0466c19": "終打成一片。何處離佛法外別有世法。離世法外別",
    "X69n1357_002:0466c20": "有佛法也。是故祖師直指人心。金剛般若貴人離相。",
    "X69n1357_002:0466c21": "譬如壯士屈伸臂頃不借他力。如此省要好長時自",
    "X69n1357_002:0466c22": "退步體究。令有箇落著諦實證悟之地。即是念念徧",
    "X69n1357_002:0466c23": "參無邊無量大善知識也。切切諦信勉力作工夫乃",
    "X69n1357_002:0466c24": "善之善也。",
    "X69n1357_002:0467a01": "示祖印沙彌",
    "X69n1357_002:0467a02": "永嘉道不離當處常湛然。覔即知君不可見。只於當",
    "X69n1357_002:0467a03": "處湛然二邊坐斷。使平穩。切忌作知解求覔。纔求即",
    "X69n1357_002:0467a04": "如捕影也。",
    "X69n1357_002:0467a05": "馬祖云即心即佛。又云非心非佛。又云不是心不是",
    "X69n1357_002:0467a06": "佛不是物。東寺云。心不是佛。智不是道。劒去久矣爾",
    "X69n1357_002:0467a07": "方刻舟。若各隨語去豈有定論。若忘言契證雖更宣",
    "X69n1357_002:0467a08": "演百千億句亦不過一實。且什麼是實處。如大梅云。",
    "X69n1357_002:0467a09": "你但非心非佛。我則即心即佛也。豈不實耶。要徹底",
    "X69n1357_002:0467a10": "信得及。須是親證親見。自然不受人謾也。",
    "X69n1357_002:0467a11": "示民知庫",
    "X69n1357_002:0467a12": "民禪錦官大慈傳法昭律師之法孫。纔披削即習家",
    "X69n1357_002:0467a13": "業學四分毗尼。既而搯布巾欲離法自淨。乃肩錫南",
    "X69n1357_002:0467a14": "游訪西來宗旨抵夾山。因相從住道林久之。老僧領",
    "X69n1357_002:0467a15": "蔣山。參扣愈堅。確其於領略能自擺撥知解。要全機",
    "X69n1357_002:0467a16": "直透。每應緣酬唱一往直截。頗有蘊藉。為可喜也。然",
    "X69n1357_002:0467a17": "以此根器更効勤息志。到極深處無深。極妙處無妙。",
    "X69n1357_002:0467a18": "大休歇大安穩。不動纖塵只守閑閑地。聖凡莫能測。",
    "X69n1357_002:0467a19": "萬德不將來。然後可以分付鉢袋子也。",
    "X69n1357_002:0467a20": "巖頭云。却物為上。逐物為下。萬境萬緣以至古今言",
    "X69n1357_002:0467a21": "教臨機應變。若自己根脚虗靜圓明寂照。凡來干我",
    "X69n1357_002:0467a22": "能以金剛王寶劒當鋒斬斷。則凜然神威坐斷一切。",
    "X69n1357_002:0467a23": "不待却而自退。豈不綽綽然有餘裕哉。儻立本不明",
    "X69n1357_002:0467a24": "稍涉遲疑。則被牽引酌然分疎不下。豈免隨他所轉。",
    "X69n1357_002:0467b01": "既隨他去卒無自由分。至道簡易。唯却與逐。善體道",
    "X69n1357_002:0467b02": "者宜深思之。",
    "X69n1357_002:0467b03": "古人為此一段事。直得捨全身立雪負舂賣心肝然",
    "X69n1357_002:0467b04": "兩臂投猛火聚七處割截飼虎救鴿捨頭施目。百種",
    "X69n1357_002:0467b05": "千端。蓋不艱苦則不深到。有志之士固宜以古為儔",
    "X69n1357_002:0467b06": "晞顏慕藺也。",
    "X69n1357_002:0467b07": "圓湛虗凝道體也。展縮殺活妙用也。善游刃能操守。",
    "X69n1357_002:0467b08": "如珠走盤如盤走珠。無頃刻落虗。亦不分世法佛法。",
    "X69n1357_002:0467b09": "直下打成一片。所謂觸處逢渠。出沒縱橫初無外物。",
    "X69n1357_002:0467b10": "淨倮倮阿轆轆。以本分事印定。頭頭上明物物上了。",
    "X69n1357_002:0467b11": "何處更有得失是非好惡長短來。但恐自己正眼未",
    "X69n1357_002:0467b12": "得洞明。是致落在二邊。則沒交涉也。豈不見永嘉道。",
    "X69n1357_002:0467b13": "上士一決一切了。中下多聞多不信。",
    "X69n1357_002:0467b14": "佛祖言教筌罤耳。藉之以為入理之門。既廓然明悟",
    "X69n1357_002:0467b15": "承當得。則正體上一切圓具。觀佛祖言教皆影響邊",
    "X69n1357_002:0467b16": "事。終不向頂[寧*頁]上戴却。近世參學多不本宗猷。唯持",
    "X69n1357_002:0467b17": "擇言句論親疎辨得失。浮漚上作實解是誇。善淘汰",
    "X69n1357_002:0467b18": "得多少公案。解問諸方五家宗派語。一向沒溺情識",
    "X69n1357_002:0467b19": "迷却正體。良可憐慜。有真正宗師不惜眉毛勸令離",
    "X69n1357_002:0467b20": "却如上惡知惡見。却返謂之心行移換擺撼煅煉展",
    "X69n1357_002:0467b21": "轉入荊棘林中。所謂打底不遇作家。到老只成骨董。",
    "X69n1357_002:0467b22": "省要處不消一劄。皮下有血知落處。苟或躊蹰則失",
    "X69n1357_002:0467b23": "却鼻頭也。",
    "X69n1357_002:0467b24": "七佛已前便與麼。直須硬糾糾緊著頭皮。分明歷落",
    "X69n1357_002:0467c01": "薦取這一片田地。穩密長時乃自會退步。終不道我",
    "X69n1357_002:0467c02": "有見處我有妙解。何故。箇中若立一絲毫能所見刺。",
    "X69n1357_002:0467c03": "則重過山嶽。從上來決不相許。是故釋迦文於然燈",
    "X69n1357_002:0467c04": "佛以無法得授記。盧老於黃梅以本來無物親付衣",
    "X69n1357_002:0467c05": "鉢。至於生死之際纔自擔荷。則如靈龜曳尾應須淨",
    "X69n1357_002:0467c06": "穢二邊都不依怙。有心無心有見無見似紅鑪著一",
    "X69n1357_002:0467c07": "點雪。二六時中透頂透底灑灑落落。遊此千聖不同",
    "X69n1357_002:0467c08": "途處。直下令純熟。自然成就得箇絕學無為千人萬",
    "X69n1357_002:0467c09": "人羅籠不住底真實人也。",
    "X69n1357_002:0467c10": "趙州和尚見僧喚云近前來。僧近前。州云去。多少省",
    "X69n1357_002:0467c11": "力。若薦得乃是十成。若作如之若何。則知見生也。",
    "X69n1357_002:0467c12": "古人有具大慈悲。見人當面不自承當。方便撥正通",
    "X69n1357_002:0467c13": "箇入路。如古堤見僧來便云。退後退後汝無佛性。後",
    "X69n1357_002:0467c14": "來只有箇仰山能知渠端的。如今拈問學者。十箇有",
    "X69n1357_002:0467c15": "五雙茫然。為向伊句下死了。所以無瞥地分。若據活",
    "X69n1357_002:0467c16": "處如何吐露。切忌隨他語句好。",
    "X69n1357_002:0467c17": "靈雲作頌悟桃花。玄沙言渠未徹。老婆臺山指路。趙",
    "X69n1357_002:0467c18": "州歸來說勘破。叢林中作種種論量。只贏得閙。殊不",
    "X69n1357_002:0467c19": "知古人如敲門瓦子相似。只貴得入門。既入得門了。",
    "X69n1357_002:0467c20": "安可執却瓦子作奇特事謂諦當。直截顯露落在甚",
    "X69n1357_002:0467c21": "處。還委悉麼。毫氂有差天地懸隔。",
    "X69n1357_002:0467c22": "入荒田不揀。信手拈來草。其柰亦能殺人亦能活人。",
    "X69n1357_002:0467c23": "苟或著得眼。正下得手親。則一莖草可使作丈六金",
    "X69n1357_002:0467c24": "身。況其他變化乎。根本既明。於日用中鋤田墾土春",
    "X69n1357_002:0468a01": "種秋收無非與夾山老子親唱酬。地藏阿師展演同",
    "X69n1357_002:0468a02": "一梵行。踐履純熟高據毗盧。傳此正法豈不妙哉。",
    "X69n1357_002:0468a03": "送自聞居士出京",
    "X69n1357_002:0468a04": "何處蹋著來。若是移舟諳水勢。舉棹別波瀾。何消抵",
    "X69n1357_002:0468a05": "死叮嚀。自可一揮便了。所以風馳電閃。擬議則千里",
    "X69n1357_002:0468a06": "萬里去也。只接俊流。不管懵底。是故垂鉤四海只釣",
    "X69n1357_002:0468a07": "獰龍。格外玄機為尋知識。既達此宗。觀一切世出世",
    "X69n1357_002:0468a08": "間曾不移易。一一透頂透底。便解放身捨命。於萬別",
    "X69n1357_002:0468a09": "千差境界恬然不動。縱遇風刀恒坦坦。假饒毒藥也",
    "X69n1357_002:0468a10": "閑閑。儻不踐履長養。安能揭日月。大通大明自在出",
    "X69n1357_002:0468a11": "沒此地。從來無向背。直須撥轉上頭關。",
    "X69n1357_002:0468a12": "示湧道者　(尼)",
    "X69n1357_002:0468a13": "古人為此大法捐軀捨命。歷無邊無量辛懃。及至洞",
    "X69n1357_002:0468a14": "明奧旨。鄭重如至寶。保護如眼睛。造次動轉不令輕",
    "X69n1357_002:0468a15": "觸。纔起一毫勝解知見。即若雲翳青天塵昏鏡面。故",
    "X69n1357_002:0468a16": "趙州道。我在南方三十年。除粥飯二時是雜用心處。",
    "X69n1357_002:0468a17": "曹山指人保任此事。如經蠱毒之鄉。水也不得沾他",
    "X69n1357_002:0468a18": "一滴始得。以忘心絕照踐履到如如實際。無事於心",
    "X69n1357_002:0468a19": "於心無事。平澹無為超然獨運。自既脚蹋實地。方可",
    "X69n1357_002:0468a20": "為人解去黏縛。度盡一切人實無人可度。直須用取",
    "X69n1357_002:0468a21": "最後句。物物頭頭有出身之地也。",
    "X69n1357_002:0468a22": "示實上人",
    "X69n1357_002:0468a23": "古人念此大事。雖處深山幽谷村落間未甞斯須違",
    "X69n1357_002:0468a24": "背。遇境逢緣若色若聲動作施為。無不回轉令就自",
    "X69n1357_002:0468b01": "己分上。與從上來透徹之士所履踐無二無別。所以",
    "X69n1357_002:0468b02": "根本牢強不隨境界風轉。靜然安閑不落聖凡情量。",
    "X69n1357_002:0468b03": "直下大休大歇得坐披衣。今汝既還鄉井。能如昔人",
    "X69n1357_002:0468b04": "覰捕使無間然。與鐘山方丈搥拂之下以至三條椽",
    "X69n1357_002:0468b05": "下七尺單前何以異哉。若稍違背及有間斷。打入沒",
    "X69n1357_002:0468b06": "交涉處。臨岐切記斯言。異時前程不可逆料矣。",
    "X69n1357_002:0468b07": "示樞禪人",
    "X69n1357_002:0468b08": "玄學之士見性悟理踐佛階梯是家常茶飯。須知佛",
    "X69n1357_002:0468b09": "祖頂[寧*頁]上有換骨妙致。方可越格超宗作向上人舉",
    "X69n1357_002:0468b10": "措。使德山臨濟無施作用處。平時只守閑閑地。初不",
    "X69n1357_002:0468b11": "立伎倆。似三家村裏人頑然癡兀。直得諸天捧花無",
    "X69n1357_002:0468b12": "路。魔外潛覰不見。漠然不露毫芒圭角。如居萬億寶",
    "X69n1357_002:0468b13": "貨深藏牢鎻。土面灰頭與傭保雜作。口亦不言心亦",
    "X69n1357_002:0468b14": "不念。一世人莫測而神意泰然。豈非有道無為無作",
    "X69n1357_002:0468b15": "真無事人耶。",
    "X69n1357_002:0468b16": "解語非干舌。能言不在詞。明知古人舌頭語言不是",
    "X69n1357_002:0468b17": "依仗處。則古人半句一言其意唯要人直下契證本",
    "X69n1357_002:0468b18": "來大事因緣。所以修多羅教如標月指。祖師言句是",
    "X69n1357_002:0468b19": "敲門瓦子。知是般事便休。行履處綿密。受用處寬通。",
    "X69n1357_002:0468b20": "日久歲深不移易。拈弄収放得熟。小小境界悉皆照",
    "X69n1357_002:0468b21": "破割斷不留朕迹。及至死生之際。結角羅紋不相參",
    "X69n1357_002:0468b22": "雜。湛然不動翛然出離。此臘月三十日涅槃堂裏禪。",
    "X69n1357_002:0468b23": "示實禪老",
    "X69n1357_002:0468b24": "威音已前無師自悟。一往超證千聖同途。放得行把",
    "X69n1357_002:0468c01": "得住作得主。渾圝成現不須煅煉而自純熟。及至威",
    "X69n1357_002:0468c02": "音已後。雖自有超卓處直下承當到無疑之地。要須",
    "X69n1357_002:0468c03": "依師決擇印可使成法器。不爾必有魔孽壞破正因。",
    "X69n1357_002:0468c04": "是故有祖以來資授師傳最貴師法。何況此箇事非",
    "X69n1357_002:0468c05": "世智辯聦所了。非聞見覺知所拘。苟不操勇猛大丈",
    "X69n1357_002:0468c06": "夫志氣。能擇真正善友知識。截生死流破無明殻。孜",
    "X69n1357_002:0468c07": "孜參扣久之專一。時節緣稔驀地桶底子脫。廓然省",
    "X69n1357_002:0468c08": "悟。然後投誠決擇證據。自然如下水船不勞篙棹。乃",
    "X69n1357_002:0468c09": "為針芥相投。既得旨之後。綿綿相續管帶令無間斷。",
    "X69n1357_002:0468c10": "長養聖胎。縱逢境界惡緣。能以正知見定力融攝之",
    "X69n1357_002:0468c11": "使成一片。則生死大變不足動自己胷次。養得歲深",
    "X69n1357_002:0468c12": "成箇無為無事大解脫人。豈不是能事已辦行脚事",
    "X69n1357_002:0468c13": "畢耶。",
    "X69n1357_002:0468c14": "示瑛上人",
    "X69n1357_002:0468c15": "此事在當人快利。既承當擔荷知有自己根脚。尤宜",
    "X69n1357_002:0468c16": "卓卓特立獨行。須絕情離照俾廓然空寂無一法可",
    "X69n1357_002:0468c17": "得。截斷諸緣令灑灑落落到大安穩之地。綿密無滲",
    "X69n1357_002:0468c18": "漏。所謂壁立萬仞峭巍巍地。然後却回來涉世應物。",
    "X69n1357_002:0468c19": "初無我相。豈有聲色順違魔佛境界耶。最難是等閑",
    "X69n1357_002:0468c20": "不作意處。驀地被牽轉便漏逗也。應須相續管帶。使",
    "X69n1357_002:0468c21": "勿走作。久之打成一片。乃為歇場。更須會取向上行",
    "X69n1357_002:0468c22": "履始得。古德云。得坐披衣。向後自看。",
    "X69n1357_002:0468c23": "示泉上人",
    "X69n1357_002:0468c24": "參問要見性悟理。直下忘情絕照。胷襟蕩然如癡似",
    "X69n1357_002:0469a01": "兀。不較得失不爭勝劣。凡有順違悉皆截斷令不相",
    "X69n1357_002:0469a02": "續。悠久自然到無為無事處。纔有毫髮要無事。早是",
    "X69n1357_002:0469a03": "事生也。一波纔動眾波隨。豈有了期。它時死生到來",
    "X69n1357_002:0469a04": "脚忙手亂。只為不脫灑。但以此為確實。自然閙市裏",
    "X69n1357_002:0469a05": "亦靜如水。豈憂己事不辦耶。",
    "X69n1357_002:0469a06": "纔有是非紛然失心。只這一句驚動多少人作計較。",
    "X69n1357_002:0469a07": "若當頭坐斷透出威音王那邊。若隨此語轉。特地紛",
    "X69n1357_002:0469a08": "然。應自回光返照始得。",
    "X69n1357_002:0469a09": "如來禪祖師禪豈有兩種。未免媕含各分皁白。特地",
    "X69n1357_002:0469a10": "乖張。事理機鋒一時坐斷。是打淨潔毬子。還知著實",
    "X69n1357_002:0469a11": "諦當處麼。放下看取。",
    "X69n1357_002:0469a12": "示思禪人",
    "X69n1357_002:0469a13": "一切萬法皆與自己無違無背。直下透脫成一片。從",
    "X69n1357_002:0469a14": "無始以來只恁麼。但恐當人自相違背。強生取捨無",
    "X69n1357_002:0469a15": "事生事。所以不快活。若能外絕攀緣。內忘己見。即物",
    "X69n1357_002:0469a16": "是我即我是物。物我一如洞然無際。則二六時中四",
    "X69n1357_002:0469a17": "威儀內。一一皆壁立萬仞。何處有如許勞攘來。每見",
    "X69n1357_002:0469a18": "久參凝神澄照既多時。雖然有箇入處。驀地便認一",
    "X69n1357_002:0469a19": "機一境。硬把住不受撥剔。此正大病也。要須銷融放",
    "X69n1357_002:0469a20": "下自得大休歇處始得。",
    "X69n1357_002:0469a21": "示傑上人",
    "X69n1357_002:0469a22": "行脚參請既依附知識於大叢林陪清高雅眾久矣。",
    "X69n1357_002:0469a23": "一旦以親緣須著略歸。動是數百里遠行。要須以自",
    "X69n1357_002:0469a24": "力量不忘履踐。直教行處不生塵。況此段事不道在",
    "X69n1357_002:0469b01": "知識身邊時便有。居鄉井便無也。所謂蹔時不在如",
    "X69n1357_002:0469b02": "同死人。正當在時亦不起模畫樣。雖則平常而滴水",
    "X69n1357_002:0469b03": "滴凍。卓然絕識成箇無為無事無心。事業表裏洞然",
    "X69n1357_002:0469b04": "無際。不與萬法為侶。不與千聖同途。深根固蔕只守",
    "X69n1357_002:0469b05": "閑閑地。養來養去不憂不徹。但盡凡情作自己工夫。",
    "X69n1357_002:0469b06": "勿管外緣勿逐名利起我見競勝負。是故古德道。任",
    "X69n1357_002:0469b07": "運猶如癡兀人。他家自有通人愛。傑禪人倐來告別",
    "X69n1357_002:0469b08": "求警策。因書此語授之。",
    "X69n1357_002:0469b09": "示成修造",
    "X69n1357_002:0469b10": "蔣山門下無禪可說無道可傳。雖聚半千衲子。唯以",
    "X69n1357_002:0469b11": "箇金剛圈栗棘蓬。跳者著力跳。吞者用意吞。莫恠沒",
    "X69n1357_002:0469b12": "滋味太險峻。或若驀地體得。如晝錦還鄉。千人萬人",
    "X69n1357_002:0469b13": "只仰羨得。要且覔他所從來不得。所謂人人本分事",
    "X69n1357_002:0469b14": "也。纔生心動念承當擔荷。早是不本分了也。直得萬",
    "X69n1357_002:0469b15": "機休罷。千聖不攜。柰猶有依倚在。快須擺撥透脫那",
    "X69n1357_002:0469b16": "邊去始得。所以道但有纖毫即是塵。舉意便遭魔所",
    "X69n1357_002:0469b17": "撓。",
    "X69n1357_002:0469b18": "成就一切總只由他。破壞一切亦只由他。奇特殊勝",
    "X69n1357_002:0469b19": "緣。恒沙功德藏。無量妙莊嚴。超世希有事。皆所成就。",
    "X69n1357_002:0469b20": "慳貪憎妬情識執著。有為有漏垢染雜亂。解路名相",
    "X69n1357_002:0469b21": "知見妄情。所破壞也唯它。能轉一切物。一切物不能",
    "X69n1357_002:0469b22": "轉它。雖無形段面目。而包括十虗舍凡育聖。若作相",
    "X69n1357_002:0469b23": "取。取之即墮見刺。卒摸[打-丁+索]不著。",
    "X69n1357_002:0469b24": "諸佛開示祖師直指唯此妙心。徑捷承當不起一念。",
    "X69n1357_002:0469c01": "透頂透底無不現成。於現成際不勞心力。任運逍遙",
    "X69n1357_002:0469c02": "了無取捨。乃真密印也。佩此密印如暗藏燈。游戲世",
    "X69n1357_002:0469c03": "間不懷欣怖。盡是我大解脫場。永劫窮年曾無間斷。",
    "X69n1357_002:0469c04": "所以道丈六金身作一莖草用。一莖草作丈六金身",
    "X69n1357_002:0469c05": "用。豈有他哉。",
    "X69n1357_002:0469c06": "雪峰道是什麼。雲門道須彌山。洞山道麻三斤。趙州",
    "X69n1357_002:0469c07": "道喫茶去。巖頭噓。投子噁。臨濟喝。德山棒。擎杈舉指",
    "X69n1357_002:0469c08": "打鼓拽磨。一一顯向上宗風。頭頭示本分草料。大達",
    "X69n1357_002:0469c09": "之士一覰便透。一舉知落處。堪紹宗風。懵底數沙當",
    "X69n1357_002:0469c10": "面蹉却。是故須得俊流乃作種草。",
    "X69n1357_002:0469c11": "示逾上人",
    "X69n1357_002:0469c12": "有志之士欲決定信入此箇大事。要須將從前智慧",
    "X69n1357_002:0469c13": "聦明所解所知倒底放下。令如癡兀。胷中空勞勞百",
    "X69n1357_002:0469c14": "不知百不解。千休萬歇萬歇千休。驀然從本地風光",
    "X69n1357_002:0469c15": "上倜儻透脫。前後際斷。徹證自得契金剛正體。如斬",
    "X69n1357_002:0469c16": "一綟絲頓然齊了。雖劫火洞然初無變異。信得及把",
    "X69n1357_002:0469c17": "得住作得主。一為一切為一了一切了。餉間移身換",
    "X69n1357_002:0469c18": "步。萬種作為渾歸一體。更說甚世法佛法。頭頭物物",
    "X69n1357_002:0469c19": "觸處現成。便與佛祖無殊。亦與群靈無異。盖根脚既",
    "X69n1357_002:0469c20": "明無幽不燭。信手拈信步行信口言。元非它。亦不從",
    "X69n1357_002:0469c21": "別處轉。謂之大施門開。百千妙用縱橫十字。透頂透",
    "X69n1357_002:0469c22": "底明證佛性。長時無間一得永得。踐履純熟豈不是",
    "X69n1357_002:0469c23": "省要得力處。但恁麼信入。斷定不悞人。",
    "X69n1357_002:0469c24": "僧問雪峰學人乍入叢林乞師指箇入處。雪峰云。乍",
    "X69n1357_002:0470a01": "可碎身若微塵。終不瞎箇師僧眼。且古人恁麼。意在",
    "X69n1357_002:0470a02": "甚處。若善參詳。不妨回避不得。須有箇入路。若只隨",
    "X69n1357_002:0470a03": "言逐義。則蹉過不少。我早是不惜眉毛了也。",
    "X69n1357_002:0470a04": "僧問石頭如何是道。頭云木頭。又問如何是禪。頭云",
    "X69n1357_002:0470a05": "碌塼。奇恠古人忒晒直截略不回互。所謂親切太近。",
    "X69n1357_002:0470a06": "有智見足計較底如隔銀山鐵壁。不然則認口頭言",
    "X69n1357_002:0470a07": "語便當宗乘。則轉更周遮。是故真實道人只務純朴。",
    "X69n1357_002:0470a08": "不生知見直下承當。只恁麼注解已是土上加泥數",
    "X69n1357_002:0470a09": "百重。不如還我石頭本分草料來。",
    "X69n1357_002:0470a10": "三祖云要急相應。唯言不二。若據山僧。只箇不二。早",
    "X69n1357_002:0470a11": "是二了也。參。",
    "X69n1357_002:0470a12": "趙州勘破婆子。叢林議論千萬多作見解。殊不知他",
    "X69n1357_002:0470a13": "古人自在乾淨處立。看你向泥坑子裏頭出頭沒。",
    "X69n1357_002:0470a14": "馬師云待你一口吸盡西江水即向你道。信此老蹋",
    "X69n1357_002:0470a15": "殺天下人。只等閑出一語便令作無限知見。若有解",
    "X69n1357_002:0470a16": "截這老漢葛藤。便請罷參。",
    "X69n1357_002:0470a17": "示淨禪人",
    "X69n1357_002:0470a18": "淨道人因入室遂請益所疑云。此一段事為何宗師",
    "X69n1357_002:0470a19": "多示人這邊那邊。尋語之。據本分截斷豈有如許。然",
    "X69n1357_002:0470a20": "垂手方便貴圖箇入路。乃強分之。意實無二種耳。不",
    "X69n1357_002:0470a21": "見僧問曹山。古人提持那邊人。教學人如何趣向。山",
    "X69n1357_002:0470a22": "云退步就己萬不失一。其僧有省。所謂識取鉤頭意",
    "X69n1357_002:0470a23": "莫認定盤星。只要及盡今時。便承當得向上事。且今",
    "X69n1357_002:0470a24": "時作麼生及得盡。只在當人快著精彩擺撥緣塵。直",
    "X69n1357_002:0470b01": "令胸中脫灑不立纖毫。透頂透底洞然虗寂。切忌作",
    "X69n1357_002:0470b02": "勝量解會。直待與本來相應。自然自悟自證得大安",
    "X69n1357_002:0470b03": "穩之地也。此豈紙上所能話會耶。請自著眼看。",
    "X69n1357_002:0470b04": "示堅道者",
    "X69n1357_002:0470b05": "佛祖妙道徑截。唯直指人心。務見性成佛爾。但此心",
    "X69n1357_002:0470b06": "源本來虗靜明妙。初無纖毫隔礙。而以妄想翳障於",
    "X69n1357_002:0470b07": "無隔礙自生染障。背本逐末枉受輪迴。若具大根器",
    "X69n1357_002:0470b08": "更不外求。於自脚跟脫然獨證。惡覺浮翳既消。本來",
    "X69n1357_002:0470b09": "正見圓妙謂之即心即佛。從此一得永得。如桶底子",
    "X69n1357_002:0470b10": "脫。豁然契合。無一法當情。覿體純靜受用無疑。則一",
    "X69n1357_002:0470b11": "了一切了。及至聞說非心非佛并親臨違順好惡境",
    "X69n1357_002:0470b12": "界。則一印印定。何有彼我異同種種混雜知見耶。是",
    "X69n1357_002:0470b13": "故古德於一機一境一語一默投誠入理。千門萬戶",
    "X69n1357_002:0470b14": "了無差殊。譬百千異流同歸大海。自然居之既安用",
    "X69n1357_002:0470b15": "之透徹。作箇無為無事絕學道人去也。二六時中不",
    "X69n1357_002:0470b16": "生別心不起異見。隨時飲啖衣著。萬境萬緣無不虗",
    "X69n1357_002:0470b17": "凝。雖千萬年不移易一毫髮許。處此大定豈非不可",
    "X69n1357_002:0470b18": "思議大解脫耶。唯要長時無間斷。不墮內外中間有",
    "X69n1357_002:0470b19": "無染淨。直下休歇去。見佛眾生等無差殊。乃是十成",
    "X69n1357_002:0470b20": "安樂之地也。今既已有趣向。只在長養令純熟。煅來",
    "X69n1357_002:0470b21": "煅去如百煉精金。方成大法器也。",
    "X69n1357_002:0470b22": "示尚禪人",
    "X69n1357_002:0470b23": "幸自圓成何須特地。直饒以慈悲之故信手拈來。也",
    "X69n1357_002:0470b24": "未免強生枝節。却返不如未露鋒鋩已前。只如今恁",
    "X69n1357_002:0470c01": "麼涉水拖泥不少。只得就裏分踈。還委悉麼。一粒之",
    "X69n1357_002:0470c02": "中藏世界。普天匝地應時収。",
    "X69n1357_002:0470c03": "示瑛上人",
    "X69n1357_002:0470c04": "道本無言。因言顯道。若真體道之人。通之於心。明之",
    "X69n1357_002:0470c05": "於本。直下脫却千重萬重貼肉汗衫。豁然契悟本來",
    "X69n1357_002:0470c06": "真淨明妙。冲虗寂淡如如不動。真實正體到一念不",
    "X69n1357_002:0470c07": "生前後際斷處。蹋著本地風光。更無許多惡覺知見",
    "X69n1357_002:0470c08": "彼我是非。生死垢心拔白露淨。信得及與他從上來",
    "X69n1357_002:0470c09": "人無二無別。等閑不作為不確執。虗通自在圓融無",
    "X69n1357_002:0470c10": "際。隨時應節喫飯著衣契證平常。謂之無為無事真",
    "X69n1357_002:0470c11": "正道人。蓋緣根本既明六根純靜。智理雙冥境神俱",
    "X69n1357_002:0470c12": "會。無深可深無妙可妙。至於行履自會融通。喚作得",
    "X69n1357_002:0470c13": "坐披衣向後自看。終不肯只向言句中話路古人公",
    "X69n1357_002:0470c14": "案間埋沒。鬼窟裏黑山下作活計。唯以悟入深證為",
    "X69n1357_002:0470c15": "要。自然到至簡至易平常無事處。然亦終不肯死殺",
    "X69n1357_002:0470c16": "坐却墮在無事界裏。是故從上作家古德行棒行喝。",
    "X69n1357_002:0470c17": "立宗旨明與奪設照用。三要三玄五位偏正峻機電",
    "X69n1357_002:0470c18": "卷。言前格外旁提正按。只貴當人活卓卓地。千人萬",
    "X69n1357_002:0470c19": "人羅籠不住。知有向上宗乘。終不指注定殺掘坑埋",
    "X69n1357_002:0470c20": "人。若有如此者。定是弄泥團。非慷慨透脫真正具眼",
    "X69n1357_002:0470c21": "衲子。所以不喫人殘羹&#;飯。被繫驢橛子綴住。不唯",
    "X69n1357_002:0470c22": "埋沒宗風。抑亦自己透脫生死不得。況復展轉將路",
    "X69n1357_002:0470c23": "布窠窟解路傳授與後學。遂成一盲引眾盲相將入",
    "X69n1357_002:0470c24": "火坑。豈是小禍。復令正宗只見淡薄祖佛綱紀委地。",
    "X69n1357_002:0471a01": "豈不痛哉。所以學道先須擇正知正見師門。然後放",
    "X69n1357_002:0471a02": "下複子不論歲月。用做事綿綿相續。不怕苦硬難入。",
    "X69n1357_002:0471a03": "參取管須徹去。不見睦州道。未得箇入頭須得箇入",
    "X69n1357_002:0471a04": "頭處。若得箇入頭處不得辜負老僧。既操誠日久。大",
    "X69n1357_002:0471a05": "經鉗鎚洪鑪煅煉。日近日親田地穩密。只更辦悠久",
    "X69n1357_002:0471a06": "管帶。使如證如悟始終無間。世法佛法打成一片。物",
    "X69n1357_002:0471a07": "物頭頭有出身處。不墮塵機不為物轉。閙市裏十字",
    "X69n1357_002:0471a08": "街頭活浩之中正好著力也。",
    "X69n1357_002:0471a09": "五祖老師平昔為人最捷徑。每示徒多舉古德有漏",
    "X69n1357_002:0471a10": "笊籬。無漏木杓。大乘井索。小乘錢貫。覿面相呈時如",
    "X69n1357_002:0471a11": "何。分付典座如何是玄旨。壁上掛錢財。謂學人你若",
    "X69n1357_002:0471a12": "使與麼會得徹底去。便可罷參。所謂唯此一事實。直",
    "X69n1357_002:0471a13": "得赤心片片不隔一絲髮許。若真究得到此田地。始",
    "X69n1357_002:0471a14": "堪提持綱宗傳正法眼也。",
    "X69n1357_002:0471a15": "示昇禪人",
    "X69n1357_002:0471a16": "參問之要在專一。不強作為只守本分。須根脚有透",
    "X69n1357_002:0471a17": "脫處。明見本來面目。蹋著本地風光。初不改移尋常",
    "X69n1357_002:0471a18": "行履而表裏一如。任運施為不立奇特。與汎常人無",
    "X69n1357_002:0471a19": "以異。喚作絕學無為閑靜道人。而自處之際不露心",
    "X69n1357_002:0471a20": "迹。直得諸天捧花無路。魔外潛窺不見。始是朴實頭",
    "X69n1357_002:0471a21": "著實處也。養來養去日久歲深。世法佛法打成一片。",
    "X69n1357_002:0471a22": "混融無際力用現成。透脫死生豈為難事。但患證入",
    "X69n1357_002:0471a23": "處不諦當。胸中有物則留礙也。要急相應。當須旋有",
    "X69n1357_002:0471a24": "旋消。如紅鑪著雪相似。自然廓然安靜得大解脫也。",
    "X69n1357_002:0471b01": "但自退審。親附知識不為不久。所以履踐處還有端",
    "X69n1357_002:0471b02": "的落著也未。若有落著。更疑箇甚麼。直下不起一念",
    "X69n1357_002:0471b03": "脫體承當。一處纔真千處萬處豈更別也。祖師只要",
    "X69n1357_002:0471b04": "人見性。諸佛只令人悟心。心性既真純一無雜。則四",
    "X69n1357_002:0471b05": "大五蘊六根六塵一切萬有無不皆是自己放身捨",
    "X69n1357_002:0471b06": "命處。等閑蕩蕩地。如日普照。如虗空無邊量。豈以有",
    "X69n1357_002:0471b07": "限身心返自拘局令不快活耶。",
    "X69n1357_002:0471b08": "古人十年二十年只要參透。一透之後便解作活計。",
    "X69n1357_002:0471b09": "如今豈是欠闕。但不起要情。不生執著。隨力遇緣靡",
    "X69n1357_002:0471b10": "不通徹。唯貴專一純靜。雖幹事緣亦非外物。攝歸自",
    "X69n1357_002:0471b11": "己即為妙用。八萬塵勞即時化作八萬波羅蜜。更不",
    "X69n1357_002:0471b12": "須別參知識。於日用中度無量數眾生。成就無量數",
    "X69n1357_002:0471b13": "佛事。歷涉無量數法門。皆從自己胸中流出。豈有他",
    "X69n1357_002:0471b14": "哉。所謂百尺竿頭須進步。大千沙界現全身。",
    "X69n1357_002:0471b15": "示民上人",
    "X69n1357_002:0471b16": "學道深宜退步體究。但以死生為念。世諦無常是身",
    "X69n1357_002:0471b17": "非堅久。一息不來便是異世。他生或若論入異類。轉",
    "X69n1357_002:0471b18": "更千生萬劫無出徹處。幸而今富有春秋正好著力。",
    "X69n1357_002:0471b19": "念念趣向心心不移。向根脚覷捕到一念不生前後",
    "X69n1357_002:0471b20": "際斷處。驀然透徹如桶底子脫有歡喜處。極奧窮深。",
    "X69n1357_002:0471b21": "蹋著本地風光。明見本來面目。不疑天下老和尚舌",
    "X69n1357_002:0471b22": "頭。坐得斷把得住。以無心無為無事養之。二六時中",
    "X69n1357_002:0471b23": "更無虗過底工夫。心心不觸物。步步無處所。便是箇",
    "X69n1357_002:0471b24": "了事衲僧也。不圖名不苟利。壁立萬仞滴水滴凍。辦",
    "X69n1357_002:0471c01": "自己透脫生死事。不管諸餘。不動聲色。不驚群眾。翛",
    "X69n1357_002:0471c02": "然獨脫真出塵羅漢也。切宜信而履踐。",
    "X69n1357_002:0471c03": "昔蒙山惠明道人自黃梅趂遂盧老到大庾嶺。及之",
    "X69n1357_002:0471c04": "遂咨稟。不為衣鉢來。只為法來。盧乃令坐於磐石冥",
    "X69n1357_002:0471c05": "心。因語之云。汝但善惡都莫思量。正當恁麼時。一物",
    "X69n1357_002:0471c06": "不思。還我明上座本來面目來。明依言斂念。尋有省",
    "X69n1357_002:0471c07": "發。乃復問盧。為只這箇。為當更別有密意。盧云。我若",
    "X69n1357_002:0471c08": "向你道即不密也。只如上說。汝若會即密在汝邊矣。",
    "X69n1357_002:0471c09": "蒙山乃了了無疑。將知密意即是密印。若體得老僧",
    "X69n1357_002:0471c10": "所示。心地豁然。密印豈在別人邊。密說顯證皆只於",
    "X69n1357_002:0471c11": "剎那頃。纔生心動念即沒交涉也。",
    "X69n1357_002:0471c12": "示心道者",
    "X69n1357_002:0471c13": "有祖以來直指此一段大因緣。政為透脫生死須是",
    "X69n1357_002:0471c14": "上根利智。超言詮出情域。不以世緣彼我高低強弱",
    "X69n1357_002:0471c15": "衰榮為意。徑於自己根脚下了悟。取本來清淨寂照",
    "X69n1357_002:0471c16": "虗凝輝騰今古迥絕知見底本分事。便翛然獨立。萬",
    "X69n1357_002:0471c17": "象不能藏覆。千聖無以擬倫。等閑蕩蕩地一物不思",
    "X69n1357_002:0471c18": "一物不為。自然無欲無依超諸三昧。更說甚建立門",
    "X69n1357_002:0471c19": "戶差別作為。直下坐斷壁立千仞。凡亦不拘聖亦不",
    "X69n1357_002:0471c20": "管。方是了事衲僧。身心如枯木杇株寒灰死火乃真",
    "X69n1357_002:0471c21": "休歇也。所以從上來只貴忘懷獨得。既得之後不立",
    "X69n1357_002:0471c22": "我見不自貢高。任運縱橫如癡似兀。始稱無為無事",
    "X69n1357_002:0471c23": "道人行履。設使三五十年亦不變亦不異。至於千生",
    "X69n1357_002:0471c24": "萬劫亦只如如。所謂長久最難得人也。若一往恁麼",
    "X69n1357_002:0472a01": "信得及透得徹。不憂不能度世。跳煩惱生死坑。唯在",
    "X69n1357_002:0472a02": "當人諸根猛利。超毗盧越祖代亦不為難。此真大解",
    "X69n1357_002:0472a03": "脫門也。",
    "X69n1357_002:0472a04": "達磨祖師初來少林。九年面壁冷坐深雪之中。得箇",
    "X69n1357_002:0472a05": "可祖。洎勘證所得。只禮三拜依位而立。此豈涉許多",
    "X69n1357_002:0472a06": "言詮耶。要須直下領取。透頂透底纖芥無違。現成撲",
    "X69n1357_002:0472a07": "不破萬機莫能到。然後於無住本中流出一切融通",
    "X69n1357_002:0472a08": "無滯。百千作為皆我妙用。處處與人抽釘拔楔令各",
    "X69n1357_002:0472a09": "安穩去。豈不省要哉。",
    "X69n1357_002:0472a10": "玄沙一日見人[打-丁+舁]屍過。指而示眾。四箇死漢[打-丁+舁]一箇",
    "X69n1357_002:0472a11": "活漢。若隨情見却是玄沙自相顛倒。若以向上正眼",
    "X69n1357_002:0472a12": "離見超情。乃知玄沙為人極是親切。是故透脫須出",
    "X69n1357_002:0472a13": "他陰界。不見古德道。白雲淡泞水注滄溟。萬法本閑",
    "X69n1357_002:0472a14": "而人自閙。果是真實諦當。聊聞舉著便知落處。可以",
    "X69n1357_002:0472a15": "透脫生死。不在陰界中窒礙。如鳥出籠自由自在。自",
    "X69n1357_002:0472a16": "餘一切機用言句。只一截便休。更不落第二見也。",
    "X69n1357_002:0472a17": "示照道人　(尼)",
    "X69n1357_002:0472a18": "釋門奇特徑截超證。速與般若相應。無出禪宗。此乃",
    "X69n1357_002:0472a19": "如來最上乘清淨禪也。自靈山拈花金色頭陀微笑。",
    "X69n1357_002:0472a20": "迦文付授涅槃妙心正法眼藏教外別行單傳心印。",
    "X69n1357_002:0472a21": "歷代四七至達磨西來直指人心見性成佛。無論凡",
    "X69n1357_002:0472a22": "聖久近。但根器相投一念透脫。更不假三僧祇劫。便",
    "X69n1357_002:0472a23": "證本來圓成淨妙。調御是故游泳此宗。資大法器。從",
    "X69n1357_002:0472a24": "初立志跂步便要超卓。所謂立地成佛。蹔時斂念便",
    "X69n1357_002:0472b01": "證無生。不立前後際。不從他得。惟是自己分上猛利",
    "X69n1357_002:0472b02": "操修。如斬一綟絲。一斬一切斬。性靈瞥脫。前念是凡",
    "X69n1357_002:0472b03": "後念是聖。擬不擬凡聖一如。含吐十虗。更無方所。永",
    "X69n1357_002:0472b04": "嘉道。爭似無為實相門。一超直入如來地。",
    "X69n1357_002:0472b05": "法華會上龍女獻一珠即成正覺。豈非轉念便證妙",
    "X69n1357_002:0472b06": "果耶。蓋此法天地不能覆載。虗空不可包容。蘊在一",
    "X69n1357_002:0472b07": "切含靈根脚。為一切依倚。長時淨倮倮無處不周。但",
    "X69n1357_002:0472b08": "為情識所拘聞見所隔。妄認緣影為心四大為身。不",
    "X69n1357_002:0472b09": "能證得此正體。所以諸聖以悲願力指出示人。令一",
    "X69n1357_002:0472b10": "切群生有根器者回光返照單拈獨證去。只如龍女",
    "X69n1357_002:0472b11": "所獻之寶。即今在甚處。若纔舉著便和坐子承當得。",
    "X69n1357_002:0472b12": "終不向語言中作解會。心機意想裏作窠窟。便與靈",
    "X69n1357_002:0472b13": "山無垢世界無二無別也。從上來唯貴最初一念。最",
    "X69n1357_002:0472b14": "初一句念未生聲未發。直下截斷千聖靈機。萬靈印",
    "X69n1357_002:0472b15": "契一時劃破。可不是脫灑自由得大自在要妙處耶。",
    "X69n1357_002:0472b16": "龐居士問馬大師。不與萬法為侶是什麼人。馬師云",
    "X69n1357_002:0472b17": "待汝一口吸盡西江水即向汝道。此箇公案多有涉",
    "X69n1357_002:0472b18": "唇吻商量作機境解會。殊不稟宗猷也。要須是箇生",
    "X69n1357_002:0472b19": "鐵鑄就底方能逆流超證。乃解翻却二老鐵船。始到",
    "X69n1357_002:0472b20": "壁立萬仞處。方知無許多事。",
    "X69n1357_002:0472b21": "示倫上人",
    "X69n1357_002:0472b22": "一切有心。天地懸隔酌然。如今透關不得。只為心多",
    "X69n1357_002:0472b23": "執重。若脫然摒當到無心之地。一切妄染情習俱盡。",
    "X69n1357_002:0472b24": "知見解礙都銷。更有甚事。是故南泉云平常心是道。",
    "X69n1357_002:0472c01": "然纔起念待要平常。早乖差了也。此最為微細難湊",
    "X69n1357_002:0472c02": "處。沒量大人到箇裏踟蹰。何況學地。直須抵死謾生",
    "X69n1357_002:0472c03": "咬嚼教斷。直似大死底人絕氣息然後甦醒。始知廓",
    "X69n1357_002:0472c04": "同太虗。方到脚蹋實地深證此事。明得徹。信得及。等",
    "X69n1357_002:0472c05": "閑蕩蕩地百不知百不會。纔至築著便轉轆轆。更無",
    "X69n1357_002:0472c06": "拘制亦無方所。要用便用要行即行。更有甚得失是",
    "X69n1357_002:0472c07": "非。通上徹下一時收攝。此無心境界豈是容易履踐",
    "X69n1357_002:0472c08": "湊泊。要須是箇人始得。若未如此。當須放下身心。教",
    "X69n1357_002:0472c09": "冥然地無一毫許依倚。覰來覰去日久歲深。自然蓋",
    "X69n1357_002:0472c10": "天蓋地觸處現成。未有天生釋迦自然彌勒。阿那箇",
    "X69n1357_002:0472c11": "在娘肚裏便會。直應快著精彩。時不待人。驀然一咬",
    "X69n1357_002:0472c12": "咬斷也不柰你何。大丈夫須到自得自由自在處始得。",
    "X69n1357_002:0472c13": "示正上人",
    "X69n1357_002:0472c14": "參請固欲利根乘機便領。初無凝滯。亦須深信純熟",
    "X69n1357_002:0472c15": "取効長久。向衣單下作工夫。所謂休去歇去。唇上醭",
    "X69n1357_002:0472c16": "生去。如古廟香爐去。蓋此乃透脫生死超凡情越彼",
    "X69n1357_002:0472c17": "岸。尤宜大忘人間雜務。辯利聦明未出世間只增虗",
    "X69n1357_002:0472c18": "妄。祖師西來唱此一段。要人直下徹證。了却無始無",
    "X69n1357_002:0472c19": "明住地令淨盡無遺。明證本地風光。明見本來面目。",
    "X69n1357_002:0472c20": "雖千聖萬聖出來不移易絲毫許。謂之直指人心見",
    "X69n1357_002:0472c21": "性成佛。豈可只隨言逐句作機境事路布。圖廣知見",
    "X69n1357_002:0472c22": "待欲勝人而取名利哉。固非此理。既是有志之士。一",
    "X69n1357_002:0472c23": "等蹋破草鞋須究箇徹頭處。只如僧問雲門如何是",
    "X69n1357_002:0472c24": "諸佛出身處。對云東山水上行。他豈不是徹了恁麼",
    "X69n1357_002:0473a01": "道一葉落合知秋。更待言句上生言句。知解上作知",
    "X69n1357_002:0473a02": "解。爭得徹去。若體得雲門此意。古今言句一時穿過。",
    "X69n1357_002:0473a03": "但辦肯心與麼靠將去。甕裏豈曾走鱉。是故古德云。",
    "X69n1357_002:0473a04": "靈利漢聊聞舉著剔起便行。",
    "X69n1357_002:0473a05": "示性然居士",
    "X69n1357_002:0473a06": "道山性與道合。喜恬靜不尚藻飾。宿蘊深信尤慕玄",
    "X69n1357_002:0473a07": "學。每宴寂通宵徹夕冥默。內照瑩徹如冰壺玉鑑表",
    "X69n1357_002:0473a08": "裏洞然。而蔬食長齋究向上宗乘。徧參知識一以誠",
    "X69n1357_002:0473a09": "至。探窮有年歲矣。始則循見歷語句合頭窠窟八穴",
    "X69n1357_002:0473a10": "七穿游歷築底。其志愈確。驀地脫去。直徹佛祖心性",
    "X69n1357_002:0473a11": "淵源。深入理妙踐履。說宗二通。融攝涅槃生死。到身",
    "X69n1357_002:0473a12": "心一如勝淨之地。機智增明頓轡自樂。久之猶不自",
    "X69n1357_002:0473a13": "已。圖就諸方達道上上大機。碎佛見法見。大用明了",
    "X69n1357_002:0473a14": "上頭關捩。展拓烹煅鑪鞴。擺撥玄妙擇摒廉纖。提持",
    "X69n1357_002:0473a15": "殺活綱宗。超脫聖賢閫域。正到辯邪正識休咎知進",
    "X69n1357_002:0473a16": "退別機宜誠實之地。恰欲整安閑之車。游虗寂之境。",
    "X69n1357_002:0473a17": "徑直湊無為無事。羅籠不住呼喚不回。超毗盧越釋",
    "X69n1357_002:0473a18": "迦。莊嚴清淨自在大解脫之域。適以世緣暫時挽綴。",
    "X69n1357_002:0473a19": "渠處之亦翛然。有志之士以無量阿僧祇為頃刻。當",
    "X69n1357_002:0473a20": "亦綽然遂本源爾。乘凉相過遇紙筆作此。",
    "X69n1357_002:0473a21": "示慧空知客",
    "X69n1357_002:0473a22": "諸佛出世祖師西來。鞠其旨歸斷無他事。唯以同體",
    "X69n1357_002:0473a23": "大悲無緣等慈揭示此段大因緣。圖利根上智越格",
    "X69n1357_002:0473a24": "超宗直下領略。所謂教外別行單傳心印。是故於十",
    "X69n1357_002:0473b01": "萬眾前拈花。只有迦葉特證不覺微笑。由是釋尊付",
    "X69n1357_002:0473b02": "授。而達麼游梁歷魏尋人。在少林面壁久之。獨得二",
    "X69n1357_002:0473b03": "祖深信。立雪斷臂。一言之下安心遂傳衣鉢。此豈小",
    "X69n1357_002:0473b04": "事哉。蓋從上來皆聖賢應世主勝根強。龍象蹴蹋。源",
    "X69n1357_002:0473b05": "既淵深流不短淺。自四七二三之後。間世英靈相繼",
    "X69n1357_002:0473b06": "傑出。如思護馬師石頭寰中獨步。德山爇疏鈔。臨濟",
    "X69n1357_002:0473b07": "燒禪板。藥嶠天皇百丈黃蘗及五家宗主。各立門風",
    "X69n1357_002:0473b08": "如布縵天網。垂萬里鉤。莫不透頂透底。有過千萬人",
    "X69n1357_002:0473b09": "作略。出沒卷舒擒縱照用權實豈只守一途一轍一",
    "X69n1357_002:0473b10": "知一見。存窠臼立知解。死水裏浸殺。以實法繫綴人。",
    "X69n1357_002:0473b11": "所以徧寰海列剎相望數百年綱宗不墜。的的相承",
    "X69n1357_002:0473b12": "源源相繼。非單見淺聞皮膚幽陋所能負擔。要是蘊",
    "X69n1357_002:0473b13": "卓識奇姿跂步越佛祖器量蓋天蓋地。初出窠來迥",
    "X69n1357_002:0473b14": "然殊絕。先了却自己根脚。靠本色咬猪狗手段。大達",
    "X69n1357_002:0473b15": "宗師向順違境界透脫。辦粉骨碎身志見。圖大不圖",
    "X69n1357_002:0473b16": "細。圖遠不圖近。於千艱萬苦至難至嶮如銀山鐵壁",
    "X69n1357_002:0473b17": "處放身捨命撒手那邊承當此大事因緣絕情離見",
    "X69n1357_002:0473b18": "歇却狂機業識。闢大解脫門。了却自己生死大事。酬",
    "X69n1357_002:0473b19": "初發心志。視六根四大五蘊十二處十八界七大性",
    "X69n1357_002:0473b20": "如虗空狂花亂起亂滅。唯全稟承不思議乃祖乃佛",
    "X69n1357_002:0473b21": "所證廓徹靈明廣大虗寂金剛正體。深根寧極。餉間",
    "X69n1357_002:0473b22": "舉一毛一塵一機一句。靡不從根本中發。雖謂之大",
    "X69n1357_002:0473b23": "機大用。早是胡亂名摸了也。更向甚處著心著性著",
    "X69n1357_002:0473b24": "玄著妙著理著事。到箇裏如紅鑪上一點雪。聞禪與",
    "X69n1357_002:0473c01": "道削迹吞聲猶未是極致。況其餘光影色聲山河大",
    "X69n1357_002:0473c02": "地露柱燈籠。眼見耳聞擔枷抱鎖。豈不見德山入門",
    "X69n1357_002:0473c03": "便棒。臨濟入門便喝。睦州現成公案。子細看來渠已",
    "X69n1357_002:0473c04": "是入泥入水老婆心切。所以道。若一向舉揚宗教。法",
    "X69n1357_002:0473c05": "堂上須草深一丈。自餘方便門軒知是不得已抑而",
    "X69n1357_002:0473c06": "為之。是皆從上來大善知識垂慈運悲作異世標榜。",
    "X69n1357_002:0473c07": "使有志之士窮到撲不破處八面玲瓏。匪唯自利亦",
    "X69n1357_002:0473c08": "以利人。傳無盡燈。續佛惠命。自唐歷五季以至國初。",
    "X69n1357_002:0473c09": "負重望據祖位龍馳虎驟奔南走北。與人拔楔抽釘",
    "X69n1357_002:0473c10": "解黏去縛者何限近世。不道無人。求全材獨脫。奮本",
    "X69n1357_002:0473c11": "分鉗鎚。啟作家鑪鞴。誠不可多得。蓋緣師因循淺陋。",
    "X69n1357_002:0473c12": "資又無深根固蔕。只圖易曉便如膠漆。使祖宗無上",
    "X69n1357_002:0473c13": "道妙高遠大機或幾乎絕矣。尚賴後昆有拔類離倫",
    "X69n1357_002:0473c14": "底。與古為儔不顧是非。得喪彼我取捨。以鐵石心辦",
    "X69n1357_002:0473c15": "不可卷不可移之志。攻苦食淡不怕艱難向前體究。",
    "X69n1357_002:0473c16": "可以繼芳躅續往世高風。為人間明燭。作昏衢日月。",
    "X69n1357_002:0473c17": "此私心常所渴望者也。今既憤悱圖起發。切在盡始",
    "X69n1357_002:0473c18": "盡終。擇海上具殺人不眨眼手段宗師。圖取徹去則",
    "X69n1357_002:0473c19": "豈唯酬自己超方本心。抑亦於佛法大海出一隻手。",
    "X69n1357_002:0473c20": "矧此門絕人我離愛憎。只貴正知正見。安在乎論誰",
    "X69n1357_002:0473c21": "家之子哉。等是曹溪門下。何有彼宗此派於其間也。",
    "X69n1357_002:0473c22": "示張直殿",
    "X69n1357_002:0473c23": "契證佛祖道妙。最宜上智利根忘懷體究。不墮機境",
    "X69n1357_002:0473c24": "直下拔萃超群。虗心領略直得圜明廣照。透地通天",
    "X69n1357_002:0474a01": "徹生死根源。出葛藤路布。胸中灑落一念不生前後",
    "X69n1357_002:0474a02": "際斷。一句當陽脫去解會。諦實取證了無疑惑。如昔",
    "X69n1357_002:0474a03": "則老問青林如何是佛。對云丙丁童子來求火。渠便",
    "X69n1357_002:0474a04": "入語言作道理。便謂丙丁是火更來求火。如我是佛",
    "X69n1357_002:0474a05": "更去問佛。及至法眼究窮撥正。他即大不信。及翻然",
    "X69n1357_002:0474a06": "投誠。法眼亦只如前云云。渠大悟。蓋當風證驗始解",
    "X69n1357_002:0474a07": "回光。更不作惡知惡解。當下如暗得燈如貧獲寶。此",
    "X69n1357_002:0474a08": "豈小事哉。誠實諦信千萬億劫長得受用。是故道本",
    "X69n1357_002:0474a09": "無言因言顯道。若得此道斷不在言句上。後番纔有",
    "X69n1357_002:0474a10": "言句。知得底裏便七縱八橫顛來倒去。脚蹋實地。廼",
    "X69n1357_002:0474a11": "不隨語生解。遂能自在出沒予奪。莫不窮源極本。從",
    "X69n1357_002:0474a12": "上大達之士無不經此場地琢磨煅煉方堪行持。但",
    "X69n1357_002:0474a13": "熟處放教生。生處弄令熟。悠久得大機大用。見一切",
    "X69n1357_002:0474a14": "萬變千化皆即識得破。信得及。把得住。作得主。選甚",
    "X69n1357_002:0474a15": "放光動地。千百萬億佛來也不消箇了字。巖頭云。却",
    "X69n1357_002:0474a16": "物為上。逐物為下。若論戰也箇箇力在轉處。唯向上",
    "X69n1357_002:0474a17": "轉不落下風。便是急著眼處也。擬議不來。便喚却眼",
    "X69n1357_002:0474a18": "睛也。正宜快斷割取。久之純熟。與摩詰龐老無以異。",
    "X69n1357_002:0474a19": "示胡尚書悟性勸善文",
    "X69n1357_002:0474a20": "人人脚跟下本有此段大光明虗徹靈通。謂之本地",
    "X69n1357_002:0474a21": "風光。生佛未具圓融無際。在自己方寸中。為四大五",
    "X69n1357_002:0474a22": "蘊之主。初無污染本性凝寂。但為妄想倐起翳障之。",
    "X69n1357_002:0474a23": "束於六根六塵為根塵相對黏膩執著。取一切境界",
    "X69n1357_002:0474a24": "生一切妄念。汩沒生死塵勞不得解脫。是故諸佛祖",
    "X69n1357_002:0474b01": "師悟此真源洞達根本。憫諸沉淪。起大悲心出興于",
    "X69n1357_002:0474b02": "世正為此耳。達磨西來教外別行亦為此耳。只貴大",
    "X69n1357_002:0474b03": "根利智回光返照。於一念不生處明悟此心。況此心",
    "X69n1357_002:0474b04": "能生一切世出世間法。長時印定方寸。孤迥迥活鱍",
    "X69n1357_002:0474b05": "鱍。纔生心動念即昧却此本明也。如今要直截易透。",
    "X69n1357_002:0474b06": "但放教身心空勞勞地。虗而靈寂而照。內忘己見外",
    "X69n1357_002:0474b07": "絕纖塵。內外洞然唯一真實。眼耳鼻舌身意色聲香",
    "X69n1357_002:0474b08": "味觸法皆依他建立。他能透脫超越得如許萬緣。而",
    "X69n1357_002:0474b09": "如許萬緣初無定相。唯仗此光轉變。苟信得此一片",
    "X69n1357_002:0474b10": "田地及。則一了一切了。一明一切明。便能隨所作為",
    "X69n1357_002:0474b11": "皆是透頂透底大解脫金剛正體也。要須先悟了此",
    "X69n1357_002:0474b12": "心。然後修一切善。豈不見白樂天問鳥窠如何是道。",
    "X69n1357_002:0474b13": "窠云諸惡莫作眾善奉行。白云三歲孩兒也道得。窠",
    "X69n1357_002:0474b14": "云。三歲孩兒雖道得。八十老翁行不得。故應探過正",
    "X69n1357_002:0474b15": "要修行如目足相資。若能不作諸惡精修眾善。只持",
    "X69n1357_002:0474b16": "五戒十善之人亦可以不淪墜。何況先悟妙明真心",
    "X69n1357_002:0474b17": "堅固正體。然後隨力修行作諸善行。令一切人不迷",
    "X69n1357_002:0474b18": "因果。知地獄天堂之因皆自本心作成。當平持此心。",
    "X69n1357_002:0474b19": "無我人無愛憎無取舍無得失。漸漸長養三十二十",
    "X69n1357_002:0474b20": "年。逢順違境界得不退轉。到生死之際自然翛然無",
    "X69n1357_002:0474b21": "諸怖畏。所謂理須頓悟事要漸修。多見學佛之儔唯",
    "X69n1357_002:0474b22": "以世智辯聦。於佛祖言教中逴掠奇妙語句。以資譚",
    "X69n1357_002:0474b23": "柄逞能逞解。此非正見也。應當棄舍。冥心靜坐忘緣",
    "X69n1357_002:0474b24": "體究。逗到徹底玲瓏。於自家無價無盡寶藏中運出。",
    "X69n1357_002:0474c01": "何有不真實者哉。却須先悟了本來。明見即心即佛",
    "X69n1357_002:0474c02": "正體。離諸妄緣。翛然澄淨。然後奉行一切眾善。起大",
    "X69n1357_002:0474c03": "悲饒益有情。隨所作為皆是平等無我無著。妙智顯",
    "X69n1357_002:0474c04": "發通徹本體。善行豈不妙哉。所以道。但辦肯心必不",
    "X69n1357_002:0474c05": "相賺。以悟為則莫嫌遲晚。珍重。",
    "X69n1357_002:0474c06": "示張宣機學士",
    "X69n1357_002:0474c07": "從上大達之士單提密傳此最上獨脫一著子極為",
    "X69n1357_002:0474c08": "省要。唯務利根上智機應相投直下領略。幾時有如",
    "X69n1357_002:0474c09": "許般次向上向下理性玄妙正偏主賓語言作用。纔",
    "X69n1357_002:0474c10": "生解會即被覉勒更無自由分。是故本分作家終不",
    "X69n1357_002:0474c11": "上人釣鉤落人圈圚。唯自洞明照了。胸次不留毫髮。",
    "X69n1357_002:0474c12": "超然孤高。不與萬法為侶。不與千聖同廛。脫白露淨",
    "X69n1357_002:0474c13": "湛然虗凝。至於涉緣應機如飛劒輪。如聚猛火。安可",
    "X69n1357_002:0474c14": "近傍。語默有無動靜彼我一併截斷。是故道末後一",
    "X69n1357_002:0474c15": "句始到牢關。把斷要津不通凡聖。不得已謂之一句。",
    "X69n1357_002:0474c16": "謂之正位。謂之頂門。謂之金剛王。纔得此意歷落通",
    "X69n1357_002:0474c17": "透。情塵意想見解勝智自然銷融。時中寬廣獲大自",
    "X69n1357_002:0474c18": "在。以此修身行己。以此定國安邦。澤及生民位望轉",
    "X69n1357_002:0474c19": "隆心術愈正。而能不居其功不有其德。萬世一時萬",
    "X69n1357_002:0474c20": "年一念。十方猶目擊。造化握掌中。只是箇轉物。回天",
    "X69n1357_002:0474c21": "易地納須彌於芥中。擲大千於方外。豈難為哉。既已",
    "X69n1357_002:0474c22": "深諦。更資淘煉。使轉有力量而不勞神。泰然大定豈",
    "X69n1357_002:0474c23": "止窮此生。盡未來際罔不資此。遇同道同證不舉而",
    "X69n1357_002:0474c24": "知不言而契。捨此置而勿論可也。傳曰。如來有密語。",
    "X69n1357_002:0475a01": "迦葉不覆藏。獨迦葉能不覆藏。廼所以為密爾。",
    "X69n1357_002:0475a02": "示同龕居士傅申之",
    "X69n1357_002:0475a03": "學士大夫相見多論理性差近根本即廣知見該涉",
    "X69n1357_002:0475a04": "玄妙。通天人之際。會同三教。為通儒以之著述。欲垂",
    "X69n1357_002:0475a05": "名異世。頗顧踐履立節。退聽修賢業有至膚淺要涉",
    "X69n1357_002:0475a06": "獵以資談柄。尚口好勝用伏同列增長我見。皆非正",
    "X69n1357_002:0475a07": "因。雖賢於拍盲。不知信向。任自己單見淺聞而生毀",
    "X69n1357_002:0475a08": "訾。昧果迷因墮入流俗者。然比之真實虗心潔己。刻",
    "X69n1357_002:0475a09": "苦退步忘懷契證脚蹋實地。透根塵絕伎倆。與古為",
    "X69n1357_002:0475a10": "儔。如維摩大士給孤長者之流。克證道果超世出世。",
    "X69n1357_002:0475a11": "只如唐朝裴相國陸亘大夫陳操尚書王敬常侍于",
    "X69n1357_002:0475a12": "襄陽李習之鄭愚韋宙。莫不悉心體究。盡平生得受",
    "X69n1357_002:0475a13": "用我宗。尤洞明出沒窮深極奧。楊大年內翰李駙馬",
    "X69n1357_002:0475a14": "都尉便可與龐居士並驅。蓋具大力量。在仕路不捨",
    "X69n1357_002:0475a15": "宰官游方之外。提佛祖巴鼻。鉗鎚世人。操同事攝。向",
    "X69n1357_002:0475a16": "鴛鷺行中出。作方面與大宗師為內外護。豈非夙昔",
    "X69n1357_002:0475a17": "承靈山記莂。發百劫千生煉磨願行。而闡如是機緣",
    "X69n1357_002:0475a18": "耶。近世佛法雖澆漓。而衣冠貴胄深信者極夥。殊有",
    "X69n1357_002:0475a19": "古風。要是前三流中相半儻。有志乎此段。須攀上上",
    "X69n1357_002:0475a20": "大機。勿作中下體度。則超凡出塵得大解脫為不難。",
    "X69n1357_002:0475a21": "唯是專一久長。逢境界惡緣直截撥斷。所謂假使鐵",
    "X69n1357_002:0475a22": "輪頂上旋。定慧圓明終不失。",
    "X69n1357_002:0475a23": "李渤拾遺出守九江。與拭眼歸宗相值一面投契。一",
    "X69n1357_002:0475a24": "日驀問。教中道芥子納須彌豈有是理耶。歸宗云。人",
    "X69n1357_002:0475b01": "傳公為李萬卷是不。對曰然。宗云。觀公身不滿三尺。",
    "X69n1357_002:0475b02": "萬卷書甚處著。李即領旨。此豈可與著相執情守見",
    "X69n1357_002:0475b03": "者論量哉。要是因指見月。忘筌罤得魚兔者根器。乃",
    "X69n1357_002:0475b04": "可以不守方便窠窟爾。直一舉便知落處。然後頴脫",
    "X69n1357_002:0475b05": "到七通八達之地。顯大受用矣。",
    "X69n1357_002:0475b06": "韓文公問大顛。愈公務事繁。佛法省要處請師一言。",
    "X69n1357_002:0475b07": "顛只據坐。公罔然。是時三平侍立。即撫禪床一下云。",
    "X69n1357_002:0475b08": "侍郎。和尚道先以定動。後以智㧞。文公大喜曰。禪師",
    "X69n1357_002:0475b09": "佛法峭峻。愈却於侍者處有箇入處。利根種性一撥",
    "X69n1357_002:0475b10": "便轉。看他師資互作方便。向不可名不可言處發揮。",
    "X69n1357_002:0475b11": "非韓公俊快安能領略。所謂揮斤者敏手。亦須受斤",
    "X69n1357_002:0475b12": "者有不動之質。然後二俱入妙。不然則成一場漏逗",
    "X69n1357_002:0475b13": "爾。觀此那假日日入室朝朝咨參。是故昔人隔江招",
    "X69n1357_002:0475b14": "扇渠便橫趨而領。今恁麼形紙墨。廼知而故犯也。",
    "X69n1357_002:0475b15": "示黃聲叔",
    "X69n1357_002:0475b16": "相逢不拈出。舉意便知有。子細點檢已是涉水拖泥。",
    "X69n1357_002:0475b17": "況其餘周遮。則通人分上宜乎峭絕。豈容紛拏。蓋此",
    "X69n1357_002:0475b18": "箇獨許灑灑落落。雖電卷星馳未免蹉過。只恁麼舉",
    "X69n1357_002:0475b19": "覺。過犯彌天。如未相逢未舉意時。直下領略。存乎其",
    "X69n1357_002:0475b20": "人。不可更教形文彩作知解去也。珍重珍重。",
    "X69n1357_002:0475b21": "示曾待制",
    "X69n1357_002:0475b22": "僧問趙州如何是祖師西來意。州云庭前栢樹子。天",
    "X69n1357_002:0475b23": "下參問以為模範。作異解者極多。唯直透不依倚不",
    "X69n1357_002:0475b24": "作知見便能痛領。纔有毫髮見刺則黑漫漫地。豈不",
    "X69n1357_002:0475c01": "見法眼舉問覺鐵觜。趙州有箇庭前栢樹子話是不。",
    "X69n1357_002:0475c02": "覺云和尚莫謗先師。先師無此語。但恁麼體究。便是",
    "X69n1357_002:0475c03": "古人直截處也。",
    "X69n1357_002:0475c04": "嚴陽尊者問趙州。一物不將來時如何。州云放下著。",
    "X69n1357_002:0475c05": "者云。一物不將來。未審放下箇什麼。州云看你放不",
    "X69n1357_002:0475c06": "下。嚴陽遂大悟。後來南禪師有頌云。一物不將來。兩",
    "X69n1357_002:0475c07": "肩擔不起。言下忽知非。心中無限喜。毒惡既忘懷。蛇",
    "X69n1357_002:0475c08": "虎為知己。寥寥千百年。清風猶未已。但試自頻舉一",
    "X69n1357_002:0475c09": "物不將來時如何。州云放下著。驀然便省也不難。僧",
    "X69n1357_002:0475c10": "問雲門。不起一念還有過也無。門云須彌山。此又直",
    "X69n1357_002:0475c11": "截省要也。無事虗心靜慮。且下鈍工夫只管舉看。久",
    "X69n1357_002:0475c12": "之當自有入處。",
    "X69n1357_002:0475c13": "示呂學士",
    "X69n1357_002:0475c14": "初祖達麼到梁見武帝。合下只用箇頂[寧*頁]上一著子。",
    "X69n1357_002:0475c15": "而武帝不薦。使人到今扼腕。後來多少人汩泥汩水",
    "X69n1357_002:0475c16": "去它脚迹尋卜度。作百千異解。要且不曾夢見。只是",
    "X69n1357_002:0475c17": "機緣上生機緣。見解上起見解。所以道劒去遠矣爾",
    "X69n1357_002:0475c18": "方刻舟。當時能截斷箇胡漢。則不到帶累人處。所謂",
    "X69n1357_002:0475c19": "知恩方解報恩。且作麼生截得它斷。",
    "X69n1357_002:0475c20": "寄蜀守蘇仲虎",
    "X69n1357_002:0475c21": "大法本平常。在利根精敏寬通。不作聦明了之為易",
    "X69n1357_002:0475c22": "入。每患知見太多。遂汩此源轉窮轉遠莫能透徹。若",
    "X69n1357_002:0475c23": "一切平心心亦了不可得泯然自盡。則本性圓明混",
    "X69n1357_002:0475c24": "成不假造作。截流深證。無過與不及處。乃造天真機",
    "X69n1357_002:0476a01": "要。所謂著手心頭便判是也。日用之間常令成現。豈",
    "X69n1357_002:0476a02": "不泰定哉。古人悟心。悟此心也。發機。發此機也。自可",
    "X69n1357_002:0476a03": "萬世不移。只守閑閑地超然獨得。更無對待。若有對",
    "X69n1357_002:0476a04": "待則成兩立。便有彼我得失。莫能脚蹋實地更進一",
    "X69n1357_002:0476a05": "步一法不立。然後怗妥明見本來人。去却胸中物。喪",
    "X69n1357_002:0476a06": "却目前機。脫體安穩永離退轉。得無所畏方便。可以",
    "X69n1357_002:0476a07": "拯濟群靈。政須長久相續無間乃善。",
    "X69n1357_002:0476a09": "佛果圜悟真覺禪師心要卷上終"
}