{
    "T10n0279_070:0378a21": "大方廣佛華嚴經卷第七十",
    "T10n0279_070:0378a23": "于闐國三藏實叉難陀奉　制譯",
    "T10n0279_070:0378a24": "之十一入法界品第三十九之十一",
    "T10n0279_070:0378a25": "爾時，善財童子於喜目觀察眾生夜神所，聞",
    "T10n0279_070:0378a26": "普喜幢解脫門，信解趣入，了知隨順，思惟修",
    "T10n0279_070:0378a27": "習，念善知識所有教誨，心無暫捨，諸根不散，",
    "T10n0279_070:0378a28": "一心願得見善知識，普於十方勤求匪懈，願",
    "T10n0279_070:0378a29": "常親近生諸功德，與善知識同一善根，得善",
    "T10n0279_070:0378b01": "知識巧方便行，依善知識入精進海，於無量",
    "T10n0279_070:0378b02": "劫常不遠離。作是願已，往詣普救眾生妙德",
    "T10n0279_070:0378b03": "夜神所。時，彼夜神為善財童子示現菩薩",
    "T10n0279_070:0378b04": "調伏眾生解脫神力，以諸相好莊嚴其身，於",
    "T10n0279_070:0378b05": "兩眉間放大光明，名：智燈普照清淨幢，無量",
    "T10n0279_070:0378b06": "光明以為眷屬，其光普照一切世間。照世間",
    "T10n0279_070:0378b07": "已，入善財頂，充滿其身。善財爾時即得究竟",
    "T10n0279_070:0378b08": "清淨輪三昧。得此三昧已，悉見二神兩處中",
    "T10n0279_070:0378b09": "間，所有一切地塵、水塵及以火塵，金剛摩尼",
    "T10n0279_070:0378b10": "眾寶微塵，華香、瓔珞、諸莊嚴具，如是一切所",
    "T10n0279_070:0378b11": "有微塵，一一塵中各見佛剎微塵數世界成",
    "T10n0279_070:0378b12": "壞。及見一切地、水、火、風諸大積聚。亦見一切",
    "T10n0279_070:0378b13": "世界接連，皆以地輪任持而住。種種山海、種",
    "T10n0279_070:0378b14": "種河池、種種樹林、種種宮殿，所謂：天宮殿、龍",
    "T10n0279_070:0378b15": "宮殿、夜叉宮殿，乃至摩睺羅伽、人、非人等宮",
    "T10n0279_070:0378b16": "殿屋宅，地獄、畜生、閻羅王界一切住處，諸趣",
    "T10n0279_070:0378b17": "輪轉，生死往來，隨業受報，各各差別，靡不悉",
    "T10n0279_070:0378b18": "見。又見一切世界差別。所謂：或有世界雜穢，",
    "T10n0279_070:0378b19": "或有世界清淨，或有世界趣雜穢，或有世界",
    "T10n0279_070:0378b20": "趣清淨，或有世界雜穢清淨，或有世界清淨",
    "T10n0279_070:0378b21": "雜穢，或有世界一向清淨，或有世界其形平",
    "T10n0279_070:0378b22": "正，或有覆住，或有側住。如是等一切世界一",
    "T10n0279_070:0378b23": "切趣中，悉見此普救眾生夜神，於一切時一",
    "T10n0279_070:0378b24": "切處，隨諸眾生形貌、言辭、行解差別，以方",
    "T10n0279_070:0378b25": "便力普現其前，隨宜化度，令地獄眾生免諸",
    "T10n0279_070:0378b26": "苦毒，令畜生眾生不相食噉，令餓鬼眾生無",
    "T10n0279_070:0378b27": "有飢渴，令諸龍等離一切怖，令欲界眾生離",
    "T10n0279_070:0378b28": "欲界苦，令人趣眾生離暗夜怖、毀呰怖、惡",
    "T10n0279_070:0378b29": "名怖、大眾怖、不活怖、死怖、惡道怖、斷善根",
    "T10n0279_070:0378c01": "怖、退菩提心怖、遇惡知識怖、離善知識怖、墮",
    "T10n0279_070:0378c02": "二乘地怖、種種生死怖、異類眾生同住怖、惡",
    "T10n0279_070:0378c03": "時受生怖、惡種族中受生怖、造惡業怖、業",
    "T10n0279_070:0378c04": "煩惱障怖、執著諸想繫縛怖，如是等怖悉",
    "T10n0279_070:0378c05": "令捨離。又見一切眾生，卵生、胎生、濕生、化",
    "T10n0279_070:0378c06": "生，有色、無色，有想、無想，非有想、非無想，普現",
    "T10n0279_070:0378c07": "其前，常勤救護，為成就菩薩大願力故，深入",
    "T10n0279_070:0378c08": "菩薩三昧力故，堅固菩薩神通力故，出生普",
    "T10n0279_070:0378c09": "賢行願力故，增廣菩薩大悲海故，得普覆眾",
    "T10n0279_070:0378c10": "生無礙大慈故，得普與眾生無量喜樂故，得",
    "T10n0279_070:0378c11": "普攝一切眾生智慧方便故，得菩薩廣大解",
    "T10n0279_070:0378c12": "脫自在神通故，嚴淨一切佛剎故，覺了一切",
    "T10n0279_070:0378c13": "諸法故，供養一切諸佛故，受持一切佛教故，",
    "T10n0279_070:0378c14": "積集一切善根修一切妙行故，入一切眾生",
    "T10n0279_070:0378c15": "心海而無障礙故，知一切眾生諸根教化成",
    "T10n0279_070:0378c16": "熟故，淨一切眾生信解除其惡障故，破一切",
    "T10n0279_070:0378c17": "眾生無知黑闇故，令得一切智清淨光明故。",
    "T10n0279_070:0378c18": "時，善財童子見此夜神如是神力不可思議",
    "T10n0279_070:0378c19": "甚深境界，普現調伏一切眾生菩薩解脫已，",
    "T10n0279_070:0378c20": "歡喜無量，頭面作禮，一心瞻仰。時，彼夜神即",
    "T10n0279_070:0378c21": "捨菩薩莊嚴之相，還復本形，而不捨其自在",
    "T10n0279_070:0378c22": "神力。爾時，善財童子恭敬合掌，却住一面，",
    "T10n0279_070:0378c23": "以偈讚曰：",
    "T10n0279_070:0378c24": "「我善財得見，　　如是大神力，",
    "T10n0279_070:0378c25": "其心生歡喜，　　說偈而讚歎。",
    "T10n0279_070:0378c26": "我見尊妙身，　　眾相以莊嚴；",
    "T10n0279_070:0378c27": "譬如空中星，　　一切悉嚴淨。",
    "T10n0279_070:0378c28": "所放殊勝光，　　無量剎塵數；",
    "T10n0279_070:0378c29": "種種微妙色，　　普照於十方。",
    "T10n0279_070:0379a01": "一一毛孔放，　　眾生心數光；",
    "T10n0279_070:0379a02": "一一光明端，　　皆出寶蓮華；",
    "T10n0279_070:0379a03": "華中出化身，　　能滅眾生苦；",
    "T10n0279_070:0379a04": "光中出妙香，　　普熏於眾生；",
    "T10n0279_070:0379a05": "復雨種種華，　　供養一切佛。",
    "T10n0279_070:0379a06": "兩眉放妙光，　　量與須彌等，",
    "T10n0279_070:0379a07": "普觸諸含識，　　令滅愚癡闇。",
    "T10n0279_070:0379a08": "口放清淨光，　　譬如無量日，",
    "T10n0279_070:0379a09": "普照於廣大，　　毘盧舍那境。",
    "T10n0279_070:0379a10": "眼放清淨光，　　譬如無量月，",
    "T10n0279_070:0379a11": "普照十方剎，　　悉滅世癡翳。",
    "T10n0279_070:0379a12": "現化種種身，　　相狀等眾生，",
    "T10n0279_070:0379a13": "充滿十方界，　　度脫三有海。",
    "T10n0279_070:0379a14": "妙身遍十方，　　普現眾生前，",
    "T10n0279_070:0379a15": "滅除水火賊，　　王等一切怖。",
    "T10n0279_070:0379a16": "我承喜目教，　　今得詣尊所，",
    "T10n0279_070:0379a17": "見尊眉間相，　　放大清淨光，",
    "T10n0279_070:0379a18": "普照十方海，　　悉滅一切闇，",
    "T10n0279_070:0379a19": "顯現神通力，　　而來入我身。",
    "T10n0279_070:0379a20": "我遇圓滿光，　　心生大歡喜，",
    "T10n0279_070:0379a21": "得總持三昧，　　普見十方佛。",
    "T10n0279_070:0379a22": "我於所經處，　　悉見諸微塵，",
    "T10n0279_070:0379a23": "一一微塵中，　　各見塵數剎。",
    "T10n0279_070:0379a24": "或有無量剎，　　一切咸濁穢，",
    "T10n0279_070:0379a25": "眾生受諸苦，　　常悲歎號泣。",
    "T10n0279_070:0379a26": "或有染淨剎，　　少樂多憂苦；",
    "T10n0279_070:0379a27": "示現三乘像，　　往彼而救度。",
    "T10n0279_070:0379a28": "或有淨染剎，　　眾生所樂見，",
    "T10n0279_070:0379a29": "菩薩常充滿，　　住持諸佛法。",
    "T10n0279_070:0379b01": "一一微塵中，　　無量淨剎海；",
    "T10n0279_070:0379b02": "毘盧遮那佛，　　往劫所嚴淨。",
    "T10n0279_070:0379b03": "佛於一切剎，　　悉坐菩提樹，",
    "T10n0279_070:0379b04": "成道轉法輪，　　度脫諸群生。",
    "T10n0279_070:0379b05": "我見普救天，　　於彼無量剎，",
    "T10n0279_070:0379b06": "一切諸佛所，　　普皆往供養。」",
    "T10n0279_070:0379b07": "爾時，善財童子說此頌已，白普救眾生妙德",
    "T10n0279_070:0379b08": "夜神言：「天神！今此解脫甚深希有！其名何等？",
    "T10n0279_070:0379b09": "得此解脫其已久如？修何等行而得清淨？」夜",
    "T10n0279_070:0379b10": "神言：「善男子！是處難知，諸天及人、一切二乘",
    "T10n0279_070:0379b11": "所不能測。何以故？此是住普賢菩薩行者境",
    "T10n0279_070:0379b12": "界故，住大悲藏者境界故，救護一切眾生",
    "T10n0279_070:0379b13": "者境界故，能淨一切三惡八難者境界故，能",
    "T10n0279_070:0379b14": "於一切佛剎中紹隆佛種不斷者境界故，能",
    "T10n0279_070:0379b15": "住持一切佛法者境界故，能於一切劫修菩",
    "T10n0279_070:0379b16": "薩行成滿大願海者境界故，能於一切法界",
    "T10n0279_070:0379b17": "海以清淨智光滅無明闇障者境界故，能以",
    "T10n0279_070:0379b18": "一念智慧光明普照一切三世方便海者境界",
    "T10n0279_070:0379b19": "故。我承佛力，今為汝說。「善男子！乃往古世，",
    "T10n0279_070:0379b20": "過佛剎微塵數劫，爾時有劫，名：圓滿清淨，世",
    "T10n0279_070:0379b21": "界名：毘盧遮那大威德，有須彌山微塵數如",
    "T10n0279_070:0379b22": "來於中出現。其佛世界，以一切香王摩尼",
    "T10n0279_070:0379b23": "寶為體，眾寶莊嚴，住無垢光明摩尼王海上。",
    "T10n0279_070:0379b24": "其形正圓，淨穢合成，一切嚴具帳雲而覆",
    "T10n0279_070:0379b25": "其上，一切莊嚴摩尼輪山千匝圍遶。有十",
    "T10n0279_070:0379b26": "萬億那由他四天下皆妙莊嚴，或有四天下",
    "T10n0279_070:0379b27": "惡業眾生於中止住，或有四天下雜業眾生",
    "T10n0279_070:0379b28": "於中止住，或有四天下善根眾生於中止住，",
    "T10n0279_070:0379b29": "或有四天下一向清淨諸大菩薩之所止住。",
    "T10n0279_070:0379c01": "「此界東際輪圍山側，有四天下，名：寶燈華幢。",
    "T10n0279_070:0379c02": "國界清淨，飲食豐足，不藉耕耘而生稻粱；宮",
    "T10n0279_070:0379c03": "殿樓閣悉皆奇妙；諸如意樹處處行列，種種",
    "T10n0279_070:0379c04": "香樹恒出香雲，種種鬘樹恒出鬘雲，種種華",
    "T10n0279_070:0379c05": "樹常雨妙華；種種寶樹出諸奇寶，無量色光",
    "T10n0279_070:0379c06": "周匝照耀；諸音樂樹出諸音樂，隨風吹動演",
    "T10n0279_070:0379c07": "妙音聲；日月光明摩尼寶王普照一切，晝",
    "T10n0279_070:0379c08": "夜受樂無時間斷。「此四天下有百萬億那",
    "T10n0279_070:0379c09": "由他諸王國土，一一國土有千大河周匝圍",
    "T10n0279_070:0379c10": "遶，一一皆以妙華覆上，隨流漂動，出天樂音，",
    "T10n0279_070:0379c11": "一切寶樹列植其岸，種種珍奇以為嚴飾，舟",
    "T10n0279_070:0379c12": "船來往稱情戲樂。一一河間有百萬億城，一",
    "T10n0279_070:0379c13": "一城有百萬億那由他聚落；如是一切城邑、",
    "T10n0279_070:0379c14": "聚落，各有無量百千億那由他宮殿園林周",
    "T10n0279_070:0379c15": "匝圍遶。「此四天下閻浮提內，有一國土，名：",
    "T10n0279_070:0379c16": "寶華燈，安隱豐樂，人民熾盛；其中眾生，具行",
    "T10n0279_070:0379c17": "十善。有轉輪王於中出現，名：毘盧遮那妙寶",
    "T10n0279_070:0379c18": "蓮華髻，於蓮華中忽然化生，三十二相以為",
    "T10n0279_070:0379c19": "嚴好，七寶具足，王四天下，恒以正法教導群",
    "T10n0279_070:0379c20": "生。王有千子，端正勇健，能伏怨敵；百萬億那",
    "T10n0279_070:0379c21": "由他宮人、采女，皆悉與王同種善根、同修",
    "T10n0279_070:0379c22": "諸行、同時誕生，端正姝妙猶如天女，身真金",
    "T10n0279_070:0379c23": "色常放光明，諸毛孔中恒出妙香；良臣、猛",
    "T10n0279_070:0379c24": "將，具足十億。王有正妃，名：圓滿面，是王女",
    "T10n0279_070:0379c25": "寶，端正殊特，皮膚金色，目髮紺青，言同梵",
    "T10n0279_070:0379c26": "音，身有天香，常放光明照千由旬。其有一女，",
    "T10n0279_070:0379c27": "名：普智焰妙德眼，形體端嚴，色相殊美，眾生",
    "T10n0279_070:0379c28": "見者情無厭足。爾時，眾生壽命無量，或有不",
    "T10n0279_070:0379c29": "定而中夭者；種種形色、種種音聲、種種名字、",
    "T10n0279_070:0380a01": "種種族姓，愚、智、勇、怯、貧、富、苦、樂，無量品類皆",
    "T10n0279_070:0380a02": "悉不同。時，或有人語餘人言：『我身端正，汝形",
    "T10n0279_070:0380a03": "鄙陋。』作是語已，遞相毀辱，集不善業；以是業",
    "T10n0279_070:0380a04": "故，壽命、色力、一切樂事悉皆損減。「時，彼城北",
    "T10n0279_070:0380a05": "有菩提樹，名：普光法雲音幢，以念念出現一",
    "T10n0279_070:0380a06": "切如來道場莊嚴堅固摩尼王而為其根，一",
    "T10n0279_070:0380a07": "切摩尼以為其幹，眾雜妙寶以為其葉，次第",
    "T10n0279_070:0380a08": "分布，並相稱可，四方上下，圓滿莊嚴；放寶光",
    "T10n0279_070:0380a09": "明，出妙音聲，說一切如來甚深境界。於彼",
    "T10n0279_070:0380a10": "樹前，有一香池，名：寶華光明，演法雷音；妙寶",
    "T10n0279_070:0380a11": "為岸，百萬億那由他寶樹圍遶，一一樹形如",
    "T10n0279_070:0380a12": "菩提樹，眾寶瓔珞周匝垂下，無量樓閣皆寶",
    "T10n0279_070:0380a13": "所成，周遍道場以為嚴飾。彼香池內出大",
    "T10n0279_070:0380a14": "蓮華，名：普現三世一切如來莊嚴境界雲，須",
    "T10n0279_070:0380a15": "彌山微塵數佛於中出現。其第一佛，名：普",
    "T10n0279_070:0380a16": "智寶焰妙德幢，於此華上，最初得阿耨多羅",
    "T10n0279_070:0380a17": "三藐三菩提，無量千歲演說正法成熟眾生。",
    "T10n0279_070:0380a18": "「其彼如來未成佛時，十千年前，此大蓮華放",
    "T10n0279_070:0380a19": "淨光明，名：現諸神通成熟眾生；若有眾生遇",
    "T10n0279_070:0380a20": "斯光者，心自開悟，無所不了，知十千年後佛",
    "T10n0279_070:0380a21": "當出現。九千年前，放淨光明，名：一切眾生",
    "T10n0279_070:0380a22": "離垢燈；若有眾生遇斯光者，得清淨眼，見一",
    "T10n0279_070:0380a23": "切色，知九千年後佛當出現。八千年前，放大",
    "T10n0279_070:0380a24": "光明，名：一切眾生業果音；若有眾生遇斯",
    "T10n0279_070:0380a25": "光者，悉得自知諸業果報，知八千年後佛",
    "T10n0279_070:0380a26": "當出現。七千年前，放大光明，名：生一切善",
    "T10n0279_070:0380a27": "根音；若有眾生遇斯光者，一切諸根悉得圓",
    "T10n0279_070:0380a28": "滿，知七千年後佛當出現。六千年前，放大光",
    "T10n0279_070:0380a29": "明，名：佛不思議境界音；若有眾生遇斯光",
    "T10n0279_070:0380b01": "者，其心廣大，普得自在，知六千年後佛當出",
    "T10n0279_070:0380b02": "現。五千年前，放大光明，名：嚴淨一切佛剎音；",
    "T10n0279_070:0380b03": "若有眾生遇斯光者，悉見一切清淨佛土，知",
    "T10n0279_070:0380b04": "五千年後佛當出現。四千年前，放大光明，名：",
    "T10n0279_070:0380b05": "一切如來境界無差別燈；若有眾生遇斯光",
    "T10n0279_070:0380b06": "者，悉能往覲一切諸佛，知四千年後佛當",
    "T10n0279_070:0380b07": "出現。三千年前，放大光明，名：三世明燈；若有",
    "T10n0279_070:0380b08": "眾生遇斯光者，悉能現見一切如來諸本事",
    "T10n0279_070:0380b09": "海，知三千年後佛當出現。二千年前，放大光",
    "T10n0279_070:0380b10": "明，名：如來離翳智慧燈；若有眾生遇斯光",
    "T10n0279_070:0380b11": "者，則得普眼見一切如來神變、一切諸佛國",
    "T10n0279_070:0380b12": "土、一切世界眾生，知二千年後佛當出現。一",
    "T10n0279_070:0380b13": "千年前，放大光明，名：令一切眾生見佛集諸",
    "T10n0279_070:0380b14": "善根；若有眾生遇斯光者，則得成就見佛三",
    "T10n0279_070:0380b15": "昧，知一千年後佛當出現。次七日前，放大光",
    "T10n0279_070:0380b16": "明，名：一切眾生歡喜音；若有眾生遇斯光者，",
    "T10n0279_070:0380b17": "得普見諸佛生大歡喜，知七日後佛當出現。",
    "T10n0279_070:0380b18": "滿七日已，一切世界悉皆震動，純淨無染，念",
    "T10n0279_070:0380b19": "念普現十方一切清淨佛剎，亦現彼剎種種",
    "T10n0279_070:0380b20": "莊嚴；若有眾生根性淳熟，應見佛者，咸詣道",
    "T10n0279_070:0380b21": "場。「爾時，彼世界中一切輪圍、一切須彌、一切",
    "T10n0279_070:0380b22": "諸山、一切大海、一切地、一切城、一切垣牆、",
    "T10n0279_070:0380b23": "一切宮殿、一切音樂、一切語言，皆出音聲，讚",
    "T10n0279_070:0380b24": "說一切諸佛如來神力境界；又出一切香雲、",
    "T10n0279_070:0380b25": "一切燒香雲、一切末香雲、一切香摩尼形",
    "T10n0279_070:0380b26": "像雲、一切寶焰雲、一切焰藏雲、一切摩尼衣",
    "T10n0279_070:0380b27": "雲、一切瓔珞雲、一切妙華雲、一切如來光明",
    "T10n0279_070:0380b28": "雲、一切如來圓光雲、一切音樂雲、一切如來",
    "T10n0279_070:0380b29": "願聲雲、一切如來言音海雲、一切如來相好",
    "T10n0279_070:0380c01": "雲，顯示如來出現世間不思議相。「善男子！此",
    "T10n0279_070:0380c02": "普照三世一切如來莊嚴境界大寶蓮華王，",
    "T10n0279_070:0380c03": "有十佛剎微塵數蓮華周匝圍遶，諸蓮華內",
    "T10n0279_070:0380c04": "悉有摩尼寶藏師子之座，一一座上皆有菩",
    "T10n0279_070:0380c05": "薩結跏趺坐。「善男子！彼普智寶焰妙德幢",
    "T10n0279_070:0380c06": "王如來，於此成阿耨多羅三藐三菩提時，即",
    "T10n0279_070:0380c07": "於十方一切世界中成阿耨多羅三藐三菩",
    "T10n0279_070:0380c08": "提；隨眾生心，悉現其前為轉法輪。於一一世",
    "T10n0279_070:0380c09": "界，令無量眾生離惡道苦，令無量眾生得生",
    "T10n0279_070:0380c10": "天中，令無量眾生住於聲聞、辟支佛地，令",
    "T10n0279_070:0380c11": "無量眾生成就出離菩提之行，令無量眾生",
    "T10n0279_070:0380c12": "成就勇猛幢菩提之行，令無量眾生成就法",
    "T10n0279_070:0380c13": "光明菩提之行，令無量眾生成就清淨根菩",
    "T10n0279_070:0380c14": "提之行，令無量眾生成就平等力菩提之行，",
    "T10n0279_070:0380c15": "令無量眾生成就入法城菩提之行，令無量",
    "T10n0279_070:0380c16": "眾生成就遍至一切處不可壞神通力菩提",
    "T10n0279_070:0380c17": "之行，令無量眾生入普門方便道菩提之行，",
    "T10n0279_070:0380c18": "令無量眾生安住三昧門菩提之行，令無量",
    "T10n0279_070:0380c19": "眾生成就緣一切清淨境界菩提之行，令無",
    "T10n0279_070:0380c20": "量眾生發菩提心，令無量眾生住菩薩道，令",
    "T10n0279_070:0380c21": "無量眾生安住清淨波羅蜜道，令無量眾生",
    "T10n0279_070:0380c22": "住菩薩初地，令無量眾生住菩薩二地乃至",
    "T10n0279_070:0380c23": "十地，令無量眾生入於菩薩殊勝行願，令",
    "T10n0279_070:0380c24": "無量眾生安住普賢清淨行願。「善男子！彼",
    "T10n0279_070:0380c25": "普智寶焰妙德幢如來，現如是不思議自在",
    "T10n0279_070:0380c26": "神力轉法輪時，於彼一一諸世界中，隨其",
    "T10n0279_070:0380c27": "所應，念念調伏無量眾生。「時，普賢菩薩知",
    "T10n0279_070:0380c28": "寶華燈王城中眾生，自恃色貌及諸境界，而",
    "T10n0279_070:0380c29": "生憍慢陵蔑他人；化現妙身，端正殊特，往詣",
    "T10n0279_070:0381a01": "彼城，放大光明，普照一切，令彼聖王及諸妙",
    "T10n0279_070:0381a02": "寶、日月星宿、眾生身等一切光明悉皆不",
    "T10n0279_070:0381a03": "現，譬如日出眾景奪曜，亦如聚墨對閻浮金。",
    "T10n0279_070:0381a04": "時，諸眾生咸作是言：『此為是誰？為天？為梵？今",
    "T10n0279_070:0381a05": "放此光，令我等身所有光色皆不顯現。』種",
    "T10n0279_070:0381a06": "種思惟，無能解了。「爾時，普賢菩薩在彼輪王",
    "T10n0279_070:0381a07": "寶宮殿上虛空中住，而告之言：『大王當知，今",
    "T10n0279_070:0381a08": "汝國中，有佛興世，在普光明法雲音幢菩提",
    "T10n0279_070:0381a09": "樹下。』時，聖王女——蓮華妙眼，見普賢菩薩所",
    "T10n0279_070:0381a10": "現色身光明自在，及聞身上諸莊嚴具所出",
    "T10n0279_070:0381a11": "妙音，心生歡喜，作如是念：『願我所有一切",
    "T10n0279_070:0381a12": "善根，得如是身、如是莊嚴、如是相好、如是威",
    "T10n0279_070:0381a13": "儀、如是自在。今此大聖，能於眾生生死長",
    "T10n0279_070:0381a14": "夜黑闇之中放大光明，開示如來出興於世；",
    "T10n0279_070:0381a15": "願令於我亦得如是，為諸眾生作智光明，破",
    "T10n0279_070:0381a16": "彼所有無知黑闇。願我所在受生之處，常得",
    "T10n0279_070:0381a17": "不離此善知識。』「善男子！時，轉輪王與其寶",
    "T10n0279_070:0381a18": "女、千子、眷屬、大臣、輔佐、四種兵眾，及其城內",
    "T10n0279_070:0381a19": "無量人民，前後圍遶；以王神力，俱昇虛空，高",
    "T10n0279_070:0381a20": "一由旬，放大光明照四天下，普使一切咸得",
    "T10n0279_070:0381a21": "瞻仰，欲令眾生俱往見佛，以偈讚曰：",
    "T10n0279_070:0381a22": "「『如來出世間，　　普救諸群生，",
    "T10n0279_070:0381a23": "汝等應速起，　　往詣導師所。",
    "T10n0279_070:0381a24": "無量無數劫，　　乃有佛興世，",
    "T10n0279_070:0381a25": "演說深妙法，　　饒益一切眾。",
    "T10n0279_070:0381a26": "佛觀諸世間，　　顛倒常癡惑，",
    "T10n0279_070:0381a27": "輪迴生死苦，　　而起大悲心。",
    "T10n0279_070:0381a28": "無數億千劫，　　修習菩提行，",
    "T10n0279_070:0381a29": "為欲度眾生，　　斯由大悲力。",
    "T10n0279_070:0381b01": "頭目手足等，　　一切悉能捨，",
    "T10n0279_070:0381b02": "為求菩提故，　　如是無量劫。",
    "T10n0279_070:0381b03": "無量億千劫，　　導師難可遇；",
    "T10n0279_070:0381b04": "見聞若承事，　　一切無空過。",
    "T10n0279_070:0381b05": "今當共汝等，　　往觀調御尊，",
    "T10n0279_070:0381b06": "坐於如來座，　　降魔成正覺。",
    "T10n0279_070:0381b07": "瞻仰如來身，　　放演無量光，",
    "T10n0279_070:0381b08": "種種微妙色，　　除滅一切暗。",
    "T10n0279_070:0381b09": "一一毛孔中，　　放光不思議，",
    "T10n0279_070:0381b10": "普照諸群生，　　咸令大歡喜。",
    "T10n0279_070:0381b11": "汝等咸應發，　　廣大精進心，",
    "T10n0279_070:0381b12": "詣彼如來所，　　恭敬而供養。』",
    "T10n0279_070:0381b13": "「爾時，轉輪聖王說偈讚佛，開悟一切眾生已，",
    "T10n0279_070:0381b14": "從輪王善根，出十千種大供養雲，往詣道場，",
    "T10n0279_070:0381b15": "向如來所。所謂：一切寶蓋雲、一切華帳雲、一",
    "T10n0279_070:0381b16": "切寶衣雲、一切寶鈴網雲、一切香海雲、一切",
    "T10n0279_070:0381b17": "寶座雲、一切寶幢雲、一切宮殿雲、一切妙華",
    "T10n0279_070:0381b18": "雲、一切諸莊嚴具雲，於虛空中周遍嚴飾。到",
    "T10n0279_070:0381b19": "已，頂禮普智寶焰妙德幢王如來足，遶無量",
    "T10n0279_070:0381b20": "百千匝，即於佛前坐普照十方寶蓮華座。「時，",
    "T10n0279_070:0381b21": "轉輪王女——普智焰妙德眼，即解身上諸莊嚴",
    "T10n0279_070:0381b22": "具，持以散佛。時，莊嚴具於虛空中變成寶",
    "T10n0279_070:0381b23": "蓋，寶網垂下，龍王執持，一切宮殿於中間列；",
    "T10n0279_070:0381b24": "十種寶蓋周匝圍遶，形如樓閣，內外清淨，諸",
    "T10n0279_070:0381b25": "瓔珞雲及諸寶樹、香海摩尼以為莊嚴。於此",
    "T10n0279_070:0381b26": "蓋中，有菩提樹，枝葉榮茂，普覆法界，念念示",
    "T10n0279_070:0381b27": "現無量莊嚴。毘盧遮那如來坐此樹下，有不",
    "T10n0279_070:0381b28": "可說佛剎微塵數菩薩前後圍遶，皆從普賢",
    "T10n0279_070:0381b29": "行願出生，住諸菩薩無差別住，亦見有一切",
    "T10n0279_070:0381c01": "諸世間主，亦見如來自在神力，又見一切諸",
    "T10n0279_070:0381c02": "劫次第世界成壞，又亦見彼一切世界一切",
    "T10n0279_070:0381c03": "諸佛出興次第，又亦見彼一切世界一一皆",
    "T10n0279_070:0381c04": "有普賢菩薩供養於佛、調伏眾生，又亦見",
    "T10n0279_070:0381c05": "彼一切菩薩莫不皆在普賢身中，亦見自",
    "T10n0279_070:0381c06": "身在其身內，亦見其身在一切如來前、一切",
    "T10n0279_070:0381c07": "普賢前、一切菩薩前、一切眾生前，又亦見彼",
    "T10n0279_070:0381c08": "一切世界一一各有佛剎微塵數世界種種",
    "T10n0279_070:0381c09": "際畔、種種任持、種種形狀、種種體性、種種安",
    "T10n0279_070:0381c10": "布、種種莊嚴、種種清淨、種種莊嚴雲而覆其",
    "T10n0279_070:0381c11": "上、種種劫名、種種佛興、種種三世、種種方",
    "T10n0279_070:0381c12": "處、種種住法界、種種入法界、種種住虛空、種",
    "T10n0279_070:0381c13": "種如來菩提場、種種如來神通力、種種如來",
    "T10n0279_070:0381c14": "師子座、種種如來大眾海、種種如來眾差別、",
    "T10n0279_070:0381c15": "種種如來巧方便、種種如來轉法輪、種種如",
    "T10n0279_070:0381c16": "來妙音聲、種種如來言說海、種種如來契經",
    "T10n0279_070:0381c17": "雲；既見是已，其心清淨，生大歡喜。普智寶焰",
    "T10n0279_070:0381c18": "妙德幢王如來，為說修多羅，名：一切如來轉",
    "T10n0279_070:0381c19": "法輪，十佛剎微塵數修多羅而為眷屬。「時，",
    "T10n0279_070:0381c20": "彼女人聞此經已，則得成就十千三昧門，其",
    "T10n0279_070:0381c21": "心柔軟，無有麁彊，如初受胎，如始誕生，如娑",
    "T10n0279_070:0381c22": "羅樹初始生芽。彼三昧心亦復如是，所謂：",
    "T10n0279_070:0381c23": "現見一切佛三昧、普照一切剎三昧、入一切",
    "T10n0279_070:0381c24": "三世門三昧、說一切佛法輪三昧、知一切",
    "T10n0279_070:0381c25": "佛願海三昧、開悟一切眾生令出生死苦三",
    "T10n0279_070:0381c26": "昧、常願破一切眾生闇三昧、常願滅一切眾",
    "T10n0279_070:0381c27": "生苦三昧、常願生一切眾生樂三昧、教化一",
    "T10n0279_070:0381c28": "切眾生不生疲厭三昧、一切菩薩無障礙幢",
    "T10n0279_070:0381c29": "三昧、普詣一切清淨佛剎三昧……。得如是等十",
    "T10n0279_070:0382a01": "千三昧已，復得妙定心、不動心、歡喜心、安慰",
    "T10n0279_070:0382a02": "心、廣大心、順善知識心、緣甚深一切智心、住",
    "T10n0279_070:0382a03": "廣大方便海心、捨離一切執著心、不住一切",
    "T10n0279_070:0382a04": "世間境界心、入如來境界心、普照一切色海",
    "T10n0279_070:0382a05": "心、無惱害心，無高倨心、無疲倦心、無退轉",
    "T10n0279_070:0382a06": "心、無懈怠心、思惟諸法自性心、安住一切法",
    "T10n0279_070:0382a07": "門海心、觀察一切法門海心、了知一切眾生",
    "T10n0279_070:0382a08": "海心、救護一切眾生海心、普照一切世界海",
    "T10n0279_070:0382a09": "心、普生一切佛願海心、悉破一切障山心、積",
    "T10n0279_070:0382a10": "集福德助道心、現見諸佛十力心、普照菩薩",
    "T10n0279_070:0382a11": "境界心、增長菩薩助道心、遍緣一切方海心。",
    "T10n0279_070:0382a12": "一心思惟普賢大願，發一切如來十佛剎微",
    "T10n0279_070:0382a13": "塵數願海：願嚴淨一切佛國，願調伏一切",
    "T10n0279_070:0382a14": "眾生，願遍知一切法界，願普入一切法界海，",
    "T10n0279_070:0382a15": "願於一切佛剎盡未來際劫修菩薩行，願",
    "T10n0279_070:0382a16": "盡未來際劫不捨一切菩薩行，願得親近一",
    "T10n0279_070:0382a17": "切如來，願得承事一切善友，願得供養一切",
    "T10n0279_070:0382a18": "諸佛，願於念念中修菩薩行增一切智無有",
    "T10n0279_070:0382a19": "間斷……。發如是等十佛剎微塵數願海，成就普",
    "T10n0279_070:0382a20": "賢所有大願。「時，彼如來復為其女開示演說",
    "T10n0279_070:0382a21": "發心已來所集善根、所修妙行、所得大果，令",
    "T10n0279_070:0382a22": "其開悟成就如來所有願海，一心趣向一切",
    "T10n0279_070:0382a23": "智位。「善男子！復於此前，過十大劫，有世界，",
    "T10n0279_070:0382a24": "名：日輪光摩尼，佛號：因陀羅幢妙相。此妙眼",
    "T10n0279_070:0382a25": "女，於彼如來遺法之中，普賢菩薩勸其修補",
    "T10n0279_070:0382a26": "蓮華座上故壞佛像；既修補已而復彩畫，既",
    "T10n0279_070:0382a27": "彩畫已復寶莊嚴，發阿耨多羅三藐三菩提",
    "T10n0279_070:0382a28": "心。「善男子！我念過去，由普賢菩薩善知識故，",
    "T10n0279_070:0382a29": "種此善根。從是已來，不墮惡趣，常於一切天",
    "T10n0279_070:0382b01": "王、人王種族中生，端正可喜，眾相圓滿，令",
    "T10n0279_070:0382b02": "人樂見，常見於佛，常得親近普賢菩薩；乃",
    "T10n0279_070:0382b03": "至於今，示導開悟，成熟於我，令生歡喜。「善男",
    "T10n0279_070:0382b04": "子！於意云何？爾時毘盧遮那藏妙寶蓮華髻",
    "T10n0279_070:0382b05": "轉輪聖王者，豈異人乎？今彌勒菩薩是。時王",
    "T10n0279_070:0382b06": "妃圓滿面者，寂靜音海夜神是，今所住處去",
    "T10n0279_070:0382b07": "此不遠。時妙德眼童女者，即我身是。我於彼",
    "T10n0279_070:0382b08": "時，身為童女，普賢菩薩勸我修補蓮華座像，",
    "T10n0279_070:0382b09": "以為無上菩提因緣，令我發於阿耨多羅三",
    "T10n0279_070:0382b10": "藐三菩提心。我於彼時，初始發心；次復引導，",
    "T10n0279_070:0382b11": "令我得見妙德幢佛，解身瓔珞，散佛供養，見",
    "T10n0279_070:0382b12": "佛神力，聞佛說法，即得菩薩普現一切世間",
    "T10n0279_070:0382b13": "調伏眾生解脫門。於念念中，見須彌山微塵",
    "T10n0279_070:0382b14": "數佛，亦見彼佛道場、眾會、清淨國土；我皆尊",
    "T10n0279_070:0382b15": "重，恭敬供養，聽聞說法，依教修行。「善男子！",
    "T10n0279_070:0382b16": "過彼毘盧遮那大威德世界圓滿清淨劫已，",
    "T10n0279_070:0382b17": "次有世界，名：寶輪妙莊嚴，劫名：大光，有五百",
    "T10n0279_070:0382b18": "佛於中出現，我皆承事恭敬供養。其最初佛，",
    "T10n0279_070:0382b19": "名：大悲幢；初出家時，我為夜神，恭敬供養。次",
    "T10n0279_070:0382b20": "有佛出，名：金剛那羅延幢；我為轉輪王，恭",
    "T10n0279_070:0382b21": "敬供養；其佛為我說修多羅，名：一切佛出",
    "T10n0279_070:0382b22": "現，十佛剎微塵數修多羅以為眷屬。次有佛",
    "T10n0279_070:0382b23": "出，名：金剛無礙德；我於彼時為轉輪王，恭敬",
    "T10n0279_070:0382b24": "供養；其佛為我說修多羅，名：普照一切眾生",
    "T10n0279_070:0382b25": "根，須彌山微塵數修多羅而為眷屬；我皆受",
    "T10n0279_070:0382b26": "持。次有佛出，名：火焰山妙莊嚴；我於彼時為",
    "T10n0279_070:0382b27": "長者女；其佛為我說修多羅，名：普照三世藏，",
    "T10n0279_070:0382b28": "閻浮提微塵數修多羅而為眷屬；我皆聽聞，",
    "T10n0279_070:0382b29": "如法受持。次有佛出，名：一切法海高勝王；我",
    "T10n0279_070:0382c01": "為阿脩羅王，恭敬供養；其佛為我說修多羅，",
    "T10n0279_070:0382c02": "名：分別一切法界，五百修多羅而為眷屬；我",
    "T10n0279_070:0382c03": "皆聽聞，如法受持。次有佛出，名：海嶽法光明；",
    "T10n0279_070:0382c04": "我為龍王女，雨如意摩尼寶雲而為供養；其",
    "T10n0279_070:0382c05": "佛為我說修多羅，名：增長歡喜海，百萬億",
    "T10n0279_070:0382c06": "修多羅而為眷屬；我皆聽聞，如法受持。次有",
    "T10n0279_070:0382c07": "佛出，名：寶焰山燈；我為海神，雨寶蓮華雲恭",
    "T10n0279_070:0382c08": "敬供養；其佛為我說修多羅，名：法界方便海",
    "T10n0279_070:0382c09": "光明，佛剎微塵數修多羅而為眷屬；我皆聽",
    "T10n0279_070:0382c10": "聞，如法受持。次有佛出，名：功德海光明輪；我",
    "T10n0279_070:0382c11": "於彼時為五通仙，現大神通，六萬諸仙前後",
    "T10n0279_070:0382c12": "圍遶，雨香華雲而為供養；其佛為我說修",
    "T10n0279_070:0382c13": "多羅，名：無著法燈，六萬修多羅而為眷屬；我",
    "T10n0279_070:0382c14": "皆聽聞，如法受持。次有佛出，名：毘盧遮那功",
    "T10n0279_070:0382c15": "德藏；我於彼時，為主地神，名：出生平等義，與",
    "T10n0279_070:0382c16": "無量地神俱，雨一切寶樹、一切摩尼藏、一",
    "T10n0279_070:0382c17": "切寶瓔珞雲而為供養；其佛為我說修多羅，",
    "T10n0279_070:0382c18": "名：出生一切如來智藏，無量修多羅而為眷",
    "T10n0279_070:0382c19": "屬；我皆聽聞，受持不忘。善男子！如是次第，",
    "T10n0279_070:0382c20": "其最後佛，名：充滿虛空法界妙德燈；我為妓",
    "T10n0279_070:0382c21": "女，名曰：美顏，見佛入城，歌舞供養；承佛神",
    "T10n0279_070:0382c22": "力，踊在空中，以千偈頌讚歎於佛；佛為於",
    "T10n0279_070:0382c23": "我，放眉間光，名：莊嚴法界大光明，遍觸我身；",
    "T10n0279_070:0382c24": "我蒙光已，即得解脫門，名：法界方便不退藏。",
    "T10n0279_070:0382c25": "「善男子！此世界中，有如是等佛剎微塵數劫，",
    "T10n0279_070:0382c26": "一切如來於中出現；我皆承事，恭敬供養；彼",
    "T10n0279_070:0382c27": "諸如來所說正法，我皆憶念，乃至不忘一文",
    "T10n0279_070:0382c28": "一句。於彼一一諸如來所，稱揚讚歎一切佛",
    "T10n0279_070:0382c29": "法，為無量眾生廣作利益；於彼一一諸如",
    "T10n0279_070:0383a01": "來所，得一切智光明，現三世法界海，入一切",
    "T10n0279_070:0383a02": "普賢行。「善男子！我依一切智光明故，於念念",
    "T10n0279_070:0383a03": "中見無量佛；既見佛已，先所未得、先所未",
    "T10n0279_070:0383a04": "見普賢諸行，悉得成滿。何以故？以得一切智",
    "T10n0279_070:0383a05": "光明故。」爾時，普救眾生夜神，欲重明此解脫",
    "T10n0279_070:0383a06": "義，承佛神力，為善財童子而說頌言：",
    "T10n0279_070:0383a07": "「善財聽我說，　　甚深難見法，",
    "T10n0279_070:0383a08": "普照於三世，　　一切差別門。",
    "T10n0279_070:0383a09": "如我初發心，　　專求佛功德，",
    "T10n0279_070:0383a10": "所入諸解脫，　　汝今應諦聽。",
    "T10n0279_070:0383a11": "我念過去世，　　過剎微塵劫，",
    "T10n0279_070:0383a12": "次前有一劫，　　名圓滿清淨。",
    "T10n0279_070:0383a13": "是時有世界，　　名為遍照燈，",
    "T10n0279_070:0383a14": "須彌塵數佛，　　於中出興世：",
    "T10n0279_070:0383a15": "初佛名智焰，　　次佛名法幢，",
    "T10n0279_070:0383a16": "第三法須彌，　　第四德師子，",
    "T10n0279_070:0383a17": "第五寂靜王，　　第六滅諸見，",
    "T10n0279_070:0383a18": "第七高名稱，　　第八大功德，",
    "T10n0279_070:0383a19": "第九名勝日，　　第十名月面。",
    "T10n0279_070:0383a20": "於此十佛所，　　最初悟法門。",
    "T10n0279_070:0383a21": "從此後次第，　　復有十佛出：",
    "T10n0279_070:0383a22": "初名虛空處，　　第二名普光，",
    "T10n0279_070:0383a23": "三名住諸方，　　四名正念海，",
    "T10n0279_070:0383a24": "五名高勝光，　　六名須彌雲，",
    "T10n0279_070:0383a25": "七名法焰佛，　　八名山勝佛，",
    "T10n0279_070:0383a26": "九名大悲華，　　十名法界華。",
    "T10n0279_070:0383a27": "此十出現時，　　第二悟法門。",
    "T10n0279_070:0383a28": "從此後次第，　　復有十佛出：",
    "T10n0279_070:0383a29": "第一光幢佛，　　第二智慧佛，",
    "T10n0279_070:0383b01": "第三心義佛，　　第四德主佛，",
    "T10n0279_070:0383b02": "第五天慧佛，　　第六慧王佛，",
    "T10n0279_070:0383b03": "第七勝智佛，　　第八光王佛，",
    "T10n0279_070:0383b04": "第九勇猛佛，　　第十蓮華佛。",
    "T10n0279_070:0383b05": "於此十佛所，　　第三悟法門。",
    "T10n0279_070:0383b06": "從此後次第，　　復有十佛出：",
    "T10n0279_070:0383b07": "第一寶焰山，　　第二功德海，",
    "T10n0279_070:0383b08": "第三法光明，　　第四蓮華藏，",
    "T10n0279_070:0383b09": "第五眾生眼，　　第六香光寶，",
    "T10n0279_070:0383b10": "七須彌功德，　　八乾闥婆王，",
    "T10n0279_070:0383b11": "第九摩尼藏，　　第十寂靜色。",
    "T10n0279_070:0383b12": "從此後次第，　　復有十佛出：",
    "T10n0279_070:0383b13": "初佛廣大智，　　次佛寶光明，",
    "T10n0279_070:0383b14": "第三虛空雲，　　第四殊勝相，",
    "T10n0279_070:0383b15": "第五圓滿戒，　　第六那羅延，",
    "T10n0279_070:0383b16": "第七須彌德，　　第八功德輪，",
    "T10n0279_070:0383b17": "第九無勝幢，　　第十大樹山。",
    "T10n0279_070:0383b18": "從此後次第，　　復有十佛出：",
    "T10n0279_070:0383b19": "第一娑羅藏，　　第二世主身，",
    "T10n0279_070:0383b20": "第三高顯光，　　第四金剛照，",
    "T10n0279_070:0383b21": "第五地威力，　　第六甚深法，",
    "T10n0279_070:0383b22": "第七法慧音，　　第八須彌幢，",
    "T10n0279_070:0383b23": "第九勝光明，　　第十妙寶光。",
    "T10n0279_070:0383b24": "從此後次第，　　復有十佛出：",
    "T10n0279_070:0383b25": "第一梵光明，　　第二虛空音，",
    "T10n0279_070:0383b26": "第三法界身，　　第四光明輪，",
    "T10n0279_070:0383b27": "第五智慧幢，　　第六虛空燈，",
    "T10n0279_070:0383b28": "第七微妙德，　　第八遍照光，",
    "T10n0279_070:0383b29": "第九勝福光，　　第十大悲雲。",
    "T10n0279_070:0383c01": "從此後次第，　　復有十佛出：",
    "T10n0279_070:0383c02": "第一力光慧，　　第二普現前，",
    "T10n0279_070:0383c03": "第三高顯光，　　第四光明身，",
    "T10n0279_070:0383c04": "第五法起佛，　　第六寶相佛，",
    "T10n0279_070:0383c05": "第七速疾風，　　第八勇猛幢，",
    "T10n0279_070:0383c06": "第九妙寶蓋，　　第十照三世。",
    "T10n0279_070:0383c07": "從此後次第，　　復有十佛出：",
    "T10n0279_070:0383c08": "第一願海光，　　第二金剛身，",
    "T10n0279_070:0383c09": "第三須彌德，　　第四念幢王，",
    "T10n0279_070:0383c10": "第五功德慧，　　第六智慧燈，",
    "T10n0279_070:0383c11": "第七光明幢，　　第八廣大智，",
    "T10n0279_070:0383c12": "第九法界智，　　第十法海智。",
    "T10n0279_070:0383c13": "從此後次第，　　復有十佛出：",
    "T10n0279_070:0383c14": "初名布施法，　　次名功德輪，",
    "T10n0279_070:0383c15": "三名勝妙雲，　　四名忍智燈，",
    "T10n0279_070:0383c16": "五名寂靜音，　　六名寂靜幢，",
    "T10n0279_070:0383c17": "七名世間燈，　　八名深大願，",
    "T10n0279_070:0383c18": "九名無勝幢，　　十名智焰海。",
    "T10n0279_070:0383c19": "從此後次第，　　復有十佛出：",
    "T10n0279_070:0383c20": "初佛法自在，　　二佛無礙慧，",
    "T10n0279_070:0383c21": "三名意海慧，　　四名眾妙音，",
    "T10n0279_070:0383c22": "五名自在施，　　六名普現前，",
    "T10n0279_070:0383c23": "七名隨樂身，　　八名住勝德，",
    "T10n0279_070:0383c24": "第九本性佛，　　第十賢德佛。",
    "T10n0279_070:0383c25": "須彌塵數劫，　　此中所有佛，",
    "T10n0279_070:0383c26": "普作世間燈，　　我悉曾供養。",
    "T10n0279_070:0383c27": "佛剎微塵劫，　　所有佛出現，",
    "T10n0279_070:0383c28": "我皆曾供養，　　入此解脫門。",
    "T10n0279_070:0383c29": "我於無量劫，　　修行得此道；",
    "T10n0279_070:0384a01": "汝若能修行，　　不久亦當得。",
    "T10n0279_070:0384a02": "「善男子！我唯知此菩薩普現一切世間調伏",
    "T10n0279_070:0384a03": "眾生解脫。如諸菩薩摩訶薩，集無邊行，生種",
    "T10n0279_070:0384a04": "種解，現種種身，具種種根，滿種種願，入種種",
    "T10n0279_070:0384a05": "三昧，起種種神變，能種種觀察法，入種種智",
    "T10n0279_070:0384a06": "慧門，得種種法光明；而我云何能知能說彼",
    "T10n0279_070:0384a07": "功德行？「善男子！去此不遠，有主夜神，名：寂靜",
    "T10n0279_070:0384a08": "音海，坐摩尼光幢莊嚴蓮華座，百萬阿僧祇",
    "T10n0279_070:0384a09": "主夜神前後圍遶。汝詣彼問：菩薩云何學菩",
    "T10n0279_070:0384a10": "薩行、修菩薩道？」時，善財童子頂禮其足，遶",
    "T10n0279_070:0384a11": "無數匝，慇懃瞻仰，辭退而去。",
    "T10n0279_070:0384a12": "大方廣佛華嚴經卷第七十"
}