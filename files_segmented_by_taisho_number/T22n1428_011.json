{
    "T22n1428_011:0634a04": "四分律卷第十一(初分之十一)",
    "T22n1428_011:0634a06": "姚秦罽賓三藏佛陀耶舍",
    "T22n1428_011:0634a07": "共竺佛念等譯",
    "T22n1428_011:0634a08": "九十單提法之一",
    "T22n1428_011:0634a09": "爾時佛在釋翅瘦迦維羅衛尼拘類園中。",
    "T22n1428_011:0634a10": "爾時釋種中有釋迦子，字象力，善能談論，",
    "T22n1428_011:0634a11": "常與外道梵志論議，若不如時便違反前",
    "T22n1428_011:0634a12": "語，若僧中問是語時，即復違反前語，於眾",
    "T22n1428_011:0634a13": "中知而妄語。諸梵志等譏嫌言：「沙門釋子",
    "T22n1428_011:0634a14": "無有慚愧常作妄語，而自稱言：『我行正法。』",
    "T22n1428_011:0634a15": "如今有何正法？論議不如時便違反前語，",
    "T22n1428_011:0634a16": "於眾僧中問時復違反前語，於眾中知而",
    "T22n1428_011:0634a17": "妄語。」諸比丘聞，其中有少欲知足、行頭陀、",
    "T22n1428_011:0634a18": "樂學戒、知慚愧者，呵責象力釋子：「汝云何",
    "T22n1428_011:0634a19": "與梵志共論議，設不如時便自違反前語，",
    "T22n1428_011:0634a20": "於眾僧中問即復違反前語，於眾僧中知",
    "T22n1428_011:0634a21": "而妄語耶？」時諸比丘往世尊所，頭面禮足",
    "T22n1428_011:0634a22": "在一面坐，以此因緣具白世尊。世尊爾",
    "T22n1428_011:0634a23": "時以此因緣集比丘僧，呵責象力比丘：「汝",
    "T22n1428_011:0634a24": "所為非，非威儀、非沙門法、非淨行、非隨順",
    "T22n1428_011:0634a25": "行，所不應為。云何象力比丘！與梵志共論",
    "T22n1428_011:0634a26": "議，設不如時便違反前語，於眾僧中問即",
    "T22n1428_011:0634a27": "復違反前語，於眾中知而妄語耶？」爾時世",
    "T22n1428_011:0634a28": "尊無數方便呵責象力比丘已，告諸比丘：「此",
    "T22n1428_011:0634a29": "癡人！多種有漏處，最初犯戒。自今已去與比",
    "T22n1428_011:0634b01": "丘結戒，集十句義乃至正法久住，欲說戒",
    "T22n1428_011:0634b02": "者當如是說：若比丘知而妄語者，波逸提。」比",
    "T22n1428_011:0634b03": "丘義如上。知而妄語者，不見言見、不聞言聞，",
    "T22n1428_011:0634b04": "不觸言觸、不知言知，見言不見、聞言不聞，",
    "T22n1428_011:0634b05": "觸言不觸、知言不知。見者，眼識能見。聞者，",
    "T22n1428_011:0634b06": "耳識能聞。觸者，三識能觸，鼻識、舌識、身識。知",
    "T22n1428_011:0634b07": "者，意識能知。不見者，除眼識，餘五識是。不",
    "T22n1428_011:0634b08": "聞者，除耳識，餘五識是。不觸者，除三識，餘",
    "T22n1428_011:0634b09": "眼識、耳識、意識是。不知者，除意識，餘五識是。",
    "T22n1428_011:0634b10": "若不見、不聞、不觸、不知，彼如是言：「我見聞觸",
    "T22n1428_011:0634b11": "知。」知而妄語者，波逸提。若不見、不聞、不觸、不",
    "T22n1428_011:0634b12": "知，是中見想聞想觸想知想，彼便言：「我不見、",
    "T22n1428_011:0634b13": "不聞、不觸、不知。」知而妄語者，波逸提。若不見、",
    "T22n1428_011:0634b14": "不聞、不觸、不知，意中生疑，彼作是言：「我無有",
    "T22n1428_011:0634b15": "疑，便言我見、我聞、我觸、我知。」知而妄語者，波",
    "T22n1428_011:0634b16": "逸提。若不見不聞不觸不知，意中有疑，便",
    "T22n1428_011:0634b17": "言：「我是中無疑，便言我不見不聞不觸不",
    "T22n1428_011:0634b18": "知。」知而妄語者，波逸提。若不見不聞不觸不",
    "T22n1428_011:0634b19": "知，意中無復疑便言：「我有疑，我見我聞我",
    "T22n1428_011:0634b20": "觸我知。」知而妄語者，波逸提。我不見、我不聞、",
    "T22n1428_011:0634b21": "我不觸、我不知，意中無疑，便言：「我有疑，我",
    "T22n1428_011:0634b22": "不見、不聞、不觸、不知。」知而妄語者，波逸提。此",
    "T22n1428_011:0634b23": "應廣說，本作是念：「我當妄語。」妄語時自知",
    "T22n1428_011:0634b24": "是妄語，妄語已知是妄語，故妄語，波逸提。本",
    "T22n1428_011:0634b25": "作是念：「我當妄語。」妄語時自知是妄語，妄",
    "T22n1428_011:0634b26": "語竟不自憶作妄語，故妄語，波逸提。本不",
    "T22n1428_011:0634b27": "作是念：「我當妄語。」妄語時自知是妄語，妄",
    "T22n1428_011:0634b28": "語竟知是妄語，故妄語，波逸提。本不作妄",
    "T22n1428_011:0634b29": "語意，妄語時知是妄語，妄語已不憶是妄",
    "T22n1428_011:0634c01": "語，故妄語，波逸提。所見異、所忍異、本所欲異、",
    "T22n1428_011:0634c02": "所觸異、所想異、所心異，如此諸事皆是妄語，",
    "T22n1428_011:0634c03": "於大眾中知而妄語者，波逸提。說而了了",
    "T22n1428_011:0634c04": "者，波逸提；說而不了了者，突吉羅。說戒時乃",
    "T22n1428_011:0634c05": "至三問憶念罪而不說者，突吉羅。比丘尼，波",
    "T22n1428_011:0634c06": "逸提；式叉摩那、沙彌、沙彌尼，突吉羅。是謂",
    "T22n1428_011:0634c07": "為犯。不犯者，不見言不見、不聞言不聞、不",
    "T22n1428_011:0634c08": "觸言不觸、不知言不知，見言見、聞言聞、",
    "T22n1428_011:0634c09": "觸言觸、知言知，意有見想便說者，不犯。",
    "T22n1428_011:0634c10": "不犯者，最初未制戒，癡狂、心亂、痛惱所纏。",
    "T22n1428_011:0634c11": "(一竟)",
    "T22n1428_011:0634c12": "爾時佛在舍衛國祇樹給孤獨園。時六群比",
    "T22n1428_011:0634c13": "丘斷諍事種類罵比丘，比丘慚愧忘失前",
    "T22n1428_011:0634c14": "後不得語。諸比丘聞，其中有少欲知足、行",
    "T22n1428_011:0634c15": "頭陀、樂學戒、知慚愧者，呵責六群比丘：「云",
    "T22n1428_011:0634c16": "何六群比丘，斷諍事種類罵比丘，使慚愧",
    "T22n1428_011:0634c17": "忘失前後不得語。」時諸比丘往世尊所，",
    "T22n1428_011:0634c18": "頭面禮足在一面坐，以此因緣具白世尊。",
    "T22n1428_011:0634c19": "世尊爾時以此因緣集比丘僧，呵責六群",
    "T22n1428_011:0634c20": "比丘：「汝所為非，非威儀、非沙門法、非淨行、",
    "T22n1428_011:0634c21": "非隨順行，所不應為。云何六群比丘！斷諍",
    "T22n1428_011:0634c22": "事種類罵比丘，使慚愧忘失前後使不得",
    "T22n1428_011:0634c23": "語？」爾時世尊以無數方便呵責六群比丘",
    "T22n1428_011:0634c24": "已，告諸比丘：「往古世時得剎尸羅國婆羅門",
    "T22n1428_011:0634c25": "有牛，晝夜養飤刮刷摩捫。時得剎尸羅國",
    "T22n1428_011:0634c26": "復有長者，於城市街巷遍自唱言：『誰有力",
    "T22n1428_011:0634c27": "牛，與我力牛共駕百車，[貝*為]金千兩？』時婆羅",
    "T22n1428_011:0634c28": "門牛聞唱聲自念：『此婆羅門晝夜餧飤我",
    "T22n1428_011:0634c29": "刮刷摩捫，我今宜當盡力自竭，取彼千兩金",
    "T22n1428_011:0635a01": "報此人恩。』時彼牛即語婆羅門言：『汝今當",
    "T22n1428_011:0635a02": "知，得剎尸羅國中有長者作是唱言：「誰有",
    "T22n1428_011:0635a03": "牛，與我牛共駕百車，[貝*為]金千兩？」主今可往",
    "T22n1428_011:0635a04": "至彼長者家語言：「我有牛，可與汝牛共駕",
    "T22n1428_011:0635a05": "百車，[貝*為]金千兩。」』時婆羅門即往至長者家",
    "T22n1428_011:0635a06": "語言：『我有牛，可與汝牛共駕百車，[貝*為]金",
    "T22n1428_011:0635a07": "千兩。』長者報言：『今正是時。』婆羅門即牽己",
    "T22n1428_011:0635a08": "牛與長者牛共駕百車，[貝*為]金千兩。時多",
    "T22n1428_011:0635a09": "人觀看，婆羅門於眾人前作毀呰語：『一角",
    "T22n1428_011:0635a10": "可牽。』時牛聞毀呰語，即懷慚愧不肯出",
    "T22n1428_011:0635a11": "力與對諍競，於是長者牛勝。婆羅門牛不",
    "T22n1428_011:0635a12": "如，輸金千兩。時婆羅門語彼牛言：『我晝夜",
    "T22n1428_011:0635a13": "餧飤摩捫刮刷，望汝當與我盡力勝彼",
    "T22n1428_011:0635a14": "牛。云何今日反更使我輸金千兩耶？』牛語",
    "T22n1428_011:0635a15": "婆羅門言：『汝於眾人前毀呰我言：「一角可",
    "T22n1428_011:0635a16": "牽。」使我大慚愧於眾人，是故不能復出",
    "T22n1428_011:0635a17": "力與彼競駕。若能改往言，更不名字形相",
    "T22n1428_011:0635a18": "毀我者，便可往語彼長者言：「能更與我牛",
    "T22n1428_011:0635a19": "共駕百車者，更倍出二千兩金。」』婆羅門語",
    "T22n1428_011:0635a20": "牛言：『勿復令我更輸二千兩金。』牛報婆羅",
    "T22n1428_011:0635a21": "門言：『汝勿復在眾人前毀呰我言：「一角",
    "T22n1428_011:0635a22": "可牽。」於眾人前當讚歎我：「好牽端嚴好角。」』",
    "T22n1428_011:0635a23": "時婆羅門至彼長者家語言：『能更與我牛",
    "T22n1428_011:0635a24": "共駕百車者，[貝*為]二千兩金。』長者報言：『今正",
    "T22n1428_011:0635a25": "是時。』時婆羅門牛與長者牛共駕百車，[貝*為]",
    "T22n1428_011:0635a26": "二千兩金，多人共看。時婆羅門於眾人前",
    "T22n1428_011:0635a27": "讚歎牛言：『好牽端嚴好角。』牛聞此語，即便",
    "T22n1428_011:0635a28": "勇力與彼競駕，婆羅門牛得勝。長者牛不",
    "T22n1428_011:0635a29": "如，婆羅門得二千兩金。」爾時佛語諸比丘：",
    "T22n1428_011:0635b01": "「凡人欲有所說，當說善語、不應說惡語，",
    "T22n1428_011:0635b02": "善語者善、惡語者自熱惱。是故諸比丘！畜",
    "T22n1428_011:0635b03": "生得人毀呰，猶自慚愧不堪進力；況復於",
    "T22n1428_011:0635b04": "人，得他毀辱能不有慚愧耶！此六群比",
    "T22n1428_011:0635b05": "丘癡人，斷諍事種類罵諸比丘，使慚愧忘",
    "T22n1428_011:0635b06": "前失後使不得語。」爾時世尊以無數方便",
    "T22n1428_011:0635b07": "呵責六群比丘已，告諸比丘：「此癡人！多種有",
    "T22n1428_011:0635b08": "漏處，最初犯戒。自今已去與比丘結戒，集",
    "T22n1428_011:0635b09": "十句義乃至正法久住，欲說戒者當如是",
    "T22n1428_011:0635b10": "說：若比丘種類毀呰語者，波逸提。」比丘義",
    "T22n1428_011:0635b11": "如上說。種類毀呰人者，卑姓家生，行業亦",
    "T22n1428_011:0635b12": "卑，伎術工巧亦卑，或言：「汝是犯過人。」或言：",
    "T22n1428_011:0635b13": "「汝多結使人。」或言：「汝盲人。」或言：「汝禿瞎人。」",
    "T22n1428_011:0635b14": "卑者，旃陀羅種、除糞種、竹師種、車師種。卑姓",
    "T22n1428_011:0635b15": "者，拘湊、拘尸婆蘇晝、迦葉、阿提利夜、婆羅墮，",
    "T22n1428_011:0635b16": "若本非卑姓習卑伎術即是卑姓。卑業者，",
    "T22n1428_011:0635b17": "販賣猪羊、殺牛、放鷹鷂、獵人網魚、作賊、捕賊",
    "T22n1428_011:0635b18": "者、守城知刑獄。卑伎者，鍛作、木作、瓦陶作、皮",
    "T22n1428_011:0635b19": "韋作、剃髮作、簸箕作。犯者，波羅夷、僧伽婆尸",
    "T22n1428_011:0635b20": "沙、波逸提、波羅提提舍尼、偷蘭遮、突吉羅、惡",
    "T22n1428_011:0635b21": "說。結者，從瞋恚乃至五百結。盲瞎者，盲瞎、",
    "T22n1428_011:0635b22": "癵躄跛、聾瘂，及餘眾患所加。若比丘罵餘",
    "T22n1428_011:0635b23": "比丘言：「汝生卑賤家、汝業卑、伎術卑，汝犯、",
    "T22n1428_011:0635b24": "汝結使、汝禿瞎。」如是等若面罵、若喻罵、若",
    "T22n1428_011:0635b25": "自比罵。面罵者，言：「汝是旃陀羅家生、除糞家",
    "T22n1428_011:0635b26": "生、竹師種、車師種，拘湊、拘尸婆蘇晝、迦葉、阿",
    "T22n1428_011:0635b27": "提梨夜、婆羅墮種。」若本非卑姓習卑伎術",
    "T22n1428_011:0635b28": "即是卑姓，汝是販賣人、殺牛猪羊人，汝是",
    "T22n1428_011:0635b29": "作賊捕賊人，汝是守城知刑獄人，汝是鍛",
    "T22n1428_011:0635c01": "作、木作、瓦陶作、皮韋作、剃髮作人。汝是犯波",
    "T22n1428_011:0635c02": "羅夷、僧伽婆尸沙、波逸提、波羅提提舍尼、偷蘭",
    "T22n1428_011:0635c03": "遮、突吉羅、惡說人，汝是從瞋恚結人，乃",
    "T22n1428_011:0635c04": "至五百結人，汝是盲瞎、禿、躄跛、瘂聾，及眾患",
    "T22n1428_011:0635c05": "所加人。喻罵者，汝似旃陀羅種、汝似除糞",
    "T22n1428_011:0635c06": "種、汝似竹師種、汝似車師種、汝似拘湊、汝",
    "T22n1428_011:0635c07": "似拘尸婆蘇晝種、汝似迦葉種、汝似阿提",
    "T22n1428_011:0635c08": "梨夜種、汝似婆羅墮種，汝似販賣猪羊人、",
    "T22n1428_011:0635c09": "汝似殺牛人、汝似放鷹鷂人、汝似網魚獵",
    "T22n1428_011:0635c10": "人、汝似作賊者、捕賊者、汝似守城知刑獄",
    "T22n1428_011:0635c11": "人、汝似鍛作人、汝似木作人、汝似瓦陶作",
    "T22n1428_011:0635c12": "人、汝似皮韋作人、汝似剃髮人，汝似犯波",
    "T22n1428_011:0635c13": "羅夷人、汝似犯僧伽婆尸沙人、汝似犯波逸",
    "T22n1428_011:0635c14": "提人、汝似犯波羅提提舍尼人、汝似犯偷蘭",
    "T22n1428_011:0635c15": "遮人、汝似犯突吉羅人、汝似犯惡說人、汝",
    "T22n1428_011:0635c16": "似結使人、汝似盲瞎人、汝似禿人、汝似躄",
    "T22n1428_011:0635c17": "跛人、汝似瘂聾人。自比罵者，我非旃陀羅",
    "T22n1428_011:0635c18": "種、我非除糞種、我非竹師種、我非車師種、",
    "T22n1428_011:0635c19": "我非拘湊、拘尸婆蘇晝、迦葉、阿提梨夜、婆羅",
    "T22n1428_011:0635c20": "墮、販賣猪羊、殺牛人、放鷹鷂人、網魚獵人、作賊",
    "T22n1428_011:0635c21": "人、捕賊、守城、知刑獄人、鍛作人、木作人、竹",
    "T22n1428_011:0635c22": "作人、車作人、瓦陶作人、皮韋作人、剃髮人，我",
    "T22n1428_011:0635c23": "非犯波羅夷人、僧伽婆尸沙人、波逸提人、波",
    "T22n1428_011:0635c24": "羅提提舍尼、偷蘭遮、突吉羅、惡說人，我非結",
    "T22n1428_011:0635c25": "使、我非盲瞎、禿、跛躄、瘂聾人。若比丘如上",
    "T22n1428_011:0635c26": "說種類毀呰者，波逸提。若種類毀呰語了",
    "T22n1428_011:0635c27": "了，波逸提；不了了者，突吉羅。若以說善法",
    "T22n1428_011:0635c28": "而面罵、若喻罵、自比罵。說善法者，阿蘭若、",
    "T22n1428_011:0635c29": "乞食、補納衣，乃至坐禪人。說善法面罵者，汝",
    "T22n1428_011:0636a01": "是阿蘭若乃至坐禪人。喻罵者，汝似阿練若",
    "T22n1428_011:0636a02": "乃至坐禪人。自比罵者，我非是阿練若，乃",
    "T22n1428_011:0636a03": "至我非坐禪人。若比丘說善法，面罵、人喻",
    "T22n1428_011:0636a04": "罵、自比罵，說而了了者，突吉羅；說不了了者，",
    "T22n1428_011:0636a05": "亦突吉羅。比丘尼，波逸提；式叉摩那、沙彌、沙",
    "T22n1428_011:0636a06": "彌尼，突吉羅。是謂為犯。不犯者，相利故說、",
    "T22n1428_011:0636a07": "為法故說、為律故說、為教授故說、為親",
    "T22n1428_011:0636a08": "友故說、或戲笑故說、或因語次失口說、或",
    "T22n1428_011:0636a09": "在獨處說、或於夢中語、或欲說此而誤",
    "T22n1428_011:0636a10": "說彼，無犯。無犯者，最初未制戒，癡狂、心亂、",
    "T22n1428_011:0636a11": "痛惱所纏。(二竟)",
    "T22n1428_011:0636a12": "爾時佛在舍衛國祇樹給孤獨園。爾時六群",
    "T22n1428_011:0636a13": "比丘傳彼此語，傳此屏語向彼說，傳彼",
    "T22n1428_011:0636a14": "屏語向此說，如是不息，遂至眾中未有鬪",
    "T22n1428_011:0636a15": "事而生鬪事，已有鬪事而不滅。諸比丘各",
    "T22n1428_011:0636a16": "作是念：「眾僧以何因緣，本無鬪諍而有",
    "T22n1428_011:0636a17": "此諍，已有諍事而不能滅耶？」諸比丘自",
    "T22n1428_011:0636a18": "知此六群比丘傳彼此語，遂至僧中鬪諍，",
    "T22n1428_011:0636a19": "先未有諍事而生諍事，已有諍事而不能",
    "T22n1428_011:0636a20": "滅。時眾中有少欲知足、行頭陀、樂學戒、知",
    "T22n1428_011:0636a21": "慚愧者，呵責六群比丘言：「云何汝等傳彼",
    "T22n1428_011:0636a22": "此語，遂至僧中先未有諍事而生諍事，已",
    "T22n1428_011:0636a23": "有諍事而不能滅？」諸比丘往至世尊所，頭面",
    "T22n1428_011:0636a24": "禮足在一面坐，以此因緣具白世尊。世尊",
    "T22n1428_011:0636a25": "以此因緣集比丘僧，呵責六群比丘：「云何",
    "T22n1428_011:0636a26": "汝等傳彼此語，遂至僧中先未有諍事而",
    "T22n1428_011:0636a27": "生諍事，已有諍事而不滅耶？」爾時世尊以",
    "T22n1428_011:0636a28": "無數方便呵責六群比丘已，告諸比丘：「汝",
    "T22n1428_011:0636a29": "等當聽，古昔有兩惡獸為伴，一名善牙師",
    "T22n1428_011:0636b01": "子，二名善博虎，晝夜伺捕眾鹿。時有一",
    "T22n1428_011:0636b02": "野干逐彼二獸後，食其殘肉以自全命。",
    "T22n1428_011:0636b03": "時彼野干竊自生念：『我今不能久與相逐，",
    "T22n1428_011:0636b04": "當以何方便鬪亂彼二獸令不復相隨。』時",
    "T22n1428_011:0636b05": "野干即往善牙師子所，如是語善牙：『善博",
    "T22n1428_011:0636b06": "虎有如是語言：「我生處勝、種姓勝、形色勝",
    "T22n1428_011:0636b07": "汝、力勢勝汝。何以故？我日日得好美食。善",
    "T22n1428_011:0636b08": "牙師子逐我後，食我殘肉以自全命。」』即說",
    "T22n1428_011:0636b09": "偈言：",
    "T22n1428_011:0636b10": "「『形色及所生，　　大力而復勝；",
    "T22n1428_011:0636b11": "　　善牙不能善。　　善博如是語。』",
    "T22n1428_011:0636b12": "「善牙問野干言：『汝以何事得知？』答言：『汝等",
    "T22n1428_011:0636b13": "二獸共集一處相見自知。』爾時野干竊語善",
    "T22n1428_011:0636b14": "牙已，便往語善博虎言：『汝知不？善牙有如",
    "T22n1428_011:0636b15": "是語：「而我今日種姓、生處悉皆勝汝，力勢亦",
    "T22n1428_011:0636b16": "勝。何以故？我常食好肉。善博虎食我殘肉",
    "T22n1428_011:0636b17": "而自活命。」』即說偈言：",
    "T22n1428_011:0636b18": "「『形色及所生，　　大力而復勝；",
    "T22n1428_011:0636b19": "　　善博不能善。　　善牙如是語。』",
    "T22n1428_011:0636b20": "「善博問言：『汝以何事得知？』答言：『汝等二獸",
    "T22n1428_011:0636b21": "共集一處相見自知。』後二獸共集一處，瞋",
    "T22n1428_011:0636b22": "眼相視，善牙師子便作是念：『我不應不",
    "T22n1428_011:0636b23": "問便先下手打彼。』爾時善牙師子向善博",
    "T22n1428_011:0636b24": "虎而說偈問：",
    "T22n1428_011:0636b25": "「『形色及所生，　　大力而復勝；",
    "T22n1428_011:0636b26": "　　善牙不如我。　　善博說是耶？』",
    "T22n1428_011:0636b27": "「彼自念言：『必是野干鬪亂我等。』善博虎說偈",
    "T22n1428_011:0636b28": "答善牙師子言：",
    "T22n1428_011:0636b29": "「『善博不說是，　　形色及所生；",
    "T22n1428_011:0636c01": "　　大力而復勝，　　善牙不能善。",
    "T22n1428_011:0636c02": "　　若受無利言，　　信他彼此語；",
    "T22n1428_011:0636c03": "　　親厚自破壞，　　便成於冤家。",
    "T22n1428_011:0636c04": "　　若以知真實，　　當滅除瞋惱；",
    "T22n1428_011:0636c05": "　　今可至誠說，　　令身得利益。",
    "T22n1428_011:0636c06": "　　今當善降伏，　　除滅惡知識；",
    "T22n1428_011:0636c07": "　　可殺此野干，　　鬪亂我等者。』",
    "T22n1428_011:0636c08": "「即打野干殺，二獸還和合。」爾時佛告諸比",
    "T22n1428_011:0636c09": "丘：「此二獸為彼所破，共集一處相見不悅；",
    "T22n1428_011:0636c10": "況復於人，為人所破心能不惱？云何六群",
    "T22n1428_011:0636c11": "比丘鬪亂彼此，先無諍事而生諍事，已有",
    "T22n1428_011:0636c12": "諍事而不能滅。」爾時世尊以無數方便呵",
    "T22n1428_011:0636c13": "責六群比丘已，告諸比丘：「此癡人！多種有",
    "T22n1428_011:0636c14": "漏處，最初犯戒。自今已去與比丘結戒，集",
    "T22n1428_011:0636c15": "十句義乃至正法久住，欲說戒者當如是",
    "T22n1428_011:0636c16": "說：若比丘兩舌語，波逸提。」比丘義如上說。",
    "T22n1428_011:0636c17": "兩舌者，比丘鬪亂比丘、比丘尼、式叉摩那、沙",
    "T22n1428_011:0636c18": "彌、沙彌尼、優婆塞、優婆夷、國王及大臣、外道、異",
    "T22n1428_011:0636c19": "學沙門、婆羅門。比丘尼還鬪亂比丘尼、式叉",
    "T22n1428_011:0636c20": "摩那、沙彌、沙彌尼、優婆塞、優婆夷、國王及大臣、",
    "T22n1428_011:0636c21": "外道、異學沙門、婆羅門比丘。式叉摩那還鬪",
    "T22n1428_011:0636c22": "亂式叉摩那、沙彌、沙彌尼、優婆塞、優婆夷、國王",
    "T22n1428_011:0636c23": "及大臣、外道、異學沙門、婆羅門、比丘、比丘尼。",
    "T22n1428_011:0636c24": "沙彌還鬪亂沙彌、沙彌尼、優婆塞、優婆夷、國",
    "T22n1428_011:0636c25": "王及大臣、外道、異學沙門、婆羅門、比丘、比丘尼、",
    "T22n1428_011:0636c26": "式叉摩那。沙彌尼還鬪亂沙彌尼、優婆塞、",
    "T22n1428_011:0636c27": "優婆夷、國王及大臣、外道、異學沙門、婆羅門、",
    "T22n1428_011:0636c28": "比丘、比丘尼、式叉摩那、沙彌、沙彌尼。優婆",
    "T22n1428_011:0636c29": "塞還鬪亂優婆塞、優婆夷、國王及大臣、外道、",
    "T22n1428_011:0637a01": "異學沙門、婆羅門、比丘、比丘尼、式叉摩那、沙彌、",
    "T22n1428_011:0637a02": "沙彌尼。優婆夷還鬪亂優婆夷、國王及大臣、",
    "T22n1428_011:0637a03": "外道、異學沙門、婆羅門、比丘、比丘尼、式叉摩那、",
    "T22n1428_011:0637a04": "沙彌、沙彌尼、優婆塞。國王還鬪亂國王及大",
    "T22n1428_011:0637a05": "臣、外道、異學沙門、婆羅門、比丘、比丘尼、式叉摩",
    "T22n1428_011:0637a06": "那、沙彌、沙彌尼、優婆塞、優婆夷。大臣還鬪亂",
    "T22n1428_011:0637a07": "大臣、外道、異學沙門、婆羅門、比丘、比丘尼、式叉",
    "T22n1428_011:0637a08": "摩那、沙彌、沙彌尼、優婆塞、優婆夷、國王。種種",
    "T22n1428_011:0637a09": "外道、沙門、婆羅門還鬪亂種種外道、沙門、婆",
    "T22n1428_011:0637a10": "羅門、比丘、比丘尼、式叉摩那、沙彌、沙彌尼、優婆",
    "T22n1428_011:0637a11": "塞、優婆夷、國王大臣。鬪亂者，某甲說是言：",
    "T22n1428_011:0637a12": "「汝是旃陀羅種、除糞種、竹師種、車師種、拘湊、拘",
    "T22n1428_011:0637a13": "尸婆、蘇晝種、迦葉、阿提梨夜、婆羅墮，販賣猪",
    "T22n1428_011:0637a14": "羊、殺牛、放鷹、網魚、獵師、作賊、捕賊、守城刑獄、",
    "T22n1428_011:0637a15": "鍛作、陶師、皮師、剃髮師，汝犯波羅夷、僧伽婆",
    "T22n1428_011:0637a16": "尸沙、波逸提、波羅提提舍尼、偷蘭遮、突吉羅、惡",
    "T22n1428_011:0637a17": "說。結使者，從瞋恚乃至五百結，禿、盲瞎、跛",
    "T22n1428_011:0637a18": "躄、聾瘂。」若有比丘破皆是比丘鬪亂，說而了",
    "T22n1428_011:0637a19": "了者，波逸提；說而不了了者，突吉羅。比",
    "T22n1428_011:0637a20": "丘尼，波逸提；式叉摩那、沙彌、沙彌尼，突吉羅。",
    "T22n1428_011:0637a21": "是謂為犯。不犯者，破惡知識、破惡伴黨、",
    "T22n1428_011:0637a22": "破方便壞僧者、破助壞僧者、破二人三人",
    "T22n1428_011:0637a23": "作羯磨者。破若作非法羯磨、非律羯磨者，",
    "T22n1428_011:0637a24": "破若僧、若塔、若廟、若和上、同和上、若阿闍",
    "T22n1428_011:0637a25": "梨、同阿闍梨、若知識、若親友、若數數語者、無",
    "T22n1428_011:0637a26": "義無利、欲方便作無義無利，破如是人",
    "T22n1428_011:0637a27": "者，不犯。不犯者，最初未制戒，癡狂、心亂、痛惱",
    "T22n1428_011:0637a28": "所纏。(三竟)",
    "T22n1428_011:0637a29": "爾時佛在舍衛國祇樹給孤獨園。爾時尊者",
    "T22n1428_011:0637b01": "阿那律從舍衛國向拘薩羅國中，路至無",
    "T22n1428_011:0637b02": "比丘住處村，問言：「誰與我住處？」聞彼有一",
    "T22n1428_011:0637b03": "婬女家，常安止賓客在門屋下住。時阿那",
    "T22n1428_011:0637b04": "律即往至彼婬女家語言：「大妹！欲寄止一",
    "T22n1428_011:0637b05": "宿可得爾不？」婬女答曰：「可住，門下寬廣隨",
    "T22n1428_011:0637b06": "意止宿。」阿那律即入門下，自敷草蓐坐具",
    "T22n1428_011:0637b07": "結加趺坐，一心思惟繫念在前。爾時拘薩",
    "T22n1428_011:0637b08": "羅國諸長者有行緣之便，亦投彼村求覓",
    "T22n1428_011:0637b09": "宿處，亦復聞彼婬女家常止賓客，即便往",
    "T22n1428_011:0637b10": "其家求寄宿言：「欲於此寄一宿可爾不？」",
    "T22n1428_011:0637b11": "婬女答言：「我已先聽一沙門宿，君可問",
    "T22n1428_011:0637b12": "彼沙門，可得共宿者便可止宿。」其人即",
    "T22n1428_011:0637b13": "往阿那律所語言：「我向語主人求宿即見",
    "T22n1428_011:0637b14": "聽許，今欲共宿不相妨耶？」阿那律答言：「我",
    "T22n1428_011:0637b15": "草蓐敷竟，門屋寬大，可隨意宿，勿疑也。」",
    "T22n1428_011:0637b16": "時諸長者即入門屋下，長者伴多坐相逼近。",
    "T22n1428_011:0637b17": "時婬女見已即生愍念心言：「此阿那律是豪",
    "T22n1428_011:0637b18": "貴子孫，習樂來久不能忍苦。今諸長者共",
    "T22n1428_011:0637b19": "相逼近。」即至阿那律所語言：「尊者習樂來",
    "T22n1428_011:0637b20": "久不能忍苦，今諸長者共相逼近，尊者能",
    "T22n1428_011:0637b21": "入我舍內宿不？」即報言：「可。」爾時尊者阿那律",
    "T22n1428_011:0637b22": "即便入舍，在其坐處結加趺坐繫念在前。",
    "T22n1428_011:0637b23": "時婬女室中然燈燭竟夕不絕，彼婬女於",
    "T22n1428_011:0637b24": "初夜來往阿那律所語言：「近有諸長者婆",
    "T22n1428_011:0637b25": "羅門種，多諸財寶，皆來語我言：『可與我作",
    "T22n1428_011:0637b26": "婦。』我即語彼諸長者言：『汝等醜陋，不能",
    "T22n1428_011:0637b27": "為汝等作婦，若是端正者我今當為其",
    "T22n1428_011:0637b28": "作婦。』我觀尊者形貌端正，可為我作夫耶？」",
    "T22n1428_011:0637b29": "時尊者阿那律雖聞此語，默然不答，亦不",
    "T22n1428_011:0637c01": "觀視。何以故？由尊者得無上二俱解脫故。",
    "T22n1428_011:0637c02": "到後夜末明相欲出，時復語阿那律言：",
    "T22n1428_011:0637c03": "「諸婆羅門長者種皆多財寶語我言：『為我",
    "T22n1428_011:0637c04": "作婦。』我即不許。然阿那律顏貌端政，可為",
    "T22n1428_011:0637c05": "我作夫耶？」阿那律復默然不答，亦不觀視。",
    "T22n1428_011:0637c06": "何以故？由是尊者得無上二俱解脫故。爾",
    "T22n1428_011:0637c07": "時此婬女即脫衣來前捉之，時阿那律以",
    "T22n1428_011:0637c08": "神足力踊身在空中。婬女見之慚愧，裸身",
    "T22n1428_011:0637c09": "蹲住，即疾疾取衣著已，叉手合掌，仰面",
    "T22n1428_011:0637c10": "空中向阿那律言：「懺悔！懺悔！」如是至三。",
    "T22n1428_011:0637c11": "「願尊者還來在本處坐。」阿那律即下在本",
    "T22n1428_011:0637c12": "處坐。此女人禮阿那律足已却坐一面，阿",
    "T22n1428_011:0637c13": "那律為說種種微妙法，所謂施義、戒義、生天",
    "T22n1428_011:0637c14": "之義，呵欲不淨、度有漏縛，稱讚出離為樂、",
    "T22n1428_011:0637c15": "增益解脫。時婬女即於座上諸塵垢盡得法",
    "T22n1428_011:0637c16": "眼淨。時婬女見法得法已：「唯願聽許為優",
    "T22n1428_011:0637c17": "婆夷，歸依佛法僧，自今已去盡形壽不殺",
    "T22n1428_011:0637c18": "生，乃至不飲酒。願尊者今日受我請食。」阿",
    "T22n1428_011:0637c19": "那律默然受之。彼婬女知阿那律默然受請",
    "T22n1428_011:0637c20": "已，即辦具種種甘饍飲食而供養之，食已",
    "T22n1428_011:0637c21": "取一小床在阿那律前坐。阿那律為說種",
    "T22n1428_011:0637c22": "種法，勸喻令其心喜，為說法已從坐而去。",
    "T22n1428_011:0637c23": "還僧伽藍中，以此因緣具向諸比丘說。時",
    "T22n1428_011:0637c24": "眾中有少欲知足、行頭陀、樂學戒、知慚愧",
    "T22n1428_011:0637c25": "者，譏嫌阿那律言：「云何阿那律！與婦女同",
    "T22n1428_011:0637c26": "室宿耶？」諸比丘往至世尊所，頭面禮足在一",
    "T22n1428_011:0637c27": "面坐，以此因緣具白世尊。世尊即以此",
    "T22n1428_011:0637c28": "因緣集比丘僧，知而故問阿那律言：「汝實",
    "T22n1428_011:0637c29": "與女人獨同室宿不？」答言：「實爾。」佛無數方便",
    "T22n1428_011:0638a01": "呵責阿那律言：「汝所為非，非威儀、非沙門",
    "T22n1428_011:0638a02": "法、非淨行、非隨順行，所不應為。云何阿",
    "T22n1428_011:0638a03": "那律！與婦女同室宿？」世尊以無數方便呵",
    "T22n1428_011:0638a04": "責阿那律已，告諸比丘：「自今已去與諸比",
    "T22n1428_011:0638a05": "丘結戒，集十句義乃至正法久住，欲說戒",
    "T22n1428_011:0638a06": "者當如是說：若比丘與婦女同室宿者，波",
    "T22n1428_011:0638a07": "逸提。」比丘義如上說。婦女者，人女、有知、命",
    "T22n1428_011:0638a08": "根不斷。室者，有四周牆壁，障上有覆，或",
    "T22n1428_011:0638a09": "前敞而無壁，或有四壁上無覆，或有雖",
    "T22n1428_011:0638a10": "覆而不遍，或有雖覆遍而有開處，是謂",
    "T22n1428_011:0638a11": "室。若比丘先宿、婦女後至，或婦女先至、比丘",
    "T22n1428_011:0638a12": "後到，或二人俱至，若亞臥隨脇著地，波逸",
    "T22n1428_011:0638a13": "提。隨轉側，波逸提。若天女、阿修羅女、若龍女、",
    "T22n1428_011:0638a14": "夜叉女、餓鬼女同室宿者，突吉羅。與畜生女",
    "T22n1428_011:0638a15": "能變化、不能變化者同室宿，突吉羅。若與黃",
    "T22n1428_011:0638a16": "門、二根人同室宿，突吉羅。晝日婦女立，比丘",
    "T22n1428_011:0638a17": "臥者，突吉羅。比丘尼，波逸提；式叉摩那、沙彌、",
    "T22n1428_011:0638a18": "沙彌尼，突吉羅。是謂為犯。不犯者，若比丘",
    "T22n1428_011:0638a19": "不知彼室內有婦女而宿；若比丘先至而",
    "T22n1428_011:0638a20": "婦女後至，比丘不知；若屋有覆而無四邊",
    "T22n1428_011:0638a21": "障，或盡覆而半障，或盡覆而少障，或盡障",
    "T22n1428_011:0638a22": "而不覆，或有盡障而少覆，或半覆半障，或",
    "T22n1428_011:0638a23": "少覆少障，或不覆不障露地，無犯。此室中若",
    "T22n1428_011:0638a24": "行若坐，無犯。若頭眩倒地、若病臥，無犯。",
    "T22n1428_011:0638a25": "或為強力所捉、若為人所縛、若命難、淨行",
    "T22n1428_011:0638a26": "難，無犯。無犯者，最初未制戒，癡狂、心亂、痛惱",
    "T22n1428_011:0638a27": "所纏。(四竟)",
    "T22n1428_011:0638a28": "爾時世尊在曠野城。六群比丘與諸長者共",
    "T22n1428_011:0638a29": "在講堂止住，時六群中有一人散亂心睡",
    "T22n1428_011:0638b01": "眠無所覺知，小轉側形體發露。時有比丘",
    "T22n1428_011:0638b02": "以衣覆已，復更轉側露形，一比丘復以衣",
    "T22n1428_011:0638b03": "覆之。尋復轉側而形起。時諸長者見已，便",
    "T22n1428_011:0638b04": "生譏嫌大笑調弄。時眠比丘心懷慚愧無",
    "T22n1428_011:0638b05": "顏，諸比丘亦慚愧。其中有少欲知足、知慚",
    "T22n1428_011:0638b06": "愧、行頭陀、樂學戒者，譏嫌此比丘言：「云",
    "T22n1428_011:0638b07": "何六群比丘與諸長者共止宿耶？」時諸比",
    "T22n1428_011:0638b08": "丘即往世尊所，頭面禮足在一面坐，以此",
    "T22n1428_011:0638b09": "因緣具白世尊。世尊爾時以此因緣集諸",
    "T22n1428_011:0638b10": "比丘，呵責六群比丘：「汝所為非，非威儀、非",
    "T22n1428_011:0638b11": "沙門法、非淨行、非隨順行，所不應為。云",
    "T22n1428_011:0638b12": "何六群比丘！與諸長者共止宿耶？」以無數",
    "T22n1428_011:0638b13": "方便呵責六群比丘已，告諸比丘言：「此六",
    "T22n1428_011:0638b14": "群比丘癡人！多種有漏處，最初犯戒。自今已",
    "T22n1428_011:0638b15": "去與比丘結戒，集十句義乃至正法久住，",
    "T22n1428_011:0638b16": "欲說戒者當如是說：若比丘與未受大戒",
    "T22n1428_011:0638b17": "人共宿，波逸提。」如是世尊與比丘結戒。爾",
    "T22n1428_011:0638b18": "時佛在拘睒毘國，諸比丘如是言：「佛不聽",
    "T22n1428_011:0638b19": "我曹與未受大戒人共宿，當遣羅云出去。」",
    "T22n1428_011:0638b20": "時羅云無屋住往廁上宿，時佛知之，往",
    "T22n1428_011:0638b21": "詣廁所作謦欬聲。時羅云亦復謦欬，世尊知",
    "T22n1428_011:0638b22": "而故問：「此中有誰？」羅云答言：「我是羅云。」復",
    "T22n1428_011:0638b23": "問：「汝在此中作何等耶？」答言：「諸比丘言：",
    "T22n1428_011:0638b24": "『不得與未受具戒人共宿。』驅我出。」世尊即",
    "T22n1428_011:0638b25": "便言：「云何愚癡比丘無有慈心，乃驅小兒",
    "T22n1428_011:0638b26": "出？是佛子不護我意耶？」即便授指與之令",
    "T22n1428_011:0638b27": "捉，將來自入住房共止一宿。明日清旦集",
    "T22n1428_011:0638b28": "諸比丘告言：「汝等無慈心，乃驅出小兒，是",
    "T22n1428_011:0638b29": "佛子不護我意耶！自今已去聽諸比丘與",
    "T22n1428_011:0638c01": "未受大戒人共二宿，若至三宿，明相未出",
    "T22n1428_011:0638c02": "時應起避去。若至第四宿，若自去、若使未",
    "T22n1428_011:0638c03": "受戒人去。自今已去當如是說戒：若比丘",
    "T22n1428_011:0638c04": "與未受大戒人共宿，過二宿至三宿，波逸",
    "T22n1428_011:0638c05": "提。」比丘義如上說。未受戒人者，除比丘、比",
    "T22n1428_011:0638c06": "丘尼，餘未受大戒人是。同室宿者，如前說。若",
    "T22n1428_011:0638c07": "比丘先至、未受大戒人後至，未受戒人前",
    "T22n1428_011:0638c08": "至、比丘後至，或二人俱至，若脇著地犯，若",
    "T22n1428_011:0638c09": "小轉側亦犯。若天男、阿須羅男、乾闥婆男、",
    "T22n1428_011:0638c10": "夜叉男、餓鬼男，及與畜生中能變化者、不能",
    "T22n1428_011:0638c11": "變化者，共過二宿三宿，突吉羅。比丘尼，波",
    "T22n1428_011:0638c12": "逸提；式叉摩那、沙彌、沙彌尼，突吉羅。是謂為",
    "T22n1428_011:0638c13": "犯。不犯者，若比丘先不知在彼住、而未受",
    "T22n1428_011:0638c14": "戒人在後至，若未受戒人在前至、比丘在",
    "T22n1428_011:0638c15": "後至，若屋上有覆無四障、或盡覆而半障、",
    "T22n1428_011:0638c16": "或有盡障而少覆、或半障半覆、或少障少",
    "T22n1428_011:0638c17": "覆，若空露地，若坐、若經行，不犯。若頭眩倒",
    "T22n1428_011:0638c18": "地、若病臥、或為強力所執、若為繫閉、若",
    "T22n1428_011:0638c19": "命難、淨行難，是為不犯。不犯者，最初未制",
    "T22n1428_011:0638c20": "戒，癡狂、心亂、痛惱所纏。(五竟)",
    "T22n1428_011:0638c21": "爾時佛在曠野城。六群比丘與諸長者共",
    "T22n1428_011:0638c22": "在講堂誦佛經語，語聲高大，如婆羅門",
    "T22n1428_011:0638c23": "誦書聲無異，亂諸坐禪者。時諸比丘聞已，",
    "T22n1428_011:0638c24": "其中有少欲知足、行頭陀、樂學戒、知慚愧",
    "T22n1428_011:0638c25": "者，譏嫌六群比丘言：「云何與諸長者在講",
    "T22n1428_011:0638c26": "堂中，共誦經如婆羅門誦書聲耶？」時諸比丘",
    "T22n1428_011:0638c27": "往至世尊所，頭面禮足在一面坐，以此因",
    "T22n1428_011:0638c28": "緣具白世尊。世尊爾時以此因緣集比丘",
    "T22n1428_011:0638c29": "僧，呵責六群比丘：「汝等云何與長者共在",
    "T22n1428_011:0639a01": "講堂中，誦經聲如婆羅門無異耶？」世尊以",
    "T22n1428_011:0639a02": "無數方便呵責六群比丘已，告諸比丘：「此",
    "T22n1428_011:0639a03": "癡人！多種有漏處，最初犯戒。自今已去與比",
    "T22n1428_011:0639a04": "丘結戒，集十句義乃至正法久住，欲說戒",
    "T22n1428_011:0639a05": "者當如是說：若比丘與未受戒人共誦者，",
    "T22n1428_011:0639a06": "波逸提。」比丘義如上說。未受戒者，除比丘、",
    "T22n1428_011:0639a07": "比丘尼，餘者是。句義非句義，句味非句味，字",
    "T22n1428_011:0639a08": "義非字義。句義者，與人同誦不前不後，「諸",
    "T22n1428_011:0639a09": "惡莫作，諸善奉行；自淨其意，是諸佛教。」非句",
    "T22n1428_011:0639a10": "義者，如一人說諸惡莫作未竟，第二人抄",
    "T22n1428_011:0639a11": "前言諸惡莫作。句味者，二人共誦不前不",
    "T22n1428_011:0639a12": "後，「眼無常、耳無常，乃至意無常。」非句味者，",
    "T22n1428_011:0639a13": "如一人未稱眼無常，第二人抄前言眼無",
    "T22n1428_011:0639a14": "常。字義者，二人共誦不前不後，「阿羅波遮那。」",
    "T22n1428_011:0639a15": "非字義者，如一人未稱言阿也，第二人抄",
    "T22n1428_011:0639a16": "前言阿也。句法者，佛所說、聲聞所說、仙人",
    "T22n1428_011:0639a17": "所說、諸天所說。若比丘與未受戒人共誦，一",
    "T22n1428_011:0639a18": "說、二說、三說，若口授、若書授，若了了，波逸提；",
    "T22n1428_011:0639a19": "說而不了了，突吉羅。天子、阿修羅子、夜叉子、",
    "T22n1428_011:0639a20": "龍子、乾闥婆子、畜生能變化者，一說、二說、三",
    "T22n1428_011:0639a21": "說，說而了了、不了了者，突吉羅。若師不教",
    "T22n1428_011:0639a22": "言：「我說竟，汝可說。」者，師突吉羅。比丘尼，波逸",
    "T22n1428_011:0639a23": "提；式叉摩那、沙彌、沙彌尼，突吉羅。是謂為",
    "T22n1428_011:0639a24": "犯。不犯者，我說竟汝說、一人誦竟一人書、",
    "T22n1428_011:0639a25": "若二人同業同誦，或戲笑語、或疾疾語、或獨",
    "T22n1428_011:0639a26": "語、或夢中語、或欲說此乃說彼，無犯。",
    "T22n1428_011:0639a27": "無犯者，最初未制戒，癡狂、心亂、痛惱所纏。",
    "T22n1428_011:0639a28": "(六竟)",
    "T22n1428_011:0639a29": "爾時佛在羅閱城耆闍崛山中。時有行波",
    "T22n1428_011:0639b01": "利婆沙摩那埵比丘在下行坐，時六群比丘",
    "T22n1428_011:0639b02": "語諸白衣：「汝等知如許人在下行坐者不",
    "T22n1428_011:0639b03": "耶？」白衣報言：「我等不知。」六群比丘語言：「此等",
    "T22n1428_011:0639b04": "犯如是事，犯如是事故，眾僧罰使在下",
    "T22n1428_011:0639b05": "行坐。」有過比丘聞之慚愧，餘比丘聞之亦",
    "T22n1428_011:0639b06": "慚愧。中有少欲知足、行頭陀、樂學戒、知慚",
    "T22n1428_011:0639b07": "愧者，譏嫌六群比丘言：「云何比丘犯麁惡",
    "T22n1428_011:0639b08": "事，乃向白衣說耶？」諸比丘往世尊所，頭面",
    "T22n1428_011:0639b09": "禮足在一面坐，以此因緣具白世尊。世",
    "T22n1428_011:0639b10": "尊以此因緣集比丘僧，呵責六群比丘言：",
    "T22n1428_011:0639b11": "「汝等云何知比丘犯麁惡事，乃向白衣說",
    "T22n1428_011:0639b12": "耶？」以無數方便呵責已，告諸比丘：「此癡人！多",
    "T22n1428_011:0639b13": "種有漏處，最初犯戒。自今已去與比丘結戒，",
    "T22n1428_011:0639b14": "集十句義乃至正法久住，欲說戒者當如",
    "T22n1428_011:0639b15": "是說：若比丘比丘犯麁惡罪，向未受大戒",
    "T22n1428_011:0639b16": "人說，波逸提。」如是世尊與比丘結戒。爾時",
    "T22n1428_011:0639b17": "比丘，或不知麁惡、不知不麁惡，後乃方知",
    "T22n1428_011:0639b18": "麁惡，或有作波逸提懺悔者，或有畏慎者。",
    "T22n1428_011:0639b19": "佛言：「不知，無犯。自今已去當如是說戒：",
    "T22n1428_011:0639b20": "若比丘知比丘犯麁惡罪，向未受大戒人",
    "T22n1428_011:0639b21": "說者，波逸提。」如是世尊與比丘結戒。爾時",
    "T22n1428_011:0639b22": "舍利弗為眾所差，在王眾中及諸人民眾",
    "T22n1428_011:0639b23": "中說調達過：「調達所作者，莫言是佛法僧，",
    "T22n1428_011:0639b24": "當知是調達所作。」舍利弗聞已便生畏慎心，",
    "T22n1428_011:0639b25": "諸比丘知已往白世尊，世尊告言：「眾僧所差，",
    "T22n1428_011:0639b26": "無犯。自今已去當如是說戒：若比丘知他",
    "T22n1428_011:0639b27": "有麁惡罪，向未受大戒人說，除僧羯磨，",
    "T22n1428_011:0639b28": "波逸提。」比丘義如上說。未受大戒者，除比",
    "T22n1428_011:0639b29": "丘、比丘尼，餘者是。麁惡罪者，四波羅夷、僧",
    "T22n1428_011:0639c01": "伽婆尸沙。僧者，一羯磨、一說戒。若比丘知他",
    "T22n1428_011:0639c02": "有麁惡罪，向未受大戒人說，除僧羯磨，",
    "T22n1428_011:0639c03": "波逸提。若說了了，波逸提；不了了者，突吉",
    "T22n1428_011:0639c04": "羅。除麁惡罪已，更以餘罪，向未受大戒人",
    "T22n1428_011:0639c05": "說者，突吉羅。自犯麁惡罪，向未受大戒人",
    "T22n1428_011:0639c06": "說者，突吉羅。除比丘、比丘尼，以餘人麁惡",
    "T22n1428_011:0639c07": "罪，向未受大戒人說者，突吉羅。麁惡罪麁惡",
    "T22n1428_011:0639c08": "想，波逸提。麁惡罪疑，突吉羅。非麁惡麁惡罪",
    "T22n1428_011:0639c09": "想，突吉羅。非麁惡疑，突吉羅。比丘尼，波逸",
    "T22n1428_011:0639c10": "提；式叉摩那、沙彌、沙彌尼，突吉羅。是謂為",
    "T22n1428_011:0639c11": "犯。不犯者，若不知、若眾僧差、麁惡非麁惡",
    "T22n1428_011:0639c12": "想，若白衣先已聞此麁惡罪，無犯。無犯者，",
    "T22n1428_011:0639c13": "最初未制戒，癡狂、心亂、痛惱所纏。(七竟)",
    "T22n1428_011:0639c14": "爾時佛在毘舍離獼猴池樓閣精舍，以此",
    "T22n1428_011:0639c15": "因緣集比丘僧，佛知而故問：「婆求園比丘",
    "T22n1428_011:0639c16": "頗實爾耶？」白佛言：「實爾。世尊。」佛言：「汝等癡",
    "T22n1428_011:0639c17": "人！真實猶不得向人說，何況不實？」世尊",
    "T22n1428_011:0639c18": "以無數方便，呵責婆求園比丘已，告諸比",
    "T22n1428_011:0639c19": "丘：「此癡人！多種有漏處，最初犯戒。自今已去",
    "T22n1428_011:0639c20": "與比丘結戒，集十句義乃至正法久住，欲",
    "T22n1428_011:0639c21": "說戒者當如是說：若比丘向未受大戒人",
    "T22n1428_011:0639c22": "說過人法，言：『我見是、我知是。』實者，波逸提。」",
    "T22n1428_011:0639c23": "比丘義如上說。未受大戒者，除比丘、比丘",
    "T22n1428_011:0639c24": "尼，餘者是。人法者，人界、人陰、人入。上人法",
    "T22n1428_011:0639c25": "者，諸法出要，自言：「得身念善思惟，有戒、有",
    "T22n1428_011:0639c26": "欲、有不放逸、有精進、有定、有正定、有道、",
    "T22n1428_011:0639c27": "有修行、有智慧、有見、有得、有果。」若彼真實",
    "T22n1428_011:0639c28": "有此事，向未受大戒人說，了了者，波逸提；",
    "T22n1428_011:0639c29": "說而不了了者，突吉羅。若手印書、若作",
    "T22n1428_011:0640a01": "知相遣人，了了，波逸提；不了了，突吉羅。若",
    "T22n1428_011:0640a02": "天子、阿修羅子、夜叉子、乾闥婆子、龍子、餓鬼子、",
    "T22n1428_011:0640a03": "畜生能變化、不能變化者，向說得上人法，了",
    "T22n1428_011:0640a04": "了、不了了，突吉羅。若實得上人法，向受",
    "T22n1428_011:0640a05": "大戒人非同意者說，突吉羅。若自稱言：「我",
    "T22n1428_011:0640a06": "得根、力、覺、道、禪定、解脫入三昧。」向人說者，波",
    "T22n1428_011:0640a07": "逸提。比丘尼，波逸提；式叉摩那、沙彌、沙彌尼，",
    "T22n1428_011:0640a08": "突吉羅。是謂為犯。不犯者，若增上慢、若自",
    "T22n1428_011:0640a09": "言是業報、不言是修得，若實得上人法向",
    "T22n1428_011:0640a10": "同意比丘說，若說根、力、覺、道、解脫入三昧，",
    "T22n1428_011:0640a11": "不向人說我得，或戲笑語獨語，若夢中語，",
    "T22n1428_011:0640a12": "欲說此乃說彼，無犯。無犯者，最初未制戒，",
    "T22n1428_011:0640a13": "癡狂、心亂、痛惱所纏。(八竟)",
    "T22n1428_011:0640a14": "爾時佛在舍衛國祇樹給孤獨園。爾時尊者",
    "T22n1428_011:0640a15": "迦留陀夷，時到著衣持鉢詣一大長者家，",
    "T22n1428_011:0640a16": "在姑前與兒婦耳語說法。姑見已即問婦",
    "T22n1428_011:0640a17": "言：「向比丘說何等事耶？」婦報言：「與我說",
    "T22n1428_011:0640a18": "法。」姑語婦言：「若說法者，當高聲說令我等",
    "T22n1428_011:0640a19": "聞，云何耳中獨言耶？」其婦報言：「向者語如",
    "T22n1428_011:0640a20": "兄弟語無異，更無餘過失。」時乞食比丘聞",
    "T22n1428_011:0640a21": "已，即呵責迦留陀夷言：「云何尊者於姑前",
    "T22n1428_011:0640a22": "與兒婦耳語說法耶？」爾時乞食比丘還至僧",
    "T22n1428_011:0640a23": "伽藍中，以此因緣具向諸比丘說。其中有",
    "T22n1428_011:0640a24": "少欲知足、行頭陀、樂學戒、知慚愧者，譏嫌",
    "T22n1428_011:0640a25": "迦留陀夷：「云何尊者在姑前為他兒婦耳",
    "T22n1428_011:0640a26": "語說法耶？」諸比丘往世尊所，頭面禮足在",
    "T22n1428_011:0640a27": "一面坐，以此因緣具白世尊。世尊即集比",
    "T22n1428_011:0640a28": "丘僧，知而故問迦留陀夷：「汝實爾於姑前",
    "T22n1428_011:0640a29": "與他兒婦耳語說法耶？」答曰：「實爾。」爾時世",
    "T22n1428_011:0640b01": "尊以無數方便呵責迦留陀夷：「汝所為非，",
    "T22n1428_011:0640b02": "非威儀、非沙門法、非淨行、非隨順行，所",
    "T22n1428_011:0640b03": "不應為。汝云何於姑前為他兒婦耳語說",
    "T22n1428_011:0640b04": "法耶？」呵責迦留陀夷已，告諸比丘：「此迦留",
    "T22n1428_011:0640b05": "陀夷癡人！多種有漏處，最初犯戒。自今已去",
    "T22n1428_011:0640b06": "與比丘結戒，集十句義乃至正法久住，欲",
    "T22n1428_011:0640b07": "說戒者當如是說：若比丘與女人說法，波",
    "T22n1428_011:0640b08": "逸提。」如是世尊與比丘結戒。時有諸女人",
    "T22n1428_011:0640b09": "請諸比丘言：「唯願諸尊與我等說法。」時諸",
    "T22n1428_011:0640b10": "比丘各有畏慎心，世尊制戒比丘不得與",
    "T22n1428_011:0640b11": "女人說法。諸比丘以此因緣具白世尊。世",
    "T22n1428_011:0640b12": "尊告曰：「自今已去，聽諸比丘與女人五六",
    "T22n1428_011:0640b13": "語說法。自今已去當如是說戒：若比丘為",
    "T22n1428_011:0640b14": "女人說法，過五六語，波逸提。」如是世尊與",
    "T22n1428_011:0640b15": "比丘結戒。諸比丘復有畏慎心，以無有知",
    "T22n1428_011:0640b16": "男子便休，不與女人說法。佛告諸比丘：「自",
    "T22n1428_011:0640b17": "今已去有有知男子，聽過五六語與女人",
    "T22n1428_011:0640b18": "說法。自今已去當如是說戒：若比丘與女",
    "T22n1428_011:0640b19": "人說法，過五六語，除有知男子，波逸提。」時",
    "T22n1428_011:0640b20": "有諸女人請諸比丘言：「大德！願授我五戒。」",
    "T22n1428_011:0640b21": "時諸比丘有畏慎心，以無有知男子，便不",
    "T22n1428_011:0640b22": "與戒。佛言：「自今已去聽無有知男子，與女",
    "T22n1428_011:0640b23": "人受五戒。」時有女人請諸比丘：「大德！為",
    "T22n1428_011:0640b24": "我說五戒法。」時無有知男子，比丘有畏慎",
    "T22n1428_011:0640b25": "心，不與說五戒法。佛告諸比丘：「自今已去",
    "T22n1428_011:0640b26": "聽諸比丘，無有知男子，與女人說五戒法。」",
    "T22n1428_011:0640b27": "時有諸女人欲受八關齋法，諸比丘有畏",
    "T22n1428_011:0640b28": "慎心，以無有知男子，不與受齋法。佛告",
    "T22n1428_011:0640b29": "諸比丘：「自今已去聽諸比丘，無有知男子，與",
    "T22n1428_011:0640c01": "女人受八關齋法。」時諸女人請諸比丘：「大",
    "T22n1428_011:0640c02": "德！為我說八關齋法。」時無有知男子，比丘畏",
    "T22n1428_011:0640c03": "慎心，不與說八關齋法。佛告諸比丘：「自今",
    "T22n1428_011:0640c04": "已去聽諸比丘，無有知男子，與女人說八",
    "T22n1428_011:0640c05": "關齋法。」爾時諸女人白諸比丘：「大德！我等欲",
    "T22n1428_011:0640c06": "聞八賢聖道法。」時無有知男子，比丘心有",
    "T22n1428_011:0640c07": "畏慎，不與說八聖道法。佛告諸比丘：「自今",
    "T22n1428_011:0640c08": "已去聽比丘，無有知男子，與女人說八聖",
    "T22n1428_011:0640c09": "道法。」時有諸女人白諸比丘言：「大德！為",
    "T22n1428_011:0640c10": "我說十不善法。」時無有知男子，比丘心有",
    "T22n1428_011:0640c11": "畏慎，不與說十不善法。佛告諸比丘：",
    "T22n1428_011:0640c12": "「自今已去聽諸比丘，無有知男子，與女人",
    "T22n1428_011:0640c13": "說十不善法。」時有諸女人白諸比丘：「大德！",
    "T22n1428_011:0640c14": "為我等說十善法。」諸比丘有畏慎心，無有",
    "T22n1428_011:0640c15": "知男子，不與說十善法。佛告諸比丘：「自今",
    "T22n1428_011:0640c16": "已去聽諸比丘，無有知男子，與女人說十善",
    "T22n1428_011:0640c17": "法。」時有諸女人來問諸比丘義，比丘有畏",
    "T22n1428_011:0640c18": "慎心，以無有知男子，不答諸女人問義。",
    "T22n1428_011:0640c19": "佛告比丘：「自今已去聽無有知男子，答諸女",
    "T22n1428_011:0640c20": "人問義。若不解當廣為說。自今已去欲說",
    "T22n1428_011:0640c21": "戒者當如是說：若比丘與女人說法，過五",
    "T22n1428_011:0640c22": "六語，除有知男子，波逸提。」比丘義如上說。",
    "T22n1428_011:0640c23": "女人亦如上說。五語者，色無我、受想行識無",
    "T22n1428_011:0640c24": "我。六語者，眼無常、耳鼻舌身意無常。有知",
    "T22n1428_011:0640c25": "男子者，解麁惡、不麁惡事。若比丘為女人",
    "T22n1428_011:0640c26": "說法過五六語，除有知男子，說而了了者，",
    "T22n1428_011:0640c27": "波逸提；不了了者，突吉羅。若天女、阿修羅女、",
    "T22n1428_011:0640c28": "龍女、夜叉女、乾闥婆女、餓鬼女、畜生女能變化",
    "T22n1428_011:0640c29": "者，為說過五六語，了了、不了了，突吉羅。畜",
    "T22n1428_011:0641a01": "生中有不能變化者，為說過五六語，一切突",
    "T22n1428_011:0641a02": "吉羅。比丘尼，波逸提；式叉摩那、沙彌、沙彌尼，",
    "T22n1428_011:0641a03": "突吉羅。是謂為犯。不犯者，若五六語，有知",
    "T22n1428_011:0641a04": "男子前過說；若無有知男子前，授優婆夷五",
    "T22n1428_011:0641a05": "戒，及說五戒法，與八關齋法，說八齋法，及",
    "T22n1428_011:0641a06": "說八聖道法，為說十不善法，十善法及女",
    "T22n1428_011:0641a07": "人問義，如是無有知男子應答，若不解得",
    "T22n1428_011:0641a08": "廣為說。若戲笑語、疾疾語、獨語夢中語、欲",
    "T22n1428_011:0641a09": "說此乃說彼，無犯。無犯者，最初未制戒，",
    "T22n1428_011:0641a10": "癡狂、心亂、痛惱所纏。(九竟)◎",
    "T22n1428_011:0641a11": "◎爾時佛在曠野城。時六群比丘與佛修",
    "T22n1428_011:0641a12": "治講堂，遶堂周匝自掘地。時諸長者見譏嫌",
    "T22n1428_011:0641a13": "言：「沙門釋子不知慚恥斷他命根，外自",
    "T22n1428_011:0641a14": "稱言：『我知正法。』如今觀之有何正法？而自",
    "T22n1428_011:0641a15": "掘地斷他命根。」諸比丘聞，其中有少欲知",
    "T22n1428_011:0641a16": "足、行頭陀、樂學戒、知慚愧者，譏嫌六群比",
    "T22n1428_011:0641a17": "丘言：「云何為佛修治講堂自掘地，使諸長",
    "T22n1428_011:0641a18": "者譏嫌耶？」諸比丘即往世尊所，頭面禮足",
    "T22n1428_011:0641a19": "在一面坐，以此因緣具白世尊。世尊爾時",
    "T22n1428_011:0641a20": "以無數方便呵責六群比丘：「汝所為非，非",
    "T22n1428_011:0641a21": "威儀、非沙門法、非淨行、非隨順行，所不",
    "T22n1428_011:0641a22": "應為。云何自掘地使諸長者譏嫌耶？」世尊",
    "T22n1428_011:0641a23": "以無數方便呵責六群比丘已，告諸比丘：",
    "T22n1428_011:0641a24": "「此癡人！多種有漏處，最初犯戒。自今已去與",
    "T22n1428_011:0641a25": "比丘結戒，集十句義乃至正法久住，欲說",
    "T22n1428_011:0641a26": "戒者當如是說：若比丘自手掘地，波逸提。」",
    "T22n1428_011:0641a27": "如是世尊與比丘結戒。爾時六群比丘修",
    "T22n1428_011:0641a28": "治講堂教人掘地言：「掘是、置是。」時諸長者",
    "T22n1428_011:0641a29": "見已譏嫌：「云何沙門釋子不知慚愧，教人",
    "T22n1428_011:0641b01": "掘地，斷他命無有慈心。自稱：『我知正法。』",
    "T22n1428_011:0641b02": "如今觀之何有正法？」爾時諸比丘聞已，其中",
    "T22n1428_011:0641b03": "有少欲知足、行頭陀、樂學戒、知慚愧者，譏",
    "T22n1428_011:0641b04": "嫌六群比丘：「云何修治佛講堂教人掘地",
    "T22n1428_011:0641b05": "言：『掘是、置是。』使諸長者譏嫌耶？」呵責已，",
    "T22n1428_011:0641b06": "往世尊所，頭面禮足在一面坐，以此因",
    "T22n1428_011:0641b07": "緣具白世尊。世尊即集比丘僧，呵責六群",
    "T22n1428_011:0641b08": "比丘：「汝所為非，非威儀、非沙門法、非淨行、",
    "T22n1428_011:0641b09": "非隨順行，所不應為。云何修治講堂，教",
    "T22n1428_011:0641b10": "人掘地言：『掘是、置是。』使諸長者譏嫌耶？」",
    "T22n1428_011:0641b11": "世尊以無數方便呵責已，告諸比丘：「自今已",
    "T22n1428_011:0641b12": "去與比丘結戒：若比丘自手掘地、若教人",
    "T22n1428_011:0641b13": "掘者，波逸提。」比丘義如上說。地者，已掘地、",
    "T22n1428_011:0641b14": "未掘地。若已掘地經四月，被雨漬還如",
    "T22n1428_011:0641b15": "本，若用鋤或以钁斲、或以椎打、或以鎌",
    "T22n1428_011:0641b16": "刀刺，乃至指爪搯傷地，一切波逸提。打橛",
    "T22n1428_011:0641b17": "入地者，波逸提。地上然火，波逸提。地有地",
    "T22n1428_011:0641b18": "想，波逸提。若不教言：「看是知是。」突吉羅。比",
    "T22n1428_011:0641b19": "丘尼，波逸提；式叉摩那、沙彌、沙彌尼，突吉羅。",
    "T22n1428_011:0641b20": "是謂為犯。不犯者，若語言：「知是看是。」若曳",
    "T22n1428_011:0641b21": "材木、曳竹，若蘺倒地扶正，若反塼石取",
    "T22n1428_011:0641b22": "牛屎取崩岸土，若取鼠壤土，若除經行處",
    "T22n1428_011:0641b23": "土，若除屋內土，若來往經行，若掃地，若杖",
    "T22n1428_011:0641b24": "築地，若不故掘，一切不犯。不犯者，最初未",
    "T22n1428_011:0641b25": "制戒，癡狂、心亂、痛惱所纏。(十竟)◎",
    "T22n1428_011:0641b26": "四分律卷第十一"
}