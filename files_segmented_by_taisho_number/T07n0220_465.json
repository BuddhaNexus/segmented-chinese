{
    "T07n0220_465:0349a02": "大般若波羅蜜多經卷第四百六",
    "T07n0220_465:0349a03": "十五",
    "T07n0220_465:0349a05": "三藏法師玄奘奉　詔譯",
    "T07n0220_465:0349a06": "第二分遍學品第七十二之二",
    "T07n0220_465:0349a07": "爾時，具壽善現白佛言：「世尊！若一切法皆無",
    "T07n0220_465:0349a08": "自性、離諸戲論、不可得者，諸菩薩摩訶薩由",
    "T07n0220_465:0349a09": "何等道得入菩薩正性離生？為聲聞道？為獨",
    "T07n0220_465:0349a10": "覺道？為如來道？」佛告善現：「諸菩薩摩訶薩不",
    "T07n0220_465:0349a11": "由聲聞道，不由獨覺道，不由如來道得入菩",
    "T07n0220_465:0349a12": "薩正性離生，然於諸道遍學滿已，由菩薩道",
    "T07n0220_465:0349a13": "得入菩薩正性離生。譬如第八，先學諸道，後",
    "T07n0220_465:0349a14": "由自道得入自乘正性離生，乃至未起圓滿",
    "T07n0220_465:0349a15": "果道，未能證得自乘極果。諸菩薩摩訶薩亦",
    "T07n0220_465:0349a16": "復如是，先於諸道遍學滿已，後由自道得入",
    "T07n0220_465:0349a17": "菩薩正性離生，乃至未起金剛喻定，猶未能",
    "T07n0220_465:0349a18": "得一切智智。若起此定，以一剎那相應般若，",
    "T07n0220_465:0349a19": "乃能證得一切智智。」具壽善現復白佛言：「若",
    "T07n0220_465:0349a20": "菩薩摩訶薩先於諸道遍學滿已，後由自道得",
    "T07n0220_465:0349a21": "入菩薩正性離生，世尊！豈不第八、預流、一來、",
    "T07n0220_465:0349a22": "不還、阿羅漢、獨覺、如來向果其道各異？世尊！",
    "T07n0220_465:0349a23": "如是諸道設各異者，云何菩薩摩訶薩先於",
    "T07n0220_465:0349a24": "諸道遍學滿已，後由自道得入菩薩正性離",
    "T07n0220_465:0349a25": "生？謂諸菩薩摩訶薩若起第八道應成第八，",
    "T07n0220_465:0349a26": "若起具見道應成預流，若起進修道應成一",
    "T07n0220_465:0349a27": "來、不還，若起無學道應成阿羅漢，若起獨覺",
    "T07n0220_465:0349a28": "道應成獨覺。「世尊！若菩薩摩訶薩成第八已，",
    "T07n0220_465:0349a29": "能入菩薩正性離生必無是處。不入菩薩正",
    "T07n0220_465:0349b01": "性離生，而能證得一切智智亦無是處。世尊！",
    "T07n0220_465:0349b02": "若菩薩摩訶薩成預流、一來、不還、阿羅漢、獨覺",
    "T07n0220_465:0349b03": "已，能入菩薩正性離生必無是處。不入菩薩",
    "T07n0220_465:0349b04": "正性離生，而能證得一切智智亦無是處。世",
    "T07n0220_465:0349b05": "尊！云何令我如實了知諸菩薩摩訶薩要於",
    "T07n0220_465:0349b06": "諸道遍學滿已，乃入菩薩正性離生而不違",
    "T07n0220_465:0349b07": "理？」佛告善現：「如是！如是！如汝所說。若菩薩摩",
    "T07n0220_465:0349b08": "訶薩成第八已，廣說乃至成獨覺已，能入菩",
    "T07n0220_465:0349b09": "薩正性離生必無是處，不入菩薩正性離生，",
    "T07n0220_465:0349b10": "而能證得一切智智亦無是處。」具壽善現白",
    "T07n0220_465:0349b11": "言：「世尊！若爾，云何諸菩薩摩訶薩先於諸道",
    "T07n0220_465:0349b12": "遍學滿已，後由自道得入菩薩正性離生？已",
    "T07n0220_465:0349b13": "入菩薩正性離生，漸次證得一切智智，永斷",
    "T07n0220_465:0349b14": "一切習氣相續？」佛告善現：「諸菩薩摩訶薩從",
    "T07n0220_465:0349b15": "初發心，勇猛精進修行六種波羅蜜多，以勝",
    "T07n0220_465:0349b16": "智見超過八地，謂淨觀地乃至獨覺地。雖於",
    "T07n0220_465:0349b17": "如是所說八地皆遍修學，而能以勝智見超",
    "T07n0220_465:0349b18": "過，由道相智得入菩薩正性離生。已入菩薩",
    "T07n0220_465:0349b19": "正性離生，漸次復由一切相智，證得圓滿一",
    "T07n0220_465:0349b20": "切智智，永斷一切習氣相續。善現當知！第八",
    "T07n0220_465:0349b21": "者智即是菩薩摩訶薩忍，預流、一來、不還、阿",
    "T07n0220_465:0349b22": "羅漢、獨覺若智若斷，亦是菩薩摩訶薩忍。如",
    "T07n0220_465:0349b23": "是，善現！諸菩薩摩訶薩先於諸道遍學滿已，",
    "T07n0220_465:0349b24": "後由自道得入菩薩正性離生。已入菩薩正",
    "T07n0220_465:0349b25": "性離生，漸次證得一切智智。既已證得一切",
    "T07n0220_465:0349b26": "智智，以果饒益一切有情。」",
    "T07n0220_465:0349b27": "爾時，具壽善現白佛言：「世尊！如說菩薩摩訶",
    "T07n0220_465:0349b28": "薩眾應學遍知一切道相，若聲聞道、若獨覺",
    "T07n0220_465:0349b29": "道、若菩薩道、若如來道，知此等道一切種相",
    "T07n0220_465:0349c01": "名道相智，諸菩薩摩訶薩云何當起此道相",
    "T07n0220_465:0349c02": "智？」佛告善現：「諸行、狀、相能正顯發道相智者，",
    "T07n0220_465:0349c03": "諸菩薩摩訶薩遍於如是諸行、狀、相皆現等",
    "T07n0220_465:0349c04": "覺，現等覺已如實為他宣說、開示、施設、建立，",
    "T07n0220_465:0349c05": "令諸有情得無倒解，隨應趣向所求利樂。是",
    "T07n0220_465:0349c06": "菩薩摩訶薩應於一切音聲語言皆得善巧陀",
    "T07n0220_465:0349c07": "羅尼門，由此善巧陀羅尼門發起種種音",
    "T07n0220_465:0349c08": "聲語言，遍為三千大千世界諸有情類宣說正",
    "T07n0220_465:0349c09": "法，令知所聞皆如谷響，雖有領解而無執",
    "T07n0220_465:0349c10": "著。「善現！諸菩薩摩訶薩由此因緣，應學圓滿",
    "T07n0220_465:0349c11": "諸道相智。既學圓滿道相智已，應如實知一",
    "T07n0220_465:0349c12": "切有情意樂、隨眠種種差別，如應為作利益",
    "T07n0220_465:0349c13": "安樂，謂如實知地獄有情意樂、隨眠及彼因",
    "T07n0220_465:0349c14": "果，知已方便遮障彼道；亦如實知傍生有情",
    "T07n0220_465:0349c15": "意樂、隨眠及彼因果，知已方便遮障彼道；亦",
    "T07n0220_465:0349c16": "如實知鬼界有情意樂、隨眠及彼因果，知已",
    "T07n0220_465:0349c17": "方便遮障彼道；亦如實知諸龍、藥叉、阿素洛",
    "T07n0220_465:0349c18": "等意樂、隨眠及彼因果，知已方便遮障彼",
    "T07n0220_465:0349c19": "道；亦如實知人及欲天意樂、隨眠及彼因",
    "T07n0220_465:0349c20": "果，知已方便遮障彼道；亦如實知梵眾天乃",
    "T07n0220_465:0349c21": "至色究竟天意樂、隨眠及彼因果，知已方便",
    "T07n0220_465:0349c22": "遮障彼道；亦如實知空無邊處天乃至非想",
    "T07n0220_465:0349c23": "非非想處天意樂、隨眠及彼因果，知已方便",
    "T07n0220_465:0349c24": "遮障彼道。亦如實知四念住乃至八聖道支",
    "T07n0220_465:0349c25": "及彼因果，亦如實知三解脫門及彼因果，亦",
    "T07n0220_465:0349c26": "如實知四靜慮、四無量、四無色定及彼因果，",
    "T07n0220_465:0349c27": "亦如實知八解脫、八勝處、九次第定、十遍處及",
    "T07n0220_465:0349c28": "彼因果，亦如實知苦、集、滅、道聖諦及彼因果，",
    "T07n0220_465:0349c29": "亦如實知布施波羅蜜多乃至般若波羅蜜多",
    "T07n0220_465:0350a01": "及彼因果，亦如實知內空乃至無性自性空",
    "T07n0220_465:0350a02": "及彼因果，亦如實知真如乃至不思議界及",
    "T07n0220_465:0350a03": "彼因果，亦如實知淨觀地乃至如來地及彼",
    "T07n0220_465:0350a04": "因果，亦如實知極喜地乃至法雲地及彼因",
    "T07n0220_465:0350a05": "果，亦如實知一切陀羅尼門、一切三摩地門及",
    "T07n0220_465:0350a06": "彼因果，亦如實知五眼、六神通及彼因果，亦",
    "T07n0220_465:0350a07": "如實知如來十力乃至十八佛不共法及彼因",
    "T07n0220_465:0350a08": "果，亦如實知無忘失法、恒住捨性及彼因果，",
    "T07n0220_465:0350a09": "亦如實知一切智、道相智、一切相智及彼因",
    "T07n0220_465:0350a10": "果。善現！諸菩薩摩訶薩既如實知聲聞等道",
    "T07n0220_465:0350a11": "及因果已，隨其所應，安立有情於三乘道，令",
    "T07n0220_465:0350a12": "勤修學各得究竟。「善現！諸菩薩摩訶薩應起",
    "T07n0220_465:0350a13": "如是諸道相智，若菩薩摩訶薩能學如是諸",
    "T07n0220_465:0350a14": "道相智，於諸有情種種界性、意樂、隨眠皆能",
    "T07n0220_465:0350a15": "悟入。既悟入已，隨其所宜為說正法，皆令獲",
    "T07n0220_465:0350a16": "得所求勝果終不唐捐。所以者何？是菩薩摩",
    "T07n0220_465:0350a17": "訶薩善達有情諸根勝劣，如實解了一切有",
    "T07n0220_465:0350a18": "情往來死生心所差別，故所說法終不唐捐。",
    "T07n0220_465:0350a19": "善現！諸菩薩摩訶薩應行如是諸道般若波",
    "T07n0220_465:0350a20": "羅蜜多。所以者何？一切聲聞、獨覺、菩薩所應",
    "T07n0220_465:0350a21": "學道菩提分法，無不攝在甚深般若波羅蜜",
    "T07n0220_465:0350a22": "多，一切聲聞、獨覺、菩薩於此中學皆得究竟。」",
    "T07n0220_465:0350a23": "爾時，具壽善現白佛言：「世尊！若一切種菩提",
    "T07n0220_465:0350a24": "分法乃至菩提，如是一切非合、非散、無色、無",
    "T07n0220_465:0350a25": "見、無對、一相，所謂無相，云何如是菩提分法",
    "T07n0220_465:0350a26": "能取菩提？世尊！一切非合、非散、無色、無見、無",
    "T07n0220_465:0350a27": "對、一相，所謂無相法，非於餘法有取有捨。譬",
    "T07n0220_465:0350a28": "如虛空於一切法無取無捨，自性空故，諸法",
    "T07n0220_465:0350a29": "亦爾自性皆空，非於餘法有取有捨，如何可",
    "T07n0220_465:0350b01": "言四念住等菩提分法能取菩提？」佛告善現：",
    "T07n0220_465:0350b02": "「如是！如是！如汝所說。以一切法自性皆空無",
    "T07n0220_465:0350b03": "取無捨，然諸有情於一切法自性空義不能",
    "T07n0220_465:0350b04": "解了，為益彼故，方便宣說菩提分法能取菩",
    "T07n0220_465:0350b05": "提。「復次，善現！若所有色、受、想、行、識，若眼處乃",
    "T07n0220_465:0350b06": "至意處，若色處乃至法處，若眼界乃至意界，",
    "T07n0220_465:0350b07": "若色界乃至法界，若眼識界乃至意識界，若",
    "T07n0220_465:0350b08": "眼觸乃至意觸，若眼觸為緣所生諸受乃至",
    "T07n0220_465:0350b09": "意觸為緣所生諸受，若地界乃至識界，若因",
    "T07n0220_465:0350b10": "緣乃至增上緣，若無明乃至老死，若布施波",
    "T07n0220_465:0350b11": "羅蜜多乃至般若波羅蜜多，若內空乃至無",
    "T07n0220_465:0350b12": "性自性空，若真如乃至不思議界，若苦、集、滅、",
    "T07n0220_465:0350b13": "道聖諦，若四念住乃至八聖道支，若四靜慮、",
    "T07n0220_465:0350b14": "四無量、四無色定，若三解脫門，若八解脫乃",
    "T07n0220_465:0350b15": "至十遍處，若淨觀地乃至如來地，若極喜地",
    "T07n0220_465:0350b16": "乃至法雲地，若一切陀羅尼門、三摩地門，若",
    "T07n0220_465:0350b17": "五眼、六神通，若如來十力乃至十八佛不共",
    "T07n0220_465:0350b18": "法，若三十二大士相、八十隨好，若無忘失法、",
    "T07n0220_465:0350b19": "恒住捨性，若一切智、道相智、一切相智，若預",
    "T07n0220_465:0350b20": "流果乃至獨覺菩提，若一切菩薩摩訶薩行，",
    "T07n0220_465:0350b21": "若諸佛無上正等菩提，若斷煩惱習氣相續，",
    "T07n0220_465:0350b22": "若一切智智，如是等一切法，皆於聖法毘奈",
    "T07n0220_465:0350b23": "耶中非合、非散、無色、無見、無對、一相，所謂無",
    "T07n0220_465:0350b24": "相，如來為益諸有情類，令生正解入法實相，",
    "T07n0220_465:0350b25": "依世俗說不依勝義。善現當知！諸菩薩摩訶",
    "T07n0220_465:0350b26": "薩於如是一切法應學智見。學智見已，如實通",
    "T07n0220_465:0350b27": "達如是諸法應可受用，如是諸法不應受用。」",
    "T07n0220_465:0350b28": "具壽善現即白佛言：「諸菩薩摩訶薩於何等",
    "T07n0220_465:0350b29": "法學智見已如實通達不應受用？於何等法",
    "T07n0220_465:0350c01": "學智見已如實通達應可受用？」佛告善現：「諸",
    "T07n0220_465:0350c02": "菩薩摩訶薩於諸聲聞、獨覺地法學智見已，",
    "T07n0220_465:0350c03": "如實通達不應受用；於一切智智相應諸法",
    "T07n0220_465:0350c04": "學智見已，如實通達一切種相應可受用。善",
    "T07n0220_465:0350c05": "現！諸菩薩摩訶薩於此聖法毘奈耶中，應如",
    "T07n0220_465:0350c06": "是學甚深般若波羅蜜多。」具壽善現復白佛",
    "T07n0220_465:0350c07": "言：「世尊！所說聖法毘奈耶，聖法毘奈耶者，何",
    "T07n0220_465:0350c08": "謂聖法毘奈耶？」佛告善現：「若諸聲聞，若諸獨",
    "T07n0220_465:0350c09": "覺，若諸菩薩，若諸如來，與貪、瞋、癡非合非散，",
    "T07n0220_465:0350c10": "與五順下分結非合非散，與五順上分結非",
    "T07n0220_465:0350c11": "合非散，與四靜慮、四無量、四無色定非合非",
    "T07n0220_465:0350c12": "散，與四念住乃至八聖道支非合非散，與苦、",
    "T07n0220_465:0350c13": "集、滅、道聖諦非合非散，與三解脫門非合非",
    "T07n0220_465:0350c14": "散，與八解脫乃至十遍處非合非散，與淨觀",
    "T07n0220_465:0350c15": "地乃至如來地非合非散，與五眼、六神通非",
    "T07n0220_465:0350c16": "合非散，與布施波羅蜜多乃至般若波羅蜜",
    "T07n0220_465:0350c17": "多非合非散，與內空乃至無性自性空非合",
    "T07n0220_465:0350c18": "非散，與真如乃至不思議界非合非散，與極",
    "T07n0220_465:0350c19": "喜地乃至法雲地非合非散，與一切陀羅尼",
    "T07n0220_465:0350c20": "門、三摩地門非合非散，與如來十力乃至十",
    "T07n0220_465:0350c21": "八佛不共法非合非散，與三十二大士相、八",
    "T07n0220_465:0350c22": "十隨好非合非散，與無忘失法、恒住捨性非",
    "T07n0220_465:0350c23": "合非散，與一切智、道相智、一切相智非合非",
    "T07n0220_465:0350c24": "散，與預流果乃至獨覺菩提非合非散，與一",
    "T07n0220_465:0350c25": "切菩薩摩訶薩行非合非散，與諸佛無上正",
    "T07n0220_465:0350c26": "等菩提非合非散，與永斷一切煩惱習氣相",
    "T07n0220_465:0350c27": "續非合非散，與一切智智非合非散，與有為",
    "T07n0220_465:0350c28": "界非合非散，與無為界非合非散。「善現！彼名",
    "T07n0220_465:0350c29": "為聖者，此是彼聖法毘奈耶，是故名聖法毘",
    "T07n0220_465:0351a01": "奈耶。所以者何？此一切法無色、無見、無對、",
    "T07n0220_465:0351a02": "一相，所謂無相，彼諸聖者如實現見。善現當",
    "T07n0220_465:0351a03": "知！無色法與無色法非合非散，無見法與無",
    "T07n0220_465:0351a04": "見法非合非散，無對法與無對法非合非散，",
    "T07n0220_465:0351a05": "一相法與一相法非合非散，無相法與無相",
    "T07n0220_465:0351a06": "法非合非散。善現！諸菩薩摩訶薩於此無色、",
    "T07n0220_465:0351a07": "無見、無對、一相、無相甚深般若波羅蜜多常應",
    "T07n0220_465:0351a08": "修學，學已不取一切法相。」",
    "T07n0220_465:0351a09": "爾時，具壽善現白佛言：「世尊！諸菩薩摩訶薩",
    "T07n0220_465:0351a10": "豈不應於色相乃至識相學？豈不應於眼處相",
    "T07n0220_465:0351a11": "乃至意處相學？豈不應於色處相乃至法處",
    "T07n0220_465:0351a12": "相學？豈不應於眼界相乃至意界相學？豈不",
    "T07n0220_465:0351a13": "應於色界相乃至法界相學？豈不應於眼識",
    "T07n0220_465:0351a14": "界相乃至意識界相學？豈不應於眼觸相乃",
    "T07n0220_465:0351a15": "至意觸相學？豈不應於眼觸為緣所生諸受",
    "T07n0220_465:0351a16": "相乃至意觸為緣所生諸受相學？豈不應於",
    "T07n0220_465:0351a17": "地界相乃至識界相學？豈不應於因緣相乃",
    "T07n0220_465:0351a18": "至增上緣相學？豈不應於無明相乃至老死",
    "T07n0220_465:0351a19": "相學？豈不應於布施波羅蜜多相乃至般若",
    "T07n0220_465:0351a20": "波羅蜜多相學？豈不應於內空相乃至無性",
    "T07n0220_465:0351a21": "自性空相學？豈不應於真如相乃至不思議",
    "T07n0220_465:0351a22": "界相學？豈不應於苦、集、滅、道聖諦相學？豈不",
    "T07n0220_465:0351a23": "應於四靜慮、四無量、四無色定相學？豈不應",
    "T07n0220_465:0351a24": "於四念住相乃至八聖道支相學？豈不應於",
    "T07n0220_465:0351a25": "八解脫相乃至十遍處相學？豈不應於空、無",
    "T07n0220_465:0351a26": "相、無願解脫門相學？豈不應於淨觀地相乃",
    "T07n0220_465:0351a27": "至如來地相學？豈不應於極喜地相乃至法",
    "T07n0220_465:0351a28": "雲地相學？豈不應於一切陀羅尼門、三摩地",
    "T07n0220_465:0351a29": "門相學？豈不應於五眼、六神通相學？豈不",
    "T07n0220_465:0351b01": "應於如來十力相乃至十八佛不共法相學？",
    "T07n0220_465:0351b02": "豈不應於三十二大士相、八十隨好相學？豈",
    "T07n0220_465:0351b03": "不應於無忘失法、恒住捨性相學？豈不應於",
    "T07n0220_465:0351b04": "一切智、道相智、一切相智相學？豈不應於預",
    "T07n0220_465:0351b05": "流果相乃至獨覺菩提相學？豈不應於一切",
    "T07n0220_465:0351b06": "菩薩摩訶薩行、諸佛無上正等菩提相學？豈",
    "T07n0220_465:0351b07": "不應於永斷煩惱習氣相續、一切智智相學？",
    "T07n0220_465:0351b08": "豈不應於知苦、斷集、證滅、修道相學？豈不應",
    "T07n0220_465:0351b09": "於順逆緣起觀相學？豈不應於一切聖者聖",
    "T07n0220_465:0351b10": "法相學？豈不應於有為界、無為界相學？「世尊！",
    "T07n0220_465:0351b11": "若菩薩摩訶薩不於如是諸法相學，亦應不",
    "T07n0220_465:0351b12": "於諸行相學。世尊！若菩薩摩訶薩於諸法相",
    "T07n0220_465:0351b13": "及諸行相既不能學，云何能超一切聲聞及",
    "T07n0220_465:0351b14": "獨覺地？若不能超一切聲聞及獨覺地，云",
    "T07n0220_465:0351b15": "何能入菩薩正性離生？若不能入菩薩正性",
    "T07n0220_465:0351b16": "離生，云何能得一切智智？若不能得一切智",
    "T07n0220_465:0351b17": "智，云何能轉妙法輪？若不能轉妙法輪，云何",
    "T07n0220_465:0351b18": "能以三乘正法安立有情，令出無邊生死苦",
    "T07n0220_465:0351b19": "海？」佛告善現：「若一切法有實相者，諸菩薩摩",
    "T07n0220_465:0351b20": "訶薩應於中學。以一切法非有實相，是故菩",
    "T07n0220_465:0351b21": "薩摩訶薩眾不於相學，亦復不於無相法學。",
    "T07n0220_465:0351b22": "所以者何？若佛出世、若不出世，法界常住，諸",
    "T07n0220_465:0351b23": "法一相，所謂無相，如是無相既非有相亦非",
    "T07n0220_465:0351b24": "無相故不可學。」",
    "T07n0220_465:0351b25": "爾時，具壽善現白佛言：「世尊！若一切法皆非",
    "T07n0220_465:0351b26": "有相亦非無相，云何菩薩摩訶薩能修般若",
    "T07n0220_465:0351b27": "波羅蜜多？世尊！若菩薩摩訶薩不能修般若",
    "T07n0220_465:0351b28": "波羅蜜多，應不能超諸聲聞地及獨覺地。若",
    "T07n0220_465:0351b29": "不能超諸聲聞地及獨覺地，應不能入菩薩",
    "T07n0220_465:0351c01": "正性離生。若不能入菩薩正性離生，應不能",
    "T07n0220_465:0351c02": "起菩薩無生法忍。若不能起菩薩無生法忍，",
    "T07n0220_465:0351c03": "應不能發菩薩勝妙神通。若不能發菩薩勝妙",
    "T07n0220_465:0351c04": "神通，應不能嚴淨佛土、成熟有情。若不能嚴",
    "T07n0220_465:0351c05": "淨佛土、成熟有情，應不能證得一切智智。若",
    "T07n0220_465:0351c06": "不能證得一切智智，應不能轉妙法輪。若不",
    "T07n0220_465:0351c07": "能轉妙法輪，則應不能安立有情令住預流",
    "T07n0220_465:0351c08": "果、或一來果、或不還果、或阿羅漢果、或獨覺菩",
    "T07n0220_465:0351c09": "提、或復無上正等菩提。亦應不能安立有情，",
    "T07n0220_465:0351c10": "令住施性福業事，或戒性福業事，或修性福",
    "T07n0220_465:0351c11": "業事，當獲人、天富樂自在。」佛告善現：「如是！如",
    "T07n0220_465:0351c12": "是！如汝所說。一切法非有相非無相，若菩薩",
    "T07n0220_465:0351c13": "摩訶薩知一切法若有相、若無相咸同一相，所",
    "T07n0220_465:0351c14": "謂無相，修此無相是修般若波羅蜜多。」具壽",
    "T07n0220_465:0351c15": "善現復白佛言：「云何菩薩摩訶薩修此無相",
    "T07n0220_465:0351c16": "是修般若波羅蜜多？」佛告善現：「若菩薩摩訶",
    "T07n0220_465:0351c17": "薩修除遣一切法，是修般若波羅蜜多。」具壽",
    "T07n0220_465:0351c18": "善現復白佛言：「云何菩薩摩訶薩修除遣一切",
    "T07n0220_465:0351c19": "法，是修般若波羅蜜多？」佛告善現：「若菩薩摩",
    "T07n0220_465:0351c20": "訶薩修除遣色、受、想、行、識，是修般若波羅蜜多；",
    "T07n0220_465:0351c21": "修除遣眼處乃至意處，是修般若波羅蜜多；",
    "T07n0220_465:0351c22": "修除遣色處乃至法處，是修般若波羅蜜多；",
    "T07n0220_465:0351c23": "修除遣眼界乃至意界，是修般若波羅蜜多；",
    "T07n0220_465:0351c24": "修除遣色界乃至法界，是修般若波羅蜜多；",
    "T07n0220_465:0351c25": "修除遣眼識界乃至意識界，是修般若波羅蜜",
    "T07n0220_465:0351c26": "多；修除遣眼觸乃至意觸，是修般若波羅蜜",
    "T07n0220_465:0351c27": "多；修除遣眼觸為緣所生諸受乃至意觸為",
    "T07n0220_465:0351c28": "緣所生諸受，是修般若波羅蜜多；修除遣地",
    "T07n0220_465:0351c29": "界乃至識界，是修般若波羅蜜多；修除遣因",
    "T07n0220_465:0352a01": "緣乃至增上緣，是修般若波羅蜜多；修除遣",
    "T07n0220_465:0352a02": "無明乃至老死，是修般若波羅蜜多；修除遣",
    "T07n0220_465:0352a03": "不淨觀，是修般若波羅蜜多；修除遣四靜慮、",
    "T07n0220_465:0352a04": "四無量、四無色定，是修般若波羅蜜多；修除",
    "T07n0220_465:0352a05": "遣佛隨念、法隨念、僧隨念、戒隨念、捨隨念、天隨",
    "T07n0220_465:0352a06": "念、寂靜隨念、持入出息隨念，是修般若波羅蜜",
    "T07n0220_465:0352a07": "多；修除遣無常想、苦想、無我想、空想、集想、因",
    "T07n0220_465:0352a08": "想、生想、緣想、滅想、靜想、妙想、離想、道想、如想、行",
    "T07n0220_465:0352a09": "想、出想，是修般若波羅蜜多；修除遣我想、有",
    "T07n0220_465:0352a10": "情想乃至知者想、見者想，是修般若波羅蜜",
    "T07n0220_465:0352a11": "多；修除遣常想、樂想、我想、淨想，是修般若波",
    "T07n0220_465:0352a12": "羅蜜多；修除遣緣起想，是修般若波羅蜜多；",
    "T07n0220_465:0352a13": "修除遣聖諦想，是修般若波羅蜜多；修除遣",
    "T07n0220_465:0352a14": "四念住乃至八聖道支，是修般若波羅蜜多；",
    "T07n0220_465:0352a15": "修除遣三解脫門，是修般若波羅蜜多；修除",
    "T07n0220_465:0352a16": "遣八解脫乃至十遍處，是修般若波羅蜜多；",
    "T07n0220_465:0352a17": "修除遣有尋有伺三摩地、無尋唯伺三摩地、無",
    "T07n0220_465:0352a18": "尋無伺三摩地，是修般若波羅蜜多；修除遣",
    "T07n0220_465:0352a19": "苦、集、滅、道聖諦，是修般若波羅蜜多；修除遣",
    "T07n0220_465:0352a20": "苦智、集智、滅智、道智、法智、類智、世俗智、他心智、",
    "T07n0220_465:0352a21": "盡智、無生智、如說智，是修般若波羅蜜多；修",
    "T07n0220_465:0352a22": "除遣布施波羅蜜多乃至般若波羅蜜多，是修",
    "T07n0220_465:0352a23": "般若波羅蜜多；修除遣內空乃至無性自性",
    "T07n0220_465:0352a24": "空，是修般若波羅蜜多；修除遣真如乃至不",
    "T07n0220_465:0352a25": "思議界，是修般若波羅蜜多；修除遣淨觀地",
    "T07n0220_465:0352a26": "乃至如來地，是修般若波羅蜜多；修除遣極",
    "T07n0220_465:0352a27": "喜地乃至法雲地，是修般若波羅蜜多；修除",
    "T07n0220_465:0352a28": "遣一切陀羅尼門、三摩地門，是修般若波羅蜜",
    "T07n0220_465:0352a29": "多；修除遣五眼、六神通，是修般若波羅蜜多；",
    "T07n0220_465:0352b01": "修除遣如來十力乃至十八佛不共法，是修般",
    "T07n0220_465:0352b02": "若波羅蜜多；修除遣三十二大士相、八十隨",
    "T07n0220_465:0352b03": "好，是修般若波羅蜜多；修除遣無忘失法、恒",
    "T07n0220_465:0352b04": "住捨性，是修般若波羅蜜多；修除遣一切智、",
    "T07n0220_465:0352b05": "道相智、一切相智，是修般若波羅蜜多；修除",
    "T07n0220_465:0352b06": "遣預流果乃至獨覺菩提，是修般若波羅蜜",
    "T07n0220_465:0352b07": "多；修除遣一切菩薩摩訶薩行，是修般若波",
    "T07n0220_465:0352b08": "羅蜜多；修除遣諸佛無上正等菩提，是修般",
    "T07n0220_465:0352b09": "若波羅蜜多；修除遣一切智智，是修般若波",
    "T07n0220_465:0352b10": "羅蜜多；修除遣永斷一切煩惱習氣相續，是",
    "T07n0220_465:0352b11": "修般若波羅蜜多。」具壽善現復白佛言：「云何",
    "T07n0220_465:0352b12": "菩薩摩訶薩修除遣色、受、想、行、識，是修般若波",
    "T07n0220_465:0352b13": "羅蜜多？如是乃至修除遣永斷一切煩惱習",
    "T07n0220_465:0352b14": "氣相續，是修般若波羅蜜多？」佛告善現：「諸菩",
    "T07n0220_465:0352b15": "薩摩訶薩行深般若波羅蜜多時，若念有色、",
    "T07n0220_465:0352b16": "受、想、行、識，非除遣色、受、想、行、識，非修般若波",
    "T07n0220_465:0352b17": "羅蜜多。如是乃至若念有永斷一切煩惱習",
    "T07n0220_465:0352b18": "氣相續，非除遣永斷一切煩惱習氣相續，非",
    "T07n0220_465:0352b19": "修般若波羅蜜多。然諸菩薩摩訶薩行深般",
    "T07n0220_465:0352b20": "若波羅蜜多時，不念有色、受、想、行、識，是除遣",
    "T07n0220_465:0352b21": "色、受、想、行、識，是修般若波羅蜜多。如是乃至",
    "T07n0220_465:0352b22": "不念有永斷一切煩惱習氣相續，是除遣永",
    "T07n0220_465:0352b23": "斷一切煩惱習氣相續，是修般若波羅蜜多。",
    "T07n0220_465:0352b24": "所以者何？非有想者能修般若波羅蜜多。是",
    "T07n0220_465:0352b25": "故，善現！若菩薩摩訶薩修除遣色、受、想、行、識，",
    "T07n0220_465:0352b26": "是修般若波羅蜜多，如是乃至修除遣永斷",
    "T07n0220_465:0352b27": "一切煩惱習氣相續，是修般若波羅蜜多。「復",
    "T07n0220_465:0352b28": "次，善現！住有想者，不能修布施波羅蜜多乃",
    "T07n0220_465:0352b29": "至般若波羅蜜多，亦不能修四念住乃至八",
    "T07n0220_465:0352c01": "聖道支，亦不能住內空乃至無性自性空，亦",
    "T07n0220_465:0352c02": "不能住真如乃至不思議界，亦不能住苦、集、",
    "T07n0220_465:0352c03": "滅、道聖諦，亦不能修空、無相、無願解脫門，亦",
    "T07n0220_465:0352c04": "不能修殊勝四靜慮、四無量、四無色定，亦不",
    "T07n0220_465:0352c05": "能修八解脫乃至十遍處，亦不能修極喜地",
    "T07n0220_465:0352c06": "乃至法雲地，亦不能修一切陀羅尼門、三摩",
    "T07n0220_465:0352c07": "地門，亦不能修五眼、六神通，亦不能修如來",
    "T07n0220_465:0352c08": "十力乃至十八佛不共法，亦不能修無忘失",
    "T07n0220_465:0352c09": "法、恒住捨性，亦不能修一切智、道相智、一切",
    "T07n0220_465:0352c10": "相智，亦不能修一切菩薩摩訶薩行，亦不能",
    "T07n0220_465:0352c11": "修諸佛無上正等菩提，亦不能修一切智智，",
    "T07n0220_465:0352c12": "亦不能修永斷一切煩惱習氣相續。所以者",
    "T07n0220_465:0352c13": "何？住有想者，必當執有我及我所，由此執故",
    "T07n0220_465:0352c14": "便著二邊，著二邊故決定不能解脫生死，無",
    "T07n0220_465:0352c15": "道、無涅槃，云何能如實修六波羅蜜多，乃至",
    "T07n0220_465:0352c16": "永斷一切煩惱習氣相續？」具壽善現復白佛",
    "T07n0220_465:0352c17": "言：「何等是有？何等是非有？」佛告善現：「二是",
    "T07n0220_465:0352c18": "有，不二是非有。」善現復問：「云何為二？云何",
    "T07n0220_465:0352c19": "為不二？」世尊告曰：「色想乃至識想為二，色想",
    "T07n0220_465:0352c20": "空乃至識想空為不二；眼處想乃至意處想",
    "T07n0220_465:0352c21": "為二，眼處想空乃至意處想空為不二；色處",
    "T07n0220_465:0352c22": "想乃至法處想為二，色處想空乃至法處想",
    "T07n0220_465:0352c23": "空為不二；眼界想乃至意界想為二，眼界想",
    "T07n0220_465:0352c24": "空乃至意界想空為不二；色界想乃至法界",
    "T07n0220_465:0352c25": "想為二，色界想空乃至法界想空為不二；眼",
    "T07n0220_465:0352c26": "識界想乃至意識界想為二，眼識界想空乃",
    "T07n0220_465:0352c27": "至意識界想空為不二；眼觸想乃至意觸想",
    "T07n0220_465:0352c28": "為二，眼觸想空乃至意觸想空為不二；眼觸",
    "T07n0220_465:0352c29": "為緣所生諸受想乃至意觸為緣所生諸受想",
    "T07n0220_465:0353a01": "為二，眼觸為緣所生諸受想空乃至意觸為",
    "T07n0220_465:0353a02": "緣所生諸受想空為不二；地界想乃至識界",
    "T07n0220_465:0353a03": "想為二，地界想空乃至識界想空為不二；因",
    "T07n0220_465:0353a04": "緣想乃至增上緣想為二，因緣想空乃至增",
    "T07n0220_465:0353a05": "上緣想空為不二；無明想乃至老死想為二，",
    "T07n0220_465:0353a06": "無明想空乃至老死想空為不二；布施波羅",
    "T07n0220_465:0353a07": "蜜多想乃至般若波羅蜜多想為二，布施波",
    "T07n0220_465:0353a08": "羅蜜多想空乃至般若波羅蜜多想空為不",
    "T07n0220_465:0353a09": "二；內空想乃至無性自性空想為二，內空想",
    "T07n0220_465:0353a10": "空乃至無性自性空想空為不二；真如想乃",
    "T07n0220_465:0353a11": "至不思議界想為二，真如想空乃至不思議",
    "T07n0220_465:0353a12": "界想空為不二；苦、集、滅、道聖諦想為二，苦、集、",
    "T07n0220_465:0353a13": "滅、道聖諦想空為不二；四念住想乃至八聖",
    "T07n0220_465:0353a14": "道支想為二，四念住想空乃至八聖道支想",
    "T07n0220_465:0353a15": "空為不二；四靜慮、四無量、四無色定想為二，",
    "T07n0220_465:0353a16": "四靜慮、四無量、四無色定想空為不二；八解",
    "T07n0220_465:0353a17": "脫想乃至十遍處想為二，八解脫想空乃至",
    "T07n0220_465:0353a18": "十遍處想空為不二；空、無相、無願解脫門想",
    "T07n0220_465:0353a19": "為二，空、無相、無願解脫門想空為不二；淨觀",
    "T07n0220_465:0353a20": "地想乃至如來地想為二，淨觀地想空乃至",
    "T07n0220_465:0353a21": "如來地想空為不二；極喜地想乃至法雲地",
    "T07n0220_465:0353a22": "想為二，極喜地想空乃至法雲地想空為不",
    "T07n0220_465:0353a23": "二；陀羅尼門、三摩地門想為二，陀羅尼門、三",
    "T07n0220_465:0353a24": "摩地門想空為不二；五眼、六神通想為二，五",
    "T07n0220_465:0353a25": "眼、六神通想空為不二；如來十力想乃至十",
    "T07n0220_465:0353a26": "八佛不共法想為二，如來十力想空乃至十",
    "T07n0220_465:0353a27": "八佛不共法想空為不二；三十二大士相、八",
    "T07n0220_465:0353a28": "十隨好想為二，三十二大士相、八十隨好想",
    "T07n0220_465:0353a29": "空為不二；無忘失法、恒住捨性想為二，無忘",
    "T07n0220_465:0353b01": "失法、恒住捨性想空為不二；一切智、道相智、",
    "T07n0220_465:0353b02": "一切相智想為二，一切智、道相智、一切相智",
    "T07n0220_465:0353b03": "想空為不二；預流果想乃至獨覺菩提想為",
    "T07n0220_465:0353b04": "二，預流果想空乃至獨覺菩提想空為不二；",
    "T07n0220_465:0353b05": "一切菩薩摩訶薩行、諸佛無上正等菩提想為",
    "T07n0220_465:0353b06": "二，一切菩薩摩訶薩行、諸佛無上正等菩提",
    "T07n0220_465:0353b07": "想空為不二；有為界、無為界想為二，有為界、",
    "T07n0220_465:0353b08": "無為界想空為不二。「善現！乃至一切想皆為",
    "T07n0220_465:0353b09": "二，乃至一切二皆是有，乃至一切有皆有生",
    "T07n0220_465:0353b10": "死，有生死者不能解脫生老病死愁歎苦憂",
    "T07n0220_465:0353b11": "惱。善現！諸想空者皆為不二，諸不二者皆是",
    "T07n0220_465:0353b12": "非有，諸非有者皆無生死，無生死者便能解",
    "T07n0220_465:0353b13": "脫生老病死愁歎苦憂惱。善現！由是因緣，當",
    "T07n0220_465:0353b14": "知一切有二想者定無布施、淨戒、安忍、精進、靜",
    "T07n0220_465:0353b15": "慮、般若波羅蜜多，無得、無現觀，下至順忍彼",
    "T07n0220_465:0353b16": "尚非有，況能遍知色、受、想、行、識！如是乃至況",
    "T07n0220_465:0353b17": "能遍知一切智智！彼尚不能修四念住乃至",
    "T07n0220_465:0353b18": "八聖道支，況能得預流果乃至獨覺菩提！況",
    "T07n0220_465:0353b19": "復能得一切智智，及能永斷一切煩惱習氣",
    "T07n0220_465:0353b20": "相續！」",
    "T07n0220_465:0353b21": "第二分漸次品第七十三之一",
    "T07n0220_465:0353b22": "爾時，具壽善現白佛言：「世尊！住有想者，若無",
    "T07n0220_465:0353b23": "順忍，亦無修道得果現觀，住無想者，豈有順",
    "T07n0220_465:0353b24": "忍，若淨觀地如是乃至若如來地，若修聖道，",
    "T07n0220_465:0353b25": "因修聖道斷諸煩惱？由此煩惱所覆障故，尚",
    "T07n0220_465:0353b26": "不能證聲聞、獨覺相應之地，況入菩薩正性",
    "T07n0220_465:0353b27": "離生！若不能入菩薩正性離生，豈能證得一",
    "T07n0220_465:0353b28": "切智智？若不能證得一切智智，何能永斷一",
    "T07n0220_465:0353b29": "切煩惱習氣相續？世尊！若一切法都無所有，",
    "T07n0220_465:0353c01": "無生無滅、無染無淨，如是諸法既都不生，豈",
    "T07n0220_465:0353c02": "能證得一切智智？」佛告善現：「如是！如是！如汝",
    "T07n0220_465:0353c03": "所說。住無想者，亦無順忍，乃至亦無永斷煩",
    "T07n0220_465:0353c04": "惱習氣相續。若一切法都無所有，無生無滅、",
    "T07n0220_465:0353c05": "無染無淨，如是諸法既都不生，豈能證得一",
    "T07n0220_465:0353c06": "切智智？」具壽善現復白佛言：「諸菩薩摩訶薩",
    "T07n0220_465:0353c07": "行深般若波羅蜜多時，為有有想，有無想不？",
    "T07n0220_465:0353c08": "為有色想，受、想、行、識想不？如是乃至為有一",
    "T07n0220_465:0353c09": "切智智想不？為有永斷一切煩惱習氣相續",
    "T07n0220_465:0353c10": "想不？為有色想，有色斷想不？為有受、想、行、識",
    "T07n0220_465:0353c11": "想，有受、想、行、識斷想不？為有眼處乃至意處",
    "T07n0220_465:0353c12": "想，有眼處乃至意處斷想不？為有色處乃至",
    "T07n0220_465:0353c13": "法處想，有色處乃至法處斷想不？為有眼界",
    "T07n0220_465:0353c14": "乃至意界想，有眼界乃至意界斷想不？為有",
    "T07n0220_465:0353c15": "色界乃至法界想，有色界乃至法界斷想不？",
    "T07n0220_465:0353c16": "為有眼識界乃至意識界想，有眼識界乃至意",
    "T07n0220_465:0353c17": "識界斷想不？為有眼觸乃至意觸想，有眼觸",
    "T07n0220_465:0353c18": "乃至意觸斷想不？為有眼觸為緣所生諸受",
    "T07n0220_465:0353c19": "乃至意觸為緣所生諸受想，有眼觸為緣所生",
    "T07n0220_465:0353c20": "諸受乃至意觸為緣所生諸受斷想不？為有",
    "T07n0220_465:0353c21": "地界乃至識界想，有地界乃至識界斷想不？",
    "T07n0220_465:0353c22": "為有因緣乃至增上緣想，有因緣乃至增上緣",
    "T07n0220_465:0353c23": "斷想不？為有貪、瞋、癡想，有貪、瞋、癡斷想不？為",
    "T07n0220_465:0353c24": "有無明乃至老死愁歎苦憂惱想，有無明乃至",
    "T07n0220_465:0353c25": "老死愁歎苦憂惱斷想不？為有苦聖諦想，有",
    "T07n0220_465:0353c26": "苦聖諦斷想不？為有苦集聖諦想，有苦集聖",
    "T07n0220_465:0353c27": "諦斷想不？為有苦滅聖諦想，有苦滅聖諦斷",
    "T07n0220_465:0353c28": "想不？為有證苦滅道聖諦想，有證苦滅道聖",
    "T07n0220_465:0353c29": "諦斷想不？如是乃至為有一切智智想，有證",
    "T07n0220_465:0354a01": "一切智智想不？為有所斷一切煩惱習氣相",
    "T07n0220_465:0354a02": "續想，有永斷一切煩惱習氣相續想不？」佛告",
    "T07n0220_465:0354a03": "善現：「諸菩薩摩訶薩行深般若波羅蜜多時，",
    "T07n0220_465:0354a04": "於一切法皆無有想亦無無想。若無有想亦",
    "T07n0220_465:0354a05": "無無想，當知即是菩薩順忍，亦是修道、亦是",
    "T07n0220_465:0354a06": "得果、亦是現觀。",
    "T07n0220_465:0354a07": "「復次，善現！諸菩薩摩訶薩以無性為聖道，以",
    "T07n0220_465:0354a08": "無性為現觀，達一切法皆以無性而為自性。",
    "T07n0220_465:0354a09": "由是因緣，當知一切法皆以無性為其自性。」",
    "T07n0220_465:0354a10": "具壽善現即白佛言：「若一切法皆以無性為",
    "T07n0220_465:0354a11": "自性者，云何如來、應、正等覺於一切法無性",
    "T07n0220_465:0354a12": "為性現等覺已，說名為佛，於一切法及諸境",
    "T07n0220_465:0354a13": "界得自在轉？」佛告善現：「如是！如是！一切法皆",
    "T07n0220_465:0354a14": "以無性為自性。我本修學菩薩道時，無倒修",
    "T07n0220_465:0354a15": "行布施、淨戒、安忍、精進、靜慮、般若波羅蜜多，",
    "T07n0220_465:0354a16": "由此離欲惡不善法，有尋有伺，離生喜樂，入",
    "T07n0220_465:0354a17": "初靜慮具足住，如是乃至斷樂斷苦，先喜憂",
    "T07n0220_465:0354a18": "沒，不苦不樂，捨念清淨，入第四靜慮具足住。",
    "T07n0220_465:0354a19": "我於爾時，於諸靜慮及靜慮支，雖善取相而",
    "T07n0220_465:0354a20": "無所執，於諸靜慮及靜慮支不生味著，於",
    "T07n0220_465:0354a21": "諸靜慮及靜慮支都無所得。我於爾時，於四",
    "T07n0220_465:0354a22": "靜慮行相清淨無所分別。我於爾時，於諸靜",
    "T07n0220_465:0354a23": "慮及靜慮支雖善純熟，而不受彼所得果報，",
    "T07n0220_465:0354a24": "但依靜慮令心引發神境、天耳、他心、宿住、天眼",
    "T07n0220_465:0354a25": "智通，於此五通雖善取相，而無所執亦不愛",
    "T07n0220_465:0354a26": "味，於諸通境都無所得，亦不分別如空而住。",
    "T07n0220_465:0354a27": "我於爾時，觀一切法平等平等無性為性，以",
    "T07n0220_465:0354a28": "一剎那相應般若，證得無上正等菩提，謂如",
    "T07n0220_465:0354a29": "實知是苦聖諦，是集聖諦，是滅聖諦，是道聖",
    "T07n0220_465:0354b01": "諦，皆同一相，所謂無相，如是無相亦無所有。",
    "T07n0220_465:0354b02": "由此成就如來十力、四無所畏、四無礙解、大慈、",
    "T07n0220_465:0354b03": "大悲、大喜、大捨并十八佛不共法等無量無數",
    "T07n0220_465:0354b04": "不可思議微妙功德，以佛妙智安立有情三",
    "T07n0220_465:0354b05": "聚差別，謂正性定聚、邪性定聚及不定聚，安",
    "T07n0220_465:0354b06": "立如是三聚別已，隨其所應方便化導，令獲",
    "T07n0220_465:0354b07": "殊勝利益安樂。」具壽善現復白佛言：「云何如",
    "T07n0220_465:0354b08": "來、應、正等覺於一切法無性性中，起四靜慮",
    "T07n0220_465:0354b09": "發五神通，證大菩提具諸功德，安立利樂三",
    "T07n0220_465:0354b10": "聚有情？」佛告善現：「若諸欲惡不善法等有少",
    "T07n0220_465:0354b11": "自性或復他性為自性者，我本修行菩薩道",
    "T07n0220_465:0354b12": "時，不應通達一切欲惡不善法等皆以無性",
    "T07n0220_465:0354b13": "為自性已，離欲惡等入初靜慮乃至能入第",
    "T07n0220_465:0354b14": "四靜慮具足安住，以諸欲惡不善法等都無",
    "T07n0220_465:0354b15": "自性亦無他性，但以無性為自性故，我本修",
    "T07n0220_465:0354b16": "行菩薩道時，通達欲惡不善法等皆以無性",
    "T07n0220_465:0354b17": "為自性已，離欲惡等入初靜慮，乃至能入第",
    "T07n0220_465:0354b18": "四靜慮。「復次，善現！若五神通有少自性或復",
    "T07n0220_465:0354b19": "他性為自性者，我本修行菩薩道時，不應通",
    "T07n0220_465:0354b20": "達一切神通皆以無性為自性已，發起種種",
    "T07n0220_465:0354b21": "自在神通，於諸境界妙用無礙。以諸神通都",
    "T07n0220_465:0354b22": "無自性亦無他性，但以無性為自性故，我本",
    "T07n0220_465:0354b23": "修行菩薩道時，通達神通皆以無性為自性",
    "T07n0220_465:0354b24": "已，發起種種自在神通，於諸境界妙用無礙。",
    "T07n0220_465:0354b25": "「復次，善現！若佛無上正等菩提有少自性或",
    "T07n0220_465:0354b26": "復他性為自性者，我本修行菩薩道時，不應",
    "T07n0220_465:0354b27": "通達諸佛無上正等菩提及諸功德皆以無",
    "T07n0220_465:0354b28": "性為自性已，證得無上正等菩提具諸功德。",
    "T07n0220_465:0354b29": "以佛無上正等菩提及諸功德都無自性亦",
    "T07n0220_465:0354c01": "無他性，但以無性為自性故，我本修行菩薩",
    "T07n0220_465:0354c02": "道時，通達無上正等菩提皆以無性為自性",
    "T07n0220_465:0354c03": "已，證得無上正等菩提具諸功德。「復次，善現！",
    "T07n0220_465:0354c04": "若諸有情有少自性或復他性為自性者，我",
    "T07n0220_465:0354c05": "成佛已，不應通達一切有情皆以無性為自",
    "T07n0220_465:0354c06": "性已，安立有情三聚差別，隨其所應方便化",
    "T07n0220_465:0354c07": "導，令獲殊勝利益安樂。以諸有情都無自性",
    "T07n0220_465:0354c08": "亦無他性，但以無性為自性故，我成佛已，通",
    "T07n0220_465:0354c09": "達有情皆以無性為自性已，安立有情三聚",
    "T07n0220_465:0354c10": "差別，隨其所應方便化導，令獲殊勝利益安",
    "T07n0220_465:0354c11": "樂。」",
    "T07n0220_465:0354c12": "大般若波羅蜜多經卷第四百六十五"
}