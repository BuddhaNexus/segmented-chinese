{
    "X72n1435_024:0331b07": "無異禪師廣錄卷第二十四",
    "X72n1435_024:0331b09": "住博山法孫　弘瀚　彚編",
    "X72n1435_024:0331b10": "首座法孫　弘裕　同集",
    "X72n1435_024:0331b11": "　　宗教答響四",
    "X72n1435_024:0331b12": "卓發之文學問。華嚴會中。二乘如盲如聾。然亦兼攝",
    "X72n1435_024:0331b13": "聲聞。以包含無量乘故。此經雖云二乘種不生。乃所",
    "X72n1435_024:0331b14": "宣道品。大小互通。正與華嚴四聖諦品不異故。有生",
    "X72n1435_024:0331b15": "彼經劫。方證小果者。如大智度論言。彌陀亦以三乘",
    "X72n1435_024:0331b16": "度生。自應二藏五教總攝。何云不攝小乘。且既通雜",
    "X72n1435_024:0331b17": "華。復不能通雜華所攝無量乘耶。",
    "X72n1435_024:0331b18": "師云。居士既知華嚴攝無量乘。豈上德聲聞。如身子",
    "X72n1435_024:0331b19": "目連杜視絕聽。悉是如來勝方便力故。為導引一類",
    "X72n1435_024:0331b20": "小機。發起深信。信於一乘。如法華云。佛以無數方便。",
    "X72n1435_024:0331b21": "引導眾生。其實皆為一佛乘故。此經云。二乘種不生",
    "X72n1435_024:0331b22": "者。正為化導二乘執空不修淨土者。鈔云。豈獨凡夫。",
    "X72n1435_024:0331b23": "亦度二乘聖人。二乘既生。況菩薩不生。彌陀以三乘",
    "X72n1435_024:0331b24": "度生。當無疑惑。既以三乘化導。亦攝無量乘。二經互",
    "X72n1435_024:0331c01": "通。不言可喻。涅槃云。闡提不入。非闡提不入涅槃也。",
    "X72n1435_024:0331c02": "問。餘門學道。名竪出三界。念佛往生。名橫出三界。所",
    "X72n1435_024:0331c03": "謂餘門正指教中觀行故。參禪稱為別傳。淨土亦云。",
    "X72n1435_024:0331c04": "徑路皆以超越觀行故。今云。觀即是念。念即是觀。直",
    "X72n1435_024:0331c05": "以台觀當之。不反鈍置念佛耶。",
    "X72n1435_024:0331c06": "師云。橫竪等論。鈔云。如蟲在竹。竪則歷節難通。橫則",
    "X72n1435_024:0331c07": "一時解脫。謂樂邦與苦域並峙故。曰橫也。此是一往",
    "X72n1435_024:0331c08": "之說。論一心者。橫竪皆遍。獨淨土不具竪。而止曰橫。",
    "X72n1435_024:0331c09": "彌陀經云。其佛光明無量。照十方國。無所障礙。觀經",
    "X72n1435_024:0331c10": "云。是心作佛。心即佛故。淨土惟心。以界曰橫。論心豈",
    "X72n1435_024:0331c11": "不圓具耶。餘門非單指觀行。實乃具一切法門。參禪",
    "X72n1435_024:0331c12": "稱為別傳者。非五教之所詮。淨土亦云徑路。豈三觀",
    "X72n1435_024:0331c13": "之所及。今說觀即是念。念即是觀。舉一念即具觀行。",
    "X72n1435_024:0331c14": "以一念超越。即便往生。非觀行成就。然後乃生故。知",
    "X72n1435_024:0331c15": "念不妨攝觀。非觀行能鈍置念佛也。",
    "X72n1435_024:0331c16": "問。觀經疏以十六觀通三諦。今以此經。旁通觀經。則",
    "X72n1435_024:0331c17": "入台觀門庭。以此經分屬圓教。則入事事無礙法界。",
    "X72n1435_024:0331c18": "然台宗以圓教。獨歸法華。而第四法界。惟華嚴有之。",
    "X72n1435_024:0331c19": "未知台宗三觀。得攝法界觀否。此天台賢首差別處。",
    "X72n1435_024:0331c20": "若為會同。",
    "X72n1435_024:0331c21": "師云。觀經疏。以十六觀通三諦。今以此經。旁通觀經。",
    "X72n1435_024:0331c22": "亦不妨。以十六觀。旁通此經。何以故。彌陀經云。寶網",
    "X72n1435_024:0331c23": "行樹。蓮池階道。悉以金銀琉璃玻瓈合成。其佛光明",
    "X72n1435_024:0331c24": "無量。聲聞菩薩無數。復以西方攝。懸鼓豈不具足。一",
    "X72n1435_024:0332a01": "十六觀。似不必入台教門庭。台教當入我之一念。為",
    "X72n1435_024:0332a02": "徑中之徑。不亦宜乎。謂此經分屬圓教。天台以圓教。",
    "X72n1435_024:0332a03": "獨歸法華。鈔云。事事無礙。惟華嚴有之。既云圓教。豈",
    "X72n1435_024:0332a04": "不攝事事無礙。以事事無礙。標法界觀名。豈不攝圓",
    "X72n1435_024:0332a05": "彌陀分屬。如掬海之一滴。不妨同於全潮。天台賢首",
    "X72n1435_024:0332a06": "與此經疏鈔。別而不別。不別而別。非此之謂歟。",
    "X72n1435_024:0332a07": "問。合論判彌陀淨土。是權非實。淨名惟心淨土。是實",
    "X72n1435_024:0332a08": "淨土。然淨名言。菩薩成佛時。直心等眾生。來生其國。",
    "X72n1435_024:0332a09": "是明言攝受眾生。死此生彼之事。與彌陀無二無別。",
    "X72n1435_024:0332a10": "正指往生事相。論中何以分作兩橛。疏言。此指事一",
    "X72n1435_024:0332a11": "心者。豈事一心。便不名惟心耶。",
    "X72n1435_024:0332a12": "師云。合論云。彌陀淨土是權。如云一念至。一心不亂",
    "X72n1435_024:0332a13": "是權實。淨名淨土是實。如云隨其心淨。即佛土淨。菩",
    "X72n1435_024:0332a14": "薩成佛時。如云直心等眾生。來生其國。是實中權。如",
    "X72n1435_024:0332a15": "指門必入其室。如入室必由其門。二經大意。不妨互",
    "X72n1435_024:0332a16": "舉。非分兩橛也。疏指事一心者。重在持鈔云若達此",
    "X72n1435_024:0332a17": "心。四性不生。與空慧相應。名理一心。此即事而理。安",
    "X72n1435_024:0332a18": "得不名惟心也。",
    "X72n1435_024:0332a19": "問。此經言眾生生者。其中多有一生補處。大本乃言。",
    "X72n1435_024:0332a20": "生彼國者。皆當一生遂補佛處。皆當之義。不止多有。",
    "X72n1435_024:0332a21": "然則中不胎生等。皆是補處。皆為等覺菩薩耶。",
    "X72n1435_024:0332a22": "師云。此經言。眾生生者。多有一生補處。此多字從近",
    "X72n1435_024:0332a23": "而言。大本云。皆當一生遂補佛處。此當字。藉遠而言。",
    "X72n1435_024:0332a24": "此經云。其國生者。皆是阿鞞跋致。華言不退轉。豈非",
    "X72n1435_024:0332b01": "當來遂補佛位。即中下胎生。遂補佛處。益明非是現",
    "X72n1435_024:0332b02": "稱等覺菩薩。良以延促同時。所謂徑中之徑。於斯益",
    "X72n1435_024:0332b03": "信矣。",
    "X72n1435_024:0332b04": "問。單念佛人。不修助因。所謂但得本莫愁末。故云不",
    "X72n1435_024:0332b05": "修餘行。得波羅密。亦云。即是多善多福。乃諸佛以萬",
    "X72n1435_024:0332b06": "行因華。莊嚴法身。今念佛所證。止可云素法身抑己",
    "X72n1435_024:0332b07": "具足萬行莊嚴耶。",
    "X72n1435_024:0332b08": "師云。單念佛人。不修助因。古人淨業中。知識殷勤化",
    "X72n1435_024:0332b09": "人。念佛同生淨土。豈非助因。不修餘行。惟念佛得到",
    "X72n1435_024:0332b10": "彼岸故。信此一門。即是多善。化彼同類。即是多福。又",
    "X72n1435_024:0332b11": "夙具種性。即是多善。夙修餘行。即是多福。即此已具",
    "X72n1435_024:0332b12": "萬行莊嚴。非素法身也。",
    "X72n1435_024:0332b13": "問。宗門教人。參念佛底是誰。似與別則公案無二。未",
    "X72n1435_024:0332b14": "嘗回向西方。鈔云。體究念佛。與尊宿教人舉話頭下。",
    "X72n1435_024:0332b15": "疑情意極相似。此只相似。還是直參誰字。教分四種",
    "X72n1435_024:0332b16": "念佛。未列體究一門。今以攝持名中。却似經文本無",
    "X72n1435_024:0332b17": "此意。不應以此入淨業門庭。若謂參此話頭。悟則心",
    "X72n1435_024:0332b18": "開。不悟亦不失往生。此為禪宗留一退步。正墮偷心",
    "X72n1435_024:0332b19": "耳。若謂此疑不破。便不得生。是反不如一直念去。不",
    "X72n1435_024:0332b20": "起疑情者。雖不開悟。尚得往生也。乃智徹禪師。直以",
    "X72n1435_024:0332b21": "此作淨土正行。慈照天奇毒峯。皆教人參究念佛。此",
    "X72n1435_024:0332b22": "諸師又何所本耶。雲棲若祖諸師疏鈔。何不直拈誰",
    "X72n1435_024:0332b23": "字。若只相似。又更有差別否。其相似不全是處。何不",
    "X72n1435_024:0332b24": "道破。",
    "X72n1435_024:0332c01": "師云。宗門教人參究。貴在以期大悟。更不回向西方。",
    "X72n1435_024:0332c02": "何得言留一退步。不失往生。是居士註脚。非宗門意。",
    "X72n1435_024:0332c03": "鈔中謂。體究念佛參與體者。不容無說。參謂參破。體",
    "X72n1435_024:0332c04": "謂體貼。體貼亦有佇思之義。宗門必不用。少林云。心",
    "X72n1435_024:0332c05": "如墻壁。乃可入道。又不與一直念去。較其優劣。雲棲",
    "X72n1435_024:0332c06": "祖諸師。亦是淨土一門。收此一類之機。放開一線。道",
    "X72n1435_024:0332c07": "又何辯相似不相似也。",
    "X72n1435_024:0332c08": "問。一切國土。惟想所持故。以淨想換却妄想。如子憶",
    "X72n1435_024:0332c09": "母必善想。容儀歷歷可覩。今持名一門。但令念聲相",
    "X72n1435_024:0332c10": "續。不取相貌。只與讀誦無二。心易馳散故。稱名方便。",
    "X72n1435_024:0332c11": "或依出入諸息。以為藉氣束心。乃禪經中攝心調息。",
    "X72n1435_024:0332c12": "諸法。似屬小乘。未為第一義諦。將非大心凡夫所當",
    "X72n1435_024:0332c13": "行持耶。",
    "X72n1435_024:0332c14": "師云。楞嚴云。憶佛念佛。謂憶念相繼。自得心開。非比",
    "X72n1435_024:0332c15": "單持名號。至一心不亂。夫讀誦者。惟記惟解。持名者",
    "X72n1435_024:0332c16": "只欲往生。如負重擔只欲到家。馳散何有。乃至一心",
    "X72n1435_024:0332c17": "不亂。非藉氣束心比也。生極樂國。如彈指頃。與法華",
    "X72n1435_024:0332c18": "其疾如風相類。大心凡夫。豈捨此捷徑法門。而別求",
    "X72n1435_024:0332c19": "乎。",
    "X72n1435_024:0332c20": "問。大本云。若有眾生。發一念心。念無量壽。定生彼國。",
    "X72n1435_024:0332c21": "疏中尅期。止及十念。而不及一念何耶。又念性剎那",
    "X72n1435_024:0332c22": "生滅。此經七日。定力乃生。則未得禪定者。無分。若此",
    "X72n1435_024:0332c23": "一念。如一稱成佛。釋作歸命一心。則大本不應繫十",
    "X72n1435_024:0332c24": "念之後。若止如經文。作一念喜愛之心。則與化經言",
    "X72n1435_024:0333a01": "不動如來佛剎。不以愛戀之心。遂得往者。難易不同。",
    "X72n1435_024:0333a02": "此則全無定力。亦得往生。其勝方便。又當超越小本",
    "X72n1435_024:0333a03": "耶。",
    "X72n1435_024:0333a04": "師云。十念與此本。相互通故。何分優劣。以一念具一",
    "X72n1435_024:0333a05": "切念故。一念未必為優。以十念即一念故。未必為劣。",
    "X72n1435_024:0333a06": "是故說一念。不妨十念。說十念。不妨一念。又剎那際",
    "X72n1435_024:0333a07": "不妨七日。七日不妨剎那際。經云。一念普觀無量劫。",
    "X72n1435_024:0333a08": "無去無來亦無住。或說一念。或說十念。或說七日。或",
    "X72n1435_024:0333a09": "說多劫。皆如來勝方便故。亦不論定不定喜愛不喜",
    "X72n1435_024:0333a10": "愛。但一心念佛。無事不辦。如靈丹一粒。點鐵成金。更",
    "X72n1435_024:0333a11": "無疑慮。又何必以難易。較其超越也。",
    "X72n1435_024:0333a12": "問。此七日若平時。姑置。待臨終方念。已為天如所呵。",
    "X72n1435_024:0333a13": "今既屬平時者。為是七日之後。盡此形壽。更不復亂",
    "X72n1435_024:0333a14": "耶。為復此後雖亂。終得往生耶。若永不復亂。不應止",
    "X72n1435_024:0333a15": "名七日。若更亂者。則已經退。何能感佛現前。",
    "X72n1435_024:0333a16": "師云。經中云一日乃至七日。是剋期往生。不論臨終",
    "X72n1435_024:0333a17": "平時。一聞佛名。便發猛銳七日。往生者故不論。若未",
    "X72n1435_024:0333a18": "生者。在無間斷念念相續。豈可七日得定再不念佛",
    "X72n1435_024:0333a19": "名。其執持二字。何以消文。疏中云。執者聞名受之。勇",
    "X72n1435_024:0333a20": "猛果決。不搖奪故。持者受斯守之。常永貞固。不遺忘",
    "X72n1435_024:0333a21": "故。何云七日。復隨散亂。行者一心正念。更加猛利。以",
    "X72n1435_024:0333a22": "終身。如初發念頃。何愁佛不感孚耶。",
    "X72n1435_024:0333a23": "問。鈔中明理一心。為觀力成就。則體究。全屬觀門。但",
    "X72n1435_024:0333a24": "前言妙觀難成故。顯持名殊勝。今乃復通觀法。仍是",
    "X72n1435_024:0333b01": "定觀。勝於持名矣。若云參誰字是體究。則又全屬宗",
    "X72n1435_024:0333b02": "門。且當參話時。不應有念。如知不二寂照難思等。幾",
    "X72n1435_024:0333b03": "許理路可傍。未免兩處負墮。義云何通。",
    "X72n1435_024:0333b04": "師云。前言妙觀難成。顯持名殊勝。良以娑婆之眾。心",
    "X72n1435_024:0333b05": "多散亂故。持名攝念勝乎觀門。今乃復通觀法。以觀",
    "X72n1435_024:0333b06": "法是淨土法門故。如持一念。不妨具足諸觀。讀彌陀",
    "X72n1435_024:0333b07": "經者。西方勝境。孰不冥契。但以執持顯勝故。以觀境",
    "X72n1435_024:0333b08": "殊勝。不妨速於持名。以持名徑捷。不妨超於觀法。兩",
    "X72n1435_024:0333b09": "處義成。何得言墮。若宗門參究。是逗機之法。似不必",
    "X72n1435_024:0333b10": "與淨土和會。如參念佛者是誰。即屬宗門。言語道斷。",
    "X72n1435_024:0333b11": "又不可以理路為依傍也。",
    "X72n1435_024:0333b12": "問。一部疏鈔。大意全重理持。則所明持法。最為要害。",
    "X72n1435_024:0333b13": "今既是持名。復云理觀。既是理觀。復拈話頭。禪淨止",
    "X72n1435_024:0333b14": "觀。三法混淆。雖復義理圓融。而行人念不歸一。將何",
    "X72n1435_024:0333b15": "為宗。此與一門。深入專修無間之旨。何復不侔。",
    "X72n1435_024:0333b16": "師云。疏鈔一部。雖則全歸理觀。如玄談守約則惟事",
    "X72n1435_024:0333b17": "持名。文云。舉其名兮兼眾德。而俱備。專乎持也。統百",
    "X72n1435_024:0333b18": "行。以無遺。以此則知專貴持名。不妨發明理觀。觀理",
    "X72n1435_024:0333b19": "明徹。如膏益火。則更增猛熾也。若單提參究。單論觀",
    "X72n1435_024:0333b20": "理。如華嚴大部攝無量乘。上根利智。條條是路。亦不",
    "X72n1435_024:0333b21": "名混淆。但以根器相投。亦吾師翁之善巧耳。",
    "X72n1435_024:0333b22": "問。疏言一心。即達磨直指之禪。又云。六祖斥無。乃門",
    "X72n1435_024:0333b23": "庭施設不同。假使纔弘直指。復讚西方。則直指之意。",
    "X72n1435_024:0333b24": "終無由明。既言即是直指。復云。為門不同。是少林與",
    "X72n1435_024:0333c01": "曹溪。亦復不同耶。",
    "X72n1435_024:0333c02": "師云。疏言一心者。豈但直指之禪。一大藏教。無不收",
    "X72n1435_024:0333c03": "盡。即歸之直指之禪者。此是。為參究念佛者。說非。為",
    "X72n1435_024:0333c04": "持名者。發機。門庭設施不同者。正符合。直指之道。亦",
    "X72n1435_024:0333c05": "非。為持名者。發機。雲棲以參究念佛。收之淨土一門。",
    "X72n1435_024:0333c06": "此是廣被機宜。看疏鈔者。不妨求一門深入。譬夫入",
    "X72n1435_024:0333c07": "海者。而責之淮濟江河深淺廣狹。更較其同異。不亦",
    "X72n1435_024:0333c08": "愚乎。",
    "X72n1435_024:0333c09": "問。疏指至心念佛。一聲滅八十億劫生死重罪。屬理",
    "X72n1435_024:0333c10": "一心。若事一心者。多念止滅少愆。乃又引佛名經言。",
    "X72n1435_024:0333c11": "一聞佛名。滅無量劫生死之罪。釋云。一聞則不待憶",
    "X72n1435_024:0333c12": "念。無量則不但八十億劫。然則何必獨指理一心也。",
    "X72n1435_024:0333c13": "覺於此中。自相違礙。又此經亦言聞經聞名。皆得不",
    "X72n1435_024:0333c14": "退。則一切等閒發願。散亂稱名者。咸不退耶。",
    "X72n1435_024:0333c15": "師云。果得一心。則不論理事。疏鈔謂多念止滅少愆",
    "X72n1435_024:0333c16": "者。此是就散亂。而藉一心者說也。聞名滅罪。眾生在",
    "X72n1435_024:0333c17": "迷。亦復不知。如地獄聞名。即得究竟。并獲往生者。何",
    "X72n1435_024:0333c18": "止滅罪。葢論眾生心力之勤怠耳。大凡教中。論事論",
    "X72n1435_024:0333c19": "理。論定論散。如用兵之法式。臨陣決勝。貴在當人。必",
    "X72n1435_024:0333c20": "不以法式楷定。然後為正論者矣。",
    "X72n1435_024:0333c21": "問。棗柏言。華嚴一乘大道。非往生菩薩境界。何故華",
    "X72n1435_024:0333c22": "嚴長子。乃以十願。導歸極樂。如生公說。闡提有佛性",
    "X72n1435_024:0333c23": "則後出涅槃為證。今行願全與棗柏不符。則一論宗",
    "X72n1435_024:0333c24": "旨竟將安歸。乃雲棲但拈出導歸之文。亦不能折棗",
    "X72n1435_024:0334a01": "柏之誤。當知棗柏未易輕詆。今欲和會兩義。其說云",
    "X72n1435_024:0334a02": "何。",
    "X72n1435_024:0334a03": "師云。棗柏謂華嚴非往生菩薩境界。為顯一乘。不妨",
    "X72n1435_024:0334a04": "抑彼揚此。普賢導歸極樂。正謂攝無量乘故。棗柏為",
    "X72n1435_024:0334a05": "化大心凡夫。頓入華藏故。普賢是華藏中菩薩。以十",
    "X72n1435_024:0334a06": "願。導歸極樂者。為三根普利故。如觀方入一隅。則十",
    "X72n1435_024:0334a07": "方普現故。良以大心難發。極樂易生。究竟旨歸。彼此",
    "X72n1435_024:0334a08": "符合。以此則知棗柏。原非錯誤。雲棲安得以是為非",
    "X72n1435_024:0334a09": "耶。",
    "X72n1435_024:0334a10": "問。因戒生定。因定生慧。則一心者。自制心始。此中自",
    "X72n1435_024:0334a11": "當發慧所為不假方便。自得心開也。天台念佛五門",
    "X72n1435_024:0334a12": "次第。亦復如是。今以事持屬定門攝。理持屬慧門攝。",
    "X72n1435_024:0334a13": "而云事持。未能破妄。利根徑就理持。將慧不由定。一",
    "X72n1435_024:0334a14": "切理路通明。便可當覺路耶。",
    "X72n1435_024:0334a15": "師云。因戒生定。乃至天台次第。此是教家法則。然亦",
    "X72n1435_024:0334a16": "有先慧而後定者。如云專持名號。即得往生。自非慧",
    "X72n1435_024:0334a17": "根深發。莫能信也。雲棲以事持。為定門攝。理持為慧",
    "X72n1435_024:0334a18": "門攝者。此亦教家法則。然事非慧而不持。理非定而",
    "X72n1435_024:0334a19": "不發。事持既能發慧。安得不破妄耶。又可將一句彌",
    "X72n1435_024:0334a20": "陀具戒定慧。猶深入理。不可不知。何也。為專持萬德",
    "X72n1435_024:0334a21": "洪名。不生諸惡。豈非戒也。至一心不亂。豈非定也。自",
    "X72n1435_024:0334a22": "得心開。豈非慧也。念空真。念緣起無生。豈非理也。深",
    "X72n1435_024:0334a23": "入至理。淨土惟心。生彼不離生。此是正覺地。何必捨",
    "X72n1435_024:0334a24": "事持而入理解。謂之覺路可乎。",
    "X72n1435_024:0334b01": "問。觀雖十六。言佛便周。如經所言。觀佛身故。見佛心。",
    "X72n1435_024:0334b02": "觀佛身者。從一相好入。則眉間白毫。可攝念佛三昧。",
    "X72n1435_024:0334b03": "何故慈雲。但教人作蓮花開合想。鈔中亦止通普觀",
    "X72n1435_024:0334b04": "為助因耶。",
    "X72n1435_024:0334b05": "師云。觀經言佛便周者。佛以法界為身故。觀佛身故。",
    "X72n1435_024:0334b06": "亦見佛心者。謂緣勝境。入實相理故。既從一相好入。",
    "X72n1435_024:0334b07": "毋論眉間白毫蓮花開合。以十六觀門。隨緣一觀。悉",
    "X72n1435_024:0334b08": "是助因。鈔中以普觀為助因者。猶為確當。",
    "X72n1435_024:0334b09": "問。諸經多言。念佛行人。現前見佛。如遠公三覩聖相",
    "X72n1435_024:0334b10": "等。所謂能念佛人。佛住其頂。古德教人。決志求驗。正",
    "X72n1435_024:0334b11": "在平時。今經止言臨終佛現。豈七日功成。未能現見。",
    "X72n1435_024:0334b12": "僅感臨終耶。抑必現前見已。然後臨終得見耶。",
    "X72n1435_024:0334b13": "師云。諸經多言。行人現前見佛。亦有當來見佛之語。",
    "X72n1435_024:0334b14": "楞嚴云。憶佛念佛。現前當來。必定見佛。其必定二字。",
    "X72n1435_024:0334b15": "深有旨趣。如種穀得穀。必無虗棄之功也。遠公三覩",
    "X72n1435_024:0334b16": "聖像。現前見佛也。淨土諸師。臨終感佛來迎。當來見",
    "X72n1435_024:0334b17": "佛也。由此觀之。只愁不念佛。不愁行人不見佛也。毋",
    "X72n1435_024:0334b18": "論平時七日。但一心不亂。專持名號。喚醒自性彌陀。",
    "X72n1435_024:0334b19": "一切佛菩薩像。皆影現其中也。",
    "X72n1435_024:0334b20": "問。往生菩薩。心不顛倒故。能預知時至。與本願相應。",
    "X72n1435_024:0334b21": "然則坐脫立亡。庶幾來往自由。能識死從何去者。何",
    "X72n1435_024:0334b22": "為古宿全不以此勘驗。至云死時何若欲先知耶。",
    "X72n1435_024:0334b23": "師云。淨土菩薩。與宗門坐脫立亡。識得死從何去者。",
    "X72n1435_024:0334b24": "大不相類。淨業行人。尅期往生。預知時至宜矣。宗門",
    "X72n1435_024:0334c01": "中人知亦可。不知亦可。發明大理。視死生如夢幻。安",
    "X72n1435_024:0334c02": "得於夢幻中著脚。以生死為實事耶。又當知化儀既",
    "X72n1435_024:0334c03": "畢。來去自由。此等不思議解脫。惟同道者方知。又何",
    "X72n1435_024:0334c04": "得與淨業。較同異耶。",
    "X72n1435_024:0334c05": "問。觀經十念。論明臨終心力猛利。能勝終身行力。乃",
    "X72n1435_024:0334c06": "大本十念。不言臨終。此與觀經。為同為別。若此七日。",
    "X72n1435_024:0334c07": "不必定是臨終。則此十念。亦屬平時。既非最後大心。",
    "X72n1435_024:0334c08": "何能化往寶王。論反以一念為正。是義何居。",
    "X72n1435_024:0334c09": "師云。大本十念。克十念往生。而不克往生者。乃日日",
    "X72n1435_024:0334c10": "十念。雖不言臨終。以至臨終明矣。論明臨終心力猛",
    "X72n1435_024:0334c11": "利。此為一等猶豫。行人說恐臨終障重。不克往生。以",
    "X72n1435_024:0334c12": "猛利勝之。能勝終身行力者。此加勉之義。使行人以",
    "X72n1435_024:0334c13": "遂往生。假如平日猛利。大事已辦者。十念七日。俱不",
    "X72n1435_024:0334c14": "出一念故。何緣自生疑難。",
    "X72n1435_024:0334c15": "問。觀音勢至。同侍彌陀。為西方三聖。觀音反聞自性",
    "X72n1435_024:0334c16": "與今持名一心。總以音聞為教體。正應同屬耳根圓",
    "X72n1435_024:0334c17": "通。又文殊亦發願往生。何反揀去。勢至鈔言。耳根不",
    "X72n1435_024:0334c18": "攝念佛。念佛能攝耳根。是勢至。能攝觀音。而觀音不",
    "X72n1435_024:0334c19": "攝。勢至將持名。不屬音聞。而觀音不補彌陀為安養",
    "X72n1435_024:0334c20": "教主耶。",
    "X72n1435_024:0334c21": "師云。耳根以聲塵。旋入念佛。以舌上稱揚。然俱屬音。",
    "X72n1435_024:0334c22": "聞出入義別。文殊取一根深入。安得不揀。雲棲判根",
    "X72n1435_024:0334c23": "塵同異。豈可言觀音不攝勢至耶。如論往生行業。亦",
    "X72n1435_024:0334c24": "不取耳根圓通。豈勢至復不攝觀音耶。正所謂打鼓",
    "X72n1435_024:0335a01": "弄琵琶。非以諸法門。迹上較眾聖之所行處也。",
    "X72n1435_024:0335a02": "問。世尊言。諸修行人。用攀緣心。為自性者。猶如煑沙。",
    "X72n1435_024:0335a03": "欲成嘉饌。今此念佛心。是攀緣心耶。非攀緣心耶。若",
    "X72n1435_024:0335a04": "用攀緣心者。一切覺觀思惟。皆是生死根本。若非攀",
    "X72n1435_024:0335a05": "緣心者。何言念性生滅因果殊感。若云此生滅心即",
    "X72n1435_024:0335a06": "不生滅心者。何云煑沙。此與波水之旨。當自不倫。波",
    "X72n1435_024:0335a07": "即是水。沙非是饌。大覺立喻。應不雷同。乃法華所云。",
    "X72n1435_024:0335a08": "若人散亂心。一稱南無佛。南能所云。不斷百思想。對",
    "X72n1435_024:0335a09": "境心數起者。又非即用此生滅心耶。",
    "X72n1435_024:0335a10": "師云。世尊斥世間人。認攀緣心為自性。非斥用攀緣",
    "X72n1435_024:0335a11": "心入自性。豈不聞。圓覺云。以幻修幻。天台專用六識。",
    "X72n1435_024:0335a12": "阿難云。供養如來。亦因此心。永退善根。亦因此心。以",
    "X72n1435_024:0335a13": "此推之。此心亦不惡。可以為入道之玄徑。論乎真性。",
    "X72n1435_024:0335a14": "何用念為論乎。樂土非念莫生。文殊云。念性生滅。此",
    "X72n1435_024:0335a15": "為選耳根圓通。淨業智人安得。隨文殊脚跟轉文殊。",
    "X72n1435_024:0335a16": "如修般舟三昧。又當以我念佛。為良導。法華一稱。塵",
    "X72n1435_024:0335a17": "勞起。而佛道成。南能不斷妄想興。而涅槃現。又當留",
    "X72n1435_024:0335a18": "待別時。向居士一一道破。",
    "X72n1435_024:0335a19": "問。經末先言不退。後云往生。正以現生取辦。超乎餘",
    "X72n1435_024:0335a20": "教。鈔中反開少壽多障。不克往生一路云。于來世得",
    "X72n1435_024:0335a21": "生。此墮慈照所云。其人自不知我當生淨土。却要來",
    "X72n1435_024:0335a22": "後世。再得生人中也。乃引禪門。纔出頭來。現成受用",
    "X72n1435_024:0335a23": "語為證。則何以永明揀去。有禪無淨。一流明淨業之",
    "X72n1435_024:0335a24": "諦。當於宗門耶。",
    "X72n1435_024:0335b01": "師云。經中先言不退。後云往生者。謂先說淨土已生",
    "X72n1435_024:0335b02": "者。後云念佛必定往生。非現生取證也。鈔中開少壽",
    "X72n1435_024:0335b03": "多障。為多障行人不信決定往生。如信者則不障矣。",
    "X72n1435_024:0335b04": "來世得生者。謂不信。聞名亦種下。來世種子顯。聞名",
    "X72n1435_024:0335b05": "殊勝。超乎餘教故。不墮慈照之語。永明抑揚之說。單",
    "X72n1435_024:0335b06": "扶淨土一路。將宗門推向。萬丈深坑。亦不為分外禪",
    "X72n1435_024:0335b07": "門有。三生打徹故。云纔出頭來。現成受用。又何勞逐",
    "X72n1435_024:0335b08": "句。與淨土合轍。",
    "X72n1435_024:0335b09": "問。準提密圓與華嚴顯圓。並屬第一。疏云。持名功德",
    "X72n1435_024:0335b10": "猶勝準提。今念佛人。盡此報身。方得往生。所證極果。",
    "X72n1435_024:0335b11": "僅至上品。何以不如準提所開。不轉肉身。便得往詣",
    "X72n1435_024:0335b12": "十方淨土。只于此生。得證佛果耶。",
    "X72n1435_024:0335b13": "師云。佛所設教。為當機者極成。如此土釋經者。亦復",
    "X72n1435_024:0335b14": "如是。天台歸圓法華。李長者亦多料揀。李長者必看",
    "X72n1435_024:0335b15": "天台三大部。天台未見李長者合論。若見時。又不知",
    "X72n1435_024:0335b16": "當何如。華嚴準提及淨土法門。各有所主。不可逐一",
    "X72n1435_024:0335b17": "比況。古德云。一兔橫身當古路。蒼鷹纔見便生擒。似",
    "X72n1435_024:0335b18": "不必向迹上追尋。夙具靈根者。纔聞著一言一句。便",
    "X72n1435_024:0335b19": "有出身路。所謂大藏小藏。從自心中流出。豈可以部",
    "X72n1435_024:0335b20": "帙。較優劣耶。",
    "X72n1435_024:0335b22": "無異禪師廣錄卷第二十四"
}