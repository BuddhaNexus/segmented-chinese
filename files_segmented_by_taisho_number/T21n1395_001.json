{
    "T21n1395_001:0912b13": "拔濟苦難陀羅尼經",
    "T21n1395_001:0912b15": "大唐三藏法師玄奘奉　詔譯",
    "T21n1395_001:0912b16": "如是我聞。一時薄伽梵在室羅筏。住誓多林",
    "T21n1395_001:0912b17": "給孤獨園。與無央數聲聞菩薩摩訶薩俱。及",
    "T21n1395_001:0912b18": "諸天人阿素洛等。無量大眾前後圍繞。",
    "T21n1395_001:0912b19": "爾時眾中有一菩薩。名不可說功德莊嚴。從",
    "T21n1395_001:0912b20": "座而起頂禮佛足。合掌恭敬白佛言。世尊今",
    "T21n1395_001:0912b21": "此世界無量有情。煩惱因緣造諸惡業。當墮",
    "T21n1395_001:0912b22": "地獄餓鬼傍生。或天人中受諸劇苦。唯願哀",
    "T21n1395_001:0912b23": "愍方便拔濟。",
    "T21n1395_001:0912b24": "佛言善男子善哉善哉。汝能哀愍一切有情",
    "T21n1395_001:0912b25": "作如是請。諦聽諦聽。吾今為汝略說拔濟眾",
    "T21n1395_001:0912b26": "苦方便。善男子有佛世尊。名為不動如來應",
    "T21n1395_001:0912b27": "正等覺。為欲利樂諸有情故。說陀羅尼令眾",
    "T21n1395_001:0912b28": "誦念。陀羅尼曰。",
    "T21n1395_001:0912b29": "羯羯尼羯羯尼　魯折尼魯折尼　咄盧磔尼",
    "T21n1395_001:0912c01": "咄盧磔尼　怛邏薩尼怛羅薩尼　般刺底喝",
    "T21n1395_001:0912c02": "那般刺底喝那　薩縛羯莫般藍般邏般謎",
    "T21n1395_001:0912c03": "　莎訶",
    "T21n1395_001:0912c04": "若有善男子善女人。至誠敬禮不動如來應",
    "T21n1395_001:0912c05": "正等覺受持此呪。先所造作五無間業四重",
    "T21n1395_001:0912c06": "十惡。毀諸聖賢謗正法罪皆悉除滅。臨命終",
    "T21n1395_001:0912c07": "時。彼不動佛與諸菩薩來現其前。讚歎慰喻",
    "T21n1395_001:0912c08": "令其歡喜。復告之言。今來迎汝應隨我往所",
    "T21n1395_001:0912c09": "從佛國。彼命終已。決定往生不動如來清淨",
    "T21n1395_001:0912c10": "佛土。善男子復有世尊。名滅惡趣王如來",
    "T21n1395_001:0912c11": "應正等覺。為欲利樂諸有情故。說陀羅尼令",
    "T21n1395_001:0912c12": "眾誦念。陀羅尼曰。",
    "T21n1395_001:0912c13": "輸達泥輸達泥　薩縛播波毘輸達泥　戍睇",
    "T21n1395_001:0912c14": "毘戍睇　薩縛羯莫毘戍睇　莎訶",
    "T21n1395_001:0912c15": "若有善男子善女人。至誠禮敬滅惡趣王如",
    "T21n1395_001:0912c16": "來應正等覺受持此呪。萬四千劫常憶宿命。",
    "T21n1395_001:0912c17": "所在生處得丈夫身。具足諸根深信因果。善",
    "T21n1395_001:0912c18": "諸技術妙解諸論。好行惠施厭捨諸欲。不造",
    "T21n1395_001:0912c19": "惡業離諸危怖。具正命慧眾所愛重。常近善",
    "T21n1395_001:0912c20": "友恒聞正法。求菩提心曾無暫捨。以諸功德",
    "T21n1395_001:0912c21": "而自莊嚴。具善律儀怖諸惡業。恒無匱乏調",
    "T21n1395_001:0912c22": "柔樂靜。於天人中常受快樂。速證無上正等",
    "T21n1395_001:0912c23": "菩提。終不退於十到彼岸。常願利樂一切有",
    "T21n1395_001:0912c24": "情。諸所修行非專自利。在所生處常得見佛。",
    "T21n1395_001:0912c25": "護持正法預賢聖眾。",
    "T21n1395_001:0912c26": "時薄伽梵說此經已。聲聞菩薩及諸天人阿",
    "T21n1395_001:0912c27": "素洛等。聞佛所說。皆大歡喜。信受奉行。",
    "T21n1395_001:0912c28": "拔濟苦難陀羅尼經"
}