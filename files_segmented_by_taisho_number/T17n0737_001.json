{
    "T17n0737_001:0539b09": "No. 737",
    "T17n0737_001:0539b10": "所欲致患經",
    "T17n0737_001:0539b12": "西晉月支三藏竺法護譯",
    "T17n0737_001:0539b13": "聞如是：一時，佛遊舍衛國祇樹給孤獨園，與",
    "T17n0737_001:0539b14": "大比丘眾俱，比丘五百。爾時，諸比丘明旦著",
    "T17n0737_001:0539b15": "衣持鉢，入舍衛城。諸外道異學問諸比丘：「沙",
    "T17n0737_001:0539b16": "門！瞿曇何因處患？以何別色、痛痒、思想、生",
    "T17n0737_001:0539b17": "死、識字苦？云何於此諸法有何差特？有何志",
    "T17n0737_001:0539b18": "願？何因為成？沙門瞿曇現法云何？何因開化？",
    "T17n0737_001:0539b19": "有所言講？」諸比丘聞諸外道所言，無以報答，",
    "T17n0737_001:0539b20": "則從坐起，尋捨退去，各心念言：「如此所說，當",
    "T17n0737_001:0539b21": "從世尊啟問諮受，為我分別，尋當奉行。」時諸",
    "T17n0737_001:0539b22": "比丘分衛已竟，飯食畢訖，更整衣服，往詣佛",
    "T17n0737_001:0539b23": "所。稽首足下，却坐一面，前白世尊，說諸異道",
    "T17n0737_001:0539b24": "所可難問，悉次第說。於時，世尊告諸比丘：「外",
    "T17n0737_001:0539b25": "道問汝，愛欲之事有何安樂？致何憂患？何從",
    "T17n0737_001:0539b26": "興致？因何而滅？汝當答報，諸外道默然，不以",
    "T17n0737_001:0539b27": "言對。」佛言：「我不見能解此意，分別上義。所以",
    "T17n0737_001:0539b28": "者何？無能及者，非其境界。佛察天上、天下，諸",
    "T17n0737_001:0539b29": "魔、梵天、梵志、諸神及人，能發遣此問，令意欣",
    "T17n0737_001:0539c01": "悅，愛其所樂，為欲所染，耳聞好聲，鼻識好",
    "T17n0737_001:0539c02": "香，舌識美味，身識細滑，可意忻悅，志於所",
    "T17n0737_001:0539c03": "樂，為之所染，心貪於法。是五所欲，從因緣",
    "T17n0737_001:0539c04": "起，心以為樂。」佛告比丘：「何等為所欲之患？其",
    "T17n0737_001:0539c05": "有族姓子隨其巧便，立生活業，多所想念。或",
    "T17n0737_001:0539c06": "以伎術，或作長吏，或作畫師，或行算術，或",
    "T17n0737_001:0539c07": "復刻鏤，或以塗度，或說色事；或以寒凍，或逢",
    "T17n0737_001:0539c08": "暑熱飢渴餓死；或觸風雨，或遭蚊虻，諸根變",
    "T17n0737_001:0539c09": "亂。趣此諸事，身欲自在，求於財寶，坐起放",
    "T17n0737_001:0539c10": "心，恣意坐於財寶，啼哭愁憂，椎胸欝怫。吾",
    "T17n0737_001:0539c11": "謂是輩，則為癡冥，致無果實，猶是精勤，不離",
    "T17n0737_001:0539c12": "其業，造立屋宅，及諸財賄，以獲財寶。設不能",
    "T17n0737_001:0539c13": "獲，起無央數憂惱諸患，歌舞將御，得無縣官、",
    "T17n0737_001:0539c14": "水、火、盜賊、怨家債主所見奪取、燒沒、搪揬、",
    "T17n0737_001:0539c15": "劫害、侵暴，壞亂家居，亡失財寶。彼族姓子心",
    "T17n0737_001:0539c16": "懷此憂，卒值水、火、盜賊、怨家，所見侵奪，愁憂",
    "T17n0737_001:0539c17": "啼哭，不能自勝：『吾前治生積聚財業，今者霍",
    "T17n0737_001:0539c18": "空，無所依仰。』是為情欲之憂患也。緣欲致愛，",
    "T17n0737_001:0539c19": "放心恣意，致此惱恨。」佛告諸比丘：「復次，因欲",
    "T17n0737_001:0539c20": "貪愛，所在放心恣意，父說子惡，子說父惡，母",
    "T17n0737_001:0539c21": "說女惡，女說母惡，兄說弟惡，弟說兄惡，姊說",
    "T17n0737_001:0539c22": "妹惡，妹說姊惡，家室宗族，轉相誹謗。是為貪",
    "T17n0737_001:0539c23": "欲之患，因致勤苦，皆由多求，放心恣意，為欲",
    "T17n0737_001:0539c24": "所溺。」",
    "T17n0737_001:0539c25": "佛告諸比丘：「復次，愛欲之患著愛為本，放心",
    "T17n0737_001:0539c26": "恣意，因貪利故，把持兵仗、引弓捻箭，入軍",
    "T17n0737_001:0539c27": "戰鬪，興四部兵象、馬、車、步，眾兵共鬪。是劇羅",
    "T17n0737_001:0539c28": "網，因欲自喪親屬與親屬。興起因緣，因貪犯",
    "T17n0737_001:0539c29": "罪，馳走不安，以求財產，或能獲財、或不能",
    "T17n0737_001:0540a01": "得、或尋失財，愁憂懷惱，拍臏椎胸而以欝",
    "T17n0737_001:0540a02": "怫：『吾本多財，今者殫盡。』是為貪欲之患、恩",
    "T17n0737_001:0540a03": "愛之惱，放心恣意，為之所溺。」",
    "T17n0737_001:0540a04": "佛告諸比丘：「復次，因欲之患著愛為本，放心",
    "T17n0737_001:0540a05": "恣意，父子相怨，母女相憎，夫婦相捐，姊妹懷",
    "T17n0737_001:0540a06": "恨，兄弟相憎，親屬家室自相誹謗。是為貪欲",
    "T17n0737_001:0540a07": "之患、恩愛之惱，放心恣意，為之所溺。」",
    "T17n0737_001:0540a08": "佛告諸比丘：「復次，因欲之患著愛為本，放心",
    "T17n0737_001:0540a09": "恣意，手執利劍，若持刀杖，屏處沙中、若樹木",
    "T17n0737_001:0540a10": "間、破塢間，心中怫欝，轉相奪命，遙擲火",
    "T17n0737_001:0540a11": "輪，沸油相灑。緣是興惡，或致困痛、或致死",
    "T17n0737_001:0540a12": "亡。是為貪欲之患、恩愛之惱，放心恣意，為之",
    "T17n0737_001:0540a13": "所溺。」",
    "T17n0737_001:0540a14": "佛告諸比丘：「復次，因欲之患著愛為本，放心",
    "T17n0737_001:0540a15": "恣意，破他門戶，斷人寄餉，鑿人垣牆，夜行作",
    "T17n0737_001:0540a16": "賊，在藏匿處，或復逃亡，鬪爭放火。國主覺",
    "T17n0737_001:0540a17": "得，或吏縛束，閉著牢獄，或截耳、鼻、手、足，",
    "T17n0737_001:0540a18": "考治掠笞，或斷頭首，或時住立壓踝，鹿弶",
    "T17n0737_001:0540a19": "擎、塼兔窟，或甑或鑊湯煮，沸油灑體。是為",
    "T17n0737_001:0540a20": "貪欲之患、恩愛之惱，放心恣意，為之所溺。」",
    "T17n0737_001:0540a21": "佛告諸比丘：「復次，因欲之患著愛為本，放心",
    "T17n0737_001:0540a22": "恣意，身欲眾惡，罵詈衝口，心念毒惡，不護身",
    "T17n0737_001:0540a23": "口，不顧後世。壽命終沒，魂神一去，墮於惡趣",
    "T17n0737_001:0540a24": "懃苦之處，晝夜考治，無央數歲。是為貪欲",
    "T17n0737_001:0540a25": "之患、愛欲之惱，放心恣意，為之所溺。」",
    "T17n0737_001:0540a26": "佛告諸比丘：「復次，何因捨欲能樂斷惡？一切",
    "T17n0737_001:0540a27": "所欲，截諸貪求，刈眾情態，是為捨欲。其有沙",
    "T17n0737_001:0540a28": "門梵志，見愛欲之瑕，因興諸患。審知如有愛",
    "T17n0737_001:0540a29": "欲已，勸助眾人使度於欲。假使勸化，至於解",
    "T17n0737_001:0540b01": "脫。志於愛欲，欲度彼岸，未之有也。若有沙門",
    "T17n0737_001:0540b02": "梵志，樂於愛欲、不觀愛欲之瑕穢者，若能審",
    "T17n0737_001:0540b03": "識情欲，如有無貪諸情，開化眾人，度於彼岸，",
    "T17n0737_001:0540b04": "自度濟彼，則獲此事，如意無疑。其有目覩，於",
    "T17n0737_001:0540b05": "此人所樂，長者家妻，梵志之妻，年十四五、",
    "T17n0737_001:0540b06": "十六二十，不長不短、不麁不細、不白不黑，顏",
    "T17n0737_001:0540b07": "貌姝妙，如樹華茂。」佛言比丘：「初始目覩，因",
    "T17n0737_001:0540b08": "緣所興可意歡樂，是欲所樂。何等為色因緣",
    "T17n0737_001:0540b09": "之患？於是見女人，年尊老極，年八十若九十、",
    "T17n0737_001:0540b10": "百年、若百二十，頭白齒落，面皺皮緩，身重少",
    "T17n0737_001:0540b11": "氣，拄杖僂行，羸極上氣，行步苦難，身體戰",
    "T17n0737_001:0540b12": "恌。於比丘意云何？極不於端正姝好，顏色證",
    "T17n0737_001:0540b13": "患已現？」比丘對曰：「唯然，是為色之憂患也。」",
    "T17n0737_001:0540b14": "佛告諸比丘：「又見女人終亡之後，一日、二日",
    "T17n0737_001:0540b15": "至五日、六日，身色變青，膖脹爛臭，惡露不淨，",
    "T17n0737_001:0540b16": "從九孔出，身中生蟲，蟲還食其肉。於比丘意",
    "T17n0737_001:0540b17": "云何？前時端正，顏色姝妙，今失好貌，變證現",
    "T17n0737_001:0540b18": "乎！」對曰：「唯然。」佛言：「是為色之患證。」",
    "T17n0737_001:0540b19": "佛告諸比丘：「若復見女人，臭爛在地，烏鳥所",
    "T17n0737_001:0540b20": "食，雕鷲所啄，虎狼野狐所噉，無央數蟲，從",
    "T17n0737_001:0540b21": "其身出，還食其肉。於比丘意云何？前時端正，",
    "T17n0737_001:0540b22": "顏色姝好，沒不存乎？其患現耶？」對曰：「唯然。」",
    "T17n0737_001:0540b23": "佛言：「是為欲之患證也。」",
    "T17n0737_001:0540b24": "佛告諸比丘：「若復見女人，皮肉離體，但見白",
    "T17n0737_001:0540b25": "骨，前時端正，顏貌姝好，沒不復現，其患證",
    "T17n0737_001:0540b26": "乎？」對曰：「唯然。」「是為愛欲之患證也。」",
    "T17n0737_001:0540b27": "佛告諸比丘：「若復見女人，身骨節解，手足膝",
    "T17n0737_001:0540b28": "脛，鼻耳脇背，臂肘頭頸，各在異處。於比丘意",
    "T17n0737_001:0540b29": "云何？前時端正姝好，沒不現乎？證患現耶？」對",
    "T17n0737_001:0540c01": "曰：「唯然。」佛言：「是為欲之憂患證也。」",
    "T17n0737_001:0540c02": "佛告諸比丘：「見彼女人，捐在塚間無央數歲，",
    "T17n0737_001:0540c03": "骨節糜碎，青白如碧，碎壞如麵。於比丘意云",
    "T17n0737_001:0540c04": "何？前時端正，顏貌姝好，沒不現乎？患證現",
    "T17n0737_001:0540c05": "耶？」對曰：「唯然。」佛言：「是為貪欲憂患證也。」",
    "T17n0737_001:0540c06": "佛告諸比丘：「誰能離欲，能斷色欲，蠲除情色，",
    "T17n0737_001:0540c07": "拔貪不習，乃不著色。其有沙門梵志，樂色如",
    "T17n0737_001:0540c08": "是，以為歡然，覩其患證，覩見生惱，審知如",
    "T17n0737_001:0540c09": "有，則等於色，心無所猗，勸化於人，使度彼",
    "T17n0737_001:0540c10": "岸。設使有人，以色猗色，欲得度者，未之有",
    "T17n0737_001:0540c11": "也。其沙門梵志，歡喜於色，更諸情欲，覩色患",
    "T17n0737_001:0540c12": "證，欲得離色，拔其所情，則覩如有。等觀諸",
    "T17n0737_001:0540c13": "色，勸化諸人，令度彼岸，知色所猗，捨於諸",
    "T17n0737_001:0540c14": "色，則可得也。」",
    "T17n0737_001:0540c15": "佛告諸比丘：「何等為痛痒所更樂乎捨諸習",
    "T17n0737_001:0540c16": "耶？於是比丘寂於諸欲，離於諸惡不善之法，",
    "T17n0737_001:0540c17": "有念有想，獨處晏然，行第一禪。設使比丘，",
    "T17n0737_001:0540c18": "獲此第一禪者，則不貪己，不著于彼，則無有",
    "T17n0737_001:0540c19": "爭、心不懷恚，是為比丘痛痒樂無瞋怒。吾無",
    "T17n0737_001:0540c20": "所恨，為樂痛痒，是為樂習所觀、樂彼滅諸想、",
    "T17n0737_001:0540c21": "樂內念寂然，其心為一，無念無行，志寂逮安，",
    "T17n0737_001:0540c22": "是為第二禪。假使比丘，行第二禪不貪己，不",
    "T17n0737_001:0540c23": "著彼心增減，彼欲歡喜觀無欲行，常以寂定，",
    "T17n0737_001:0540c24": "業身則安，如聖所演，常觀意定，行第三禪。假",
    "T17n0737_001:0540c25": "使比丘，行第三禪，是痛痒所樂，彼則除苦、",
    "T17n0737_001:0540c26": "蠲除所安，前所更歷可不可意，無苦無樂，觀",
    "T17n0737_001:0540c27": "其志定，具足清淨。假使比丘，行第四禪，是為",
    "T17n0737_001:0540c28": "痛痒所樂。",
    "T17n0737_001:0540c29": "「復次，比丘！緣痛生樂可意之欲，是為痒所樂。",
    "T17n0737_001:0541a01": "何等為痛之憂患？因痛生患，憂惱之憒，是痛",
    "T17n0737_001:0541a02": "憂患。又痛痒，無常之苦、別離之法。其法都",
    "T17n0737_001:0541a03": "痛痒，起無常苦，致別離法，是為痛痒之患。",
    "T17n0737_001:0541a04": "何等為離痛？其於痛痒，斷諸貪欲，是為離",
    "T17n0737_001:0541a05": "欲。其有沙門梵志，曉了痛痒諸所更樂，都",
    "T17n0737_001:0541a06": "致憂患，不捨諸愛欲，審知如有，而猗痛痒，",
    "T17n0737_001:0541a07": "勸化眾人，度於彼岸，自得成就，濟諸猗著，",
    "T17n0737_001:0541a08": "未之有也。其有沙門梵志，覩痛痒所樂，從",
    "T17n0737_001:0541a09": "樂致患，離於愛欲，諦知如有，等觀痛痒，而",
    "T17n0737_001:0541a10": "無所猗，勸化餘人，令度彼岸，自得成就，并",
    "T17n0737_001:0541a11": "化餘人，此事可致，是為捨歡悅。」如是諸比丘，",
    "T17n0737_001:0541a12": "聞經歡喜。",
    "T17n0737_001:0541a13": "所欲致患經"
}