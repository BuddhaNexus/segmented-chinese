{
    "T12n0375_011:0673b18": "大般涅槃經卷第十一",
    "T12n0375_011:0673b20": "宋代沙門慧嚴等依泥洹經加之",
    "T12n0375_011:0673b21": "聖行品第十九之一",
    "T12n0375_011:0673b22": "爾時，佛告迦葉菩薩：「善男子！菩薩摩訶薩應",
    "T12n0375_011:0673b23": "當於是《般涅槃經》專心思惟五種之行。何",
    "T12n0375_011:0673b24": "等為五？一者、聖行，二者、梵行，三者、天行，四",
    "T12n0375_011:0673b25": "者、嬰兒行，五者、病行。善男子！菩薩摩訶薩常",
    "T12n0375_011:0673b26": "當修習是五種行。復有一行是如來行，所謂",
    "T12n0375_011:0673b27": "大乘《大涅槃經》。「迦葉！云何菩薩摩訶薩所修",
    "T12n0375_011:0673b28": "聖行？菩薩摩訶薩，若從聲聞、若從如來得",
    "T12n0375_011:0673b29": "聞如是《大涅槃經》，聞已生信。信已應作如",
    "T12n0375_011:0673c01": "是思惟：『諸佛世尊有無上道、有大正法、大",
    "T12n0375_011:0673c02": "眾正行，復有方等大乘經典。我今當為愛",
    "T12n0375_011:0673c03": "樂貪求大乘經故，捨離所愛妻子、眷屬、所居",
    "T12n0375_011:0673c04": "舍宅、金、銀、珍寶、微妙瓔珞、香花、伎樂、奴僕、給",
    "T12n0375_011:0673c05": "使、男女大小、象馬車乘、牛、羊、雞、犬、猪、豕之屬。』",
    "T12n0375_011:0673c06": "復作是念：『居家逼迫猶如牢獄，一切煩惱由",
    "T12n0375_011:0673c07": "之而生；出家閑曠猶如虛空，一切善法因",
    "T12n0375_011:0673c08": "之增長。若在家居，不得盡壽淨修梵行，我",
    "T12n0375_011:0673c09": "今應當剃除鬢髮，出家學道。』復作是念：『我",
    "T12n0375_011:0673c10": "今定當出家修學無上正真菩提之道。』菩薩",
    "T12n0375_011:0673c11": "如是欲出家時，天魔波旬生大苦惱，言：『是",
    "T12n0375_011:0673c12": "菩薩復當與我興大戰諍。』「善男子！如是菩",
    "T12n0375_011:0673c13": "薩云何當復與人戰諍？是時菩薩即至僧",
    "T12n0375_011:0673c14": "坊，若見如來及佛弟子威儀具足、諸根寂靜、",
    "T12n0375_011:0673c15": "其心柔和、清淨寂滅，即至其所而求出家，",
    "T12n0375_011:0673c16": "剃除鬚髮，服三法衣。既出家已，奉持禁戒，",
    "T12n0375_011:0673c17": "威儀不缺，進止安祥，無所觸犯，乃至小罪",
    "T12n0375_011:0673c18": "心生怖畏，護戒之心猶如金剛。「善男子！譬",
    "T12n0375_011:0673c19": "如有人帶持浮囊欲渡大海。爾時，海中",
    "T12n0375_011:0673c20": "有一羅剎即從此人乞索浮囊。其人聞已，",
    "T12n0375_011:0673c21": "即作是念：『我今若與，必定沒死。』答言：『羅剎！",
    "T12n0375_011:0673c22": "汝寧殺我，浮囊叵得。』羅剎復言：『汝若不能",
    "T12n0375_011:0673c23": "全與我者，見惠其半。』是人猶故不肯與之。",
    "T12n0375_011:0673c24": "羅剎復言：『汝若不能惠我半者，幸願與我",
    "T12n0375_011:0673c25": "三分之一。』是人不肯。羅剎復言：『若不能者，",
    "T12n0375_011:0673c26": "施我手許。』是人不肯。羅剎復言：『汝今若復",
    "T12n0375_011:0673c27": "不能與我如手許者，我今飢窮，眾苦所逼，",
    "T12n0375_011:0673c28": "願當濟我如微塵許。』是人復言：『汝今所索",
    "T12n0375_011:0673c29": "誠復不多，然我今日方當渡海，不知前",
    "T12n0375_011:0674a01": "道近遠如何。若與汝者，氣當漸出，大海之",
    "T12n0375_011:0674a02": "難，何由得過？能脫中路，沒水而死。』「善男子！",
    "T12n0375_011:0674a03": "菩薩摩訶薩護持禁戒亦復如是，如彼",
    "T12n0375_011:0674a04": "渡人護惜浮囊。菩薩如是守護戒時，常",
    "T12n0375_011:0674a05": "有煩惱諸惡羅剎語菩薩言：『汝當信我，終",
    "T12n0375_011:0674a06": "不相欺。但破四禁，護持餘戒。以是因緣令",
    "T12n0375_011:0674a07": "汝安隱，得入涅槃。』菩薩爾時應作是言：『我",
    "T12n0375_011:0674a08": "今寧持如是禁戒墮阿鼻獄，終不毀犯而",
    "T12n0375_011:0674a09": "生天上。』煩惱羅剎復作是言：『汝若不能破",
    "T12n0375_011:0674a10": "四禁者，可破僧殘。以是因緣令汝安隱，",
    "T12n0375_011:0674a11": "得入涅槃。』菩薩亦應不隨其語。羅剎復言：",
    "T12n0375_011:0674a12": "『卿若不能犯僧殘者，亦可故犯偷蘭遮",
    "T12n0375_011:0674a13": "罪。以是因緣令汝安隱，得入涅槃。』菩薩爾",
    "T12n0375_011:0674a14": "時亦復不隨。羅剎復言：『卿若不能犯偷",
    "T12n0375_011:0674a15": "蘭遮，可犯捨墮。以是因緣可得安隱，入",
    "T12n0375_011:0674a16": "於涅槃。』菩薩爾時亦復不隨。羅剎復言：『卿",
    "T12n0375_011:0674a17": "若不能犯捨墮者，可破波夜提。以是因",
    "T12n0375_011:0674a18": "緣令汝安隱，得入涅槃。』菩薩爾時亦復不",
    "T12n0375_011:0674a19": "隨。羅剎復言：『卿若不能犯波夜提者，幸",
    "T12n0375_011:0674a20": "可毀破突吉羅戒。以是因緣可得安隱，入",
    "T12n0375_011:0674a21": "於涅槃。』菩薩爾時心自念言：『我今若犯突吉",
    "T12n0375_011:0674a22": "羅罪不發露者，則不能渡生死彼岸而",
    "T12n0375_011:0674a23": "得涅槃。』菩薩摩訶薩於是微小諸戒律中護",
    "T12n0375_011:0674a24": "持堅固，心如金剛。「菩薩摩訶薩持四重禁及",
    "T12n0375_011:0674a25": "突吉羅，敬重堅固，等無差別。菩薩若能如",
    "T12n0375_011:0674a26": "是堅持，則為具足五支諸戒，所謂具足菩",
    "T12n0375_011:0674a27": "薩根本業清淨戒、前後眷屬餘清淨戒、非諸",
    "T12n0375_011:0674a28": "惡覺覺清淨戒、護持正念念清淨戒、迴向阿",
    "T12n0375_011:0674a29": "耨多羅三藐三菩提戒。",
    "T12n0375_011:0674b01": "「迦葉！是菩薩摩訶薩復有二種戒：一者、受世",
    "T12n0375_011:0674b02": "教戒，二者、得正法戒。菩薩若得正法戒者，終",
    "T12n0375_011:0674b03": "不為惡。受世戒者，白四羯磨然後乃得。「復",
    "T12n0375_011:0674b04": "次，善男子！有二種戒：一者、性重戒，二者、息世",
    "T12n0375_011:0674b05": "譏嫌戒。性重戒者，謂四禁也。息世譏嫌戒者，",
    "T12n0375_011:0674b06": "不作販賣輕秤小斗欺誑於人、因他形勢",
    "T12n0375_011:0674b07": "取人財物、害心繫縛、破壞成功、燃明而臥、",
    "T12n0375_011:0674b08": "田宅種植、家業坐肆。不畜象馬車乘、牛、羊、",
    "T12n0375_011:0674b09": "駝、驢、雞、犬、獼猴、孔雀、鸚鵡、共命，及拘枳羅、豺、",
    "T12n0375_011:0674b10": "狼、虎、豹、猫、狸、猪、豕，及餘惡獸、童男、童女、大男、",
    "T12n0375_011:0674b11": "大女、奴婢、僮僕、金、銀、琉璃、頗梨、真珠、車璩、馬",
    "T12n0375_011:0674b12": "瑙、珊瑚、璧玉、珂貝、諸寶、赤銅、白鑞、鍮石、盂器、",
    "T12n0375_011:0674b13": "氍毺、毾[毯炎+登]、拘執、[卄/毦]衣、一切穀米、大、小麥、豆、黍、",
    "T12n0375_011:0674b14": "粟、稻、麻、生、熟食具。常受一食，不曾再食。若",
    "T12n0375_011:0674b15": "行乞食及僧中食，常知止足，不受別請。不",
    "T12n0375_011:0674b16": "食肉、不飲酒，五辛葷物悉不食之，是故",
    "T12n0375_011:0674b17": "其身無有臭穢，常為諸天、一切世人恭敬、",
    "T12n0375_011:0674b18": "供養、尊重、讚歎。趣足而食，終不長受。所受衣",
    "T12n0375_011:0674b19": "服纔足覆身。進止常與三衣鉢具，終不",
    "T12n0375_011:0674b20": "捨離，如鳥二翼。「不畜根子、莖子、節子、接子、",
    "T12n0375_011:0674b21": "子子，不畜寶藏若金若銀、飲食、厨庫、衣裳、服",
    "T12n0375_011:0674b22": "飾。高廣大床、象牙金床、雜色編織，悉不坐臥。",
    "T12n0375_011:0674b23": "不畜一切細軟諸席，不坐一切象薦、馬薦，",
    "T12n0375_011:0674b24": "不以細軟上妙衣服用敷床臥。其止息床",
    "T12n0375_011:0674b25": "不置二枕，亦不受畜妙好丹枕、安黃木",
    "T12n0375_011:0674b26": "枕。「終不觀視象鬪、馬鬪、車鬪、兵鬪、若男、若女、",
    "T12n0375_011:0674b27": "牛、羊、雞、雉、鸚鵡等鬪，亦不故往觀視軍陣。亦",
    "T12n0375_011:0674b28": "不故聽吹貝、鼓、角、琴、瑟、箏、笛、箜篌、歌叫、伎樂",
    "T12n0375_011:0674b29": "之聲，除供養佛。摴蒲、圍碁、波羅塞戲、師子、",
    "T12n0375_011:0674c01": "象鬪、彈碁、六博、拍毱、擲石、投壺、牽道、八道行",
    "T12n0375_011:0674c02": "成，一切戲笑悉不觀作。「終不瞻相手、足、面",
    "T12n0375_011:0674c03": "目，不以爪鏡、芝草、楊枝、鉢盂、髑髏而作卜",
    "T12n0375_011:0674c04": "筮，亦不仰觀虛空星宿，除欲解睡。不作",
    "T12n0375_011:0674c05": "王家往返使命，以此語彼、以彼語此。終不",
    "T12n0375_011:0674c06": "諛諂、邪命、自活，亦不宣說王臣、盜賊、鬪諍、",
    "T12n0375_011:0674c07": "飲食、國土饑饉、恐怖、豐樂安隱之事。「善男子！",
    "T12n0375_011:0674c08": "是名菩薩摩訶薩息世譏嫌戒。「善男子！菩薩",
    "T12n0375_011:0674c09": "摩訶薩堅持如是遮制之戒，與性重戒等",
    "T12n0375_011:0674c10": "無差別。",
    "T12n0375_011:0674c11": "「善男子！菩薩摩訶薩受持如是諸禁戒已，",
    "T12n0375_011:0674c12": "作是願言：『寧以此身投於熾然猛火深坑，",
    "T12n0375_011:0674c13": "終不毀犯過去、未來、現在諸佛所制禁戒與",
    "T12n0375_011:0674c14": "剎利、婆羅門、居士等女而行不淨。』「復次，善男",
    "T12n0375_011:0674c15": "子！菩薩摩訶薩復作是願：『寧以熱鐵周匝",
    "T12n0375_011:0674c16": "纏身，終不敢以破戒之身而受信心檀越",
    "T12n0375_011:0674c17": "衣服。』「復次，善男子！菩薩摩訶薩復作是願：『寧",
    "T12n0375_011:0674c18": "以此口吞熱鐵丸，終不敢以毀戒之口而",
    "T12n0375_011:0674c19": "食信心檀越飲食。』「復次，善男子！菩薩摩訶薩",
    "T12n0375_011:0674c20": "復作是願：『寧臥此身大熱鐵上，終不敢以",
    "T12n0375_011:0674c21": "破戒之身受信心檀越床臥敷具。』「復次，善男",
    "T12n0375_011:0674c22": "子！菩薩摩訶薩復作是願：『寧以此身受三",
    "T12n0375_011:0674c23": "百鉾，終不敢以毀戒之身而受信心檀越",
    "T12n0375_011:0674c24": "醫藥。』「復次，善男子！菩薩摩訶薩復作是願：『寧",
    "T12n0375_011:0674c25": "以此身投熱鐵鑊，終不敢以破戒之身受",
    "T12n0375_011:0674c26": "信心檀越房舍、屋宅。』「復次，善男子！菩薩摩訶",
    "T12n0375_011:0674c27": "薩復作是願：『寧以鐵椎打碎此身，從頭至",
    "T12n0375_011:0674c28": "足令如微塵，不以破戒受諸剎利、婆羅",
    "T12n0375_011:0674c29": "門、居士恭敬禮拜。』「復次，善男子！菩薩摩訶薩",
    "T12n0375_011:0675a01": "復作是願：『寧以熱鐵挑其兩目，不以染",
    "T12n0375_011:0675a02": "心視他好色。』「復次，善男子！菩薩摩訶薩復",
    "T12n0375_011:0675a03": "作是願：『寧以鐵錐周遍刺身，不以染心",
    "T12n0375_011:0675a04": "聽好音聲。』「復次，善男子！菩薩摩訶薩復作是",
    "T12n0375_011:0675a05": "願：『寧以利刀割去其鼻，不以染心貪嗅",
    "T12n0375_011:0675a06": "諸香。』「復次，善男子！菩薩摩訶薩復作是願：『寧",
    "T12n0375_011:0675a07": "以利刀割裂其舌，不以染心貪著美味。』",
    "T12n0375_011:0675a08": "「復次，善男子！菩薩摩訶薩復作是願：『寧以利",
    "T12n0375_011:0675a09": "斧斬斫其身，不以染心貪著諸觸。』何以",
    "T12n0375_011:0675a10": "故？以是因緣能令行者墮於地獄、畜生、餓",
    "T12n0375_011:0675a11": "鬼。「迦葉！是名菩薩摩訶薩護持禁戒。「菩薩",
    "T12n0375_011:0675a12": "摩訶薩護持如是諸禁戒已，悉以施與一",
    "T12n0375_011:0675a13": "切眾生。以是因緣，願令眾生護持禁戒，得",
    "T12n0375_011:0675a14": "清淨戒、善戒、不缺戒、不析戒、大乘戒、不退戒、隨",
    "T12n0375_011:0675a15": "順戒、畢竟戒、具足成就波羅蜜戒。「善男子！菩",
    "T12n0375_011:0675a16": "薩摩訶薩修持如是清淨戒時，即得住於",
    "T12n0375_011:0675a17": "初不動地。云何名為不動地耶？菩薩住是",
    "T12n0375_011:0675a18": "不動地中，不動、不墮、不退、不散。善男子！譬如",
    "T12n0375_011:0675a19": "須彌山，隨藍猛風不能令動、墮落、退、散。菩",
    "T12n0375_011:0675a20": "薩摩訶薩住是地中亦復如是，不為色、聲、",
    "T12n0375_011:0675a21": "香、味所動，不墮地獄、畜生、餓鬼，不退聲聞、",
    "T12n0375_011:0675a22": "辟支佛地，不為異見邪風所散而作邪命。",
    "T12n0375_011:0675a23": "「復次，善男子！又，不動者，不為貪欲、恚、癡所",
    "T12n0375_011:0675a24": "動。又，不墮者，不墮四重。又，不退者，不退",
    "T12n0375_011:0675a25": "還家。又，不散者，不為違逆大乘經者之",
    "T12n0375_011:0675a26": "所散壞。復次，善男子！菩薩摩訶薩亦復不",
    "T12n0375_011:0675a27": "為諸煩惱魔之所傾動、不為陰魔所墮；乃",
    "T12n0375_011:0675a28": "至坐於道場菩提樹下，雖有天魔，不能令",
    "T12n0375_011:0675a29": "其退阿耨多羅三藐三菩提；亦復不為死魔",
    "T12n0375_011:0675b01": "所散。善男子！是名菩薩摩訶薩修習聖行。",
    "T12n0375_011:0675b02": "「善男子！云何名為聖行？聖行者，佛及菩薩之",
    "T12n0375_011:0675b03": "所行故，故名聖行。以何等故，名佛、菩薩為",
    "T12n0375_011:0675b04": "聖人耶？如是等人有聖法故、常觀諸法性",
    "T12n0375_011:0675b05": "空寂故。以是義故，故名聖人。有聖戒故，故",
    "T12n0375_011:0675b06": "名聖人；有聖定、慧故，故名聖人；有七聖財，",
    "T12n0375_011:0675b07": "所謂信、戒、慚、愧、多聞、智慧、捨離故，故名聖人；",
    "T12n0375_011:0675b08": "有七聖覺故，故名聖人。以是義故，復名聖",
    "T12n0375_011:0675b09": "行。",
    "T12n0375_011:0675b10": "「復次，善男子！菩薩摩訶薩聖行者，觀察是身",
    "T12n0375_011:0675b11": "從頭至足，其中唯有髮、毛、爪、齒、不淨、垢穢、皮、",
    "T12n0375_011:0675b12": "肉、筋、骨、脾、腎、心、肺、肝、膽、腸、胃、生熟二藏、大小",
    "T12n0375_011:0675b13": "便利、涕、唾、目淚、肪膏、腦膜、骨、髓、膿、血、腦骸、諸",
    "T12n0375_011:0675b14": "脈。菩薩如是專念觀時：『誰有是我？我為屬",
    "T12n0375_011:0675b15": "誰？住在何處？誰屬於我？』復作是念：『骨是我",
    "T12n0375_011:0675b16": "耶？離骨是耶？』菩薩爾時除去皮、肉，唯觀白",
    "T12n0375_011:0675b17": "骨，復作是念：『骨色相異，所謂青、黃、白色、鴿",
    "T12n0375_011:0675b18": "色，如是骨相亦復非我。何以故？我者亦非",
    "T12n0375_011:0675b19": "青、黃、白色，及以鴿色。』菩薩繫心作是觀時，",
    "T12n0375_011:0675b20": "即得斷除一切色欲。「復作是念：『如是骨者",
    "T12n0375_011:0675b21": "從因緣生：依因足骨以拄踝骨；依因踝",
    "T12n0375_011:0675b22": "骨以拄[跳兆+專]骨；依因[跳兆+專]骨以拄膝骨；依因膝",
    "T12n0375_011:0675b23": "骨以拄髀骨；依因髀骨以拄臗骨；依因臗",
    "T12n0375_011:0675b24": "骨以拄腰骨；依因腰骨以拄脊骨；依因脊",
    "T12n0375_011:0675b25": "骨以拄肋骨；復因脊骨上拄項骨；依因項",
    "T12n0375_011:0675b26": "骨以拄頷骨；依因頷骨以拄牙齒，上有髑",
    "T12n0375_011:0675b27": "髏；復因項骨以拄肩骨；依因肩骨以拄臂",
    "T12n0375_011:0675b28": "骨；依因臂骨以拄腕骨；依因腕骨以拄掌",
    "T12n0375_011:0675b29": "骨；依因掌骨以拄指骨。』菩薩摩訶薩如是",
    "T12n0375_011:0675c01": "觀時，身所有骨一切分離。得是觀已，即斷",
    "T12n0375_011:0675c02": "三欲：一、形貌欲，二、姿態欲，三、細觸欲。「菩薩摩",
    "T12n0375_011:0675c03": "訶薩觀青骨時，見此大地東、西、南、北、四維、上、",
    "T12n0375_011:0675c04": "下悉皆青相；如青色觀，黃、白、鴿色亦復如是。",
    "T12n0375_011:0675c05": "菩薩摩訶薩作是觀時，眉間即出青、黃、赤、白、",
    "T12n0375_011:0675c06": "鴿等色光。菩薩於是一一諸光明中見有",
    "T12n0375_011:0675c07": "佛像。見已，即問：『如此身者，不淨因緣和合共",
    "T12n0375_011:0675c08": "成。云何而得坐、起、行、住、屈、伸、俯、仰、視瞬、喘息、",
    "T12n0375_011:0675c09": "悲泣、喜笑？此中無主，誰使之爾？』作是問已，",
    "T12n0375_011:0675c10": "光中諸佛忽然不現。復作是念：『或識是我，",
    "T12n0375_011:0675c11": "故使諸佛不為我說。』復觀此識次第生滅",
    "T12n0375_011:0675c12": "猶如流水，亦復非我。復作是念：『若識非我，",
    "T12n0375_011:0675c13": "出息、入息或能是我。』復作是念：『是出、入息直",
    "T12n0375_011:0675c14": "是風性，而是風性乃是四大。四大之中，何者",
    "T12n0375_011:0675c15": "是我？地性非我；水、火、風性亦復非我。』復作",
    "T12n0375_011:0675c16": "是念：『此身一切悉無有我，唯有心、風因緣和",
    "T12n0375_011:0675c17": "合，示現種種所作事業，譬如呪力、幻術所作，",
    "T12n0375_011:0675c18": "亦如箜篌隨意出聲。是故，此身如是不淨，",
    "T12n0375_011:0675c19": "假眾因緣和合共成，當於何處而生貪欲？",
    "T12n0375_011:0675c20": "若被罵辱，復於何處而生瞋恚？如我此",
    "T12n0375_011:0675c21": "身三十六物不淨、臭穢，何處當有受罵辱",
    "T12n0375_011:0675c22": "者？』「若聞其罵，即便思惟：『以何音聲而見罵",
    "T12n0375_011:0675c23": "耶？』一一音聲不能見罵；若一不能，眾多亦",
    "T12n0375_011:0675c24": "爾。以是義故，不應生瞋。若他來打，亦應",
    "T12n0375_011:0675c25": "思惟：『如是打者從何而生？』復作是念：『因手、",
    "T12n0375_011:0675c26": "刀、杖及以我身故得名打，我今何緣橫瞋",
    "T12n0375_011:0675c27": "於他？乃是我身自招此咎，以我受是五陰",
    "T12n0375_011:0675c28": "身故。譬如因的則有箭中；我身亦爾，有身",
    "T12n0375_011:0675c29": "有打。我若不忍，心則散亂；心若散亂，則失",
    "T12n0375_011:0676a01": "正念；若失正念，則不能觀善、不善義；若不",
    "T12n0375_011:0676a02": "能觀善、不善義，則行惡法；惡法因緣則墮",
    "T12n0375_011:0676a03": "地獄、畜生、餓鬼。』菩薩爾時作是觀已，得四",
    "T12n0375_011:0676a04": "念處。得四念處已，則得住於堪忍地中。「菩",
    "T12n0375_011:0676a05": "薩摩訶薩住是地已，則能堪忍貪欲、恚、癡，",
    "T12n0375_011:0676a06": "亦能堪忍寒、熱、飢、渴、蚊、虻、蚤、虱、暴風、惡觸、種",
    "T12n0375_011:0676a07": "種疾疫、惡口罵詈、撾打楚撻。身心苦惱一切",
    "T12n0375_011:0676a08": "能忍，是故名為住堪忍地。」迦葉菩薩白佛",
    "T12n0375_011:0676a09": "言：「世尊！菩薩未得住不動地，淨持戒時頗",
    "T12n0375_011:0676a10": "有因緣得破戒不？」「善男子！菩薩未得住",
    "T12n0375_011:0676a11": "不動地，有因緣故可得破戒。」迦葉言：「唯然，",
    "T12n0375_011:0676a12": "世尊！何者是耶？」佛告迦葉：「若有菩薩知以",
    "T12n0375_011:0676a13": "破戒因緣則能令人受持、愛樂大乘經典，又",
    "T12n0375_011:0676a14": "能令其讀誦、通利、書寫經卷、廣為他說、",
    "T12n0375_011:0676a15": "不退轉於阿耨多羅三藐三菩提，為如是",
    "T12n0375_011:0676a16": "故，故得破戒。菩薩爾時應作是念：『我寧一",
    "T12n0375_011:0676a17": "劫、若減一劫墮阿鼻地獄受此罪報，要令",
    "T12n0375_011:0676a18": "是人不退轉於阿耨多羅三藐三菩提。』迦葉！",
    "T12n0375_011:0676a19": "以是因緣，菩薩摩訶薩得毀淨戒。」爾時，文",
    "T12n0375_011:0676a20": "殊師利菩薩白佛言：「世尊！若有菩薩攝取",
    "T12n0375_011:0676a21": "護持如是之人，令不退轉菩提之心，為是",
    "T12n0375_011:0676a22": "毀戒，若墮阿鼻地獄，無有是處。」爾時，佛",
    "T12n0375_011:0676a23": "讚文殊師利：「善哉，善哉。如汝所說。我念往",
    "T12n0375_011:0676a24": "昔於閻浮提作大國王，名曰仙預，愛念",
    "T12n0375_011:0676a25": "敬重大乘經典，其心純善，無有麁惡、嫉妬、慳",
    "T12n0375_011:0676a26": "悋，口常宣說愛語、善語，身常攝護貧窮、孤",
    "T12n0375_011:0676a27": "獨，布施、精進無有休廢。時世無佛、聲聞、緣",
    "T12n0375_011:0676a28": "覺。我於爾時愛樂大乘方等經典，十二年",
    "T12n0375_011:0676a29": "中事婆羅門，供給所須。過十二年施安已",
    "T12n0375_011:0676b01": "訖，即作是言：『師等今應發阿耨多羅三藐",
    "T12n0375_011:0676b02": "三菩提心。』婆羅門言：『大王！菩提之性是無所",
    "T12n0375_011:0676b03": "有，大乘經典亦復如是。大王云何乃欲令",
    "T12n0375_011:0676b04": "人同於虛空？』善男子！我於爾時心重大乘，",
    "T12n0375_011:0676b05": "聞婆羅門誹謗方等，聞已即時斷其命根。",
    "T12n0375_011:0676b06": "善男子！以是因緣，從是已來不墮地獄。",
    "T12n0375_011:0676b07": "善男子！擁護、攝持大乘經典，乃有如是無",
    "T12n0375_011:0676b08": "量勢力。「復次，迦葉！又有聖行，所謂四聖諦，苦、",
    "T12n0375_011:0676b09": "集、滅、道。迦葉！苦者，逼迫相；集者，能生長相；",
    "T12n0375_011:0676b10": "滅者，寂滅相；道者，大乘相。「復次，善男子！苦者，",
    "T12n0375_011:0676b11": "現相；集者，轉相；滅者，除相；道者，能除相。「復次，",
    "T12n0375_011:0676b12": "善男子！苦者有三相：苦苦相、行苦相、壞苦相；",
    "T12n0375_011:0676b13": "集者，二十五有；滅者，滅二十五有；道者，修戒、",
    "T12n0375_011:0676b14": "定、慧。「復次，善男子！有漏法者有二種，有因、",
    "T12n0375_011:0676b15": "有果；無漏法者亦有二種，有因、有果。有漏",
    "T12n0375_011:0676b16": "果者，是則名苦；有漏因者，則名為集；無漏果",
    "T12n0375_011:0676b17": "者，則名為滅；無漏因者，則名為道。「復次，善男",
    "T12n0375_011:0676b18": "子！八相名苦，所謂生苦、老苦、病苦、死苦、愛別",
    "T12n0375_011:0676b19": "離苦、怨憎會苦、求不得苦、五盛陰苦；能生如",
    "T12n0375_011:0676b20": "是八苦法者，是名為集；無有如是八法",
    "T12n0375_011:0676b21": "之處，是名為滅；十力、四無所畏、三念處、大悲，",
    "T12n0375_011:0676b22": "是名為道。「善男子！生者出相，所謂五種：一者、",
    "T12n0375_011:0676b23": "初出，二者、至終，三者、增長，四者、出胎，五者、種",
    "T12n0375_011:0676b24": "類生。「何等為老？老有二種：一、念念老，二、終",
    "T12n0375_011:0676b25": "身老。復有二種：一、增長老，二、滅壞老，是名",
    "T12n0375_011:0676b26": "為老。「云何為病？病謂四大毒蛇互不調適，",
    "T12n0375_011:0676b27": "亦有二種：一者、身病，二者、心病。身病有五：",
    "T12n0375_011:0676b28": "一者、因水，二者、因風，三者、因熱，四者、雜病，",
    "T12n0375_011:0676b29": "五者、客病。客病有四：一者、非分強作，二者、忘",
    "T12n0375_011:0676c01": "誤墮落，三者、刀杖瓦石，四者、鬼魅所著。心病",
    "T12n0375_011:0676c02": "亦有四種：一者、踊躍，二者、恐怖，三者、憂愁，",
    "T12n0375_011:0676c03": "四者、愚癡。「復次，善男子！身心之病凡有三種。",
    "T12n0375_011:0676c04": "何等為三？一者、業報，二者、不得遠離惡對，",
    "T12n0375_011:0676c05": "三者、時節代謝，生如是等因緣、名字、受分別。",
    "T12n0375_011:0676c06": "病因緣者，風等諸病；名字者，心悶肺脹、上氣",
    "T12n0375_011:0676c07": "嗽逆、心驚下痢；受分別者，頭痛、目痛、手、足等",
    "T12n0375_011:0676c08": "痛，是名為病。「何等為死？死者，捨所受身。捨",
    "T12n0375_011:0676c09": "所受身亦有二種：一、命盡死，二、外緣死。命",
    "T12n0375_011:0676c10": "盡死者亦有三種：一者、命盡非是福盡，二者、",
    "T12n0375_011:0676c11": "福盡非是命盡，三者、福命俱盡。外緣死者亦",
    "T12n0375_011:0676c12": "有三種：一者、非分自害死，二者、橫為他死，",
    "T12n0375_011:0676c13": "三者、俱死。又有三種死：一、放逸死，二、破戒",
    "T12n0375_011:0676c14": "死，三、壞命根死。何等名為放逸死？若有誹",
    "T12n0375_011:0676c15": "謗大乘方等般若波羅蜜，是名放逸死。何等",
    "T12n0375_011:0676c16": "名為破戒死耶？毀犯去、來、現在諸佛所制",
    "T12n0375_011:0676c17": "禁戒，是名破戒死。何等名為壞命根死？捨",
    "T12n0375_011:0676c18": "五陰身，是名壞命根死。如是名曰死為大",
    "T12n0375_011:0676c19": "苦。「何等名為愛別離苦？所愛之物破壞、離散。",
    "T12n0375_011:0676c20": "所愛之物破壞、離散亦有二種：一者、人中五",
    "T12n0375_011:0676c21": "陰壞，二者、天中五陰壞。如是，人天所愛、五陰",
    "T12n0375_011:0676c22": "分別校計有無量種，是名愛別離苦。「何等名",
    "T12n0375_011:0676c23": "為怨憎會苦？所不愛者而共聚集。所不愛",
    "T12n0375_011:0676c24": "者而共聚集亦有三種，所謂地獄、餓鬼、畜生。",
    "T12n0375_011:0676c25": "如是三趣分別挍計有無量種，如是則名",
    "T12n0375_011:0676c26": "怨憎會苦。「何等名為求不得苦？求不得苦亦",
    "T12n0375_011:0676c27": "有二種：一者、所悕望處求不能得，二者、多",
    "T12n0375_011:0676c28": "用功力不得果報，如是則名求不得苦。「何",
    "T12n0375_011:0676c29": "等名為五盛陰苦？五盛陰苦者，生苦、老苦、病",
    "T12n0375_011:0677a01": "苦、死苦、愛別離苦、怨憎會苦、求不得苦，是故",
    "T12n0375_011:0677a02": "名為五盛陰苦。「迦葉！生之根本凡有如是",
    "T12n0375_011:0677a03": "七種之苦，老苦乃至五盛陰苦。迦葉！夫衰老",
    "T12n0375_011:0677a04": "者，非一切有，佛及諸天一向定無；人中不定，",
    "T12n0375_011:0677a05": "或有、或無。迦葉！三界受身無不有生，老不",
    "T12n0375_011:0677a06": "必定，是故一切生為根本。「迦葉！世間眾生顛",
    "T12n0375_011:0677a07": "倒覆心，貪著生相、厭患老死；菩薩不爾，觀",
    "T12n0375_011:0677a08": "於初生已見過患。迦葉！如有女人入於他",
    "T12n0375_011:0677a09": "舍。是女端正，顏貌美麗，以好瓔珞莊嚴其",
    "T12n0375_011:0677a10": "身。主人見已，即便問言：『汝字何等？繫屬於誰？』",
    "T12n0375_011:0677a11": "女人答言：『我身即是功德大天。』主人問言：『汝",
    "T12n0375_011:0677a12": "所至處為何所作？』女天答言：『我所至處能",
    "T12n0375_011:0677a13": "與種種金、銀、琉璃、頗梨、真珠、珊瑚、虎珀、車璩、",
    "T12n0375_011:0677a14": "馬瑙、象馬車乘、奴婢、僕使。』主人聞已，心生歡",
    "T12n0375_011:0677a15": "喜，踊躍無量：『我今福德故，令汝來至我舍宅。』",
    "T12n0375_011:0677a16": "即便燒香、散花，供養、恭敬、禮拜。「復於門外更",
    "T12n0375_011:0677a17": "見一女，其形醜陋，衣裳弊壞，多諸垢膩，皮膚",
    "T12n0375_011:0677a18": "皴裂，其色艾白。見已，問言：『汝字何等？繫屬於",
    "T12n0375_011:0677a19": "誰？』女人答言：『我字黑闇。』復問：『何故名為黑",
    "T12n0375_011:0677a20": "闇？』女人答言：『我所行處，能令其家所有財寶",
    "T12n0375_011:0677a21": "一切衰耗。』主人聞已，即持利刀作如是言：",
    "T12n0375_011:0677a22": "『汝若不去，當斷汝命。』女人答言：『汝甚愚癡，",
    "T12n0375_011:0677a23": "無有智慧。』主人問言：『何故名我癡無智慧？』",
    "T12n0375_011:0677a24": "女人答言：『汝家中者即是我姊，我常與姊進",
    "T12n0375_011:0677a25": "止共俱。汝若驅我，亦當驅姊。』「主人還入，問",
    "T12n0375_011:0677a26": "功德天：『外有一女云是汝妹，實為是不？』功",
    "T12n0375_011:0677a27": "德天言：『實是我妹。我與此妹行住共俱，未",
    "T12n0375_011:0677a28": "曾相離。隨所住處，我常作好、彼常作惡，",
    "T12n0375_011:0677a29": "我作利益、彼作衰損。若愛我者，亦應愛彼；",
    "T12n0375_011:0677b01": "若見恭敬，亦應敬彼。』主人即言：『若有如是",
    "T12n0375_011:0677b02": "好、惡事者，我皆不用，各隨意去。』是時二女",
    "T12n0375_011:0677b03": "便共相將還其所止。爾時，主人見其還去，心",
    "T12n0375_011:0677b04": "生歡喜，踊躍無量。「是時二女復共相隨至一",
    "T12n0375_011:0677b05": "貧家。貧人見已，心生歡喜，即請之言：『從今",
    "T12n0375_011:0677b06": "已往願汝二人常住我家。』功德天言：『我等先",
    "T12n0375_011:0677b07": "已為他所驅，汝復何緣俱請我住？』貧人答",
    "T12n0375_011:0677b08": "言：『汝今念我，我以汝故，復當敬彼。是故俱",
    "T12n0375_011:0677b09": "請，令住我家。』「迦葉！菩薩摩訶薩亦復如是，",
    "T12n0375_011:0677b10": "不願生天，以生當有老、病、死故，是以俱棄，",
    "T12n0375_011:0677b11": "曾無受心。凡夫愚人不知老、病、死等過患，",
    "T12n0375_011:0677b12": "是故貪受生、死二法。「復次，迦葉！如婆羅門幼",
    "T12n0375_011:0677b13": "稚童子為飢所逼，見人糞中有菴羅果即",
    "T12n0375_011:0677b14": "便取之。有智見已，呵責之言：『汝婆羅門種",
    "T12n0375_011:0677b15": "姓清淨，何故取是糞中穢菓？』童子聞已，赧然",
    "T12n0375_011:0677b16": "有愧，即答之言：『我實不食，為欲洗淨還",
    "T12n0375_011:0677b17": "棄捨之。』智者語言：『汝大愚癡，若還棄者，本不",
    "T12n0375_011:0677b18": "應取。』善男子！菩薩摩訶薩亦復如是，於此",
    "T12n0375_011:0677b19": "生分不受、不捨，如彼智者呵責童子；凡夫",
    "T12n0375_011:0677b20": "之人欣生惡死，如彼童子取菓還棄。「復次，",
    "T12n0375_011:0677b21": "迦葉！譬如有人四衢道頭器盛滿食，色、香、",
    "T12n0375_011:0677b22": "味具而欲賣之。有人遠來，飢虛羸乏，見其",
    "T12n0375_011:0677b23": "飯食色、香、味具，即指問言：『此是何物？』食主答",
    "T12n0375_011:0677b24": "言：『此是上食，色、香、味具。若食此食，得色、得",
    "T12n0375_011:0677b25": "力、能除飢渴、得見諸天，唯有一患，所謂",
    "T12n0375_011:0677b26": "命終。』是人聞已，即作是念：『我今不用色、力、",
    "T12n0375_011:0677b27": "見天，亦不用死。』即作是言：『食是食已若",
    "T12n0375_011:0677b28": "命終者，汝今何為於此賣之？』食主答言：『有",
    "T12n0375_011:0677b29": "智之人終不肯買；唯有愚人不知是事，多",
    "T12n0375_011:0677c01": "與我價，貪而食之。』善男子！菩薩摩訶薩亦",
    "T12n0375_011:0677c02": "復如是，不願生天、得色、得力、見於諸天。",
    "T12n0375_011:0677c03": "何以故？以其不免諸苦惱故。凡夫愚癡，隨",
    "T12n0375_011:0677c04": "有生處皆悉貪愛，以其不見老、病、死故。",
    "T12n0375_011:0677c05": "「復次，善男子！譬如毒樹，根能殺人，枝幹、莖",
    "T12n0375_011:0677c06": "節、皮葉、花實悉亦能殺。善男子！二十五有受",
    "T12n0375_011:0677c07": "生之處，所受五陰亦復如是，一切能殺。「復次，",
    "T12n0375_011:0677c08": "迦葉！譬如糞穢，多、少俱臭。善男子！生亦如",
    "T12n0375_011:0677c09": "是，設壽八萬、下至十歲，俱亦受苦。「復次，迦",
    "T12n0375_011:0677c10": "葉！譬如嶮岸上有草覆於彼岸邊，多有甘",
    "T12n0375_011:0677c11": "露。若有食者，壽天千年，永除諸病，安隱快",
    "T12n0375_011:0677c12": "樂。凡夫愚人貪其味故，不知其下有大深",
    "T12n0375_011:0677c13": "坑，即前欲取，不覺腳跌，墮坑而死。智者知",
    "T12n0375_011:0677c14": "已，捨離遠去。善男子！菩薩摩訶薩亦復如是，",
    "T12n0375_011:0677c15": "尚不欲受天上妙食，況復人中？凡夫之人",
    "T12n0375_011:0677c16": "乃於地獄吞噉鐵丸，況復人、天上妙餚饌而",
    "T12n0375_011:0677c17": "能不食？「迦葉！以如是譬及餘無量無邊譬",
    "T12n0375_011:0677c18": "喻，當知是生實為大苦。迦葉！是名菩薩住",
    "T12n0375_011:0677c19": "於大乘《大涅槃經》觀於生苦。",
    "T12n0375_011:0677c20": "「迦葉！云何菩薩摩訶薩於是大乘《大涅槃經》",
    "T12n0375_011:0677c21": "觀於老苦？老者，能為嗽逆上氣、能壞勇力，",
    "T12n0375_011:0677c22": "憶念進持盛年快樂，憍慢、貢高、安隱自恣，能",
    "T12n0375_011:0677c23": "作背僂，懈怠、懶墮，為他所輕。迦葉！譬如",
    "T12n0375_011:0677c24": "池水蓮花滿中開敷，鮮榮甚可愛樂，值天",
    "T12n0375_011:0677c25": "降雹，悉皆破壞。善男子！老亦如是，悉能破",
    "T12n0375_011:0677c26": "壞盛壯好色。「復次，迦葉！譬如國王有一智",
    "T12n0375_011:0677c27": "臣善知兵法，有敵國王拒逆不順，王遣此",
    "T12n0375_011:0677c28": "臣往討伐之，即便擒獲，將來詣王。老亦如",
    "T12n0375_011:0677c29": "是，擒獲壯色，將付死王。「復次，迦葉！譬如折",
    "T12n0375_011:0678a01": "軸無所復用；老亦如是，無所復用。「復次，迦",
    "T12n0375_011:0678a02": "葉！如大富家多有財寶，金、銀、琉璃、珊瑚、虎珀、",
    "T12n0375_011:0678a03": "車璩、馬瑙。有諸怨賊若入其家，即能劫奪",
    "T12n0375_011:0678a04": "悉令空盡。善男子！盛年好色亦復如是，常",
    "T12n0375_011:0678a05": "為老賊之所劫奪。「復次，迦葉！譬如貧人，貪",
    "T12n0375_011:0678a06": "著上饍細軟衣裳，雖復悕望而不能得。善",
    "T12n0375_011:0678a07": "男子！老亦如是，雖有貪心，欲受富樂、五",
    "T12n0375_011:0678a08": "欲自恣而不能得。「復次，迦葉！如陸地龜心",
    "T12n0375_011:0678a09": "常念水。善男子！人亦如是，既為衰老之所",
    "T12n0375_011:0678a10": "乾枯，心常憶念壯時所受五欲之樂。「復次，迦",
    "T12n0375_011:0678a11": "葉！猶如秋月所有蓮花皆為一切之所樂",
    "T12n0375_011:0678a12": "見；及其萎黃，人所惡賤。善男子！盛年壯色",
    "T12n0375_011:0678a13": "亦復如是，悉為一切之所愛樂；及其老至，",
    "T12n0375_011:0678a14": "眾所惡賤。「復次，迦葉！譬如甘蔗，既被壓已，",
    "T12n0375_011:0678a15": "滓無復味。壯年盛色亦復如是，既被老壓",
    "T12n0375_011:0678a16": "無三種味：一、出家味，二、讀誦味，三、坐禪味。",
    "T12n0375_011:0678a17": "「復次，迦葉！譬如滿月，夜多光明，晝則不爾。",
    "T12n0375_011:0678a18": "善男子！人亦如是，壯則端嚴，形貌瓌瑋；老",
    "T12n0375_011:0678a19": "則衰羸，形神枯顇。「復次，迦葉！譬如有王常",
    "T12n0375_011:0678a20": "以正法治國理民，真實無曲，慈愍好施。",
    "T12n0375_011:0678a21": "時為敵國之所破壞，流離逃迸，遠至他土。",
    "T12n0375_011:0678a22": "他土人民見而愍之，咸作是言：『大王往日",
    "T12n0375_011:0678a23": "正法治國，不枉萬姓，如何一旦流離至此？』",
    "T12n0375_011:0678a24": "善男子！人亦如是，既為衰老所壞敗已，常",
    "T12n0375_011:0678a25": "讚壯時所行事業。「復次，迦葉！譬如燈炷，唯",
    "T12n0375_011:0678a26": "賴膏油，膏油既盡，勢不久停。善男子！人亦",
    "T12n0375_011:0678a27": "如是，唯賴壯膏，壯膏既盡，衰老之炷何得",
    "T12n0375_011:0678a28": "久停？「復次，迦葉！譬如枯河不能利益人及",
    "T12n0375_011:0678a29": "非人、飛鳥、走獸。善男子！人亦如是，為老所",
    "T12n0375_011:0678b01": "枯，不能利益一切作業。「復次，迦葉！譬如河",
    "T12n0375_011:0678b02": "岸臨嶮大樹，若遇暴風，必當顛墜。善男子！",
    "T12n0375_011:0678b03": "人亦如是，臨老險岸，死風既至，勢不得住。",
    "T12n0375_011:0678b04": "「復次，迦葉！如車軸折，不任重載。善男子！老",
    "T12n0375_011:0678b05": "亦如是，不能諮受一切善法。「復次，迦葉！譬",
    "T12n0375_011:0678b06": "如嬰兒為人所輕。善男子！老亦如是，常為",
    "T12n0375_011:0678b07": "一切之所輕毀。「迦葉！以是等譬及餘無量無",
    "T12n0375_011:0678b08": "邊譬喻，當知是老實為大苦。迦葉！是名菩",
    "T12n0375_011:0678b09": "薩摩訶薩修行大乘《大涅槃經》觀於老苦。",
    "T12n0375_011:0678b10": "「迦葉！云何菩薩摩訶薩修行大乘《大涅槃經》",
    "T12n0375_011:0678b11": "觀於病苦？所謂病者，能壞一切安隱樂事，",
    "T12n0375_011:0678b12": "譬如雹雨傷壞穀苗。「復次，迦葉！如人有怨，",
    "T12n0375_011:0678b13": "心常憂愁而懷恐怖。善男子！一切眾生亦復",
    "T12n0375_011:0678b14": "如是，常畏病苦，心懷憂慼。「復次，迦葉！譬如",
    "T12n0375_011:0678b15": "有人形貌端正，為王夫人欲心所愛，遣信",
    "T12n0375_011:0678b16": "逼喚與共交通。時王捕得，即便使人挑",
    "T12n0375_011:0678b17": "其一目、截其一耳、斷一手足。是人爾時形容",
    "T12n0375_011:0678b18": "改異，人所惡賤。善男子！人亦如是，先雖端",
    "T12n0375_011:0678b19": "嚴、耳目具足，既為病苦所纏逼已，則為眾人",
    "T12n0375_011:0678b20": "之所惡賤。「復次，迦葉！譬如芭蕉、竹葦及騾，有",
    "T12n0375_011:0678b21": "子則死。善男子！人亦如是，有病則死。「復次，",
    "T12n0375_011:0678b22": "迦葉！如轉輪王，主兵大臣常在前導，王隨後",
    "T12n0375_011:0678b23": "行；亦如魚王、蟻王、蠡王、牛王、商主在前行",
    "T12n0375_011:0678b24": "時，如是諸眾悉皆隨從，無捨離者。善男子！",
    "T12n0375_011:0678b25": "死轉輪王亦復如是，常隨病臣，不相捨離；",
    "T12n0375_011:0678b26": "魚、蟻、蠡、牛、商主、病王亦復如是，常為死眾",
    "T12n0375_011:0678b27": "之所隨逐。「迦葉！病因緣者，所謂苦惱、愁憂、",
    "T12n0375_011:0678b28": "悲嘆、身心不安，或為怨賊之所逼害、破壞",
    "T12n0375_011:0678b29": "浮囊、撥撤橋梁，亦能劫奪正念根本。復",
    "T12n0375_011:0678c01": "能破壞盛壯好色、力勢、安樂，除捨慚愧，能",
    "T12n0375_011:0678c02": "為身心焦熱熾然。「以是等譬及餘無量無邊",
    "T12n0375_011:0678c03": "譬喻，當知病苦是為大苦。迦葉！是名菩薩",
    "T12n0375_011:0678c04": "摩訶薩修行大乘《大涅槃經》觀於病苦。",
    "T12n0375_011:0678c05": "「迦葉！云何菩薩修行大乘《大涅槃經》觀於死",
    "T12n0375_011:0678c06": "苦？所謂死者，能燒滅故。「迦葉！如火災起能",
    "T12n0375_011:0678c07": "燒一切，唯除二禪，力不至故。善男子！死火",
    "T12n0375_011:0678c08": "亦爾能燒一切，唯除菩薩住於大乘大般涅",
    "T12n0375_011:0678c09": "槃，勢不及故。「復次，迦葉！如水災起，一切漂",
    "T12n0375_011:0678c10": "沒，唯除三禪，力不至故。善男子！死水亦爾，",
    "T12n0375_011:0678c11": "漂沒一切，唯除菩薩住於大乘大般涅槃。",
    "T12n0375_011:0678c12": "「復次，迦葉！如風災起能吹一切，悉令散滅，",
    "T12n0375_011:0678c13": "唯除四禪，力不至故。善男子！死風亦爾，悉",
    "T12n0375_011:0678c14": "能吹滅一切所有，唯除菩薩住於大乘大般",
    "T12n0375_011:0678c15": "涅槃。」迦葉菩薩白佛言：「世尊！彼第四禪，以",
    "T12n0375_011:0678c16": "何因緣，風不能吹、水不能漂、火不能燒？」佛",
    "T12n0375_011:0678c17": "告迦葉：「善男子！彼第四禪，內、外過患一切無",
    "T12n0375_011:0678c18": "故。善男子！初禪過患，內有覺觀、外有火災；",
    "T12n0375_011:0678c19": "二禪過患，內有歡喜、外有水災；三禪過患，內",
    "T12n0375_011:0678c20": "有喘息、外有風災。善男子！彼第四禪，內、外",
    "T12n0375_011:0678c21": "過患一切悉無，是故諸災不能及之。善男",
    "T12n0375_011:0678c22": "子！菩薩摩訶薩亦復如是，安住大乘大般涅",
    "T12n0375_011:0678c23": "槃，內、外過患一切皆盡。是故，死王不能及",
    "T12n0375_011:0678c24": "之。「復次，善男子！如金翅鳥能噉能消一切",
    "T12n0375_011:0678c25": "龍、魚、金、銀等寶，唯除金剛不能令消。善男",
    "T12n0375_011:0678c26": "子！死金翅鳥亦復如是，能噉能消一切眾",
    "T12n0375_011:0678c27": "生，唯不能消住於大乘大般涅槃菩薩摩",
    "T12n0375_011:0678c28": "訶薩。「復次，迦葉！譬如河岸所有草木，大水",
    "T12n0375_011:0678c29": "瀑涱，悉隨漂流入於大海，唯除楊柳，以其",
    "T12n0375_011:0679a01": "軟故。善男子！一切眾生亦復如是，悉皆隨",
    "T12n0375_011:0679a02": "流入于死海，唯除菩薩住於大乘大般涅",
    "T12n0375_011:0679a03": "槃。「復次，迦葉！如那羅延悉能摧伏一切力",
    "T12n0375_011:0679a04": "士，唯除大風。何以故？以無礙故。善男子！死",
    "T12n0375_011:0679a05": "那羅延亦復如是，悉能摧伏一切眾生，唯",
    "T12n0375_011:0679a06": "除菩薩住於大乘大般涅槃。何以故？以無",
    "T12n0375_011:0679a07": "礙故。「復次，迦葉！譬如有人於怨憎中詐現",
    "T12n0375_011:0679a08": "親善，常相追逐，如影隨形，伺求其便而欲",
    "T12n0375_011:0679a09": "殺之。彼怨謹慎，堅牢自備，故使是人不能",
    "T12n0375_011:0679a10": "得殺。善男子！死怨亦爾，常伺眾生而欲殺",
    "T12n0375_011:0679a11": "之，唯不能殺住於大乘大般涅槃菩薩摩",
    "T12n0375_011:0679a12": "訶薩。何以故？以是菩薩不放逸故。「復次，迦",
    "T12n0375_011:0679a13": "葉！譬如卒降金剛瀑雨，悉壞藥木、諸樹、山",
    "T12n0375_011:0679a14": "林、土沙、瓦石、金、銀、琉璃、一切之物，唯不能壞",
    "T12n0375_011:0679a15": "金剛真寶。善男子！金剛死雨亦復如是，悉能",
    "T12n0375_011:0679a16": "破壞一切眾生，唯除金剛菩薩住於大乘大",
    "T12n0375_011:0679a17": "般涅槃。「復次，迦葉！如金翅鳥能噉諸龍，唯",
    "T12n0375_011:0679a18": "不能噉受三歸者。善男子！死金翅鳥亦復",
    "T12n0375_011:0679a19": "如是，能噉一切無量眾生，唯除菩薩住三",
    "T12n0375_011:0679a20": "定者。何謂三定？空、無相願。「復次，迦葉！如摩",
    "T12n0375_011:0679a21": "羅毒蛇凡有所螫，雖有良呪、上妙好藥無",
    "T12n0375_011:0679a22": "如之何，唯阿竭多星呪能令除愈。善男子！死",
    "T12n0375_011:0679a23": "毒所螫亦復如是，一切醫方無如之何，唯",
    "T12n0375_011:0679a24": "除菩薩住於大乘大般涅槃呪。「復次，迦葉！",
    "T12n0375_011:0679a25": "譬如有人為王所瞋，其人若能以軟善語、",
    "T12n0375_011:0679a26": "貢上財寶便可得脫。善男子！死王不爾，雖",
    "T12n0375_011:0679a27": "以軟語、錢財、珍寶而貢上之，亦不得脫。",
    "T12n0375_011:0679a28": "善男子！夫死者，於險難處無有資糧；去處",
    "T12n0375_011:0679a29": "懸遠而無伴侶；晝夜常行，不知邊際；深邃",
    "T12n0375_011:0679b01": "幽闇，無有燈明；入無門戶而有處所；雖",
    "T12n0375_011:0679b02": "無痛處，不可療治；往無遮止，到不得脫；",
    "T12n0375_011:0679b03": "無所破壞，見者愁毒；非是惡色而令人怖；",
    "T12n0375_011:0679b04": "敷在身邊不可覺知。「迦葉！以是等譬及餘",
    "T12n0375_011:0679b05": "無量無邊譬喻，當知是死真為大苦。迦",
    "T12n0375_011:0679b06": "葉！是名菩薩修行大乘《大涅槃經》觀於死",
    "T12n0375_011:0679b07": "苦。",
    "T12n0375_011:0679b08": "「迦葉！云何菩薩住於大乘《大涅槃經》觀愛別",
    "T12n0375_011:0679b09": "離苦？「愛別離苦能為一切眾苦根本。如說",
    "T12n0375_011:0679b10": "偈言：",
    "T12n0375_011:0679b11": "「『因愛生憂、　　因愛生怖，",
    "T12n0375_011:0679b12": "　　若離於愛，　　何憂？何怖？』",
    "T12n0375_011:0679b13": "「愛因緣故，則生憂苦；以憂苦故，則令眾生",
    "T12n0375_011:0679b14": "生於衰老。愛別離苦，所謂命終。善男子！以",
    "T12n0375_011:0679b15": "別離故，能生種種微細諸苦，今當為汝分",
    "T12n0375_011:0679b16": "別顯示。「善男子！過去之世人壽無量，時世有",
    "T12n0375_011:0679b17": "王名曰善住。其王爾時為童子身，太子治",
    "T12n0375_011:0679b18": "事及登王位各八萬四千歲。時王頂上生",
    "T12n0375_011:0679b19": "一肉皰，其皰柔軟如兜羅綿、細軟劫貝，漸漸",
    "T12n0375_011:0679b20": "增長不以為患。足滿十月，皰即開剖，生一",
    "T12n0375_011:0679b21": "童子。其形端正，奇異少雙，色像分明，人中第",
    "T12n0375_011:0679b22": "一。父王歡喜，字曰頂生。時善住王即以國",
    "T12n0375_011:0679b23": "事委付頂生，棄捨宮殿、妻子、眷屬，入山學",
    "T12n0375_011:0679b24": "道滿八萬四千歲。「爾時，頂生於十五日處",
    "T12n0375_011:0679b25": "在高樓沐浴受齋。即時東方有金輪寶——其",
    "T12n0375_011:0679b26": "輪千輻，轂輞具足，不由工匠，自然成就——而",
    "T12n0375_011:0679b27": "來應之。頂生大王即作是念：『我昔曾聞五",
    "T12n0375_011:0679b28": "通仙說：「若剎利王於十五日處在高樓沐",
    "T12n0375_011:0679b29": "浴受齋，若有金輪——千輻不減，轂輞具足，不",
    "T12n0375_011:0679c01": "由工匠，自然成就——而來應者，當知是王即",
    "T12n0375_011:0679c02": "當得作轉輪聖帝。」』復作是念：『我今當試。』",
    "T12n0375_011:0679c03": "即以左手擎此輪寶，右執香爐，右膝著地",
    "T12n0375_011:0679c04": "而發誓言：『是金輪寶若實不虛，應如過去",
    "T12n0375_011:0679c05": "轉輪聖王所行道法。』作是誓已，是金輪寶",
    "T12n0375_011:0679c06": "飛昇虛空遍十方已，還來住在頂生左手。",
    "T12n0375_011:0679c07": "爾時，頂生心生歡喜，踊躍無量。復作是言：",
    "T12n0375_011:0679c08": "『我今定作轉輪聖王。』「其後不久復有象寶，",
    "T12n0375_011:0679c09": "狀貌端嚴如白蓮花，七支拄地。頂生見已，",
    "T12n0375_011:0679c10": "復作是念：『我昔曾聞五通仙說：「若轉輪王",
    "T12n0375_011:0679c11": "於十五日處在高樓沐浴受齋，若有象寶——",
    "T12n0375_011:0679c12": "狀貌端嚴如白蓮花，七支拄地——而來應者，",
    "T12n0375_011:0679c13": "當知是王即是聖帝。」』復作是念：『我今當試。』",
    "T12n0375_011:0679c14": "即擎香爐，右膝著地而發誓言：『是白象寶",
    "T12n0375_011:0679c15": "若實不虛，應如過去轉輪聖王所行道法。』",
    "T12n0375_011:0679c16": "作是誓已，是白象寶從旦至夕周遍八方，",
    "T12n0375_011:0679c17": "盡大海際還住本處。爾時，頂生心大歡喜，踊",
    "T12n0375_011:0679c18": "躍無量。復作是言：『我今定是轉輪聖王。』「其後",
    "T12n0375_011:0679c19": "不久次有馬寶，其色紺艷，髦尾金色。頂生見",
    "T12n0375_011:0679c20": "已，復作是念：『我昔曾聞五通仙說：「若轉輪王",
    "T12n0375_011:0679c21": "於十五日處在高樓沐浴受齋，若有馬寶——",
    "T12n0375_011:0679c22": "其色紺艷，髦尾金色——而來應者，當知是王即",
    "T12n0375_011:0679c23": "是聖帝。」』復作是念：『我今當試。』即執香爐，右",
    "T12n0375_011:0679c24": "膝著地而發誓言：『是紺馬寶若實不虛，應",
    "T12n0375_011:0679c25": "如過去轉輪聖王所行道法。』作是誓已，是",
    "T12n0375_011:0679c26": "紺馬寶從旦至夕周遍八方，盡大海際還",
    "T12n0375_011:0679c27": "住本處。爾時，頂生心大歡喜，踊躍無量。復作",
    "T12n0375_011:0679c28": "是言：『我今定是轉輪聖王。』「其後不久復有女",
    "T12n0375_011:0679c29": "寶，形容端正，微妙第一，不長、不短，不白、不",
    "T12n0375_011:0680a01": "黑，身諸毛孔出栴檀香，口氣香潔如青蓮",
    "T12n0375_011:0680a02": "花。其目遠視見一由旬；耳聞、鼻嗅亦復如是，",
    "T12n0375_011:0680a03": "其舌廣大，出能覆面，形色細薄，如赤銅葉。",
    "T12n0375_011:0680a04": "心識聰哲，有大智慧，於諸眾生常有軟語。",
    "T12n0375_011:0680a05": "是女以手觸王衣時，即知王身安樂病患，",
    "T12n0375_011:0680a06": "亦知王心所緣之處。爾時，頂生復作是念：『若",
    "T12n0375_011:0680a07": "有女人能知王心，即是女寶。』「其後不久，於",
    "T12n0375_011:0680a08": "王宮內自然而有寶摩尼珠，純青琉璃大如",
    "T12n0375_011:0680a09": "車轂，能於闇中照一由旬。若天降雨渧如",
    "T12n0375_011:0680a10": "車軸，是珠勢力能作大蓋覆一由旬，遮此",
    "T12n0375_011:0680a11": "大雨不令下過。爾時，頂生復作是念：『若轉",
    "T12n0375_011:0680a12": "輪王得是寶珠，必是聖帝。』「其後不久有主",
    "T12n0375_011:0680a13": "藏臣自然而出，多饒財寶，巨富無量，庫藏",
    "T12n0375_011:0680a14": "盈溢，無所乏少，報得眼根力能徹見一切地",
    "T12n0375_011:0680a15": "中所有伏藏，隨王所念皆能辦之。爾時，頂",
    "T12n0375_011:0680a16": "生復欲試之，即共乘船入於大海，告藏臣",
    "T12n0375_011:0680a17": "言：『我今欲得珍異之寶。』藏臣聞已，即以兩",
    "T12n0375_011:0680a18": "手撓大海水，時十指頭出十寶藏以奉聖",
    "T12n0375_011:0680a19": "王，而白王言：『大王所須隨意用之，其餘在",
    "T12n0375_011:0680a20": "者當投大海。』爾時，頂生心大歡喜，踊躍無量。",
    "T12n0375_011:0680a21": "復作念言：『我今定是轉輪聖王。』「其後不久有",
    "T12n0375_011:0680a22": "主兵臣自然而出，勇健猛略，策謀第一，善知",
    "T12n0375_011:0680a23": "四兵。若任鬪者，則現聖王；若不任者，退不",
    "T12n0375_011:0680a24": "令現。未摧伏者，能令摧伏；已摧伏者，力能",
    "T12n0375_011:0680a25": "守護。爾時，頂生復作是念：『若轉輪王得是兵",
    "T12n0375_011:0680a26": "寶，當知定是轉輪聖王。』「爾時，頂生轉輪聖帝",
    "T12n0375_011:0680a27": "告諸大臣：『汝等當知：此閻浮提安隱豐樂，",
    "T12n0375_011:0680a28": "我今已有七寶成就、千子具足，更何所為？』諸",
    "T12n0375_011:0680a29": "臣答言：『唯然，大王！東弗婆提猶未歸德，王",
    "T12n0375_011:0680b01": "今應往。』爾時，聖王即與七寶、一切營從，飛",
    "T12n0375_011:0680b02": "空而往東弗婆提，彼土人民歡喜歸化。「復",
    "T12n0375_011:0680b03": "告大臣：『我閻浮提及弗婆提安隱豐樂，人民",
    "T12n0375_011:0680b04": "熾盛，悉來歸化。七寶成就、千子具足，復何所",
    "T12n0375_011:0680b05": "為？』諸臣答言：『唯然，大王！西瞿陀尼猶未歸",
    "T12n0375_011:0680b06": "德。』爾時，聖王復與七寶、一切營從，飛空而",
    "T12n0375_011:0680b07": "往西瞿陀尼。王既至彼，彼土人民亦復歸伏。",
    "T12n0375_011:0680b08": "「復告大臣：『我閻浮提、及弗婆提、此瞿陀尼安",
    "T12n0375_011:0680b09": "隱豐樂，人民熾盛，皆以歸化。七寶成就、千子",
    "T12n0375_011:0680b10": "具足，復何所為？』諸臣答言：『唯然，大王！北欝單",
    "T12n0375_011:0680b11": "越猶未歸化。』爾時，聖王復與七寶、一切營",
    "T12n0375_011:0680b12": "從，飛空而往北欝單越。王既至彼，彼土人",
    "T12n0375_011:0680b13": "民歡喜歸德。「復告大臣：『我四天下安隱豐樂，",
    "T12n0375_011:0680b14": "人民熾盛，咸已歸德。七寶成就、千子具足，更",
    "T12n0375_011:0680b15": "何所為？』諸臣答言：『唯然，聖王！三十三天壽命",
    "T12n0375_011:0680b16": "極長，安隱快樂。彼天身形端嚴無比，所居宮",
    "T12n0375_011:0680b17": "殿、床榻、臥具悉是七寶，自恃天福未來歸化，",
    "T12n0375_011:0680b18": "今應往討令其摧伏。』「爾時，聖王復與七寶、一",
    "T12n0375_011:0680b19": "切營從，飛騰虛空上忉利天。見有一樹，其",
    "T12n0375_011:0680b20": "色青綠。聖王見已，即問大臣：『此是何色？』大臣",
    "T12n0375_011:0680b21": "答言：『此是波利質多羅樹，忉利諸天夏三月",
    "T12n0375_011:0680b22": "日常於其下娛樂受樂。』又見白色，猶如",
    "T12n0375_011:0680b23": "白雲。復問大臣：『彼是何色？』大臣答言：『是善",
    "T12n0375_011:0680b24": "法堂，忉利諸天常集其中論人天事。』「於是，",
    "T12n0375_011:0680b25": "天主釋提桓因知頂生王已來在外，即出迎",
    "T12n0375_011:0680b26": "逆。見已執手，昇善法堂，分座而坐。彼時二",
    "T12n0375_011:0680b27": "王形容、相貌等無差別，唯有視眴為別異",
    "T12n0375_011:0680b28": "耳。是時聖王即生念言：『我今寧可退彼王",
    "T12n0375_011:0680b29": "位，即住其中為天王不？』「善男子！爾時，帝釋",
    "T12n0375_011:0680c01": "受持、讀誦大乘經典，開示分別為他演說，",
    "T12n0375_011:0680c02": "唯於深義未盡通達。以是讀誦、受持、分別",
    "T12n0375_011:0680c03": "為他廣說因緣力故，有大威德。善男子！是",
    "T12n0375_011:0680c04": "頂生王於此帝釋生惡心已，即便墮落還",
    "T12n0375_011:0680c05": "閻浮提，與所愛念人天離別，生大苦惱。復",
    "T12n0375_011:0680c06": "遇惡病，即便命終。爾時帝釋，迦葉佛是；轉輪",
    "T12n0375_011:0680c07": "聖王則我身是。「善男子！當知如是愛別離者",
    "T12n0375_011:0680c08": "極為大苦。善男子！菩薩摩訶薩尚憶過去如",
    "T12n0375_011:0680c09": "是等輩愛別離苦，何況菩薩住於大乘《大涅",
    "T12n0375_011:0680c10": "槃經》，而當不觀現在之世愛別離苦？",
    "T12n0375_011:0680c11": "「善男子！云何菩薩修行大乘《大涅槃經》觀怨",
    "T12n0375_011:0680c12": "憎會苦？善男子！是菩薩摩訶薩觀於地獄、畜",
    "T12n0375_011:0680c13": "生、餓鬼、人中、天上皆有如是怨憎會苦。譬",
    "T12n0375_011:0680c14": "如人觀牢獄、繫閉、枷鎖、杻械以為大苦；菩",
    "T12n0375_011:0680c15": "薩摩訶薩亦復如是，觀於五道一切受生",
    "T12n0375_011:0680c16": "悉是怨憎合會大苦。「復次，善男子！譬如有人",
    "T12n0375_011:0680c17": "常畏怨家、枷鎖、杻械，捨離父母、妻子、眷屬、珍",
    "T12n0375_011:0680c18": "寶、產業而遠逃避。善男子！菩薩摩訶薩亦復",
    "T12n0375_011:0680c19": "如是，怖畏生死，具足修行六波羅蜜，入",
    "T12n0375_011:0680c20": "於涅槃。「迦葉！是名菩薩修行大乘《大般涅",
    "T12n0375_011:0680c21": "槃》觀怨憎會苦。",
    "T12n0375_011:0680c22": "「善男子！云何菩薩修行大乘《大般涅槃》觀求",
    "T12n0375_011:0680c23": "不得苦？求者，一切盡求。盡求者有二種：一、求",
    "T12n0375_011:0680c24": "善法，二、求不善法。善法未得苦、惡法未離",
    "T12n0375_011:0680c25": "苦，是則略說五盛陰苦。「迦葉！是名苦諦。」",
    "T12n0375_011:0680c26": "爾時，迦葉菩薩摩訶薩白佛言：「世尊！如佛所",
    "T12n0375_011:0680c27": "說：『五盛陰苦。』是義不然。何以故？如佛往昔",
    "T12n0375_011:0680c28": "告釋摩男：『若色苦者，一切眾生不應求色；",
    "T12n0375_011:0680c29": "若有求者則不名苦。』如佛告諸比丘：『有三",
    "T12n0375_011:0681a01": "種受：苦受、樂受、不苦不樂受。』如佛先為諸比",
    "T12n0375_011:0681a02": "丘說：『若有人能修行善法則得受樂。』又如",
    "T12n0375_011:0681a03": "佛說：『於善道中六觸受樂，眼見好色，是則",
    "T12n0375_011:0681a04": "為樂；耳、鼻、舌、身、意思好法，亦復如是。』如佛",
    "T12n0375_011:0681a05": "說偈：",
    "T12n0375_011:0681a06": "「『持戒則為樂，　　身不受眾苦，",
    "T12n0375_011:0681a07": "　　睡眠得安隱、　　寤則心歡喜。",
    "T12n0375_011:0681a08": "　　若受衣食時，　　誦習而經行，",
    "T12n0375_011:0681a09": "　　獨處於山林，　　如是為最樂。",
    "T12n0375_011:0681a10": "　　若能於眾生，　　晝夜常修慈，",
    "T12n0375_011:0681a11": "　　因是得常樂，　　以不惱他故。",
    "T12n0375_011:0681a12": "　　少欲知足樂、　　多聞分別樂，",
    "T12n0375_011:0681a13": "　　無著阿羅漢，　　亦名為受樂。",
    "T12n0375_011:0681a14": "　　菩薩摩訶薩，　　畢竟到彼岸，",
    "T12n0375_011:0681a15": "　　所作眾事辦，　　是名為最樂。』",
    "T12n0375_011:0681a16": "「世尊！如諸經中所說樂相，其義如是。如佛",
    "T12n0375_011:0681a17": "今說，云何當與此義相應？」佛告迦葉：「善哉，",
    "T12n0375_011:0681a18": "善哉。善男子！善能諮問如來是義。善男子！",
    "T12n0375_011:0681a19": "一切眾生於下苦中橫生樂想。是故，我今所",
    "T12n0375_011:0681a20": "說苦相與本不異。」迦葉菩薩白佛言：「如佛",
    "T12n0375_011:0681a21": "所說：『於下苦中生樂想』者，下生、下老、下病、",
    "T12n0375_011:0681a22": "下死、下愛別離、下求不得、下怨憎會、下五盛",
    "T12n0375_011:0681a23": "陰，如是等苦亦應有樂。世尊！下生者，所謂",
    "T12n0375_011:0681a24": "三惡趣；中生者，所謂人中；上生者，所謂天上。",
    "T12n0375_011:0681a25": "若復有人作如是問：『若於下樂生於苦想、",
    "T12n0375_011:0681a26": "於中樂中生無苦樂想、於上樂中生於樂",
    "T12n0375_011:0681a27": "想。』當云何答？世尊！若下苦中生樂想者，未",
    "T12n0375_011:0681a28": "見有人當受千罰，初一下時已生樂想。若",
    "T12n0375_011:0681a29": "不生者，云何說言：『於下苦中而生樂想。』」佛",
    "T12n0375_011:0681b01": "告迦葉：「如是如是，如汝所說。以是義故，",
    "T12n0375_011:0681b02": "無有樂想。何以故？猶如彼人當受千罰，",
    "T12n0375_011:0681b03": "受一下已即得脫者，是人爾時便生樂想。",
    "T12n0375_011:0681b04": "是故當知：於無樂中妄生樂想。」迦葉言：「世",
    "T12n0375_011:0681b05": "尊！彼人不以一下生於樂想，以得脫故而",
    "T12n0375_011:0681b06": "生樂想。」「迦葉！是故，我昔為釋摩男說五陰",
    "T12n0375_011:0681b07": "中樂，實不虛也。迦葉！有三受、三苦。三受者，",
    "T12n0375_011:0681b08": "所謂樂受、苦受、不苦不樂受。三苦者，所謂苦",
    "T12n0375_011:0681b09": "苦、行苦、壞苦。善男子！苦受者，名為三苦，所謂",
    "T12n0375_011:0681b10": "苦苦、行苦、壞苦；餘二受者，所謂行苦、壞苦。善",
    "T12n0375_011:0681b11": "男子！以是因緣，生死之中實有樂受。菩薩",
    "T12n0375_011:0681b12": "摩訶薩以苦、樂性不相捨離，是故說言：『一",
    "T12n0375_011:0681b13": "切皆苦。』「善男子！生死之中實無有樂，但諸",
    "T12n0375_011:0681b14": "佛、菩薩隨順世間說言有樂。」迦葉菩薩白",
    "T12n0375_011:0681b15": "佛言：「世尊！諸佛、菩薩若隨俗說，是虛妄否？",
    "T12n0375_011:0681b16": "如佛所說：『修行善者則受樂報，持戒安樂、",
    "T12n0375_011:0681b17": "身不受苦，乃至眾事已辦，是為最樂。』如是",
    "T12n0375_011:0681b18": "等經所說樂受，是虛妄否？若是虛妄，諸佛世",
    "T12n0375_011:0681b19": "尊久於無量百千萬億阿僧祇劫修菩提道，",
    "T12n0375_011:0681b20": "已離妄語。今作是說，其義云何？」佛言：「善男",
    "T12n0375_011:0681b21": "子！如上所說諸受樂偈，即是菩提道之根",
    "T12n0375_011:0681b22": "本，亦能長養阿耨多羅三藐三菩提。以是",
    "T12n0375_011:0681b23": "義故，先於經中說是樂相。善男子！譬如世",
    "T12n0375_011:0681b24": "間所須資生能為樂因，故名為樂，所謂：女色，",
    "T12n0375_011:0681b25": "耽湎飲酒、上饌甘味，渴時得水、寒時遇火，衣",
    "T12n0375_011:0681b26": "服、瓔珞、象馬車乘、奴婢、僮僕、金、銀、琉璃、珊瑚、",
    "T12n0375_011:0681b27": "真珠、倉庫穀米。如是等物世間所須，能為樂",
    "T12n0375_011:0681b28": "因，是名為樂。善男子！如是等物亦能生苦。",
    "T12n0375_011:0681b29": "因於女人生男子苦，憂愁、悲泣、乃至斷命；",
    "T12n0375_011:0681c01": "因酒、甘味乃至倉穀，亦能令人生大憂惱。",
    "T12n0375_011:0681c02": "以是義故，一切皆苦，無有樂相。「善男子！菩",
    "T12n0375_011:0681c03": "薩摩訶薩於是八苦解苦無苦。「善男子！一",
    "T12n0375_011:0681c04": "切聲聞、辟支佛等不知樂因，為如是人於",
    "T12n0375_011:0681c05": "下苦中說有樂相；唯有菩薩住於大乘大",
    "T12n0375_011:0681c06": "般涅槃，乃能知是苦因、樂因。",
    "T12n0375_011:0681c07": "大般涅槃經卷第十一"
}