{
    "T04n0206_002:0516c02": "舊雜譬喻經卷下",
    "T04n0206_002:0516c04": "吳天竺三藏康僧會譯",
    "T04n0206_002:0516c05": "（三五）佛為諸弟子說經。時有射獵人擔弩，及",
    "T04n0206_002:0516c06": "負十餘死鳥，過往觀佛，其意精銳，願聞說",
    "T04n0206_002:0516c07": "經心欲聽受，佛則止不為說之。獵人退去，",
    "T04n0206_002:0516c08": "便言：「若我作佛，必普遍為人說道，無所違",
    "T04n0206_002:0516c09": "逆。」阿難問佛：「此人撰情欲聽典教，何以逆",
    "T04n0206_002:0516c10": "之？」佛言：「此人是大菩薩，立心深固。昔為國",
    "T04n0206_002:0516c11": "王，於眾婇女意不平均，不見幸者共鴆殺王。",
    "T04n0206_002:0516c12": "王生射獵家，諸婇女皆墮鳥獸中，今畢其罪，",
    "T04n0206_002:0516c13": "後又成就。若為說經，恐其意懼墮羅漢道，故",
    "T04n0206_002:0516c14": "不為說耳。」",
    "T04n0206_002:0516c15": "（三六）昔佛寺中有金釜，以烹五味供給道人。時",
    "T04n0206_002:0516c16": "有凡人入觀見金釜，欲盜取之，無所因，詐",
    "T04n0206_002:0516c17": "作沙門，被服入眾僧中。聞上座論經，說諸",
    "T04n0206_002:0516c18": "罪福生死證要，影嚮之報不可得離之證。盜",
    "T04n0206_002:0516c19": "人意中開悟，懷慚悔，撰情專心則見道迹。",
    "T04n0206_002:0516c20": "思惟所由，釜是我師，特先禮釜繞之三匝，",
    "T04n0206_002:0516c21": "為眾沙門具自道說。夫覺悟各有所因，心專",
    "T04n0206_002:0516c22": "一者莫不見諦也。",
    "T04n0206_002:0516c23": "（三七）昔阿那律已得羅漢，眾比丘中顏容端正",
    "T04n0206_002:0516c24": "有似女人。時獨行草中，有輕薄年少，見之",
    "T04n0206_002:0516c25": "謂是女人，邪性泆動欲干犯之，知是男子，自",
    "T04n0206_002:0516c26": "視其形變成女人，慚愧欝毒自放深山，遂不",
    "T04n0206_002:0516c27": "敢歸經踰數年。其家妻子生不知處，謂已",
    "T04n0206_002:0516c28": "死亡悲號無寧。阿那律行分衛往至其家，",
    "T04n0206_002:0516c29": "婦人涕泣自說其夫不歸，乞匃福力使得生",
    "T04n0206_002:0517a01": "活。阿那律默然不應，心有哀念，乃至山中",
    "T04n0206_002:0517a02": "求與相見，此人便悔過自責其身，還成男子，",
    "T04n0206_002:0517a03": "遂得還歸，家室相見。凡得道人不可以惡向",
    "T04n0206_002:0517a04": "之，反受其殃也。",
    "T04n0206_002:0517a05": "（三八）昔有比丘，於空閑樹下坐行道意。樹上",
    "T04n0206_002:0517a06": "有一獼猴，見比丘食，下住其邊，比丘以餘飯",
    "T04n0206_002:0517a07": "與之，獼猴得食，輒行取水以給澡洗。如是連",
    "T04n0206_002:0517a08": "月。後日食忽忘不留飯，獼猴不得食大怒，",
    "T04n0206_002:0517a09": "取比丘袈裟上樹悉裂敗之。比丘忿此畜生，",
    "T04n0206_002:0517a10": "以杖捶，誤中墮地，獼猴即死。數獼猴並來譟",
    "T04n0206_002:0517a11": "讙，共輿死獼猴到佛寺中。比丘僧知必有以，",
    "T04n0206_002:0517a12": "則合會諸比丘，推問其意，此比丘具說其實。",
    "T04n0206_002:0517a13": "於是造教：自從今日，比丘每食，皆當割省留",
    "T04n0206_002:0517a14": "餘以施蠕動，不得盡之。檀越匃飯由此為始",
    "T04n0206_002:0517a15": "也。",
    "T04n0206_002:0517a16": "（三九）昔有鱉遭遇枯旱，湖澤乾竭不能自致",
    "T04n0206_002:0517a17": "有食之地。時有大鵠集住其邊，鼈從求哀乞",
    "T04n0206_002:0517a18": "相濟度，鵠啄銜之飛過都邑上。鼈不默聲，",
    "T04n0206_002:0517a19": "問此何等？如是不止，鵠便應之，應之口開，",
    "T04n0206_002:0517a20": "鼈乃墮地，人得屠裂食之。夫人愚頑無慮，",
    "T04n0206_002:0517a21": "不謹口舌，其譬如是也。",
    "T04n0206_002:0517a22": "昔有沙門，令凡人剃頭，剃頭已，頭面著地",
    "T04n0206_002:0517a23": "作禮言：「願令我後世心意淨潔，智慧如道人。」",
    "T04n0206_002:0517a24": "道人言：「令卿得慧勝我。」其人作禮而去。後",
    "T04n0206_002:0517a25": "命盡生忉利天上，天上壽盡來下，生大姓家",
    "T04n0206_002:0517a26": "作子，後得作沙門，智慧得見道迹，此至",
    "T04n0206_002:0517a27": "意所致也。",
    "T04n0206_002:0517a28": "（四〇）昔有梵志從國王匃，王欲出獵，令梵志止",
    "T04n0206_002:0517a29": "殿上，須我方還。乃出獵追逐禽獸，與臣",
    "T04n0206_002:0517b01": "下相失，到山谷中與鬼相逢，鬼欲啖之，王",
    "T04n0206_002:0517b02": "曰：「聽我言。朝來於城門中，逢一道人從我匃，",
    "T04n0206_002:0517b03": "我言：『止殿上待還。』今乞暫還，與此道人物已，",
    "T04n0206_002:0517b04": "當來就卿受啖。」鬼言：「今欲啖汝，汝寧肯",
    "T04n0206_002:0517b05": "來還？」王言：「善哉誠無信者，我當念此道人",
    "T04n0206_002:0517b06": "耶？」鬼則放王，王還宮出物與道人，以國付",
    "T04n0206_002:0517b07": "太子，王還就鬼。鬼見王來，感其至誠，禮謝",
    "T04n0206_002:0517b08": "不敢食也。師曰：「王以一誠全命濟國，何況",
    "T04n0206_002:0517b09": "賢者奉持五戒？布施至意，其福無量也。」",
    "T04n0206_002:0517b10": "（四一）昔阿育王常好布施飯食沙門，令太子自",
    "T04n0206_002:0517b11": "斟酌供具，太子默恚言：「我作王時，悉當殺諸",
    "T04n0206_002:0517b12": "道人。」道人心知太子瞋恚，謂太子言：「我不",
    "T04n0206_002:0517b13": "久在世間。」太子驚曰：「道人明乃爾，知我心",
    "T04n0206_002:0517b14": "意。」即反念：「我作王時，當供養道人勝我父。」",
    "T04n0206_002:0517b15": "心遂和則去惡就善。道人言：「比卿作王時，",
    "T04n0206_002:0517b16": "我生天上已。」太子曰：「聖哉沙門！」後作國王，",
    "T04n0206_002:0517b17": "以五戒十善為國政，遂致隆平矣。",
    "T04n0206_002:0517b18": "（四二）昔有四姓取兩婦，大婦日日以好飯供養",
    "T04n0206_002:0517b19": "沙門，沙門日往取飯，小婦患毒之。明日沙",
    "T04n0206_002:0517b20": "門復來，小婦則出取鉢，以不淨著鉢中，以",
    "T04n0206_002:0517b21": "飯置上授還沙門。沙門持去，於山中適欲飯，",
    "T04n0206_002:0517b22": "見不淨則澡洗鉢，後不敢復往。小婦口中及",
    "T04n0206_002:0517b23": "身體則俱臭，人見皆走避，後壽終墮沸屎",
    "T04n0206_002:0517b24": "地獄，如是展轉三惡道數千萬歲，罪畢得",
    "T04n0206_002:0517b25": "為人，常思欲食大便不得，腹中絞痛。後為人",
    "T04n0206_002:0517b26": "婦，夜起盜食大便。如是數數，夫怪之，便往",
    "T04n0206_002:0517b27": "尋視，見婦食屎。此宿命行所致也。",
    "T04n0206_002:0517b28": "人有四難得成：一者塔，二者招提僧舍，三",
    "T04n0206_002:0517b29": "者飯比丘僧，四者出家作沙門。是四事以立，",
    "T04n0206_002:0517c01": "其福無量。所以者何？三界時有耳。已得作",
    "T04n0206_002:0517c02": "人，復有財產，能拔慳貪之本，應時施惠，功",
    "T04n0206_002:0517c03": "業純立，是亦難得。誰能知此福者？唯佛耳。",
    "T04n0206_002:0517c04": "佛言：「比丘不以飯食轉相呼為親道，唯以經",
    "T04n0206_002:0517c05": "法轉相教誡為親耳。比丘以飯食美味轉相",
    "T04n0206_002:0517c06": "貢施，見世於比丘善名，後世無所應，於佛",
    "T04n0206_002:0517c07": "得惡論。何以故？外行家見比丘言：『佛弟子",
    "T04n0206_002:0517c08": "但以美飯食好衣轉相施耳，誰教者？是佛也。』",
    "T04n0206_002:0517c09": "於佛得惡論。比丘以經戒道法轉相請乃為",
    "T04n0206_002:0517c10": "大親厚耳。何以故？外行家見比丘言：『佛弟",
    "T04n0206_002:0517c11": "子但以經戒道法轉相施耳，無他相與。』於比",
    "T04n0206_002:0517c12": "丘現世得善名，後世得解脫，於佛有善論。",
    "T04n0206_002:0517c13": "何以言之？佛是比丘師，教弟子但以經道，",
    "T04n0206_002:0517c14": "是故不必以飯食為惠也，但以善言轉相施",
    "T04n0206_002:0517c15": "上耳。」",
    "T04n0206_002:0517c16": "佛言：「比丘當知足，何等為當知足？謂趣求",
    "T04n0206_002:0517c17": "一衣一食，常在經行念，不念外求，能止不亂",
    "T04n0206_002:0517c18": "意，是為知足。亦不當知足計，所謂經戒，逮",
    "T04n0206_002:0517c19": "得四禪及四空定，須陀洹、斯陀含，未可計知",
    "T04n0206_002:0517c20": "足也。如是為不當計足矣。」",
    "T04n0206_002:0517c21": "（四三）有比丘分衛，道住促迫卒失小便，行人",
    "T04n0206_002:0517c22": "見之，皆共譏笑言：「佛弟子行步有法度，被服",
    "T04n0206_002:0517c23": "有威儀，而此比丘立住失小便，甚可笑也。」",
    "T04n0206_002:0517c24": "時有外行尼揵種，見人譏笑此比丘，即自念",
    "T04n0206_002:0517c25": "言：「我曹尼揵種裸身而行，都無問者；佛弟",
    "T04n0206_002:0517c26": "子住小便，而人皆共笑之。如是者，我曹師為",
    "T04n0206_002:0517c27": "無法則，故人不笑耳。將獨佛弟子法清淨、有",
    "T04n0206_002:0517c28": "禮儀，易為論議故。」便自歸佛所作沙門，即",
    "T04n0206_002:0517c29": "得須陀洹。比丘譬如師子眾獸中王，人中師",
    "T04n0206_002:0518a01": "所語當用法，行步坐起當有威儀，為人法則",
    "T04n0206_002:0518a02": "不得自輕，自輕自毀以辱先賢也。",
    "T04n0206_002:0518a03": "天王釋及第一四天王，十五日三視天下，誰",
    "T04n0206_002:0518a04": "持戒者？見持戒者，天即歡喜。時以十五日，",
    "T04n0206_002:0518a05": "天王釋在正殿坐處，自念言：「天下若十五日",
    "T04n0206_002:0518a06": "三齋者，壽終可得吾位矣。」邊諸天大驚言：",
    "T04n0206_002:0518a07": "「但十五日三齋，乃得如釋處。」有比丘已得阿",
    "T04n0206_002:0518a08": "羅漢，即知釋心念，白佛言：「寧能審如釋語不？」",
    "T04n0206_002:0518a09": "佛言：「釋語不可信，為不諦說。何以故？十五",
    "T04n0206_002:0518a10": "日三齋精進者，可得度世，何為釋處？如是",
    "T04n0206_002:0518a11": "為不諦說，為未足信。誰能知齋福者，唯佛耳？」",
    "T04n0206_002:0518a12": "（四四）海中有大龍，龍欲雨閻浮利地，恐地無",
    "T04n0206_002:0518a13": "當此水者。龍意念：「地無當我雨者，還自海",
    "T04n0206_002:0518a14": "中雨耳。」佛慧弟子威德甚大，欲以施外行",
    "T04n0206_002:0518a15": "九十六種道家，恐無能堪者，是故佛弟子展",
    "T04n0206_002:0518a16": "轉自相惠耳，譬如龍自還雨海中也。",
    "T04n0206_002:0518a17": "（四五）昔有梵志年百二十，少小不妻娶，無淫",
    "T04n0206_002:0518a18": "泆之情，處深山無人之處，以茅為廬蓬蒿為",
    "T04n0206_002:0518a19": "席，以水果蓏為食飯，不積財寶。國王娉之",
    "T04n0206_002:0518a20": "不往，意靜處無為。於山中數千餘歲，日與",
    "T04n0206_002:0518a21": "禽獸相娛樂，有四獸：一名狐，二名獼猴，三",
    "T04n0206_002:0518a22": "者獺，四者兔。此四獸日於道人所聽經說戒，",
    "T04n0206_002:0518a23": "如是積久，食諸果蓏皆悉訖盡。後道人意欲",
    "T04n0206_002:0518a24": "使徙去，此四獸大愁憂不樂，共議言：「我曹",
    "T04n0206_002:0518a25": "各行求索，供養道人。」獼猴去至他山中，取甘",
    "T04n0206_002:0518a26": "果來以上道人，願心莫去。狐亦復行化作",
    "T04n0206_002:0518a27": "人，求食得一囊飯麨來，以上道人，可給一",
    "T04n0206_002:0518a28": "月糧，願止留。獺亦復入水取大魚來，以上",
    "T04n0206_002:0518a29": "道人，給一月糧，願莫去也。兔自思念：「我當",
    "T04n0206_002:0518b01": "用何等供養道人耶？」自念：「當持身供養耳。」",
    "T04n0206_002:0518b02": "便行取樵以然火作炭，往白道人言：「今我為",
    "T04n0206_002:0518b03": "兔最小薄，能請入火中作炙，以身上道人，",
    "T04n0206_002:0518b04": "可給一日糧。」兔便自投火中，火為不然。道",
    "T04n0206_002:0518b05": "人見兔，感其仁義，傷哀之則自止留。佛言：",
    "T04n0206_002:0518b06": "「時梵志者提和竭佛是，時兔者我身是，獼猴",
    "T04n0206_002:0518b07": "者舍利弗是，狐者阿難是，獺者目揵連是也。」",
    "T04n0206_002:0518b08": "（四六）昔有五道人俱行，道逢雨雪，過一神寺中",
    "T04n0206_002:0518b09": "宿，舍中有鬼神形像，國人吏民所奉事者。",
    "T04n0206_002:0518b10": "四人言：「今夕大寒，可取是木人燒之用炊。」一",
    "T04n0206_002:0518b11": "人言：「此是人所事，不可敗。」便置不破。此室",
    "T04n0206_002:0518b12": "中鬼常啖人，自相與語言：「正當啖彼一人，",
    "T04n0206_002:0518b13": "是一人畏我，餘四人惡，不可犯。」其可止不",
    "T04n0206_002:0518b14": "敢破像者，夜聞鬼語，起呼伴：「何不取破此像",
    "T04n0206_002:0518b15": "用炊乎？」便取燒之，啖人鬼便奔走。夫人學",
    "T04n0206_002:0518b16": "道常當堅心意，不可怯弱令鬼神得人便也。",
    "T04n0206_002:0518b17": "（四七）昔有國王棄國行作沙門，於山中精思，草",
    "T04n0206_002:0518b18": "茅為屋蓬蒿為席，自謂得志，大笑言快哉！",
    "T04n0206_002:0518b19": "邊道人問之：「卿快樂，今獨坐山中學道，將有",
    "T04n0206_002:0518b20": "何樂耶？」沙門言：「我作王時所憂念多，或恐",
    "T04n0206_002:0518b21": "鄰王奪我國，恐人劫取我財物，或恐我為人",
    "T04n0206_002:0518b22": "所貪利，常畏臣下利我財寶反逆無時。今我",
    "T04n0206_002:0518b23": "作沙門，人無貪利我者，快不可言，以是故",
    "T04n0206_002:0518b24": "言快耳。」",
    "T04n0206_002:0518b25": "（四八）昔有國王大好道德，常行繞塔百匝未竟，",
    "T04n0206_002:0518b26": "邊國王來攻欲奪其國，傍臣大恐怖，即行白",
    "T04n0206_002:0518b27": "王言：「有兵來至。唯大王置斯旋塔，還為權",
    "T04n0206_002:0518b28": "慮以攘重寇。」王言：「聽使兵來，我終不止。」心意",
    "T04n0206_002:0518b29": "如故，繞塔未竟兵散罷去。夫人有一心定意，",
    "T04n0206_002:0518c01": "無所不消也。",
    "T04n0206_002:0518c02": "（四九）昔有國王，行常過佛為作禮，不避泥雨，",
    "T04n0206_002:0518c03": "傍臣患之，自相與語：「王作意何以煩碎乃爾？」",
    "T04n0206_002:0518c04": "王耳聞之，王還宮勅臣下：「行求百獸頭及人",
    "T04n0206_002:0518c05": "頭一枚來。」臣下白王言：「已具王令，於市賣之",
    "T04n0206_002:0518c06": "皆售，人頭不售。」臣下白言：「賣百獸頭皆售，",
    "T04n0206_002:0518c07": "此人頭臭爛初無買者。」王語傍臣：「汝曹不解",
    "T04n0206_002:0518c08": "耳。祕前者過佛所，為佛作禮，汝曹言：『王意",
    "T04n0206_002:0518c09": "煩碎。』欲知我頭者如此，死人頭不潔淨，當以",
    "T04n0206_002:0518c10": "求福可得上天，汝曹愚癡不知，反言煩乎？」傍",
    "T04n0206_002:0518c11": "臣言：「實如大王所說。」叩頭謝過：「臣等愚不",
    "T04n0206_002:0518c12": "及。」王後復出，臣等皆下馬為佛作禮，以王",
    "T04n0206_002:0518c13": "為法也。",
    "T04n0206_002:0518c14": "（五〇）昔有國王出遊，每見沙門輒下車為沙門",
    "T04n0206_002:0518c15": "作禮，道人言：「大王止，不得下車。」王言：「我上",
    "T04n0206_002:0518c16": "不下也。所以言上不下者，今我為道人作禮，",
    "T04n0206_002:0518c17": "壽終已後當生天上，是故言上耳不下也。」",
    "T04n0206_002:0518c18": "（五一）昔有人死已後，魂神還自摩娑其故骨，",
    "T04n0206_002:0518c19": "邊人問之：「汝已死，何為復用摩娑枯骨？」神言：",
    "T04n0206_002:0518c20": "「此是我故身，身不殺生、不盜竊，不他婬、兩舌、",
    "T04n0206_002:0518c21": "惡罵、妄言、綺語，不嫉妬、不瞋恚、不癡，死後得",
    "T04n0206_002:0518c22": "生天上，所願自然快樂無極，是故愛重之也。」",
    "T04n0206_002:0518c23": "（五二）昔外國有沙門，於山中行道，有鬼變化",
    "T04n0206_002:0518c24": "作無頭人，來到沙門前，報言：「無頭痛之患，",
    "T04n0206_002:0518c25": "目所以視色，耳以聽聲，鼻以知香，口以受",
    "T04n0206_002:0518c26": "味，了無頭，何一快乎？」鬼復沒去復化無身，",
    "T04n0206_002:0518c27": "但有手足，沙門言：「無身者不知痛痒，無五",
    "T04n0206_002:0518c28": "藏，了不知病，何一快乎？」鬼復沒去，更作無",
    "T04n0206_002:0518c29": "手足人，從一面車轉輪來至沙門，道人言：",
    "T04n0206_002:0519a01": "「大快！無有手足，不能行取他財物，何其快哉？」",
    "T04n0206_002:0519a02": "鬼言：「沙門守一心不動。」鬼便化作端正男子",
    "T04n0206_002:0519a03": "來頭面著道人足言：「道人持意堅乃如是，今",
    "T04n0206_002:0519a04": "道人所學但成不久。」頭面著足恭敬而去也。",
    "T04n0206_002:0519a05": "（五三）昔沙門於山中行道，裏衣解墮地，便左",
    "T04n0206_002:0519a06": "右顧視，徐牽衣衣之。山神出，謂道人：「此間",
    "T04n0206_002:0519a07": "亦無人民，衣墮地，何為匍匐著衣？」沙門言：「山",
    "T04n0206_002:0519a08": "神見我，我亦復自見上日月諸天見我，於義",
    "T04n0206_002:0519a09": "不可身露？無有慙愧，非佛弟子也。」",
    "T04n0206_002:0519a10": "（五四）昔有六人為伴，俱墮地獄中，同在一釜中，",
    "T04n0206_002:0519a11": "皆欲說本罪。一人言沙，二人言那，三人言",
    "T04n0206_002:0519a12": "特，四人言涉，五人言姑，六人言陀羅。佛見之",
    "T04n0206_002:0519a13": "笑，目揵連問佛：「何以故笑？」佛言：「有六人為",
    "T04n0206_002:0519a14": "伴，俱墮地獄中，共在一釜中，各欲說本罪，",
    "T04n0206_002:0519a15": "湯沸涌躍不能得再語，各一語便迴下。一人",
    "T04n0206_002:0519a16": "言沙者，世間六十億萬歲，在泥犁中為一日，",
    "T04n0206_002:0519a17": "何時當竟？第二人言那者，無有期，亦不知何",
    "T04n0206_002:0519a18": "時當得脫？第三人言特者，咄咄當用治生",
    "T04n0206_002:0519a19": "為？如是不能自制意，奪五家分供養三尊，愚",
    "T04n0206_002:0519a20": "貪無足，今悔何益？四人言涉者，言治生亦不",
    "T04n0206_002:0519a21": "至誠，我財產屬他人，或為得苦痛。第五人",
    "T04n0206_002:0519a22": "言姑者，誰當保我從地獄中出，便不復犯道",
    "T04n0206_002:0519a23": "禁，得生天人樂者。第六人言陀羅者，是事",
    "T04n0206_002:0519a24": "上頭本不為心計，譬如御車失道入邪道，折",
    "T04n0206_002:0519a25": "車軸，悔無所復及也。」",
    "T04n0206_002:0519a26": "折羅漢譬喻抄七首",
    "T04n0206_002:0519a27": "（五五）昔佛遣舍利弗，西至維衛莊嚴剎土，問訊",
    "T04n0206_002:0519a28": "彼佛三事：「佛身安隱不？說法如常不？受者",
    "T04n0206_002:0519a29": "增進不？」舍利弗即承佛威神往詣彼剎，宣令",
    "T04n0206_002:0519b01": "如是。彼佛報言：「皆悉安隱。」於時彼佛轉阿",
    "T04n0206_002:0519b02": "惟越致輪，為七住菩薩說法，舍利弗聞之，從",
    "T04n0206_002:0519b03": "彼剎還，姿色光明行步勝常。佛告舍利弗：「汝",
    "T04n0206_002:0519b04": "到彼，何故侅步怡悅如是。」舍利弗白佛言：「譬",
    "T04n0206_002:0519b05": "如貧家飢凍之人得大珍寶如須彌山，寧歡",
    "T04n0206_002:0519b06": "喜不？」佛言：「甚善！」舍利弗言：「我到彼剎，得聞",
    "T04n0206_002:0519b07": "彼佛說阿惟越致深奧之事，是以欣踊不能",
    "T04n0206_002:0519b08": "自勝。」佛言：「善哉！如汝所言。」佛語舍利弗：「譬",
    "T04n0206_002:0519b09": "如長者大迦羅越，純以紫磨金、摩尼珠為寶，",
    "T04n0206_002:0519b10": "內有掃除銅鐵鉛錫棄在於外糞壤之中，有",
    "T04n0206_002:0519b11": "貧匱者喜得持歸，言我大得迦羅越寶，寧是",
    "T04n0206_002:0519b12": "長者珍妙寶非？」答言：「非也。」佛語舍利弗：「汝",
    "T04n0206_002:0519b13": "所聞得，如是貧者，彼佛所說但十住事及在",
    "T04n0206_002:0519b14": "舉中清淨之者，汝所聞者不足言耳。」舍利弗",
    "T04n0206_002:0519b15": "即愁毒，如言我謂得寶，反是鉛錫。舍利弗說",
    "T04n0206_002:0519b16": "是事時，無央數人皆發無上平等度意，無央",
    "T04n0206_002:0519b17": "數人得阿惟顏住也。",
    "T04n0206_002:0519b18": "（五六）昔摩訶目揵連，坐於樹下自試道眼，見",
    "T04n0206_002:0519b19": "八千佛剎，意自念言：「如來所見尚不如我。」",
    "T04n0206_002:0519b20": "作師子步行詣佛所。佛告目連：「汝聲聞種，",
    "T04n0206_002:0519b21": "今者何故作師子步？」目連白佛：「我自所見八",
    "T04n0206_002:0519b22": "方面八千佛剎，想佛所視又不如我，故師子",
    "T04n0206_002:0519b23": "步。」佛言：「善哉目連！所見廣大乃爾。」佛告目",
    "T04n0206_002:0519b24": "連：「譬如燈明比方摩尼，相去甚多。」佛言：「我",
    "T04n0206_002:0519b25": "眼所見，十方各如十恒沙剎，一沙為一佛剎，",
    "T04n0206_002:0519b26": "盡見其中所有一切。有從兜術天來入母腹",
    "T04n0206_002:0519b27": "中者，及有生者，有出家行學道者，有降伏",
    "T04n0206_002:0519b28": "魔者，有釋梵來勸助者，有轉法輪一切說法",
    "T04n0206_002:0519b29": "者，有欲般泥洹者，有已般泥洹燒舍利者，如",
    "T04n0206_002:0519c01": "是等輩不可計數，我持是眼悉已見之。」佛放",
    "T04n0206_002:0519c02": "眉間毫相之光徹照上方，放身中光遍照八",
    "T04n0206_002:0519c03": "隅，放足下光明洞照下方各百千剎，應時十",
    "T04n0206_002:0519c04": "方諸剎六反震動，其大光明無所罣礙。時目",
    "T04n0206_002:0519c05": "揵連，即於佛前，見無央數千恒沙無邊剎，",
    "T04n0206_002:0519c06": "其中所有如佛前說，白佛言：「佛屬所說十",
    "T04n0206_002:0519c07": "恒沙剎，今佛所現乃爾所乎？」佛語目連：「用",
    "T04n0206_002:0519c08": "汝不信故小說耳，今我所現如是之比不可",
    "T04n0206_002:0519c09": "勝計。」摩訶目揵連聞說是事，身即躄地如",
    "T04n0206_002:0519c10": "大山崩，舉聲大哭：「我憶知佛有是功德，今",
    "T04n0206_002:0519c11": "方如此，寧令我身入大泥犁，右脇見者過於",
    "T04n0206_002:0519c12": "百劫不取羅漢。」目連便言：「諸在會者，世尊",
    "T04n0206_002:0519c13": "說我神足第一，尚不足言，所作功德不及知",
    "T04n0206_002:0519c14": "此，何況未有所得者耶？發心所作當志如佛，",
    "T04n0206_002:0519c15": "莫得効我化為敗種。」一切會者龍神人民無",
    "T04n0206_002:0519c16": "央數千，皆發無上平等度意，發大道心者即",
    "T04n0206_002:0519c17": "得阿惟越致，已得不退轉者皆悉逮得阿惟",
    "T04n0206_002:0519c18": "顏住也。",
    "T04n0206_002:0519c19": "（五七）昔有龍王名曰拔抵，威神廣遠多所感",
    "T04n0206_002:0519c20": "動，志性急憋數為暴虐，多合龍共為非法風",
    "T04n0206_002:0519c21": "雨霹靂，雹殺人民鳥獸蠕動，積無央數。有",
    "T04n0206_002:0519c22": "尊羅漢萬人，自共議言：「若殺一人墮地獄一",
    "T04n0206_002:0519c23": "劫，百償死罪猶故不畢。今者此龍殘害眾生",
    "T04n0206_002:0519c24": "前後不訾，遂爾不休轉恐難度，幸當共往諫",
    "T04n0206_002:0519c25": "止之耳。」時佛知之，讚言：「善哉！汝等出家求",
    "T04n0206_002:0519c26": "無為道，欲救一切危厄之命，度有罪者，大",
    "T04n0206_002:0519c27": "快當爾，是為報恩。」時諸羅漢自相謂言：「不",
    "T04n0206_002:0519c28": "足乃使萬人俱行。」於是一人各各更往，輒被",
    "T04n0206_002:0519c29": "厄害不能自前，還相謂言：「雖獨行不能降",
    "T04n0206_002:0520a01": "化屈折此龍使改為善，當更合會萬人功德，",
    "T04n0206_002:0520a02": "俱時共行即都復往。」龍放風雨雷雹霹靂，",
    "T04n0206_002:0520a03": "萬人驚怖不知所至，逆為所辱頓伏來還。阿",
    "T04n0206_002:0520a04": "難白佛：「此龍殘殺乃爾所人及諸畜獸，其罪",
    "T04n0206_002:0520a05": "大多已不可計，今復加雹怖萬羅漢，雨其衣",
    "T04n0206_002:0520a06": "被狀如溺人，其罪深大叵復勝計。」是時佛在",
    "T04n0206_002:0520a07": "耆闍崛山，與萬菩薩萬羅漢俱，往詣異山到",
    "T04n0206_002:0520a08": "龍止所，龍便瞋恚興暴雨漴雷雹霹靂，",
    "T04n0206_002:0520a09": "其放一雹令辟方四十丈，若至地者入地四",
    "T04n0206_002:0520a10": "尺，欲以害佛及菩薩僧。時雹適下，住於空中",
    "T04n0206_002:0520a11": "化成天花，佛放光明廣有所照，諸在山中射",
    "T04n0206_002:0520a12": "獵行者，遭值雲雨窈冥迷惑不識東西，合",
    "T04n0206_002:0520a13": "萬餘人皆尋光來詣佛所住。龍復霹靂，放下",
    "T04n0206_002:0520a14": "大石方四十丈，若石至地者，陷入地中當",
    "T04n0206_002:0520a15": "四十丈，石於佛上與前華合化成華蓋，小龍",
    "T04n0206_002:0520a16": "雹石各方一丈，亦皆如是。前諸羅漢見龍災",
    "T04n0206_002:0520a17": "變，各懷恐怖前依近佛，龍於雲間自見雹石",
    "T04n0206_002:0520a18": "化為花蓋，懸於虛空而不下至，復自念言：「我",
    "T04n0206_002:0520a19": "當以身堅自蟠結，令四十丈，欲以投佛及",
    "T04n0206_002:0520a20": "眾僧上。」即時自撲無所能中，遍身毒痛倒地",
    "T04n0206_002:0520a21": "甚久，舉頭開目仰視見佛，「我之所為皆不如",
    "T04n0206_002:0520a22": "意，疑是尊妙無上神人。」於是小龍而皆自撲",
    "T04n0206_002:0520a23": "無所動搖，龍王是時即便命盡上生為天，諸",
    "T04n0206_002:0520a24": "餘小龍亦皆併命得作天子，皆悉來下住於",
    "T04n0206_002:0520a25": "佛邊。佛告阿難：「汝知是天所從生不？」對曰：",
    "T04n0206_002:0520a26": "「不及。」佛言：「屬者諸龍興惡意者，汝言罪大",
    "T04n0206_002:0520a27": "不可勝計，自撲在地發一善心，知佛為尊，",
    "T04n0206_002:0520a28": "命盡為天，此者是也。」天聞佛言，及諸天子",
    "T04n0206_002:0520a29": "皆發無上平等度意。是時獵人諸在山中來",
    "T04n0206_002:0520b01": "詣佛者，皆自念言：「此龍之罪尚得解脫，我",
    "T04n0206_002:0520b02": "之所害方之此龍蓋亦無幾。」欲發道意心尚",
    "T04n0206_002:0520b03": "猶豫。佛告阿難：「此萬羅漢欲度諸罪力所不",
    "T04n0206_002:0520b04": "任，若無我者為龍所制，不能度惡還益其罪。",
    "T04n0206_002:0520b05": "欲度一切，當先禪定思惟可度，然後乃行，汝",
    "T04n0206_002:0520b06": "等不能度者，怛薩阿竭能度不度。」是時獵人",
    "T04n0206_002:0520b07": "聞說如是，皆發無上平等度意。天龍人民其",
    "T04n0206_002:0520b08": "在會者，佛為說經，皆得阿惟越致。昔龍王拔",
    "T04n0206_002:0520b09": "抵與釋迦文佛，共為婆羅門，拔抵弟子時有",
    "T04n0206_002:0520b10": "萬人，見釋迦文為人才，猛捨其師事釋迦文，",
    "T04n0206_002:0520b11": "拔抵懷恚罪至為龍。佛德既成多度一切，弟",
    "T04n0206_002:0520b12": "子萬人皆得羅漢，龍惡遂盛廣欲為害，萬人",
    "T04n0206_002:0520b13": "愍傷故欲往度。曾為師故四道雖足猶受其",
    "T04n0206_002:0520b14": "辱，若為菩薩，龍欲加惡終不敢也。",
    "T04n0206_002:0520b15": "（五八）昔有一國人民熾盛，男女大小廣為諸惡，",
    "T04n0206_002:0520b16": "性行剛憋兇暴難化。佛將弟子到其隣國，",
    "T04n0206_002:0520b17": "五百羅漢心自貢高，摩訶目揵連前白佛言：",
    "T04n0206_002:0520b18": "「我欲詣彼度諸人民。」佛即聽之。往說經道，",
    "T04n0206_002:0520b19": "言當為善，若為眾諸惡其罪難測。覆一國人",
    "T04n0206_002:0520b20": "皆共撾罵不從其教，於是復還。舍利弗謂目",
    "T04n0206_002:0520b21": "揵連：「欲教諸人當以智慧如更見毀。」舍利",
    "T04n0206_002:0520b22": "弗白佛：「我欲詣彼勸度人民。」佛復聽往。為",
    "T04n0206_002:0520b23": "說經戒，復不從用而被唾辱。摩訶迦葉及尊",
    "T04n0206_002:0520b24": "弟子，合五百人以次遍往，不能度之咸見輕",
    "T04n0206_002:0520b25": "毀。阿難白佛：「彼國人惡不受善教多所折辱，",
    "T04n0206_002:0520b26": "辱一羅漢其罪不訾，況乃違戾爾所人教，當",
    "T04n0206_002:0520b27": "獲重罪虛空不容。」佛言：「此罪雖為深重，菩",
    "T04n0206_002:0520b28": "薩視之靜為無罪。」佛遣文殊師利，往度脫之。",
    "T04n0206_002:0520b29": "即到其國，都讚歎言：「賢者所為何乃快耶？」",
    "T04n0206_002:0520c01": "詣其王所皆面稱譽，各令大小人人聞知，言",
    "T04n0206_002:0520c02": "某勇健、某復仁孝、某有膽慧，隨其所在應意",
    "T04n0206_002:0520c03": "嘆譽，皆歡喜不能自勝，言：「此大人所說神妙，",
    "T04n0206_002:0520c04": "知我志操，何一快善。」眾人各持金寶香花，散",
    "T04n0206_002:0520c05": "菩薩上，咸持好疊錦綵衣服、甘脆美味飲",
    "T04n0206_002:0520c06": "食餚膳，供奉菩薩，皆發無上平等度意。文殊",
    "T04n0206_002:0520c07": "師利謂人民曰：「汝供養我，不如與我師，我師",
    "T04n0206_002:0520c08": "名佛，可往共供之，福倍無量。」一切甚悅，隨文",
    "T04n0206_002:0520c09": "殊師利往詣佛所，佛為說經，應時即得阿惟",
    "T04n0206_002:0520c10": "越致，三千國土為大震動，山林樹木皆讚言",
    "T04n0206_002:0520c11": "[口*蔡]：「文殊師利善度如是。」佛告阿難：「深大之",
    "T04n0206_002:0520c12": "罪今為所在？」五百羅漢躄地淚出：「菩薩威神",
    "T04n0206_002:0520c13": "所化如是，何況如來可復稱說耶？我為敗種",
    "T04n0206_002:0520c14": "無益一切也。」",
    "T04n0206_002:0520c15": "（五九）昔佛坐樹下時，佛為無央數人說法，中",
    "T04n0206_002:0520c16": "有得須陀洹，有斯陀含，有阿那含，有得",
    "T04n0206_002:0520c17": "羅漢者，如是之等不可計數。時佛面色無有",
    "T04n0206_002:0520c18": "精光，狀類如愁，阿難深知佛意，長跪白佛：",
    "T04n0206_002:0520c19": "「禮侍佛八年，未曾見佛尊顏無有光明如今",
    "T04n0206_002:0520c20": "日也。有何變應令佛如此？今日誰有失大行",
    "T04n0206_002:0520c21": "者？誰有為惡墮地獄者？誰有離遠本際者耶？」",
    "T04n0206_002:0520c22": "佛告阿難：「譬如商客多持珍寶及數千萬遠",
    "T04n0206_002:0520c23": "行求利，道逢盜賊亡失財寶，其身裸住無以",
    "T04n0206_002:0520c24": "自活，寧愁憂不？」阿難白佛：「其愁甚劇。」佛",
    "T04n0206_002:0520c25": "告阿難：「我從無數劫來，勤苦為道，欲救度",
    "T04n0206_002:0520c26": "一切人民皆令得佛，我今已為自得作佛，而",
    "T04n0206_002:0520c27": "無一人作功德者，是以不樂身色為變。」阿難",
    "T04n0206_002:0520c28": "白佛：「今佛弟子有得羅漢，已過去者今現在",
    "T04n0206_002:0520c29": "住及當來者，不可計數，有得阿那含、斯陀含、",
    "T04n0206_002:0521a01": "須陀洹，亦爾叵計，云何無因功德度者？」佛",
    "T04n0206_002:0521a02": "告阿難：「譬老公嫗生十數女，當能典家成門",
    "T04n0206_002:0521a03": "戶不？」阿難言：「不能也。」佛言：「雖有羅漢無央",
    "T04n0206_002:0521a04": "數千因我法生，猶非我子，會亦不能坐佛樹",
    "T04n0206_002:0521a05": "下故。譬如生女雖為眾多，行嫁適人公嫗孤",
    "T04n0206_002:0521a06": "獨，我亦如是。」時佛涕泣墮三渧淚，三千世",
    "T04n0206_002:0521a07": "界為大震動，無央數天龍神人民皆發無上",
    "T04n0206_002:0521a08": "平等度意，應時佛面端正悅好，無數光明千",
    "T04n0206_002:0521a09": "億萬變，十方徹照倍異於常，其見光者無不",
    "T04n0206_002:0521a10": "蒙度。阿難白佛：「何以重光神變妙好乃如是？」",
    "T04n0206_002:0521a11": "佛告阿難：「如老公嫗祠天禱地求索子姓，晚",
    "T04n0206_002:0521a12": "得生男，竪立門戶，豈不歡喜而自勞賀？今",
    "T04n0206_002:0521a13": "諸一切發摩訶衍意，是以踊躍，佛種不絕故",
    "T04n0206_002:0521a14": "也。」佛遣須摩提菩薩上國六十億恒沙數剎，",
    "T04n0206_002:0521a15": "令詣彼國取師子座眾飲食具，如伸臂頃還",
    "T04n0206_002:0521a16": "來到此，嚴莊師子高廣之座，請諸一切無不",
    "T04n0206_002:0521a17": "會者，其發無上平等度意者，皆坐自然師子",
    "T04n0206_002:0521a18": "千葉金蓮華上座。有於七寶交露帳中及於",
    "T04n0206_002:0521a19": "七寶樹下坐者，竪諸幢幡七寶為柄，天錦為",
    "T04n0206_002:0521a20": "幡天繒為花蓋。佛應時令大千國土變為浴",
    "T04n0206_002:0521a21": "池，七寶蓮華滿其中生。佛自變身現作菩薩，",
    "T04n0206_002:0521a22": "或復現形如釋梵四天王者，廣為大檀供養",
    "T04n0206_002:0521a23": "一切，萬味飯食其香廣聞十方一切，其聞",
    "T04n0206_002:0521a24": "食香皆發無上平等度意，香香遍身從毛孔",
    "T04n0206_002:0521a25": "出，展轉復聞毛孔之香者，亦發無上平等度",
    "T04n0206_002:0521a26": "意。十方無涯坻剎為大震動，剎剎諸佛各",
    "T04n0206_002:0521a27": "遣左右尊菩薩來賀，釋迦文用一切，人民",
    "T04n0206_002:0521a28": "多發菩薩之心故也。中有持紫磨金蓮花來",
    "T04n0206_002:0521a29": "者，有持摩尼寶蓮花來者，有將明月珠蓮",
    "T04n0206_002:0521b01": "花來者，各各持雜尊寶蓮花共散佛上。佛之",
    "T04n0206_002:0521b02": "威神皆令所散合成花蓋，覆遍十方無央數",
    "T04n0206_002:0521b03": "剎，花蓋光明亦照諸剎，幽冥之處恒為明，",
    "T04n0206_002:0521b04": "泥犁、薜荔、禽獸六畜，皆發大意咸欲求佛，佛",
    "T04n0206_002:0521b05": "為一切會者說經，不可計菩薩皆得阿惟顏",
    "T04n0206_002:0521b06": "住，復不可計天人得無所從生法忍，復不可",
    "T04n0206_002:0521b07": "計龍神人民得阿惟越致，復一切菩薩和薩",
    "T04n0206_002:0521b08": "皆發無上平等度意。",
    "T04n0206_002:0521b09": "（六〇）昔有一人年少貧苦，行詣他國得一甘果，",
    "T04n0206_002:0521b10": "香美且大世所希有，輒愛惜之不敢[飢几+兌]嘗，",
    "T04n0206_002:0521b11": "心念父母欲以果與，即持果歸還耶離。時佛",
    "T04n0206_002:0521b12": "入城與諸菩薩大弟子，俱詣長者家就檀越",
    "T04n0206_002:0521b13": "請。佛適過去，人未至家，手持果投在佛處。",
    "T04n0206_002:0521b14": "從少及長未曾聞佛見佛足跡，相輪如蓋光",
    "T04n0206_002:0521b15": "色眾變亦無缺減，便住足邊視之無厭，心自",
    "T04n0206_002:0521b16": "僥倖亡悲亡喜。「地之行跡猶尚乃爾，況此人",
    "T04n0206_002:0521b17": "身誠非世有，度是行人必當來還，我當掇",
    "T04n0206_002:0521b18": "置父母之分，待此人至以果上之。」佛未周旋，",
    "T04n0206_002:0521b19": "人坐跡旁悲思淚出，道路行者來問此人：「為",
    "T04n0206_002:0521b20": "持果坐此悲耶？」答言：「守此無極尊跡，待留",
    "T04n0206_002:0521b21": "神人冀其當還，欲以此果自歸上之，遲見光",
    "T04n0206_002:0521b22": "顏未得如願，自鄙薄祐是故悲耳。」行路問者",
    "T04n0206_002:0521b23": "聚觀如雲，豈怪此人謂之狂癡，詎知行者還",
    "T04n0206_002:0521b24": "在，何斯欲待之乎？佛到檀越長者家坐，眾",
    "T04n0206_002:0521b25": "僧澡訖以次坐定，長者大小手下飯具，眾",
    "T04n0206_002:0521b26": "味遍設皆悉備足。佛遙達嚫，道中守跡持果",
    "T04n0206_002:0521b27": "延竦欲上佛者。於是食訖，檀越自念：「世尊",
    "T04n0206_002:0521b28": "達嚫屬不見及。」即遙祝願外持果者，將以",
    "T04n0206_002:0521b29": "所供有不可乎？佛告阿難：「長者供具福往耳，",
    "T04n0206_002:0521c01": "所為雖廣意有所冀，心懷四懼志在滅度。外",
    "T04n0206_002:0521c02": "有年少，手持甘果一心無他，守我足跡慈悲",
    "T04n0206_002:0521c03": "待我，思欲上果，用一切故發大道意。是以在",
    "T04n0206_002:0521c04": "坐並遙達嚫。」長者念言：「是人果施而無異",
    "T04n0206_002:0521c05": "饌，佛歎其德甚為高妙。我雖豪富所設為豐，",
    "T04n0206_002:0521c06": "計意輕重福為不如，願侍隨佛往見此人。」佛",
    "T04n0206_002:0521c07": "便起坐到守跡人所，菩薩弟子長者居士并",
    "T04n0206_002:0521c08": "餘眾輩，應時皆從。彼持果者遙見佛往，身",
    "T04n0206_002:0521c09": "相眾好光踰日月，即前迎佛稽首作禮，因",
    "T04n0206_002:0521c10": "以此果長跪上佛，即發無上平等度意。佛放",
    "T04n0206_002:0521c11": "光明徹照無極，三千世界為大震動，十方諸",
    "T04n0206_002:0521c12": "佛及諸菩薩應時皆現，如鏡中像不以遠近",
    "T04n0206_002:0521c13": "無不見者。佛為受其果，轉施諸佛等，令一",
    "T04n0206_002:0521c14": "果周遍無極，十方諸佛及諸菩薩，各從袈裟",
    "T04n0206_002:0521c15": "伸金光手放千億炎。其一炎端各各自然有",
    "T04n0206_002:0521c16": "寶蓮花珠交露帳師子之座，上有坐佛及諸",
    "T04n0206_002:0521c17": "菩薩，皆持寶鉢受得此果，各持一果神變達",
    "T04n0206_002:0521c18": "嚫。釋迦文佛亦復如是，於此世界照燿十方，",
    "T04n0206_002:0521c19": "虛空神天一切充滿，八維上下無空缺處，皆",
    "T04n0206_002:0521c20": "助歡喜讚善稱嘆，三界諸菩薩皆得應蒙。時",
    "T04n0206_002:0521c21": "上果者得不起忍，佛授其決：「後當作佛，號果",
    "T04n0206_002:0521c22": "尊王無上正覺，所有國土如阿彌陀剎。應聞",
    "T04n0206_002:0521c23": "世尊所別國土，自然清淨得阿惟顏。長者",
    "T04n0206_002:0521c24": "居士向道跡者無數，千人不退轉地大度，其德",
    "T04n0206_002:0521c25": "如是也。」",
    "T04n0206_002:0521c26": "（六一）昔佛往到第二忉利天上，為母說經。時",
    "T04n0206_002:0521c27": "有一天壽命垂盡，有七事為應：一者項中光",
    "T04n0206_002:0521c28": "滅，二者頭上傅飾華萎，三者面色變，四者",
    "T04n0206_002:0521c29": "衣上有塵，五者腋下汗出，六者身形瘦，七",
    "T04n0206_002:0522a01": "者離本坐。即自思惟：「壽終之後當棄天座",
    "T04n0206_002:0522a02": "七寶殿館浴池園果自然飲食眾伎女樂，更",
    "T04n0206_002:0522a03": "當下生於拘夷那竭國疥癩母猪腹中作子。」",
    "T04n0206_002:0522a04": "甚豫愁憂，不知當作何等方便得免此罪？有",
    "T04n0206_002:0522a05": "天語言：「今佛在此為母說經，佛為三世一切",
    "T04n0206_002:0522a06": "之救，唯佛能脫卿之罪耳。」即到佛所稽首作",
    "T04n0206_002:0522a07": "禮，未及發問，佛告天子：「一切萬物皆歸無",
    "T04n0206_002:0522a08": "常，汝素所知，何為憂愁？」天白佛言：「雖知天",
    "T04n0206_002:0522a09": "福不可得久，恨離此座當為疥癩母猪作豚，",
    "T04n0206_002:0522a10": "以是為毒，趣受他身，不敢為恐也。」佛言：「欲",
    "T04n0206_002:0522a11": "離豚身，當三自歸，言南無佛、南無法、南無比",
    "T04n0206_002:0522a12": "丘僧，歸命佛、歸命法、歸命比丘僧，如是日三。」",
    "T04n0206_002:0522a13": "天從佛教晨夜自歸，却後七日天即壽盡，來",
    "T04n0206_002:0522a14": "下生於維耶離國，作長者子，在母胞胎日三",
    "T04n0206_002:0522a15": "自歸，始生墮地亦跪自歸。其母娩娠又無",
    "T04n0206_002:0522a16": "惡露，母旁侍婢怖而棄走，母亦深怪，兒墮",
    "T04n0206_002:0522a17": "地語，謂之熒惑，意欲殺之，退自念言：「我",
    "T04n0206_002:0522a18": "少子怪，若殺此兒父必罪我。徐白長者，殺",
    "T04n0206_002:0522a19": "之不晚。」母即收兒，往白長者言：「產生一男，",
    "T04n0206_002:0522a20": "甫初墮地長跪叉手自歸三尊，闔門怪之謂",
    "T04n0206_002:0522a21": "為熒惑。」父言：「止止！此兒非凡，人生在世行",
    "T04n0206_002:0522a22": "年百歲，或八九十，每尚不曉自歸三尊，況兒",
    "T04n0206_002:0522a23": "墮地能稱南無佛？好養視之，慎無輕慢。」兒遂",
    "T04n0206_002:0522a24": "長大，年向七歲，與其輩類於道邊戲，時佛弟",
    "T04n0206_002:0522a25": "子舍利弗、摩訶目揵連適過兒旁，兒前禮足",
    "T04n0206_002:0522a26": "言：「和南舍利弗、摩訶目揵連。」舍利弗、摩訶目",
    "T04n0206_002:0522a27": "揵連驚怪小兒能禮比丘。兒言：「道人不識",
    "T04n0206_002:0522a28": "我耶？佛於天上為母說經，我時為天當下作",
    "T04n0206_002:0522a29": "猪，從佛之教自歸得人。」比丘即禪亦尋知之，",
    "T04n0206_002:0522b01": "即為呪願言：「咨梨祇。」兒語目連及舍利弗：",
    "T04n0206_002:0522b02": "「願以我聲，因請世尊、諸菩薩僧并及仁等。」目",
    "T04n0206_002:0522b03": "連、舍利弗然受其言，兒便還歸白父母言：「屬",
    "T04n0206_002:0522b04": "者遊戲見佛二弟子過，即因請佛及四輩飯，",
    "T04n0206_002:0522b05": "願辦其甘脆。」父母愛之從其所言，異其年",
    "T04n0206_002:0522b06": "幼開發大意，又奇所作操識宿命，為極珍",
    "T04n0206_002:0522b07": "妙盡世名味，求具精細過踰兒意。佛及眾僧",
    "T04n0206_002:0522b08": "各以功德，作神足來到兒舍飯。父母小大供",
    "T04n0206_002:0522b09": "養畢訖行香澡水，如法皆了，佛為說經，父母",
    "T04n0206_002:0522b10": "及兒內外親屬，應時皆得阿惟越致。自歸之",
    "T04n0206_002:0522b11": "福所度如是，況乃終年修道教乎？",
    "T04n0206_002:0522b12": "舊雜譬喻經卷下"
}