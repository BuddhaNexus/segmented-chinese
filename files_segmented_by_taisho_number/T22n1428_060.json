{
    "T22n1428_060:1008b05": "4四分律卷第六十第四分之十一",
    "T22n1428_060:1008b07": "姚秦罽賓三藏佛陀耶舍",
    "T22n1428_060:1008b08": "共竺佛念等譯",
    "T22n1428_060:1008b09": "毘尼增一之四",
    "T22n1428_060:1008b10": "爾時佛告諸比丘：「若我所聽，波陀舍、阿㝹波",
    "T22n1428_060:1008b11": "陀舍，便闍那、阿㝹便闍那，惡叉羅、阿㝹惡叉",
    "T22n1428_060:1008b12": "羅，應如是作。如我所不聽，波陀舍、阿㝹波",
    "T22n1428_060:1008b13": "陀舍，便闍那、阿㝹便闍那，惡叉羅、阿㝹惡叉",
    "T22n1428_060:1008b14": "羅，應呵不應隨順，應如是作。如我所遮，",
    "T22n1428_060:1008b15": "波陀舍、阿㝹波陀舍，便闍那、阿㝹便闍那，惡",
    "T22n1428_060:1008b16": "叉羅、阿㝹惡叉羅，不應作。如我所不遮，波",
    "T22n1428_060:1008b17": "陀舍、阿㝹波陀舍，便闍那、阿㝹便闍那，惡叉",
    "T22n1428_060:1008b18": "羅、阿㝹惡叉羅，應隨順不應呵。」爾時舍利",
    "T22n1428_060:1008b19": "弗，與五百比丘俱；摩訶波闍波提比丘尼，",
    "T22n1428_060:1008b20": "與五百比丘尼俱；阿難分坻，與五百優婆",
    "T22n1428_060:1008b21": "塞俱；毘舍佉母，與五百優婆私俱，如拘睒",
    "T22n1428_060:1008b22": "彌揵度中說。爾時佛告諸比丘：「比丘至僧",
    "T22n1428_060:1008b23": "中，先有五法：應以慈心、應自卑下如拭",
    "T22n1428_060:1008b24": "塵巾、應善知坐起、若見上座不應安坐、",
    "T22n1428_060:1008b25": "若見下座不應起立。彼至僧中，不為雜",
    "T22n1428_060:1008b26": "說論世俗事，若自說法、若請人說法。若見",
    "T22n1428_060:1008b27": "僧中有不可事，心不安忍，應作默然。何以",
    "T22n1428_060:1008b28": "故？恐僧別異故。比丘應先有此五法然後",
    "T22n1428_060:1008b29": "至僧中。舍利弗！有此五法，比丘在僧中不",
    "T22n1428_060:1008c01": "應語。復有五法，在僧中應語。此中有六",
    "T22n1428_060:1008c02": "法，如上為自損減中說。舉他罪有五法：具",
    "T22n1428_060:1008c03": "持二百五十戒、多聞、善於語言、有憶念、有",
    "T22n1428_060:1008c04": "智慧，是為五。有五法應舉他罪：有慈悲",
    "T22n1428_060:1008c05": "心、有欲利益、令增長、令懺悔、清淨，有是五",
    "T22n1428_060:1008c06": "法應舉他罪。欲舉他罪者應有五法，如",
    "T22n1428_060:1008c07": "上遮揵度中說。有五非法舉：非時不以時、",
    "T22n1428_060:1008c08": "不實不以實、損減無利益、麁獷不柔和、",
    "T22n1428_060:1008c09": "瞋恚不以慈心，是為五。有五如法舉反上句是。",
    "T22n1428_060:1008c10": "不善、善，非毘尼、是毘尼，世間、出世間，作損減、",
    "T22n1428_060:1008c11": "利益亦如是說。有五句語，無第三句：時與",
    "T22n1428_060:1008c12": "非時，此句無第三；實與不實，此句無第三；",
    "T22n1428_060:1008c13": "損減有利益，此句無第三；麁獷柔和，此句",
    "T22n1428_060:1008c14": "無第三；瞋恚慈心，此句無第三。是為五句",
    "T22n1428_060:1008c15": "無第三。說五語捨戒：捨佛、捨法、捨僧、捨",
    "T22n1428_060:1008c16": "和上、捨同和上，如是五五為句，乃至非",
    "T22n1428_060:1008c17": "沙門釋子！如來出世，見有過失故，以五利",
    "T22n1428_060:1008c18": "義，為諸比丘制戒：攝取於僧、令僧歡喜、",
    "T22n1428_060:1008c19": "令僧安樂、令不信者信、信者增長，是為五。",
    "T22n1428_060:1008c20": "乃至正法久住亦如是。如來出世，見諸比丘",
    "T22n1428_060:1008c21": "有過失故，以五利義，為諸比丘制呵責羯",
    "T22n1428_060:1008c22": "磨：攝取於僧、令僧歡喜、令僧安樂、令不信",
    "T22n1428_060:1008c23": "者信、信者增長，是為五。乃至正法久住，五",
    "T22n1428_060:1008c24": "五為句亦如是。乃至七滅諍亦如是。「有六",
    "T22n1428_060:1008c25": "非法遮說戒：遮無根、破戒，作不作。破見、破威",
    "T22n1428_060:1008c26": "儀亦如是，是為六。有六如法遮說戒",
    "T22n1428_060:1008c27": "反上句是。有六法應差教授比丘尼：具持二百",
    "T22n1428_060:1008c28": "五十戒、多聞、廣誦二部戒毘尼、善能語言辯",
    "T22n1428_060:1008c29": "說義句了了、不為佛故出家而犯重罪、若",
    "T22n1428_060:1009a01": "二十臘若過二十，有是六法應差教授比",
    "T22n1428_060:1009a02": "丘尼。比丘為比丘作疑有六法：若以所生",
    "T22n1428_060:1009a03": "年、若以臘數、若以受大戒、若以羯磨、若",
    "T22n1428_060:1009a04": "犯、若以法，是為六。有六犯所起處：或有犯",
    "T22n1428_060:1009a05": "由身起非心口、或有犯起於口不以身",
    "T22n1428_060:1009a06": "心、或有犯從身口起不以心、或有犯從",
    "T22n1428_060:1009a07": "身心起非口、或有犯起口心非身、或有",
    "T22n1428_060:1009a08": "犯從身口心起，是為六。鬪諍有六根本，",
    "T22n1428_060:1009a09": "如《中阿含》說。有六處盜犯波羅夷：若自取、若",
    "T22n1428_060:1009a10": "指授、若遣使、若重物、以盜心、移離本處，是為",
    "T22n1428_060:1009a11": "六。復有六非：己有想、不暫取想、非親厚想、",
    "T22n1428_060:1009a12": "若重物、以盜心、移離本處，是為六。「有七",
    "T22n1428_060:1009a13": "非法遮說戒：遮無根波羅夷乃至無根惡說，",
    "T22n1428_060:1009a14": "是為七。有七犯聚：波羅夷乃至惡說，是為",
    "T22n1428_060:1009a15": "七。有七種精：青色乃至酪漿色，是為七。有",
    "T22n1428_060:1009a16": "七滅諍：如上戒文中說。有七法名為持律：",
    "T22n1428_060:1009a17": "知犯、知不犯、知輕、知重、知有餘、知無餘、",
    "T22n1428_060:1009a18": "廣誦二部戒毘尼，是為七。復有七，六句同",
    "T22n1428_060:1009a19": "前，第七句以廣誦毘尼為一句，是為七。復",
    "T22n1428_060:1009a20": "有七，六句同前，第七句以住毘尼不移不",
    "T22n1428_060:1009a21": "動為一句，是為七。復有七，六句同前，第",
    "T22n1428_060:1009a22": "七句以善能滅諍事為一句，是為七。復有",
    "T22n1428_060:1009a23": "七，六句同前，第七句以自識宿命種種所",
    "T22n1428_060:1009a24": "使為一句，是為七。復有七，六句同前，第",
    "T22n1428_060:1009a25": "七句以天眼見眾生死此生彼為一句，是",
    "T22n1428_060:1009a26": "為七。復有七，六句同前，第七句以漏盡得",
    "T22n1428_060:1009a27": "無漏、心解脫、慧解脫、現世得果證，我生已盡、梵",
    "T22n1428_060:1009a28": "行已立、所作已辦、終不還，此為一句，是為",
    "T22n1428_060:1009a29": "七。有七不恭敬：不敬佛、法、僧、戒、定、父母、善",
    "T22n1428_060:1009b01": "法，是為七。有七恭敬反上句是。有七語捨戒：",
    "T22n1428_060:1009b02": "捨佛、法、僧、捨和尚、捨同和尚、捨阿闍梨、",
    "T22n1428_060:1009b03": "捨同阿闍梨，是為七，乃至非沙門釋子亦",
    "T22n1428_060:1009b04": "如是。以七義故，如來出世為諸比丘制戒：",
    "T22n1428_060:1009b05": "攝取於僧、令僧歡喜、令僧安樂、令不信者",
    "T22n1428_060:1009b06": "信、信者增長、難調令調、慚愧者得安樂，是",
    "T22n1428_060:1009b07": "為七。如是七七為句，乃至正法久住亦如",
    "T22n1428_060:1009b08": "是。以七義故，如來出世為諸比丘制呵",
    "T22n1428_060:1009b09": "責羯磨：從攝取於僧，七七為句，乃至正法",
    "T22n1428_060:1009b10": "久住亦如是。乃至七滅諍亦如是，如呵責",
    "T22n1428_060:1009b11": "羯磨為句。「有八非法遮說戒：遮無根破戒",
    "T22n1428_060:1009b12": "作、不作；破見作、不作；破威儀作、不作；破正命",
    "T22n1428_060:1009b13": "作、不作，是為八。有八如法遮說戒反上句是。有",
    "T22n1428_060:1009b14": "八法應差教授比丘尼：具持二百五十戒、",
    "T22n1428_060:1009b15": "多聞、誦二部戒毘尼、善能言語辯義句字了",
    "T22n1428_060:1009b16": "了、大姓出家剎利婆羅門居士、若形顏端",
    "T22n1428_060:1009b17": "政、不為佛故出家而犯重罪、若二十臘若",
    "T22n1428_060:1009b18": "過二十臘，是為八。有八不可過法，如比丘",
    "T22n1428_060:1009b19": "尼犍度中說。白衣有八法應與作覆鉢：",
    "T22n1428_060:1009b20": "罵謗比丘、作損減、無利益、作無住處、鬪",
    "T22n1428_060:1009b21": "亂比丘、在比丘前毀佛法僧，是為八。比丘",
    "T22n1428_060:1009b22": "有八法令白衣不信：罵謗白衣、作損減、",
    "T22n1428_060:1009b23": "無利益、作無住處、鬪亂白衣、在白衣前",
    "T22n1428_060:1009b24": "毀佛、法、僧，是為八。比丘有是八法，應與作",
    "T22n1428_060:1009b25": "遮不至白衣家羯磨，如上說。有八法應差",
    "T22n1428_060:1009b26": "作使伴：能聞、能說、自解令他解、能受、能持、",
    "T22n1428_060:1009b27": "無失、知好惡、說義趣，是為八。」",
    "T22n1428_060:1009b28": "爾時世尊在瞻婆城伽伽池邊，白月十五日",
    "T22n1428_060:1009b29": "說戒時，於露地坐，與眾僧俱前後圍遶。時",
    "T22n1428_060:1009c01": "有比丘，舉彼比丘見聞疑罪。當舉罪時，彼",
    "T22n1428_060:1009c02": "比丘乃作餘語答，便起瞋恚。佛告諸比丘：",
    "T22n1428_060:1009c03": "「應審定問彼人，彼人於佛法中無所任、",
    "T22n1428_060:1009c04": "無所增長。譬如農夫田苗稊稗參生，苗葉",
    "T22n1428_060:1009c05": "相類不別而為妨害，乃至莠實，方知非穀",
    "T22n1428_060:1009c06": "之異。既知非穀即耘除根本。何以故？恐害",
    "T22n1428_060:1009c07": "善苗故。比丘亦復如是，有惡比丘，行來坐",
    "T22n1428_060:1009c08": "起攝持衣鉢，如善比丘不別，乃至不出",
    "T22n1428_060:1009c09": "罪。時既出其罪，方知比丘中稊稗之異。既",
    "T22n1428_060:1009c10": "知其異，應和合為作滅擯除之。何以故？恐",
    "T22n1428_060:1009c11": "妨善比丘故。譬如農夫治穀當風簁揚，好",
    "T22n1428_060:1009c12": "穀留聚，其下秕𦮽隨風除之。何以故？恐",
    "T22n1428_060:1009c13": "污好穀故。如是惡比丘行來入出，如善比",
    "T22n1428_060:1009c14": "丘不別，乃至不出罪。時既出其罪，方知",
    "T22n1428_060:1009c15": "比丘中秕𦮽穢惡。既知已，應和合為作",
    "T22n1428_060:1009c16": "滅擯除之。譬如有人須木作井欄，從城",
    "T22n1428_060:1009c17": "中出，手捉利斧往彼林中遍扣諸樹。若是",
    "T22n1428_060:1009c18": "實中者其聲貞實，若是空中者其聲虛而",
    "T22n1428_060:1009c19": "㽄。而彼空樹根莖枝葉，如貞實者不異。",
    "T22n1428_060:1009c20": "至於扣時方知內空。既知內空，即便斬伐",
    "T22n1428_060:1009c21": "截落枝葉先去麁朴，然後釿剗細治內外",
    "T22n1428_060:1009c22": "俱淨，以作井欄。如是惡比丘，行來出入攝",
    "T22n1428_060:1009c23": "持衣鉢，威儀如善比丘不異，乃至不出罪。",
    "T22n1428_060:1009c24": "時既出其罪，方知沙門中垢穢稊稗空樹，若",
    "T22n1428_060:1009c25": "知已即應和合作滅擯。何以故？恐妨害善",
    "T22n1428_060:1009c26": "比丘故。」而說偈言：",
    "T22n1428_060:1009c27": "「同住知性行，　　嫉妬憙瞋恚；",
    "T22n1428_060:1009c28": "人中說善語，　　屏處造非法。",
    "T22n1428_060:1009c29": "方便作妄語，　　明者能覺知；",
    "T22n1428_060:1010a01": "稊稗應除棄，　　及以空中樹。",
    "T22n1428_060:1010a02": "自說是沙門，　　虛空應滅擯；",
    "T22n1428_060:1010a03": "已作滅擯竟，　　行惡非法者。",
    "T22n1428_060:1010a04": "清淨者共住，　　當知是光顯；",
    "T22n1428_060:1010a05": "和合共滅擯，　　和合盡苦際。」",
    "T22n1428_060:1010a06": "佛說如是，諸比丘聞，歡喜信樂受持。",
    "T22n1428_060:1010a07": "爾時佛告諸比丘：「我今為汝等說八種惡",
    "T22n1428_060:1010a08": "馬及八種惡人。汝曹諦聽！何等八？或有惡",
    "T22n1428_060:1010a09": "馬授勒與鞭欲令其去，而更觝躓不去；或",
    "T22n1428_060:1010a10": "有惡馬授勒與鞭欲令其去，而反倚傍兩",
    "T22n1428_060:1010a11": "轅而不前進；或有惡馬授勒與鞭欲令",
    "T22n1428_060:1010a12": "其去而顛蹶倒地，既傷其膝又折轅槅；",
    "T22n1428_060:1010a13": "或有惡馬授勒與鞭欲令其去，而更却行",
    "T22n1428_060:1010a14": "不進；或有惡馬授勒與鞭欲令其去，而",
    "T22n1428_060:1010a15": "更趣非道破輪折軸；或有惡馬授勒與",
    "T22n1428_060:1010a16": "鞭欲令其去，不畏御者亦不畏鞭，方便",
    "T22n1428_060:1010a17": "嚙銜𩣺突不可禁制；或有惡馬授勒與",
    "T22n1428_060:1010a18": "鞭欲令其去，而雙脚人立吐沫；或有惡馬",
    "T22n1428_060:1010a19": "授勒與鞭欲令其去，或蹲或臥。是為八。何",
    "T22n1428_060:1010a20": "等是八種惡人？或有比丘舉彼見聞疑罪，",
    "T22n1428_060:1010a21": "而彼比丘便言：『我不憶！我不憶！』猶如惡馬",
    "T22n1428_060:1010a22": "授勒與鞭欲令其去而更觝躓不去，我說",
    "T22n1428_060:1010a23": "此人亦復如是。或有比丘舉彼見聞疑罪，",
    "T22n1428_060:1010a24": "而彼比丘不言犯、不言不犯默然而住，猶",
    "T22n1428_060:1010a25": "如惡馬授勒與鞭欲令其去，倚傍兩轅而",
    "T22n1428_060:1010a26": "不前進，我說此人亦復如是。或有比丘",
    "T22n1428_060:1010a27": "舉彼見聞疑罪，彼作是言：『長老亦自犯是",
    "T22n1428_060:1010a28": "罪，云何能除他罪？』猶如惡馬授勒與鞭欲",
    "T22n1428_060:1010a29": "令其去，而更顛蹶倒地既傷其膝又折轅",
    "T22n1428_060:1010b01": "槅，我說此人亦復如是。或有比丘舉彼見",
    "T22n1428_060:1010b02": "聞疑罪，彼比丘作是言：『長老自癡！猶須人",
    "T22n1428_060:1010b03": "教而欲教我。』猶如惡馬授勒與鞭欲令",
    "T22n1428_060:1010b04": "其去而更却行，我說此人亦復如是。或有",
    "T22n1428_060:1010b05": "比丘舉彼見聞疑罪，而彼便說餘事答反",
    "T22n1428_060:1010b06": "生瞋恚，猶如惡馬授勒與鞭欲令其去，而",
    "T22n1428_060:1010b07": "趣非道折軸破輪，我說此人亦復如是。",
    "T22n1428_060:1010b08": "或有比丘舉彼見聞疑罪，而彼比丘不畏",
    "T22n1428_060:1010b09": "眾僧亦不畏犯，而不受舉罪者語，便捉坐",
    "T22n1428_060:1010b10": "具置肩而去不可呵制，猶如惡馬授勒",
    "T22n1428_060:1010b11": "與鞭欲令其去，而不畏御者亦不畏鞭",
    "T22n1428_060:1010b12": "嚙銜𩣺突不可禁制，我說此人亦復如",
    "T22n1428_060:1010b13": "是。或有比丘舉彼見聞疑罪，而彼比丘左",
    "T22n1428_060:1010b14": "抄欝多羅僧，在僧中舉手大語：『乃令汝等",
    "T22n1428_060:1010b15": "教授我耶？』猶如惡馬授勒與鞭欲令其",
    "T22n1428_060:1010b16": "去，而更雙脚人立吐沫，我說此人亦復如",
    "T22n1428_060:1010b17": "是。或有比丘舉彼見聞疑罪，彼比丘言：『長",
    "T22n1428_060:1010b18": "老亦不與我衣鉢臥具醫藥，何故教我？』彼",
    "T22n1428_060:1010b19": "即捨戒取於下道，至諸比丘所作是言：『大",
    "T22n1428_060:1010b20": "德！我已休道，於意快耶？』猶如惡馬授勒與",
    "T22n1428_060:1010b21": "鞭欲令其去而更蹲臥，我說此人亦復如",
    "T22n1428_060:1010b22": "是。是為八種惡人。我已說八種惡馬、八種",
    "T22n1428_060:1010b23": "惡人，世尊所應慈愍諸弟子，我已具說，汝",
    "T22n1428_060:1010b24": "今當住在空處樹下修習禪定，莫為放逸",
    "T22n1428_060:1010b25": "後致悔恨，此是我教誡。」佛說如是，諸比丘",
    "T22n1428_060:1010b26": "聞，歡喜信樂受持。",
    "T22n1428_060:1010b27": "爾時世尊在拘薩羅國，與千二百五十比丘",
    "T22n1428_060:1010b28": "俱人間遊行，於中道見有大聚火熾然，見",
    "T22n1428_060:1010b29": "已即下道，在一樹下敷座而坐，告諸比丘：",
    "T22n1428_060:1010c01": "「汝等見彼大聚火熾然不？若使有人捉彼",
    "T22n1428_060:1010c02": "火捫摸嗚之，即燒其皮肉筋骨消盡。若復",
    "T22n1428_060:1010c03": "有人，捉剎利女、婆羅門女、毘舍女、首陀羅",
    "T22n1428_060:1010c04": "女捫摸嗚之，如是二事何者為善？」諸比丘",
    "T22n1428_060:1010c05": "白佛：「大德！若捉彼剎利等女捫摸嗚之，此",
    "T22n1428_060:1010c06": "事為善。何以故？若捉火即燒爛皮肉筋骨",
    "T22n1428_060:1010c07": "消盡，得大苦痛不可堪耐。」佛告諸比丘：「我",
    "T22n1428_060:1010c08": "今告汝！寧捉此火捫摸嗚之，燒其皮肉筋",
    "T22n1428_060:1010c09": "骨消盡，此事為善。何以故？不以此因墮三",
    "T22n1428_060:1010c10": "惡道。若非沙門自言是沙門，非淨行自言",
    "T22n1428_060:1010c11": "是淨行，破戒行惡，都無持戒威儀，邪見覆",
    "T22n1428_060:1010c12": "處作罪，內空腐爛外現完淨，食人信施，以",
    "T22n1428_060:1010c13": "不消信施故，墮三惡道長夜受苦。是故",
    "T22n1428_060:1010c14": "應當持淨戒食人信施，飲食衣服臥具醫",
    "T22n1428_060:1010c15": "藥一切所須，能令施主得大果報，所為出家",
    "T22n1428_060:1010c16": "作沙門亦得成就。「汝等比丘！寧以熱戟",
    "T22n1428_060:1010c17": "刺脚，當受信樂善男子善女人接足作禮",
    "T22n1428_060:1010c18": "耶？如是二事何者為善？」諸比丘白佛言：「寧",
    "T22n1428_060:1010c19": "受信樂善男子善女人接足作禮。何以故？熱",
    "T22n1428_060:1010c20": "戟刺脚受大苦痛故。」佛告諸比丘：「我今告",
    "T22n1428_060:1010c21": "汝寧以熱戟刺脚。何以故？不以此因墮",
    "T22n1428_060:1010c22": "三惡道。若非沙門自言是沙門，非淨行自",
    "T22n1428_060:1010c23": "言是淨行。破戒行惡，都無持戒威儀，邪見",
    "T22n1428_060:1010c24": "覆處作罪，內空腐爛外現完淨，食人信施，",
    "T22n1428_060:1010c25": "以不消信施故，墮三惡道長夜受苦。是",
    "T22n1428_060:1010c26": "故當持淨戒食人信施，乃至一切所須如",
    "T22n1428_060:1010c27": "上說，令施者得大果報，所為出家作沙門",
    "T22n1428_060:1010c28": "亦得成就。「汝等比丘，寧以熱斧自斬其身",
    "T22n1428_060:1010c29": "首，當受信樂善男子善女人手捫摸身耶？",
    "T22n1428_060:1011a01": "如是二事何者為善？」諸比丘白佛言：「大德！",
    "T22n1428_060:1011a02": "寧受信樂善男子善女人手捫摸身。何以故？",
    "T22n1428_060:1011a03": "熱斧斬身首受大苦痛故。」「我今告汝！寧",
    "T22n1428_060:1011a04": "以熱斧自斬其身首，此事為善。何以故？",
    "T22n1428_060:1011a05": "不以此因墮三惡道，餘如上句說。「比丘汝",
    "T22n1428_060:1011a06": "等，寧以熱鐵為衣燒爛身盡，當受著信",
    "T22n1428_060:1011a07": "樂善男子善女人種種好衣。如是二事何者",
    "T22n1428_060:1011a08": "為善？」諸比丘白佛言：「大德寧受彼種種好",
    "T22n1428_060:1011a09": "衣。何以故？熱鐵衣燒身受大苦痛故。」佛告",
    "T22n1428_060:1011a10": "諸比丘：「我今語汝！寧以熱鐵為衣燒身。何",
    "T22n1428_060:1011a11": "以故？不以此因墮三惡道，餘如上句說。「比",
    "T22n1428_060:1011a12": "丘汝等，寧吞熱鐵丸燒爛五藏從下而",
    "T22n1428_060:1011a13": "出，當受信樂善男子善女人飲食供養耶？",
    "T22n1428_060:1011a14": "如是二事何者為善？」諸比丘言：「寧受彼飲",
    "T22n1428_060:1011a15": "食供養。何以故？吞熱鐵丸受大苦痛故。」",
    "T22n1428_060:1011a16": "佛告諸比丘：「我今告汝，寧吞熱鐵丸。何以",
    "T22n1428_060:1011a17": "故？不以此因墮三惡道，餘如上句說。受",
    "T22n1428_060:1011a18": "種種粥亦如是。「汝等比丘，寧在熱鐵床上",
    "T22n1428_060:1011a19": "坐自燒身燋爛，當受信樂善男子善女人種",
    "T22n1428_060:1011a20": "種好床臥具在上耶？如是二事何者為善？」",
    "T22n1428_060:1011a21": "諸比丘白佛言：「寧受彼種種好床臥具。何以",
    "T22n1428_060:1011a22": "故？熱鐵床上自燒身燋爛受大苦痛故。」佛",
    "T22n1428_060:1011a23": "告諸比丘：「我今語汝，寧受熱鐵床上坐臥",
    "T22n1428_060:1011a24": "燒身。何以故？不以此因墮三惡道，餘如",
    "T22n1428_060:1011a25": "上句說。「汝等比丘，寧在熱鐵屋中住燒身，",
    "T22n1428_060:1011a26": "當受信樂善男子善女人房舍在中止宿",
    "T22n1428_060:1011a27": "耶？如是二事何者為善？」諸比丘白佛：「寧受",
    "T22n1428_060:1011a28": "彼房舍止宿。何以故？在彼熱鐵房中受大",
    "T22n1428_060:1011a29": "苦痛故。」「我今告汝！寧在彼熱鐵房中燒身",
    "T22n1428_060:1011b01": "爛盡。何以故？不以此因緣墮三惡道，餘如",
    "T22n1428_060:1011b02": "上句說。」爾時世尊說此語時、六十比丘沸血",
    "T22n1428_060:1011b03": "從面孔出、六十比丘捨戒休道、六十比丘",
    "T22n1428_060:1011b04": "得無漏心解脫。有眾多比丘，遠塵離垢得",
    "T22n1428_060:1011b05": "法眼淨。「白衣家有九法，未作檀越不應作，",
    "T22n1428_060:1011b06": "若至其家不應坐。何等九？見比丘不憙",
    "T22n1428_060:1011b07": "起立、不憙作禮、不憙請比丘坐、不憙比",
    "T22n1428_060:1011b08": "丘坐、設有所說而不受、若有衣服飲食所",
    "T22n1428_060:1011b09": "須之具輕慢比丘而不與、若多有而少與、",
    "T22n1428_060:1011b10": "若有精細而與麁惡、或不恭敬與，是為九",
    "T22n1428_060:1011b11": "法不應往白衣家。復有九法未作檀越",
    "T22n1428_060:1011b12": "應為檀越，已作應往坐反上句是。「有九不如法",
    "T22n1428_060:1011b13": "遮說戒：遮無根破戒作遮、不作遮、作、不作，",
    "T22n1428_060:1011b14": "破見破威儀亦如是，是為九。有九如法遮",
    "T22n1428_060:1011b15": "說戒反上句是。「有九語捨戒：捨佛、捨法、捨僧、捨",
    "T22n1428_060:1011b16": "和尚、捨同和尚、捨阿闍梨、捨同阿闍梨、",
    "T22n1428_060:1011b17": "捨諸梵行、捨戒，是為九。如是九九為句，",
    "T22n1428_060:1011b18": "乃至非沙門釋種子亦如是。「如來出世，見",
    "T22n1428_060:1011b19": "有過失故，以九利義，為諸比丘制戒：攝",
    "T22n1428_060:1011b20": "取於僧，乃至斷未來有漏，是為九。如來出",
    "T22n1428_060:1011b21": "世，見有過失故，以九利義，為諸比丘制",
    "T22n1428_060:1011b22": "呵責羯磨：從攝取於僧，乃至斷未來有漏，",
    "T22n1428_060:1011b23": "是為九，乃至七滅諍亦如是。「有十種衣：拘",
    "T22n1428_060:1011b24": "奢衣、劫貝衣、欽跋羅衣、芻摩衣、叉摩衣、舍㝹衣、",
    "T22n1428_060:1011b25": "麻衣、翅夷羅衣、拘遮羅衣、差羅波尼衣，是十",
    "T22n1428_060:1011b26": "種衣，應染作袈裟色。「衣持有十種：糞掃衣、",
    "T22n1428_060:1011b27": "牛嚼衣、鼠嚙衣、燒衣、月水衣、初產衣、神廟衣、",
    "T22n1428_060:1011b28": "塚間衣、願衣、立王衣、往還衣，是為十。「有十非",
    "T22n1428_060:1011b29": "法遮說戒：非波羅夷、不入波羅夷說中、非",
    "T22n1428_060:1011c01": "捨戒、不入捨戒說中、隨如法僧要、如法僧",
    "T22n1428_060:1011c02": "要不呵、不隨如法僧要呵說中、不見不聞不",
    "T22n1428_060:1011c03": "疑破戒、不見不聞不疑破見、不見不聞不疑",
    "T22n1428_060:1011c04": "破威儀，是為十。有十如法遮說戒反上句是。復",
    "T22n1428_060:1011c05": "有十非法遮說戒：不犯邊罪、不入邊罪說",
    "T22n1428_060:1011c06": "中、不犯比丘尼、不入犯比丘尼說中、不賊",
    "T22n1428_060:1011c07": "心受戒、不入賊心受戒說中、不破二道、不",
    "T22n1428_060:1011c08": "入破二道說中、非黃門、不入黃門說中，是",
    "T22n1428_060:1011c09": "為十。有十如法遮說戒反上句是。「有十法應差",
    "T22n1428_060:1011c10": "教授比丘尼：具持二百五十戒、多聞、廣誦",
    "T22n1428_060:1011c11": "二部戒毘尼、善巧語言辯說了了、大姓出家",
    "T22n1428_060:1011c12": "剎利婆羅門居士、形貌端政、比丘尼恭敬、",
    "T22n1428_060:1011c13": "堪任為比丘尼說法令得歡喜、不為佛故",
    "T22n1428_060:1011c14": "出家著袈裟而犯重罪、若二十臘若過二",
    "T22n1428_060:1011c15": "十臘，是為十。」爾時佛告優波離：「汝等莫數",
    "T22n1428_060:1011c16": "舉他比丘罪。何以故？若身威儀不清淨，舉",
    "T22n1428_060:1011c17": "他比丘罪，即生彼語言：『長老先自淨身威",
    "T22n1428_060:1011c18": "儀。』優波離！若比丘身威儀清淨，不生他語。",
    "T22n1428_060:1011c19": "若言不清淨、命不清淨、不多聞、不廣誦二",
    "T22n1428_060:1011c20": "部毘尼亦如是如上五五法中說。復次優波離！舉",
    "T22n1428_060:1011c21": "他比丘復應修習五法：以時不以非時、",
    "T22n1428_060:1011c22": "以實不以不實、利益不以損減、柔軟不",
    "T22n1428_060:1011c23": "以麁獷、慈心不以瞋恚。優波離！舉他比",
    "T22n1428_060:1011c24": "丘，有此十法然後應舉。「有十非法受籌：不",
    "T22n1428_060:1011c25": "解事受籌、不與共如法者受籌、欲令非法",
    "T22n1428_060:1011c26": "者多受籌、知有多非法者而受籌、欲令僧",
    "T22n1428_060:1011c27": "破受籌、知僧欲破受籌、以小罪受籌、不",
    "T22n1428_060:1011c28": "如所見受籌、非法受籌、別眾受籌，是為十。",
    "T22n1428_060:1011c29": "有十如法受籌反上句是。「如來出世，見有過失",
    "T22n1428_060:1012a01": "故，以十義為諸比丘制戒：從攝取於僧，",
    "T22n1428_060:1012a02": "乃至正法久住，是為十。「有十種人不應禮：",
    "T22n1428_060:1012a03": "自言犯邊罪、犯比丘尼、賊心受戒、破二道、黃",
    "T22n1428_060:1012a04": "門、殺父、殺母、殺阿羅漢、破僧、惡心出佛身",
    "T22n1428_060:1012a05": "血，是為十。「比丘有十種威儀不應禮：大行",
    "T22n1428_060:1012a06": "時、小行時、若裸身、若剃髮、若說法、若嚼楊枝、",
    "T22n1428_060:1012a07": "若洗口、若飲、若食、若噉菓，是為十。「飲酒有十",
    "T22n1428_060:1012a08": "過失：令色惡、少力、眼不明、喜現瞋、失財、增",
    "T22n1428_060:1012a09": "病、起鬪諍、有惡名流布、無智慧、死墮地",
    "T22n1428_060:1012a10": "獄，是為十。「出家人入王宮至婇女間，有",
    "T22n1428_060:1012a11": "十過失：若王與夫人和合時，比丘入宮至",
    "T22n1428_060:1012a12": "婇女間，夫人見比丘笑、比丘見夫人亦笑。",
    "T22n1428_060:1012a13": "王作是意言：『比丘若已作是事、若當作",
    "T22n1428_060:1012a14": "此。』是出家人入王宮婇女間初過失。復次",
    "T22n1428_060:1012a15": "若王醉時，與夫人和合不憶，後夫人有",
    "T22n1428_060:1012a16": "娠，王作是意言：『比丘來入宮，是比丘所",
    "T22n1428_060:1012a17": "為。』是為第二過失。復次王太子欲反殺王，",
    "T22n1428_060:1012a18": "王作是意：『比丘來入我宮內，是其所教。』是",
    "T22n1428_060:1012a19": "第三過失。復次王在內，祕密之言以聞於",
    "T22n1428_060:1012a20": "外，王作是念：『比丘來入我宮內，是其所傳。』",
    "T22n1428_060:1012a21": "是第四過失。復次王若失寶若似寶，王作",
    "T22n1428_060:1012a22": "是意：『比丘來入我宮內，是其取去。』是第五過",
    "T22n1428_060:1012a23": "失。復次王或以賤人在高位處，外不喜者",
    "T22n1428_060:1012a24": "作是言：『比丘入宮，是其所作。』是為第六過",
    "T22n1428_060:1012a25": "失。復次王或以高位者處在下職，外不喜",
    "T22n1428_060:1012a26": "者作是言：『比丘入宮，是其所作。』是第七過",
    "T22n1428_060:1012a27": "失。復次無事因緣，非時王集四部兵，其不",
    "T22n1428_060:1012a28": "喜者作是言：『比丘入宮，是其所作。』是為第",
    "T22n1428_060:1012a29": "八過失。復次王或集兵，中路而還，其不喜",
    "T22n1428_060:1012b01": "者作是言：『比丘入宮，是其所作。』是為第九",
    "T22n1428_060:1012b02": "過失。復次若王在宮婇女間，出好象馬端",
    "T22n1428_060:1012b03": "政女人，見則心生愛著非比丘法。是為第",
    "T22n1428_060:1012b04": "十過失。「有十法不應授人大戒：不能教",
    "T22n1428_060:1012b05": "弟子增戒、增心、增慧學、增威儀、增淨行、增波羅",
    "T22n1428_060:1012b06": "提木叉學、不能教捨惡見令住善見、弟",
    "T22n1428_060:1012b07": "子不樂住處不能移至樂處、若有疑悔",
    "T22n1428_060:1012b08": "生不能如法如毘尼開解決斷、若不滿",
    "T22n1428_060:1012b09": "十臘，是為十。有十法應授人大戒反上句是。",
    "T22n1428_060:1012b10": "有十法不應授人大戒：不具持二百五十",
    "T22n1428_060:1012b11": "戒、不多聞、不能教弟子阿毘曇毘尼、不能",
    "T22n1428_060:1012b12": "教捨惡見住善見、不知波羅提木叉、不",
    "T22n1428_060:1012b13": "知波羅提木叉說、不知布薩、不知布薩羯",
    "T22n1428_060:1012b14": "磨、若不滿十臘，是為十。有十法應授人",
    "T22n1428_060:1012b15": "大戒反上句是。「有十法不應差別處斷事：不具",
    "T22n1428_060:1012b16": "持二百五十戒、不多聞、不廣誦二部戒、不",
    "T22n1428_060:1012b17": "善巧語言令人開解、不能問答教呵如法滅",
    "T22n1428_060:1012b18": "擯令得歡喜、設有諍起不善能滅、不知",
    "T22n1428_060:1012b19": "波羅提木叉、不知波羅提木叉說、不知布",
    "T22n1428_060:1012b20": "薩、不知布薩羯磨，是為十。有十法應差別",
    "T22n1428_060:1012b21": "處斷事反上句是。有十法不應差別處斷事：六句",
    "T22n1428_060:1012b22": "如上，不解斷了鬪諍事、不知諍起、不知",
    "T22n1428_060:1012b23": "諍滅、不知趣滅諍道，是為十。有十法應差",
    "T22n1428_060:1012b24": "別處斷事反上句是。有十法不應差別處斷事：六",
    "T22n1428_060:1012b25": "句如上，有愛、有恚、有怖、有癡。是為十。有十",
    "T22n1428_060:1012b26": "法應差別處斷事反上句是。」時阿難從坐起，偏",
    "T22n1428_060:1012b27": "露右肩、右膝著地，合掌白佛言：「大德！以何",
    "T22n1428_060:1012b28": "因緣令僧未有諍事而生諍事、已有諍",
    "T22n1428_060:1012b29": "事而不除滅？」佛告阿難：「舉他比丘，不犯言",
    "T22n1428_060:1012c01": "犯、犯言不犯、輕言重、重言輕、非法說法、",
    "T22n1428_060:1012c02": "法說非法、非毘尼說毘尼、是毘尼說非毘",
    "T22n1428_060:1012c03": "尼、非制而制、是制而斷。以此因緣令僧",
    "T22n1428_060:1012c04": "未生諍事而生諍事、已有諍事而不除",
    "T22n1428_060:1012c05": "滅。」阿難復問佛言：「大德！以何因緣令僧",
    "T22n1428_060:1012c06": "未有諍事而不生諍、已有諍事而得",
    "T22n1428_060:1012c07": "除滅？」佛答阿難反上句是。佛告阿難：「有十種",
    "T22n1428_060:1012c08": "諍根應當知之，善作方便令得除滅。何",
    "T22n1428_060:1012c09": "等十？反上句是」時優波離從坐起，偏露右肩、右",
    "T22n1428_060:1012c10": "膝著地，合掌白佛言：「大德！說言破僧者，齊",
    "T22n1428_060:1012c11": "幾名為破僧？誰破和合僧？」佛答：「十事如上",
    "T22n1428_060:1012c12": "句，以此十事求索伴黨，若教他求，別部說",
    "T22n1428_060:1012c13": "戒、布薩、羯磨，齊是為破僧，名為破和合僧。」",
    "T22n1428_060:1012c14": "優波離問和合僧反上句是。「有十一語：捨戒、捨佛、",
    "T22n1428_060:1012c15": "捨法、捨僧、捨和尚捨、同和尚、捨阿闍梨、",
    "T22n1428_060:1012c16": "捨同阿闍梨、捨淨行比丘、捨波羅提木叉、",
    "T22n1428_060:1012c17": "捨毘尼、捨學事，是為十一。如是十一為",
    "T22n1428_060:1012c18": "句，乃至非沙門釋子亦如是。」",
    "T22n1428_060:1012c19": "爾時世尊在不尸城林中，告諸比丘言：「若",
    "T22n1428_060:1012c20": "比丘所在之處，莫鬪諍、共相罵詈、口出刀劍、",
    "T22n1428_060:1012c21": "互求長短，憶之不樂，況能住彼？汝等決定",
    "T22n1428_060:1012c22": "應知三法疾滅，應知三法增長。何等三？念",
    "T22n1428_060:1012c23": "出離、念無瞋恚、念無嫉妬，此三事疾斷滅。",
    "T22n1428_060:1012c24": "何等三法遂增長？貪欲念、瞋恚念、嫉妬念，此",
    "T22n1428_060:1012c25": "三法增長。是故所在之處，若鬪諍、共相罵詈、",
    "T22n1428_060:1012c26": "口出刀劍、互求長短，憶之不樂，況能住",
    "T22n1428_060:1012c27": "彼？是故汝等，決定應知三法損減、三法增",
    "T22n1428_060:1012c28": "長。若比丘所在之處不共鬪諍反上句是。其有",
    "T22n1428_060:1012c29": "鬪諍，二俱不忍，心懷垢穢，互相憎害，增長",
    "T22n1428_060:1013a01": "瞋恚，不善調伏，不相受教，亦失恭敬。當知",
    "T22n1428_060:1013a02": "此諍轉增堅固，不得如法、如律、如佛所教",
    "T22n1428_060:1013a03": "而滅。若比丘鬪諍，彼此俱忍，心不懷垢穢，",
    "T22n1428_060:1013a04": "不相憎害，不增長瞋恚而善調伏，更相受",
    "T22n1428_060:1013a05": "教，不失恭敬。當知此諍而不堅固，得如",
    "T22n1428_060:1013a06": "法、如律、如佛所教而滅。若比丘共諍，二俱不",
    "T22n1428_060:1013a07": "忍，心懷垢穢，互相憎害，增長瞋恚，而不",
    "T22n1428_060:1013a08": "善調伏，不相受教亦失恭敬。若諍事起時，",
    "T22n1428_060:1013a09": "不以七滅諍一一法而滅諍事者，當知此",
    "T22n1428_060:1013a10": "諍轉復增長堅固，不得如法、如律、如佛所",
    "T22n1428_060:1013a11": "教而滅。若諍如法得滅者反上句是。若比丘鬪",
    "T22n1428_060:1013a12": "諍，不與上中下座平宜其事，則不入修",
    "T22n1428_060:1013a13": "妬路、毘尼法律不與相應。若諍事起時，不",
    "T22n1428_060:1013a14": "以七滅諍法一一滅者，當知此諍而致增",
    "T22n1428_060:1013a15": "長堅固，不得如法、如律、如佛所教而滅。若",
    "T22n1428_060:1013a16": "諍事如法得滅反上句是。若不與持法、持律、持摩",
    "T22n1428_060:1013a17": "夷者共平宜諍事，諍事增長亦如上句說。",
    "T22n1428_060:1013a18": "若諍事如法滅亦如上句是。」",
    "T22n1428_060:1013a19": "爾時世尊告優波離：「汝等莫數舉他比丘",
    "T22n1428_060:1013a20": "罪。何以故？若舉他罪，身不清淨，口不清淨，",
    "T22n1428_060:1013a21": "即生他語：『長老！先自淨身口威儀。』優波離！",
    "T22n1428_060:1013a22": "若比丘身口清淨，不生他語。復次優波離！",
    "T22n1428_060:1013a23": "舉他比丘，命不清淨、寡聞、不誦修多羅，",
    "T22n1428_060:1013a24": "若舉他罪，即生他語：『長老！先自清淨其命，",
    "T22n1428_060:1013a25": "誦修多羅。』若優波離！舉他比丘，命清淨、多",
    "T22n1428_060:1013a26": "聞誦修多羅，不生他語。復次優波離！舉他",
    "T22n1428_060:1013a27": "比丘，不多聞、不知毘尼、言不辯了喻若",
    "T22n1428_060:1013a28": "白羊，若舉他罪，則生他語：『長老！先學毘尼",
    "T22n1428_060:1013a29": "學語。』若優波離！舉他比丘，多聞、誦毘尼、語",
    "T22n1428_060:1013b01": "言了了，則不生他語。是故優波離！比丘應",
    "T22n1428_060:1013b02": "作是知，若此比丘有愛恭敬於我者則應",
    "T22n1428_060:1013b03": "舉罪，無愛有恭敬應舉，無恭敬有愛",
    "T22n1428_060:1013b04": "應舉，若無愛無恭敬能令捨惡就善應",
    "T22n1428_060:1013b05": "舉。若無愛無恭敬亦不能令捨惡行",
    "T22n1428_060:1013b06": "善，而彼有所重比丘尊敬信樂者能令捨",
    "T22n1428_060:1013b07": "惡行善應舉。若無愛無恭敬不能令捨",
    "T22n1428_060:1013b08": "惡行善，復無有所重比丘尊敬信樂者不",
    "T22n1428_060:1013b09": "能令捨惡行善。優波離！僧即應都捨置驅",
    "T22n1428_060:1013b10": "棄，語言：『長老！隨汝所去處，彼當為汝作舉、",
    "T22n1428_060:1013b11": "作憶念、作自言、遮阿㝹婆陀、遮說戒、遮",
    "T22n1428_060:1013b12": "自恣。』譬如調馬師惡馬難調，即合韁杙驅",
    "T22n1428_060:1013b13": "棄。此比丘亦復如是，如是人不應先從其",
    "T22n1428_060:1013b14": "求聽，此即是聽。」佛說如是，優波離聞，歡喜",
    "T22n1428_060:1013b15": "信樂受持。",
    "T22n1428_060:1013b16": "優波離問佛言：「大德！為比丘起事以幾法？」",
    "T22n1428_060:1013b17": "佛答言：「為比丘起事以三事：破戒、破見、破",
    "T22n1428_060:1013b18": "威儀。」優波離復問：「以此三事起事，復以幾",
    "T22n1428_060:1013b19": "法為作舉？」佛言：「以三事舉：見、聞、疑。」優波離",
    "T22n1428_060:1013b20": "復問：「以三事起事，以三法作舉，應內有",
    "T22n1428_060:1013b21": "幾法然後舉？」佛言：「內有五法應作舉如上說以",
    "T22n1428_060:1013b22": "時不以非時，如是五法。」",
    "T22n1428_060:1013b23": "爾時世尊在跋闍國池水邊，告諸比丘：「汝等",
    "T22n1428_060:1013b24": "謂我為衣服、飲食、疾病醫藥、床臥具而說法",
    "T22n1428_060:1013b25": "耶？」諸比丘白佛言：「大德！我等不敢生如是",
    "T22n1428_060:1013b26": "意，謂世尊為衣服乃至臥具故而說法。」佛",
    "T22n1428_060:1013b27": "言：「若不以是，為作何心？」諸比丘答言：「我等",
    "T22n1428_060:1013b28": "作如是意：『世尊慈念眾生故，而為說法。』」佛",
    "T22n1428_060:1013b29": "言：「汝等若實有如是心者，我所覺悟證知",
    "T22n1428_060:1013c01": "之法：四念處、四正勤、四神足、四禪、五根、五力、",
    "T22n1428_060:1013c02": "七覺意、八聖道，應歡喜和合修學。若歡喜",
    "T22n1428_060:1013c03": "和合修學有餘比丘犯戒，不應疾疾舉，應",
    "T22n1428_060:1013c04": "自觀察不令自惱，亦不令害人。彼犯罪",
    "T22n1428_060:1013c05": "者，若不喜瞋恚、不結怨嫌、不難覺悟，自",
    "T22n1428_060:1013c06": "能除罪，能捨不善住於善法。若作如是，",
    "T22n1428_060:1013c07": "復應量宜，若自惱已，然不害彼人。彼有罪",
    "T22n1428_060:1013c08": "者，不喜瞋恚難悟，疾能除罪，能捨不善，住",
    "T22n1428_060:1013c09": "於善法。彼比丘應作是念：『我得少惱，於彼",
    "T22n1428_060:1013c10": "無害，有愛利益，能令捨不善住於善法。』",
    "T22n1428_060:1013c11": "則應舉罪。比丘作是念：『我舉他罪，當得",
    "T22n1428_060:1013c12": "自惱，然不害彼。彼有罪者，喜瞋恚易得",
    "T22n1428_060:1013c13": "解悟，能疾捨罪。』餘如上說。比丘復作是念：",
    "T22n1428_060:1013c14": "『若舉他罪，於我得惱害。彼有罪者，喜瞋恚",
    "T22n1428_060:1013c15": "難可解悟，不疾捨罪。若我舉罪為作憶",
    "T22n1428_060:1013c16": "念，當以餘外語答我而生瞋恚。』如是人便",
    "T22n1428_060:1013c17": "應捨置，不須復舉。如是比丘和合歡喜，於",
    "T22n1428_060:1013c18": "阿毘曇中種種諍語，應語言：『諸長老！所說",
    "T22n1428_060:1013c19": "文義相應，不應共諍。』有餘比丘人所信用",
    "T22n1428_060:1013c20": "其言者，應語言：『長老所說文義相應，不",
    "T22n1428_060:1013c21": "應共諍。』復更有餘比丘人所信用言者，",
    "T22n1428_060:1013c22": "亦應語如是語，復作是言：『長老所說文",
    "T22n1428_060:1013c23": "異義同，此是小事耳，莫共鬪諍。』若有多人",
    "T22n1428_060:1013c24": "所信信用其言者，應語如是言。復更有",
    "T22n1428_060:1013c25": "多人信用言者，亦應語如是言。復作是言：",
    "T22n1428_060:1013c26": "『長老所說文同義異亦如是。』復作如是語：",
    "T22n1428_060:1013c27": "『長老！所說文義俱異，莫共鬪諍。』有多人信",
    "T22n1428_060:1013c28": "用言者，應語如是言。復更有信用言者，",
    "T22n1428_060:1013c29": "亦應語如是言。若作如是和合眾僧有諍",
    "T22n1428_060:1014a01": "事起，應和合共集。共集已，應作如是觀察，",
    "T22n1428_060:1014a02": "若共鬪諍於沙門法作留難不？汝謂云何？",
    "T22n1428_060:1014a03": "餘比丘見正理者，應作是言：『鬪諍法於沙",
    "T22n1428_060:1014a04": "門法即是留難。』復問言：『若有見者是可呵",
    "T22n1428_060:1014a05": "不？』彼言：『我意謂於沙門法作留難即是可",
    "T22n1428_060:1014a06": "呵。』復問言：『若於沙門法作留難是可呵法，",
    "T22n1428_060:1014a07": "能進善根得沙門果不？』有見正理比丘",
    "T22n1428_060:1014a08": "言：『我意謂可呵不能進善根不能得沙",
    "T22n1428_060:1014a09": "門果。』若作如是諍事滅者，應語彼比丘",
    "T22n1428_060:1014a10": "言：『汝為我等滅此諍事。』彼比丘應答言：『我",
    "T22n1428_060:1014a11": "不知他心，但於佛所有信樂，世尊以時",
    "T22n1428_060:1014a12": "為我說法，最上勝妙開示善惡，如我從世",
    "T22n1428_060:1014a13": "尊所聞如是法，今為汝說。』若彼比丘聞已，",
    "T22n1428_060:1014a14": "便捨諍事。比丘作如是說時，不自高己亦",
    "T22n1428_060:1014a15": "不下人，如是餘比丘無有能呵者。」佛說",
    "T22n1428_060:1014a16": "如是，諸比丘聞，歡喜信樂受持。",
    "T22n1428_060:1014a17": "「有十三種人，未受大戒不應受，若受應",
    "T22n1428_060:1014a18": "作滅擯：自言犯邊罪、犯比丘尼、賊心受戒、",
    "T22n1428_060:1014a19": "破二道、黃門、殺父、殺母、殺阿羅漢、破僧、惡",
    "T22n1428_060:1014a20": "心出佛身血、非人、畜生、二根。是為十三種人，",
    "T22n1428_060:1014a21": "未受大戒不應受，若受應滅擯。」爾時佛告",
    "T22n1428_060:1014a22": "優波離：「汝等莫數舉他比丘罪。何以故？若",
    "T22n1428_060:1014a23": "比丘數舉他罪，身不清淨則生他語：『長老",
    "T22n1428_060:1014a24": "先自淨身。』若舉他比丘身清淨，不生他語。",
    "T22n1428_060:1014a25": "如是口不清淨、命不清淨、不多聞、不誦",
    "T22n1428_060:1014a26": "毘尼、不觀修多羅、言不辯了喻若白羊、",
    "T22n1428_060:1014a27": "於善比丘身業無慈亦如是。復次優波離！",
    "T22n1428_060:1014a28": "若比丘欲出他罪，不令有罪，有犯便舉、",
    "T22n1428_060:1014a29": "不犯不舉。取彼比丘自言，與作自言，善能",
    "T22n1428_060:1014b01": "言說辯了有利益。復次優波離！舉他比丘，復",
    "T22n1428_060:1014b02": "應有五法，以時不以非時如是五法如上說。",
    "T22n1428_060:1014b03": "「優波離！若比丘有此十七法應舉他罪。有",
    "T22n1428_060:1014b04": "二十二法不應授人大戒：不知法不知",
    "T22n1428_060:1014b05": "非法，乃至不知說不說、不知可懺罪、不",
    "T22n1428_060:1014b06": "知不可懺罪、不知懺悔、不知懺悔清淨，",
    "T22n1428_060:1014b07": "有是二十二法不應授人大戒。有二十二",
    "T22n1428_060:1014b08": "法應授人大戒反上句是。」爾時佛告諸比丘：「以",
    "T22n1428_060:1014b09": "二十二種行，知是平斷事人：具持二百五",
    "T22n1428_060:1014b10": "十戒、多聞善解阿毘曇毘尼、不與人諍亦",
    "T22n1428_060:1014b11": "不堅住此事、應呵者呵然後住、應教教然",
    "T22n1428_060:1014b12": "後住、應滅擯滅擯然後住、不愛不恚不怖不",
    "T22n1428_060:1014b13": "癡、不受此部飲食、亦不受彼部飲食、不",
    "T22n1428_060:1014b14": "受此部衣鉢坐具針筒、亦不受彼部衣鉢",
    "T22n1428_060:1014b15": "坐具針筒、不供給此部、亦不供給彼部、不",
    "T22n1428_060:1014b16": "共此部入村、亦不共彼部入村、不與作",
    "T22n1428_060:1014b17": "期要、亦不至彼後來後坐，有此二十二種",
    "T22n1428_060:1014b18": "知是平斷事人。」佛說如是，諸比丘聞，歡喜",
    "T22n1428_060:1014b19": "信樂受持。毘尼增一具足竟",
    "T22n1428_060:1014b20": "四分律卷第六十"
}