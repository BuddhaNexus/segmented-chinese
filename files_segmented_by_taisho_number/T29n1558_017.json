{
    "T29n1558_017:0088b23": "5阿毘達磨俱舍論卷第十七",
    "T29n1558_017:0088b25": "尊者世親造",
    "T29n1558_017:0088b26": "三藏法師玄奘奉　詔譯",
    "T29n1558_017:0088b27": "分別業品第四之五",
    "T29n1558_017:0088b28": "如是已辯十業道相。依何義名業道？頌曰：",
    "T29n1558_017:0088b29": "此中三唯道，　　七業亦道故。",
    "T29n1558_017:0088c01": "論曰：十業道中後三唯道，業之道故立業道",
    "T29n1558_017:0088c02": "名。彼相應思說名為業，彼轉故轉、彼行故",
    "T29n1558_017:0088c03": "行，如彼勢力而造作故。前七是業，身語業",
    "T29n1558_017:0088c04": "故，亦業之道，思所遊故。由能等起身語",
    "T29n1558_017:0088c05": "業思，託身語業為境轉故。業業之道立",
    "T29n1558_017:0088c06": "業道名，故於此中言業道者，具顯業道",
    "T29n1558_017:0088c07": "業業道義。雖不同類而一為餘，於世典",
    "T29n1558_017:0088c08": "中俱極成故。離殺等七、無貪等三立業道",
    "T29n1558_017:0088c09": "名，類此應釋。此加行後起，何緣非業道？為",
    "T29n1558_017:0088c10": "此依此彼方轉故。又前說此攝麁品故。又",
    "T29n1558_017:0088c11": "若由此有減有增，令內外物有增有減，立",
    "T29n1558_017:0088c12": "為業道，異此不然。譬喻論師執貪瞋等即",
    "T29n1558_017:0088c13": "是意業，依何義釋彼名業道？應問彼師。",
    "T29n1558_017:0088c14": "然亦可言：彼是意業惡趣道故立業道名，",
    "T29n1558_017:0088c15": "或互相乘皆名業道。如是所說十惡業道，皆",
    "T29n1558_017:0088c16": "與善法現起相違。諸斷善根由何業道？斷",
    "T29n1558_017:0088c17": "續善相差別云何？頌曰：",
    "T29n1558_017:0088c18": "唯邪見斷善，　　所斷欲生得，",
    "T29n1558_017:0088c19": "撥因果一切，　　漸斷二俱捨。",
    "T29n1558_017:0088c20": "人三洲男女，　　見行斷非得，",
    "T29n1558_017:0088c21": "續善疑有見，　　頓現除逆者。",
    "T29n1558_017:0088c22": "論曰：惡業道中唯有上品圓滿邪見能斷善",
    "T29n1558_017:0088c23": "根。若爾，何緣本論中說云何上品諸不善根，",
    "T29n1558_017:0088c24": "謂諸不善根能斷善根者？或離欲位最初所",
    "T29n1558_017:0088c25": "除，由不善根能引邪見，故邪見事推在彼根。",
    "T29n1558_017:0088c26": "如火燒村，火由賊起，故世間說彼賊燒村。",
    "T29n1558_017:0088c27": "何等善根為此所斷？謂唯欲界生得善根，色",
    "T29n1558_017:0088c28": "無色善先不成故。《施設足論》當云何通？如",
    "T29n1558_017:0088c29": "彼論言：唯由此量是人已斷三界善根，依",
    "T29n1558_017:0089a01": "上善根得更遠說，令此相續非彼器故。何",
    "T29n1558_017:0089a02": "緣唯斷生得善根？加行善根先已退故。緣何",
    "T29n1558_017:0089a03": "邪見能斷善根？謂定撥無因果邪見。撥無",
    "T29n1558_017:0089a04": "因者，謂定撥無妙行惡行。撥無果者，謂定",
    "T29n1558_017:0089a05": "撥無彼果異熟。有餘師說：此二邪見猶如無",
    "T29n1558_017:0089a06": "間解脫道別。有餘師說：斷善邪見唯緣有漏",
    "T29n1558_017:0089a07": "非無漏緣，唯自界緣不緣他界。由彼唯作",
    "T29n1558_017:0089a08": "相應隨眠，境不隨增，勢力劣故。如是說者",
    "T29n1558_017:0089a09": "通一切緣，隨因亦增，有強力故。有餘師說：",
    "T29n1558_017:0089a10": "九品善根由一剎那邪見頓斷，如見道斷",
    "T29n1558_017:0089a11": "見所斷惑。如是說者漸斷善根，謂九品善根",
    "T29n1558_017:0089a12": "由九品邪見逆順相對漸次而斷。如修道",
    "T29n1558_017:0089a13": "斷修所斷惑，即下下邪見能斷上上善根，",
    "T29n1558_017:0089a14": "乃至下下善根上上邪見所斷。若作是說，",
    "T29n1558_017:0089a15": "符本論文。如本論言：云何名微俱行善根？",
    "T29n1558_017:0089a16": "謂斷善根時最後所捨者，由捨彼故名斷",
    "T29n1558_017:0089a17": "善根。若爾，彼文何理復說：云何上品諸不善",
    "T29n1558_017:0089a18": "根？謂諸不善根能斷善根者。彼依究竟密",
    "T29n1558_017:0089a19": "說此言，由此善根斷無餘故。謂若猶有一",
    "T29n1558_017:0089a20": "品善根，餘品善根因斯可起，未可說彼名",
    "T29n1558_017:0089a21": "斷善根；斷究竟時方名斷善，故唯說上品",
    "T29n1558_017:0089a22": "名能斷善根。有餘師言：斷九品善終無中",
    "T29n1558_017:0089a23": "出如見道中。如是說者，通出不出。有餘師",
    "T29n1558_017:0089a24": "說：先捨律儀後斷善根，未易捨故。如是說",
    "T29n1558_017:0089a25": "者，若彼律儀是此品心所等起果，此品心斷",
    "T29n1558_017:0089a26": "捨彼律儀，以果與因品類同故。為在何處",
    "T29n1558_017:0089a27": "能斷善根？人趣三洲非在惡趣亦非天趣。",
    "T29n1558_017:0089a28": "所以者何？以惡趣中染不染慧不堅牢故，",
    "T29n1558_017:0089a29": "以天趣中現見善惡諸業果故。言三洲者，",
    "T29n1558_017:0089b01": "除北俱盧，彼無極惡阿世耶故。有餘師說：",
    "T29n1558_017:0089b02": "唯贍部洲。若爾，便違本論所說。如本論說：贍",
    "T29n1558_017:0089b03": "部洲人極少成八根，東西洲亦爾。如是斷善，",
    "T29n1558_017:0089b04": "依何類身？唯男女身，志意定故。有餘師說：",
    "T29n1558_017:0089b05": "亦非女身，欲勤慧等皆昧鈍故。若爾，便違本",
    "T29n1558_017:0089b06": "論所說。如本論說：若成女根定成八根，男",
    "T29n1558_017:0089b07": "根亦爾。為何行者能斷善根？唯見行人非",
    "T29n1558_017:0089b08": "愛行者，諸愛行者惡阿世耶極躁動故，諸",
    "T29n1558_017:0089b09": "見行者惡阿世耶極堅深故。由斯理趣，非",
    "T29n1558_017:0089b10": "扇搋等能斷善根，愛行類故。又此類人如",
    "T29n1558_017:0089b11": "惡趣故。此善根斷其體是何？善斷應知非得",
    "T29n1558_017:0089b12": "為體，以斷善位善得不生非得續生，替善",
    "T29n1558_017:0089b13": "根得非得生位，名斷善根。故斷善根非得為",
    "T29n1558_017:0089b14": "體。善根斷已由何復續？由疑有見。謂因果",
    "T29n1558_017:0089b15": "中有時生疑：此或應有？或生正見，定有非",
    "T29n1558_017:0089b16": "無。爾時善根得還續起，善得起故名續善",
    "T29n1558_017:0089b17": "根。有餘師言：九品漸續。如是說者，頓續善",
    "T29n1558_017:0089b18": "根然後後時漸漸現起，如頓除病氣力漸",
    "T29n1558_017:0089b19": "增。於現身中能續善不？亦有能續，除造逆",
    "T29n1558_017:0089b20": "人。經依彼人作如是說：彼定於現法，不",
    "T29n1558_017:0089b21": "能續善根。彼人定從地獄將歿、或即於彼",
    "T29n1558_017:0089b22": "將受生時能續善根，非餘位故。言將生",
    "T29n1558_017:0089b23": "位，謂中有中。將歿時言，謂彼將死。若由因",
    "T29n1558_017:0089b24": "力彼斷善根將死時續，若由緣力彼斷善",
    "T29n1558_017:0089b25": "根將生時續，由自他力應知亦爾。又意樂",
    "T29n1558_017:0089b26": "壞非加行壞斷善根者，是人現世能續善根。",
    "T29n1558_017:0089b27": "若意樂壞加行亦壞斷善根者，要身壞後方",
    "T29n1558_017:0089b28": "續善根。見壞戒不壞、見壞戒亦壞斷善根者，",
    "T29n1558_017:0089b29": "應知亦爾。有斷善根非墮邪定，應作四句。",
    "T29n1558_017:0089c01": "第一句者，謂布剌拏等。第二句者，謂未生",
    "T29n1558_017:0089c02": "怨等。第三句者，謂天授等。第四句者，謂除",
    "T29n1558_017:0089c03": "前相。已乘義便辯斷善根，今應復明本業",
    "T29n1558_017:0089c04": "道義。所說善惡二業道中，有幾並生與思",
    "T29n1558_017:0089c05": "俱轉？頌曰：",
    "T29n1558_017:0089c06": "業道思俱轉，　　不善一至八，",
    "T29n1558_017:0089c07": "善總開至十，　　別遮一八五。",
    "T29n1558_017:0089c08": "論曰：於諸業道思俱轉中，且不善與思從",
    "T29n1558_017:0089c09": "一唯至八。一俱轉者，謂離所餘貪等三中",
    "T29n1558_017:0089c10": "隨一現起，若先加行造惡色業不染心時隨",
    "T29n1558_017:0089c11": "一究竟。二俱轉者，謂瞋心時究竟殺業，若起",
    "T29n1558_017:0089c12": "貪位成不與取、或欲邪行、或雜穢語。三俱",
    "T29n1558_017:0089c13": "轉者，謂以瞋心於屬他生俱時殺盜。若爾，",
    "T29n1558_017:0089c14": "所說偷盜業道由貪究竟，理應不成，依不",
    "T29n1558_017:0089c15": "異心所作究竟，故作如是決判應知，若先",
    "T29n1558_017:0089c16": "加行造惡色業貪等起時隨二究竟。四俱轉",
    "T29n1558_017:0089c17": "者，謂欲壞他說虛誑言或麁惡語，意業道",
    "T29n1558_017:0089c18": "一、語業道三。若先加行造惡色業，貪等現前",
    "T29n1558_017:0089c19": "隨三究竟。如是五六七皆如理應知。八俱",
    "T29n1558_017:0089c20": "轉者，謂先加行造作所餘六惡色業，自行邪",
    "T29n1558_017:0089c21": "欲俱時究竟，後三業道自力現前必不俱行，",
    "T29n1558_017:0089c22": "故無九十。如是已說不善業道與思俱轉",
    "T29n1558_017:0089c23": "數有不同。善業道與思，總開容至十。別據",
    "T29n1558_017:0089c24": "顯相，遮一八五。二俱轉者，謂善五識及依",
    "T29n1558_017:0089c25": "無色盡無生智現在前時無散善七。三俱轉",
    "T29n1558_017:0089c26": "者，謂與正見相應意識現在前時無七色",
    "T29n1558_017:0089c27": "善。四俱轉者，謂惡無記心現在前位，得近住",
    "T29n1558_017:0089c28": "近事勤策律儀。六俱轉者，謂善五識現在",
    "T29n1558_017:0089c29": "前時得上三戒。七俱轉者，謂善意識無隨轉",
    "T29n1558_017:0090a01": "色正見相應現在前時得上三戒，或惡無記",
    "T29n1558_017:0090a02": "心現前時得苾芻戒。九俱轉者，謂善五識現",
    "T29n1558_017:0090a03": "在前時得苾芻戒，或依無色盡無生智現在",
    "T29n1558_017:0090a04": "前時得苾芻戒，或靜慮攝盡無生智相應意",
    "T29n1558_017:0090a05": "識現在前時。十俱轉者，謂善意識無隨轉色",
    "T29n1558_017:0090a06": "正見相應現在前時得苾芻戒，或餘一切有",
    "T29n1558_017:0090a07": "隨轉色正見相應心正起位。別據顯相所",
    "T29n1558_017:0090a08": "遮如是，通據隱顯則無所遮。謂離律儀",
    "T29n1558_017:0090a09": "有一八五。一俱轉者，謂惡無記心現在前時",
    "T29n1558_017:0090a10": "得一支遠離。五俱轉者，謂善意識無隨轉",
    "T29n1558_017:0090a11": "色正見相應現在前時得二支等。八俱轉",
    "T29n1558_017:0090a12": "者，謂此意識現在前時得五支等。善惡業道",
    "T29n1558_017:0090a13": "於何界趣處？幾唯成就、幾亦通現行？頌曰：",
    "T29n1558_017:0090a14": "不善地獄中，　　麁雜瞋通二，",
    "T29n1558_017:0090a15": "貪邪見成就，　　北洲成後三，",
    "T29n1558_017:0090a16": "雜語通現成，　　餘欲十通二。",
    "T29n1558_017:0090a17": "善於一切處，　　後三通現成，",
    "T29n1558_017:0090a18": "無色無想天，　　前七唯成就，",
    "T29n1558_017:0090a19": "餘處通成現，　　除地獄北洲。",
    "T29n1558_017:0090a20": "論曰：且於不善十業道中，那落迦中三通二",
    "T29n1558_017:0090a21": "種。謂麁惡語、雜穢語、瞋三種皆通現行成就？",
    "T29n1558_017:0090a22": "由相罵故有麁惡語，由悲叫故有雜穢語，",
    "T29n1558_017:0090a23": "身心麁強𢤱悷不調，由互相憎故有瞋恚。",
    "T29n1558_017:0090a24": "貪及邪見成而不行，無可愛境故、現見業",
    "T29n1558_017:0090a25": "果故。業盡死故無殺業道，無攝財物及女",
    "T29n1558_017:0090a26": "人故。無不與取及欲邪行，以無用故無虛",
    "T29n1558_017:0090a27": "誑語，即由此故及常離故無離間語。北俱",
    "T29n1558_017:0090a28": "盧洲貪瞋邪見皆定成就而不現行，不攝",
    "T29n1558_017:0090a29": "我所故、身心柔軟故、無惱害事故、無惡",
    "T29n1558_017:0090b01": "意樂故。唯雜穢語通現及成，由彼有時染",
    "T29n1558_017:0090b02": "心歌詠，無惡意樂故。彼無殺生等，壽量定",
    "T29n1558_017:0090b03": "故、無攝財物及女人故、身心軟故及無用",
    "T29n1558_017:0090b04": "故，隨其所應。彼人云何行非梵行？謂彼男",
    "T29n1558_017:0090b05": "女互起染時，執手相牽往詣樹下，樹枝垂",
    "T29n1558_017:0090b06": "覆知是應行，樹不垂枝並愧而別。除前地",
    "T29n1558_017:0090b07": "獄、北俱盧洲，餘欲界中十皆通二。謂於欲界",
    "T29n1558_017:0090b08": "天、鬼、傍生及人三洲，十惡業道皆通成現，然",
    "T29n1558_017:0090b09": "有差別。謂天、鬼、傍生前七業道唯有處中",
    "T29n1558_017:0090b10": "攝無不律儀，人三洲中二種俱有。雖諸天",
    "T29n1558_017:0090b11": "眾無有殺天，而或有時殺害餘趣。有餘師",
    "T29n1558_017:0090b12": "說：天亦殺天，斬首截腰其命方斷。已說不",
    "T29n1558_017:0090b13": "善。善業道中無貪等三，於三界五趣皆通",
    "T29n1558_017:0090b14": "二種，謂成就、現行。身語七支無色無想，但",
    "T29n1558_017:0090b15": "容成就必不現行。謂聖有情生無色界，成",
    "T29n1558_017:0090b16": "就過未無漏律儀，無想有情必成過未第四",
    "T29n1558_017:0090b17": "靜慮靜慮律儀。然聖隨依何地依止曾起",
    "T29n1558_017:0090b18": "曾滅無漏律儀？生無色時成彼過去，若未",
    "T29n1558_017:0090b19": "來世依五地身，無漏律儀皆得成就。餘界趣",
    "T29n1558_017:0090b20": "處除地獄、北洲，七善皆通現行及成就，然",
    "T29n1558_017:0090b21": "有差別。謂鬼、傍生有離律儀處中業道，若",
    "T29n1558_017:0090b22": "於色界唯有律儀，三洲、欲天皆具二種。不",
    "T29n1558_017:0090b23": "善善業道所得果云何？頌曰：",
    "T29n1558_017:0090b24": "皆能招異熟，　　等流增上果，",
    "T29n1558_017:0090b25": "此令他受苦，　　斷命壞威故。",
    "T29n1558_017:0090b26": "論曰：且先分別十惡業道各招三果。其三者",
    "T29n1558_017:0090b27": "何？異熟、等流、增上別故。謂於十種若習若修",
    "T29n1558_017:0090b28": "若多所作，由此力故，生那落迦是異熟果。",
    "T29n1558_017:0090b29": "從彼出已來生此間，人同分中受等流果，",
    "T29n1558_017:0090c01": "謂殺生者壽量短促，不與取者資財乏匱，欲",
    "T29n1558_017:0090c02": "邪行者妻不貞良，虛誑語者多遭誹謗，離間",
    "T29n1558_017:0090c03": "語者親友乖穆，麁惡語者恒聞惡聲，雜穢語",
    "T29n1558_017:0090c04": "者言不威肅。貪者貪盛、瞋者瞋增、邪見者增",
    "T29n1558_017:0090c05": "癡，彼品癡增故。是名業道等流果別。人中短",
    "T29n1558_017:0090c06": "壽亦善業果，如何可說是殺等流？不言人",
    "T29n1558_017:0090c07": "壽即殺業果，但言由殺人壽量短，應知殺",
    "T29n1558_017:0090c08": "業與人命根作障礙因令不久住。此十所",
    "T29n1558_017:0090c09": "得增上果者，謂外所有諸資生具，由殺生故",
    "T29n1558_017:0090c10": "光澤鮮少，不與取故多遭霜雹，欲邪行故多",
    "T29n1558_017:0090c11": "諸塵埃，虛誑語故多諸臭穢，離間語故所居",
    "T29n1558_017:0090c12": "險曲，麁惡語故田多荊棘磽确醎鹵稼穡匪",
    "T29n1558_017:0090c13": "宜，雜穢語故時候變改。貪故果少、瞋故果",
    "T29n1558_017:0090c14": "辣，由邪見故果少或無。是名業道增上果",
    "T29n1558_017:0090c15": "別。為一殺業感那落迦異熟果已復令人",
    "T29n1558_017:0090c16": "趣壽量短促？為更有餘？有餘師言：即一殺",
    "T29n1558_017:0090c17": "業先感彼異熟後感此等流。有餘復言：二",
    "T29n1558_017:0090c18": "果因別，先謂加行、後謂根本。雖復總說一殺",
    "T29n1558_017:0090c19": "生言，而實通收根本眷屬。此中所說等流果",
    "T29n1558_017:0090c20": "言，非越異熟及增上果，據少相似假說等",
    "T29n1558_017:0090c21": "流。此十何緣各招三果？且初殺業於殺他",
    "T29n1558_017:0090c22": "位令他受苦斷命失威，謂殺生時令他",
    "T29n1558_017:0090c23": "受苦，故墮於地獄受苦異熟果，斷他命故",
    "T29n1558_017:0090c24": "來生人中受命短促為等流果，壞他威故",
    "T29n1558_017:0090c25": "感諸外物鮮少光澤為增上果。餘惡業道",
    "T29n1558_017:0090c26": "如理應思。由此應准知善業道三果，謂離",
    "T29n1558_017:0090c27": "殺等若習若修若多所作，由此力故，生於",
    "T29n1558_017:0090c28": "天中受異熟果。從彼歿已來生此間，人",
    "T29n1558_017:0090c29": "同分中受等流果，謂離殺者得壽命長。餘",
    "T29n1558_017:0091a01": "上相違如理應說。又契經說：八邪支中分",
    "T29n1558_017:0091a02": "色業為三，謂邪語業命。離邪語業邪命是",
    "T29n1558_017:0091a03": "何？雖離彼無而別說者，頌曰：",
    "T29n1558_017:0091a04": "貪生身語業，　　邪命難除故，",
    "T29n1558_017:0091a05": "執命資貪生，　　違經故非理。",
    "T29n1558_017:0091a06": "論曰：瞋癡所生語身二業，如次名為邪語",
    "T29n1558_017:0091a07": "邪業。從貪所生身語二業，以難除故別立",
    "T29n1558_017:0091a08": "邪命。謂貪能奪諸有情心，彼所起業難可",
    "T29n1558_017:0091a09": "禁護。為於正命令殷重修，故佛離前別說",
    "T29n1558_017:0091a10": "為一。如有頌曰：",
    "T29n1558_017:0091a11": "俗邪見難除，　　由恒執異見，",
    "T29n1558_017:0091a12": "道邪命難護，　　由資具屬他。",
    "T29n1558_017:0091a13": "有餘師執：緣命資具貪欲所生身語二業",
    "T29n1558_017:0091a14": "方名邪命，非餘貪生。所以者何？為自戲樂",
    "T29n1558_017:0091a15": "作歌舞等，非資命故。此違經故，理定不",
    "T29n1558_017:0091a16": "然。《戒蘊經》中觀象鬪等，世尊亦立在邪命",
    "T29n1558_017:0091a17": "中，邪受外境虛延命故。正語業命翻此應",
    "T29n1558_017:0091a18": "知。如前所言果有五種，此中何業有幾果",
    "T29n1558_017:0091a19": "耶？頌曰：",
    "T29n1558_017:0091a20": "斷道有漏業，　　具足有五果，",
    "T29n1558_017:0091a21": "無漏業有四，　　謂唯除異熟；",
    "T29n1558_017:0091a22": "餘有漏善惡，　　亦四除離繫，",
    "T29n1558_017:0091a23": "餘無漏無記，　　三除前所除。",
    "T29n1558_017:0091a24": "論曰：道能證斷及能斷惑，得斷道名，即無",
    "T29n1558_017:0091a25": "間道。此道有二種，謂有漏、無漏。有漏道業具",
    "T29n1558_017:0091a26": "有五果。異熟果者，謂自地中斷道所招可愛",
    "T29n1558_017:0091a27": "異熟。等流果者，謂自地中後等若增諸相似",
    "T29n1558_017:0091a28": "法。離繫果者，謂此道力斷惑所證擇滅無",
    "T29n1558_017:0091a29": "為。士用果者，謂道所牽俱有解脫所修及斷。",
    "T29n1558_017:0091b01": "增上果者，謂離自性餘有為法。唯除前生。",
    "T29n1558_017:0091b02": "即斷道中無漏道業唯有四果，謂除異熟。餘",
    "T29n1558_017:0091b03": "有漏善及不善業亦有四果，謂除離繫。異前",
    "T29n1558_017:0091b04": "斷道，故說為餘。次後餘言例此應釋。謂",
    "T29n1558_017:0091b05": "餘無漏及無記業，唯有三果。除前所除，謂",
    "T29n1558_017:0091b06": "除前所除異熟及離繫。已總分別諸業有",
    "T29n1558_017:0091b07": "果，次辯異門業有果相，於中先辯善等三",
    "T29n1558_017:0091b08": "業。頌曰：",
    "T29n1558_017:0091b09": "善等於善等，　　初有四二三，",
    "T29n1558_017:0091b10": "中有二三四，　　後二三三果。",
    "T29n1558_017:0091b11": "論曰：最後所說皆如次言，顯隨所應遍前",
    "T29n1558_017:0091b12": "門義。且善、不善、無記三業一一為因，如其次",
    "T29n1558_017:0091b13": "第對善、不善、無記三法辯有果數。後例應",
    "T29n1558_017:0091b14": "知。謂初善業以善法為四果，除異熟。以",
    "T29n1558_017:0091b15": "不善為二果，謂士用及增上。以無記為三",
    "T29n1558_017:0091b16": "果，除等流及離繫。中不善業以善法為二",
    "T29n1558_017:0091b17": "果，謂士用及增上。以不善為三果，除異熟",
    "T29n1558_017:0091b18": "及離繫。以無記為四果，除離繫。等流云何？",
    "T29n1558_017:0091b19": "謂遍行不善及見苦所斷餘不善業，以有身",
    "T29n1558_017:0091b20": "見、邊執見品諸無記法為等流故。後無記",
    "T29n1558_017:0091b21": "業以善法為二果，謂士用及增上。以不善",
    "T29n1558_017:0091b22": "為三果，除異熟及離繫。等流云何？謂有身見、",
    "T29n1558_017:0091b23": "邊執見品諸無記業，以諸不善為等流故。",
    "T29n1558_017:0091b24": "以無記為三果，除異熟及離繫。已辯三性，",
    "T29n1558_017:0091b25": "當辯三世。頌曰：",
    "T29n1558_017:0091b26": "過於三各四，　　現於未亦爾，",
    "T29n1558_017:0091b27": "現於現二果，　　未於未果三。",
    "T29n1558_017:0091b28": "論曰：過去現在未來三業一一為因，如其所",
    "T29n1558_017:0091b29": "應以過去等為果別者，謂過去業以三世",
    "T29n1558_017:0091c01": "法各為四果，唯除離繫。現在業以未來為",
    "T29n1558_017:0091c02": "四果，如前說；以現在為二果，謂士用及增",
    "T29n1558_017:0091c03": "上。未來業以未來為三果，除等流及離繫。",
    "T29n1558_017:0091c04": "不說後業有前果者，前法定非後業果故。",
    "T29n1558_017:0091c05": "已辯三世。當辯諸地。頌曰：",
    "T29n1558_017:0091c06": "同地有四果，　　異地二或三。",
    "T29n1558_017:0091c07": "論曰：於諸地中隨何地業，以同地法為四",
    "T29n1558_017:0091c08": "果，除離繫。若是有漏，以異地法為二果，謂",
    "T29n1558_017:0091c09": "士用及增上。若是無漏，以異地法為三果，",
    "T29n1558_017:0091c10": "除異熟及離繫。不墮界故，不遮等流。已辯",
    "T29n1558_017:0091c11": "諸地，當辯學等。頌曰：",
    "T29n1558_017:0091c12": "學於三各三，　　無學一三二，",
    "T29n1558_017:0091c13": "非學非無學，　　有二二五果。",
    "T29n1558_017:0091c14": "論曰：學、無學、非學非無學三業一一為因，如",
    "T29n1558_017:0091c15": "其次第各以三法為果別者，謂學業以學",
    "T29n1558_017:0091c16": "法為三果，除異熟及離繫；以無學法為三",
    "T29n1558_017:0091c17": "亦爾；以非二為三果，除異熟及等流。無學",
    "T29n1558_017:0091c18": "業以學法為一果，謂增上；以無學為三",
    "T29n1558_017:0091c19": "果，除異熟及離繫；以非二為二果，謂士用",
    "T29n1558_017:0091c20": "及增上。非二業以學法為二果，謂士用及",
    "T29n1558_017:0091c21": "增上；以無學法為二亦爾，以非二為五",
    "T29n1558_017:0091c22": "果。已辯學等，當辯見所斷等。頌曰：",
    "T29n1558_017:0091c23": "見所斷業等，　　一一各於三，",
    "T29n1558_017:0091c24": "初有三四一，　　中二四三果，",
    "T29n1558_017:0091c25": "後有一二四，　　皆如次應知。",
    "T29n1558_017:0091c26": "論曰：見所斷、修所斷、非所斷三業一一為因，",
    "T29n1558_017:0091c27": "如其次第各以三法為果別者，初見所斷",
    "T29n1558_017:0091c28": "業以見所斷法為三果，除異熟及離繫；以",
    "T29n1558_017:0091c29": "修所斷法為四果，除離繫；以非所斷法為",
    "T29n1558_017:0092a01": "一果，謂增上果。修所斷業以見所斷法為",
    "T29n1558_017:0092a02": "二果，謂士用及增上；以修所斷法為四果，",
    "T29n1558_017:0092a03": "除離繫；以非所斷法為三果，除異熟及等",
    "T29n1558_017:0092a04": "流。後非所斷業以見所斷法為一果，謂增",
    "T29n1558_017:0092a05": "上；以修所斷法為二果，謂士用及增上；以",
    "T29n1558_017:0092a06": "非所斷法為四果，除異熟。皆如次者，隨其",
    "T29n1558_017:0092a07": "所應遍上諸門，略法應爾。因辯諸業應",
    "T29n1558_017:0092a08": "復問言：如本論中所說三業，謂應作業、不應",
    "T29n1558_017:0092a09": "作業及非應作非不應作業，其相云何？頌",
    "T29n1558_017:0092a10": "曰：",
    "T29n1558_017:0092a11": "染業不應作，　　有說亦壞軌，",
    "T29n1558_017:0092a12": "應作業翻此，　　俱相違第三。",
    "T29n1558_017:0092a13": "論曰：有說染業名不應作，以從非理作意",
    "T29n1558_017:0092a14": "所生。有餘師言：諸壞軌則身語意業亦不",
    "T29n1558_017:0092a15": "應作，謂諸所有應如是行、應如是住、應如",
    "T29n1558_017:0092a16": "是說、應如是著衣、應如是食等，若不如",
    "T29n1558_017:0092a17": "是名不應作，由彼不合世俗禮儀；與此相",
    "T29n1558_017:0092a18": "翻名應作業。有說善業名為應作，以從如",
    "T29n1558_017:0092a19": "理作意所生。有餘師言：諸合軌則身語意",
    "T29n1558_017:0092a20": "業亦名應作，俱違前二名為第三，隨其所",
    "T29n1558_017:0092a21": "應二說差別。為由一業但引一生、為引",
    "T29n1558_017:0092a22": "多生？又為一生但一業引、為多業引？頌曰：",
    "T29n1558_017:0092a23": "一業引一生，　　多業能圓滿。",
    "T29n1558_017:0092a24": "論曰：依我所宗應作是說：但由一業唯引",
    "T29n1558_017:0092a25": "一生，此一生言顯一同分，以得同分方說",
    "T29n1558_017:0092a26": "名生。若爾，何緣尊者無滅自言：我憶昔於",
    "T29n1558_017:0092a27": "一時於殊勝福田一施食異熟，便得七返",
    "T29n1558_017:0092a28": "生三十三天，七生人中為轉輪聖帝，最後",
    "T29n1558_017:0092a29": "生在大釋迦家豐足珍財多受快樂。彼由",
    "T29n1558_017:0092b01": "一業感一生中大貴多財及宿生智，乘斯更",
    "T29n1558_017:0092b02": "造感餘生福，如是展轉至最後身生富貴",
    "T29n1558_017:0092b03": "家得究竟果，顯由初力故作是言。譬如",
    "T29n1558_017:0092b04": "有人持金錢一，展轉貿易得千金錢。唱如",
    "T29n1558_017:0092b05": "是言：我本由有一金錢故獲大富樂。復有",
    "T29n1558_017:0092b06": "說者：彼於昔時一施食為依，起多勝思",
    "T29n1558_017:0092b07": "願，有感天上、有感人中，剎那不同熟有",
    "T29n1558_017:0092b08": "先後，故非一業能引多生，亦無一生多業",
    "T29n1558_017:0092b09": "所引。勿眾同分分分差別。雖但一業引一",
    "T29n1558_017:0092b10": "同分，而彼圓滿許由多業。譬如畫師先以",
    "T29n1558_017:0092b11": "一色圖其形狀後填眾彩。是故雖有同稟",
    "T29n1558_017:0092b12": "人身，而於其中有具支體諸根形量色力",
    "T29n1558_017:0092b13": "莊嚴，或有於前多缺減者，非唯業力能引",
    "T29n1558_017:0092b14": "滿生。一切不善善有漏法有異熟故皆容",
    "T29n1558_017:0092b15": "引滿，以業勝故但標業名。然於其中業俱",
    "T29n1558_017:0092b16": "有者能引能滿，隨業勝故。若不與業為俱",
    "T29n1558_017:0092b17": "有者，能滿非引，勢力劣故。如是二類其體",
    "T29n1558_017:0092b18": "是何？頌曰：",
    "T29n1558_017:0092b19": "二無心定得，　　不能引餘通。",
    "T29n1558_017:0092b20": "論曰：二無心定雖有異熟，而無勢力引眾",
    "T29n1558_017:0092b21": "同分，以與諸業非俱有故。得亦無力引",
    "T29n1558_017:0092b22": "眾同分，以與諸業非一果故。所餘一切皆",
    "T29n1558_017:0092b23": "通引滿。薄伽梵說：重障有三，謂業障、煩惱",
    "T29n1558_017:0092b24": "障、異熟障。如是三障其體是何？頌曰：",
    "T29n1558_017:0092b25": "三障無間業，　　及數行煩惱，",
    "T29n1558_017:0092b26": "并一切惡趣，　　北洲無想天。",
    "T29n1558_017:0092b27": "論曰：言無間業者，謂五無間業。其五者",
    "T29n1558_017:0092b28": "何？一者害母、二者害父、三者害阿羅漢、四者",
    "T29n1558_017:0092b29": "破和合僧、五者惡心出佛身血。如是五種名",
    "T29n1558_017:0092c01": "為業障。煩惱有二：一者數行，謂恒起煩惱。",
    "T29n1558_017:0092c02": "二者猛利，謂上品煩惱。應知此中唯數行者",
    "T29n1558_017:0092c03": "名煩惱障。如扇搋等，煩惱數行難可伏除，",
    "T29n1558_017:0092c04": "故說為障。上品煩惱雖復猛利，非恒起故",
    "T29n1558_017:0092c05": "易可伏除。於下品中數行煩惱雖非猛",
    "T29n1558_017:0092c06": "利而難伏除，由彼恒行難得便故。謂從下",
    "T29n1558_017:0092c07": "品為緣生中，中品為緣復生上品，令伏除",
    "T29n1558_017:0092c08": "道無便得生。故煩惱中隨品上下，但數行",
    "T29n1558_017:0092c09": "者名煩惱障。全三惡趣、人趣、北洲及無想天",
    "T29n1558_017:0092c10": "名異熟障。此障何法？謂障聖道及障聖道",
    "T29n1558_017:0092c11": "加行善根。又業障中理亦應說餘決定業，",
    "T29n1558_017:0092c12": "謂餘一切定感惡趣卵生濕生及女人身第",
    "T29n1558_017:0092c13": "八有等。然若有業，由五因緣易見易知，此",
    "T29n1558_017:0092c14": "中偏說，謂處、趣、生、果及補特伽羅。於諸業中",
    "T29n1558_017:0092c15": "唯五無間，具此五種易見易知，餘業不然",
    "T29n1558_017:0092c16": "故此不說。餘障廢立如應當知。此三障中",
    "T29n1558_017:0092c17": "煩惱與業二障皆重，以有此者第二生內亦",
    "T29n1558_017:0092c18": "不可治。毘婆沙師作如是釋：由前能引後，",
    "T29n1558_017:0092c19": "故後輕於前。此無間名為目何義？約異熟",
    "T29n1558_017:0092c20": "果決定更無餘業餘生能為間隔，故此唯目",
    "T29n1558_017:0092c21": "無間隔義。或造此業補特伽羅，從此命終",
    "T29n1558_017:0092c22": "定墮地獄中無間隔，故名無間。彼有無間，",
    "T29n1558_017:0092c23": "得無間名。與無間法合故名無間，如與沙",
    "T29n1558_017:0092c24": "門合故名沙門。三障應知何趣中有？頌",
    "T29n1558_017:0092c25": "曰：",
    "T29n1558_017:0092c26": "三洲有無間，　　非餘扇搋等，",
    "T29n1558_017:0092c27": "少恩少羞恥，　　餘障通五趣。",
    "T29n1558_017:0092c28": "論曰：且無間業唯人三洲，非北俱盧餘趣餘",
    "T29n1558_017:0092c29": "界。於三洲內，唯女及男造無間業，非扇搋等。",
    "T29n1558_017:0093a01": "所以者何？即前所說彼無斷善不律儀因，即",
    "T29n1558_017:0093a02": "是此中無逆所以。又彼父母及彼己身，如次",
    "T29n1558_017:0093a03": "少恩少羞恥故。謂彼父母於彼少恩，為彼",
    "T29n1558_017:0093a04": "缺身增上緣故、又由於彼少愛念故。彼於",
    "T29n1558_017:0093a05": "父母慚愧心微，以無現前增上慚愧可言",
    "T29n1558_017:0093a06": "壞故觸無間罪。由此已釋，鬼及傍生雖害",
    "T29n1558_017:0093a07": "母等而非無間。然大德說：若覺分明亦成",
    "T29n1558_017:0093a08": "無間，如聰慧馬。若有人害非人父母不成",
    "T29n1558_017:0093a09": "逆罪，心境劣故。已辯業障唯人三洲，餘障應",
    "T29n1558_017:0093a10": "知五趣皆有。然於人趣唯北俱盧，在天趣",
    "T29n1558_017:0093a11": "中唯無想處。",
    "T29n1558_017:0093a12": "說一切有部俱舍論卷第十七"
}