{
    "X26n0521_001:0591a03": "般若波羅蜜多心經疏",
    "X26n0521_001:0591a05": "慧淨法師　作",
    "X26n0521_001:0591a06": "夫以。真宗沖粹。妙絕名詮之表。正覺幽凝。高栖像",
    "X26n0521_001:0591a07": "繫之外。將求性相。二智不能照真機。迹被淺深。三",
    "X26n0521_001:0591a08": "獸無以臻其極。然則即色非色。寄無色以為原。即",
    "X26n0521_001:0591a09": "空非空。要假空而遣色。故知。至虗無像。而為眾像",
    "X26n0521_001:0591a10": "之宗。妙理無言。抑乃群言之本。斯蓋像出於無像。",
    "X26n0521_001:0591a11": "言出於無言。無言言者。蓋感物而言生。無像像者。",
    "X26n0521_001:0591a12": "亦因心而像著。無言言故。四辨所以弘宣。無像故。",
    "X26n0521_001:0591a13": "丈六所以垂跡。然則此多心經者。五乘之寶運。嚴",
    "X26n0521_001:0591a14": "萬德以成等。八藏之妙高。飾四珍而獨秀。首稱般",
    "X26n0521_001:0591a15": "若者。古釋有三。今解有五。一實相。謂真理。二觀照。",
    "X26n0521_001:0591a16": "謂真慧。三文字。謂真教。四境界。謂諸法。五眷屬。謂",
    "X26n0521_001:0591a17": "萬行。要須福智具修。有空齊照。尋詮究旨。會理解",
    "X26n0521_001:0591a18": "生。慧性慧資。俱稱般若。波羅者。彼岸義。離義。蜜者。",
    "X26n0521_001:0591a19": "到義。由行般若波羅蜜。離諸鄣染。境盡有無。義洞",
    "X26n0521_001:0591a20": "真俗。覺滿寂圓。斯昇彼岸。般若者。大經之總名。心",
    "X26n0521_001:0591a21": "者。此經之別稱。經者。為常為法。是攝是觀。常則道",
    "X26n0521_001:0591a22": "冠百王。法乃楷模千業。攝則集斯妙理。觀則悟彼",
    "X26n0521_001:0591a23": "群生。庶令必離苦津。終登覺岸。一卷者。首軸無二。",
    "X26n0521_001:0591a24": "名之為一。開合卷舒。目之為卷。故言般若波羅蜜",
    "X26n0521_001:0591b01": "多心經一卷。",
    "X26n0521_001:0591b02": "觀自在菩薩行深般若波羅蜜多時。",
    "X26n0521_001:0591b03": "此經唯有正宗。序分。流通。在大品經首末。即此下",
    "X26n0521_001:0591b04": "章廣明五蘊。十二入。十八界。空色生滅。垢淨增減。",
    "X26n0521_001:0591b05": "狀同龜毛。但有語言。實無相皃。乃至三乘境觀但",
    "X26n0521_001:0591b06": "空。若就妄而去。苦集滅道。十二因緣。六波羅蜜。是",
    "X26n0521_001:0591b07": "所乘之法。聲聞緣覺。及諸菩薩。是能乘之人。若有",
    "X26n0521_001:0591b08": "能乘人。即人執未亡。見有所乘法。法執仍在。若人",
    "X26n0521_001:0591b09": "法未除。此即凡夫情計。豈名菩薩。如人睡裏。夢見",
    "X26n0521_001:0591b10": "乘船度河。得至彼岸。忽爾睡覺。元在本處。河及船",
    "X26n0521_001:0591b11": "人。二俱不實。菩薩修道。了達人法俱空。已入七地。",
    "X26n0521_001:0591b12": "得無生忍。反觀能乘所乘。如夢如幻。是能菩提薩",
    "X26n0521_001:0591b13": "埵。依般若波羅蜜多。了達相見俱空。二障俱盡。而",
    "X26n0521_001:0591b14": "得涅槃。是故引三世諸佛為證。皆依般若波羅蜜",
    "X26n0521_001:0591b15": "多。得阿耨菩提。即此經教利益廣大。欲令眾生。修",
    "X26n0521_001:0591b16": "行流布。將釋此經。略為十門分別。",
    "X26n0521_001:0591b17": "第一。初入觀門緣起分第二。了蘊虗通度厄分",
    "X26n0521_001:0591b18": "第三。空色一如無二分第四。垢淨唯真無妄分",
    "X26n0521_001:0591b19": "第五。十二入中如幻分第六。三處體同名異分",
    "X26n0521_001:0591b20": "第七。三乘境觀俱空分第八。舉勝明空離障分",
    "X26n0521_001:0591b21": "第九。大智乘因至果分第十。護難流通神呪分",
    "X26n0521_001:0591b22": "此經。三乘具足。文義深玅。若受持讀誦。當成佛果。",
    "X26n0521_001:0591b23": "名教不思議。不生不滅。乃至無智亦無得。皆契真",
    "X26n0521_001:0591b24": "如妙體。名理不思議。謂起悲智。真俗雙行。不被涅",
    "X26n0521_001:0591c01": "槃生死所拘。是故得名觀自在菩薩。名行不思議。",
    "X26n0521_001:0591c02": "能用智慧。出離煩惱所知二障等執。因圓果滿。得",
    "X26n0521_001:0591c03": "菩提涅槃二種妙果。即名果不思議。此教理行果。",
    "X26n0521_001:0591c04": "非心能思。出於心量之表。非口能議。離於言說之",
    "X26n0521_001:0591c05": "外。此教理行果。是故俱名不可思議。就前觀門像",
    "X26n0521_001:0591c06": "起分中。文開兩段。初先標能行人。次明所行法。若",
    "X26n0521_001:0591c07": "先標能行人。即是觀自在菩薩。次明所行法。即深",
    "X26n0521_001:0591c08": "般若波羅蜜也。就般若之中。約為三分。第一文字。",
    "X26n0521_001:0591c09": "名淺般若。第二。依文發慧。名中般若。第三。照見五",
    "X26n0521_001:0591c10": "蘊體空。名深般若。一為能照。即名深般若。二為所",
    "X26n0521_001:0591c11": "照。五蘊等法。就五蘊法中。一為色法。堅濕煖動。二",
    "X26n0521_001:0591c12": "為心法。受想行識。次明空色兩境。二俱不實。又明",
    "X26n0521_001:0591c13": "生滅垢淨增減。各無自性。後明十二入。十八界。乃",
    "X26n0521_001:0591c14": "至三乘境觀俱空。無無明。亦無無明盡。即無中乘",
    "X26n0521_001:0591c15": "所觀之境。無老死。亦無老死盡。即無中乘能觀之",
    "X26n0521_001:0591c16": "人。無苦集。即無小乘境。無滅道。即無小乘能觀之",
    "X26n0521_001:0591c17": "智。無智亦無得。即無大乘所觀之境。以無所得故。",
    "X26n0521_001:0591c18": "即無大乘能觀之智。觀者。慧也。能見人法二空之",
    "X26n0521_001:0591c19": "理者。即是有無齊遣。藥病兩忘。不緣於相。攝境歸",
    "X26n0521_001:0591c20": "心。心境俱泯。無有二相。由如虗空。見此理體。名為",
    "X26n0521_001:0591c21": "自在。觀貪心虗妄。於布施門中。而得自在。觀罪性",
    "X26n0521_001:0591c22": "空寂。於持戒門中。而得自在。觀乃至愚癡性空。於",
    "X26n0521_001:0591c23": "智慧門中。而得自在。觀小乘權教。於四諦門中。而",
    "X26n0521_001:0591c24": "得自在。觀中乘漸教。於十二緣中。而得自在。觀大",
    "X26n0521_001:0592a01": "乘離執。於菩提涅槃門中。而得自在。觀色空。即眼",
    "X26n0521_001:0592a02": "自在。觀聲空。耳自在。乃至法虗空。即意自在。能觀",
    "X26n0521_001:0592a03": "心空。即內自在。所觀境不實。即外自在。內外無有",
    "X26n0521_001:0592a04": "一法可得。是故得名自在。行者若不用智慧。觀諸",
    "X26n0521_001:0592a05": "法空。攀緣心起。由心起故。取塵作業障。障其聖道。",
    "X26n0521_001:0592a06": "不名自在。乃為煩鏁。無無明鏁。妄想鏁。名相鏁。貪",
    "X26n0521_001:0592a07": "嗔癡等諸煩惱鏁。諸眾生在五蘊。枉輪迴二十五",
    "X26n0521_001:0592a08": "有。循環來往。經歷三塗。備受諸苦。不名自在。若依",
    "X26n0521_001:0592a09": "前發慧了達人法皆空。煩惱所知二障俱盡。行名",
    "X26n0521_001:0592a10": "自在。",
    "X26n0521_001:0592a11": "菩提薩埵者。西域名菩提是道。質諦薩埵名眾生。",
    "X26n0521_001:0592a12": "即是道心眾生。道者。通達義理。通為虗通。達為了",
    "X26n0521_001:0592a13": "達。虗通了達心境俱空。而無鄣礙。譬如世間之道",
    "X26n0521_001:0592a14": "有荊棘聚林。坑穽等境。鄣人來往。不名為道。菩薩",
    "X26n0521_001:0592a15": "若見有心外等境。而起貪瞋。六度不通。一切俱礙。",
    "X26n0521_001:0592a16": "亦不名為道。菩提名智。薩埵名人。有智人。菩提言",
    "X26n0521_001:0592a17": "慧。薩埵名人。有慧人。智能鑒有即無有。慧能達空",
    "X26n0521_001:0592a18": "即無空。空有[口/一/〦/(瞭-目-(日/小))]遣。名為智慧。有智慧者。名菩提薩",
    "X26n0521_001:0592a19": "埵。今以菩下却提。薩下除埵。義略而言之。故名菩",
    "X26n0521_001:0592a20": "薩。問曰。比來諸德。皆言觀自在菩薩。是觀世音。此",
    "X26n0521_001:0592a21": "說云何。答曰。是何與言。是何與言。一切菩薩。亦入",
    "X26n0521_001:0592a22": "初地。煩惱障盡。既入四地。法執亦亡。人法二空。與",
    "X26n0521_001:0592a23": "境齊證。悲智齊設。真俗雙行。由有悲故。常處涅槃。",
    "X26n0521_001:0592a24": "不滯於空。由有智故。常處生死。不染煩惱。不被煩",
    "X26n0521_001:0592b01": "惱涅槃二法所物。一切菩薩。皆得自在何必觀音",
    "X26n0521_001:0592b02": "獨稱自在。",
    "X26n0521_001:0592b03": "行深般若波羅蜜多時者。為用加行。以無漏智。照",
    "X26n0521_001:0592b04": "六根。六識。六塵。五蘊。十二入。觀心不間。與理相應。",
    "X26n0521_001:0592b05": "念念進趣。如人遠行。脚若不住。即至前所。菩薩修",
    "X26n0521_001:0592b06": "道所行諸度。心不間斷。得至佛果。是故名行。深者。",
    "X26n0521_001:0592b07": "了達人法俱空。色心齊遣。境觀兩亡。出於心量之",
    "X26n0521_001:0592b08": "表。離於言說之外。非口所宣。非心所測。非二乘境",
    "X26n0521_001:0592b09": "界。唯佛與佛。乃能知之。故名為深。般若者。般有二",
    "X26n0521_001:0592b10": "義。一是清淨義。二是勝妙義。永離渾濁。曰清。遠塵",
    "X26n0521_001:0592b11": "離垢曰淨。絕待無比。曰勝。心口不測。名妙。若含二",
    "X26n0521_001:0592b12": "義。一是智。二是慧。智如日。是本體。慧如光。是起用。",
    "X26n0521_001:0592b13": "體用雙言。故名智慧。見人見法。即是妄想。能了人",
    "X26n0521_001:0592b14": "法俱空。名為智慧。起心動念。見有見無。見心見境。",
    "X26n0521_001:0592b15": "見空見色。見是見非。心外見有一切法。作二相差",
    "X26n0521_001:0592b16": "別者。俱是妄想。了達一切法。本來不生。本來不滅。",
    "X26n0521_001:0592b17": "無有二相。猶如虗空。見此理體。名為智慧。波羅有",
    "X26n0521_001:0592b18": "二義。一是此岸義。二是彼岸義。此岸者。一是分段",
    "X26n0521_001:0592b19": "生死。凡夫此岸。二是變易生死。七地已前菩薩此",
    "X26n0521_001:0592b20": "岸。彼岸有五義。一教彼岸。二是理彼岸。三是境彼",
    "X26n0521_001:0592b21": "岸。四行彼岸。五果彼岸。教彼岸者。此經文相。能筌",
    "X26n0521_001:0592b22": "一實相法。名教彼岸。即依此教。筌得人法二空之",
    "X26n0521_001:0592b23": "妙理。名理彼岸。常觀此理。心不間斷。名境彼岸。雙",
    "X26n0521_001:0592b24": "離二執。即人執法執。雙離二死。分段生死。及變易",
    "X26n0521_001:0592c01": "生死。雙除二障。即煩惱障。及所知障。雙證二空。即",
    "X26n0521_001:0592c02": "人空法空。雙修二行。即自利行。利他行。自利行用",
    "X26n0521_001:0592c03": "智。離他行用悲。悲智雙行。名行彼岸。猶行此行。得",
    "X26n0521_001:0592c04": "至菩提之妙果。名果彼岸。蜜多有二義。一離。二到。",
    "X26n0521_001:0592c05": "離者。離一切心量。及文字語言。到者。到真如實相",
    "X26n0521_001:0592c06": "之理。問曰。生死為此岸。涅槃為彼岸。未審中間體",
    "X26n0521_001:0592c07": "性云何。答曰。若離變易。未到涅槃。於其中間。名劣",
    "X26n0521_001:0592c08": "無漏種。俱生煩惱。雖未滅盡。不能令於眾生。墮三",
    "X26n0521_001:0592c09": "惡道。習氣微弱故。名劣無漏種。既非二邊。亦名中",
    "X26n0521_001:0592c10": "道義。時者。即悟入之時。譬如千年闇室。明燈纔照。",
    "X26n0521_001:0592c11": "闇境則無。一切眾生。從無始已來。被煩惱蔽障。作",
    "X26n0521_001:0592c12": "種種業行。熏在識中。成就無量三塗種子。若智慧",
    "X26n0521_001:0592c13": "返照。一念之間。所有業障。悉皆消滅。作意觀察。煩",
    "X26n0521_001:0592c14": "惱滅時。故言為時。問曰。覺了觀心。可名般若。文字",
    "X26n0521_001:0592c15": "實相。俱非觀照。何得同稱般若。答曰。若無文字。眾",
    "X26n0521_001:0592c16": "生依何悟解。要假言鑿。方能覺照。是故文字稱為",
    "X26n0521_001:0592c17": "般若。要因覺照。照及實相。能照所照。一體一合。是",
    "X26n0521_001:0592c18": "故實相亦名般若。故論云。說智及智處。俱名為般",
    "X26n0521_001:0592c19": "若。智即般若是。智處者一所照之處。實相是。是故",
    "X26n0521_001:0592c20": "三處俱名般若。頌曰。",
    "X26n0521_001:0592c21": "　小乘雖證人無我　　法執迷情由未改",
    "X26n0521_001:0592c22": "　涅槃生死不能物　　菩薩於中得自在",
    "X26n0521_001:0592c23": "向來所說。雖有能觀所觀。三種般若。差別不同。總",
    "X26n0521_001:0592c24": "明初入觀門緣起分。",
    "X26n0521_001:0593a01": "照見五蘊皆空。度一切苦厄。",
    "X26n0521_001:0593a02": "照者慧也。如燈照暗。燈至而暗滅。慧生而無明盡。",
    "X26n0521_001:0593a03": "五蘊者。色受想行識。質礙名色。領納為受。取相名",
    "X26n0521_001:0593a04": "想。造作名行。了別曰識。蘊者。積聚義。積聚色受想",
    "X26n0521_001:0593a05": "行識。以成其身。即三界四生。俱用一體。各由過去",
    "X26n0521_001:0593a06": "無明業受為因。熏成善惡果報差別。而是無明業。",
    "X26n0521_001:0593a07": "愛家果。若生天上。及在人間。貧窮困苦。愛別離苦。",
    "X26n0521_001:0593a08": "怨憎會苦。求不得苦。生苦老苦。病苦死苦。皆依五",
    "X26n0521_001:0593a09": "蘊而起。八苦乃至三苦。三界受生。無不是苦。若能",
    "X26n0521_001:0593a10": "了達五蘊皆是虗妄。觀色如聚沫。受如水上漚。想",
    "X26n0521_001:0593a11": "如春時炎。眾行如芭蕉。觀識如幻化。二薩中。觀其",
    "X26n0521_001:0593a12": "體性不可得。所言皆空。五蘊若是有。八苦即不虗。",
    "X26n0521_001:0593a13": "五蘊之達空。八苦依何有。譬如暴風。擊水成漚。即",
    "X26n0521_001:0593a14": "是漚非水。漚散作水。是水非漚。漚喻眾生。水喻佛",
    "X26n0521_001:0593a15": "性。擊真成妄。名曰眾生。了妄名真。苦無生處。故言",
    "X26n0521_001:0593a16": "照見五蘊皆空度一切苦厄。問曰。三界有色蘊。既",
    "X26n0521_001:0593a17": "有色蘊。可言苦厄。無色界中無色蘊。應當無八苦。",
    "X26n0521_001:0593a18": "答曰。無色界中。雖無麤色。細色仍在。世尊涅槃時。",
    "X26n0521_001:0593a19": "無色界諸天。淚如細雨。若無有色。淚從何來。細色",
    "X26n0521_001:0593a20": "未亡。識種由在。雖居八定。見相未除。來往循環。未",
    "X26n0521_001:0593a21": "離八苦。頌曰。",
    "X26n0521_001:0593a22": "　四大五蘊無非色　　人我眾生本性空",
    "X26n0521_001:0593a23": "　若能發慧當心照　　長辭苦厄出煩籠",
    "X26n0521_001:0593a24": "向來所舉。能照所照。五蘊色心。差別不同。總明第",
    "X26n0521_001:0593b01": "二了蘊虗空度厄分竟。",
    "X26n0521_001:0593b02": "舍利子。色不異空。空不異色。色即是空。空即是色。受",
    "X26n0521_001:0593b03": "想行識。亦復如是。",
    "X26n0521_001:0593b04": "色是形色也。堅濕煖動。即色蘊也。空即虗通。為無",
    "X26n0521_001:0593b05": "自性故。言色不異空空不異色者。為二乘人。滅色",
    "X26n0521_001:0593b06": "取空。不知空是自心。心外見有空境見境心礙礙。",
    "X26n0521_001:0593b07": "即名為色。故言空不異色。色即是空者。菩薩了達",
    "X26n0521_001:0593b08": "色性自空。非色滅空。非是無色名空。非是因觀故",
    "X26n0521_001:0593b09": "空。非心盡故空。非是拆法故空。猶如兔角龜毛。本",
    "X26n0521_001:0593b10": "無體性。故言色即是空。空即是色者。若心外見空。",
    "X26n0521_001:0593b11": "即還被空礙。故言空即是色。空不自空。因色故有",
    "X26n0521_001:0593b12": "空。色不自色。因空故有色。以空知有色。以色知有",
    "X26n0521_001:0593b13": "空。離空無別色。離色無別空。諸佛或時說色。或時",
    "X26n0521_001:0593b14": "說無色。諸法實相中。無色無非色。空亦如此。華嚴",
    "X26n0521_001:0593b15": "經云。心能採盡色。絲盡色非心。離心無盡色。離盡",
    "X26n0521_001:0593b16": "色無心。一切相待並准此。譬如有兩目俱睞。在路",
    "X26n0521_001:0593b17": "獨行。其道兩邊。俱有深坑。其人不見。或落道東。或",
    "X26n0521_001:0593b18": "落道西。當欲入坑。不見正路。路逢一人。引向中道。",
    "X26n0521_001:0593b19": "一切眾生。亦復如是。為諸煩惱。蔽於慧目。妄執空",
    "X26n0521_001:0593b20": "執色。聞說色不異空。即執空是有。為說空不異色。",
    "X26n0521_001:0593b21": "即執色是真。為說色即是空。還執空為實有。為說",
    "X26n0521_001:0593b22": "空即是色。還起色執不除。必竟逐語尋聲。為此遣",
    "X26n0521_001:0593b23": "心未盡。今以四重。翻覆心境。方始窮源。譬如有人。",
    "X26n0521_001:0593b24": "兩目俱睞者。凡夫二乘。慧眼未開。不見中道是。兩",
    "X26n0521_001:0593c01": "畔深坑者。執斷執常。執空執色。常起有無二邊惡",
    "X26n0521_001:0593c02": "見等是。路逢一人者。即諸佛如來是。教避深坑者。",
    "X26n0521_001:0593c03": "離二邊惡見。為說菩提正路者是。至於空之與色。",
    "X26n0521_001:0593c04": "皆是自心所變。了知心境不二。故言色不異空。受",
    "X26n0521_001:0593c05": "想行識亦復如是者。此是心法。色既翻覆四重。心",
    "X26n0521_001:0593c06": "法不異於色。略而不言。故云亦復如是。頌曰。",
    "X26n0521_001:0593c07": "　空色假待曾何實　　其中唯有一真如",
    "X26n0521_001:0593c08": "　心境曉同如幻夢　　逍遙獨步入無餘",
    "X26n0521_001:0593c09": "向來所舉空色。翻覆四重不同。總明第三空色一",
    "X26n0521_001:0593c10": "如無二分。",
    "X26n0521_001:0593c11": "舍利子。是諸法空相。不生不滅。不垢不淨。不增不減。",
    "X26n0521_001:0593c12": "此破生滅垢淨增減無有二相。舍利子名身子。母",
    "X26n0521_001:0593c13": "名舍利。因母得名。故名舍利子。是諸法空相者。五",
    "X26n0521_001:0593c14": "蘊十二入十八界之類。體相俱空。故名空相。不生",
    "X26n0521_001:0593c15": "不滅者。若見諸法有生。即有法滅。法本無生。何無",
    "X26n0521_001:0593c16": "有法滅。猶如翳眼妄見空華。即此空華。本無體性。",
    "X26n0521_001:0593c17": "但為妄想。蔽於慧目。法體之上。而起妄心。有生滅。",
    "X26n0521_001:0593c18": "五蘊若是有。謂是有故可言生。了達五蘊空。空中",
    "X26n0521_001:0593c19": "何有生。五蘊若有生。謂有生故可言滅。五蘊本無",
    "X26n0521_001:0593c20": "生。無生何有滅。故言不生不滅。不垢不淨者。凡夫",
    "X26n0521_001:0593c21": "煩惱未除。貪瞋現在。而起我人即執。名為垢。二乘",
    "X26n0521_001:0593c22": "煩惱已盡。貪瞋伏離而證人空。得名為淨。垢若有",
    "X26n0521_001:0593c23": "可除。謂有可除得名淨。推尋垢體。本來空。即此空",
    "X26n0521_001:0593c24": "中何有淨。故言不垢不淨。不增不減者。真如理體。",
    "X26n0521_001:0594a01": "沉淪六道。未必減少。得出三界。不必增多。在纏名",
    "X26n0521_001:0594a02": "如來藏。出纏名為法身。出入語言雖殊。真如法體",
    "X26n0521_001:0594a03": "本來無別。以法性為身。無有障礙。猶如虗空。無有",
    "X26n0521_001:0594a04": "損減。",
    "X26n0521_001:0594a05": "是故空中無色。無受想行識。",
    "X26n0521_001:0594a06": "此為重破色心二法。齊舉五蘊皆空。恐不了為此",
    "X26n0521_001:0594a07": "重舉色心若無自性。故言是故空中無色無受想",
    "X26n0521_001:0594a08": "行識。頌曰。",
    "X26n0521_001:0594a09": "　生滅虗空緣心戀　　淨識相違識不通",
    "X26n0521_001:0594a10": "　增減了知無損益　　即與能仁法性同",
    "X26n0521_001:0594a11": "向來所舉三相差別不同。總明第四垢淨唯真無",
    "X26n0521_001:0594a12": "妄分。",
    "X26n0521_001:0594a13": "無眼耳鼻舌身意。無色聲香味觸法。",
    "X26n0521_001:0594a14": "此為破十二入。如幻緣生無有實。無眼耳鼻舌身",
    "X26n0521_001:0594a15": "意者。此破六根空。云何是空。眼中。皮皃為地大。目",
    "X26n0521_001:0594a16": "淚為水大。煖性為火大。動轉為風大。問曰。地是眼",
    "X26n0521_001:0594a17": "不。答曰。是地非眼。水是眼不。是水非眼。火是眼不。",
    "X26n0521_001:0594a18": "是火非眼。風是眼不。是風非眼。四大各各別。名之",
    "X26n0521_001:0594a19": "為自相。和合成眼根。名之為苦相。未有四大。無自",
    "X26n0521_001:0594a20": "性眼根。既有四大。無他性眼根。無自無他。即眼根",
    "X26n0521_001:0594a21": "空。眼性既空。亦無無眼。自下五根並准此。無色聲",
    "X26n0521_001:0594a22": "香味觸者。六根若是有。所對六塵並不虗。推尋六",
    "X26n0521_001:0594a23": "根既是空。所對六塵明非有。云何名根。為能生諸",
    "X26n0521_001:0594a24": "識故。云何名塵。能坌污淨心故。四塵成四大。四大",
    "X26n0521_001:0594b01": "成諸根。諸根對六塵。故立十二處。各各從緣生。是",
    "X26n0521_001:0594b02": "明無自性。問曰。前舉五蘊。或舉十二入。十八界。即",
    "X26n0521_001:0594b03": "此三相。有何差別。答曰。譬如網鳥之人。如其得鳥",
    "X26n0521_001:0594b04": "止藉一目。不可以一目為羅。若能了凡證聖。止藉",
    "X26n0521_001:0594b05": "般若一法。不可以一法教人。為根有利鈍證有淺",
    "X26n0521_001:0594b06": "深。是故世尊隨機接引。作種種方便。說三科法門。",
    "X26n0521_001:0594b07": "總令其悟入。頌曰。",
    "X26n0521_001:0594b08": "　堅濕煖動為根本　　如幻緣生死暫停",
    "X26n0521_001:0594b09": "　內外兩邊雖有對　　觀其體性若乾城",
    "X26n0521_001:0594b10": "向來所舉根塵。兩處不同。總明第五十二入中如",
    "X26n0521_001:0594b11": "幻分。",
    "X26n0521_001:0594b12": "無眼界乃至無意識界。",
    "X26n0521_001:0594b13": "此為破十八界。前舉根塵。兩處皆空。是明中間六",
    "X26n0521_001:0594b14": "識。各無自性。為有根塵。發生六識。云何發生。答曰。",
    "X26n0521_001:0594b15": "因有色塵。發生眼根。眼識生。因有聲塵。發耳根。耳",
    "X26n0521_001:0594b16": "識生。乃至因有法塵。發意根。意識生。由不達塵。即",
    "X26n0521_001:0594b17": "妄想起。能為一切煩惱根本。重入本識。成無量三",
    "X26n0521_001:0594b18": "界四生之種子。輪迴六趣。無有休已。云何名煩惱。",
    "X26n0521_001:0594b19": "及貪瞋癡。答曰。以眼緣色。名之為煩。色來觸眼。目",
    "X26n0521_001:0594b20": "之為惱。六識緣六塵。名之為煩。六塵觸六識。目之",
    "X26n0521_001:0594b21": "為惱。貪瞋癡者。以眼緣色故。好色即貪。惡色即嗔。",
    "X26n0521_001:0594b22": "分別好惡。名之為癡。二根中諸煩惱著准此。問曰。",
    "X26n0521_001:0594b23": "欲作何觀行。得勉此貪嗔癡煩惱。答曰。行者若能",
    "X26n0521_001:0594b24": "證心。向內返照。諸根體性不可得。即名空門。諸塵",
    "X26n0521_001:0594c01": "是虗妄。即是識無生滅。即無願門。三處無無有。即",
    "X26n0521_001:0594c02": "名三空門。三處不被繫縛故。并名三解脫門。能通",
    "X26n0521_001:0594c03": "達六塵故。亦名六度門。諸識但寂滅。亦名真如門。",
    "X26n0521_001:0594c04": "六識滅即無煩。六塵空即無惱。塵既不實。不見有",
    "X26n0521_001:0594c05": "好色可貪。不見有惡色可嗔。無可分別。心即無癡。",
    "X26n0521_001:0594c06": "若能與理相應。貪嗔癡俱滅。煩惱永盡。即名無餘",
    "X26n0521_001:0594c07": "涅槃。令言無眼耳鼻舌身意。無色聲香味觸法。無",
    "X26n0521_001:0594c08": "眼界乃至無意識界者。為破執有我人眾生壽者。",
    "X26n0521_001:0594c09": "十八界者。差別義。六根緣六塵。各各差別。名十八",
    "X26n0521_001:0594c10": "界。以舉十八界。用破我者。若眼中有我。耳裏應無。",
    "X26n0521_001:0594c11": "一一根塵中。各各有我者。即一人上。合有十八箇",
    "X26n0521_001:0594c12": "我。若一一根塵中無我。即十八界並無。故知我無",
    "X26n0521_001:0594c13": "實體。眼緣色塵。耳緣聲塵。乃至身緣觸塵。此為根。",
    "X26n0521_001:0594c14": "五塵並可見。意識緣法塵。其狀云何。答曰。五根對",
    "X26n0521_001:0594c15": "五塵。中間發五識。五根雖見聞覺知。不能分別。要",
    "X26n0521_001:0594c16": "藉同時意識分別。見青黃赤白方圓分量等。名為",
    "X26n0521_001:0594c17": "法塵。同與五識。同緣五塵。於五塵中。虗妄分別。名",
    "X26n0521_001:0594c18": "為法塵。問曰。意識能分別。未審意根有何功用。答",
    "X26n0521_001:0594c19": "曰。意根恒審思量為用。有三熏習四差別。三熏習",
    "X26n0521_001:0594c20": "者。一名言熏習。二我愛熏習。三有支熏習。四差別",
    "X26n0521_001:0594c21": "者。一我慢。二我愛。三我見。四無明。常與四惑煩惱",
    "X26n0521_001:0594c22": "相應。能作一切善惡之種子。五識向外緣五塵。意",
    "X26n0521_001:0594c23": "識同緣五塵。亦向內緣。名遍計所執性。七識依六",
    "X26n0521_001:0594c24": "識分別。向內緣以成得塵。執受成種子。重入八識。",
    "X26n0521_001:0595a01": "一向內緣名緣。名依他起性。八識體是如來藏。根",
    "X26n0521_001:0595a02": "本是真。亦名圓成實性。根識緣色。意識隨後分別。",
    "X26n0521_001:0595a03": "眼識即滅。七識執受意識亦滅。八識受熏七識亦",
    "X26n0521_001:0595a04": "滅。行者若能證心內照。眼不緣色塵。意識無可分",
    "X26n0521_001:0595a05": "別。入初地。即轉意識。為妙覺察智。六識七識無可",
    "X26n0521_001:0595a06": "執受。七地轉七識。為平等性智。八識不受熏。即如",
    "X26n0521_001:0595a07": "來藏。淨轉八識。為大圓鏡智。亦轉五識。為成所作",
    "X26n0521_001:0595a08": "智。即成所作智。妙覺察智為化身。平等性智為報",
    "X26n0521_001:0595a09": "身。大圓鏡智為法身。束八識以成四智。即四智而",
    "X26n0521_001:0595a10": "成三身。前言無眼耳鼻舌身意等者。為色心兩法。",
    "X26n0521_001:0595a11": "分為十八界。了達色即是空。三際緣心。俱不可得。",
    "X26n0521_001:0595a12": "此即色心本空。故知十八處。非有就妄而言。心外",
    "X26n0521_001:0595a13": "非無三處。若約理而說。並是一心虗變。頌曰。",
    "X26n0521_001:0595a14": "　內外中間十八處　　如言兔角本無形",
    "X26n0521_001:0595a15": "　大聖應機方便說　　隨於用處立虗名",
    "X26n0521_001:0595a16": "向來所舉根塵三處差別不同。總明第六三處體",
    "X26n0521_001:0595a17": "同名異分。",
    "X26n0521_001:0595a18": "無無明亦無無明盡。乃至無老死亦無老死盡。",
    "X26n0521_001:0595a19": "此破中乘境。觀如幻如炎。推求體性。不可得故。無",
    "X26n0521_001:0595a20": "明及生老死。是世俗諦。無明及生老盡。名真諦。凡",
    "X26n0521_001:0595a21": "夫無智。起心緣境。即名無明。二乘無悲。滅却無明",
    "X26n0521_001:0595a22": "入涅槃。菩薩有大智。心境俱泯。不同俗諦故。即無",
    "X26n0521_001:0595a23": "無明。由有大悲。為化眾生。不入涅槃流。或不盡無",
    "X26n0521_001:0595a24": "明。故云無無明盡。凡夫無智故。有生老死。菩薩照",
    "X26n0521_001:0595b01": "見五蘊皆空。即無有老死。二乘無悲。灰身滅智。盡",
    "X26n0521_001:0595b02": "却生老死。菩薩有大悲。為化眾生。同其事業。即不",
    "X26n0521_001:0595b03": "盡生老死。故云無無明。亦無無明盡。乃至無老死。",
    "X26n0521_001:0595b04": "亦無老死盡。無明者。由無智慧明。即造諸行。行謂",
    "X26n0521_001:0595b05": "罪行。福行。不動行。殺生偷盜等。諸邪見法名罪行。",
    "X26n0521_001:0595b06": "禮佛誦經布施持戒等名福行。坐禪得四禪八定",
    "X26n0521_001:0595b07": "伏心不起。名不動行。但行人所作善惡等業。怖心",
    "X26n0521_001:0595b08": "未來果報。即是有為之法。終不勉生老病死。循環",
    "X26n0521_001:0595b09": "三界六道。種諸業之種子。熏在識中。與生死魔軍。",
    "X26n0521_001:0595b10": "交會之時。所戀生處境界現前。業命已盡。受中陰",
    "X26n0521_001:0595b11": "等身。經七七日。託入母胎。攪父母精血。赤白和合。",
    "X26n0521_001:0595b12": "成其宍團。即為名色。即四陰。受想行識。色即四。堅",
    "X26n0521_001:0595b13": "濕煖動。即名六處。眼耳鼻舌身意等。覺知冷煖苦",
    "X26n0521_001:0595b14": "樂等。名之為觸。既有領納。目之為受。於母生愛。於",
    "X26n0521_001:0595b15": "父生憎。父精出時。謂是已有。名之為愛。貪著前境。",
    "X26n0521_001:0595b16": "目之為取。四大成就。名之為有。四十九日已前等",
    "X26n0521_001:0595b17": "風次解。離其母腹。名之為生。業命總盡。四大離散。",
    "X26n0521_001:0595b18": "名之為死。此即十二緣。無明與行為過去。識名色",
    "X26n0521_001:0595b19": "六入觸受愛取有。此八支。在母腹稱現在。生死兩",
    "X26n0521_001:0595b20": "支名未來。無明與行為能引。識名色六處觸受。此",
    "X26n0521_001:0595b21": "五果種子為所引。愛取有此現在三支。感得未來",
    "X26n0521_001:0595b22": "生死。中乘之人。觀無明滅。即不造行。行亦滅。以無",
    "X26n0521_001:0595b23": "行故。即無種子識亦滅。識既滅故。乃至老死等滅。",
    "X26n0521_001:0595b24": "即出離三界。不受後有。喻如諸子。乘於鹿車。出於",
    "X26n0521_001:0595c01": "火宅。中乘之理。有無明無明滅。有老死老死滅。般",
    "X26n0521_001:0595c02": "若觀照則不然。無明本來不有。亦無無明滅生。究",
    "X26n0521_001:0595c03": "竟不可得。亦無老死盡。",
    "X26n0521_001:0595c04": "無苦集滅道。",
    "X26n0521_001:0595c05": "此為破小乘四諦境。觀俱無實體。以見相未亡。令",
    "X26n0521_001:0595c06": "觀五蘊體寂。而證人空。舉此四諦。以明因果者。集",
    "X26n0521_001:0595c07": "道二諦是因。苦滅二諦是果。苦集二諦是俗。滅道",
    "X26n0521_001:0595c08": "二諦是真。五蘊等法名苦果。無明愛業是集因。滅",
    "X26n0521_001:0595c09": "盡生死名槃果。戒定慧等為道因。問曰。一切內外",
    "X26n0521_001:0595c10": "等法。皆以先因後果。即乘因至果。若如此者。理合",
    "X26n0521_001:0595c11": "先說因而後說果。今此經中。先說五蘊苦果。後說",
    "X26n0521_001:0595c12": "集因。其何故也。答。今世尊說四諦。為小乘根機下",
    "X26n0521_001:0595c13": "劣。不了人法二空。若先說集因。後言苦果者。以凡",
    "X26n0521_001:0595c14": "夫不得宿命智。不能了達過去無明愛業。令觀現",
    "X26n0521_001:0595c15": "在果。即知過去因。今日長命者。過去名不殺生來。",
    "X26n0521_001:0595c16": "今日短命者。過去殺生來。今日富貴者。過去布施",
    "X26n0521_001:0595c17": "持戒來。今日貧賤者。過去慳貪破戒來。一切因果",
    "X26n0521_001:0595c18": "皆如此。今舉果即知因。為此先舉五蘊苦果。然後",
    "X26n0521_001:0595c19": "說因。若知五蘊是苦。即於現在五蘊苦果之上。不",
    "X26n0521_001:0595c20": "作集因。欲滅集因。要須修道。道者即三十七品。戒",
    "X26n0521_001:0595c21": "定慧等。以助道法。因持戒故心能定。能定故即能",
    "X26n0521_001:0595c22": "發慧。三乘具足。即因果俱滅。滅盡因果。名曰涅槃。",
    "X26n0521_001:0595c23": "出離凡夫。故名真諦。問曰。真諦及四聖諦。有何差",
    "X26n0521_001:0595c24": "別。答。三乘共觀五蘊淺深。見解殊別。凡夫執五蘊",
    "X26n0521_001:0596a01": "是有。躭染六塵。六塵愛著生死。諸苦逼切。輪迴六",
    "X26n0521_001:0596a02": "道。名為俗諦。為斷除生死。滅盡貪愛。執相未亡。灰",
    "X26n0521_001:0596a03": "身滅智。而證寂滅。出於俗網。故名真諦。四聖諦者。",
    "X26n0521_001:0596a04": "了達五蘊本空。苦無生處。名為苦聖諦。妄想不生。",
    "X26n0521_001:0596a05": "無明愛業本來不有。集無和合。名集聖諦。於畢滅",
    "X26n0521_001:0596a06": "法中。了達一切法本來不生本來不滅。是名滅聖",
    "X26n0521_001:0596a07": "諦。能知人法俱空。色心俱遣。緣觀雙寂。境智兩亡。",
    "X26n0521_001:0596a08": "能緣所緣二俱不實。無有二相。猶如虗空。作此觀",
    "X26n0521_001:0596a09": "者。名為道聖諦。問。舍利子。能是小乘法人。苦集滅",
    "X26n0521_001:0596a10": "道是小乘法。此即人法俱載。無明乃至老死。此是",
    "X26n0521_001:0596a11": "十二因緣。是中乘法。何故不言中乘人。此則有法",
    "X26n0521_001:0596a12": "無人。其故何也。答。中乘者。辟支佛乘。辟支名緣覺。",
    "X26n0521_001:0596a13": "佛之言覺。覺五蘊從緣生。一一蘊中。推求體性不",
    "X26n0521_001:0596a14": "可得。而證人空。分別煩惱。並皆以斷盡。觀緣即覺。",
    "X26n0521_001:0596a15": "名為緣覺。生於無佛世界。無師自覺。亦名獨覺。若",
    "X26n0521_001:0596a16": "在佛前。即名上根羅漢。不得稱為獨覺。一世界中。",
    "X26n0521_001:0596a17": "無有二佛。大小雖殊。為亂佛名。不得與佛同生一",
    "X26n0521_001:0596a18": "處。世尊初成道時。於鹿苑中。為五比丘。三轉十二",
    "X26n0521_001:0596a19": "行法輪。第一示相轉。諸比丘。此是苦。此是集。此是",
    "X26n0521_001:0596a20": "滅。此是道。第二勸修轉。諸比丘。此是苦。汝須知。此",
    "X26n0521_001:0596a21": "是集。汝須斷。此是滅。汝須證。此是道。汝須修。第三",
    "X26n0521_001:0596a22": "引證轉。此是苦我已知。此是集我已斷。此是滅我",
    "X26n0521_001:0596a23": "已證。此是道我已修。見苦斷集。證滅修道。即出三",
    "X26n0521_001:0596a24": "界。喻如諸子乘於羊車。出於火宅。證得羅漢。是故",
    "X26n0521_001:0596b01": "經云。譬如有人引導眾人。欲向寶山。道路懸遠。經",
    "X26n0521_001:0596b02": "三百由旬。眾人疲懈。皆欲退還。導師多諸方便。權",
    "X26n0521_001:0596b03": "作化城。令其歇息。佛道懸曠。經無量劫。久受勤苦。",
    "X26n0521_001:0596b04": "不能成。遂生退心。世尊乃說苦集道。即是行人歇",
    "X26n0521_001:0596b05": "息之處。今言無苦集滅道者。苦本不生。何苦之有。",
    "X26n0521_001:0596b06": "知集無和合。何斷之有。滅無所滅。何證之有。道本",
    "X26n0521_001:0596b07": "無形。何修之有。若有能人。即有所修道。既無能修",
    "X26n0521_001:0596b08": "人。亦無所道。此則人法俱空。證如如理。譬如有人。",
    "X26n0521_001:0596b09": "夢見怨敵相對。白刃相交。或夢見男女遠行。分離",
    "X26n0521_001:0596b10": "愛別。或夢見遺失財物衣。命不死。或夢見老病在",
    "X26n0521_001:0596b11": "牀。死時將逼。當爾之際。非常憂苦。既其睡覺。諸苦",
    "X26n0521_001:0596b12": "元無。一切眾生。亦復如是。從無始已來。無明蔽障。",
    "X26n0521_001:0596b13": "長夜睡眠。六□昏沈。妄見諸苦。般若纔照。人法俱",
    "X26n0521_001:0596b14": "空。身既不存。何苦之有。舉苦一諦不實。故知三諦",
    "X26n0521_001:0596b15": "非真。故云無苦集滅道。問曰。諸佛說法。或從深向",
    "X26n0521_001:0596b16": "淺。或從淺向深。今說此經。先說中乘。次說小乘。後",
    "X26n0521_001:0596b17": "說大乘。其故云何。答曰。諸佛說法。常依二諦。常詮",
    "X26n0521_001:0596b18": "第一義諦。第一義諦之中。文字俱離。若三乘是有",
    "X26n0521_001:0596b19": "實。有實依次說。三乘俱不實。不實有何次。故楞伽",
    "X26n0521_001:0596b20": "云。初地則為八。十地則為初。何以故。無所有故。有",
    "X26n0521_001:0596b21": "何次。",
    "X26n0521_001:0596b22": "無智亦無得。以無所得故。",
    "X26n0521_001:0596b23": "此為破執有大乘心。無智無菩提之智德。無得無",
    "X26n0521_001:0596b24": "涅槃之斷德。問曰。菩提涅槃。是有情所歸之處。二",
    "X26n0521_001:0596c01": "乘小果言無。信有之矣。大乘極果。何得言無。答。菩",
    "X26n0521_001:0596c02": "提涅槃。是眾生妄心執有。妄心既遣。體離有無。但",
    "X26n0521_001:0596c03": "除其病。而不除法。即真如妙體。出在有無之外。病",
    "X26n0521_001:0596c04": "即有情執心妄分別耳。故經云。無聲聞乘緣覺乘",
    "X26n0521_001:0596c05": "如來乘。乃至有心轉。諸乘非究竟。若彼心滅盡。無",
    "X26n0521_001:0596c06": "乘及乘者。無有乘建立。我說為一乘。若言涅槃是",
    "X26n0521_001:0596c07": "有。即法執未亡。若執有菩提。即人執未盡。菩提是",
    "X26n0521_001:0596c08": "體上之相。涅槃是相下之體。諸佛如來法眼清淨。",
    "X26n0521_001:0596c09": "見體不見相。菩薩法眼未明。見相不見體。涅槃云。",
    "X26n0521_001:0596c10": "十地菩薩見法性。如羅縠中視。今言無智亦無得",
    "X26n0521_001:0596c11": "者。雙破二執。雙證二空。悟菩提性寂。即除人執。了",
    "X26n0521_001:0596c12": "涅槃體如。即除法執。菩提涅槃。是所觀之境。以無",
    "X26n0521_001:0596c13": "所得故。即是能觀無相之智。問曰。法緣人設。即法",
    "X26n0521_001:0596c14": "後人先。人依法修。即法先人後。前後雖別。人法須",
    "X26n0521_001:0596c15": "存。若有法無人。法將虗。有人無法。學者無憑。若人",
    "X26n0521_001:0596c16": "法兩亡。便成斷見。今言人法俱空。豈可同乎塼石",
    "X26n0521_001:0596c17": "佇貯資良決決拔深疑。答曰。非無人法。名曰為空。",
    "X26n0521_001:0596c18": "從眾緣生。無其體性。如水中月鏡像。相有體無。法",
    "X26n0521_001:0596c19": "之與人。亦復如是。言人空者。為除人我執。所言無",
    "X26n0521_001:0596c20": "法者。為除執法心。若無執二心。人法亦有何過。頌",
    "X26n0521_001:0596c21": "曰。",
    "X26n0521_001:0596c22": "　明與無明二相□　　說苦斷集謂凡愚",
    "X26n0521_001:0596c23": "　人法性空非智得　　假設三乘並是無",
    "X26n0521_001:0596c24": "向來所舉三乘境觀漸次。大小不同。總明第七境",
    "X26n0521_001:0597a01": "觀俱空分。",
    "X26n0521_001:0597a02": "菩提薩埵。依般若波羅蜜多故。心無罣礙。無罣礙故。",
    "X26n0521_001:0597a03": "無有恐怖。遠離顛倒夢相。究竟涅槃。",
    "X26n0521_001:0597a04": "菩提薩埵者。道心眾生。般若智慧。波羅蜜多者彼",
    "X26n0521_001:0597a05": "岸到。心無罣礙。無罣礙故者。由前觀照。三乘境觀",
    "X26n0521_001:0597a06": "皆空。菩提涅槃。性相俱寂。蘊界入等體性恒空。故",
    "X26n0521_001:0597a07": "無罣礙。無罣礙故者。重疊前文。智慧觀照。然始覺",
    "X26n0521_001:0597a08": "了。無有恐怖者。不為生之所恐。不為死之所怖。故",
    "X26n0521_001:0597a09": "云無有恐怖。遠離顛倒夢想究竟涅槃者。心外見",
    "X26n0521_001:0597a10": "法。名之為顛。不知自心所作。名之為倒。譬如有人",
    "X26n0521_001:0597a11": "悞食莨菪。毒氣入心。妄見空華。及針等事。不知為",
    "X26n0521_001:0597a12": "毒所變。心外妄見針華。終日採華拾針。而無休息。",
    "X26n0521_001:0597a13": "不食莨菪之人。當見採華拾針。並皆恠咲。唱言狂",
    "X26n0521_001:0597a14": "顛。一切眾生。迷於本性。所見境界。不知從自心變。",
    "X26n0521_001:0597a15": "乃心外見有差別境界。即以心求境。智者見之。如",
    "X26n0521_001:0597a16": "狂拾針。而無有異。故言心外見法。名之為顛。不了",
    "X26n0521_001:0597a17": "自心所作。目之為倒。夢想者。為有所得中作善惡",
    "X26n0521_001:0597a18": "業。名之為夢。分別涅槃生死為異。名之為想。名相",
    "X26n0521_001:0597a19": "俱遣。名為究竟。心境兩亡。名為涅槃。頌曰。",
    "X26n0521_001:0597a20": "　薩埵依空無罣礙　　用智修真至涅槃",
    "X26n0521_001:0597a21": "　遠離妄想除顛倒　　真謂收心向內觀",
    "X26n0521_001:0597a22": "向來所舉菩薩能離所離。除妄證真。差別不同。總",
    "X26n0521_001:0597a23": "明第八舉勝明空離障分。",
    "X26n0521_001:0597a24": "三世諸佛。依般若波羅蜜多故。得阿耨多羅三藐三",
    "X26n0521_001:0597b01": "菩提。",
    "X26n0521_001:0597b02": "過去未來現在為三世。佛之言覺。自覺斷人執。覺",
    "X26n0521_001:0597b03": "他斷法執。凡夫不能自覺。二乘不能覺他。菩薩不",
    "X26n0521_001:0597b04": "能覺滿。異凡夫故自覺。異二乘故覺他。異菩薩故",
    "X26n0521_001:0597b05": "覺滿。如睡夢覺。如蓮華開不染污。二癡睡盡。名之",
    "X26n0521_001:0597b06": "為佛。皆依般若波羅蜜多故。以具前釋。得阿耨多",
    "X26n0521_001:0597b07": "羅三藐三菩提。總云無上正遍知覺。又菩提言道。",
    "X26n0521_001:0597b08": "菩提有五種。一發心菩提。在十信位。二伏心菩提。",
    "X26n0521_001:0597b09": "在地前三賢位。三明心菩提。初地至七地。四出倒",
    "X26n0521_001:0597b10": "菩提。八地至十地。五無上菩提。在佛果。平等法中。",
    "X26n0521_001:0597b11": "無有上下。故言無上。凡夫非正非真。二乘正而非",
    "X26n0521_001:0597b12": "真。菩薩真而非正。諸佛亦真亦正。後三名正。菩提",
    "X26n0521_001:0597b13": "名道。凡夫非正非道。二乘正而非道。菩薩道而非",
    "X26n0521_001:0597b14": "正。諸佛亦正亦道。此是諸佛真如法界身。與一切",
    "X26n0521_001:0597b15": "眾生同體。行者若能以無漏智慧。觀達煩惱妄想",
    "X26n0521_001:0597b16": "俱空。法界之身方顯。頌曰。",
    "X26n0521_001:0597b17": "　過去未來三世諸佛　　皆依般若得菩提",
    "X26n0521_001:0597b18": "　凡夫有虗修正慧　　並與能人境智齊",
    "X26n0521_001:0597b19": "向來所舉。雖有因果先後不同。總明第九大智乘",
    "X26n0521_001:0597b20": "因向果分。",
    "X26n0521_001:0597b21": "故知般若波羅蜜多。是大神呪。是大明呪。是無上呪。",
    "X26n0521_001:0597b22": "是無等無呪。能除一切苦厄。真實不虗。故說般若波",
    "X26n0521_001:0597b23": "羅蜜多呪即說呪曰。",
    "X26n0521_001:0597b24": "一舉呪德。二舉呪勝。三舉呪用。四舉呪體。是大神",
    "X26n0521_001:0597c01": "呪者。四魔頓遣。三鄣俱亡。人法兩空。心境雙絕。神",
    "X26n0521_001:0597c02": "通自在。隱顯隨時。遇物變通。凡聖莫測。是故名神",
    "X26n0521_001:0597c03": "呪。是大明呪者。無明並盡。習氣頓除。無礙智光。妄",
    "X26n0521_001:0597c04": "想俱盡。故曰是明呪。舉呪德。是無上呪者。超出三",
    "X26n0521_001:0597c05": "界。證大涅槃。十聖三賢。莫能測度。故曰是無上呪。",
    "X26n0521_001:0597c06": "是無等等呪者。證圓鏡智。照遍十方。由如日光。無",
    "X26n0521_001:0597c07": "有等侶。故曰無等等呪。舉呪勝。能除一切苦。真實",
    "X26n0521_001:0597c08": "不虗者。從最清淨法界。是法身流出大智大定大",
    "X26n0521_001:0597c09": "慧名報身。即依報身。流出大悲成化身。能出生入",
    "X26n0521_001:0597c10": "死。教化三界六道眾生。皆入無餘涅槃。故曰能除",
    "X26n0521_001:0597c11": "一切苦真實不虗。舉呪用。故說般若波羅蜜多呪",
    "X26n0521_001:0597c12": "即說呪曰。",
    "X26n0521_001:0597c13": "揭帝揭帝。波羅揭帝。波羅僧揭帝。菩提薩婆訶",
    "X26n0521_001:0597c14": "東方提頭賴吒天王南方毗留博叉天王",
    "X26n0521_001:0597c15": "西方毗留勒叉天王北方毗沙門天王",
    "X26n0521_001:0597c16": "夫言修道之體。自識當身本來清淨。不生不滅。無",
    "X26n0521_001:0597c17": "有分別。自性圓滿清淨之心。此是本師乃勝念十",
    "X26n0521_001:0597c18": "方諸佛。問曰。何知自心本來清淨。答。十地論云。眾",
    "X26n0521_001:0597c19": "生身中。有金剛佛性。猶如日輪體明圓滿。廣大無",
    "X26n0521_001:0597c20": "遍。只為五蘊重雲所覆。如瓶內燈光。不能照外。",
    "X26n0521_001:0597c22": "般若波羅蜜多心經疏(終)",
    "X26n0521_001:0597c24": "開元三年九月於台州大雲寺得"
}