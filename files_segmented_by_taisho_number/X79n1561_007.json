{
    "X79n1561_007:0580c01": "僧寶正續傳卷第七",
    "X79n1561_007:0580c02": "隆興府沙門　祖琇　撰",
    "X79n1561_007:0580c03": "德山木上座",
    "X79n1561_007:0580c04": "師出於木氏。因以名之。其遠祖曰重。是為少昊之叔",
    "X79n1561_007:0580c05": "也(重見左傳)。絕有德于民。帝嘉之。以為勾芒。使居于窮桑。",
    "X79n1561_007:0580c06": "爵青陽侯。自是子孫蕃衍。凡日月霜露。所至必與焉。",
    "X79n1561_007:0580c07": "唯窮髮之北。與大瀛之間。無有也。自重生椿。椿以積",
    "X79n1561_007:0580c08": "慶。致長壽。或云。椿以八千歲為一春。椿生甘棠。甘棠",
    "X79n1561_007:0580c09": "美姿。容有幹扃。召康公倚之聽政。士民便之。戒以勿",
    "X79n1561_007:0580c10": "剪勿伐。甘棠之子曰。嘉嘉遷于魯。主于季氏。晉韓宣",
    "X79n1561_007:0580c11": "子見而譽之。嘉生樗。摴生櫟。二子復以朴厚致壽。櫟",
    "X79n1561_007:0580c12": "生楠。楠生杞。楠杞俱以美材。稱杷生豫章。豫章天下",
    "X79n1561_007:0580c13": "奇材也。登于廟堂。任重不阿。上喜之。進爵郡公。師即",
    "X79n1561_007:0580c14": "豫章公之子也。少而喬楚。平居正容。不與凡品爭高。",
    "X79n1561_007:0580c15": "雅有四方之志。銅郡鏚侯見而奇之曰。是子挺秀如",
    "X79n1561_007:0580c16": "此。其可蒙雜于眾。而不自競乎。師曰。吾祖才德之劭。",
    "X79n1561_007:0580c17": "稱於天下。子雖荏苒。實懼厥世。弗敢失墜。其無辱子",
    "X79n1561_007:0580c18": "憂。鏚侯喜曰。豫章公於是乎有子矣。郢人玉斧遇而",
    "X79n1561_007:0580c19": "歎曰。美哉請早為之所。不然難且及矣。師從而問。故",
    "X79n1561_007:0580c20": "玉斧曰。而君雖任棟梁之寄。然於身何益哉。易大過",
    "X79n1561_007:0580c21": "曰。棟橈凶。象曰。棟橈凶。不足以有輔也。而君殆橈矣。",
    "X79n1561_007:0580c22": "曷若避世之士哉。今子春和尚富。若遇楚靈王。剝圭",
    "X79n1561_007:0580c23": "寵之。不過以為鏚秘而已。子盛德之後。其肯入之人",
    "X79n1561_007:0580c24": "之手乎。不然。雖與魯仲尼同載以游。脫逢原壤夷竢。",
    "X79n1561_007:0581a01": "必命子辱之。子其甘為人使乎。師遽改容曰。若是吾",
    "X79n1561_007:0581a02": "將安歸。玉斧曰。子聞桑門氏有德山者。天下之大有",
    "X79n1561_007:0581a03": "道者也。姑弃而族直。而躬黔乃服。盡鋤其癰腯疣贅。",
    "X79n1561_007:0581a04": "予為子先。子從而見。師稟其教。就見德山。德山大悅。",
    "X79n1561_007:0581a05": "使立於前。為說最上乘。未幾忽悟向上一句。隱密全",
    "X79n1561_007:0581a06": "該。雖七縱八橫。了無滯礙。即以告德山。山曰。嘻子正",
    "X79n1561_007:0581a07": "墮吾掌握中矣。自是命師。出則偕行。坐則並榻。凡天",
    "X79n1561_007:0581a08": "下參徒。來見德山。必先見師。師可之。然後入德山室。",
    "X79n1561_007:0581a09": "山一日晚參示眾云。今夜不答話。問話者三十棒。時",
    "X79n1561_007:0581a10": "有僧出禮拜。山使師驗之。僧云。某甲話也未問在。山",
    "X79n1561_007:0581a11": "云。汝甚處人。曰。新羅。山云。未踏船舷時。木上座與你",
    "X79n1561_007:0581a12": "相見了也。巖頭初見德山。入方丈。側身問。是凡是聖。",
    "X79n1561_007:0581a13": "山以師擊之。巖頭便禮拜。繇是全提大用莫敢當鋒。",
    "X79n1561_007:0581a14": "所謂把斷要津不通凡聖者也。時雪峰亦在德山。因",
    "X79n1561_007:0581a15": "與巖頭歎曰。此子不遇德山。不能荷擔大事。德山不",
    "X79n1561_007:0581a16": "得此子。不能鍛煉學者。是子與德山。其一體乎。既而",
    "X79n1561_007:0581a17": "雪峰宏道于閩。師往見之。復於雪峰言下。發明自己。",
    "X79n1561_007:0581a18": "化為龍。吞却乾坤山河大地。豁然不現。雪峰上堂曰。",
    "X79n1561_007:0581a19": "南山有條鼈鼻蛇。汝等諸人切須好看。雲門舉師擲",
    "X79n1561_007:0581a20": "在眾前作怕勢。保福出云。今日堂中大有人。喪身失",
    "X79n1561_007:0581a21": "命。洎佛日師往見夾山。拉師偕行。比至未陞堦。便問。",
    "X79n1561_007:0581a22": "甚處來。曰。雲居。山云。即今在什麼處。曰。夾山頂上。山",
    "X79n1561_007:0581a23": "云。老僧行年在坎。五鬼臨身。佛日遂上堦作禮。山問。",
    "X79n1561_007:0581a24": "闍黎與甚人同行。曰。木上座。山云。他何不來相看。曰。",
    "X79n1561_007:0581b01": "和尚看他有分。山云。在什麼處。曰。在堂中。山即同下",
    "X79n1561_007:0581b02": "堂中。佛日引師於夾山面前。山云。莫從天台得來否。",
    "X79n1561_007:0581b03": "曰。非五嶽之所生。山云。莫從須彌山得來否。曰。月宮",
    "X79n1561_007:0581b04": "亦不逢。山云。與麼則從人得也。曰。自己尚是怨家。從",
    "X79n1561_007:0581b05": "人得堪作什麼。山云。冷灰裏忽有粒豆爆。喚維那來",
    "X79n1561_007:0581b06": "安排。向明窻下著。其後雲門闡化于韶陽。而蹩其足。",
    "X79n1561_007:0581b07": "倚師尤恭。方是時。雲門眼空寰海。每舉宗乘定誵訛。",
    "X79n1561_007:0581b08": "必以師為準的。嘗一日上堂曰。我共你平展。遇人識",
    "X79n1561_007:0581b09": "人。與麼老婆說話。尚自不會。每日飽喫飯了。上來下",
    "X79n1561_007:0581b10": "去。覔什麼椀。遮野狐隊。仗向遮裏。作什麼。命師一時",
    "X79n1561_007:0581b11": "趂下。又嘗示眾曰。大用現前。不存軌則。有僧便問。如",
    "X79n1561_007:0581b12": "何是大用現前。雲門舉師當面曰。釋迦老子你來也。",
    "X79n1561_007:0581b13": "其為當時諸老奉重如此。及雲門去世。師知天下學",
    "X79n1561_007:0581b14": "者不能盡其大用。遂潛光匿曜。與世推移。莫有識師",
    "X79n1561_007:0581b15": "者。流及末代。釋德下衰。學者以聲利為懷。蔽於浮境。",
    "X79n1561_007:0581b16": "至有陷于非道。主者必命師以辱之。先是師在德山",
    "X79n1561_007:0581b17": "時。與臨濟金剛王齊名。厥後復有楊岐栗棘蒲。白雲",
    "X79n1561_007:0581b18": "鐵酸饀。說者以謂即師之異名。及比年海上二三道",
    "X79n1561_007:0581b19": "師。亦有彷彿。見師為拳頭。為竹篦。為木劒者。惜其介",
    "X79n1561_007:0581b20": "特寡徒云。",
    "X79n1561_007:0581b21": "贊曰。古德有言。出家葢大丈夫事。非公侯將相所能",
    "X79n1561_007:0581b22": "為。誠哉斯言也。予觀豫章公之世。固榮達矣。然側身",
    "X79n1561_007:0581b23": "從事。朽蠧以之及其子。裂去巾冠。躍出牢俗。致身青",
    "X79n1561_007:0581b24": "雲。荷擔列祖之道。萬世仰其風規。可不謂之大丈夫",
    "X79n1561_007:0581c01": "也乎。",
    "X79n1561_007:0581c02": "臨濟金剛王",
    "X79n1561_007:0581c03": "王諱喝。生聲氏。世居性海之濵。偶事激徒于劒門。幼",
    "X79n1561_007:0581c04": "而孤。長有氣岸。戚人威音王。嘗薦之帝堯。堯任為諫",
    "X79n1561_007:0581c05": "官。于時浩浩懷山。襄陵洪水致害。堯患之。與四嶽謀",
    "X79n1561_007:0581c06": "治。四嶽亟舉鯀。鯀治水亡効。帝乃震怒。王於帝前。麾",
    "X79n1561_007:0581c07": "退四嶽。四嶽悚惕。不敢仰視。雖未有以獻替。百官憚",
    "X79n1561_007:0581c08": "王。猶雷霆也。俄辭爵。之崆峒之墟。見混元子。得長生",
    "X79n1561_007:0581c09": "久視之術。自是夷猶海岱。世莫得而見之。雖春秋左",
    "X79n1561_007:0581c10": "氏所寄聲伯。恐亦其族氏也。漢初。高帝與項羽。爭天",
    "X79n1561_007:0581c11": "下。王在齊海。聞之喜曰。此吾有為時也。遂自齊求見",
    "X79n1561_007:0581c12": "羽於關中。羽見而悅之。未及官。適高帝逼羽。羽返斾。",
    "X79n1561_007:0581c13": "與高帝接戰于廣武。高帝使婁將軍挑戰且辰羽。羽",
    "X79n1561_007:0581c14": "怒甚。乃亟用王。於是婁煩弓矢不知墮地。人馬皆辟",
    "X79n1561_007:0581c15": "易。是日項羽喜劇。顧謂王曰。天下事稍定。吾以夏口",
    "X79n1561_007:0581c16": "處子。王輾然而笑曰。夫高世之士。為人排患釋難。解",
    "X79n1561_007:0581c17": "紛亂。而亡所取也。設有取者。是商賈之事。喝不為矣。",
    "X79n1561_007:0581c18": "遂拂衣復歸于海上。厥後覇王不競於漢。及罹困阨。",
    "X79n1561_007:0581c19": "中思欲復用王。而不可得。因欷歔泣下霑襟。李唐有",
    "X79n1561_007:0581c20": "天下。浮圖教聿盛于世。自天子公侯。靡不宗奉。王聞",
    "X79n1561_007:0581c21": "而喜曰。吾聞。釋氏禪門。直指人心。見性成佛。可絕無",
    "X79n1561_007:0581c22": "始生死根本。於是出訪其道。遇江西馬祖大師。祖授",
    "X79n1561_007:0581c23": "以向上綱宗立地成佛之旨。王大悅。頗覺平昔所用",
    "X79n1561_007:0581c24": "粥飯。氣廓如也。祖復遷之特室。以正法眼藏[田/廾]之。王",
    "X79n1561_007:0582a01": "再拜辭曰。是非喝所敢當也。祖慰勉之。會百丈再參。",
    "X79n1561_007:0582a02": "祖竪起拂子。丈曰。即此用離此用。祖掛拂子舊處。丈",
    "X79n1561_007:0582a03": "擬議。祖遽以王用事。丈震聵三日。乃大悟。王名聲由",
    "X79n1561_007:0582a04": "此復振于世。黃蘗運公初見百丈。丈舉前掛拂話。次",
    "X79n1561_007:0582a05": "偶及王。黃蘗不覺吐舌。未幾臨濟於大愚言下發明。",
    "X79n1561_007:0582a06": "黃蘗大機之用。遂忽見王。於是氣增十倍。自此臨濟",
    "X79n1561_007:0582a07": "奉王從事。出沒卷舒。互相顯發。如雷如霆。四方震駭。",
    "X79n1561_007:0582a08": "學者自遠而歸之。凡三聖興化大覺之流。其大機大",
    "X79n1561_007:0582a09": "用。皆自王而啟之。故當時畏懼。莫有膺其鋒者。因目",
    "X79n1561_007:0582a10": "之曰。金剛王寶劒。或曰。踞地師子。或曰。探竿影草。其",
    "X79n1561_007:0582a11": "威譽功烈如此。時無位真人。與王同輔臨濟。覺者多",
    "X79n1561_007:0582a12": "昵無位真人。濟廉知紿曰。無位真人是甚乾屎橛。其",
    "X79n1561_007:0582a13": "後學者方一意宗王。及濟將終。謂眾曰。吾滅後不得",
    "X79n1561_007:0582a14": "滅却吾正法眼。三聖曰。爭敢滅却。濟曰。向後有人問。",
    "X79n1561_007:0582a15": "汝作麼生。三聖亟以王為對。濟曰。誰知吾正法眼向",
    "X79n1561_007:0582a16": "遮瞎驢邊滅却。洎濟示寂。王慨然歎曰。性海吾鄉也。",
    "X79n1561_007:0582a17": "法界吾宇也。威音王吾戚也。吾受知於堯。成名於項",
    "X79n1561_007:0582a18": "羽。自吾捨俗歸釋。晚得臨濟全提大用之人云亡。吾",
    "X79n1561_007:0582a19": "已矣乎。後五百歲。必假吾以禦葛藤。而出乎凡夫曰",
    "X79n1561_007:0582a20": "矣。遂不知終。既而果然泛泛者。皆竊王聲勢用事。其",
    "X79n1561_007:0582a21": "邪正真偽。竟莫之辨。獨汾陽偈曰。一喝分賓主。照用",
    "X79n1561_007:0582a22": "一時行。要會箇中意。日午打三更。英靈衲子由是想",
    "X79n1561_007:0582a23": "見王之風乎焉。其府屬。曰賓曰主。曰照曰用。皆有功",
    "X79n1561_007:0582a24": "於宗門云。",
    "X79n1561_007:0582b01": "贊曰。予於無盡藏。得異書焉。若世所謂金剛圈栗棘",
    "X79n1561_007:0582b02": "蒲木上座。及王之機緣。皆見其始末根緒。非若近世",
    "X79n1561_007:0582b03": "泛泛語之。而不雅馴。故特撰次之。然春秋左氏。談王",
    "X79n1561_007:0582b04": "道者也。至於神降于莘石。言于魏榆。猶詳著之。高僧",
    "X79n1561_007:0582b05": "贊寧增修僧傳。號稱閎覧博識。而王親見馬祖。陶鑄",
    "X79n1561_007:0582b06": "百丈。夾輔黃檗。而建立臨濟之宗。其全機大用。獨冠",
    "X79n1561_007:0582b07": "古今。光明碩大如此。而不見書於傳。豈寧輩蔽于俗",
    "X79n1561_007:0582b08": "學。違無盡藏。覔異書。不得王之始末乎。",
    "X79n1561_007:0582b09": "代古塔主與洪覺範書",
    "X79n1561_007:0582b10": "洪罪古禪師說法有三失。謂一句中具三玄。一玄",
    "X79n1561_007:0582b11": "中具三要。有玄有要。是臨濟所立。在百丈黃檗。名",
    "X79n1561_007:0582b12": "大機大用。在巖頭雪峰。名陷虎却物。古以為從上",
    "X79n1561_007:0582b13": "佛祖法門。非臨濟所立。一失也。巴陵真得雲門之",
    "X79n1561_007:0582b14": "旨。凡語中有語。名死句。語中無語。為活句也。巴陵",
    "X79n1561_007:0582b15": "三語。謂之語。則無理。謂之非語。則赴來機活句也。",
    "X79n1561_007:0582b16": "古非毀之。二失也。兩種自己。世尊偈曰。陀那微細",
    "X79n1561_007:0582b17": "識。習氣如暴流。真非真恐迷。我常不開演。以第八",
    "X79n1561_007:0582b18": "識為真。則慮迷無自性。非真則慮迷為斷滅。故曰。",
    "X79n1561_007:0582b19": "不開演立言之難也。古剏建兩種自己。三失也。因",
    "X79n1561_007:0582b20": "代古書。以正洪之悞。",
    "X79n1561_007:0582b21": "承古和南。上書覺範禪師足下。某老且憊。謬與傳燈",
    "X79n1561_007:0582b22": "之齒。側承足下瓌偉奇傑之風。未即摳衣。然伏膺徽",
    "X79n1561_007:0582b23": "聞。佇悅之勤。良益深矣。每謂。佛運濵茲叔世。釋德下",
    "X79n1561_007:0582b24": "衰。不有卓絕之士。興頹禦侮。障堤末流。則林間抱道",
    "X79n1561_007:0582c01": "之士。安能寂住無為。而不虞魔事哉。往見足下紀述",
    "X79n1561_007:0582c02": "林間錄。才運精緻。衍繹孰復。異不之排。怨不之誹。使",
    "X79n1561_007:0582c03": "古人殘膏賸馥。霑丐後來。自非閎覧洽聞。孰能爾耶。",
    "X79n1561_007:0582c04": "某頃隸進士。時頗知讀書。自以不至觝滯。及剔髮游",
    "X79n1561_007:0582c05": "方。密探佛祖之妙。則知所以履實踐真。緬悟前習。特",
    "X79n1561_007:0582c06": "塵垢粃糠耳。方刮摩鏟除。若不暇豈復有意於人事",
    "X79n1561_007:0582c07": "哉。嘗聞足下有撰次僧傳之志。某喜為之折屐。葢一",
    "X79n1561_007:0582c08": "代至教。所以震於天下者。由近古宗匠維持之力也。",
    "X79n1561_007:0582c09": "足下誠能手發其摳。使彼典刑事業。光明舃弈。傳之",
    "X79n1561_007:0582c10": "不腐。實莫大之幸。及足下成書。獲閱之。方一過目。爛",
    "X79n1561_007:0582c11": "然華麗。若雲翔電發。遇之駭然。及再三伸卷。攷覈事",
    "X79n1561_007:0582c12": "實。則知足下樹志淺矣。夫文所以紀實也。苟忽事實。",
    "X79n1561_007:0582c13": "而高下其心。唯騁歆艶之文。此楊子所謂。從而繡其",
    "X79n1561_007:0582c14": "盤悅。君子所以不取也。其裁剸八十一人。諒希九九",
    "X79n1561_007:0582c15": "之數。亦吾宗偉人能事。備于此矣。若某無似之迹。弃",
    "X79n1561_007:0582c16": "之可也。特蒙記著。而罪以說法之失者三。其一曰。判",
    "X79n1561_007:0582c17": "三玄三要。為玄妙三句。其二曰。罪巳陵語。不識活句。",
    "X79n1561_007:0582c18": "其三曰。開兩種自己。不知聖人立言之難。誠足下明",
    "X79n1561_007:0582c19": "鑒若此。然某說法。絕不喜人傳之。往往誤為靈源禪",
    "X79n1561_007:0582c20": "師見賞。以謂有補於學者。不意返獲罪於足下。且靈",
    "X79n1561_007:0582c21": "源葢宗門一代典刑。足下既以某說法有過。能不波",
    "X79n1561_007:0582c22": "及靈源乎。孔子曰。是而可忍。孰不可忍。請試辨之。夫",
    "X79n1561_007:0582c23": "開三玄者。葢一期善巧方便。簡別機緣。以啟大道之",
    "X79n1561_007:0582c24": "深致。非私設偏見。而苟異於佛祖也。固嘗謂。三玄法",
    "X79n1561_007:0583a01": "門。是佛祖正見。雖臨濟獨標三玄。以立宗旨。葢亦同",
    "X79n1561_007:0583a02": "歸佛祖之極。豈別私有一法附耳而密傳。若果私有。",
    "X79n1561_007:0583a03": "則為纖兒侫夫。獻姦納賄。而私取之矣。曷得為天下",
    "X79n1561_007:0583a04": "公傳之大道乎。是之臨濟之道。即佛祖之道。佛祖之",
    "X79n1561_007:0583a05": "道。即天下之大道也。且分三玄。而三要不分者。葢玄",
    "X79n1561_007:0583a06": "既分。則要在其中矣。汾陽偈云。三玄三要事難分。誠",
    "X79n1561_007:0583a07": "使不分。則不應言難。既曰難分。則是可分。而但難之",
    "X79n1561_007:0583a08": "之謂也。今予分難分之法。以激學者專門黨宗之弊。",
    "X79n1561_007:0583a09": "直指妙悟為極則。於何而不可乎。足下謂。三玄在百",
    "X79n1561_007:0583a10": "丈黃檗。但名大機大用。在雪峰巖頭。則名陷虎之機。",
    "X79n1561_007:0583a11": "某謂。三玄是佛祖正見。然則古今稱謂雖異。其實則",
    "X79n1561_007:0583a12": "一也。某與足下之論。殆冥合矣。何必以人情相訾乎。",
    "X79n1561_007:0583a13": "復謂。愚以氣槩人。則毀教乘。以為知見。及自宗不通。",
    "X79n1561_007:0583a14": "則又引知見以為證。噫斯言過矣。夫具眼宗師。道性",
    "X79n1561_007:0583a15": "如故。法性亦如。法性如故。豈有聽說自他之異。要在",
    "X79n1561_007:0583a16": "臨機。抑揚縱奪。為人去釘楔。脫籠頭而已。此從上宗",
    "X79n1561_007:0583a17": "門說法之儀式也。奈何謂之以氣槩人乎。足下為書。",
    "X79n1561_007:0583a18": "必欲扶持宗教。既有是志。而不探佛祖之心。則雖舞",
    "X79n1561_007:0583a19": "等奮辭。愈疎脫矣。然則開三玄之失非也。罪巴陵語",
    "X79n1561_007:0583a20": "不識活句者。此足下讀愚書未審耳。夫巴陵親見雲",
    "X79n1561_007:0583a21": "門者也。方雲門在世。氣宇如王。其肯以語句為事。嘗",
    "X79n1561_007:0583a22": "曰。此事若在言句上。三藏十二分教。豈是無言句。奈",
    "X79n1561_007:0583a23": "何巴陵未旋踵。而違戾師教。矜能暴美。求信於人。以",
    "X79n1561_007:0583a24": "謂將三轉語。足以報答雲門。更不為其作忌。予故鄙",
    "X79n1561_007:0583b01": "其自屈宗風。以為語句。便後世泛爾之徒。矜馳言語。",
    "X79n1561_007:0583b02": "喪失道源。自巴陵始也。又曷嘗謂。其語非活句乎。蒙",
    "X79n1561_007:0583b03": "示教曰。有問。提婆宗。答曰。外道。是可以鑑作死語。然",
    "X79n1561_007:0583b04": "則僧問德山。如何是佛。山云。佛是西天老比丘。亦應",
    "X79n1561_007:0583b05": "鑑作死句也。夫豈然哉。宗師臨機大用。要在悟物而",
    "X79n1561_007:0583b06": "已。詎若搜章摘句之學。以工拙較耶。果以工為活句。",
    "X79n1561_007:0583b07": "拙為死句。則鳥窠吹布毛。亦拙矣。侍者何由悟去哉。",
    "X79n1561_007:0583b08": "承論巴陵三語曰。謂之語則無理。謂之非語則赴來",
    "X79n1561_007:0583b09": "機活句也。嗚呼此失之遠矣。夫死句活句。雖分語中",
    "X79n1561_007:0583b10": "有語語中無語之異。然在真實人分上。棒喝譏呵。戲",
    "X79n1561_007:0583b11": "笑怒罵。以至風聲雨滴。朝明夕昏。無非活句也。豈唯",
    "X79n1561_007:0583b12": "玄言妙句而已哉。必如足下。以無理而赴來機。為活",
    "X79n1561_007:0583b13": "句。標為宗門絕唱。則從上宗師答話。俱無準的。第臨",
    "X79n1561_007:0583b14": "時亂道。使人謂之。語則無理。謂之非語。則赴來機含",
    "X79n1561_007:0583b15": "胡模稜而已。於戲其以宗門事。當兒戲乎。且吾教經",
    "X79n1561_007:0583b16": "論。大義粲然。史氏猶以為華人好譎者。攘莊列之語。",
    "X79n1561_007:0583b17": "佐其高層累駕。騰直出其表而不信。況足下自判宗",
    "X79n1561_007:0583b18": "門旨趣如此。使彼見之。能不重增輕薄。足下略不念",
    "X79n1561_007:0583b19": "此何耶。然則予所以罪巴陵者。以其衒語句慢師資。",
    "X79n1561_007:0583b20": "而昧大體也。足下則愛珊瑚枝枝撑著月之句。夫罪",
    "X79n1561_007:0583b21": "昧大體。而矯弊公論也。泥好句而斥公論。天下其以",
    "X79n1561_007:0583b22": "為當乎。然則不識活句之失非也。開兩種自己。不知",
    "X79n1561_007:0583b23": "聖人立言之難者。某所以開之之意。於答施秘丞二",
    "X79n1561_007:0583b24": "篇中。備言之矣。葢稟佛祖懿範。為末代學者。明示根",
    "X79n1561_007:0583c01": "本。使捨日用光影。直了空劫已前本來自己也。由今",
    "X79n1561_007:0583c02": "時多以機辯玄妙為極則。故說二種。以驗淺深。然如",
    "X79n1561_007:0583c03": "來以三身設化儀。少林以皮髓別親踈。洞山以偏正",
    "X79n1561_007:0583c04": "立宗旨。至於馬鳴。則以一心開真如生滅二門。予故",
    "X79n1561_007:0583c05": "駕此之說。以救末代學者弃本之弊。非不知聖人立",
    "X79n1561_007:0583c06": "言之難也。足下所舉首楞嚴偈。葢解深密經偈耳。且",
    "X79n1561_007:0583c07": "教乘五時之異。學者不得不明。如深密經。即第三時",
    "X79n1561_007:0583c08": "教。說不空不有。破第二時之空教也。若首楞嚴。即第",
    "X79n1561_007:0583c09": "五時說了義教。當是時大機可發。故為阿難。開示成",
    "X79n1561_007:0583c10": "佛法門。其曰真非真恐迷。我常不開演者。葢聖人重",
    "X79n1561_007:0583c11": "舉解深密經。以謂往昔根未熟時。常不開演。非謂說",
    "X79n1561_007:0583c12": "首楞嚴時也。足下不究前後五時之異。妄謂聖人恐",
    "X79n1561_007:0583c13": "懼立言之難。且世尊曰。我為法王。於法自在。詎有自",
    "X79n1561_007:0583c14": "在法王。不敢決斷真妄。椰榆其事。首鼠兩端。而貽惑",
    "X79n1561_007:0583c15": "後人乎。又諸經標列法門。千修萬件。曷甞以之為難。",
    "X79n1561_007:0583c16": "而置不辨耶。承高論曰。以第八識言。其為真耶。則慮",
    "X79n1561_007:0583c17": "無自性。言其非真耶。則慮迷為斷滅。故曰。我常不開",
    "X79n1561_007:0583c18": "演。噫予每讀至此。未甞不廢卷而痛惜也。何則。世尊",
    "X79n1561_007:0583c19": "云。性識真空。性空真識。清淨本然。周遍法界。湛然常",
    "X79n1561_007:0583c20": "住。足下則謂。聖人亦不敢以為真。又不敢以為非真。",
    "X79n1561_007:0583c21": "使世尊果顢頇如此。則三界群生。安所歸仰乎。足下",
    "X79n1561_007:0583c22": "平生蹈偽。至此敗靈盡矣。夫首楞嚴者。決定直指一",
    "X79n1561_007:0583c23": "心本來是佛。不同他教。足下又謂。二種錯亂修習。亦",
    "X79n1561_007:0583c24": "不敢間隔其辭。盧於一法中生二解。然世尊非懷多",
    "X79n1561_007:0584a01": "慮者也。經云。如我按指。海印發光。汝暫舉心。塵勞先",
    "X79n1561_007:0584a02": "起。是則聖人種智妙圓無施而不妙慮也者。即眾生",
    "X79n1561_007:0584a03": "攀緣妄心也。予稟種智說法。足下一以妄慮沮毀之。",
    "X79n1561_007:0584a04": "及引經。又非允當。然則不知聖人立言之失。非也。夫",
    "X79n1561_007:0584a05": "言迹之興。異端所由生。自非明哲稟正義辭而闢之。",
    "X79n1561_007:0584a06": "則生生趨競。而宗塗替矣。予聞之。昔吾宗盛時。人人",
    "X79n1561_007:0584a07": "以道德實行。光明於世。未始貴於立言。及德之衰。於",
    "X79n1561_007:0584a08": "是始立僧傳。今足下復出新意。迹贊辭。行褒貶。是為",
    "X79n1561_007:0584a09": "作者職也。於何不探春秋之旨乎。春秋正一王之法。",
    "X79n1561_007:0584a10": "以權輔用。以誠斷禮。以忠道原情。從宜捄亂。因時黜",
    "X79n1561_007:0584a11": "陟。此其大略也。某開二種自己憲章佛祖懿範。俾學",
    "X79n1561_007:0584a12": "者黜玄解而究本。所謂以權輔用者也。譏巴陵溥師。",
    "X79n1561_007:0584a13": "資珍語句。所謂以誠斷禮者也。分三玄啟大道深致",
    "X79n1561_007:0584a14": "而矯弊。所謂從宜捄亂。因時黜陟者也。凡此葢乃心",
    "X79n1561_007:0584a15": "弘道。以敦出家大節。足下一切毀之則失。所謂以忠",
    "X79n1561_007:0584a16": "道原情者也。凡足下之書。既謬聖人道。又乖世典。安",
    "X79n1561_007:0584a17": "狂行褒貶乎。至於詆訾照覺不取死心。亦失體之甚。",
    "X79n1561_007:0584a18": "雖陳壽求采。班固受金。亦不爾也。自述寶鏡三昧。則",
    "X79n1561_007:0584a19": "託言朱世英。得於老僧。自解法華。輔成寶鏡之辭。置",
    "X79n1561_007:0584a20": "之九峰傳。則曰。石碑斷壞。有木碑。書其略如此。噫茲",
    "X79n1561_007:0584a21": "可與合眼拏金。而謂市人不見者。併按也。夫寶鏡三",
    "X79n1561_007:0584a22": "昧。洞山雖云受之雲巖。葢驗人親切之旨。未應作為",
    "X79n1561_007:0584a23": "文具而傳之也。又佛祖之法。等心普施。雖異類不間。",
    "X79n1561_007:0584a24": "詎有同門學者竊聽之。而呪令倒痾賢聖之心。果匾",
    "X79n1561_007:0584b01": "曲爾乎。又其辭曰。重离六交。偏正回互。疊而為三。變",
    "X79n1561_007:0584b02": "盡為五。夫洞山傳達磨宗旨者也。重离卦則伏羲文",
    "X79n1561_007:0584b03": "王之書(果若此言。則是洞山□□林宗旨。而傳伏羲文王之書。依彷離卦而建立五位。然洞山大",
    "X79n1561_007:0584b04": "宗師也。肯爾哉)。足下公然鑿空締立。而誣岡之。其罪宜何誅",
    "X79n1561_007:0584b05": "焉。大抵事有昧於實。害於教。人雖不我以。其如神明",
    "X79n1561_007:0584b06": "何。足下譏揣古人。固不少矣。返更[曰/月]榮致譴。昔許敬",
    "X79n1561_007:0584b07": "宗面與修晉史。晚陷侫臣之名。後世遂以晉史。非",
    "X79n1561_007:0584b08": "出正人之手。而弗重切。幸懲艾前失。深探道源。履以",
    "X79n1561_007:0584b09": "中正。然後從容致思揖讓鈎深。著為法度之典。貽之",
    "X79n1561_007:0584b10": "後世。規得失。定正邪。而斷以列聖大中之道。使萬古",
    "X79n1561_007:0584b11": "莫敢擬議。若達磨辨六宗。則予亦甘心受誅於足下。",
    "X79n1561_007:0584b12": "夫何言哉。既不能爾。予是以強顏一起。與足下審訂",
    "X79n1561_007:0584b13": "偽妄。使吾門來者。無蹈足下之覆車。亦某終始盡忠",
    "X79n1561_007:0584b14": "於佛。而行傳道闢邪之志氣也。干冒慈嚴。伏幸恕罪。",
    "X79n1561_007:0584b15": "不宣。",
    "X79n1561_007:0584b17": "僧寶正續傳卷第七"
}