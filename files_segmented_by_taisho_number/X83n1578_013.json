{
    "X83n1578_013:0539c09": "指月錄卷之十三",
    "X83n1578_013:0539c11": "六祖下第五世",
    "X83n1578_013:0539c12": "▲陳睦州尊宿諱道明。江南陳氏之後也。生時紅光",
    "X83n1578_013:0539c13": "滿室。祥雲盖空。旬日方散。目有重瞳。面列七星。形相",
    "X83n1578_013:0539c14": "奇特。秀出人表。因往開元寺。禮佛見僧。如故知歸。白",
    "X83n1578_013:0539c15": "父母願求出家。父母聽許為僧。後持戒精嚴。學通三",
    "X83n1578_013:0539c16": "藏。遊方契旨於黃檗。諸方歸慕。咸以尊宿稱。後居開",
    "X83n1578_013:0539c17": "元。恒織蒲鞋資以養母。故復有陳蒲鞋之稱。巢宼入",
    "X83n1578_013:0539c18": "境。師標大草屨於城門。巢欲棄之。竭力不能舉。歎曰。",
    "X83n1578_013:0539c19": "睦州有大聖人。舍城而去　一日晚參謂眾曰。汝等",
    "X83n1578_013:0539c20": "諸人。還得個入頭處也未。若未得個入頭處。須覓個",
    "X83n1578_013:0539c21": "入頭處。若得個入頭處。已後不得孤負老僧。時有僧",
    "X83n1578_013:0539c22": "出禮拜曰。某甲終不敢孤負和尚。師曰。早是孤負我",
    "X83n1578_013:0539c23": "了也　又曰。明明向你道。尚自不會。何況盖覆將來",
    "X83n1578_013:0539c24": "　又曰。老僧在此住持。不曾見個無事人到來。汝等",
    "X83n1578_013:0540a01": "何不近前。時有一僧方近前。師曰。維那不在。汝自領",
    "X83n1578_013:0540a02": "去。三門外與二十棒。曰某甲過在甚麼處。師曰。枷上",
    "X83n1578_013:0540a03": "更著杻　師尋常見衲僧來。即閉門。或見講僧。乃召",
    "X83n1578_013:0540a04": "曰座主。主應諾。師曰。擔板漢。",
    "X83n1578_013:0540a05": "雪竇云。睦州只具一隻眼。何故。這僧喚既回頭。因",
    "X83n1578_013:0540a06": "甚却成擔板。",
    "X83n1578_013:0540a07": "師見僧乃曰。見成公案。放汝三十棒。曰某甲如是。師",
    "X83n1578_013:0540a08": "曰。三門頭金剛。為甚麼舉拳。曰金剛尚乃如是。師便",
    "X83n1578_013:0540a09": "打。",
    "X83n1578_013:0540a10": "正法眼藏。睦州見僧來云。現成公案。放汝三十棒。",
    "X83n1578_013:0540a11": "雲峰悅云。作賊人心虗。妙喜曰。又添得一個。道了",
    "X83n1578_013:0540a12": "問冲密。你道我恁麼道。還有過也無。密云。作賊人",
    "X83n1578_013:0540a13": "心虗。妙喜曰。三個也有。",
    "X83n1578_013:0540a14": "座主參。師問。莫是講唯識論否。曰不敢。師曰。朝去西",
    "X83n1578_013:0540a15": "天。暮歸唐土。會麼。曰不會。師曰。吽吽。五戒不持　問",
    "X83n1578_013:0540a16": "僧。近離甚處。曰仰山。師曰。五戒也不持。曰某甲甚麼",
    "X83n1578_013:0540a17": "處是妄語。師曰。這裏不著沙彌　紫衣大德到禮拜。",
    "X83n1578_013:0540a18": "師拈帽子帶問曰。這個喚作甚麼。曰朝天帽。師曰。恁",
    "X83n1578_013:0540a19": "麼則老僧不卸也。復問。所習何業。曰惟識。師曰。作麼",
    "X83n1578_013:0540a20": "生說。曰三界惟心萬法惟識。師指門扇曰。這個是甚",
    "X83n1578_013:0540a21": "麼。曰是色法。師曰。簾前賜紫對御談經。何得不持五",
    "X83n1578_013:0540a22": "戒。德無對　問僧正云。講得惟識論麼。正云。不敢。小",
    "X83n1578_013:0540a23": "年曾讀文字來。師拈起糖餅擘作兩片云。你作麼生。",
    "X83n1578_013:0540a24": "正無語。師云。喚作糖餅是。不喚作糖餅是。正云。不可",
    "X83n1578_013:0540b01": "不喚作糖餅。師却喚沙彌來。來。你喚作甚麼。彌云糖",
    "X83n1578_013:0540b02": "餅。師云。你也講得惟識論。",
    "X83n1578_013:0540b03": "徑山杲云。僧正與沙彌。真實講得惟識論。只是不",
    "X83n1578_013:0540b04": "知糖餅來處。睦州老人。雖是一方善知識。若是三",
    "X83n1578_013:0540b05": "界惟心萬法惟識。畢竟理會不得。",
    "X83n1578_013:0540b06": "問。如何是曹溪的的意。師曰。老僧愛瞋不愛喜。曰為",
    "X83n1578_013:0540b07": "甚麼如是。師曰。路逢劒客須呈劒。不是詩人莫獻詩",
    "X83n1578_013:0540b08": "　師問武陵長老。了即毛端吞巨海。始知大地一微",
    "X83n1578_013:0540b09": "塵。長老作麼生。曰問阿誰。師曰。問長老。曰何不領話。",
    "X83n1578_013:0540b10": "師曰。汝不領話。我不領話。",
    "X83n1578_013:0540b11": "雪竇拈云。墮也墮也。復云。這個葛藤老漢好與劃",
    "X83n1578_013:0540b12": "斷。拈拄杖云。甚麼處去也。",
    "X83n1578_013:0540b13": "問。一句道盡時如何。師曰。義墮也。曰甚麼處是學人",
    "X83n1578_013:0540b14": "義墮處。師曰。三十棒教誰喫　問。某甲講兼行脚。不",
    "X83n1578_013:0540b15": "會教意時如何。師曰。灼然實語當懺悔。曰乞師指示。",
    "X83n1578_013:0540b16": "師曰。汝若不問。老僧即緘口無言。汝既問。老僧不可",
    "X83n1578_013:0540b17": "緘口去也。曰請師便道。師曰。心不負人。面無慙色",
    "X83n1578_013:0540b18": "　問僧。甚處來。僧云。那邊劄。師曰。老僧屈。僧云。和尚即",
    "X83n1578_013:0540b19": "得。師曰。擔枷過狀。擗脊便打。",
    "X83n1578_013:0540b20": "雲峰院云。睦州何用繁詞。那邊劄。擗脊便打。",
    "X83n1578_013:0540b21": "問高揖釋迦不拜彌勒時如何。師曰。昨日有人問。趂",
    "X83n1578_013:0540b22": "出了也。曰和尚恐某甲不實那。師曰。拄杖不在。苕帚",
    "X83n1578_013:0540b23": "柄聊與三十　問。如何是觸途無滯底句。師曰。我不",
    "X83n1578_013:0540b24": "恁麼道。曰師作麼生道。師曰。箭過西天十萬里。却向",
    "X83n1578_013:0540c01": "大唐國裏等候　有僧名宗闡。來參云。宗闡咨和尚。",
    "X83n1578_013:0540c02": "師云住。僧便住。師咄云。名也不識。又云。有闡即判。快",
    "X83n1578_013:0540c03": "道快道。僧無對　新到參方禮拜。師叱曰。闍黎因何",
    "X83n1578_013:0540c04": "偷常住果子喫。曰學人纔到。和尚為甚麼道偷果子。",
    "X83n1578_013:0540c05": "師曰。贓物現在　問僧。幾人新到。云五人。師云。瓦解",
    "X83n1578_013:0540c06": "氷消。僧云。和尚未曾有問。師云。賊把贓為驗　問講",
    "X83n1578_013:0540c07": "金剛經僧。荷擔如來即不問。你寺門前金剛。為甚麼",
    "X83n1578_013:0540c08": "入你鼻孔裏。僧云。和尚甚麼說話。師云。你講得夢裏",
    "X83n1578_013:0540c09": "　問僧。何處來。云靈山來。師云。涅槃是第幾座。僧無",
    "X83n1578_013:0540c10": "對。師又問。迦葉甚麼處去。僧云不知。師云。脫空妄語",
    "X83n1578_013:0540c11": "漢　問僧。甚麼處來。云靈山來。師云。近日打殺一門",
    "X83n1578_013:0540c12": "僧是否。僧無語。師云。這個蝦蟇　問。寺門前金剛。拓",
    "X83n1578_013:0540c13": "即乾坤大地。不拓即絲髮不逢時如何。師曰。吽吽。我",
    "X83n1578_013:0540c14": "不曾見此。師却問。先跳三千倒退八百。你合作麼生。",
    "X83n1578_013:0540c15": "曰諾。師曰。先責一紙罪狀好。便打。其僧擬出。師曰。來",
    "X83n1578_013:0540c16": "我共你葛藤。拓即乾坤大地。你且道洞庭湖水深多",
    "X83n1578_013:0540c17": "少。曰不曾量度。師曰。洞庭湖又作麼生。曰祇為今時。",
    "X83n1578_013:0540c18": "師曰。祇這葛藤尚不會。便打　僧參。師曰。汝是新到",
    "X83n1578_013:0540c19": "否。曰是。師曰。且放下葛藤會麼。曰不會。師曰。擔枷陳",
    "X83n1578_013:0540c20": "狀自領出去。僧便出。師曰。來來。我實問你甚處來。曰",
    "X83n1578_013:0540c21": "江西。師曰。泐潭和尚在汝背後。怕你亂道。見麼。僧無",
    "X83n1578_013:0540c22": "對　師聞一老宿難親近。躬往相訪。纔入方丈。宿便",
    "X83n1578_013:0540c23": "喝。師側掌曰。兩重公案。宿曰。過在甚麼處。師曰。這野",
    "X83n1578_013:0540c24": "狐精。便退　問僧。近離甚處。僧便喝。師曰。老僧被你",
    "X83n1578_013:0541a01": "一喝。僧又喝。師曰。三喝四喝後作麼生。僧無語。師便",
    "X83n1578_013:0541a02": "打曰。這掠虗漢　問。教意祖意是同是別。師曰。青山",
    "X83n1578_013:0541a03": "自青山。白雲自白雲。曰如何是青山。師曰。還我一滴",
    "X83n1578_013:0541a04": "雨來。曰道不得。請師道。師曰。法華鋒前陣。涅槃句後",
    "X83n1578_013:0541a05": "收。",
    "X83n1578_013:0541a06": "後又有僧問巴陵。教意祖意是同是別。陵云。雞寒",
    "X83n1578_013:0541a07": "上樹。鴨寒下水　雪竇拈云。問既一般。答亦相似。",
    "X83n1578_013:0541a08": "其中利他自利。瞞人自瞞。若人點檢分明。管取解",
    "X83n1578_013:0541a09": "空第一。",
    "X83n1578_013:0541a10": "問。如何是展演之言。師曰。量才補職。曰如何是不展",
    "X83n1578_013:0541a11": "演之言。師曰。伏惟尚饗　上堂。裂開也在我。揑聚也",
    "X83n1578_013:0541a12": "在我。時有僧問。如何是裂開。師曰。三九二十七。菩提",
    "X83n1578_013:0541a13": "涅槃。真如解脫。即心即佛。我且與麼道。你又作麼生。",
    "X83n1578_013:0541a14": "曰某甲不與麼道。師曰。盞子撲落地。碟子成七片。曰",
    "X83n1578_013:0541a15": "如何是揑聚。師乃斂手而坐。",
    "X83n1578_013:0541a16": "雲峰悅云。相罵饒汝接嘴。相唾饒汝潑水。",
    "X83n1578_013:0541a17": "問。以一重去一重即不問。不以一重去一重時如何。",
    "X83n1578_013:0541a18": "師曰。昨朝栽茄子。今日種冬瓜　僧問。一氣還轉得",
    "X83n1578_013:0541a19": "一大藏教也無。師曰。有甚麼饆饠[飢-几+追]子。快下將來。",
    "X83n1578_013:0541a20": "妙喜曰。五更侵早起。更有夜行人。",
    "X83n1578_013:0541a21": "陞座云。首座聻。答云在。寺主聻。答云在。維那聻。答云",
    "X83n1578_013:0541a22": "在。師云。三段不同。今當第一。向下文長。付在來日。下",
    "X83n1578_013:0541a23": "座　示眾。大事未明。如喪考妣。大事既明。如喪考妣。",
    "X83n1578_013:0541a24": "僧問青峰楚。大事已明。為甚麼亦如喪考妣。楚云。",
    "X83n1578_013:0541b01": "不得春風花不開。及至花開又吹落。",
    "X83n1578_013:0541b02": "示眾。我見百丈不識好惡。大眾纔集。以拄杖一時打",
    "X83n1578_013:0541b03": "下。復召大眾。眾回首。乃云是甚麼。有甚共語處。又黃",
    "X83n1578_013:0541b04": "檗和尚亦然。復召大眾。眾回首。乃云月似彎弓少雨",
    "X83n1578_013:0541b05": "多風。猶較些子　師臨終。召門人曰。此處緣息。吾當",
    "X83n1578_013:0541b06": "逝矣。乃跏趺而寂。郡人以香薪焚之。舍利如雨。乃收",
    "X83n1578_013:0541b07": "靈骨建塔於寺。壽九十八。臘七十六。",
    "X83n1578_013:0541b08": "▲福州烏石山靈觀禪師尋常扃戶。人罕見之。一日",
    "X83n1578_013:0541b09": "雪峰伺便扣門。師開門。峰驀胸搊住曰。是凡是聖。師",
    "X83n1578_013:0541b10": "唾曰。這野狐精。便推出閉却門。峰曰。也祇要識老兄",
    "X83n1578_013:0541b11": "　雪峰至敲門。師曰誰。峰云。鳳皇兒。師云。作甚麼。峰",
    "X83n1578_013:0541b12": "云。來啗老鸛。師便開門扭住云。道道。峰擬議。師便托",
    "X83n1578_013:0541b13": "開閉却門。峰住後示眾云。我當時若入得老觀門。你",
    "X83n1578_013:0541b14": "這一隊噇酒糟漢。向甚處摸索　曹山行脚時。問如",
    "X83n1578_013:0541b15": "何是毗盧師法身主。師曰。我若向你道。即別有也。曹",
    "X83n1578_013:0541b16": "山舉似洞山。山曰。好個話頭。祇欠進語。何不問為甚",
    "X83n1578_013:0541b17": "麼不道。曹却來進前語。師曰。若言我不道。即瘂却我",
    "X83n1578_013:0541b18": "口。若言我道。即謇却我舌。曹山歸舉似洞山。山深肯",
    "X83n1578_013:0541b19": "之。",
    "X83n1578_013:0541b20": "▲益州大隨法真禪師妙齡夙悟。徧參知識。次至大",
    "X83n1578_013:0541b21": "溈會下數載。食不至充。臥不求煖。清苦鍊行。溈深器",
    "X83n1578_013:0541b22": "之。一日問曰。闍黎在老僧此間。不曾問一轉話。師曰。",
    "X83n1578_013:0541b23": "教某甲向甚麼處下口。溈曰。何不道如何是佛。師便",
    "X83n1578_013:0541b24": "作手勢掩溈口。溈歎曰。子真得其髓　僧問。路逢古",
    "X83n1578_013:0541c01": "佛時如何。師曰。你忽逢驢駝象馬。喚作甚麼　僧問。",
    "X83n1578_013:0541c02": "劫火洞然。大千俱壞。未審這個壞不壞。師曰壞。曰恁",
    "X83n1578_013:0541c03": "麼則隨他去也。師曰。隨他去。僧不肯。後到投子舉前",
    "X83n1578_013:0541c04": "話。子遂裝香遙禮曰。西川古佛出世。謂其僧曰。汝速",
    "X83n1578_013:0541c05": "回去懺悔。僧回大隨。師已歿。僧再至投子。子亦遷化。",
    "X83n1578_013:0541c06": "後僧問修山主。劫火洞然大千俱壞。未審這個壞",
    "X83n1578_013:0541c07": "不壞。主曰不壞。僧曰。為甚麼不壞。主曰。為同大千。",
    "X83n1578_013:0541c08": "問僧。甚處去。曰西山住菴去。師曰。我向東山頭喚汝。",
    "X83n1578_013:0541c09": "汝便來得麼。曰不然。師曰。汝住菴未得　問僧。甚處",
    "X83n1578_013:0541c10": "去。曰峨嵋禮普賢去。師舉拂子曰。文殊普賢總在這",
    "X83n1578_013:0541c11": "裏。僧作圓相拋向後乃禮拜。師喚侍者。取一帖茶與",
    "X83n1578_013:0541c12": "這僧　因燒畬次。見一蛇以杖挑向火中。咄云。這個",
    "X83n1578_013:0541c13": "形骸。猶自不放捨。你向這裏死。如暗得燈。時有僧問。",
    "X83n1578_013:0541c14": "正當恁麼時。還有罪也無。師曰。石虎呌時山谷響。木",
    "X83n1578_013:0541c15": "人吼處鐵牛驚　菴側有一龜。僧問。一切眾生皮裹",
    "X83n1578_013:0541c16": "骨。這個眾生為甚骨裹皮。師拈草履覆龜背上。僧無",
    "X83n1578_013:0541c17": "語。",
    "X83n1578_013:0541c18": "白雲端頌云。分明皮上骨團團。卦畫重重更可觀。",
    "X83n1578_013:0541c19": "拈起草鞋都盖了。大隨却被這僧瞞　佛燈珣頌",
    "X83n1578_013:0541c20": "云。法不孤起。仗境方生。烏龜不解上壁。草鞋隨人",
    "X83n1578_013:0541c21": "脚行　有僧舉覆龜話。問南臺圓。圓以手反覆示",
    "X83n1578_013:0541c22": "之。僧不薦。復請益寶峰文。文以偈示曰。少室之妙",
    "X83n1578_013:0541c23": "訣。隨根而密付。大隨曾泄機。南臺亦失護。翻手與",
    "X83n1578_013:0541c24": "覆手。脫履著龜處。明明言外傳。信向有今古。擲金",
    "X83n1578_013:0542a01": "鐘輥鐵鼓。水東流日西去。",
    "X83n1578_013:0542a02": "蜀主賜師紫衣師號。并遣內侍朱延溥奉侍。三致三",
    "X83n1578_013:0542a03": "却。忽一日上堂。眾集定。乃作患風勢告眾曰。還有人",
    "X83n1578_013:0542a04": "醫得老僧口麼。眾競送藥。師竝不受。經七日。師自摑",
    "X83n1578_013:0542a05": "口令正。復云。如許多時鼓這兩片皮。至今無人醫得。",
    "X83n1578_013:0542a06": "於是齋前陞座辭眾。儼然端坐告寂。",
    "X83n1578_013:0542a07": "▲福州靈雲志勤禪師本州長谿人也。初在溈山。因",
    "X83n1578_013:0542a08": "見桃花悟道。有偈曰。三十年來尋劒客。幾回落葉又",
    "X83n1578_013:0542a09": "抽枝。自從一見桃花後。直至如今更不疑。溈覧偈。詰",
    "X83n1578_013:0542a10": "其所悟。與之符契。囑曰。從緣悟達。永無退失。善自護",
    "X83n1578_013:0542a11": "持。",
    "X83n1578_013:0542a12": "有僧舉似玄沙。沙云。諦當甚諦當。敢保老兄未徹",
    "X83n1578_013:0542a13": "在。眾疑此語。沙問地藏。我恁麼道。汝作麼生會。藏",
    "X83n1578_013:0542a14": "云。不是桂琛。即走殺天下人　妙喜曰。一家有事",
    "X83n1578_013:0542a15": "百家忙　又頌玄沙語。打破鬼門關。日輪正當午。",
    "X83n1578_013:0542a16": "一箭中紅心。大地無寸土　寂音曰。古之人有大",
    "X83n1578_013:0542a17": "機智。故能遇緣即宗。隨處作主。巖頭和尚曰。汝但",
    "X83n1578_013:0542a18": "識綱宗。本無實法。予甞與客論靈雲桃花偈。因曰。",
    "X83n1578_013:0542a19": "溈山老子無大人相。便云從緣入者永無退失。獨",
    "X83n1578_013:0542a20": "玄沙曰。諦當甚諦當。敢保老兄未徹在。客問予。未",
    "X83n1578_013:0542a21": "徹之處安在哉。為作偈曰。靈雲一見不再見。紅白",
    "X83n1578_013:0542a22": "枝枝不著花。叵耐釣魚船上客。却來平地摝魚蝦。",
    "X83n1578_013:0542a23": "住後上堂。諸仁者。所有長短盡至不常。且觀四時草",
    "X83n1578_013:0542a24": "木葉落花開。何況塵劫來。天人七趣。地水火風成壞",
    "X83n1578_013:0542b01": "輪轉。因果將盡。三惡道苦毛髮不曾添減。惟根蒂神",
    "X83n1578_013:0542b02": "識常存。上根者。遇善友伸明。當處解脫。便是道場。中",
    "X83n1578_013:0542b03": "下愚癡。不能覺照。沉迷三界。流轉生死。釋尊為伊天",
    "X83n1578_013:0542b04": "上人間。設教證明。顯發智道。汝等還會麼。僧問。如何",
    "X83n1578_013:0542b05": "得出離生老病死。師曰。青山元不動。浮雲任去來",
    "X83n1578_013:0542b06": "　長生問。混沌未分時。含生何來。師曰。如露柱懷胎。曰",
    "X83n1578_013:0542b07": "分後如何。師曰。如片雲點太清。曰未審太清還受點",
    "X83n1578_013:0542b08": "也無。師不答。曰恁麼則含生不來也。師亦不答。曰直",
    "X83n1578_013:0542b09": "得純清絕點時如何。師曰。猶是真常流注。曰如何是",
    "X83n1578_013:0542b10": "真常流注。師曰。似鏡長明。曰向上更有事也無。師曰",
    "X83n1578_013:0542b11": "有。曰如何是向上事。師曰。打破鏡來。與汝相見。",
    "X83n1578_013:0542b12": "▲洪州新興嚴陽尊者初參趙州問。一物不將來時",
    "X83n1578_013:0542b13": "如何。州曰。放下著。師曰。既是一物不將來。放下個甚",
    "X83n1578_013:0542b14": "麼。州曰。放不下擔取去。師於言下大悟。後常有一蛇",
    "X83n1578_013:0542b15": "一虎隨。從手中與食。",
    "X83n1578_013:0542b16": "黃龍南頌。一物不將來。兩肩挑不起。言下忽知非。",
    "X83n1578_013:0542b17": "心中無限喜。毒惡既忘懷。蛇虎為知己。光陰幾百",
    "X83n1578_013:0542b18": "年。清風猶未已。",
    "X83n1578_013:0542b19": "僧問。如何是佛。師曰土塊。曰如何是法。師曰。地動也。",
    "X83n1578_013:0542b20": "曰如何是僧。師曰。喫粥喫飯。問如何是新興水。師曰。",
    "X83n1578_013:0542b21": "面前江裏。",
    "X83n1578_013:0542b22": "徑山杲曰。似這般法門。恰似兒戲相似。入得這般",
    "X83n1578_013:0542b23": "法門。方安樂得人。如真淨和尚。拈提古今。不在雪",
    "X83n1578_013:0542b24": "竇之下。而末流傳習。却成惡口。小家只管問古人",
    "X83n1578_013:0542c01": "作麼生。真如又如何下語。楊岐又如何下語。你管",
    "X83n1578_013:0542c02": "得許多閒事。瘥病不假驢馱藥。若是對病與藥。籬",
    "X83n1578_013:0542c03": "根拾得一莖草。便可療病。說甚麼朱砂附子人參",
    "X83n1578_013:0542c04": "自术。",
    "X83n1578_013:0542c05": "▲揚州光孝院慧覺禪師問相國宋齊丘曰。還會道",
    "X83n1578_013:0542c06": "麼。宋曰。若是道。也著不得。師曰。是有著不得。是無著",
    "X83n1578_013:0542c07": "不得。宋曰。總不恁麼。師曰。著不得底聻。宋無對。",
    "X83n1578_013:0542c08": "▲婺州木陳從朗禪師因金剛倒。僧問。既是金剛不",
    "X83n1578_013:0542c09": "壞身。為甚麼却倒地。師敲禪牀曰。行住坐臥。",
    "X83n1578_013:0542c10": "▲婺州新建禪師不度小師。有僧問。和尚年老。何不",
    "X83n1578_013:0542c11": "畜一童子侍奉。師云。有眼暗耳聾口瘂底。為我討一",
    "X83n1578_013:0542c12": "個來。",
    "X83n1578_013:0542c13": "▲杭州多福和尚僧問。如何是多福一叢竹。師曰。一",
    "X83n1578_013:0542c14": "莖兩莖斜。曰學人不會。師曰。三莖四莖曲。",
    "X83n1578_013:0542c15": "妙喜曰。饒汝一莖兩莖斜。三莖四莖曲。還我多福",
    "X83n1578_013:0542c16": "一叢竹。又如何話會。",
    "X83n1578_013:0542c17": "▲益州西睦和尚上堂。有俗士舉手曰。和尚便是一",
    "X83n1578_013:0542c18": "頭驢。師曰。老僧被汝騎。士無語。去後三日再來。白言。",
    "X83n1578_013:0542c19": "某甲三日前著賊。師拈杖趂出。",
    "X83n1578_013:0542c20": "▲明州雪竇常通禪師邢州李氏子。參長沙。沙問。何",
    "X83n1578_013:0542c21": "處人。師曰。邢州人。沙曰。我道汝不從彼來。師曰。和尚",
    "X83n1578_013:0542c22": "還曾住此否。沙然之。乃容入室　問。如何是三世諸",
    "X83n1578_013:0542c23": "佛出身處。師曰。伊不肯知有汝三世。僧良久。師曰。薦",
    "X83n1578_013:0542c24": "否。不然者。且向著佛不得處體取。時中常在識盡功",
    "X83n1578_013:0543a01": "亡。瞥然而起。即是傷他。而況言句乎。",
    "X83n1578_013:0543a02": "▲石梯和尚因侍者請浴。師曰。既不洗塵。亦不洗體。",
    "X83n1578_013:0543a03": "汝作麼生。者曰。和尚先去。某甲將皁角來。師呵呵大",
    "X83n1578_013:0543a04": "笑　一日見侍者托鉢赴堂。乃喚侍者。者應諾。師曰。",
    "X83n1578_013:0543a05": "甚麼處去。者曰。上堂齋去。師曰。我豈不知汝上堂齋",
    "X83n1578_013:0543a06": "去。者曰。除此外別道個甚麼。師曰。我祇問汝本分事。",
    "X83n1578_013:0543a07": "者曰。和尚若問本分事。某甲實是上堂齋去。師曰。汝",
    "X83n1578_013:0543a08": "不繆為吾侍者。",
    "X83n1578_013:0543a09": "▲紫桐和尚僧問。如何是紫桐境。師曰。汝眼裏著得",
    "X83n1578_013:0543a10": "沙麼。曰大好紫桐境也不識。師曰。老僧不諱此事。其",
    "X83n1578_013:0543a11": "僧擬出去。師下禪牀擒住曰。今日好個公案。老僧未",
    "X83n1578_013:0543a12": "得分文入手。曰賴遇某甲是僧。師拓開曰。禍不單行。",
    "X83n1578_013:0543a13": "▲日容遠和尚因奯上座參。師拊掌三下曰。猛虎當",
    "X83n1578_013:0543a14": "軒。誰是敵者。奯曰。俊鷂冲天。阿誰捉得。師曰。彼此難",
    "X83n1578_013:0543a15": "當。奯曰。且休未要斷這公案。師將拄杖舞歸方丈。奯",
    "X83n1578_013:0543a16": "無語。師曰。死却這漢也。",
    "X83n1578_013:0543a17": "▲襄州關南道吾和尚始經村墅。聞巫者樂神云識",
    "X83n1578_013:0543a18": "神無。忽然省悟。後參常禪師。印其所解。復遊德山之",
    "X83n1578_013:0543a19": "門。法味彌著。住後凡上堂。戴蓮華笠。披襴執簡。擊鼓",
    "X83n1578_013:0543a20": "吹[竺-二+遂]。口稱魯三郎神。識神不識神。神從空裏來。却往",
    "X83n1578_013:0543a21": "空裏去。便下座。有時曰。打動關南鼓。唱起德山歌。僧",
    "X83n1578_013:0543a22": "問。如何是祖師西來意。師以簡揖曰。喏　趙州訪師。",
    "X83n1578_013:0543a23": "師乃著豹皮裩。執吉獠棒。在三門下。翹一足等候。纔",
    "X83n1578_013:0543a24": "見州。便高聲唱喏而立。州曰。小心祇候著。師又唱喏",
    "X83n1578_013:0543b01": "一聲而去。",
    "X83n1578_013:0543b02": "▲漳州羅漢和尚初參關南問。如何是大道之源。南",
    "X83n1578_013:0543b03": "打師一拳。師遂有省。乃為歌曰。咸通七載初參道。到",
    "X83n1578_013:0543b04": "處逢言不識言。心裏疑團若栲栳。三春不樂止林泉。",
    "X83n1578_013:0543b05": "忽遇法王氈上坐。便陳疑懇向師前。師從氈上那伽",
    "X83n1578_013:0543b06": "起。袒膊當胸打一拳。駭散疑團獦狙落。舉頭看見日",
    "X83n1578_013:0543b07": "初圓。從茲蹬蹬以碣碣。直至如今常快活。只聞肚裏",
    "X83n1578_013:0543b08": "飽膨脝。更不東西去持鉢。",
    "X83n1578_013:0543b09": "妙喜曰。可惜這一拳。分付不著人。",
    "X83n1578_013:0543b10": "▲瑞州末山尼了然禪師因灌溪閑和尚到。曰若相",
    "X83n1578_013:0543b11": "當即住。不然即推倒禪牀。便入堂內。師遣侍者問。上",
    "X83n1578_013:0543b12": "座遊山來。為佛法來。溪曰。為佛法來。師乃陞座。溪上",
    "X83n1578_013:0543b13": "參。師問。上座今日離何處。曰路口。師曰。何不盖却。溪",
    "X83n1578_013:0543b14": "無對。始禮拜問。如何是末山。師曰不露頂。曰如何是",
    "X83n1578_013:0543b15": "末山主。師曰。非男女相。溪乃喝曰。何不變去。師曰。不",
    "X83n1578_013:0543b16": "是神不是鬼。變個甚麼。溪於是伏膺。作園頭三年。",
    "X83n1578_013:0543b17": "溪初參臨濟。被濟驀胸搊住。溪曰領領。濟拓開曰。",
    "X83n1578_013:0543b18": "且放汝一頓。溪離臨濟。乃至師所。溪住後上堂曰。",
    "X83n1578_013:0543b19": "我在臨濟處得半杓。末山處得半杓。共成一杓喫",
    "X83n1578_013:0543b20": "了。直至如今飽不饑。溪會下一僧。去參石霜。霜問。",
    "X83n1578_013:0543b21": "甚處來。曰灌溪來。霜曰。我南山不如他北山。僧無",
    "X83n1578_013:0543b22": "對。回舉似溪。溪曰。何不道灌溪修涅槃堂了也。唐",
    "X83n1578_013:0543b23": "乾寧二年五月二十九日。問侍者曰。坐死者誰。曰",
    "X83n1578_013:0543b24": "僧伽。溪曰。立死者誰。曰僧會。溪乃行七步垂手而",
    "X83n1578_013:0543c01": "逝　溪。濟下尊宿。因錄見末山語。檢燈錄。見化跡",
    "X83n1578_013:0543c02": "卓絕。遂并錄於此。",
    "X83n1578_013:0543c03": "▲婺州金華山俱胝和尚初住菴時。有尼名實際來。",
    "X83n1578_013:0543c04": "戴笠子執錫遶師三帀曰。道得即下笠子。如是三問。",
    "X83n1578_013:0543c05": "師皆無對。尼便去。師曰。日勢稍晚。何不且住。尼曰。道",
    "X83n1578_013:0543c06": "得即住。師又無對。尼去後。師歎曰。我雖處丈夫之形。",
    "X83n1578_013:0543c07": "而無丈夫之氣。不如棄菴往諸方參尋知識去。其夜",
    "X83n1578_013:0543c08": "山神告曰。不須離此。將有肉身菩薩來。為和尚說法",
    "X83n1578_013:0543c09": "也。逾旬果天龍和尚到菴。師乃迎禮。具陳前事。龍竪",
    "X83n1578_013:0543c10": "一指示之。師當下大悟。自此凡有學者參問。師惟舉",
    "X83n1578_013:0543c11": "一指。無別提唱。有一供過童子。每見人問事。亦竪指",
    "X83n1578_013:0543c12": "祇對。人謂師曰。和尚童子亦會佛法。凡有問皆如和",
    "X83n1578_013:0543c13": "尚竪指。師一日潛袖刀子。問童曰。聞你會佛法是否。",
    "X83n1578_013:0543c14": "童曰是。師曰。如何是佛。童竪起指頭。師以刀斷其指。",
    "X83n1578_013:0543c15": "童呌喚走出。師召童子。童回首。師曰。如何是佛。童舉",
    "X83n1578_013:0543c16": "手不見指頭。豁然大悟。師將順世。謂眾曰。吾得天龍",
    "X83n1578_013:0543c17": "一指頭禪。一生用不盡。言訖示滅。",
    "X83n1578_013:0543c18": "玄沙云。我當時若見。抝折指頭　玄覺云。且道玄",
    "X83n1578_013:0543c19": "沙恁麼道。意作麼生　雲居錫云。祇如玄沙恁麼",
    "X83n1578_013:0543c20": "道。肯伊不肯伊。若肯。何言抝折指頭。若不肯。俱胝",
    "X83n1578_013:0543c21": "過在甚麼處。先曹山云。俱胝承當處鹵莽。祇認得",
    "X83n1578_013:0543c22": "一機一境。一等是柏手拊掌。是它西園奇怪。玄覺",
    "X83n1578_013:0543c23": "又云。且道俱胝還悟也無。若悟。為甚麼道承當處",
    "X83n1578_013:0543c24": "鹵莽。若不悟。又道用一指頭禪不盡。且道曹山意",
    "X83n1578_013:0544a01": "在甚麼處　瑯琊覺頌。俱胝一指報君知。朝生鷂",
    "X83n1578_013:0544a02": "子搏天飛。若無舉鼎拔山力。千里烏騅不易騎",
    "X83n1578_013:0544a03": "　雪竇顯頌。對揚深愛老俱胝。宇宙空來更有誰。曾",
    "X83n1578_013:0544a04": "向滄溟下浮木。夜濤相共接盲龜。",
    "X83n1578_013:0544a05": "▲袁州仰山慧寂通智禪師韶州懷化葉氏子。年九",
    "X83n1578_013:0544a06": "歲。於廣州和安寺。投通禪師出家。(即不語通)十四歲。父母",
    "X83n1578_013:0544a07": "取歸。欲與婚媾。師不從。遂斷手二指。跪致父母前。誓",
    "X83n1578_013:0544a08": "求正法以答劬勞。父母乃許。再詣通處而得披剃。未",
    "X83n1578_013:0544a09": "登具。即遊方。初謁躭源。已悟玄旨。後參溈山。遂升堂",
    "X83n1578_013:0544a10": "奧。躭源謂師曰。國師當時傳得六代祖師圓相。共九",
    "X83n1578_013:0544a11": "十七個。授與老僧。乃曰。吾滅後三十年。南方有一沙",
    "X83n1578_013:0544a12": "彌到來。大興此教。次第傳授無令斷絕。我今付汝。汝",
    "X83n1578_013:0544a13": "當奉持。遂將其本過與師。師接得一覧。便將火燒却。",
    "X83n1578_013:0544a14": "躭源一日問。前來諸相甚宜秘惜。師曰。當時看了便",
    "X83n1578_013:0544a15": "燒却也。源曰。吾此法門無人能會。惟先師及諸祖師",
    "X83n1578_013:0544a16": "諸大聖人。方可委悉。子何得焚之。師曰。慧寂一覽。已",
    "X83n1578_013:0544a17": "知其意。但用得不可執本也。源曰。然雖如此。於子即",
    "X83n1578_013:0544a18": "得。後人信之不及。師曰。和尚若要。重錄不難。即重集",
    "X83n1578_013:0544a19": "一本呈上。更無遺失。源曰然。躭源上堂。師出眾作此",
    "X83n1578_013:0544a20": "○相以手拓呈了。却叉手立。源以兩手相交作拳示",
    "X83n1578_013:0544a21": "之。師進前三步作女人拜。源點頭。師便禮拜。師浣衲",
    "X83n1578_013:0544a22": "次。躭源曰。正恁麼時作麼生。師曰。正恁麼時。向甚麼",
    "X83n1578_013:0544a23": "處見。後參溈山。溈問。汝是有主沙彌無主沙彌。師曰。",
    "X83n1578_013:0544a24": "有主。曰主在甚麼處。師從西過東立。溈異之。師問。如",
    "X83n1578_013:0544b01": "何是真佛住處。溈曰。以思無思之妙。反思靈燄之無",
    "X83n1578_013:0544b02": "窮。思盡還源。性相常住。事理不二。真佛如如。師於言",
    "X83n1578_013:0544b03": "下頓悟。自此執侍。前後盤桓十五載。",
    "X83n1578_013:0544b04": "宗門統要載。溈山問師。聞子在百丈處。問一答十。",
    "X83n1578_013:0544b05": "佛法向上一句作麼生道。師擬開口。溈便喝。師因",
    "X83n1578_013:0544b06": "發心。看牛於山下三年。乃悟。按燈錄。師未甞見百",
    "X83n1578_013:0544b07": "丈。此必以香嚴事訛承耳。",
    "X83n1578_013:0544b08": "參巖頭。頭舉起拂子。師展坐具。巖拈拂子置背後。師",
    "X83n1578_013:0544b09": "將坐具搭肩上而出。巖曰。我不肯汝放。祇肯汝收",
    "X83n1578_013:0544b10": "　師在溈山為直歲。作務歸。溈問。甚麼處去來。師曰。田",
    "X83n1578_013:0544b11": "中來。溈曰。田中多少人。師插鍬叉手。溈曰。今日南山",
    "X83n1578_013:0544b12": "大有人刈茅。師拔鍬便行。",
    "X83n1578_013:0544b13": "玄沙云。我若見。即踏倒鍬子　僧問鏡清。仰山插",
    "X83n1578_013:0544b14": "鍬意旨如何。清云。狗銜赦書。諸侯避道。云祇如玄",
    "X83n1578_013:0544b15": "沙踏倒。意旨如何。清云。不奈船何。打破戽斗。云南",
    "X83n1578_013:0544b16": "山刈茅意旨如何。清云。李靖三兄久經行陣。雲居",
    "X83n1578_013:0544b17": "錫云。且道鏡清下此一判著不著　雪竇云。諸方",
    "X83n1578_013:0544b18": "咸謂插鍬話奇特。大似隨邪逐惡。據雪竇見處。仰",
    "X83n1578_013:0544b19": "山被溈山一問。直得無繩自縛。去死十分　妙喜",
    "X83n1578_013:0544b20": "曰。仁者見之謂之仁。智者見之謂之智。百姓日用",
    "X83n1578_013:0544b21": "而不知。故君子之道鮮矣　僧問明招。古人意在",
    "X83n1578_013:0544b22": "插鍬處叉手處。招喚僧。僧應諾。招曰。還曾夢見仰",
    "X83n1578_013:0544b23": "山麼　評唱引長沙語。汝見大唐天子還自種田",
    "X83n1578_013:0544b24": "割稻麼。遂判仰山插鍬。是奴兒婢子邊事。不直以",
    "X83n1578_013:0544c01": "一杓糞潑仰山。且令長沙亦拈餘穢。諸師拈提。已",
    "X83n1578_013:0544c02": "為畫蛇添足。然世有此引盲比丘。則諸師所拈。猶",
    "X83n1578_013:0544c03": "足為啟膜金鎞。",
    "X83n1578_013:0544c04": "師因歸溈山省覲。溈問。子既稱善知識。爭辨得諸方",
    "X83n1578_013:0544c05": "來者。知有不知有。有師承無師承。是義學是玄學。子",
    "X83n1578_013:0544c06": "試說看。師曰。慧寂有驗處。但見僧來。便竪起拂子問",
    "X83n1578_013:0544c07": "伊。諸方還說這個不說。又曰。這個且置。諸方老宿意",
    "X83n1578_013:0544c08": "作麼生。溈歎曰。此是從上宗門中牙爪　溈問。大地",
    "X83n1578_013:0544c09": "眾生業識茫茫無本可據。子作麼生知他有之與無。",
    "X83n1578_013:0544c10": "師曰。慧寂有驗處。時有一僧從面前過。師召曰闍黎。",
    "X83n1578_013:0544c11": "僧回首。師曰。和尚。這個便是業識茫茫無本可據。溈",
    "X83n1578_013:0544c12": "曰。此是師子一滴乳。迸散六斛驢乳　掃地次。溈問。",
    "X83n1578_013:0544c13": "塵非掃得。空不自生。如何是塵非掃得。師掃地一下。",
    "X83n1578_013:0544c14": "溈曰。如何是空不自生。師指自身又指溈。溈曰。塵非",
    "X83n1578_013:0544c15": "掃得。空不自生。離此二途又作麼生。師又掃地一下。",
    "X83n1578_013:0544c16": "又指自身并指溈　溈一日指田問師。這丘田那頭",
    "X83n1578_013:0544c17": "高。這頭低。師曰。却是這頭高那頭低。溈曰。你若不信。",
    "X83n1578_013:0544c18": "向中間立看兩頭。師曰。不必立中間。亦莫住兩頭。溈",
    "X83n1578_013:0544c19": "曰。若如是著水看。水能平物。師曰。水亦無定。但高處",
    "X83n1578_013:0544c20": "高平。低處低平。溈便休。",
    "X83n1578_013:0544c21": "大慧云。顯諸仁藏諸用。鼓萬物而不與聖人同憂。",
    "X83n1578_013:0544c22": "盛德大業至矣哉。喝一喝下座。",
    "X83n1578_013:0544c23": "溈山餧鵶生飯。回頭見師曰。今日為伊上堂一上。師",
    "X83n1578_013:0544c24": "曰。某甲隨例得聞。溈曰。聞底事作麼生。師曰。鵶作鵶",
    "X83n1578_013:0545a01": "鳴。鵲作鵲噪。溈曰。爭奈聲色何。師曰。和尚適來道甚",
    "X83n1578_013:0545a02": "麼。溈曰。我祇道為伊上堂一上。師曰。為甚麼喚作聲",
    "X83n1578_013:0545a03": "色。溈曰。雖然如此。驗過也無妨。師曰。大事因緣又作",
    "X83n1578_013:0545a04": "麼生驗。溈竪起拳。師曰。終是指東畫西。溈曰。子適來",
    "X83n1578_013:0545a05": "問甚麼。師曰。問和尚大事因緣。溈曰。為甚麼喚作指",
    "X83n1578_013:0545a06": "東畫西。師曰。為著聲色故。某甲所以問過。溈曰。竝未",
    "X83n1578_013:0545a07": "曉了此事。師曰。如何得曉了此事。溈曰。寂子聲色。老",
    "X83n1578_013:0545a08": "僧東西。師曰。一月千江。體不分水。溈曰。應須與麼始",
    "X83n1578_013:0545a09": "得。師曰。如金與金終無異色。豈有異名。溈曰。作麼生",
    "X83n1578_013:0545a10": "是無異名底道理。師云。瓶盤釵釧劵盂盆。溈曰。寂子",
    "X83n1578_013:0545a11": "說禪如師子吼。驚散狐狼野干之屬　溈山問師。忽",
    "X83n1578_013:0545a12": "有人問汝。汝作麼生祇對。師曰。東寺師叔若在。某甲",
    "X83n1578_013:0545a13": "不致寂寞。溈曰。放汝一個不祇對罪。師曰。生之與殺",
    "X83n1578_013:0545a14": "祇在一言。溈曰。不負汝見。別有人不肯。師曰。阿誰。溈",
    "X83n1578_013:0545a15": "指露柱曰。這個。師曰。道甚麼。溈曰。道甚麼。師曰。白鼠",
    "X83n1578_013:0545a16": "推遷。銀臺不變　師住東平時。溈山令僧送書并鏡",
    "X83n1578_013:0545a17": "與師。師上堂。提起示眾曰。且道是溈山鏡東平鏡。若",
    "X83n1578_013:0545a18": "道是東平鏡。又是溈山送來。若道是溈山鏡。又在東",
    "X83n1578_013:0545a19": "平手裏。道得則留取。道不得則撲破去也。眾無語。師",
    "X83n1578_013:0545a20": "撲破便下座　師問雙峰。師弟近日見處如何。曰據",
    "X83n1578_013:0545a21": "某見處。實無一法可當情。師曰。汝解猶在境。曰某祇",
    "X83n1578_013:0545a22": "如此。師兄又如何。師曰。汝豈不知無一法可當情者。",
    "X83n1578_013:0545a23": "溈山聞曰。寂子一句疑殺天下人　師臥次。僧問曰。",
    "X83n1578_013:0545a24": "法身還解說法(會元無法身法字。統要頌古等。皆有法字)也無。師曰。我說",
    "X83n1578_013:0545b01": "不得。別有一人說得。曰說得底人在甚麼處。師推出",
    "X83n1578_013:0545b02": "枕子。溈山聞曰。寂子用劒刃上事。",
    "X83n1578_013:0545b03": "妙喜曰。溈山真是憐兒不覺醜。仰山推出枕子。已",
    "X83n1578_013:0545b04": "是逗漏。更著個名字。喚作劒刃上事。誤他學語之",
    "X83n1578_013:0545b05": "流。便恁麼承虗接響。流通將去。妙喜雖似借水獻",
    "X83n1578_013:0545b06": "花。要且理無曲斷。即今莫有旁不肯者。出來。我要",
    "X83n1578_013:0545b07": "問你。推出枕子。還當得法身說法也無。",
    "X83n1578_013:0545b08": "師在溈山前坡牧牛次。見一僧上山。不久便下來。師",
    "X83n1578_013:0545b09": "乃問。上座何不且留山中。僧曰。祇為因緣不契。師曰。",
    "X83n1578_013:0545b10": "有何因緣。試舉看。曰和尚問某名甚麼。某答歸真。和",
    "X83n1578_013:0545b11": "尚曰。歸真何在。某甲無對。師曰。上座却回向和尚道。",
    "X83n1578_013:0545b12": "某甲道得也。和尚問作麼生道。但曰眼裏耳裏鼻裏。",
    "X83n1578_013:0545b13": "僧回一如所教。溈曰。脫空漫語漢。此是五百人善知",
    "X83n1578_013:0545b14": "識語　師在溈山牧牛。時踢天泰上座問曰。一毛頭",
    "X83n1578_013:0545b15": "師子現即不問。百億毛頭百億師子現。又作麼生。師",
    "X83n1578_013:0545b16": "便騎牛歸。侍立溈山次。舉前話方了。却見泰來。師曰。",
    "X83n1578_013:0545b17": "便是這個上座。溈遂問。百億毛頭百億師子現。豈不",
    "X83n1578_013:0545b18": "是上座道。泰曰是。師曰。正當現時。毛前現毛後現。泰",
    "X83n1578_013:0545b19": "曰。現時不說前後。溈山大笑。師曰。師子腰折也。便下",
    "X83n1578_013:0545b20": "去　溈山示眾曰。一切眾生皆無佛性。鹽官示眾曰。",
    "X83n1578_013:0545b21": "一切眾生皆有佛性。鹽官有二僧。往探問。既到溈山。",
    "X83n1578_013:0545b22": "聞舉揚莫測其涯。若生輕慢。因一日與師言話次。乃",
    "X83n1578_013:0545b23": "勸曰。師兄須是勤學佛法。不得容易。師乃作此○相。",
    "X83n1578_013:0545b24": "以手拓呈了。却拋向背後。遂展兩手。就二僧索。二僧",
    "X83n1578_013:0545c01": "罔措。師曰。吾兄直須勤學佛法。不得容易。便起去。時",
    "X83n1578_013:0545c02": "二僧却回鹽官。行三十里。一僧忽然有省。乃曰。當知",
    "X83n1578_013:0545c03": "溈山道一切眾生皆無佛性。信之不錯。便回溈山。一",
    "X83n1578_013:0545c04": "僧更前行數里。因過水忽然有省。自歎曰。溈山道一",
    "X83n1578_013:0545c05": "切眾生皆無佛性。灼然有他恁麼道。亦回溈山。久依",
    "X83n1578_013:0545c06": "法席　師臥次。夢入彌勒內院眾堂中。諸位皆足。惟",
    "X83n1578_013:0545c07": "第二位空。師遂就座。有一尊者白槌曰。今當第二位",
    "X83n1578_013:0545c08": "說法。師起白椎曰。摩訶衍法離四句絕百非。諦聽諦",
    "X83n1578_013:0545c09": "聽。眾皆散去。及覺舉似溈。溈曰。子已入聖位。師便禮",
    "X83n1578_013:0545c10": "拜　龐居士問。久嚮仰山。到來為甚麼却覆。師竪起",
    "X83n1578_013:0545c11": "拂子。士曰恰是。師曰。是仰是覆。士乃打露柱曰。雖然",
    "X83n1578_013:0545c12": "無人。也要露柱證明。師擲拂子曰。若到諸方。一任舉",
    "X83n1578_013:0545c13": "似　師坐次。有僧翹一足云。西天二十八祖亦如是。",
    "X83n1578_013:0545c14": "唐士六祖亦如是。天下老和尚亦如是。某甲亦如是。",
    "X83n1578_013:0545c15": "師下禪牀打四藤條。",
    "X83n1578_013:0545c16": "雪竇云。藤條未到打折。因甚麼只與四下。須是斬",
    "X83n1578_013:0545c17": "釘截鐵漢始得　僧後到霍山。自稱集雲峰下四",
    "X83n1578_013:0545c18": "藤條。天下大禪佛參。山云。打鐘著。僧驟步而去。雪",
    "X83n1578_013:0545c19": "竇云。這漢雖是見機而變。爭奈有頭無尾。圜悟勤",
    "X83n1578_013:0545c20": "云。當時若不見機而變。何處更有大禪佛。闍黎只",
    "X83n1578_013:0545c21": "管喚作甚麼。(此句當有訛缺)或有人問甚處是有",
    "X83n1578_013:0545c22": "頭無尾處。什麼是見機而變處。你若手忙脚亂。老",
    "X83n1578_013:0545c23": "僧在你脚底。",
    "X83n1578_013:0545c24": "師問東寺曰。借一路過那邊。還得否。寺曰。大凡沙門",
    "X83n1578_013:0546a01": "不可祇一路也。別更有麼。師良久。寺却問。借一路過",
    "X83n1578_013:0546a02": "那邊得否。師曰。大凡沙門不可祇一路也。別更有麼。",
    "X83n1578_013:0546a03": "寺曰。祇有此。師曰。大唐天子決定姓金　一日雨下。",
    "X83n1578_013:0546a04": "天性上座謂師曰。好雨。師曰。好在甚麼處。性無語。師",
    "X83n1578_013:0546a05": "曰。某甲却道得。性曰。好在甚麼處。師指雨。性又無語。",
    "X83n1578_013:0546a06": "師曰。何得大智而默。",
    "X83n1578_013:0546a07": "徑山杲云。一人只知看雨。一人只知指雨。子細點",
    "X83n1578_013:0546a08": "檢將來。大似釘樁搖櫓。育王當時待他道。好在甚",
    "X83n1578_013:0546a09": "麼處。只向他道。滴穿眼睛浸爛鼻孔。或有個衲僧",
    "X83n1578_013:0546a10": "出來道。育王也是釘樁搖櫓。却許他具眼。",
    "X83n1578_013:0546a11": "赤干行者。聞鐘聲乃問。有耳打鐘。無耳打鐘。師曰。汝",
    "X83n1578_013:0546a12": "但問。莫愁我答不得。干曰。旱個問了也。師喝曰。去",
    "X83n1578_013:0546a13": "　劉侍御問。了心之旨可得聞乎。師曰。若要了心。無心",
    "X83n1578_013:0546a14": "可了。無了之心。是名真了　陸希聲相公。欲謁師。先",
    "X83n1578_013:0546a15": "作此○相封呈。師開封。於相下面書云。不思而知。落",
    "X83n1578_013:0546a16": "第二頭。思而知之。作第三首。遂封回。公見即入山。師",
    "X83n1578_013:0546a17": "乃門迎。公纔入門便問。三門俱開。從何門入。師曰。從",
    "X83n1578_013:0546a18": "信門入。公至法堂又問。不出魔界便入佛界時如何。",
    "X83n1578_013:0546a19": "師以拂子倒點三下。公便設禮。又問。和尚還持戒否。",
    "X83n1578_013:0546a20": "師曰。不持戒。曰還坐禪否。師曰。不坐禪。公良久。師曰",
    "X83n1578_013:0546a21": "會麼。曰不會。師曰。聽老僧一頌。滔滔不持戒。兀兀不",
    "X83n1578_013:0546a22": "坐禪。釅茶三兩碗。意在钁頭邊。師却問。承聞相公看",
    "X83n1578_013:0546a23": "經得悟。是否。曰弟子因看涅槃經。有云不斷煩惱而",
    "X83n1578_013:0546a24": "入涅槃。得個安樂處。師竪起拂子曰。祇如這個。作麼",
    "X83n1578_013:0546b01": "生入。曰入之一字也不消得。師曰。入之一字不為相",
    "X83n1578_013:0546b02": "公。公便起去。",
    "X83n1578_013:0546b03": "徑山曇珍頌云。竪起拂子希聲設禮。塵剎盡交光。",
    "X83n1578_013:0546b04": "鳥啼花落裏。仰山問會麼希聲曰不會。從是維摩",
    "X83n1578_013:0546b05": "詰。到來須倒退。入之一字不為相公公便起去。下",
    "X83n1578_013:0546b06": "載清風雲藏神。女館雨到楚王宮。關塞極天惟鳥",
    "X83n1578_013:0546b07": "道。江湖滿地一漁翁。",
    "X83n1578_013:0546b08": "師謂第一座曰。不思善不思惡。正恁麼時作麼生。座",
    "X83n1578_013:0546b09": "曰。正恁麼時是某甲放身命處。師曰。何不問老僧。座",
    "X83n1578_013:0546b10": "曰。正恁麼時不見有和尚。師曰。扶我教不起　師問",
    "X83n1578_013:0546b11": "僧。近離甚處。曰南方。師攝拄杖曰。彼中老宿還說這",
    "X83n1578_013:0546b12": "個麼。曰不說。師曰。既不說這個。還說那個否。曰不說。",
    "X83n1578_013:0546b13": "師召大德。僧應諾。師曰。參堂去。僧便出。師復召曰大",
    "X83n1578_013:0546b14": "德。僧回首。師曰。近前來。僧近前。師便打。",
    "X83n1578_013:0546b15": "雲門云。仰山若無後語。爭識得人。",
    "X83n1578_013:0546b16": "師共一僧語。旁有僧曰。語底是文殊。默底是維摩。師",
    "X83n1578_013:0546b17": "曰。不語不默底。莫是汝否。僧默然。師曰。何不現神通。",
    "X83n1578_013:0546b18": "曰不辭現神通。祇恐和尚收作教。師曰。鑒汝來處。未",
    "X83n1578_013:0546b19": "有教外底眼　僧參次。便問。和尚還識字否。師曰隨",
    "X83n1578_013:0546b20": "分。僧以手畫此○相拓呈。師以衣袖拂之。僧又作此",
    "X83n1578_013:0546b21": "○相拓呈。師以兩手作背拋勢。僧以目視之。師低頭。",
    "X83n1578_013:0546b22": "僧遶師一帀。師便打。僧遂出去。",
    "X83n1578_013:0546b23": "徑山曇珍頌云。西山白虎正猖狂。東海青龍不可",
    "X83n1578_013:0546b24": "當。兩手捉來令死鬬。化成一片紫金霜。",
    "X83n1578_013:0546c01": "師坐次。見一僧從外來。便問訊了。向東邊叉手立。以",
    "X83n1578_013:0546c02": "目視師。師乃垂下左足。僧却過西邊叉手立。師垂下",
    "X83n1578_013:0546c03": "右足。僧向中間叉手立。師收雙足。僧禮拜。師曰。老僧",
    "X83n1578_013:0546c04": "自住此。未曾打著一人。拈拄杖便打。僧便騰空而去。",
    "X83n1578_013:0546c05": "佛燈觀頌。個僧東西叉手。說盡六代圓相。致使東",
    "X83n1578_013:0546c06": "土釋迦。不免起模作樣。陽關唱罷柳青青。征塵望",
    "X83n1578_013:0546c07": "斷空惆悵　覺海湛頌。子晉吹笙和鳳鳴。萼華雲",
    "X83n1578_013:0546c08": "外舞衣輕。相將奏徧方諸曲。玉樹流光滿紫清。",
    "X83n1578_013:0546c09": "師坐次。有僧來作禮。師不顧。其僧乃問。師識字否。師",
    "X83n1578_013:0546c10": "曰隨分。僧乃右旋一帀曰。是甚麼字。師於地上書十",
    "X83n1578_013:0546c11": "字酬之。僧又左旋一帀曰。是甚麼字。師改十字作卍",
    "X83n1578_013:0546c12": "字。僧畫此○相以兩手拓。如修羅掌日月勢。曰是甚",
    "X83n1578_013:0546c13": "麼字。師乃畫此[○@卍]相對之。僧乃作婁至德勢。師曰。如",
    "X83n1578_013:0546c14": "是如是。此是諸佛之所護念。汝亦如是。吾亦如是。善",
    "X83n1578_013:0546c15": "自護持。其僧禮謝騰空而去。時有一道者見。經五日",
    "X83n1578_013:0546c16": "後遂問師。師曰。汝還見否。道者曰。某甲見出門騰空",
    "X83n1578_013:0546c17": "而去。師曰。此是西天羅漢。故來探吾道。道者曰。某雖",
    "X83n1578_013:0546c18": "覩種種三昧。不辨其理。師曰。吾以義為汝解釋。此是",
    "X83n1578_013:0546c19": "八種三昧。是覺海變為義海。體則同然。此義合有因",
    "X83n1578_013:0546c20": "有果。即時異時總別不離隱身三昧也。",
    "X83n1578_013:0546c21": "古人圓相。即拈花吹毛一揆。直示全提。無容擬議。",
    "X83n1578_013:0546c22": "百千法門河沙妙用。皆從此出。而不與百千法門",
    "X83n1578_013:0546c23": "河沙妙用為侶。觀小釋迦。遇梵僧所示八種三昧。",
    "X83n1578_013:0546c24": "如善慧雲興三百問。普賢瓶瀉二千酬。雖窮極妙",
    "X83n1578_013:0547a01": "辯。而初未有一語。後之名字羅漢。妄為鉢盂安柄。",
    "X83n1578_013:0547a02": "人天眼目載。五峰良五觀悟。謂圓相總有六名。曰",
    "X83n1578_013:0547a03": "圓相。曰暗機。曰義海。曰字海。曰意語。曰默論。有云",
    "X83n1578_013:0547a04": "畫此[○@牛]相者。乃縱意。畫此[○@佛]相者奪意。[○@人]此為相。",
    "X83n1578_013:0547a05": "肯。○此為許相見。此為舉函索盖。答者當以。",
    "X83n1578_013:0547a06": "則函盖相稱。此為抱玉求鑒。答者當於其中書",
    "X83n1578_013:0547a07": "某字答之。[○@ㄙ]此為鈎入索續。答者當於厶字側添",
    "X83n1578_013:0547a08": "亻。乃問者鈎入。答者索續。共成寶器相。[○@(俬-禾)]此為已",
    "X83n1578_013:0547a09": "成寶器相。答者於中書土字答之。[○@土]此為玄印玄",
    "X83n1578_013:0547a10": "旨相。獨脫超前眾相不著也。審如是。是猶市賈私",
    "X83n1578_013:0547a11": "為誌驗。三尺牧豎語之故即無不喻。雖有聖智。不",
    "X83n1578_013:0547a12": "問不可強解矣。謂入聖位者。所建法幢乃如是乎。",
    "X83n1578_013:0547a13": "又以三種生為大圓宗旨。想生。相生。流注生。故楞",
    "X83n1578_013:0547a14": "伽經義。大圓或偶引示人耳。非大圓所立也。癡人",
    "X83n1578_013:0547a15": "前不得說夢。往往如此",
    "X83n1578_013:0547a16": "有梵僧從空而至。師曰。近離甚處。曰西天。師曰。幾時",
    "X83n1578_013:0547a17": "離彼。曰今早。師曰。何太遲生。曰遊山翫水。師曰。神通",
    "X83n1578_013:0547a18": "遊戲則不無闍黎。佛法須還老僧始得。曰特來東土",
    "X83n1578_013:0547a19": "禮文殊。却遇小釋迦。遂出梵書貝多葉與師。作禮乘",
    "X83n1578_013:0547a20": "空而去。自此號小釋迦　一日指雪師子云。還有過",
    "X83n1578_013:0547a21": "此色者麼。",
    "X83n1578_013:0547a22": "雲門云。當時但與推倒　雪竇云。雲門只解推倒。",
    "X83n1578_013:0547a23": "不能扶起　圜悟勤云。且道仰山意在甚麼處。莫",
    "X83n1578_013:0547a24": "是明一色邊事麼。且得沒交涉。雲門應時應節云",
    "X83n1578_013:0547b01": "但與推倒。用拈仰山意。又被雪竇拈道。他只解推",
    "X83n1578_013:0547b02": "倒不解扶起。且道雪竇意在什麼處。",
    "X83n1578_013:0547b03": "上堂。汝等諸人。各自回光返照。莫記吾言。汝無始劫",
    "X83n1578_013:0547b04": "來。背明投暗。妄想根深。卒難頓拔。所以假設方便。奪",
    "X83n1578_013:0547b05": "汝粗識。如將黃葉止啼。有甚麼是處。亦如人將百種",
    "X83n1578_013:0547b06": "貨物與金寶。作一鋪貨賣。祇擬輕重來機。所以道。石",
    "X83n1578_013:0547b07": "頭是真金鋪。成這裏是雜貨鋪。有人來覓鼠糞。我亦",
    "X83n1578_013:0547b08": "拈與他。來覓真金。我亦拈與他。時有僧問。鼠糞即不",
    "X83n1578_013:0547b09": "要。請和尚真金。師曰。齧鏃擬開口。驢年亦不會。僧無",
    "X83n1578_013:0547b10": "對。師云。索喚則有交易。不索喚則無。我若說禪宗。身",
    "X83n1578_013:0547b11": "邊要一人相伴亦無。豈況有五百七百眾耶。我若東",
    "X83n1578_013:0547b12": "說西說。則爭頭向前采拾。如將空拳誑小兒。都無實",
    "X83n1578_013:0547b13": "處。我今分明向汝說聖邊事。且莫將心湊泊。但向自",
    "X83n1578_013:0547b14": "己性海如實而修。不要三明六通。何以故。此是聖末",
    "X83n1578_013:0547b15": "邊事。如今且要識心達本。但得其本。不愁其末。他時",
    "X83n1578_013:0547b16": "後日自具去在。若未得本。縱饒將情學。他亦不得。汝",
    "X83n1578_013:0547b17": "豈不見溈山和尚云。凡聖情盡。體露真常。事理不二。",
    "X83n1578_013:0547b18": "即如如佛　師將順寂。時在東平。數僧侍立。師示偈",
    "X83n1578_013:0547b19": "曰。一二二三子。平目復仰視。兩口一無舌。此是吾宗",
    "X83n1578_013:0547b20": "旨。至日午陞座辭眾。復說偈曰。年滿七十七。無常在",
    "X83n1578_013:0547b21": "今日。日輪正當午。兩手攀屈膝。言訖以兩手抱膝而",
    "X83n1578_013:0547b22": "終。閱明年南塔湧禪師。遷靈骨歸仰山。塔於集雲峰",
    "X83n1578_013:0547b23": "下。諡智通禪師妙光之塔。",
    "X83n1578_013:0547b24": "▲鄧州香嚴智閑禪師青州人。徧參諸方。在百丈時。",
    "X83n1578_013:0547c01": "性識聰敏。參禪不得。洎丈遷化。遂參溈山。山問。我聞",
    "X83n1578_013:0547c02": "汝在百丈先師處。問一答十。問十答百。此是汝聰明",
    "X83n1578_013:0547c03": "靈利。意解識想。生死根本。父母未生時試道一句看。",
    "X83n1578_013:0547c04": "師被一問。直得茫然。歸寮將平日看過底文字。從頭",
    "X83n1578_013:0547c05": "要尋一句酬對。竟不能得。乃自歎曰。畫餅不可充饑。",
    "X83n1578_013:0547c06": "屢乞溈山說破。山曰。我若說似汝。汝已後罵我去。我",
    "X83n1578_013:0547c07": "說底是我底。終不干汝事。師遂將平昔所看文字燒",
    "X83n1578_013:0547c08": "却曰。此生不學佛法也。且作個長行粥飯僧。免役心",
    "X83n1578_013:0547c09": "神。乃泣辭溈山。直過南陽。覩忠國師遺跡。遂憩止焉。",
    "X83n1578_013:0547c10": "一日芟除草木。偶拋瓦礫擊竹作聲。忽然省悟。遽歸",
    "X83n1578_013:0547c11": "沐浴焚香。遙禮溈山讚曰。和尚大慈。恩踰父母。當時",
    "X83n1578_013:0547c12": "若為我說破。何有今日之事。乃有頌曰。一擊忘所知。",
    "X83n1578_013:0547c13": "更不假修持。動容揚古路。不墮悄然機。處處無蹤跡。",
    "X83n1578_013:0547c14": "聲色外威儀。諸方達道者。咸言上上機。溈山聞得。謂",
    "X83n1578_013:0547c15": "仰山曰。此子徹也。仰曰。此是心機意識著述得成。待",
    "X83n1578_013:0547c16": "某甲親自勘過。仰後見師曰。和尚讚歎師弟發明大",
    "X83n1578_013:0547c17": "事。你試說看。師舉前頌。仰曰。此是夙習記持而成。若",
    "X83n1578_013:0547c18": "有正悟。別更說看。師又成頌曰。去年貧未是貧。今年",
    "X83n1578_013:0547c19": "貧始是貧。去年貧猶有卓錐之地。今年貧錐也無。仰",
    "X83n1578_013:0547c20": "曰。如來禪許師弟會。祖師禪未夢見在。師復有頌曰。",
    "X83n1578_013:0547c21": "我有一機。瞬目視伊。若人不會。別喚沙彌。仰乃報溈",
    "X83n1578_013:0547c22": "山曰。且喜閑師弟會祖師禪也。",
    "X83n1578_013:0547c23": "妙喜曰。溈山晚年好則劇。教得一棚肉傀儡。直是",
    "X83n1578_013:0547c24": "可愛。且作麼生是可愛處。面面相看手脚動。爭知",
    "X83n1578_013:0548a01": "語話在他人。",
    "X83n1578_013:0548a02": "師初開堂。溈山令僧送書并拄杖至。師接得便哭蒼",
    "X83n1578_013:0548a03": "天蒼天。僧曰。和尚為甚麼如此。師曰。祇為春行秋令",
    "X83n1578_013:0548a04": "　上堂。若論此事。如人上樹。口銜樹枝。脚不蹋枝。手",
    "X83n1578_013:0548a05": "不攀枝。樹下忽有人問如何是祖師西來意。不對他",
    "X83n1578_013:0548a06": "又違他所問。若對他又喪身失命。當恁麼時作麼生",
    "X83n1578_013:0548a07": "即得。時有虎頭招上座出眾云。樹上即不問。未上樹",
    "X83n1578_013:0548a08": "時請和尚道。師乃呵呵大笑。",
    "X83n1578_013:0548a09": "雪竇云。樹上道即易。樹下道即難。老僧上樹也。致",
    "X83n1578_013:0548a10": "將一問來　圜悟勤云。你若纔生樹上樹下。對與",
    "X83n1578_013:0548a11": "不對處。轉生義路。墮在常情。卒難透得。若是頂門",
    "X83n1578_013:0548a12": "上具眼底。終不向對與不對處作解會。未舉已前。",
    "X83n1578_013:0548a13": "先知落處。若擬議之間。覿面蹉過。或不落二邊。對",
    "X83n1578_013:0548a14": "也不是。不對也不是。作麼生却得見古人意去",
    "X83n1578_013:0548a15": "　妙喜云。吞得栗棘蓬。透得金剛圈了。看這般說話。",
    "X83n1578_013:0548a16": "也是泗州人見大聖　保寧勇頌。曲設多方老古",
    "X83n1578_013:0548a17": "錐。那堪枝上更生枝。好如良馬窺鞭影。逐塊且非",
    "X83n1578_013:0548a18": "師子兒。",
    "X83n1578_013:0548a19": "師有偈曰。子啐母啄。子覺母殻。子母俱亡。應緣不錯。",
    "X83n1578_013:0548a20": "同道唱和。玅云獨脚。",
    "X83n1578_013:0548a21": "▲杭州徑山洪諲禪師佛日長老訪師。師問。伏承長",
    "X83n1578_013:0548a22": "老獨化一方。何以薦遊峰頂。日曰。朗月當空挂。氷霜",
    "X83n1578_013:0548a23": "不自寒。師曰。莫是長老家風也無。日曰。峭峙萬重關。",
    "X83n1578_013:0548a24": "於中含寶月。師曰。此猶是文言。作麼生是長老家風。",
    "X83n1578_013:0548b01": "日曰。今日賴遇。佛日却問。隱密全真。時人知有道不",
    "X83n1578_013:0548b02": "得。太省無辜。時人知有道得。於此二途。猶是時人陞",
    "X83n1578_013:0548b03": "降處。未審和尚親道自道如何道。師曰。我家道處無",
    "X83n1578_013:0548b04": "可道。日曰。如來路上無私曲。便請玄音和一場。師曰。",
    "X83n1578_013:0548b05": "任汝二輪更互照。碧潭雲外不相。關。日曰。為報白頭",
    "X83n1578_013:0548b06": "無限客。此回年少莫歸鄉。師曰。老少同輪無向背。我",
    "X83n1578_013:0548b07": "家玄路勿參差。日曰。一言定天下。四句為誰宣。師曰。",
    "X83n1578_013:0548b08": "汝言有三四。我道其中一也無。師因有偈曰。東西不",
    "X83n1578_013:0548b09": "相顧。南北與誰留。汝言有三四。我道一也無。光化四",
    "X83n1578_013:0548b10": "年九月二十八日。白眾而化。",
    "X83n1578_013:0548b11": "▲滁州定山神英禪師因椑樹省和尚行脚時參問。",
    "X83n1578_013:0548b12": "不落數量請師道。師提起數珠曰。是落不落。樹曰。圓",
    "X83n1578_013:0548b13": "珠三竅時人知有。請師圓前話。師便打。樹拂袖便出。",
    "X83n1578_013:0548b14": "師曰。三十年後搥胸大哭去在。樹住後示眾曰。老僧",
    "X83n1578_013:0548b15": "三十年前。至定山。被他熱瞞一上。不同小小。",
    "X83n1578_013:0548b16": "雪竇舉云。定山用即用。爭奈險。椑樹知即知。要且",
    "X83n1578_013:0548b17": "未具擇法眼。試請辨看。",
    "X83n1578_013:0548b18": "師見首座洗衣。遂問。作甚麼。座提起衣示之。師曰。洗",
    "X83n1578_013:0548b19": "底是甚衣。座曰。關中使鐵錢。師喚維那。移下座挂搭",
    "X83n1578_013:0548b20": "著。",
    "X83n1578_013:0548b21": "▲京兆府米和尚令僧去問仰山曰。今時還假悟也",
    "X83n1578_013:0548b22": "無。仰曰。悟即不無。爭奈落在第二頭。師深肯之。又令",
    "X83n1578_013:0548b23": "僧問洞山曰。那個究竟作麼生。洞曰。却須問他始得。",
    "X83n1578_013:0548b24": "師亦肯之。",
    "X83n1578_013:0548c01": "投子青。拈師問仰山話云。然仰山與麼道即得。還",
    "X83n1578_013:0548c02": "免得自己落麼。若免得。更有一人大不肯在。若免",
    "X83n1578_013:0548c03": "不得。亦落第二頭。米胡雖然肯他。自己還有出身",
    "X83n1578_013:0548c04": "之路也無。諸人試點檢看。若點檢得出。兩人瓦解",
    "X83n1578_013:0548c05": "氷消。若點檢不得。且莫造次。復頌曰。碧岫峰頭借",
    "X83n1578_013:0548c06": "問人。指山窮處未安身。雖然免得重陽令。爭似靈",
    "X83n1578_013:0548c07": "苗不犯春。",
    "X83n1578_013:0548c08": "僧問。自古上賢還達真正理也無。師曰達。曰祇如真",
    "X83n1578_013:0548c09": "正理作麼生達。師曰。當時霍光賣假銀城與單于契",
    "X83n1578_013:0548c10": "書。是甚麼人做。曰某甲直得杜口無言。師曰。平地教",
    "X83n1578_013:0548c11": "人作保。",
    "X83n1578_013:0548c12": "徑山杲舉此則語。至契書是甚麼人做云。徑山當",
    "X83n1578_013:0548c13": "時若作這僧。即下一轉語。塞却這老漢口。且道下",
    "X83n1578_013:0548c14": "甚麼語。良久云。若教容易得。便作等閑看。",
    "X83n1578_013:0548c15": "▲元康和尚因訪石樓。樓纔見便收足坐。師曰。得恁",
    "X83n1578_013:0548c16": "麼威儀周足。樓曰。汝適來見個甚麼。師曰。無端被人",
    "X83n1578_013:0548c17": "領過。樓曰。須是與麼始為真見。師曰。苦哉賺殺幾人",
    "X83n1578_013:0548c18": "來。樓便起身。師曰。見則見矣。動則不動。樓曰。盡力道",
    "X83n1578_013:0548c19": "不出定也。師拊掌三下。",
    "X83n1578_013:0548c20": "後有僧舉似南泉。泉曰。天下人斷這兩個漢是非",
    "X83n1578_013:0548c21": "不得。若斷得。與他同參。",
    "X83n1578_013:0548c22": "▲襄州王敬初常侍視事次。米和尚至。公乃舉筆示",
    "X83n1578_013:0548c23": "之。米曰。還判得虗空否。公擲筆入宅。更不復出。米致",
    "X83n1578_013:0548c24": "疑。明日憑鼓山供養主。入探其意。米亦隨至。潛在屏",
    "X83n1578_013:0549a01": "蔽間偵伺。供養主纔坐問曰。昨日米和尚不審有甚",
    "X83n1578_013:0549a02": "麼言句。便不相見。公曰。師子齩人。韓盧逐塊。米聞此",
    "X83n1578_013:0549a03": "語。即省前繆。遽出朗笑曰。我會也我會也。公曰。會即",
    "X83n1578_013:0549a04": "不無。你試道看。米曰。請常侍舉。公乃竪起一隻箸。米",
    "X83n1578_013:0549a05": "曰。這野狐精。公曰。這漢徹也。",
    "X83n1578_013:0549a06": "大溈喆云。米胡雖然如是。且只得一橛。常侍云這",
    "X83n1578_013:0549a07": "漢徹去。大似看樓打樓。大溈即不然。常侍雖是個",
    "X83n1578_013:0549a08": "俗漢。筆下有生殺之權。米胡是一方善知識。要且",
    "X83n1578_013:0549a09": "出他圈[袖-由+貴]不得。當時待他擲下筆。但向道。我從來",
    "X83n1578_013:0549a10": "疑著遮漢　圜悟語錄載。公初見睦州。一日州問",
    "X83n1578_013:0549a11": "曰。今日何故入院遲。公曰。看打毬來。州曰。人打毬",
    "X83n1578_013:0549a12": "馬打毬。公曰。人打毬。州曰。人困麼。曰困。州曰。馬困",
    "X83n1578_013:0549a13": "麼。曰困。州曰。露柱困麼。公惘然無對。歸至私第。中",
    "X83n1578_013:0549a14": "夜忽然有省。明日見州曰。某甲會得昨日事也。州",
    "X83n1578_013:0549a15": "曰。露柱困麼。曰困。州遂許之　亦見頌古聯珠。",
    "X83n1578_013:0549a16": "▲鄭十三娘保福與甘長老相看。纔坐定。福便問。承",
    "X83n1578_013:0549a17": "聞十三娘參見溈山。是否。曰是。福曰。溈山遷化向甚",
    "X83n1578_013:0549a18": "麼處去。鄭起身偏牀而立。甘曰。閑時說禪。口似懸河。",
    "X83n1578_013:0549a19": "何不道取。鄭曰。鼓這兩片皮。堪作甚麼。甘曰。不鼓這",
    "X83n1578_013:0549a20": "兩片皮。又堪作甚麼。鄭曰。合取狗口　鄭十三娘。年",
    "X83n1578_013:0549a21": "十二歲時。隨師姑到大溈。纔禮拜起。溈便問。這個師",
    "X83n1578_013:0549a22": "姑甚麼處住。姑云。南臺江邊住。溈便喝出。又問。背後",
    "X83n1578_013:0549a23": "老婆甚處住。十三娘放身近前叉手立。溈再問。娘云。",
    "X83n1578_013:0549a24": "早個呈似和尚了也。溈云去。娘纔下到法堂。師姑云。",
    "X83n1578_013:0549b01": "十三娘尋常道。我會禪口似利劒。今日被大師問著",
    "X83n1578_013:0549b02": "總無語。娘云。苦哉苦哉。作這個眼目。也道我行脚。脫",
    "X83n1578_013:0549b03": "取衲衣來。與十三娘著。娘後又舉似羅山。祇如十三",
    "X83n1578_013:0549b04": "娘。參見溈山恁麼祇對。還得平穩也無。羅云。不得無",
    "X83n1578_013:0549b05": "過。娘云。過在甚麼處。羅叱之。娘云。錦上添花。",
    "X83n1578_013:0549b07": "指月錄卷之十三",
    "X83n1578_013:0549b08": "音釋　卷十之十三",
    "X83n1578_013:0549b09": "嫗(依據切於去聲老婦之稱)　摑(古伯切音國批打也)　揑(乃結切音涅握捺也)　劑(音櫅)　拷(苦浩",
    "X83n1578_013:0549b10": "切音考打也)　顆(苦果切科上聲)　扈(侯古切胡上聲後從田扈)　[打-丁+毛](莫報切音帽撼也)　鏃(在線",
    "X83n1578_013:0549b11": "切音賤轉軸)　欏(音羅)　槅(古覈切音革大車杌也)　彴(職略切音酌橫木渡水曰彴)　墼(古歷",
    "X83n1578_013:0549b12": "切音吉未燒塼坯切)　筴(古協切音刦筯也又筴舉也)　賑(止忍切音軫富也又舉救也)　賉(息入",
    "X83n1578_013:0549b13": "切音悉)　敻(呼眩切音絢營求也又與迥同)　[木*突](待骨切音突植也又傳也)　[邱-丘+益](於戟切音益)　謇",
    "X83n1578_013:0549b14": "(與謇同九輦切難也口吃也止言也)　媾(居侯切音垢和也)　峭(七肖切音俏山峻也)　峙(丈几切池",
    "X83n1578_013:0549b15": "上聲峻峙山矻立也)　舀(音遙上聲)"
}