{
    "T03n0159_005:0312c11": "大乘本生心地觀經卷第五",
    "T03n0159_005:0312c13": "大唐罽賓國三藏般若奉　詔譯",
    "T03n0159_005:0312c14": "4 無垢性品無垢性品第四",
    "T03n0159_005:0312c15": "爾時，智光及諸長者既出家已，齊整法服",
    "T03n0159_005:0312c16": "五輪著地，禮如來足合掌恭敬，白佛言：「世",
    "T03n0159_005:0312c17": "尊！我等從佛聞所未聞，在家所有種種過",
    "T03n0159_005:0312c18": "失，發菩提心厭離世間，剃除鬚髮而作比",
    "T03n0159_005:0312c19": "丘。唯願如來、應、正等覺，為我等類及諸眾",
    "T03n0159_005:0312c20": "生，演說出家殊勝功德，令得聞者發清淨",
    "T03n0159_005:0312c21": "心，樂遠離行不斷佛種。世尊大恩無緣慈",
    "T03n0159_005:0312c22": "悲，憐愍眾生如羅睺羅。出家菩薩應云何",
    "T03n0159_005:0312c23": "住？云何修習無垢之業？云何調伏有漏之",
    "T03n0159_005:0312c24": "心？」爾時，世尊讚歎智光諸比丘等：「善哉，善哉！",
    "T03n0159_005:0312c25": "是真佛子，能為未來一切眾生，問於如來",
    "T03n0159_005:0312c26": "如是大事。如是如是，如汝所說，如來世",
    "T03n0159_005:0312c27": "尊憐愍眾生，平等無二猶如一子。汝今諦聽，",
    "T03n0159_005:0312c28": "善思念之，吾當為汝分別演說，出家菩薩",
    "T03n0159_005:0312c29": "應如是住，如是修行無垢之業，如是調",
    "T03n0159_005:0313a01": "伏有漏之心。」「唯然，世尊！願樂欲聞。」爾時，佛",
    "T03n0159_005:0313a02": "告智光比丘：「出家菩薩住如是心，常作是",
    "T03n0159_005:0313a03": "觀：我得人身諸根具足，從何處沒來生此",
    "T03n0159_005:0313a04": "間？我於三界中當生何界？於四大洲復",
    "T03n0159_005:0313a05": "生何處？六道之中受生何道？以何因緣得",
    "T03n0159_005:0313a06": "離父母妻子眷屬，出家修道免八難身？莊嚴",
    "T03n0159_005:0313a07": "劫中過去千佛皆已涅槃，星宿劫中未來千",
    "T03n0159_005:0313a08": "佛未出於世，賢劫之中現在千佛，幾佛如來",
    "T03n0159_005:0313a09": "出現於世，化緣將盡入般涅槃？幾佛世尊",
    "T03n0159_005:0313a10": "未出於世？是諸眾生根緣未熟未聞正法，",
    "T03n0159_005:0313a11": "復於何時當來彌勒，從兜率天下生人間",
    "T03n0159_005:0313a12": "現成佛道？於我身中有何善業？戒定慧學",
    "T03n0159_005:0313a13": "當有何德？過去諸佛皆已不遇，當來世尊",
    "T03n0159_005:0313a14": "得見不邪？我今現在諸凡夫地，三業煩惱",
    "T03n0159_005:0313a15": "何最為重？一生已來造何罪業？於何佛所",
    "T03n0159_005:0313a16": "曾種善根？我此身命能得幾時？是日已過命",
    "T03n0159_005:0313a17": "隨減少，猶如牽羊詣彼屠所，漸漸近死無",
    "T03n0159_005:0313a18": "所逃避，身壞命終生於何處？三惡道苦如何",
    "T03n0159_005:0313a19": "脫免？然我此身愛樂長養，念念衰老無時暫",
    "T03n0159_005:0313a20": "停，誰有智者愛樂此身？智光當知！出家菩",
    "T03n0159_005:0313a21": "薩常於晝夜如是觀察，勿貪世間受五欲",
    "T03n0159_005:0313a22": "樂，精勤修習未嘗暫捨，如去頂石、如救頭",
    "T03n0159_005:0313a23": "燃，心常懺悔過去先罪，安住如是四無垢",
    "T03n0159_005:0313a24": "性，一心修行十二頭陀，調伏其心如旃陀",
    "T03n0159_005:0313a25": "羅，如是佛子是名出家。「智光比丘！以何義",
    "T03n0159_005:0313a26": "故，說名真實修沙門行如旃陀羅？其旃陀",
    "T03n0159_005:0313a27": "羅每遊行時，手執錫杖不敢當路，若人逼",
    "T03n0159_005:0313a28": "近振錫令聞。於大眾中心行謙下不敢輕",
    "T03n0159_005:0313a29": "慢，被呵責時，心無怨恨未嘗加報，罵辱",
    "T03n0159_005:0313b01": "鞭撻默然受之。何以故？自知下性不階眾",
    "T03n0159_005:0313b02": "流，以是因緣無瞋無報。智光當知，出家",
    "T03n0159_005:0313b03": "菩薩亦復如是，剃除鬚髮形同嬰兒，執持",
    "T03n0159_005:0313b04": "應器依佗活命，身著袈裟如被甲冑，杖錫",
    "T03n0159_005:0313b05": "而行如持鉾矟，執智慧劍破煩惱賊，修嬰",
    "T03n0159_005:0313b06": "兒行饒益一切。是故一切三毒利箭，不入",
    "T03n0159_005:0313b07": "真實沙門之身。出家菩薩以三觀門修忍",
    "T03n0159_005:0313b08": "辱行，名真出家。觀諸眾生是佛化身，觀於",
    "T03n0159_005:0313b09": "自身為實愚夫；觀諸有情作尊貴想，觀於",
    "T03n0159_005:0313b10": "自身為僮僕想；又觀眾生作父母想，觀自",
    "T03n0159_005:0313b11": "己身如男女想。出家菩薩常作是觀，或被",
    "T03n0159_005:0313b12": "打罵終不加報，善巧方便調伏其心。「智光",
    "T03n0159_005:0313b13": "比丘！汝等諦聽！云何名為四無垢性？衣服、臥",
    "T03n0159_005:0313b14": "具、飲食、湯藥，如是四事隨有所得，麤細稱",
    "T03n0159_005:0313b15": "心遠離貪求，是無垢性。諸比丘等！以何因",
    "T03n0159_005:0313b16": "緣，如是四行名無垢性？智光當知，諸佛如",
    "T03n0159_005:0313b17": "來三十七品菩提分法，皆從此生，佛法僧寶",
    "T03n0159_005:0313b18": "常不斷絕，是故得名為四無垢性。」爾時，世",
    "T03n0159_005:0313b19": "尊，而說偈言：",
    "T03n0159_005:0313b20": "「智光比丘汝諦聽，　　出家菩薩所應作，",
    "T03n0159_005:0313b21": "無緣大慈攝眾生，　　猶如一子皆平等。",
    "T03n0159_005:0313b22": "發菩提心求正覺，　　應作三種成佛法：",
    "T03n0159_005:0313b23": "心常住四無垢性，　　當修十二頭陀行，",
    "T03n0159_005:0313b24": "下心猶如旃陀羅。　　四威儀中作是念：",
    "T03n0159_005:0313b25": "十方無量諸菩薩，　　剎那剎那趣聖道，",
    "T03n0159_005:0313b26": "彼既修證我亦爾，　　如何流轉三界中？",
    "T03n0159_005:0313b27": "恒居生死無量苦，　　我今是身住何界？",
    "T03n0159_005:0313b28": "六道輪迴處何道？　　胎卵濕化受何生？",
    "T03n0159_005:0313b29": "身口意業於何修？　　所造罪中何者重？",
    "T03n0159_005:0313c01": "三性之心何心多？　　如是微細觀察已，",
    "T03n0159_005:0313c02": "大慈大悲恒相續，　　大喜大捨為先心，",
    "T03n0159_005:0313c03": "為有緣者說妙法，　　晝夜修心不暫停。",
    "T03n0159_005:0313c04": "如去頂石救頭燃，　　念三觀門常不離：",
    "T03n0159_005:0313c05": "觀諸有情是佛身，　　唯我獨處於凡類；",
    "T03n0159_005:0313c06": "一切眾生等尊貴，　　我為僮僕居卑賤；",
    "T03n0159_005:0313c07": "世間眾生同父母，　　我如男女行孝養。",
    "T03n0159_005:0313c08": "被佗打罵不瞋嫌，　　勤修忍辱無怨嫉。",
    "T03n0159_005:0313c09": "四事供養心不著，　　是則名為無垢性。",
    "T03n0159_005:0313c10": "三十七品菩提分，　　及以如來果報身，",
    "T03n0159_005:0313c11": "如是殊勝無漏法，　　四無垢性為根本。",
    "T03n0159_005:0313c12": "不放逸行常修習，　　是名出家真佛子，",
    "T03n0159_005:0313c13": "菩提智種念念增，　　無漏聖道皆成就，",
    "T03n0159_005:0313c14": "速得超於無量劫，　　端坐華王法界中，",
    "T03n0159_005:0313c15": "福智二嚴皆圓滿，　　無邊劫海利群生。",
    "T03n0159_005:0313c16": "由無垢性皆成就，　　證獲如來常住果。",
    "T03n0159_005:0313c17": "「復次，智光比丘！出家菩薩於所著衣不應",
    "T03n0159_005:0313c18": "貪著，若細若麤隨其所得，但於施者為",
    "T03n0159_005:0313c19": "生福田勿嫌麤惡；不得為衣廣說法要，",
    "T03n0159_005:0313c20": "起諸方便與貪相應。世間凡夫為衣服故，",
    "T03n0159_005:0313c21": "非法貪求造不善業，墮於惡道經無量劫，",
    "T03n0159_005:0313c22": "不遇諸佛、不聞正法，受苦畢已復生人",
    "T03n0159_005:0313c23": "間，貧窮困苦，求不得苦晝夜逼迫，衣不蔽",
    "T03n0159_005:0313c24": "形，食不支命。如是眾苦，皆由先世為衣",
    "T03n0159_005:0313c25": "服故，多殺生命造種種罪。出家菩薩即不",
    "T03n0159_005:0313c26": "如是，隨其所得不嫌麤惡，但懷慚愧以",
    "T03n0159_005:0313c27": "充法衣，得十勝利：一者能覆其身遠離羞",
    "T03n0159_005:0313c28": "恥，具足慚愧修行善法。二者遠離寒熱及",
    "T03n0159_005:0313c29": "以蚊虻惡獸毒蟲，安隱修道。三者示現沙門",
    "T03n0159_005:0314a01": "出家相貌，見者歡喜遠離邪心。四者袈裟即",
    "T03n0159_005:0314a02": "是人天寶幢之相，尊重敬禮得生梵天。五者",
    "T03n0159_005:0314a03": "著袈裟時生寶塔想，能滅眾罪生諸福",
    "T03n0159_005:0314a04": "德。六者本制袈裟染令壞色，離五欲想",
    "T03n0159_005:0314a05": "不生貪愛。七者袈裟是佛淨衣，永斷煩惱",
    "T03n0159_005:0314a06": "作良田故。八者身著袈裟罪業消除，十善",
    "T03n0159_005:0314a07": "業道念念增長。九者袈裟猶如良田，能善增",
    "T03n0159_005:0314a08": "長菩薩道故。十者袈裟猶如甲冑，煩惱毒箭",
    "T03n0159_005:0314a09": "不能害故。智光當知！以是因緣，三世諸佛",
    "T03n0159_005:0314a10": "緣覺聲聞，清淨出家身著袈裟，三聖同坐解",
    "T03n0159_005:0314a11": "脫寶床，執智慧劍破煩惱魔，共入一味諸",
    "T03n0159_005:0314a12": "涅槃界。」爾時世尊而說偈言：",
    "T03n0159_005:0314a13": "「智光比丘應善聽，　　大福田衣十勝利。",
    "T03n0159_005:0314a14": "世間衣服增欲染，　　如來法服不如是，",
    "T03n0159_005:0314a15": "法服能遮世羞恥，　　慚愧圓滿生福田。",
    "T03n0159_005:0314a16": "遠離寒暑及毒蟲，　　道心堅固得究竟，",
    "T03n0159_005:0314a17": "示現出家離貪欲，　　斷除五見正修持。",
    "T03n0159_005:0314a18": "瞻禮袈裟寶幢想，　　恭敬生於梵王福，",
    "T03n0159_005:0314a19": "佛子披衣生塔想，　　生福滅罪感人天。",
    "T03n0159_005:0314a20": "肅容致敬真沙門，　　所為不染諸塵俗，",
    "T03n0159_005:0314a21": "諸佛稱讚為良田，　　利樂群生此為最。",
    "T03n0159_005:0314a22": "袈裟神力不思議，　　能令修植菩提行，",
    "T03n0159_005:0314a23": "道芽增長如春苗，　　菩提妙果類秋實，",
    "T03n0159_005:0314a24": "堅固金剛真甲冑，　　煩惱毒箭不能害。",
    "T03n0159_005:0314a25": "我今略讚十勝利，　　歷劫廣說無有邊。",
    "T03n0159_005:0314a26": "若有龍身披一縷，　　得脫金翅鳥王食；",
    "T03n0159_005:0314a27": "若人渡海持此衣，　　不怖龍魚諸鬼難。",
    "T03n0159_005:0314a28": "雷電霹靂天之怒，　　披袈裟者無恐畏，",
    "T03n0159_005:0314a29": "白衣若能親捧持，　　一切惡鬼無能近。",
    "T03n0159_005:0314b01": "若能發心求出家，　　厭離世間修佛道，",
    "T03n0159_005:0314b02": "十方魔宮皆振動，　　是人速證法王身。",
    "T03n0159_005:0314b03": "「復次，智光菩薩！出家佛子常行乞食，應捨",
    "T03n0159_005:0314b04": "身命不斷是心。所以者何？一切有情皆依食",
    "T03n0159_005:0314b05": "住，是以乞食利益無窮。汝等當知，出家菩",
    "T03n0159_005:0314b06": "薩常行乞食有十勝利。云何為十？一者常",
    "T03n0159_005:0314b07": "行乞食以自活命，出入自由不屬佗故。二",
    "T03n0159_005:0314b08": "者行乞食時，先說妙法令起善心，然後自",
    "T03n0159_005:0314b09": "食。三者為不施人發大悲心，為說正法令",
    "T03n0159_005:0314b10": "起捨心而生勝福。四者依佛教行增長戒",
    "T03n0159_005:0314b11": "品，福德圓滿智慧無窮。五者常行乞食，於",
    "T03n0159_005:0314b12": "七九慢自然消滅，眾所恭敬是良福田。六",
    "T03n0159_005:0314b13": "者於乞食時，當得如來無見頂相，應受世",
    "T03n0159_005:0314b14": "間廣大供養。七者汝等佛子隨學此法，住持",
    "T03n0159_005:0314b15": "三寶饒益有情。八者於乞食時，不得為",
    "T03n0159_005:0314b16": "求食故，起希望心讚歎一切男子女人。九",
    "T03n0159_005:0314b17": "者行乞食時須依次第，不應分別貧富之",
    "T03n0159_005:0314b18": "家。十者常行乞食諸佛歡喜，得一切智最",
    "T03n0159_005:0314b19": "為良緣。智光菩薩！我為汝等略說如是十",
    "T03n0159_005:0314b20": "種利益，若廣分別無量無邊。汝等比丘及未",
    "T03n0159_005:0314b21": "來世，求佛道者應如是學。」爾時世尊而說",
    "T03n0159_005:0314b22": "偈言：",
    "T03n0159_005:0314b23": "「智光菩薩汝諦聽，　　出家大士應離貪，",
    "T03n0159_005:0314b24": "當發出世修行心，　　乞食頭陀為根本。",
    "T03n0159_005:0314b25": "凡夫住於有漏食，　　聖者悉依無漏食，",
    "T03n0159_005:0314b26": "有漏無漏諸聖凡，　　一切無不依食住。",
    "T03n0159_005:0314b27": "我為汝等諸佛子，　　開演出世二利行，",
    "T03n0159_005:0314b28": "三世如來所稱讚，　　乞食功德有十利。",
    "T03n0159_005:0314b29": "偏稱此行最為勝，　　出入自在無繫縛，",
    "T03n0159_005:0314c01": "先令施主發初心，　　令趣菩提然後食。",
    "T03n0159_005:0314c02": "為除慳貪說妙法，　　能起大捨無量心，",
    "T03n0159_005:0314c03": "依大師教行乞食，　　增長無量諸梵行。",
    "T03n0159_005:0314c04": "七九種慢自除滅，　　為諸人天所尊敬，",
    "T03n0159_005:0314c05": "如來頂相不可見，　　轉妙法輪化十方。",
    "T03n0159_005:0314c06": "盡未來際傳此法，　　令不斷絕三寶種。",
    "T03n0159_005:0314c07": "若為飲食起妄心，　　不應讚歎諸男女，",
    "T03n0159_005:0314c08": "起大慈悲平等意，　　不生分別貧與富。",
    "T03n0159_005:0314c09": "清淨乞食佛所讚，　　一切種智從此生。",
    "T03n0159_005:0314c10": "三世如來出于世，　　為諸眾生說四食，",
    "T03n0159_005:0314c11": "段觸思識為其四，　　皆是有漏世間食。",
    "T03n0159_005:0314c12": "唯有法喜禪悅食，　　乃是聖賢所食者，",
    "T03n0159_005:0314c13": "汝等厭離世間味，　　當求出世無漏食。",
    "T03n0159_005:0314c14": "「復次，智光菩薩！出家佛子於諸醫藥不應",
    "T03n0159_005:0314c15": "貪著，若有病時，佗煎藥已所棄捨藥，訶梨",
    "T03n0159_005:0314c16": "毘梨及阿摩勒，取是等藥即應服之，乃至",
    "T03n0159_005:0314c17": "一生服所棄藥，於諸藥等常生知足，如是",
    "T03n0159_005:0314c18": "名為真實沙門。出家佛子恒服棄藥，是人",
    "T03n0159_005:0314c19": "獲得十種勝利。云何為十？一者為求藥草",
    "T03n0159_005:0314c20": "不近佗人，永息貪求安住正念。二者不淨",
    "T03n0159_005:0314c21": "觀門易得成就，出世之心能得堅固。三者",
    "T03n0159_005:0314c22": "於諸珍味恒不貪著，速證正智飧禪悅",
    "T03n0159_005:0314c23": "食。四者於諸世間一切財物，常能知足早",
    "T03n0159_005:0314c24": "得解脫。五者不近世間一切凡夫，親近出",
    "T03n0159_005:0314c25": "世清淨善友。六者由不嫌惡諸棄藥等，於",
    "T03n0159_005:0314c26": "麤飲食亦得解脫。七者於所重藥永不希",
    "T03n0159_005:0314c27": "望，一切世間無不尊故。八者速能調伏諸",
    "T03n0159_005:0314c28": "煩惱病，證得如來常住法身。九者永斷三界",
    "T03n0159_005:0314c29": "一切煩惱，能療眾生身心重病。十者能順",
    "T03n0159_005:0315a01": "佛教修菩薩行，福智圓滿得大菩提。智光",
    "T03n0159_005:0315a02": "當知！我為汝等略說棄藥十種勝利，如是",
    "T03n0159_005:0315a03": "妙行，去來現在出家菩薩皆共修學，汝等應",
    "T03n0159_005:0315a04": "當為諸眾生演說流布無令斷絕，即為如",
    "T03n0159_005:0315a05": "來廣設供養，世間所有財敬供養所不能",
    "T03n0159_005:0315a06": "及，於菩薩行不復退轉，速證無上正等菩",
    "T03n0159_005:0315a07": "提。」爾時，世尊重說偈言：",
    "T03n0159_005:0315a08": "「智光比丘汝善聽，　　出家所服無垢藥。",
    "T03n0159_005:0315a09": "菩薩妙行此為先，　　眾生有病如己病，",
    "T03n0159_005:0315a10": "以大悲恩救眾苦，　　復用慈心施安樂。",
    "T03n0159_005:0315a11": "最上妙藥與佗人，　　前人所棄而自服，",
    "T03n0159_005:0315a12": "菩薩不擇貴賤藥，　　但療眾病令安隱。",
    "T03n0159_005:0315a13": "取佗所棄之餘藥，　　飲服以充治所疾，",
    "T03n0159_005:0315a14": "取佗棄藥有十利，　　三世如來共稱讚。",
    "T03n0159_005:0315a15": "雖求醫藥不近佗，　　永息追求住正念，",
    "T03n0159_005:0315a16": "不淨觀門易成熟，　　而能遠作菩提因。",
    "T03n0159_005:0315a17": "不著甘味離諸貪，　　當求法喜禪悅食，",
    "T03n0159_005:0315a18": "於世財寶能知足，　　獲得無漏七聖財。",
    "T03n0159_005:0315a19": "捨彼凡愚不共住，　　親近聖賢為良友，",
    "T03n0159_005:0315a20": "由是不嫌眾棄藥，　　亦於飲食斷貪求。",
    "T03n0159_005:0315a21": "珍膳妙藥不希望，　　世間所以咸尊重，",
    "T03n0159_005:0315a22": "能療身心煩惱病，　　悟得真如法性身。",
    "T03n0159_005:0315a23": "永斷三界諸習氣，　　證得無上真解脫，",
    "T03n0159_005:0315a24": "能順佛教趣菩提，　　福智圓成報身果。",
    "T03n0159_005:0315a25": "汝等佛子皆修學，　　當坐金剛真道場。",
    "T03n0159_005:0315a26": "「復次，智光！出家菩薩遠離喧鬧，住阿蘭若",
    "T03n0159_005:0315a27": "修攝其心，無量千歲以求佛道，三世如來",
    "T03n0159_005:0315a28": "離諸喧鬧寂然閑居，萬行增修證菩提果，",
    "T03n0159_005:0315a29": "緣覺、聲聞一切賢聖，證得聖果亦復如是。",
    "T03n0159_005:0315b01": "其阿蘭若有十種德，能令證得三菩提果。",
    "T03n0159_005:0315b02": "云何名為十種勝德？一者為得自在住阿",
    "T03n0159_005:0315b03": "蘭若，四威儀中不屬佗故。二者離我我所",
    "T03n0159_005:0315b04": "名阿蘭若，於樹下時無執著故。三者於臥",
    "T03n0159_005:0315b05": "具等無所愛著，由斯當臥四無畏床。四",
    "T03n0159_005:0315b06": "者阿蘭若處三毒微薄，離貪瞋癡所緣境故。",
    "T03n0159_005:0315b07": "五者樂阿蘭若修遠離行，不求人天五欲",
    "T03n0159_005:0315b08": "樂故。六者能捨喧鬧住閑寂處，修習佛",
    "T03n0159_005:0315b09": "道不惜軀命。七者愛樂寂靜離世言詞，",
    "T03n0159_005:0315b10": "弃捨凡愚無散亂故。八者世出世間一切",
    "T03n0159_005:0315b11": "事業易得成就，無障礙故。九者阿蘭若",
    "T03n0159_005:0315b12": "處是三昧室，能得百千大三昧故。十者清",
    "T03n0159_005:0315b13": "淨如空以為舍宅，心無障礙得大智故。智",
    "T03n0159_005:0315b14": "光當知，阿蘭若處有如是等無量功德，以",
    "T03n0159_005:0315b15": "是因緣，出家佛子誓捨身命不離山林。若",
    "T03n0159_005:0315b16": "為聽法、供養病人師僧父母，出阿蘭若入",
    "T03n0159_005:0315b17": "聚落中，宜速還歸於蘭若處。若有因緣未",
    "T03n0159_005:0315b18": "得歸者，應作是想：『今此聚落猶如山林，",
    "T03n0159_005:0315b19": "所得財物虛假如夢，若有所得不應貪著。』",
    "T03n0159_005:0315b20": "如是佛子是摩訶薩。」爾時，世尊重說偈",
    "T03n0159_005:0315b21": "言：",
    "T03n0159_005:0315b22": "「智光汝等善諦聽，　　無煩惱人所住處，",
    "T03n0159_005:0315b23": "遠離喧鬧處寂靜，　　此是神仙所居處。",
    "T03n0159_005:0315b24": "三世菩薩求菩提，　　於蘭若中成正覺，",
    "T03n0159_005:0315b25": "緣覺聲聞諸聖眾，　　亦於此處證菩提。",
    "T03n0159_005:0315b26": "住阿蘭若獲十利，　　能令證得三乘果，",
    "T03n0159_005:0315b27": "自在遊行如師子，　　四威儀中無繫縛。",
    "T03n0159_005:0315b28": "山林樹下聖所樂，　　無我我所名蘭若，",
    "T03n0159_005:0315b29": "衣服臥具無繫著，　　坐四無畏師子座。",
    "T03n0159_005:0315c01": "離諸煩惱名蘭若，　　一切貪愛無所著，",
    "T03n0159_005:0315c02": "常居物外厭塵勞，　　不樂世間五欲樂。",
    "T03n0159_005:0315c03": "遠離憒鬧寂靜者，　　棄捨身命求佛道，",
    "T03n0159_005:0315c04": "能住寂靜無人聲，　　於諸散亂心不起。",
    "T03n0159_005:0315c05": "世出世間諸善業，　　心無障礙皆成就，",
    "T03n0159_005:0315c06": "由是蘭若為根本，　　能生百千諸三昧。",
    "T03n0159_005:0315c07": "以大空寂為虛室，　　行者身心無障礙，",
    "T03n0159_005:0315c08": "具足如是十勝利，　　是故眾聖常居止。",
    "T03n0159_005:0315c09": "智光汝等諸佛子，　　若欲速成一切智，",
    "T03n0159_005:0315c10": "乃至夢中莫捨離，　　阿蘭若處菩提道。",
    "T03n0159_005:0315c11": "我滅度後發心者，　　而能住於蘭若處，",
    "T03n0159_005:0315c12": "不久當坐寶華王，　　證得法身常樂果。」",
    "T03n0159_005:0315c13": "爾時，世尊說是法時，無量百千初發心者，",
    "T03n0159_005:0315c14": "於無上道得不退轉。時，智光等諸菩薩眾，",
    "T03n0159_005:0315c15": "得陀羅尼具大神通，百萬人天發菩提意",
    "T03n0159_005:0315c16": "悟三解脫。爾時，如來告諸大眾：「若有淨信",
    "T03n0159_005:0315c17": "善男子、善女人，得聞如是四無垢性甚深",
    "T03n0159_005:0315c18": "法門，受持讀習解說書寫，如是人等所生之",
    "T03n0159_005:0315c19": "處遇善知識，修菩薩行永不退轉，不為",
    "T03n0159_005:0315c20": "一切諸業煩惱之所擾亂，而於現世獲大",
    "T03n0159_005:0315c21": "福智，住持三寶得自在力，紹繼佛種使",
    "T03n0159_005:0315c22": "不斷絕，命終必生知足天宮，奉覲彌勒證",
    "T03n0159_005:0315c23": "不退位，龍華初會得聞正法，授菩提記速",
    "T03n0159_005:0315c24": "成佛道。若欲願生十方佛土，隨其所願而",
    "T03n0159_005:0315c25": "得往生，見佛聞法，究竟不退阿耨多羅三",
    "T03n0159_005:0315c26": "藐三菩提。」",
    "T03n0159_005:0315c27": "5 阿蘭若品大乘本生心地觀經阿蘭若品第五",
    "T03n0159_005:0315c28": "爾時，會中有一菩薩摩訶薩，名常精進，承",
    "T03n0159_005:0315c29": "佛威神即從座起，偏袒右肩右膝著地，合",
    "T03n0159_005:0316a01": "掌恭敬，而白佛言：「世尊！如佛所說，阿蘭若",
    "T03n0159_005:0316a02": "處是菩提道場，若有發心求菩提者，不",
    "T03n0159_005:0316a03": "應捨離阿蘭若處。是蘭若中有多眾生，虎",
    "T03n0159_005:0316a04": "豹豺𧳓毒蟲惡獸，乃至飛鳥及與獵師，不",
    "T03n0159_005:0316a05": "識如來、不聞正法、又不敬僧，此諸有情",
    "T03n0159_005:0316a06": "無復善根遠離解脫，何故如來令修學人",
    "T03n0159_005:0316a07": "住阿蘭若速得成佛？唯願世尊！為諸眾",
    "T03n0159_005:0316a08": "生分別解說決疑令喜，發菩提心使不退",
    "T03n0159_005:0316a09": "轉。」爾時，佛告常精進菩薩：「善哉，善哉！善男",
    "T03n0159_005:0316a10": "子！汝以大慈問於如來清淨解脫，饒益未",
    "T03n0159_005:0316a11": "來諸修行者，功德無量。諦聽諦聽，善思念之，",
    "T03n0159_005:0316a12": "吾今為汝分別演說阿蘭若處種種功德。」",
    "T03n0159_005:0316a13": "「唯然，世尊！願樂欲聞。」爾時，佛告常精進菩",
    "T03n0159_005:0316a14": "薩：「如汝所說，阿蘭若處得成聖者，山林之",
    "T03n0159_005:0316a15": "中多諸眾生，以何因緣不得成佛？是義不",
    "T03n0159_005:0316a16": "然。所以者何？彼諸眾生不識三寶，不知厭",
    "T03n0159_005:0316a17": "足，不識善惡，於山林中，雖有世間種種珍",
    "T03n0159_005:0316a18": "寶，而不能知伏藏之處，菩薩摩訶薩即不",
    "T03n0159_005:0316a19": "如是。善男子！菩薩能知佛法僧寶是出世",
    "T03n0159_005:0316a20": "寶，七珍伏藏是世間寶，悉能辨其種種色",
    "T03n0159_005:0316a21": "相，知其所在而不貪求，亦不樂見，何況",
    "T03n0159_005:0316a22": "手取？菩薩出家，發堅固心不惜身命，捨",
    "T03n0159_005:0316a23": "離父母六親眷屬，樂住山林常作是念：『假",
    "T03n0159_005:0316a24": "使三千大千世界劫盡之時，七日並出，火災",
    "T03n0159_005:0316a25": "熾然焚燒萬物，日月星辰妙高山王，及七金",
    "T03n0159_005:0316a26": "山鐵圍山等，時至皆散。三界之頂非非想天，",
    "T03n0159_005:0316a27": "八萬劫盡，還生下地，轉輪聖王千子圍遶，",
    "T03n0159_005:0316a28": "七寶眷屬四洲咸伏，壽命報盡須臾不停。我",
    "T03n0159_005:0316a29": "今亦爾，假使壽年滿一百歲，七寶具足受",
    "T03n0159_005:0316b01": "諸快樂，琰魔使至不免無常。』作是思惟：『我",
    "T03n0159_005:0316b02": "今不如代其父母及諸眾生修菩薩行，當",
    "T03n0159_005:0316b03": "得金剛不壞之身，還來三界救度父母。』作",
    "T03n0159_005:0316b04": "是願已，住阿蘭若，為諸眾生發弘誓願。",
    "T03n0159_005:0316b05": "上根菩薩發是願言：『願我未得成佛已來，",
    "T03n0159_005:0316b06": "常於露地長坐不臥。』中根菩薩發是願言：",
    "T03n0159_005:0316b07": "『願我未得成佛已來，於樹葉中常坐不臥。』",
    "T03n0159_005:0316b08": "下根菩薩發是願言：『願我未得成佛已來，",
    "T03n0159_005:0316b09": "於石室中常坐不臥。』如是三根出家菩薩，",
    "T03n0159_005:0316b10": "坐三種座，各作是念：『過去菩薩坐於此座，",
    "T03n0159_005:0316b11": "而能證得陀羅尼門功德自在；過現未來諸",
    "T03n0159_005:0316b12": "菩薩等皆於此座，得陀羅尼修證自在；我",
    "T03n0159_005:0316b13": "亦如是今坐此處，必當成就於陀羅尼而",
    "T03n0159_005:0316b14": "得自在。若未成就得自在者，終不捨離",
    "T03n0159_005:0316b15": "阿蘭若處。』「或有菩薩，未得圓滿四無量心，",
    "T03n0159_005:0316b16": "終不捨離阿蘭若處。或有菩薩，未得圓滿",
    "T03n0159_005:0316b17": "五通神力，終不捨離阿蘭若處。或有菩薩，",
    "T03n0159_005:0316b18": "未得圓滿六波羅蜜，終不捨離阿蘭若處。",
    "T03n0159_005:0316b19": "或有菩薩，未得圓滿善巧方便，終不捨",
    "T03n0159_005:0316b20": "離阿蘭若處。或有菩薩，未能調伏一切有",
    "T03n0159_005:0316b21": "情，終不捨離阿蘭若處。或有菩薩，未得",
    "T03n0159_005:0316b22": "圓滿四種攝法，終不捨離阿蘭若處。或有",
    "T03n0159_005:0316b23": "菩薩，未能修習六念之法，終不捨離阿蘭",
    "T03n0159_005:0316b24": "若處。或有菩薩，未能成就多聞智慧，終",
    "T03n0159_005:0316b25": "不捨離阿蘭若處。或有菩薩，未能成就堅",
    "T03n0159_005:0316b26": "固信力，終不捨離阿蘭若處。或有菩薩，未",
    "T03n0159_005:0316b27": "能斷除六十二見，終不捨離阿蘭若處。或",
    "T03n0159_005:0316b28": "有菩薩，未能修習八種正道，終不捨離",
    "T03n0159_005:0316b29": "阿蘭若處。或有菩薩，未能永斷二障習氣，",
    "T03n0159_005:0316c01": "終不捨離阿蘭若處。或有菩薩，未能圓",
    "T03n0159_005:0316c02": "滿隨病與藥微妙智慧，終不捨離阿蘭若",
    "T03n0159_005:0316c03": "處。或有菩薩，未能圓滿大菩提心，終不",
    "T03n0159_005:0316c04": "捨離阿蘭若處。或有菩薩，未能圓滿恒",
    "T03n0159_005:0316c05": "沙三昧，終不捨離阿蘭若處。或有菩薩，",
    "T03n0159_005:0316c06": "未能成就無量神通，終不捨離阿蘭若處。",
    "T03n0159_005:0316c07": "或有菩薩，以定通力見十八空而心不",
    "T03n0159_005:0316c08": "驚，如是大事若未成就，終不捨離阿蘭",
    "T03n0159_005:0316c09": "若處。或有菩薩，未能圓滿一切智智，終",
    "T03n0159_005:0316c10": "不捨離阿蘭若處。或有菩薩，未得圓滿",
    "T03n0159_005:0316c11": "一切種智，終不捨離阿蘭若處。或有菩薩，",
    "T03n0159_005:0316c12": "未得修習三十七種菩提分法，終不捨離",
    "T03n0159_005:0316c13": "阿蘭若處。或有菩薩，未得圓滿十地萬",
    "T03n0159_005:0316c14": "行，終不捨離阿蘭若處。或有菩薩，於百劫",
    "T03n0159_005:0316c15": "中未能修行相好之業，終不捨離阿蘭若",
    "T03n0159_005:0316c16": "處。或有菩薩，未得圓滿如來四智，終不",
    "T03n0159_005:0316c17": "捨離阿蘭若處。或有菩薩，未能圓滿證大",
    "T03n0159_005:0316c18": "涅槃，終不捨離阿蘭若處。或有菩薩，坐金",
    "T03n0159_005:0316c19": "剛座未能證得阿耨多羅三藐三菩提，常",
    "T03n0159_005:0316c20": "坐不起，是名菩薩阿蘭若行。善男子！出家",
    "T03n0159_005:0316c21": "菩薩發菩提心入於山林，坐三種座鍊磨",
    "T03n0159_005:0316c22": "身心，經三大劫而修萬行，證得無上正等",
    "T03n0159_005:0316c23": "菩提。」爾時，世尊重說偈言：",
    "T03n0159_005:0316c24": "「昔諸如來因地時，　　住阿蘭若離塵處，",
    "T03n0159_005:0316c25": "伏斷煩惱所知障，　　超過三界證菩提。",
    "T03n0159_005:0316c26": "過去菩薩修行願，　　以阿蘭若為舍宅，",
    "T03n0159_005:0316c27": "阿僧祇劫修福智，　　十地究竟證三身。",
    "T03n0159_005:0316c28": "未來菩薩求佛果，　　入於深山修妙行，",
    "T03n0159_005:0316c29": "斷除二障生死因，　　當證三空真解脫。",
    "T03n0159_005:0317a01": "現在十方諸菩薩，　　修持萬行住空閑，",
    "T03n0159_005:0317a02": "不惜身命求菩提，　　念念證得無生智。",
    "T03n0159_005:0317a03": "若欲速證深三昧，　　因修妙定起神通，",
    "T03n0159_005:0317a04": "阿蘭若處心無諍，　　能變大地為七寶。",
    "T03n0159_005:0317a05": "若欲遊戲十方國，　　往來自在運神通，",
    "T03n0159_005:0317a06": "供養諸佛利群生，　　住阿蘭若無畏處。",
    "T03n0159_005:0317a07": "欲證有無如幻智，　　了達諸法本來空，",
    "T03n0159_005:0317a08": "住阿蘭若菩提場，　　令眾亦入真解脫。",
    "T03n0159_005:0317a09": "若欲速得如如智，　　證會諸法如如性，",
    "T03n0159_005:0317a10": "盡大劫海利群生，　　當住蘭若空寂處。",
    "T03n0159_005:0317a11": "若人欲得難思智，　　妙高山王納芥子，",
    "T03n0159_005:0317a12": "山王芥子不壞相，　　入於蘭若神通室。",
    "T03n0159_005:0317a13": "若人欲得無礙智，　　以一妙音演說法，",
    "T03n0159_005:0317a14": "隨類眾生各得解，　　當住蘭若修妙觀。",
    "T03n0159_005:0317a15": "若欲無生及無滅，　　應現十方諸國土，",
    "T03n0159_005:0317a16": "放光說法利群生，　　莫離蘭若空寂室。",
    "T03n0159_005:0317a17": "若以足指按大地，　　令十方界皆振動，",
    "T03n0159_005:0317a18": "覩相發心除邪見，　　當住蘭若觀自心。",
    "T03n0159_005:0317a19": "若欲諸佛出現時，　　最初獻於微妙供，",
    "T03n0159_005:0317a20": "檀波羅蜜皆圓滿，　　住阿蘭若修妙行。",
    "T03n0159_005:0317a21": "若人於佛涅槃時，　　最後供養成檀義，",
    "T03n0159_005:0317a22": "永斷貧窮及八難，　　誓願住於蘭若中。",
    "T03n0159_005:0317a23": "若欲福智皆圓滿，　　未來諸佛臨涅槃，",
    "T03n0159_005:0317a24": "受佛付囑廣弘宣，　　住阿蘭若修六念。",
    "T03n0159_005:0317a25": "若於諸佛涅槃後，　　結集遺法度眾生，",
    "T03n0159_005:0317a26": "助於諸佛讚真乘，　　住阿蘭若空寂舍。",
    "T03n0159_005:0317a27": "人天大師薄伽梵，　　難見難遇過優曇，",
    "T03n0159_005:0317a28": "若欲奉覲修供養，　　當住蘭若弘悲願。",
    "T03n0159_005:0317a29": "眾寶之尊法為最，　　成佛化利皆由此，",
    "T03n0159_005:0317b01": "如人欲得常聽法，　　住阿蘭若修梵行。",
    "T03n0159_005:0317b02": "始從今身至佛身，　　常願發心弘正教，",
    "T03n0159_005:0317b03": "乃至未得大菩提，　　念念不捨阿蘭若。",
    "T03n0159_005:0317b04": "若人欲報父母恩，　　代於父母發誓願，",
    "T03n0159_005:0317b05": "入阿蘭若菩提場，　　晝夜常修於妙道。",
    "T03n0159_005:0317b06": "若欲現世增福智，　　當來不墮八難中，",
    "T03n0159_005:0317b07": "如是有情發善心，　　住阿蘭若修悲願。",
    "T03n0159_005:0317b08": "三世菩薩求真覺，　　得道涅槃蘭若中，",
    "T03n0159_005:0317b09": "是故名為大道場，　　三乘聖眾皆同處。",
    "T03n0159_005:0317b10": "菩薩厭苦入山林，　　為度群生求聖道，",
    "T03n0159_005:0317b11": "自未成佛先度佗，　　六道四生皆悲愍。",
    "T03n0159_005:0317b12": "上根菩薩居露地，　　中根菩薩居葉中，",
    "T03n0159_005:0317b13": "下根菩薩居石室，　　未成佛道常不臥。",
    "T03n0159_005:0317b14": "三世菩薩住蘭若，　　得陀羅尼自在力，",
    "T03n0159_005:0317b15": "今我誓同菩薩心，　　未得總持恒止此。",
    "T03n0159_005:0317b16": "得大菩提在蘭若，　　入大圓寂由住處，",
    "T03n0159_005:0317b17": "菩薩起於金剛智，　　斷惑證真成妙覺。",
    "T03n0159_005:0317b18": "廣化眾生遊聚落，　　為求寂滅樂山林，",
    "T03n0159_005:0317b19": "萬行因滿果亦圓，　　盡未來時度群品。」",
    "T03n0159_005:0317b20": "爾時，世尊，演說如是出家菩薩阿蘭那行，無",
    "T03n0159_005:0317b21": "量菩薩證極喜地；恒河沙等無數菩薩，永離",
    "T03n0159_005:0317b22": "相用微細煩惱，證不動地；不可說不可說菩",
    "T03n0159_005:0317b23": "薩摩訶薩，斷一切障入妙覺地；無邊有情",
    "T03n0159_005:0317b24": "發無等等阿耨多羅三藐三菩提心；九萬七",
    "T03n0159_005:0317b25": "千眾生，遠塵離垢得法眼淨。",
    "T03n0159_005:0317b26": "本生心地觀經卷第五",
    "T03n0159_005:0317c03": "大唐罽賓國三藏般若奉　詔譯",
    "T03n0159_005:0317c04": "6 離世間品離世間品第六",
    "T03n0159_005:0317c05": "爾時，會中有一菩薩摩訶薩名樂遠離行，",
    "T03n0159_005:0317c06": "承佛威力從坐而起，於大眾中為諸菩薩",
    "T03n0159_005:0317c07": "說阿蘭若行，普告一切諸菩薩言：「出家菩",
    "T03n0159_005:0317c08": "薩住阿蘭若，應作是念：『以何因緣遠離世",
    "T03n0159_005:0317c09": "間，修阿蘭若清淨妙行？』諸佛子等，一心諦",
    "T03n0159_005:0317c10": "聽，我承佛力，今為汝等分別演說阿蘭若",
    "T03n0159_005:0317c11": "行。」諸菩薩言：「善哉大士！為我等輩及未來世",
    "T03n0159_005:0317c12": "求菩提者，唯願說之，我等樂聞。」是時樂",
    "T03n0159_005:0317c13": "遠離行菩薩告諸大眾：「一切世間多諸恐怖，",
    "T03n0159_005:0317c14": "出家菩薩為厭世間種種恐怖，捨離父母及",
    "T03n0159_005:0317c15": "諸眷屬，住阿蘭若修遠離行。云何名為",
    "T03n0159_005:0317c16": "種種恐怖？或有菩薩而作是念：『我為恐怖，",
    "T03n0159_005:0317c17": "一切煩惱從我生故。』或有菩薩，而說我所",
    "T03n0159_005:0317c18": "是為恐怖，一切煩惱我所生故。或有菩薩，",
    "T03n0159_005:0317c19": "而說七慢是為恐怖，起種種慢不敬善",
    "T03n0159_005:0317c20": "人故。或有菩薩，以彼三毒而為恐怖，造",
    "T03n0159_005:0317c21": "無量罪墮惡道故。或有菩薩，以彼五欲而",
    "T03n0159_005:0317c22": "為恐怖，耽著世樂墮八難故。譬如世間",
    "T03n0159_005:0317c23": "有七步蛇，若害人時毒力熾盛，出過七",
    "T03n0159_005:0317c24": "步即便命終。一蛇毒力尚能損人，何況五蛇",
    "T03n0159_005:0317c25": "共為傷殺，毒力轉盛命難得全。世間五欲",
    "T03n0159_005:0317c26": "亦復如是，一一欲樂各能引起八萬四千微",
    "T03n0159_005:0317c27": "細塵勞，迷惑愚夫，令墮地獄、餓鬼、畜生及",
    "T03n0159_005:0317c28": "餘難處受大苦惱，何況具足貪著諸塵？如",
    "T03n0159_005:0317c29": "恒河沙無數諸佛，出興於世說法教化，隙光",
    "T03n0159_005:0318a01": "迅疾終不得見，常在惡道猶於自家，處",
    "T03n0159_005:0318a02": "無睱中如戲園觀。過去有佛，欲令眾生",
    "T03n0159_005:0318a03": "厭捨五欲，而說偈言：",
    "T03n0159_005:0318a04": "「『譬如飛蛾見火光，　　以愛火故而競入，",
    "T03n0159_005:0318a05": "不知焰炷燒然力，　　委命火中甘自焚。",
    "T03n0159_005:0318a06": "世間凡夫亦如是，　　貪愛好色而追求，",
    "T03n0159_005:0318a07": "不知色欲染著人，　　還被火燒來眾苦。",
    "T03n0159_005:0318a08": "譬如群鹿居林藪，　　食於豐草而自養，",
    "T03n0159_005:0318a09": "獵師假作母鹿聲，　　尋聲中箭皆致死。",
    "T03n0159_005:0318a10": "世間凡夫亦如是，　　貪著種種可意聲，",
    "T03n0159_005:0318a11": "不知聲能染著人，　　還受三塗諸苦報。",
    "T03n0159_005:0318a12": "譬如蜜蜂能飛遠，　　遊於春林採眾花，",
    "T03n0159_005:0318a13": "為愛醉象頰上香，　　象耳因之而掩死。",
    "T03n0159_005:0318a14": "世間凡夫亦如是，　　愛著一切受用香，",
    "T03n0159_005:0318a15": "不知香能染著心，　　生死輪迴長夜苦。",
    "T03n0159_005:0318a16": "譬如龍魚處於水，　　游泳沈浮而自樂，",
    "T03n0159_005:0318a17": "為貪芳餌遂吞鉤，　　愛味忘生皆致死。",
    "T03n0159_005:0318a18": "世間凡夫亦如是，　　舌根躭味以資身，",
    "T03n0159_005:0318a19": "殺佗自活心不平，　　感得三塗極重苦。",
    "T03n0159_005:0318a20": "譬如白象居山澤，　　自在猶如師子王，",
    "T03n0159_005:0318a21": "欲心醉亂處昏迷，　　追尋母象生貪染。",
    "T03n0159_005:0318a22": "一切凡夫亦如是，　　趣彼妙觸同狂象，",
    "T03n0159_005:0318a23": "恩愛纏綿不休息，　　死入地獄苦難量。",
    "T03n0159_005:0318a24": "世間男女互貪求，　　皆由樂著諸色欲，",
    "T03n0159_005:0318a25": "人天由此被纏縛，　　墮墜三塗黑闇中。",
    "T03n0159_005:0318a26": "若能捨離貪欲心，　　住阿蘭若修梵行，",
    "T03n0159_005:0318a27": "必得超於生死苦，　　速入無為常樂宮。』",
    "T03n0159_005:0318a28": "「或有菩薩，以貪多財而為恐怖。自己財寶",
    "T03n0159_005:0318a29": "恒求積聚而不受用，何況能施貧乏眾生？",
    "T03n0159_005:0318b01": "於己財寶深生貪著，於佗財寶欲令損",
    "T03n0159_005:0318b02": "減，以是因緣，命終之後墮大地獄受無量",
    "T03n0159_005:0318b03": "苦，如是苦報，名為第一正感之果。從地獄",
    "T03n0159_005:0318b04": "出受畜生身，身常勞苦，水草不足，經多時",
    "T03n0159_005:0318b05": "中酬損他財，如是眾苦，名為第二正感之",
    "T03n0159_005:0318b06": "果。受是罪已生餓鬼中困飢渴苦，無量千",
    "T03n0159_005:0318b07": "劫不聞漿水飲食之名，其咽如針其腹如",
    "T03n0159_005:0318b08": "山，縱得飲食隨變為火，如是苦身，名為第",
    "T03n0159_005:0318b09": "三正感之果。畢是罪已來生人間，貧窮下",
    "T03n0159_005:0318b10": "賤為他所使，於諸財寶所求難得，於一切",
    "T03n0159_005:0318b11": "時而不自在，如是餘報名相似果。一切菩",
    "T03n0159_005:0318b12": "薩分明知見如是因果，常生恐怖欲求解",
    "T03n0159_005:0318b13": "脫，由是恐怖遠離眷屬住阿蘭若。或有菩",
    "T03n0159_005:0318b14": "薩，以渴愛心而為恐怖，於諸未得一切財",
    "T03n0159_005:0318b15": "寶，日夜追求生渴愛故。或有菩薩，我我所",
    "T03n0159_005:0318b16": "見而為恐怖，為諸煩惱作依止故。或有菩",
    "T03n0159_005:0318b17": "薩，以諸法見而為恐怖，與所知障作依",
    "T03n0159_005:0318b18": "止故。或有菩薩，六十二見而為恐怖，入邪",
    "T03n0159_005:0318b19": "見林難出離故。或有菩薩疑為恐怖，於",
    "T03n0159_005:0318b20": "真正法生疑惑故。或有菩薩，以彼斷見",
    "T03n0159_005:0318b21": "而為恐怖，執無後世撥無因果，生大邪",
    "T03n0159_005:0318b22": "見入地獄故。或有菩薩，以彼常見而為",
    "T03n0159_005:0318b23": "恐怖，執五趣身恒常決定，隨善惡業無變",
    "T03n0159_005:0318b24": "易故。或有菩薩，以彼嫉妬而為恐怖，不",
    "T03n0159_005:0318b25": "耐佗榮懷惡心故。或有菩薩，常以掉舉",
    "T03n0159_005:0318b26": "而為恐怖，心不寂靜生散亂故。或有菩",
    "T03n0159_005:0318b27": "薩，以不信心而為恐怖，如人無手雖至",
    "T03n0159_005:0318b28": "寶山終無所得，無信手者雖遇三寶無",
    "T03n0159_005:0318b29": "所得故。或有菩薩，以彼無慚而為恐怖，",
    "T03n0159_005:0318c01": "內無羞恥常造諸惡，業障無明難見佛故。",
    "T03n0159_005:0318c02": "或有菩薩，以無愧心而為恐怖，外無羞恥",
    "T03n0159_005:0318c03": "棄恩背德，生死輪迴墮三塗故。或有菩",
    "T03n0159_005:0318c04": "薩，以忿恨等而為恐怖，能損自佗互為怨",
    "T03n0159_005:0318c05": "結，於多劫中障佛道故。或有菩薩，以彼",
    "T03n0159_005:0318c06": "忘失而為恐怖，於所聞法不能憶持，忘",
    "T03n0159_005:0318c07": "失文義增愚癡故。或有菩薩，乃至一切不",
    "T03n0159_005:0318c08": "善黑業而為恐怖。何以故？一切不善是生死",
    "T03n0159_005:0318c09": "因，輪轉三界不得出離，於是無量無邊恐",
    "T03n0159_005:0318c10": "怖，皆能障礙出世勝法。或有菩薩，以五種",
    "T03n0159_005:0318c11": "蓋而為恐怖，五種煩惱覆蓋菩薩菩提心",
    "T03n0159_005:0318c12": "故。或有菩薩，以憎惡心而為恐怖，於諸",
    "T03n0159_005:0318c13": "眾生無憐愍心，修菩提行多退轉故。或",
    "T03n0159_005:0318c14": "有菩薩，以破戒垢而為恐怖，污穢聖法",
    "T03n0159_005:0318c15": "難得果故。或有菩薩，以彼憂惱而為恐",
    "T03n0159_005:0318c16": "怖，妄想熾然失善業故。或有菩薩，以惡",
    "T03n0159_005:0318c17": "作心而為恐怖，於所修善生追悔故。或",
    "T03n0159_005:0318c18": "有菩薩，而說狂醉是為恐怖，不識善惡",
    "T03n0159_005:0318c19": "無尊卑故。或有菩薩，以非時死而為恐",
    "T03n0159_005:0318c20": "怖，不住正念歸無常故。或有菩薩，以妄",
    "T03n0159_005:0318c21": "語業而為恐怖，生生世世所有言說，一切",
    "T03n0159_005:0318c22": "眾生不信受故。或有菩薩，以四顛倒而",
    "T03n0159_005:0318c23": "為恐怖，由四顛倒輪迴生死，起煩惱業",
    "T03n0159_005:0318c24": "不求佛故。或有菩薩，而說惡友是為恐",
    "T03n0159_005:0318c25": "怖，隨不善友造惡業故。或有菩薩，以",
    "T03n0159_005:0318c26": "五蘊魔而為恐怖，是五蘊身從煩惱生，生",
    "T03n0159_005:0318c27": "已即起無量煩惱，因諸煩惱造不善業，由",
    "T03n0159_005:0318c28": "諸惑業墮大深坑，以是因緣而生恐怖。或",
    "T03n0159_005:0318c29": "有菩薩，以煩惱魔而為恐怖，大小煩惱能",
    "T03n0159_005:0319a01": "續生死，退菩提心墮惡道故。或有菩薩，",
    "T03n0159_005:0319a02": "厭患死魔而為恐怖，發菩提心未得不",
    "T03n0159_005:0319a03": "退，身壞命終生退轉故。或有菩薩，以諸",
    "T03n0159_005:0319a04": "天魔而為恐怖，天魔眷屬充滿欲界，障修",
    "T03n0159_005:0319a05": "道人退菩提故。或有菩薩，以無記心而",
    "T03n0159_005:0319a06": "為恐怖，於諸善法不能進修，空過長時",
    "T03n0159_005:0319a07": "退善業故。或有菩薩，以彼八難而為恐",
    "T03n0159_005:0319a08": "怖，墮八難者從冥入冥，生死長夜難遇明",
    "T03n0159_005:0319a09": "故。或有菩薩，觀彼地獄而為恐怖，一墮",
    "T03n0159_005:0319a10": "地獄經無量劫，受大苦惱，難解脫故。或",
    "T03n0159_005:0319a11": "有菩薩，觀畜生道而為恐怖，傍生界中",
    "T03n0159_005:0319a12": "受愚癡報，經無量劫難出離故。或有菩",
    "T03n0159_005:0319a13": "薩觀餓鬼道而為恐怖，於恒沙劫受飢",
    "T03n0159_005:0319a14": "渴苦，難可值遇佛法僧故。或有菩薩，想欲",
    "T03n0159_005:0319a15": "界生而為恐怖，煩惱雜起造諸惡業墮三",
    "T03n0159_005:0319a16": "塗故。或有菩薩，以彼色界而為恐怖，有覆",
    "T03n0159_005:0319a17": "煩惱能障定故。或有菩薩，以無色界而",
    "T03n0159_005:0319a18": "為恐怖，三界之中最為寂靜猶如涅槃，有",
    "T03n0159_005:0319a19": "情妄執而為究竟，劫盡命終墮地獄故。或",
    "T03n0159_005:0319a20": "有菩薩，數數生死而為恐怖，生邪見家難",
    "T03n0159_005:0319a21": "出離故。或有菩薩，厭離生死而為恐怖，",
    "T03n0159_005:0319a22": "死此生彼常受苦惱，障菩薩行求涅槃故。",
    "T03n0159_005:0319a23": "或有菩薩，以世間語是為恐怖，心常散亂",
    "T03n0159_005:0319a24": "妨善業故。或有菩薩，以心意識而為恐",
    "T03n0159_005:0319a25": "怖，所緣行相不可知故。若在俗家由斯恐",
    "T03n0159_005:0319a26": "怖，晝夜相續擾亂善心，不能證得無恐怖",
    "T03n0159_005:0319a27": "法。過去菩薩住阿蘭若，皆能證得無恐怖",
    "T03n0159_005:0319a28": "法，即是阿耨多羅三藐三菩提；未來菩薩住",
    "T03n0159_005:0319a29": "阿蘭若，悉皆當得無恐怖法阿耨多羅三藐",
    "T03n0159_005:0319b01": "三菩提；現在十方諸大菩薩住阿蘭若斷一",
    "T03n0159_005:0319b02": "切障，得無恐怖阿耨多羅三藐三菩提。汝等",
    "T03n0159_005:0319b03": "當知！隨應修學三世菩薩，攝念身心住阿",
    "T03n0159_005:0319b04": "蘭若，調伏妄想永無恐怖，究竟阿耨多羅",
    "T03n0159_005:0319b05": "三藐三菩提。「復次，出家菩薩住阿蘭若，當",
    "T03n0159_005:0319b06": "作何業？作何等念？日夜常作如是思惟：『世",
    "T03n0159_005:0319b07": "間所有一切恐怖皆從我生，一切恐怖著我生",
    "T03n0159_005:0319b08": "故，一切恐怖我為根本故，一切恐怖我愛生",
    "T03n0159_005:0319b09": "故，一切恐怖我想生故，一切恐怖我見生",
    "T03n0159_005:0319b10": "故；一切恐怖我為住處，一切恐怖因我生",
    "T03n0159_005:0319b11": "故，一切恐怖分別生故，一切恐怖煩惱生",
    "T03n0159_005:0319b12": "故，一切煩惱我愛生故。若我住在阿蘭若",
    "T03n0159_005:0319b13": "處，不能捨離我我所執，不應住是阿蘭若",
    "T03n0159_005:0319b14": "中，不如還住白衣屋舍。何以故？若有我想",
    "T03n0159_005:0319b15": "不應住止阿蘭若處。若有補特伽羅相者，",
    "T03n0159_005:0319b16": "不應住止阿蘭若處。若人具有我我所執，",
    "T03n0159_005:0319b17": "不應住止阿蘭若處。若有法見，不應住",
    "T03n0159_005:0319b18": "止阿蘭若處。若有具此四顛倒執，不應住",
    "T03n0159_005:0319b19": "止阿蘭若處。』汝等諦聽！若有修行作涅",
    "T03n0159_005:0319b20": "槃相，不應住止阿蘭若處，何況更起諸煩",
    "T03n0159_005:0319b21": "惱相？「汝等諦聽！若有不著一切法相，應",
    "T03n0159_005:0319b22": "當安住阿蘭若處，是名當坐無著道場，一",
    "T03n0159_005:0319b23": "切諸法皆不可得。若心調柔無有諍論，應",
    "T03n0159_005:0319b24": "當安住阿蘭若處。於世因緣都無所著，應",
    "T03n0159_005:0319b25": "當安住阿蘭若處。於色聲香味觸等法無",
    "T03n0159_005:0319b26": "依止者，應當安住阿蘭若處。於一切法有",
    "T03n0159_005:0319b27": "平等見，應當安住阿蘭若處。於四威儀能",
    "T03n0159_005:0319b28": "調自心，應當安住阿蘭若處。能捨一切諸",
    "T03n0159_005:0319b29": "恐怖者，應當安住阿蘭若處。諸佛子等！",
    "T03n0159_005:0319c01": "以要言之，於諸煩惱得解脫者，應當安",
    "T03n0159_005:0319c02": "住阿蘭若處。若得成就涅槃因者，應當",
    "T03n0159_005:0319c03": "安住阿蘭若處。能善修行四無垢性，應當",
    "T03n0159_005:0319c04": "安住阿蘭若處。若有少欲能知足者，應當",
    "T03n0159_005:0319c05": "安住阿蘭若處。具足多聞有智慧者，應",
    "T03n0159_005:0319c06": "當安住阿蘭若處。若能修行三解脫者，應",
    "T03n0159_005:0319c07": "當安住阿蘭若處。永斷能縛煩惱結者，應",
    "T03n0159_005:0319c08": "當安住阿蘭若處。能審觀察十二因緣，應",
    "T03n0159_005:0319c09": "當安住阿蘭若處。所作已辦者，應當安住",
    "T03n0159_005:0319c10": "阿蘭若處。捨諸重擔者，應當安住阿蘭",
    "T03n0159_005:0319c11": "若處。證悟真如深妙理者，應當安住阿蘭",
    "T03n0159_005:0319c12": "若處。「汝等當知！阿蘭若處種種藥草，大小",
    "T03n0159_005:0319c13": "樹木生阿蘭若，曾無恐怖亦無分別。菩薩",
    "T03n0159_005:0319c14": "摩訶薩住阿蘭若亦復如是，觀自身心猶",
    "T03n0159_005:0319c15": "如枯樹，牆壁瓦礫等無有異，於一切法無",
    "T03n0159_005:0319c16": "有分別。我觀身心猶如幻夢，中無有實，",
    "T03n0159_005:0319c17": "念念衰老，其息出已更不復入，由善惡因",
    "T03n0159_005:0319c18": "隨業受報，是身無常速起速滅，是身虛假終",
    "T03n0159_005:0319c19": "不久停，如是身中無我我所，無有情，無命",
    "T03n0159_005:0319c20": "者，無養育者，無士夫者，無補特伽羅者，無",
    "T03n0159_005:0319c21": "作業者，無童兒者。如是等相本來空寂，猶",
    "T03n0159_005:0319c22": "如虛空，亦如泡沫，常應念念作如是觀，一",
    "T03n0159_005:0319c23": "切恐怖皆得解脫，如彼樹木無有恐怖。時，",
    "T03n0159_005:0319c24": "諸菩薩得大安樂無畏坐處，是名菩薩住",
    "T03n0159_005:0319c25": "阿蘭若求阿耨多羅三藐三菩提。「復次出家",
    "T03n0159_005:0319c26": "菩薩住阿蘭若，晝夜相續應如是觀：是阿",
    "T03n0159_005:0319c27": "蘭若，善能修習四無垢性安樂之處。是阿蘭",
    "T03n0159_005:0319c28": "若，善能修習知足之處。是阿蘭若，於諸煩",
    "T03n0159_005:0319c29": "惱得解脫處。是阿蘭若，具足多聞智慧之",
    "T03n0159_005:0320a01": "處。是阿蘭若，伏斷煩惱所知障處。是阿蘭",
    "T03n0159_005:0320a02": "若，能入三種解脫門處。是阿蘭若，善能證",
    "T03n0159_005:0320a03": "得八解脫處。是阿蘭若，善能觀察十二緣",
    "T03n0159_005:0320a04": "處。是阿蘭若，善能斷除業障之處。是阿蘭",
    "T03n0159_005:0320a05": "若，能得初果預流之處。是阿蘭若，能得第",
    "T03n0159_005:0320a06": "二一來果處。是阿蘭若，能得第三不還果",
    "T03n0159_005:0320a07": "處。是阿蘭若，得第四果阿羅漢處。是阿蘭",
    "T03n0159_005:0320a08": "若，證得辟支佛果之處。是阿蘭若，已辦所",
    "T03n0159_005:0320a09": "作得自在處。是阿蘭若，捨諸重擔得輕",
    "T03n0159_005:0320a10": "安處。是阿蘭若，證得二空真如之處。是阿",
    "T03n0159_005:0320a11": "蘭若，能修證無量大慈心處。是阿蘭若，",
    "T03n0159_005:0320a12": "修證無量大悲心處。是阿蘭若，能善修習",
    "T03n0159_005:0320a13": "喜無量處。是阿蘭若，善能修習捨無量處。",
    "T03n0159_005:0320a14": "是阿蘭若，能發菩提心處。是阿蘭若，菩薩",
    "T03n0159_005:0320a15": "修持到十信處。是阿蘭若，復次進修到十",
    "T03n0159_005:0320a16": "住處。是阿蘭若，展轉增修到十行處。是阿",
    "T03n0159_005:0320a17": "蘭若，展轉修行十迴向處。是阿蘭若，善能",
    "T03n0159_005:0320a18": "修習四善根處。是阿蘭若，修行六度波羅",
    "T03n0159_005:0320a19": "蜜處。是阿蘭若，修行初地至十地處。是阿",
    "T03n0159_005:0320a20": "蘭若，證得六根清淨之處。是阿蘭若，善能",
    "T03n0159_005:0320a21": "證得天眼通處。是阿蘭若，得天耳通及宿",
    "T03n0159_005:0320a22": "住智、生死智、明神境、他心如是通處。是阿蘭",
    "T03n0159_005:0320a23": "若，有慚愧處。是阿蘭若，不放逸處。是阿蘭",
    "T03n0159_005:0320a24": "若，修五根處。是阿蘭若，證得無量無邊三",
    "T03n0159_005:0320a25": "昧之處。是阿蘭若，能得恒沙陀羅尼門證",
    "T03n0159_005:0320a26": "自在處。是阿蘭若，悟無生忍。是阿蘭若，永",
    "T03n0159_005:0320a27": "出三界斷生死處。是阿蘭若，得不退轉。是",
    "T03n0159_005:0320a28": "阿蘭若，降伏一切眾魔怨敵，銷除業障見",
    "T03n0159_005:0320a29": "佛聞法，如是之處。是阿蘭若，得佛不共最",
    "T03n0159_005:0320b01": "上法門。是阿蘭若，修習戒蘊清淨之處。是",
    "T03n0159_005:0320b02": "阿蘭若，出生無漏三摩地處。是阿蘭若，能",
    "T03n0159_005:0320b03": "生般若證解脫處。是阿蘭若，能生解脫",
    "T03n0159_005:0320b04": "知見之處。是阿蘭若，得三十七菩提分法。",
    "T03n0159_005:0320b05": "是阿蘭若，善能修攝十二頭陀。是阿蘭若，",
    "T03n0159_005:0320b06": "智能分別諦理住處。是阿蘭若，永離有",
    "T03n0159_005:0320b07": "漏五蘊生處。是阿蘭若，能得解脫十二入",
    "T03n0159_005:0320b08": "處。是阿蘭若，永離有漏十八界處。是阿蘭",
    "T03n0159_005:0320b09": "若，微妙觀察十八空處。是阿蘭若，容受一",
    "T03n0159_005:0320b10": "切諸法空處。是阿蘭若，增長十善法生之處。",
    "T03n0159_005:0320b11": "是阿蘭若，增長堅固菩提心處。是阿蘭若，",
    "T03n0159_005:0320b12": "三世諸佛讚歎之處。是阿蘭若，一切菩薩恭",
    "T03n0159_005:0320b13": "敬讚歎如是之處。是阿蘭若，毘婆尸佛於尼",
    "T03n0159_005:0320b14": "俱陀樹下成道。是阿蘭若，尸棄如來於尸利",
    "T03n0159_005:0320b15": "沙樹下成道。是阿蘭若，毘舍如來阿尸婆多",
    "T03n0159_005:0320b16": "樹下成道。是阿蘭若，俱留孫佛無憂樹下成",
    "T03n0159_005:0320b17": "等正覺。是阿蘭若，俱那含牟尼如來優曇樹",
    "T03n0159_005:0320b18": "下成等正覺。是阿蘭若，迦葉如來婆陀樹",
    "T03n0159_005:0320b19": "下成等正覺。是阿蘭若，釋迦如來於畢鉢羅",
    "T03n0159_005:0320b20": "樹下成道之處。汝等當知！阿蘭若處有如",
    "T03n0159_005:0320b21": "是等無量無邊功德勝利。」爾時，樂遠離行菩",
    "T03n0159_005:0320b22": "薩為諸大眾，而說偈言：",
    "T03n0159_005:0320b23": "「出家菩薩住蘭若，　　當作何念及何業？",
    "T03n0159_005:0320b24": "世間所有諸恐怖，　　皆從我見我所生，",
    "T03n0159_005:0320b25": "若能斷除我我所，　　一切恐怖無所依，",
    "T03n0159_005:0320b26": "若有能執我見心，　　畢竟不成菩提道，",
    "T03n0159_005:0320b27": "涅槃常住皆無相，　　何況煩惱非法相？",
    "T03n0159_005:0320b28": "不著諸法及眾生，　　心無諍論修正念，",
    "T03n0159_005:0320b29": "四威儀中調伏心，　　應住蘭若常寂靜。",
    "T03n0159_005:0320c01": "能斷煩惱心知足，　　住於蘭若空寂舍。",
    "T03n0159_005:0320c02": "入三解脫無相門，　　住於蘭若離塵垢。",
    "T03n0159_005:0320c03": "能觀十二因緣法，　　四諦二空真妙理，",
    "T03n0159_005:0320c04": "世間八法不傾動，　　如是大士住蘭若。",
    "T03n0159_005:0320c05": "能觀自身如枯木，　　亦如水沫及幻夢，",
    "T03n0159_005:0320c06": "不著二邊平等相，　　如是薩埵住蘭若。",
    "T03n0159_005:0320c07": "罪業纏縛無常身，　　本來虛假元無實，",
    "T03n0159_005:0320c08": "我法二執及罪相，　　於三世中不可得。",
    "T03n0159_005:0320c09": "自身他身無有二，　　一切諸法亦如是，",
    "T03n0159_005:0320c10": "諦觀法性無去來，　　如是菩薩住蘭若。",
    "T03n0159_005:0320c11": "栴檀塗身及讚歎，　　以刀屠割并罵辱，",
    "T03n0159_005:0320c12": "於此二人無愛憎，　　如是菩薩住蘭若。",
    "T03n0159_005:0320c13": "出家樂住阿蘭若，　　晝夜應作如是觀：",
    "T03n0159_005:0320c14": "阿蘭若處真道場，　　一切如來成正覺。",
    "T03n0159_005:0320c15": "阿蘭若處妙法空，　　出世正法之所生。",
    "T03n0159_005:0320c16": "阿蘭若處聖所尊，　　能生三乘聖道故。",
    "T03n0159_005:0320c17": "阿蘭若處聖所宅，　　一切聖賢常住故。",
    "T03n0159_005:0320c18": "阿蘭若處如來宮，　　十方諸佛所依故。",
    "T03n0159_005:0320c19": "阿蘭若處金剛座，　　三世諸佛得道故。",
    "T03n0159_005:0320c20": "阿蘭若處涅槃宮，　　三世如來圓寂故。",
    "T03n0159_005:0320c21": "阿蘭若處大慈室，　　菩薩住此修慈故。",
    "T03n0159_005:0320c22": "阿蘭若處是悲田，　　三世諸佛修悲故。",
    "T03n0159_005:0320c23": "阿蘭若處六通室，　　菩薩於此遊戲故。",
    "T03n0159_005:0320c24": "阿蘭若處大無畏，　　能斷一切恐怖故。",
    "T03n0159_005:0320c25": "阿蘭若處三摩地，　　諸求道者得定故。",
    "T03n0159_005:0320c26": "阿蘭若處陀羅尼，　　諸持呪人神力故。",
    "T03n0159_005:0320c27": "阿蘭若處善法堂，　　增長一切善法故。",
    "T03n0159_005:0320c28": "阿蘭若處菩提室，　　菩薩修道得忍故。",
    "T03n0159_005:0320c29": "若欲永超三界苦，　　菩提涅槃當修證，",
    "T03n0159_005:0321a01": "遍周法界利群生，　　應居蘭若菩提室。",
    "T03n0159_005:0321a02": "所修六度四攝法，　　迴施三有及四恩，",
    "T03n0159_005:0321a03": "自他俱入甘露城，　　同證一如真法界。」",
    "T03n0159_005:0321a04": "爾時，樂遠離行菩薩摩訶薩，為諸大眾說是",
    "T03n0159_005:0321a05": "法已，佛言：「善哉，善哉！善男子！汝為大眾及",
    "T03n0159_005:0321a06": "未來世求佛道者，分別演說阿蘭若處殊",
    "T03n0159_005:0321a07": "勝功德，利益安樂現在未來一切眾生，趣",
    "T03n0159_005:0321a08": "向菩提正真覺道。汝所成就無量功德，千佛",
    "T03n0159_005:0321a09": "共說不能窮盡。」爾時，會中智光菩薩、無量阿",
    "T03n0159_005:0321a10": "僧祇菩薩大眾，聞阿蘭若最勝功德，即得聞",
    "T03n0159_005:0321a11": "持陀羅尼門；無量眾生發無等等阿耨多羅",
    "T03n0159_005:0321a12": "三藐三菩提心得不退轉；千億眾生遠塵",
    "T03n0159_005:0321a13": "離垢得法眼淨。",
    "T03n0159_005:0321a14": "7 厭身品大乘本生心地觀經厭身品第七",
    "T03n0159_005:0321a15": "爾時，彌勒菩薩摩訶薩，即從座起，偏袒右",
    "T03n0159_005:0321a16": "肩右膝著地，合掌恭敬，而白佛言：「世尊！我",
    "T03n0159_005:0321a17": "等既悟出家菩薩摩訶薩，厭離世間住阿",
    "T03n0159_005:0321a18": "蘭若，調伏其心修無垢行。然此菩薩住空",
    "T03n0159_005:0321a19": "閑處，自於是身應作何觀？」",
    "T03n0159_005:0321a20": "爾時，佛告彌勒菩薩言：「善哉，善哉！善男子！",
    "T03n0159_005:0321a21": "汝為眾生起大悲心，請問如來入聖智觀",
    "T03n0159_005:0321a22": "妙行法門。汝當善聽，今為汝說。」「唯然世尊！",
    "T03n0159_005:0321a23": "願樂欲聞。」「善男子！出家菩薩住阿蘭若，求",
    "T03n0159_005:0321a24": "阿耨多羅三藐三菩提時，四威儀中微細觀",
    "T03n0159_005:0321a25": "察，是有漏身三十七種不淨穢惡，是不可",
    "T03n0159_005:0321a26": "愛、是不堅牢，當觀此身猶如坏器，外以",
    "T03n0159_005:0321a27": "雜彩金銀七寶巧飾莊嚴，內以糞穢種種不",
    "T03n0159_005:0321a28": "淨填塞充滿，兩肩擔負隨途而行，其有見",
    "T03n0159_005:0321a29": "者皆生愛樂，不知器中盛滿不淨，有六黑",
    "T03n0159_005:0321b01": "蛇常在此器，一蛇隨動，器即破壞，毒害臭",
    "T03n0159_005:0321b02": "惡，竟無所堪。世間之人莊嚴其身，如彼",
    "T03n0159_005:0321b03": "彩畫盛不淨器，貪瞋癡三名為心病，風黃",
    "T03n0159_005:0321b04": "痰癊名為身病，內外六病能害身心，如彼",
    "T03n0159_005:0321b05": "六蛇居於器內，一一蛇動，器即破壞，一一病",
    "T03n0159_005:0321b06": "發，身即無常。善男子！出家菩薩處於空閑",
    "T03n0159_005:0321b07": "觀察是身，名為第一不淨觀相。出家菩薩",
    "T03n0159_005:0321b08": "於日夜中又觀自身，臭穢不淨猶如死狗。",
    "T03n0159_005:0321b09": "何以故？彼身亦是父母不淨為生緣故。出家",
    "T03n0159_005:0321b10": "菩薩又觀自身，如蟻子臺安住眾蟻。時，有",
    "T03n0159_005:0321b11": "白象來至臺邊，以身觸臺臺即崩碎。善男",
    "T03n0159_005:0321b12": "子！此臺所謂五蘊之身，白象是為琰魔羅",
    "T03n0159_005:0321b13": "使，身歸後世如象壞臺。出家菩薩又觀",
    "T03n0159_005:0321b14": "自身，而作是念：『我今此身從頂至足，皮肉",
    "T03n0159_005:0321b15": "骨髓共相和合以成其身，猶如芭蕉中無實",
    "T03n0159_005:0321b16": "故。』出家菩薩又觀自身無有強力，皮肉薄",
    "T03n0159_005:0321b17": "覆如塗附牆，億萬毛髮如草生地，微細風",
    "T03n0159_005:0321b18": "大出入毛孔，誰有智者當樂此身？剎那剎",
    "T03n0159_005:0321b19": "那衰敗轉故。出家菩薩又觀自身，如養毒",
    "T03n0159_005:0321b20": "蛇而取其害。我今雖以飲食衣服資長是",
    "T03n0159_005:0321b21": "身，而不識恩，畢竟還令墮於惡道。出家菩",
    "T03n0159_005:0321b22": "薩又觀自身，譬如怨家詐作親友伺求其",
    "T03n0159_005:0321b23": "便，而將毒藥斷彼命根。我身如是本非真",
    "T03n0159_005:0321b24": "實，終致無常非聖愛故。出家菩薩又觀",
    "T03n0159_005:0321b25": "自身如水上泡，雖復妙好瑠璃珠色，剎那",
    "T03n0159_005:0321b26": "因緣起滅無恒，有為念念不久住故。出家",
    "T03n0159_005:0321b27": "菩薩又觀自身，如乾闥婆城雖現相狀而",
    "T03n0159_005:0321b28": "不實有，今者我身亦復如是。出家菩薩又",
    "T03n0159_005:0321b29": "觀自身猶如影像，我身亦爾雖有非真。出",
    "T03n0159_005:0321c01": "家菩薩又觀自身，譬如外國強盛怨敵，今者",
    "T03n0159_005:0321c02": "我身亦復如是，煩惱怨敵侵掠善根。出家菩",
    "T03n0159_005:0321c03": "薩又觀自身，如朽舍宅雖加修葺當必崩",
    "T03n0159_005:0321c04": "壞，我身亦爾，雖加愛念當必無常。出家菩",
    "T03n0159_005:0321c05": "薩又觀自身，如近怨國城邑人民常懷恐",
    "T03n0159_005:0321c06": "怖，今者我身亦復如是，於念念中畏無常",
    "T03n0159_005:0321c07": "怨。出家菩薩又觀自身，如無量薪為火燒",
    "T03n0159_005:0321c08": "爇，然是猛火曾無厭足，我身亦爾，以貪愛",
    "T03n0159_005:0321c09": "火燒五欲薪，其心增長亦復如是。出家菩",
    "T03n0159_005:0321c10": "薩又觀自身，如新生子慈母憐愍恒加守",
    "T03n0159_005:0321c11": "護，我身亦爾，若不守護病之身心，即便不",
    "T03n0159_005:0321c12": "能有所修證。出家菩薩又觀自身，本性不",
    "T03n0159_005:0321c13": "淨，譬如有人厭患炭色，設諸方便以水洗",
    "T03n0159_005:0321c14": "之，經無量時黑色仍舊，乃至炭盡終無所",
    "T03n0159_005:0321c15": "益，我身亦爾，有漏不淨，假使海水盡未來",
    "T03n0159_005:0321c16": "際洗之無益，亦復如是。出家菩薩又觀自",
    "T03n0159_005:0321c17": "身，如油沃薪以火焚燒，又遇大風勢不",
    "T03n0159_005:0321c18": "可止，是身亦爾，名五蘊薪，沃貪愛油縱瞋",
    "T03n0159_005:0321c19": "恚火，愚癡風力無有休息。出家菩薩觀於",
    "T03n0159_005:0321c20": "自身猶如惡疾，四百四病所住處故。亦如",
    "T03n0159_005:0321c21": "大腸，八萬四千蟲所住故。是無常處，出息",
    "T03n0159_005:0321c22": "不還即無常故。亦如非情，神識易脫同瓦",
    "T03n0159_005:0321c23": "石故。亦如河水，剎那前後不暫住故。亦如",
    "T03n0159_005:0321c24": "壓油，於一切事受勞苦故。無所依者，猶",
    "T03n0159_005:0321c25": "如嬰兒失父母故。無救護者，猶如蝦蟆蛇",
    "T03n0159_005:0321c26": "所吞故。如穴無底，心心所法不可知故。恒",
    "T03n0159_005:0321c27": "不知足，於五欲樂心無厭故。恒不自在，斷",
    "T03n0159_005:0321c28": "常二見所繫縛故。不生慚愧，雖蒙養育",
    "T03n0159_005:0321c29": "棄捨主故。亦如死屍，於日夜分近滅壞",
    "T03n0159_005:0322a01": "故。唯受諸苦，於一切處無真樂故。為苦",
    "T03n0159_005:0322a02": "所依，一切眾苦依身住故。如空聚落，於是",
    "T03n0159_005:0322a03": "身中無主宰故。畢竟空寂，遍計所執妄搆",
    "T03n0159_005:0322a04": "畫故。如谷中響，皆是虛妄所顯現故。亦如",
    "T03n0159_005:0322a05": "船舶，若無船師即漂沒故。亦如大車運載",
    "T03n0159_005:0322a06": "財寶。何以故？乘於大乘到菩提故。善男子！",
    "T03n0159_005:0322a07": "出家菩薩日夜觀察，非不愛惜如是之身，",
    "T03n0159_005:0322a08": "欲令眾生出生死海到彼岸故。」",
    "T03n0159_005:0322a09": "爾時，世尊說是法已，告彌勒菩薩摩訶薩",
    "T03n0159_005:0322a10": "言：「善男子！修如是行，此則名為出家佛子",
    "T03n0159_005:0322a11": "所觀法要。若有佛子發菩提心，為求阿耨",
    "T03n0159_005:0322a12": "多羅三藐三菩提住阿蘭若，修習如是三",
    "T03n0159_005:0322a13": "十七觀，亦教佗修如是法要，解說書寫受",
    "T03n0159_005:0322a14": "持讀習，遠離一切我我所執，永斷貪著五欲",
    "T03n0159_005:0322a15": "世樂，速能成就不壞信心，求大菩提不",
    "T03n0159_005:0322a16": "惜軀命，何況世間所有珍寶？現身必得究",
    "T03n0159_005:0322a17": "竟成滿一切如來金剛智印，於無上道永",
    "T03n0159_005:0322a18": "不退轉，六度萬行速得圓滿，疾成阿耨多",
    "T03n0159_005:0322a19": "羅三藐三菩提。」",
    "T03n0159_005:0322a20": "爾時，會中八萬四千新發意菩薩，深厭世間",
    "T03n0159_005:0322a21": "得大忍力，不復退轉於無上道；百千婆羅",
    "T03n0159_005:0322a22": "門發菩提心，成熟信根得不退轉；三萬六",
    "T03n0159_005:0322a23": "千善男子、善女人，遠離塵垢得法眼淨。",
    "T03n0159_005:0322a24": "大乘本生心地觀經卷第六",
    "T03n0159_005:0322b03": "罽賓國三藏沙門般若奉　詔譯",
    "T03n0159_005:0322b04": "8 波羅蜜多品波羅蜜多品第八",
    "T03n0159_005:0322b05": "爾時，彌勒菩薩摩訶薩白佛言：「世尊！以何因",
    "T03n0159_005:0322b06": "緣，慇懃稱讚住阿蘭若修菩薩行，而不",
    "T03n0159_005:0322b07": "稱讚住於餘處修菩薩行？如來一時在靈",
    "T03n0159_005:0322b08": "鷲山，為諸菩薩廣說法要而作是言：『菩",
    "T03n0159_005:0322b09": "薩或時止婬女家，親近屠者示教利喜，無",
    "T03n0159_005:0322b10": "數方便饒益眾生，為說妙法令入佛道。』世",
    "T03n0159_005:0322b11": "尊今日為新發意所說妙法而不如是，然",
    "T03n0159_005:0322b12": "我等類親於佛前得聞深法無有疑惑。",
    "T03n0159_005:0322b13": "唯願如來！為未來世求佛道者，演說甚深",
    "T03n0159_005:0322b14": "微妙真理，令菩薩行無復退轉。」爾時，佛告",
    "T03n0159_005:0322b15": "彌勒菩薩摩訶薩：「善男子！發阿耨多羅三藐",
    "T03n0159_005:0322b16": "三菩提心求菩提道，有二菩薩：一者在家，",
    "T03n0159_005:0322b17": "二者出家。在家菩薩為欲化導婬室屠肆，",
    "T03n0159_005:0322b18": "皆得親近，出家菩薩則不如是。然此菩薩",
    "T03n0159_005:0322b19": "各有九品，上根三品皆住蘭若，無間精進",
    "T03n0159_005:0322b20": "利益有情；中下二根諸菩薩等，隨宜所住",
    "T03n0159_005:0322b21": "方處不定，或住蘭若，或居聚落，隨緣利益",
    "T03n0159_005:0322b22": "安隱眾生，如是行門汝應觀察。",
    "T03n0159_005:0322b23": "「復次，善男子！出家菩薩修習佛道，已得無漏",
    "T03n0159_005:0322b24": "真實之法，隨緣利樂一切有情。若有佛子",
    "T03n0159_005:0322b25": "未得真智住於蘭若，要當親近諸佛菩薩，",
    "T03n0159_005:0322b26": "若有值遇真善知識，於菩薩行必不退轉。",
    "T03n0159_005:0322b27": "以是因緣諸佛子等，應當至心求見一佛",
    "T03n0159_005:0322b28": "及一菩薩。善男子！如是名為出世法要，汝",
    "T03n0159_005:0322b29": "等咸當一心修學。",
    "T03n0159_005:0322c01": "「復次，善男子！出家菩薩厭離世間住阿蘭",
    "T03n0159_005:0322c02": "若，省用功力得圓八萬四千波羅蜜行，速",
    "T03n0159_005:0322c03": "證阿耨多羅三藐三菩提。所以者何？若捨名",
    "T03n0159_005:0322c04": "利住山林者，於身命財必無悋惜永無",
    "T03n0159_005:0322c05": "繫屬，自然易滿三種波羅蜜多。」彌勒菩薩",
    "T03n0159_005:0322c06": "白佛言：「世尊！住阿蘭若出家菩薩不畜",
    "T03n0159_005:0322c07": "財寶，以何因緣，能得圓滿檀波羅蜜？」",
    "T03n0159_005:0322c08": "佛告彌勒菩薩摩訶薩：「善男子！住阿蘭若",
    "T03n0159_005:0322c09": "出家菩薩，入於聚落所乞之食，先以少分",
    "T03n0159_005:0322c10": "施於眾生，又以餘分施於所欲，即得名為",
    "T03n0159_005:0322c11": "檀波羅蜜。以自身命供養三寶，頭目髓腦",
    "T03n0159_005:0322c12": "施來求者，即得名為親近波羅蜜。為求法",
    "T03n0159_005:0322c13": "者說出世法，令發無上菩提心故，即得名",
    "T03n0159_005:0322c14": "為真實波羅蜜。善男子！是名出家菩薩成",
    "T03n0159_005:0322c15": "就布施波羅蜜多。「復次，善男子！出家菩薩住",
    "T03n0159_005:0322c16": "阿蘭若，故修十二頭陀之行，若行步時看二",
    "T03n0159_005:0322c17": "肘地不損眾生，即得名為持戒波羅蜜。堅",
    "T03n0159_005:0322c18": "持禁戒不惜軀命，即得名為親近波羅蜜。",
    "T03n0159_005:0322c19": "為求出世說法教化，令發無上菩提之心，",
    "T03n0159_005:0322c20": "即得名為真實波羅蜜。善男子！是名出",
    "T03n0159_005:0322c21": "家菩薩成就持戒波羅蜜多。「復次，善男子！",
    "T03n0159_005:0322c22": "出家菩薩住阿蘭若，能滅瞋恚得慈心三",
    "T03n0159_005:0322c23": "昧，亦無毀辱一切眾生，即得名為忍辱波",
    "T03n0159_005:0322c24": "羅蜜。若為一人說一句法，令發阿耨多羅",
    "T03n0159_005:0322c25": "三藐三菩提心，即得名為真實波羅蜜。善男",
    "T03n0159_005:0322c26": "子！是名出家菩薩成就忍辱波羅蜜多。「復次，",
    "T03n0159_005:0322c27": "善男子！出家菩薩為令眾生得成佛故，",
    "T03n0159_005:0322c28": "修精進行，未得成佛福智羸弱，不貪安",
    "T03n0159_005:0322c29": "樂，不造眾罪，於昔菩薩行苦行中深生歡",
    "T03n0159_005:0323a01": "喜，翹敬宗仰常無休息，以是因緣，即得名",
    "T03n0159_005:0323a02": "為精進波羅蜜。棄捨身命如捐涕唾，一切",
    "T03n0159_005:0323a03": "時中未嘗懈怠，即得名為親近波羅蜜。遇",
    "T03n0159_005:0323a04": "有緣者說最上道，令趣無上正等菩提，即",
    "T03n0159_005:0323a05": "得名為真實波羅蜜。由精進心，如是十行，",
    "T03n0159_005:0323a06": "過去不退、現在堅固、未來速滿。善男子！",
    "T03n0159_005:0323a07": "是名出家菩薩摩訶薩成就精進波羅蜜多。",
    "T03n0159_005:0323a08": "「復次，善男子！出家菩薩住阿蘭若修習三",
    "T03n0159_005:0323a09": "昧，為攝善法令不散失，入諸解脫永斷",
    "T03n0159_005:0323a10": "邊見，現於神通化彼眾生令得正智，斷",
    "T03n0159_005:0323a11": "煩惱本入真法界，悟如實道當趣菩提，",
    "T03n0159_005:0323a12": "以是因緣即得名為禪定波羅蜜。欲令眾",
    "T03n0159_005:0323a13": "生如我無異悉得滿足，調伏有情不捨",
    "T03n0159_005:0323a14": "三昧，不惜身命修此三昧，即得名為親近",
    "T03n0159_005:0323a15": "波羅蜜。為諸眾生說深妙法，皆令趣向無",
    "T03n0159_005:0323a16": "上菩提，即得名為真實波羅蜜。善男子！是",
    "T03n0159_005:0323a17": "名出家菩薩成就禪定波羅蜜多。「復次，善男",
    "T03n0159_005:0323a18": "子！出家菩薩處於空閑，親近供養諸佛",
    "T03n0159_005:0323a19": "菩薩一切智者，常樂聽聞甚深妙法，心",
    "T03n0159_005:0323a20": "生渴仰恒無厭足，善能分別二諦真理，斷",
    "T03n0159_005:0323a21": "除二障、通達五明，說諸法要能決眾疑，以",
    "T03n0159_005:0323a22": "是因緣即得名為般若波羅蜜。為求半偈",
    "T03n0159_005:0323a23": "棄捨身命，不憚眾苦志求菩提，即得成",
    "T03n0159_005:0323a24": "就親近波羅蜜。於大會中為人說法，於深",
    "T03n0159_005:0323a25": "妙義無所祕惜，能令發起大菩提心，於菩",
    "T03n0159_005:0323a26": "薩行得不退轉，常能觀察我身、蘭若，及菩",
    "T03n0159_005:0323a27": "提心、真實法身，如是四種無有差別，如",
    "T03n0159_005:0323a28": "是如是觀妙理故，即得名為真實波羅蜜。",
    "T03n0159_005:0323a29": "善男子！是名出家菩薩成就般若波羅蜜",
    "T03n0159_005:0323b01": "多。「復次，善男子！出家菩薩住空閑處，常能",
    "T03n0159_005:0323b02": "修習方便勝智波羅蜜多，以佗心智能了",
    "T03n0159_005:0323b03": "有情意樂煩惱心行差別，應病與藥悉令",
    "T03n0159_005:0323b04": "除差，自在遊戲神通三昧，發大悲願成熟",
    "T03n0159_005:0323b05": "眾生，諸佛之法無不通達，以是因緣即得",
    "T03n0159_005:0323b06": "名為方便善巧波羅蜜多。為欲饒益諸眾",
    "T03n0159_005:0323b07": "生故，於身命財都不固惜，即得名為親近",
    "T03n0159_005:0323b08": "波羅蜜多。為諸眾生怨親平等，說微妙法",
    "T03n0159_005:0323b09": "令入佛智，即得名為真實波羅蜜多。善男",
    "T03n0159_005:0323b10": "子！是名出家菩薩成就方便善巧波羅蜜。",
    "T03n0159_005:0323b11": "「復次，善男子！出家菩薩入於山林，為諸眾",
    "T03n0159_005:0323b12": "生常能修習願波羅蜜，心恒觀察諸法真性，",
    "T03n0159_005:0323b13": "非有非空中道妙理，於世俗事悉能辨了，",
    "T03n0159_005:0323b14": "為化有情恒修慈悲，以是因緣，即得名",
    "T03n0159_005:0323b15": "為願波羅蜜。以四弘願攝受眾生，乃至捨",
    "T03n0159_005:0323b16": "身不壞悲願，即得名為親近波羅蜜。說微",
    "T03n0159_005:0323b17": "妙法辯才無礙，若有聽聞畢竟不退，即得",
    "T03n0159_005:0323b18": "名為真實波羅蜜。善男子！是名出家菩薩",
    "T03n0159_005:0323b19": "成就願波羅蜜多。「復次，善男子！出家菩薩",
    "T03n0159_005:0323b20": "住阿蘭若，以正智力善了有情心行黑白，",
    "T03n0159_005:0323b21": "能為眾生說相應法，令入大乘甚深妙",
    "T03n0159_005:0323b22": "義，即能安住究竟涅槃，以是因緣，即得名",
    "T03n0159_005:0323b23": "為力波羅蜜。以正智眼照見五蘊空寂之",
    "T03n0159_005:0323b24": "理，能捨身命利眾生故，即得名為親近波",
    "T03n0159_005:0323b25": "羅蜜。以妙智力化邪見眾，令斷輪迴生",
    "T03n0159_005:0323b26": "死惡業，趣向常樂究竟涅槃，即得名為真",
    "T03n0159_005:0323b27": "實波羅蜜。善男子！是名出家菩薩成就力波",
    "T03n0159_005:0323b28": "羅蜜多。「復次，善男子！出家菩薩住阿蘭若，",
    "T03n0159_005:0323b29": "於一切法了知善惡，遠離邪見攝受正法，",
    "T03n0159_005:0323c01": "不厭生死不樂涅槃，即得名為智波羅",
    "T03n0159_005:0323c02": "蜜。不愛自身憐愍眾生，於身命財恒修",
    "T03n0159_005:0323c03": "大捨，即得名為親近波羅蜜。以微妙智為",
    "T03n0159_005:0323c04": "諸眾生說一乘法，令入阿耨多羅三藐三",
    "T03n0159_005:0323c05": "菩提，以是因緣，即得名為真實波羅蜜。善",
    "T03n0159_005:0323c06": "男子！是名出家菩薩成就智波羅蜜多。「善男",
    "T03n0159_005:0323c07": "子！此如是等波羅蜜多，以何義故，說為",
    "T03n0159_005:0323c08": "八萬四千差別？汝等當知！為多貪者，分別",
    "T03n0159_005:0323c09": "演說二千一百波羅蜜多；為多瞋者，分別",
    "T03n0159_005:0323c10": "演說二千一百波羅蜜多；為多癡者，分別",
    "T03n0159_005:0323c11": "演說二千一百波羅蜜多；為等分者，分別",
    "T03n0159_005:0323c12": "演說二千一百波羅蜜多。善男子！於如是",
    "T03n0159_005:0323c13": "等二千一百波羅蜜多，以為根本，轉增十",
    "T03n0159_005:0323c14": "倍遂成八萬四千波羅蜜多，如是等法皆利",
    "T03n0159_005:0323c15": "他行。善男子！若有眾生其性難調，聞是",
    "T03n0159_005:0323c16": "法已心未調伏，即為宣說八萬四千諸三昧",
    "T03n0159_005:0323c17": "門，如是妙法皆自利行。若有眾生其性難",
    "T03n0159_005:0323c18": "調，聞是法已心未調伏，即為宣說八萬四",
    "T03n0159_005:0323c19": "千陀羅尼門，如是妙法皆利他行。善男子！我",
    "T03n0159_005:0323c20": "為調伏一切有情，說如是法及以無數善",
    "T03n0159_005:0323c21": "巧方便，現種種相教化眾生。善男子！以是",
    "T03n0159_005:0323c22": "義故，一切人天普稱如來名為導師。善男",
    "T03n0159_005:0323c23": "子！未來現在諸佛世尊，悉皆修習八萬四千",
    "T03n0159_005:0323c24": "波羅蜜門，八萬四千諸三昧門，八萬四千陀",
    "T03n0159_005:0323c25": "羅尼門，永斷八萬四千微煩惱障，八萬四千",
    "T03n0159_005:0323c26": "微所知障，皆詣蘭若菩提樹王，坐金剛座",
    "T03n0159_005:0323c27": "入金剛定，降伏一切天魔怨已，證得阿耨",
    "T03n0159_005:0323c28": "多羅三藐三菩提。」爾時，世尊欲重宣此義，",
    "T03n0159_005:0323c29": "而說偈言：",
    "T03n0159_005:0324a01": "「超過三界大法王，　　出現世間化群品，",
    "T03n0159_005:0324a02": "恒河沙等諸菩薩，　　入佛甘露智慧門。",
    "T03n0159_005:0324a03": "歷劫得道慈氏尊，　　以大悲心而啟問，",
    "T03n0159_005:0324a04": "善哉無垢法王子，　　智慧能問真佛乘。",
    "T03n0159_005:0324a05": "我以師子無畏辯，　　說大乘中趣覺路，",
    "T03n0159_005:0324a06": "汝等一心善諦聽，　　轉授未來所應授。",
    "T03n0159_005:0324a07": "十方世界可使空，　　無令斷盡出世道，",
    "T03n0159_005:0324a08": "將求解脫出世道，　　不過三根九品類。",
    "T03n0159_005:0324a09": "上根三品居蘭若，　　中下隨緣化世間，",
    "T03n0159_005:0324a10": "所求道果等無差，　　同證真如佛性海。",
    "T03n0159_005:0324a11": "已獲無漏真大士，　　隨宜應現濟群生，",
    "T03n0159_005:0324a12": "開示有空不二門，　　自利利他無間斷。",
    "T03n0159_005:0324a13": "未得無漏諸佛子，　　應正勤修三種學，",
    "T03n0159_005:0324a14": "善根迴向施眾生，　　一心專念佛菩薩。",
    "T03n0159_005:0324a15": "願我常覩佛菩薩，　　無邊莊嚴功德身，",
    "T03n0159_005:0324a16": "若使恒聞法雨音，　　普得同霑心不退。",
    "T03n0159_005:0324a17": "以身常處於地獄，　　非不親近大慈尊，",
    "T03n0159_005:0324a18": "以身常處於輪迴，　　非不親聞微妙法。",
    "T03n0159_005:0324a19": "以是因緣諸佛子，　　繫心常念天人師，",
    "T03n0159_005:0324a20": "若有佛子修聖道，　　發起無上菩提心。",
    "T03n0159_005:0324a21": "厭世住於蘭若中，　　亦得名修三種度，",
    "T03n0159_005:0324a22": "每日自食先布施，　　兼將法寶施眾生。",
    "T03n0159_005:0324a23": "三輪清淨是檀那，　　以此修因德圓滿，",
    "T03n0159_005:0324a24": "當知證獲波羅蜜，　　唯由心淨不由財。",
    "T03n0159_005:0324a25": "若有染心施珍財，　　不如淨心施少分，",
    "T03n0159_005:0324a26": "財施即得名檀度，　　此波羅蜜非二三。",
    "T03n0159_005:0324a27": "能施身命及妻子，　　如是得名親近度。",
    "T03n0159_005:0324a28": "若有求法善男子，　　為說一切大乘經，",
    "T03n0159_005:0324a29": "令發無上菩提心，　　乃名真實波羅蜜。",
    "T03n0159_005:0324b01": "慈悲淨信具慚愧，　　攝受眾生離於貪。",
    "T03n0159_005:0324b02": "願成如來無上智，　　財法二施名初度。",
    "T03n0159_005:0324b03": "堅持菩薩三聚戒，　　開發菩提離生死，",
    "T03n0159_005:0324b04": "擁護佛法住世間，　　能悔誤犯真持戒。",
    "T03n0159_005:0324b05": "伏瞋恚心慈悲觀，　　當念宿因對怨害，",
    "T03n0159_005:0324b06": "不惜軀命救眾生，　　是名忍辱波羅蜜。",
    "T03n0159_005:0324b07": "能行難行不暫捨，　　三僧祇劫常增進，",
    "T03n0159_005:0324b08": "不共染污恒鍊心，　　為度有情求解脫。",
    "T03n0159_005:0324b09": "入出三昧得自在，　　變化神通遊十方，",
    "T03n0159_005:0324b10": "為斷眾生煩惱因，　　三摩地門求解脫。",
    "T03n0159_005:0324b11": "若欲成就真智慧，　　親近菩薩及如來，",
    "T03n0159_005:0324b12": "樂聞出世妙理門，　　修達三明斷二障。",
    "T03n0159_005:0324b13": "能知眾生心差別，　　隨病與藥令服行，",
    "T03n0159_005:0324b14": "慈悲善巧應根宜，　　方便利生度群有。",
    "T03n0159_005:0324b15": "觀一切法真句義，　　不著中邊離有無，",
    "T03n0159_005:0324b16": "淨智無間會真如，　　二利均平周法界。",
    "T03n0159_005:0324b17": "智力能了眾生性，　　為說相應種種法；",
    "T03n0159_005:0324b18": "智力能入眾生心，　　令斷輪迴生死本；",
    "T03n0159_005:0324b19": "智力能分黑白法，　　隨應取捨各了知。",
    "T03n0159_005:0324b20": "生死涅槃本平等，　　成就有情離分別。",
    "T03n0159_005:0324b21": "如是十種殊勝行，　　攝入八萬四千中，",
    "T03n0159_005:0324b22": "隨其品類勝法門，　　乃名菩薩波羅蜜。",
    "T03n0159_005:0324b23": "八萬四千三摩地，　　能滅眾生散亂心；",
    "T03n0159_005:0324b24": "八萬四千總持門，　　能除惑障銷魔眾。",
    "T03n0159_005:0324b25": "大聖法王方便力，　　三種法要化眾生，",
    "T03n0159_005:0324b26": "教網垂於生死海，　　置彼人天安樂處。」",
    "T03n0159_005:0324b27": "爾時，世尊說是法時，八萬四千忉利天子，",
    "T03n0159_005:0324b28": "斷三界障證歡喜地；無數百千六欲天子，",
    "T03n0159_005:0324b29": "悟無生忍得陀羅尼；十六大國王得聞持",
    "T03n0159_005:0324c01": "陀羅尼；無量四眾聞菩薩行，或得不退地，",
    "T03n0159_005:0324c02": "或得三昧門，或得陀羅尼，或得大神通；或",
    "T03n0159_005:0324c03": "有菩薩證二三地乃至十地，踊躍歡喜；",
    "T03n0159_005:0324c04": "無量百千諸人天等，發阿耨多羅三藐三菩",
    "T03n0159_005:0324c05": "提心不復退轉；八千人天遠塵離垢得法",
    "T03n0159_005:0324c06": "眼淨。",
    "T03n0159_005:0324c07": "9 功德莊嚴品大乘本生心地觀經功德莊嚴品第九",
    "T03n0159_005:0324c08": "爾時，彌勒菩薩摩訶薩白佛言：「世尊！如佛所",
    "T03n0159_005:0324c09": "說住阿蘭若功德成就當得作佛。菩薩云",
    "T03n0159_005:0324c10": "何修諸功德，而能住是阿蘭若中？唯願世",
    "T03n0159_005:0324c11": "尊！為我解說。」",
    "T03n0159_005:0324c12": "爾時，佛告彌勒菩薩摩訶薩言：「汝善男子！當",
    "T03n0159_005:0324c13": "修學者，但有一德，是人應住阿蘭若處求",
    "T03n0159_005:0324c14": "無上道。云何為一？謂觀一切煩惱根源即是",
    "T03n0159_005:0324c15": "自心，了達此法，堪能住止阿蘭若處。所以",
    "T03n0159_005:0324c16": "者何？譬如狂犬被人驅打，但逐瓦石不逐",
    "T03n0159_005:0324c17": "於人。未來世中住阿蘭若新發心者，亦復",
    "T03n0159_005:0324c18": "如是，若見色聲香味觸法其心染著，是人",
    "T03n0159_005:0324c19": "不知煩惱根本，不知五境從自心生，即",
    "T03n0159_005:0324c20": "此名為未能善住阿蘭若處，以是因緣，樂",
    "T03n0159_005:0324c21": "住寂靜求無上道。一切菩薩摩訶薩等，若五",
    "T03n0159_005:0324c22": "欲境現前之時，觀察自心，應作是念：『我從",
    "T03n0159_005:0324c23": "無始至于今日，輪迴六趣無有出期，皆自",
    "T03n0159_005:0324c24": "妄心而生迷倒，於五欲境貪愛染著。』如是",
    "T03n0159_005:0324c25": "菩薩名為堪住阿蘭若處。若有人問：『何等",
    "T03n0159_005:0324c26": "有情於未來世當得作佛？』應指是人於當",
    "T03n0159_005:0324c27": "來世，出三界苦破四魔軍，速成菩提入佛",
    "T03n0159_005:0324c28": "智慧，一切世間天龍八部，阿蘇羅等皆應供",
    "T03n0159_005:0324c29": "養。若善男子及善女人，以清淨心供養如",
    "T03n0159_005:0325a01": "是住阿蘭若真善佛子，所獲福德無量無邊。",
    "T03n0159_005:0325a02": "若復有人以眾珍寶供養悲母，所獲功德",
    "T03n0159_005:0325a03": "亦無差別。何以故？是人當得阿耨多羅三",
    "T03n0159_005:0325a04": "藐三菩提，轉正法輪度人天眾，紹三寶種",
    "T03n0159_005:0325a05": "使不斷絕，當為眾生作歸依故。「復次，善",
    "T03n0159_005:0325a06": "男子！有二種法繫縛行者，令不堪任住",
    "T03n0159_005:0325a07": "阿蘭若：一者愛樂斷見邪法，二者愛樂財",
    "T03n0159_005:0325a08": "寶樂具。又，善男子！有二種人，不堪居住阿",
    "T03n0159_005:0325a09": "蘭若處：一者具足憍慢，二者惡大乘法。又，",
    "T03n0159_005:0325a10": "善男子！有二種人，不應居住阿蘭若處：",
    "T03n0159_005:0325a11": "一者邪見不信佛語，二者身自破戒策役持",
    "T03n0159_005:0325a12": "戒。如是等人，不應居住阿蘭若處求無",
    "T03n0159_005:0325a13": "上道。「復次，善男子！具四種德，應當安住阿",
    "T03n0159_005:0325a14": "蘭若處。云何為四？一者多聞總持不忘，二",
    "T03n0159_005:0325a15": "者分明能解妙義，三者正念常不放逸，四者",
    "T03n0159_005:0325a16": "隨順如來教行。善男子！若有佛子成就",
    "T03n0159_005:0325a17": "如是四種勝德，應當安住阿蘭若處，修菩",
    "T03n0159_005:0325a18": "薩行求無上道。「復次，善男子！出家菩薩，復",
    "T03n0159_005:0325a19": "有四德莊嚴自身，住阿蘭若求佛智慧。",
    "T03n0159_005:0325a20": "云何為四？一者大慈，二者大悲，三者大",
    "T03n0159_005:0325a21": "喜，四者大捨。善男子！如是四法，能生一",
    "T03n0159_005:0325a22": "切福德智慧，利益安樂無量眾生，速證無",
    "T03n0159_005:0325a23": "上大菩提法。「復次，善男子！出家菩薩復有",
    "T03n0159_005:0325a24": "四德，持戒清淨能至菩提。云何為四？一者",
    "T03n0159_005:0325a25": "恒住四無垢性，二者常行十二頭陀，三者",
    "T03n0159_005:0325a26": "遠離在家出家，四者永離諂誑嫉妬。善男",
    "T03n0159_005:0325a27": "子！一切菩薩依此四法，永離生死得大菩",
    "T03n0159_005:0325a28": "提。「復次，善男子！出家菩薩復有四法，攝",
    "T03n0159_005:0325a29": "一切善。云何為四？一者淨持禁戒復有多",
    "T03n0159_005:0325b01": "聞，二者入諸三昧能具智慧，三者得六神",
    "T03n0159_005:0325b02": "通兼修種智，四者善巧方便又不放逸。善",
    "T03n0159_005:0325b03": "男子！如是四法，三世菩薩共所修學，汝等",
    "T03n0159_005:0325b04": "佛子亦應修習，疾證廣大無上菩提。「復次，善",
    "T03n0159_005:0325b05": "男子！出家菩薩具四種法，於菩薩行得不",
    "T03n0159_005:0325b06": "退轉。云何為四？一者布施，二者愛語，三者",
    "T03n0159_005:0325b07": "利行，四者同事。善男子！如是四行，趣菩提",
    "T03n0159_005:0325b08": "路利生根本，一切菩薩皆應修學。「復次，善男",
    "T03n0159_005:0325b09": "子！出家菩薩復具四德，住於蘭若持戒清",
    "T03n0159_005:0325b10": "淨莊嚴自身。云何為四？一者觀察自無本",
    "T03n0159_005:0325b11": "性，伏斷二執證無我故。二者他身亦無本",
    "T03n0159_005:0325b12": "性，於怨親所離憎愛故。三者身心快樂，",
    "T03n0159_005:0325b13": "心心所法無分別故。四者得平等智，生死",
    "T03n0159_005:0325b14": "涅槃無差別故。善男子！如是四法，一切菩",
    "T03n0159_005:0325b15": "薩所應修習，汝等佛子亦當修習，速趣無",
    "T03n0159_005:0325b16": "上正等菩提。「復次，善男子！一切菩薩復有",
    "T03n0159_005:0325b17": "四願，成熟有情住持三寶，經大劫海終不",
    "T03n0159_005:0325b18": "退轉。云何為四？一者誓度一切眾生，二者",
    "T03n0159_005:0325b19": "誓斷一切煩惱，三者誓學一切法門，四者誓",
    "T03n0159_005:0325b20": "證一切佛果。善男子！如是四法，大小菩薩",
    "T03n0159_005:0325b21": "皆應修學，三世菩薩所學處故。「復次，善男",
    "T03n0159_005:0325b22": "子！出家菩薩復有四法，住阿蘭若持戒",
    "T03n0159_005:0325b23": "清淨。云何為四？一者愛樂空性，空所顯故。",
    "T03n0159_005:0325b24": "二者得無恐怖，證三昧故。三者於諸眾生",
    "T03n0159_005:0325b25": "起大悲願。四者於二無我無厭背心。善男",
    "T03n0159_005:0325b26": "子！如是四法，一切菩薩入聖要門，依此",
    "T03n0159_005:0325b27": "四法斷二障故。「復次，善男子！出家菩薩復",
    "T03n0159_005:0325b28": "有四法，住阿蘭若善持禁戒莊嚴其身。云",
    "T03n0159_005:0325b29": "何為四？一者永捨我見，二者捨我所見，三",
    "T03n0159_005:0325c01": "者離斷常見，四者深能悟解十二因緣。善男",
    "T03n0159_005:0325c02": "子！如是四法，能除毀禁守護淨戒莊嚴",
    "T03n0159_005:0325c03": "其身。「復次，善男子！出家菩薩住阿蘭若，又",
    "T03n0159_005:0325c04": "觀四法，能護禁戒妙行增修趣求佛智。云",
    "T03n0159_005:0325c05": "何為四？一者觀察五蘊生滅，二者觀十二",
    "T03n0159_005:0325c06": "處如空聚落，三者觀十八界性同法界，四",
    "T03n0159_005:0325c07": "者於俗諦法無捨無著。善男子！如是四",
    "T03n0159_005:0325c08": "法，一切菩薩所應修學，是故佛子住阿蘭",
    "T03n0159_005:0325c09": "若，一心修習求無上道。「復次，善男子！出家菩",
    "T03n0159_005:0325c10": "薩住阿蘭若，具足四種持戒清淨莊嚴自",
    "T03n0159_005:0325c11": "身。云何為四？一者成就不見身觀，二者成",
    "T03n0159_005:0325c12": "就不見語觀，三者成就不見意觀，四者遠",
    "T03n0159_005:0325c13": "離六十二見善能成就一切智觀。善男子！",
    "T03n0159_005:0325c14": "若有佛子，成就如是四種清淨，現身證獲",
    "T03n0159_005:0325c15": "正性離生，乃至速證無上菩提。以是因緣，",
    "T03n0159_005:0325c16": "汝等佛子，觀如是等四種法門，斷四惡道、",
    "T03n0159_005:0325c17": "證四涅槃，盡未來際度諸有情，令證阿耨",
    "T03n0159_005:0325c18": "多羅三藐三菩提。",
    "T03n0159_005:0325c19": "「復次善男子！出家菩薩住阿蘭若，具足八種",
    "T03n0159_005:0325c20": "三昧清淨莊嚴自身。云何為八？一者獨坐",
    "T03n0159_005:0325c21": "蘭若三昧清淨，二者遠離綺語三昧清淨，",
    "T03n0159_005:0325c22": "三者遠離五欲三昧清淨，四者調伏身心",
    "T03n0159_005:0325c23": "三昧清淨，五者飲食知足三昧清淨，六者",
    "T03n0159_005:0325c24": "遠離惡求三昧清淨，七者遠離因聲起愛",
    "T03n0159_005:0325c25": "三昧清淨，八者為眾說法不求利養三昧",
    "T03n0159_005:0325c26": "清淨。善男子！如是八種三昧清淨，能生",
    "T03n0159_005:0325c27": "百千諸三昧門，汝等佛子應當修習，速證無",
    "T03n0159_005:0325c28": "上正等菩提。「復次，善男子！出家菩薩住阿",
    "T03n0159_005:0325c29": "蘭若，復有八種智慧清淨。云何為八？一者",
    "T03n0159_005:0326a01": "五蘊善巧智慧清淨，二者十二處善巧智慧",
    "T03n0159_005:0326a02": "清淨，三者十八界善巧智慧清淨，四者二十",
    "T03n0159_005:0326a03": "二根善巧方便智慧清淨，五者三解脫門善",
    "T03n0159_005:0326a04": "巧方便智慧清淨，六者能滅一切煩惱善巧",
    "T03n0159_005:0326a05": "方便智慧清淨，七者能滅隨煩惱善巧方便",
    "T03n0159_005:0326a06": "智慧清淨，八者能滅六十二見善巧方便",
    "T03n0159_005:0326a07": "智慧清淨。善男子！如是八種智慧清淨，汝",
    "T03n0159_005:0326a08": "等菩薩當勤修習，速證無上正等菩提。「復",
    "T03n0159_005:0326a09": "次，善男子！出家菩薩住阿蘭若，復有八種",
    "T03n0159_005:0326a10": "神通清淨莊嚴自身。云何為八？一者於諸",
    "T03n0159_005:0326a11": "色法，得無障礙天眼善巧方便神通清淨。二",
    "T03n0159_005:0326a12": "者於諸聲境，得無障礙天耳善巧方便神通",
    "T03n0159_005:0326a13": "清淨。三者於諸眾生心心所法，得無障礙",
    "T03n0159_005:0326a14": "他心智善巧方便神通清淨。四者憶念過去",
    "T03n0159_005:0326a15": "生處死處，得無障礙宿住智善巧方便神通",
    "T03n0159_005:0326a16": "清淨。五者能往十方無數佛剎，得無障礙",
    "T03n0159_005:0326a17": "神境智善巧方便神通清淨。六者能知眾",
    "T03n0159_005:0326a18": "生漏盡未盡，得無障礙漏盡智善巧方便神",
    "T03n0159_005:0326a19": "通清淨。七者能滅一切煩惱，得無障礙無",
    "T03n0159_005:0326a20": "漏智善巧方便神通清淨。八者現見自身一",
    "T03n0159_005:0326a21": "切善根迴向眾生善巧方便神通清淨。善",
    "T03n0159_005:0326a22": "男子！如是八種神通清淨，十方菩薩同所",
    "T03n0159_005:0326a23": "修學，汝等菩薩亦應修習，速證無上正等",
    "T03n0159_005:0326a24": "菩提。「復次，善男子！出家菩薩住阿蘭若，現",
    "T03n0159_005:0326a25": "身獲得八種清淨。云何為八？一者身業清",
    "T03n0159_005:0326a26": "淨，二者語業清淨，三者意業清淨，四者",
    "T03n0159_005:0326a27": "正性清淨，五者正命清淨，六者頭陀清淨，",
    "T03n0159_005:0326a28": "七者離諂清淨，八者一念不忘菩提心清淨。",
    "T03n0159_005:0326a29": "善男子！若有佛子住阿蘭若，具足如是八",
    "T03n0159_005:0326b01": "種清淨，現身成就無邊善根，不復退轉阿",
    "T03n0159_005:0326b02": "耨多羅三藐三菩提。「復次，善男子！出家菩薩",
    "T03n0159_005:0326b03": "復有八種多聞清淨莊嚴自身。云何為八？",
    "T03n0159_005:0326b04": "一者尊敬和上阿闍梨多聞清淨，二者遠",
    "T03n0159_005:0326b05": "離憍慢生謙下心多聞清淨，三者精進勇",
    "T03n0159_005:0326b06": "猛多聞清淨，四者安住正念多聞清淨，五",
    "T03n0159_005:0326b07": "者為求法者說甚深義多聞清淨，六者不",
    "T03n0159_005:0326b08": "愛自讚毀他多聞清淨，七者常能觀察一",
    "T03n0159_005:0326b09": "切善法多聞清淨，八者聽聞正法如說修行",
    "T03n0159_005:0326b10": "多聞清淨。善男子！如是八種多聞清淨，汝",
    "T03n0159_005:0326b11": "等菩薩皆應修習，速證無上正等菩提。」",
    "T03n0159_005:0326b12": "爾時，世尊說如是等菩薩行已，告彌勒菩",
    "T03n0159_005:0326b13": "薩摩訶薩言：「善男子！我涅槃後，後五百歲，",
    "T03n0159_005:0326b14": "法欲滅時，無量眾生，厭離世間，渴仰如來，",
    "T03n0159_005:0326b15": "發阿耨多羅三藐三菩提心，入阿蘭若為",
    "T03n0159_005:0326b16": "無上道，修習如是菩薩願行，於大菩提得",
    "T03n0159_005:0326b17": "不退轉。如是發心無量眾生，命終上生覩史",
    "T03n0159_005:0326b18": "天宮，得見汝身無邊福智之所莊嚴，超越",
    "T03n0159_005:0326b19": "生死證不退轉，於當來世大寶龍華菩提樹",
    "T03n0159_005:0326b20": "下，得阿耨多羅三藐三菩提。」爾時，世尊說是",
    "T03n0159_005:0326b21": "法時，二萬五千新發意菩薩，於菩提行將",
    "T03n0159_005:0326b22": "欲退轉，聞如是法發堅固心，超十信位",
    "T03n0159_005:0326b23": "至第六住；三萬八千淨行婆羅門，永斷邪",
    "T03n0159_005:0326b24": "見，得大法忍及陀羅尼；七萬六千人，皆發",
    "T03n0159_005:0326b25": "無等等阿耨多羅三藐三菩提心。",
    "T03n0159_005:0326b26": "大乘本生心地觀經卷第七",
    "T03n0159_005:0326c03": "大唐罽賓國三藏般若奉　詔譯",
    "T03n0159_005:0326c04": "10 觀心品觀心品第十",
    "T03n0159_005:0326c05": "爾時，文殊師利菩薩摩訶薩，即從座起整衣",
    "T03n0159_005:0326c06": "服，偏袒右肩右膝著地，曲躬合掌白佛言：",
    "T03n0159_005:0326c07": "「世尊！如佛所說告妙德等五百長者，我為",
    "T03n0159_005:0326c08": "汝等敷演心地微妙法門，而此道場無量",
    "T03n0159_005:0326c09": "無邊人天大眾皆生渴仰。我今為是啟問如",
    "T03n0159_005:0326c10": "來，云何為心？云何為地？唯願世尊！無緣大",
    "T03n0159_005:0326c11": "慈無礙大悲，為諸眾生分別演說，未離苦",
    "T03n0159_005:0326c12": "者令得離苦，未安樂者令得安樂，未發",
    "T03n0159_005:0326c13": "心者令得發心，未證果者令得證果，同",
    "T03n0159_005:0326c14": "於一道而得涅槃。」",
    "T03n0159_005:0326c15": "爾時，薄伽梵以無量劫中修諸福智所獲",
    "T03n0159_005:0326c16": "清淨決定勝法大妙智印，印文殊師利言：「善",
    "T03n0159_005:0326c17": "哉，善哉！汝今真是三世佛母，一切如來在",
    "T03n0159_005:0326c18": "修行地，皆曾引導，初發信心，以是因緣十",
    "T03n0159_005:0326c19": "方國土成正覺者，皆以文殊而為其母。然",
    "T03n0159_005:0326c20": "今汝身以本願力現菩薩相，請問如來不",
    "T03n0159_005:0326c21": "思議法。諦聽諦聽，善思念之，吾當普為分別",
    "T03n0159_005:0326c22": "解說。」「唯然世尊！我等樂聞。」",
    "T03n0159_005:0326c23": "爾時薄伽梵，妙善成就一切如來最勝住持",
    "T03n0159_005:0326c24": "平等性智種種希有微妙功德，已能善獲一",
    "T03n0159_005:0326c25": "切諸佛決定勝法大乘智印，已善圓證一切",
    "T03n0159_005:0326c26": "如來金剛祕密殊勝妙智，已能安住無礙大",
    "T03n0159_005:0326c27": "悲，自然救攝十方有情，已善圓滿妙觀察",
    "T03n0159_005:0326c28": "智，不觀而觀、不說而說。是薄伽梵，告諸佛",
    "T03n0159_005:0326c29": "母無垢大聖文殊師利菩薩摩訶薩言：「大善",
    "T03n0159_005:0327a01": "男子！此法名為十方如來最勝祕密心地法門，此",
    "T03n0159_005:0327a02": "法名為一切凡夫入如來地頓悟法門，此法",
    "T03n0159_005:0327a03": "名為一切菩薩趣大菩提真實正路，此法名",
    "T03n0159_005:0327a04": "為三世諸佛自受法樂微妙寶宮，此法名為",
    "T03n0159_005:0327a05": "一切饒益有情無盡寶藏。此法能引諸菩薩",
    "T03n0159_005:0327a06": "眾到色究竟自在智處，此法能引詣菩提",
    "T03n0159_005:0327a07": "樹後身菩薩真實導師，此法能雨世出世",
    "T03n0159_005:0327a08": "財，如摩尼寶滿眾生願。此法能生十方三",
    "T03n0159_005:0327a09": "世一切諸佛功德本源，此法能銷一切眾生",
    "T03n0159_005:0327a10": "諸惡業果。此法能與一切眾生所求願印，此",
    "T03n0159_005:0327a11": "法能度一切眾生生死險難，此法能息一切",
    "T03n0159_005:0327a12": "眾生苦海波浪，此法能救苦惱眾生而作急",
    "T03n0159_005:0327a13": "難，此法能竭一切眾生老病死海。此法善能",
    "T03n0159_005:0327a14": "出生諸佛因緣種子，此法能與生死長夜",
    "T03n0159_005:0327a15": "為大智炬，此法能破四魔兵眾而作甲冑。",
    "T03n0159_005:0327a16": "此法即是正勇猛軍戰勝旌旗，此法即是一",
    "T03n0159_005:0327a17": "切諸佛無上法輪，此法即是最勝法幢，此",
    "T03n0159_005:0327a18": "法即是擊大法鼓，此法即是吹大法螺，此",
    "T03n0159_005:0327a19": "法即是大師子王，此法即是大師子吼。此",
    "T03n0159_005:0327a20": "法猶如國大聖王善能正治，若順王化獲",
    "T03n0159_005:0327a21": "大安樂，若違王化尋被誅滅。「善男子！三",
    "T03n0159_005:0327a22": "界之中以心為主，能觀心者究竟解脫，不",
    "T03n0159_005:0327a23": "能觀者究竟沈淪。眾生之心猶如大地，五",
    "T03n0159_005:0327a24": "穀五果從大地生。如是心法，生世出世善",
    "T03n0159_005:0327a25": "惡五趣，有學無學、獨覺菩薩及於如來。以是",
    "T03n0159_005:0327a26": "因緣，三界唯心，心名為地。一切凡夫，親近",
    "T03n0159_005:0327a27": "善友聞心地法，如理觀察，如說修行，自作",
    "T03n0159_005:0327a28": "教佗讚勵慶慰，如是之人能斷三障速圓",
    "T03n0159_005:0327a29": "眾行，疾得阿耨多羅三藐三菩提。」",
    "T03n0159_005:0327b01": "爾時，大聖文殊師利菩薩白佛言：「世尊！如",
    "T03n0159_005:0327b02": "佛所說，唯將心法為三界主。心法本無，不",
    "T03n0159_005:0327b03": "染塵穢，云何心法染貪瞋癡？於三世法誰",
    "T03n0159_005:0327b04": "說為心？過去心已滅，未來心未至，現在",
    "T03n0159_005:0327b05": "心不住。諸法之內性不可得，諸法之外相",
    "T03n0159_005:0327b06": "不可得，諸法中間都不可得。心法本來無",
    "T03n0159_005:0327b07": "有形相，心法本來無有住處；一切如來尚",
    "T03n0159_005:0327b08": "不見心，何況餘人得見心法？一切諸法從",
    "T03n0159_005:0327b09": "妄想生，以是因緣，今者世尊，為大眾說三",
    "T03n0159_005:0327b10": "界唯心。願佛哀愍，如實解說。」爾時，佛告文",
    "T03n0159_005:0327b11": "殊師利菩薩言：「如是如是，善男子！如汝",
    "T03n0159_005:0327b12": "所問，心心所法本性空寂，我說眾喻以明",
    "T03n0159_005:0327b13": "其義。善男子！心如幻法，由遍計生，種種心",
    "T03n0159_005:0327b14": "想，受苦樂故。心如流水念念生滅，於前",
    "T03n0159_005:0327b15": "後世不暫住故。心如大風，一剎那間歷方",
    "T03n0159_005:0327b16": "所故。心如燈焰，眾緣和合而得生故。心如",
    "T03n0159_005:0327b17": "電光，須臾之頃不久住故。心如虛空，客塵",
    "T03n0159_005:0327b18": "煩惱所覆障故。心如猿猴，遊五欲樹不",
    "T03n0159_005:0327b19": "暫住故。心如畫師，能畫世間種種色故。心",
    "T03n0159_005:0327b20": "如僮僕，為諸煩惱所策役故。心如獨行，",
    "T03n0159_005:0327b21": "無第二故。心如國王，起種種事得自在",
    "T03n0159_005:0327b22": "故。心如怨家，能令自身受大苦故。心如",
    "T03n0159_005:0327b23": "埃塵，坌污自身生雜穢故。心如影像，於",
    "T03n0159_005:0327b24": "無常法執為常故。心如幻夢，於無我法",
    "T03n0159_005:0327b25": "執為我故。心如夜叉，能噉種種功德法故。",
    "T03n0159_005:0327b26": "心如青蠅，好穢惡故。心如殺者，能害身",
    "T03n0159_005:0327b27": "故。心如敵對，常伺過故。心如盜賊，竊功",
    "T03n0159_005:0327b28": "德故。心如大鼓，起鬪戰故。心如飛蛾，愛",
    "T03n0159_005:0327b29": "燈色故。心如野鹿，逐假聲故。心如群豬，",
    "T03n0159_005:0327c01": "樂雜穢故。心如眾蜂，集蜜味故。心如醉",
    "T03n0159_005:0327c02": "象，耽牝觸故。善男子！如是所說心心所",
    "T03n0159_005:0327c03": "法，無內無外亦無中間，於諸法中求不",
    "T03n0159_005:0327c04": "可得，去來現在亦不可得，超越三世非有",
    "T03n0159_005:0327c05": "非無，常懷染著從妄緣現，緣無自性心",
    "T03n0159_005:0327c06": "性空故。如是空性，不生不滅，無來無去，",
    "T03n0159_005:0327c07": "不一不異，非斷非常，本無生處，亦無滅",
    "T03n0159_005:0327c08": "處，亦非遠離非不遠離，如是心等不異",
    "T03n0159_005:0327c09": "無為，無為之體不異心等。心法之體本不",
    "T03n0159_005:0327c10": "可說，非心法者亦不可說。何以故？若無為",
    "T03n0159_005:0327c11": "是心即名斷見，若離心法即名常見。永離",
    "T03n0159_005:0327c12": "二相不著二邊，如是悟者名見真諦，悟",
    "T03n0159_005:0327c13": "真諦者名為賢聖。一切賢聖性本空寂，無",
    "T03n0159_005:0327c14": "為法中戒無持犯，亦無大小，無有心王及",
    "T03n0159_005:0327c15": "心所法，無苦無樂。如是法界自性無垢，無",
    "T03n0159_005:0327c16": "上中下差別之相。何以故？是無為法性平等",
    "T03n0159_005:0327c17": "故。如眾河水流入海中，盡同一味無別相",
    "T03n0159_005:0327c18": "故。此無垢性，是無等等，遠離於我及離我",
    "T03n0159_005:0327c19": "所。此無垢性非實非虛，此無垢性是第一",
    "T03n0159_005:0327c20": "義，無盡滅相體本不生。此無垢性常住不變",
    "T03n0159_005:0327c21": "最勝涅槃，我樂淨故。此無垢性遠離一切",
    "T03n0159_005:0327c22": "平不平等，體無異故。若有善男子、善女人，",
    "T03n0159_005:0327c23": "欲求阿耨多羅三藐三菩提者，應當一心",
    "T03n0159_005:0327c24": "修習如是心地觀法。」爾時，世尊欲重宣此",
    "T03n0159_005:0327c25": "義，而說偈言：",
    "T03n0159_005:0327c26": "「三世覺母妙吉祥，　　請問如來心地法，",
    "T03n0159_005:0327c27": "我今於此大會眾，　　開演成佛觀行門。",
    "T03n0159_005:0327c28": "此法難遇過優曇，　　一切世間應渴仰，",
    "T03n0159_005:0327c29": "十方諸佛證大覺，　　無不從此法修成。",
    "T03n0159_005:0328a01": "我是無上調御師，　　轉正法輪周世界，",
    "T03n0159_005:0328a02": "化度無量諸眾生，　　當知由悟心地觀。",
    "T03n0159_005:0328a03": "一切有情聞此法，　　欣趣菩提得授記，",
    "T03n0159_005:0328a04": "一切有緣得記人，　　修此觀門當作佛。",
    "T03n0159_005:0328a05": "諸佛自受大法樂，　　住心地觀妙寶宮，",
    "T03n0159_005:0328a06": "受職菩薩悟無生，　　觀心地門遍法界，",
    "T03n0159_005:0328a07": "後身菩薩坐覺樹，　　入此觀行證菩提，",
    "T03n0159_005:0328a08": "此法能雨七聖財，　　滿眾生願摩尼寶。",
    "T03n0159_005:0328a09": "此法名為佛本母，　　出生三世三佛身；",
    "T03n0159_005:0328a10": "此法名為金剛甲，　　能敵四眾諸魔軍；",
    "T03n0159_005:0328a11": "此法能作大舟航，　　令渡中流至寶所；",
    "T03n0159_005:0328a12": "此法最勝大法鼓；　　此法高顯大法幢；",
    "T03n0159_005:0328a13": "此法金剛大法螺；　　此法照世大法炬；",
    "T03n0159_005:0328a14": "此法猶如大聖主，　　賞功罰過順人心；",
    "T03n0159_005:0328a15": "此法猶如沃潤田，　　生成長養依時候。",
    "T03n0159_005:0328a16": "我以眾喻明空義，　　是知三界唯一心，",
    "T03n0159_005:0328a17": "心有大力世界生，　　自在能為變化主。",
    "T03n0159_005:0328a18": "惡想善心更造集，　　過現未來生死因，",
    "T03n0159_005:0328a19": "依止妄業有世間，　　愛非愛果恒相續。",
    "T03n0159_005:0328a20": "心如流水不暫住，　　心如飄風過國土，",
    "T03n0159_005:0328a21": "亦如猿猴依樹戲，　　亦如幻事依幻成，",
    "T03n0159_005:0328a22": "如空飛鳥無所礙，　　如空聚落人奔走。",
    "T03n0159_005:0328a23": "如是心法本非有，　　凡夫執迷謂非無，",
    "T03n0159_005:0328a24": "若能觀心體性空，　　惑障不生便解脫。」",
    "T03n0159_005:0328a25": "爾時，如來於諸眾生起大悲心，猶如父母",
    "T03n0159_005:0328a26": "愛念一子，為滅世間大力邪見，利益安樂",
    "T03n0159_005:0328a27": "一切有情，宣說觀心陀羅尼曰：",
    "T03n0159_005:0328a28": "「唵一　室佗二　波羅二合底丁以反三　吠憚四　迦盧弭五」",
    "T03n0159_005:0328a29": "爾時，如來說真言已，告文殊師利菩薩摩訶",
    "T03n0159_005:0328b01": "薩：「如是神呪具大威力，若有善男子、善女",
    "T03n0159_005:0328b02": "人，持此呪時，舉清淨手，左右十指更互相",
    "T03n0159_005:0328b03": "叉，以右押左，更相堅握，如縛著形，名金",
    "T03n0159_005:0328b04": "剛縛印。成此印已習前真言，盈滿一遍，勝",
    "T03n0159_005:0328b05": "於讀習十二部經，所獲功德無有限量，乃",
    "T03n0159_005:0328b06": "至菩提不復退轉。」",
    "T03n0159_005:0328b07": "11 發菩提心品大乘本生心地觀經發菩提心品第十一",
    "T03n0159_005:0328b08": "爾時薄伽梵，已能善獲一切如來灌頂寶冠",
    "T03n0159_005:0328b09": "超過三界，已得圓滿陀羅尼自在，已善圓",
    "T03n0159_005:0328b10": "證三摩地自在，妙善成就一切智智、一切",
    "T03n0159_005:0328b11": "種智，能作有情種種差別。時，薄伽梵為諸",
    "T03n0159_005:0328b12": "眾生宣說觀心妙法門已，告文殊師利菩",
    "T03n0159_005:0328b13": "薩摩訶薩言：「大善男子！我為眾生已說心",
    "T03n0159_005:0328b14": "地，亦復當說發菩提心大陀羅尼，令諸有",
    "T03n0159_005:0328b15": "情發阿耨多羅三藐三菩提心速圓妙果。」",
    "T03n0159_005:0328b16": "爾時，文殊師利菩薩白佛言：「世尊！如佛所",
    "T03n0159_005:0328b17": "說，過去已滅，未來未至，現在不住，三世所",
    "T03n0159_005:0328b18": "有一切心法，本性皆空，彼菩提心，說何名",
    "T03n0159_005:0328b19": "發？善哉世尊！願為解說斷諸疑網，令趣菩",
    "T03n0159_005:0328b20": "提。」",
    "T03n0159_005:0328b21": "佛告文殊師利：「善男子！諸心法中起眾邪",
    "T03n0159_005:0328b22": "見，為欲除斷六十二見種種見故，心心所",
    "T03n0159_005:0328b23": "法我說為空，如是諸見無依止故。譬如叢",
    "T03n0159_005:0328b24": "林蒙密茂盛，師子白象、虎狼惡獸潛住其中，",
    "T03n0159_005:0328b25": "毒發害人，逈絕行跡。時有智者以火燒林，",
    "T03n0159_005:0328b26": "因林空故諸大惡獸無復遺餘。心空見滅，",
    "T03n0159_005:0328b27": "亦復如是。又，善男子！以何因緣立空義",
    "T03n0159_005:0328b28": "邪？為滅煩惱從妄心生，而說是空。善男",
    "T03n0159_005:0328b29": "子！若執空理為究竟者，空性亦空，執空",
    "T03n0159_005:0328c01": "作病亦應除遣。何以故？若執空義為究竟",
    "T03n0159_005:0328c02": "者，諸法皆空無因無果，路伽邪陀有何",
    "T03n0159_005:0328c03": "差別？善男子！如阿伽陀藥能療諸病，若有",
    "T03n0159_005:0328c04": "病者服之必差，其病既愈藥隨病除，無病",
    "T03n0159_005:0328c05": "服藥藥還成病。善男子！本設空藥為除有",
    "T03n0159_005:0328c06": "病，執有成病執空亦然，誰有智者服藥取",
    "T03n0159_005:0328c07": "病？善男子！若起有見勝起空見，空治有",
    "T03n0159_005:0328c08": "病，無藥治空。善男子！以是因緣，服於空",
    "T03n0159_005:0328c09": "藥除邪見已，自覺悟心能發菩提，此覺悟",
    "T03n0159_005:0328c10": "心即菩提心，無有二相。善男子！自覺悟心",
    "T03n0159_005:0328c11": "有四種義。云何為四？謂諸凡夫有二種心，",
    "T03n0159_005:0328c12": "諸佛菩薩有二種心。善男子！凡夫二心其相",
    "T03n0159_005:0328c13": "云何？一者眼識乃至意識，同緣自境名自",
    "T03n0159_005:0328c14": "悟心。二者離於五根心心所法，和合緣境名",
    "T03n0159_005:0328c15": "自悟心。善男子！如是二心能發菩提。善男",
    "T03n0159_005:0328c16": "子！賢聖二心其相云何？一者觀真實理智。",
    "T03n0159_005:0328c17": "二者觀一切境智。善男子！如是四種名自",
    "T03n0159_005:0328c18": "悟心。」",
    "T03n0159_005:0328c19": "爾時，文殊師利菩薩白佛言：「世尊！心無形",
    "T03n0159_005:0328c20": "相亦無住處，凡夫行者最初發心，依何等",
    "T03n0159_005:0328c21": "處？觀何等相？」佛言：「善男子！凡夫所觀菩提",
    "T03n0159_005:0328c22": "心相，猶如清淨圓滿月輪，於胸臆上明朗",
    "T03n0159_005:0328c23": "而住。若欲速得不退轉者，在阿蘭若及空",
    "T03n0159_005:0328c24": "寂室，端身正念結前如來金剛縛印，冥目觀",
    "T03n0159_005:0328c25": "察臆中明月，作是思惟：是滿月輪五十由旬",
    "T03n0159_005:0328c26": "無垢明淨，內外澄澈最極清涼，月即是心，",
    "T03n0159_005:0328c27": "心即是月。塵翳無染妄想不生，能令眾生",
    "T03n0159_005:0328c28": "身心清淨，大菩提心堅固不退。結此手印",
    "T03n0159_005:0328c29": "持念觀察。大菩提心微妙章句，一切菩薩最",
    "T03n0159_005:0329a01": "初發心清淨真言：",
    "T03n0159_005:0329a02": "「唵一　菩地二　室多三　牟致波二合四",
    "T03n0159_005:0329a03": "六」",
    "T03n0159_005:0329a04": "「此陀羅尼具大威德，能令行者不復退轉，",
    "T03n0159_005:0329a05": "去來現在一切菩薩，在於因地初發心時，悉",
    "T03n0159_005:0329a06": "皆專念持此真言，入不退地速圓正覺。善",
    "T03n0159_005:0329a07": "男子！時彼行者，端身正念，都不動搖，繫",
    "T03n0159_005:0329a08": "心月輪成熟觀察，是名菩薩觀菩提心成佛",
    "T03n0159_005:0329a09": "三昧。若有凡夫修此觀者，所起五逆、四重、",
    "T03n0159_005:0329a10": "十惡及一闡提，如是等罪盡皆消滅，即獲",
    "T03n0159_005:0329a11": "五種三摩地門。云何為五？一者剎那三昧、二",
    "T03n0159_005:0329a12": "者微塵三昧、三者白縷三昧、四者起伏三",
    "T03n0159_005:0329a13": "昧、五者安住三昧。云何名為剎那三昧？謂",
    "T03n0159_005:0329a14": "暫想念滿月而住。譬如獼猴身有所繫，遠",
    "T03n0159_005:0329a15": "不得去、近不得停，唯困飢渴須臾住止。",
    "T03n0159_005:0329a16": "凡夫觀心亦復如是，暫得三昧名為剎那。",
    "T03n0159_005:0329a17": "云何名為微塵三昧？謂於三昧少分相應。",
    "T03n0159_005:0329a18": "譬如有人常自食苦未曾食甜，於一時中",
    "T03n0159_005:0329a19": "得一塵蜜到於舌根，增勝歡喜倍生踊躍",
    "T03n0159_005:0329a20": "更求多蜜。如是行者，經於長劫食眾苦味，",
    "T03n0159_005:0329a21": "而今得與甘甜三昧少分相應，名為微塵。",
    "T03n0159_005:0329a22": "云何名為白縷三昧？謂凡夫人，自無始時",
    "T03n0159_005:0329a23": "盡未來際，今得此定。譬如染皂多黑色中",
    "T03n0159_005:0329a24": "見一白縷，如是行者，於多生死黑闇夜中，",
    "T03n0159_005:0329a25": "而今方得白淨三昧，名之為縷。云何名",
    "T03n0159_005:0329a26": "為起伏三昧？所謂行者觀心未熟，或善成立、",
    "T03n0159_005:0329a27": "未善成立，如是三昧猶稱低昂，名為起伏。",
    "T03n0159_005:0329a28": "云何名為安住三昧？修前四定心得安住，",
    "T03n0159_005:0329a29": "善能守護不染諸塵。如人夏中遠涉沙磧",
    "T03n0159_005:0329b01": "備受炎毒，其心渴乏殆無所堪，忽得雪山",
    "T03n0159_005:0329b02": "甘美之水、天酥陀等，頓除熱惱身意泰然，是",
    "T03n0159_005:0329b03": "故三昧名為安住。入此定已遠離惑障，發",
    "T03n0159_005:0329b04": "生無上菩提之芽，速登菩薩功德十地。」",
    "T03n0159_005:0329b05": "爾時，會中無量人天，聞此甚深諸菩薩母不",
    "T03n0159_005:0329b06": "可思議大陀羅尼已，九萬八千諸菩薩等",
    "T03n0159_005:0329b07": "證歡喜地；無量眾生發阿耨多羅三藐三菩",
    "T03n0159_005:0329b08": "提心。",
    "T03n0159_005:0329b09": "12 成佛品大乘本生心地觀經成佛品第十二",
    "T03n0159_005:0329b10": "爾時薄伽梵，能善安住清淨法界，三世平",
    "T03n0159_005:0329b11": "等無始無終，不動凝然常無斷盡，大智光明",
    "T03n0159_005:0329b12": "普照世界，善巧方便變現神通，化十方土",
    "T03n0159_005:0329b13": "靡不周遍，是薄伽梵，告文殊師利菩薩摩",
    "T03n0159_005:0329b14": "訶薩言：「瑜伽行者觀月輪已，應觀三種",
    "T03n0159_005:0329b15": "大祕密法。云何為三？一者心祕密，二者語祕",
    "T03n0159_005:0329b16": "密，三者身祕密。云何名為心祕密法？瑜伽行",
    "T03n0159_005:0329b17": "者，觀滿月中出生金色五鈷金剛，光明煥",
    "T03n0159_005:0329b18": "然猶如鎔金，放於無數大白光明，以是觀",
    "T03n0159_005:0329b19": "察名心祕密。云何名為語言祕密？",
    "T03n0159_005:0329b20": "「唵一　地室多二合二　婆爾羅二合三",
    "T03n0159_005:0329b21": "「此陀羅尼具大威力，一切菩薩成佛真跡，",
    "T03n0159_005:0329b22": "是故名為語言祕密。云何名為身祕密法？",
    "T03n0159_005:0329b23": "於道場中端身正念，手結引導無上菩提最",
    "T03n0159_005:0329b24": "第一印，安置胸臆心月輪中。善男子！我當",
    "T03n0159_005:0329b25": "為汝說其印相，先以左右二大拇指，各入",
    "T03n0159_005:0329b26": "左右手掌之內，各以左右頭指中指及第四",
    "T03n0159_005:0329b27": "指，堅握拇指作於手拳，即是堅牢金剛拳",
    "T03n0159_005:0329b28": "印。次不改拳舒左頭指，直竪虛空，以其",
    "T03n0159_005:0329b29": "左拳著於心上，右拳小指堅握左拳頭指",
    "T03n0159_005:0329c01": "一節。次以右拳頭指之頭，即指右拳拇指",
    "T03n0159_005:0329c02": "一節，亦著心前，是名引導無上菩提第一智",
    "T03n0159_005:0329c03": "印，亦名能滅無明黑闇大光明印。以結此",
    "T03n0159_005:0329c04": "印加持力故，十方諸佛摩行者頂，受大菩",
    "T03n0159_005:0329c05": "提勝決定記，是大毘盧遮那如來無量福聚",
    "T03n0159_005:0329c06": "大妙智印。",
    "T03n0159_005:0329c07": "「爾時，行者結此印已，即作此觀：『一切有情",
    "T03n0159_005:0329c08": "共結此印，持念真言，十方世界無三惡道、八",
    "T03n0159_005:0329c09": "難苦果，同受第一清淨法樂。我今首上有大",
    "T03n0159_005:0329c10": "寶冠，其天冠中五佛如來結跏趺坐，我是毘",
    "T03n0159_005:0329c11": "盧遮那如來，圓滿具足三十二相、八十種好，",
    "T03n0159_005:0329c12": "放大光明照十方界，利益安樂一切眾生。』",
    "T03n0159_005:0329c13": "如是觀察，名入毘盧遮那如來最勝三昧。譬",
    "T03n0159_005:0329c14": "如有人悟迦盧羅微妙觀門，自作是觀：我",
    "T03n0159_005:0329c15": "身即是金翅鳥王，心意語言亦復如是。以此",
    "T03n0159_005:0329c16": "觀力能消毒藥，一切惡毒不能為害。凡夫",
    "T03n0159_005:0329c17": "行者亦復如是，作降伏坐身不動搖，手結",
    "T03n0159_005:0329c18": "智印，密念真言，入此觀時能滅三毒，消",
    "T03n0159_005:0329c19": "除業障增長福智，世出世願速得圓滿，八",
    "T03n0159_005:0329c20": "萬四千諸煩惱障不能現起，恒河沙等所知",
    "T03n0159_005:0329c21": "重障漸漸消滅，無漏大智能斷金剛般若波",
    "T03n0159_005:0329c22": "羅蜜現前圓滿，速得阿耨多羅三藐三菩提。」",
    "T03n0159_005:0329c23": "爾時，文殊師利菩薩白佛言：「希有世尊！希有",
    "T03n0159_005:0329c24": "善逝！如來出世過優曇華，假使出世說是",
    "T03n0159_005:0329c25": "法難，如是心地三種祕密無上法輪，實能",
    "T03n0159_005:0329c26": "利樂一切眾生，入如來地及菩薩地真實正",
    "T03n0159_005:0329c27": "路，若有眾生不惜身命修行此法，速證",
    "T03n0159_005:0329c28": "菩提。」",
    "T03n0159_005:0329c29": "爾時，佛告文殊師利菩薩言：「若有善男子、善",
    "T03n0159_005:0330a01": "女人，欲得修習三種祕密成佛妙門，早獲",
    "T03n0159_005:0330a02": "如來功德身者，當著菩薩三十二種大金剛",
    "T03n0159_005:0330a03": "甲，修此妙觀，必證如來清淨法身。云何名",
    "T03n0159_005:0330a04": "為三十二甲？一者於無量劫為眾生故不",
    "T03n0159_005:0330a05": "厭生死受苦大甲。二者誓度無量有情乃",
    "T03n0159_005:0330a06": "至螻蟻不捨大甲。三者覺悟眾生生死長夢",
    "T03n0159_005:0330a07": "安置三種祕密大甲。四者擁護佛法於一",
    "T03n0159_005:0330a08": "切時猶如響應護法大甲。五者永滅能起",
    "T03n0159_005:0330a09": "有無二見一切煩惱金剛大甲。六者頭目髓",
    "T03n0159_005:0330a10": "腦妻子珍寶有來求者能捨大甲。七者家中",
    "T03n0159_005:0330a11": "所受一切樂具永不貪著能施大甲。八者能",
    "T03n0159_005:0330a12": "持菩薩三聚淨戒終不捨離頭陀大甲。九",
    "T03n0159_005:0330a13": "者著忍辱衣遇諸違緣毀罵鞭打不報大",
    "T03n0159_005:0330a14": "甲。十者教化所有一切緣覺聲聞令趣一",
    "T03n0159_005:0330a15": "乘迴心大甲。十一者譬如大風晝夜不歇",
    "T03n0159_005:0330a16": "度諸有情精進大甲。十二者身心寂靜口無",
    "T03n0159_005:0330a17": "過犯修行解脫三昧大甲。十三者生死涅槃",
    "T03n0159_005:0330a18": "無有二見饒益眾生平等大甲。十四者無",
    "T03n0159_005:0330a19": "緣大慈利益群品恒無厭捨與樂大甲。十",
    "T03n0159_005:0330a20": "五者無礙大悲救攝一切無有限量拔苦",
    "T03n0159_005:0330a21": "大甲。十六者於諸眾生無有怨結恒作饒",
    "T03n0159_005:0330a22": "益大喜大甲。十七者雖行苦行不憚劬",
    "T03n0159_005:0330a23": "勞恒無退轉大捨大甲。十八者有苦眾生",
    "T03n0159_005:0330a24": "來菩薩所代彼受苦不厭大甲。十九者如",
    "T03n0159_005:0330a25": "觀掌中阿摩勒果如是能見解脫大甲。二十",
    "T03n0159_005:0330a26": "者見五蘊身如旃陀羅損害善事無著大",
    "T03n0159_005:0330a27": "甲。二十一者見十二入如空聚落常懷恐",
    "T03n0159_005:0330a28": "怖厭捨大甲。二十二者見十八界猶如幻",
    "T03n0159_005:0330a29": "化無有真實大智大甲。二十三者見一切",
    "T03n0159_005:0330b01": "法同於法界不見眾相證真大甲。二十四",
    "T03n0159_005:0330b02": "者掩佗人惡不藏己過厭離三界出世大",
    "T03n0159_005:0330b03": "甲。二十五者如大醫王應病與藥菩薩隨",
    "T03n0159_005:0330b04": "宜演化大甲。二十六者見彼三乘體本不",
    "T03n0159_005:0330b05": "異究竟迴心歸一大甲。二十七者紹三寶",
    "T03n0159_005:0330b06": "種使不斷絕轉妙法輪度人大甲。二十八",
    "T03n0159_005:0330b07": "者佛於眾生有大恩德為報佛恩修道大",
    "T03n0159_005:0330b08": "甲。二十九者觀一切法本性空寂不生不",
    "T03n0159_005:0330b09": "滅無垢大甲。三十者悟無生忍得陀羅尼",
    "T03n0159_005:0330b10": "樂說辯才無礙大甲。三十一者廣化有情",
    "T03n0159_005:0330b11": "坐菩提樹令證佛果一味大甲。三十二者",
    "T03n0159_005:0330b12": "一剎那心般若相應悟三世法無餘大甲，是",
    "T03n0159_005:0330b13": "名菩薩摩訶薩三十二種金剛大甲。",
    "T03n0159_005:0330b14": "「文殊師利菩薩！若有善男子、善女人身被",
    "T03n0159_005:0330b15": "如是金剛甲冑，當勤修習三種祕密，於現",
    "T03n0159_005:0330b16": "世中具大福智，速證無上正等菩提。」",
    "T03n0159_005:0330b17": "爾時，大聖文殊師利菩薩摩訶薩及諸大眾，",
    "T03n0159_005:0330b18": "聞佛所說三種祕密心地妙法，及三十二金",
    "T03n0159_005:0330b19": "剛甲冑一切菩薩所應學處，各脫無價瓔珞",
    "T03n0159_005:0330b20": "寶衣，供養毘盧遮那如來及十方尊，而讚佛",
    "T03n0159_005:0330b21": "言：「善哉，善哉！佛、薄伽梵，演說無邊菩薩行",
    "T03n0159_005:0330b22": "願，利益安樂一切眾生，捨凡夫身使入佛",
    "T03n0159_005:0330b23": "地。今者我等海會大眾，為報佛恩不惜身",
    "T03n0159_005:0330b24": "命，為諸眾生遍諸佛土，分別演說此微妙",
    "T03n0159_005:0330b25": "法，受持讀誦書寫流布令不斷絕。唯願如",
    "T03n0159_005:0330b26": "來！遙垂護念。」",
    "T03n0159_005:0330b27": "爾時，大會聞此妙法得大饒益，不可稱計無",
    "T03n0159_005:0330b28": "數菩薩，各得證悟不退轉位；一切人天皆",
    "T03n0159_005:0330b29": "獲勝利，乃至五趣一切有情，斷諸重障得",
    "T03n0159_005:0330c01": "無量樂，悉皆當得阿耨多羅三藐三菩提。",
    "T03n0159_005:0330c02": "13 囑累品大乘本生心地觀經囑累品第十三",
    "T03n0159_005:0330c03": "爾時，釋迦牟尼如來告文殊師利菩薩等阿",
    "T03n0159_005:0330c04": "僧祇海會大眾言：「我於無量那庾多百千大",
    "T03n0159_005:0330c05": "劫，不惜身命頭目手足血肉骨髓、妻子國城",
    "T03n0159_005:0330c06": "一切珍寶，有來求者悉用布施，修習百千",
    "T03n0159_005:0330c07": "難行苦行，獲證大乘心地觀門。今以此法",
    "T03n0159_005:0330c08": "付囑汝等，汝等當知，此甚深經，十方三世",
    "T03n0159_005:0330c09": "無上十力之所宣說。",
    "T03n0159_005:0330c10": "「如是經寶最極微妙，能為有情一切利樂。",
    "T03n0159_005:0330c11": "於此三千大千世界十方諸佛國土之中，所",
    "T03n0159_005:0330c12": "有無邊諸有情類，傍生、餓鬼、地獄眾生，由此",
    "T03n0159_005:0330c13": "《大乘心地觀經》殊勝功德威神之力，令離諸",
    "T03n0159_005:0330c14": "苦得受安樂。如是經力福德難思，能令所",
    "T03n0159_005:0330c15": "在國土豐樂無諸怨敵。",
    "T03n0159_005:0330c16": "「譬如有人得如意珠置於家中，能生一切",
    "T03n0159_005:0330c17": "殊妙樂具；此妙經寶亦復如是，能與國界無",
    "T03n0159_005:0330c18": "盡安樂。亦如三十三天末尼天鼓能出種種",
    "T03n0159_005:0330c19": "百千音聲，令彼天眾受諸快樂；",
    "T03n0159_005:0330c20": "此經法鼓亦復如是，能令國界最勝安樂。",
    "T03n0159_005:0330c21": "「以是因緣，汝等大眾住大忍力，流通此經。」",
    "T03n0159_005:0330c22": "爾時，文殊師利菩薩白佛言：「世尊！希有如來！",
    "T03n0159_005:0330c23": "希有善逝！乃說甚深大乘微妙心地觀經，",
    "T03n0159_005:0330c24": "能廣利益大乘行者。唯然世尊！實為深妙，",
    "T03n0159_005:0330c25": "若有善男子善女人，能持此經乃至一四句",
    "T03n0159_005:0330c26": "偈，如是之人得幾所福？」",
    "T03n0159_005:0330c27": "爾時，薄伽梵告文殊師利菩薩言：「若有善男",
    "T03n0159_005:0330c28": "子、善女人，於恒河沙三千大千世界，滿中七",
    "T03n0159_005:0330c29": "寶以用供養十方諸佛，為一一佛造立精",
    "T03n0159_005:0331a01": "舍七寶莊嚴，安置供養佛及菩薩滿恒沙",
    "T03n0159_005:0331a02": "劫，彼諸如來所有無量聲聞弟子，亦以供",
    "T03n0159_005:0331a03": "養一切所須，如供養佛等無差別。如是諸",
    "T03n0159_005:0331a04": "佛及聲聞等般涅槃後，起大寶塔供養舍",
    "T03n0159_005:0331a05": "利。若善男子、善女人，暫聞信解此心地經一",
    "T03n0159_005:0331a06": "四句偈發菩提心，受持讀念解說書寫，乃至",
    "T03n0159_005:0331a07": "極少為一人說。以彼種種供養功德，比此",
    "T03n0159_005:0331a08": "說經所獲功德，十六分中不及其一，乃至",
    "T03n0159_005:0331a09": "算數譬喻所不能及；況能具足受持讀習廣",
    "T03n0159_005:0331a10": "為人說，所得福利不可限量。若有女人",
    "T03n0159_005:0331a11": "發菩提心，受持讀習書寫解說此心地經，",
    "T03n0159_005:0331a12": "如是女人為最後身更不復受，不墮惡道",
    "T03n0159_005:0331a13": "八難之處，於現身中感得十種勝利之福：",
    "T03n0159_005:0331a14": "一者增益壽命，二者除眾病惱，三者能滅",
    "T03n0159_005:0331a15": "業障，四者福智皆增，五者不乏資財，六者",
    "T03n0159_005:0331a16": "皮膚潤澤，七者為人愛敬，八者得孝養子，",
    "T03n0159_005:0331a17": "九者眷屬和睦，十者善心堅牢。「文殊師利！",
    "T03n0159_005:0331a18": "在在處處，若讀若諷，若解說若書寫，若經卷",
    "T03n0159_005:0331a19": "所住之處，即是佛塔，一切天龍人非人等，應",
    "T03n0159_005:0331a20": "以人中天上上妙珍寶而供養之。所以者",
    "T03n0159_005:0331a21": "何？若此經典所在之處，即為有佛及諸菩薩、",
    "T03n0159_005:0331a22": "緣覺、聲聞。何以故？一切如來修行此經，捨",
    "T03n0159_005:0331a23": "凡夫已得阿耨多羅三藐三菩提，一切賢聖",
    "T03n0159_005:0331a24": "皆從此經得解脫故。文殊師利！我涅槃後",
    "T03n0159_005:0331a25": "後五百歲法欲滅時，若有法師受持讀習",
    "T03n0159_005:0331a26": "解說書寫此心地經眾經中王，如是法師",
    "T03n0159_005:0331a27": "與我無異。若有善男子、善女人，供養尊重",
    "T03n0159_005:0331a28": "此法師者，即為供養十方三世一切諸佛，",
    "T03n0159_005:0331a29": "所得福德平等無二，是名真法供養如來，",
    "T03n0159_005:0331b01": "如是名為正行供養。所以者何？是大法師",
    "T03n0159_005:0331b02": "在無佛時，為濁惡世邪見有情，演說甚深",
    "T03n0159_005:0331b03": "心地經王，使離惡見趣菩提道，廣宣流布",
    "T03n0159_005:0331b04": "令法久住，如是名為無相好佛，一切人天",
    "T03n0159_005:0331b05": "所應供養。若有善男子、善女人，合掌恭",
    "T03n0159_005:0331b06": "敬此法師者，我授無上大菩提記，是人當",
    "T03n0159_005:0331b07": "得阿耨多羅三藐三菩提。若人得聞此心地",
    "T03n0159_005:0331b08": "經，為報四恩發菩提心，若自書若使人",
    "T03n0159_005:0331b09": "書，若讀念通利，如是人等所獲福德，以佛",
    "T03n0159_005:0331b10": "智力籌量多少不得其邊，是人名為諸佛",
    "T03n0159_005:0331b11": "真子。一切諸天梵王、帝釋、四大天王、訶利",
    "T03n0159_005:0331b12": "底母五百眷屬、儞羅跋多大鬼神王、龍神",
    "T03n0159_005:0331b13": "八部一切聽法，諸鬼神等晝夜不離，常當",
    "T03n0159_005:0331b14": "擁護如是佛子，增長念慧與無礙辯，教化",
    "T03n0159_005:0331b15": "眾生令種佛因。「文殊師利！如是善男子、善",
    "T03n0159_005:0331b16": "女人臨命終時，現前得見十方諸佛，三業",
    "T03n0159_005:0331b17": "不亂，初獲十種身業清淨。云何為十？一者",
    "T03n0159_005:0331b18": "身不受苦，二者目睛不露，三者手不掉動，",
    "T03n0159_005:0331b19": "四者足無伸縮，五者便溺不遺，六者體不",
    "T03n0159_005:0331b20": "汗流，七者不外捫摸，八者手拳舒展，九者",
    "T03n0159_005:0331b21": "顏容不故，十者轉側自如；由經力故有",
    "T03n0159_005:0331b22": "如是相。次獲十種語業清淨。云何為十？",
    "T03n0159_005:0331b23": "一者出微妙語，二者出柔軟語，三者出吉",
    "T03n0159_005:0331b24": "祥語，四者出樂聞語，五者出隨順語，六者",
    "T03n0159_005:0331b25": "出利益語，七者出威德語，八者不背眷屬，",
    "T03n0159_005:0331b26": "九者人天敬愛，十者讚佛所說；如是善語皆",
    "T03n0159_005:0331b27": "由此經。次獲十種意業清淨。云何為十？一",
    "T03n0159_005:0331b28": "者不生瞋恚，二者不懷結恨，三者不生慳",
    "T03n0159_005:0331b29": "心，四者不生妬心，五者不說過惡，六者不",
    "T03n0159_005:0331c01": "生怨心，七者無顛倒心，八者不貪眾物，九",
    "T03n0159_005:0331c02": "者遠離七慢，十者樂欲證得一切佛法",
    "T03n0159_005:0331c03": "圓滿三昧。文殊師利！如是功德，皆由受持",
    "T03n0159_005:0331c04": "讀習通利解說書寫深妙經典難思議力。此",
    "T03n0159_005:0331c05": "心地經，於無量處，於無量時，不可得聞，",
    "T03n0159_005:0331c06": "何況得見具足修習？汝等大會一心奉持，速",
    "T03n0159_005:0331c07": "捨凡夫當成佛道。」爾時，文殊師利法王子",
    "T03n0159_005:0331c08": "等無量大菩薩，智光菩薩等新發意菩薩，阿",
    "T03n0159_005:0331c09": "若憍陳如等諸大聲聞，天龍八部人非人眾，",
    "T03n0159_005:0331c10": "各各一心受持佛語，皆大歡喜，信受奉行。",
    "T03n0159_005:0331c11": "大乘本生心地觀經卷第八"
}