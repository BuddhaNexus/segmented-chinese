{
    "T50n2061_025:0866c23": "宋高僧傳卷第二十五",
    "T50n2061_025:0866c25": "宋左街天壽寺通慧大師",
    "T50n2061_025:0866c26": "賜紫沙門贊寧等奉　勅撰",
    "T50n2061_025:0866c27": "讀誦篇第八之二(正傳二十一人附見五人)",
    "T50n2061_025:0866c28": "唐并州石壁寺明度傳",
    "T50n2061_025:0866c29": "釋明度。未知何許人也。經論步學三業恪",
    "T50n2061_025:0867a01": "勤。誦金剛般若。資為淨分。慈濟為心。迨貞",
    "T50n2061_025:0867a02": "觀末有鴿巢于屋楹乳養二雛。度每以餘",
    "T50n2061_025:0867a03": "粥就窠哺之。復呪之曰。乘我經力羽翼速",
    "T50n2061_025:0867a04": "成。忽早學飛墮地偕殞。度乃瘞之。旬餘夢",
    "T50n2061_025:0867a05": "二小兒曰。兒等本受卵生小類。蒙上人為",
    "T50n2061_025:0867a06": "養育誦持迴向。今轉生人道。距此寺東十",
    "T50n2061_025:0867a07": "里間。某家是也。度默誌之。至十月滿往訪",
    "T50n2061_025:0867a08": "此家。男婦果孿生二子。入視之。數日遂呼",
    "T50n2061_025:0867a09": "曰鴿兒。一時迴頭應諾。歲餘能言。皆得成",
    "T50n2061_025:0867a10": "長。度未知終所。",
    "T50n2061_025:0867a11": "唐梓州慧義寺清虛傳",
    "T50n2061_025:0867a12": "釋清虛。姓唐氏。梓州人也。立性剛決桀黠難",
    "T50n2061_025:0867a13": "防。忽迴心長誦金剛般若。三業偕齊無有",
    "T50n2061_025:0867a14": "懈怠。甞於山林持諷。有七鹿馴擾若傾聽",
    "T50n2061_025:0867a15": "焉。聲息而去。又隣居失火連甍灰燼。唯虛之",
    "T50n2061_025:0867a16": "屋飈焰飛過。略無焦灼。長安二年獨遊藍田",
    "T50n2061_025:0867a17": "悟真寺。上方北院舊無井泉。人力不及。遠",
    "T50n2061_025:0867a18": "取於澗。挈缾荷甕運致極勞。時華嚴大師",
    "T50n2061_025:0867a19": "法藏。聞虛持經靈驗乃請祈泉。即入彌勒",
    "T50n2061_025:0867a20": "閣內焚香。經聲達旦者三。忽心中似見三",
    "T50n2061_025:0867a21": "玉女在閣西北山腹以刀子剜地隨便有",
    "T50n2061_025:0867a22": "水。虛熟記其處遂趨起掘之。果獲甘泉。用",
    "T50n2061_025:0867a23": "之不竭。四年從少林寺坐夏山頂。有一",
    "T50n2061_025:0867a24": "佛室甚寬敞。人無敢到者。云鬼神居宅焉。",
    "T50n2061_025:0867a25": "甞有律師恃其戒行夜往念律。見一巨人",
    "T50n2061_025:0867a26": "以矛刺之。狼狽下山逡巡氣絕。又持火頭",
    "T50n2061_025:0867a27": "金剛呪僧。時所宗重。眾謂之曰。君呪力無",
    "T50n2061_025:0867a28": "雙能宿彼否。曰斯焉足懼。於是齎香火入",
    "T50n2061_025:0867a29": "坐持呪。俄而神出以手擥足。投之澗下。七",
    "T50n2061_025:0867b01": "日不語精神昏倒。虛聞之曰。下趣鬼物敢",
    "T50n2061_025:0867b02": "爾。即往彼如常誦經。夜聞堂東有聲甚厲。",
    "T50n2061_025:0867b03": "即念十一面觀音呪。又聞堂中似有兩牛",
    "T50n2061_025:0867b04": "鬪。佛像皆振。呪既亡效。還持本經一契。帖",
    "T50n2061_025:0867b05": "然相次影響皆絕。自此居者無患。神遂移",
    "T50n2061_025:0867b06": "去。神龍二年準詔入內祈雨。絕二七日雪",
    "T50n2061_025:0867b07": "降。中宗以為未濟時望。令就寺更祈請。即",
    "T50n2061_025:0867b08": "於佛殿內精禱并煉一指。纔及一宵雨周",
    "T50n2061_025:0867b09": "千里。指復如舊。纔遇大水寺屋皆墊溺。其",
    "T50n2061_025:0867b10": "院無苦若無澇沒。凡諸異驗皆如此也。",
    "T50n2061_025:0867b11": "唐睦州烏龍山淨土道場少康傳",
    "T50n2061_025:0867b12": "釋少康。俗姓周。縉雲仙都山人也。母羅氏因",
    "T50n2061_025:0867b13": "夢遊鼎湖峯得玉女手捧青蓮。授曰。此華",
    "T50n2061_025:0867b14": "吉祥。寄於汝所後生貴子。切當保惜。及生",
    "T50n2061_025:0867b15": "康之日。青光滿室香似芙蕖。迨綳褓之年",
    "T50n2061_025:0867b16": "眼碧脣朱。齒得佛之一相。恒端坐含笑。時",
    "T50n2061_025:0867b17": "鄉中善相人也。目之此子將相之才。不語",
    "T50n2061_025:0867b18": "吾弗知也。年甫七歲抱入靈山寺中。佛生日",
    "T50n2061_025:0867b19": "禮聖容。母問康曰識否。忽發言云。釋迦牟",
    "T50n2061_025:0867b20": "尼佛。聞皆怪之。蓋生來不言語也。由是父",
    "T50n2061_025:0867b21": "母捨其出家。年十有五所誦之經已終五",
    "T50n2061_025:0867b22": "部。於越州嘉祥寺受戒。便就伊寺學毘",
    "T50n2061_025:0867b23": "尼。五夏之後往上元龍興寺聽華嚴經瑜伽",
    "T50n2061_025:0867b24": "論。貞元初至于洛京白馬寺殿。見物放光",
    "T50n2061_025:0867b25": "遂探取為何經法。乃善導行西方化導文也。",
    "T50n2061_025:0867b26": "康見歡喜呪之曰。我若與淨土有緣。惟此",
    "T50n2061_025:0867b27": "軸文斯光再現。所誓纔終果重閃爍。中有化",
    "T50n2061_025:0867b28": "佛菩薩無算。遂之長安善導影堂內乞願",
    "T50n2061_025:0867b29": "見善導。真像化為佛身。謂康曰。汝依吾施",
    "T50n2061_025:0867c01": "設利樂眾生同生安養。康如有所證。南",
    "T50n2061_025:0867c02": "至江陵果願寺遇一法師。謂康曰。汝欲化",
    "T50n2061_025:0867c03": "人徑往新定。緣在於彼。言訖不見。止有香",
    "T50n2061_025:0867c04": "光望西而去。洎到睦郡入城乞食得錢。",
    "T50n2061_025:0867c05": "誘掖小兒能念阿彌陀佛。一聲即付一錢。",
    "T50n2061_025:0867c06": "後經月餘孩孺螘慕念佛。多者即給錢。如",
    "T50n2061_025:0867c07": "是一年。凡男女見康則云阿彌陀佛。遂於",
    "T50n2061_025:0867c08": "烏龍山建淨土道場。築壇三級。聚人午夜",
    "T50n2061_025:0867c09": "行道唱讚。二十四契稱揚淨邦。每遇齋日",
    "T50n2061_025:0867c10": "雲集所化三千許人登座。令男女弟子望",
    "T50n2061_025:0867c11": "康面門。即高聲唱阿彌陀佛。佛從口出。連",
    "T50n2061_025:0867c12": "誦十聲十佛若連珠狀。告曰。汝見佛身即",
    "T50n2061_025:0867c13": "得往生。以貞元二十一年十月。示眾囑累",
    "T50n2061_025:0867c14": "止勸急修淨土。言畢跏趺。身放光明而逝。",
    "T50n2061_025:0867c15": "天色斗變狂風四起。百鳥悲鳴。烏龍山也一",
    "T50n2061_025:0867c16": "時變白。今墳塔存于州東臺子巖。歲久唯",
    "T50n2061_025:0867c17": "餘方石石傍之土相傳療疾。州民凡嬰眾",
    "T50n2061_025:0867c18": "病悉焚香取土。隨服多差。石之四隅若車",
    "T50n2061_025:0867c19": "轍焉。漢乾祐三年天台山德韶禪師重建其",
    "T50n2061_025:0867c20": "塔。至今高敞。時號後善導焉。",
    "T50n2061_025:0867c21": "系曰。康所述偈讚皆附會鄭衛之聲。變體而",
    "T50n2061_025:0867c22": "作。非哀非樂不怨不怒。得處中曲韻。譬",
    "T50n2061_025:0867c23": "猶善醫以餳蜜塗逆口之藥誘嬰兒之入",
    "T50n2061_025:0867c24": "口耳。苟非大權入假。何能運此方便度無",
    "T50n2061_025:0867c25": "極者乎。唱佛佛形從口而出。善導同此作",
    "T50n2061_025:0867c26": "佛事。故非小緣哉。",
    "T50n2061_025:0867c27": "唐江州開元寺法正傳(會宗)",
    "T50n2061_025:0867c28": "釋法正。不知何許人也。寬曠其懷慎修厥",
    "T50n2061_025:0867c29": "行。司辰于三業御史于六根。以其日諷金",
    "T50n2061_025:0868a01": "剛般若三七過。執持恭恪罔或云懈。長慶",
    "T50n2061_025:0868a02": "初得疾暴終。云。倏至幽冥引見王者。問曰。",
    "T50n2061_025:0868a03": "師生平藝何福田獲何善果。正以誦經為",
    "T50n2061_025:0868a04": "對。王乃揖上殿令登繡座。請誦七通。王",
    "T50n2061_025:0868a05": "以下侍衛靡不合掌。階下拷掠搒擊論愬",
    "T50n2061_025:0868a06": "寂若無聲。念畢後遣一人引正令還人",
    "T50n2061_025:0868a07": "間。王降階揖送云上人更得三十年在世勿",
    "T50n2061_025:0868a08": "廢誦持。隨吏行數里。至一巨坑俾正俯",
    "T50n2061_025:0868a09": "窺。為吏推墮若隕空焉。颯然蘇起。初正死",
    "T50n2061_025:0868a10": "唯面不寒起述其事。變心遷善者不一。正",
    "T50n2061_025:0868a11": "後年暨八十餘卒于住寺。次荊州功安縣釋",
    "T50n2061_025:0868a12": "會宗。俗姓蔡。初泛爾為僧別無他技。忽經",
    "T50n2061_025:0868a13": "中蠱病乃骨立。因苦發心志誦金剛般若",
    "T50n2061_025:0868a14": "經。以待盡爾。至五十過夢有人令開口。喉",
    "T50n2061_025:0868a15": "中引出髮十餘莖。其夜又有夢吐螾長一",
    "T50n2061_025:0868a16": "寸。月餘因此遂愈。當長慶初也。荊山僧行",
    "T50n2061_025:0868a17": "覩見其事。宗不測終所。",
    "T50n2061_025:0868a18": "唐京兆大興善寺守素傳",
    "T50n2061_025:0868a19": "釋守素者。立性高邁與群不同。居京興善",
    "T50n2061_025:0868a20": "寺恒以誦持為急務。其院幽僻庭有青桐",
    "T50n2061_025:0868a21": "四株。皆素之手植。元和中卿相多遊此院。青",
    "T50n2061_025:0868a22": "桐至夏中無何發汗。頗污人衣如輠脂",
    "T50n2061_025:0868a23": "焉。而不可浣。時相國鄭公絪。甞與丞郎數",
    "T50n2061_025:0868a24": "人避暑。且惡其滴瀝謂素曰。弟子為師",
    "T50n2061_025:0868a25": "伐此樹。各植一松可乎。及暮素戲呪之",
    "T50n2061_025:0868a26": "曰。我種汝二十餘年。汝以汗之淋瀝為人",
    "T50n2061_025:0868a27": "所惡。同惡木之不可休其下也。來歲若然",
    "T50n2061_025:0868a28": "我必薪之。自爾絕蹤矣。素誓不出院。誦",
    "T50n2061_025:0868a29": "法華經三萬七千部。夜恒有狢子馴擾來聽",
    "T50n2061_025:0868b01": "經。齋時則烏鵲就掌取食。他僧以食誘群",
    "T50n2061_025:0868b02": "羽。皆驚噪而逝。長慶初有僧玄幽。題此院",
    "T50n2061_025:0868b03": "云。三萬蓮經三十春。半生不踏院門塵。當時",
    "T50n2061_025:0868b04": "以為住句也。素之終代罔得詳焉。",
    "T50n2061_025:0868b05": "系曰。刺漆樹者恒患其少滴。愛故難求。",
    "T50n2061_025:0868b06": "斬魏樹者患其多辛。惡之易得。嗟爾青桐",
    "T50n2061_025:0868b07": "發汗世所罕聞。及乎素公詆呵。明年絕跡。",
    "T50n2061_025:0868b08": "豈有出家弟子不如其無情樹木乎。既不",
    "T50n2061_025:0868b09": "能為漆與物隔其污。為魏與食加其味",
    "T50n2061_025:0868b10": "乎。苟認師友之彈呵取今完淨。傳曰。過則",
    "T50n2061_025:0868b11": "勿憚改。本教則悔罪清淨。如本無異。思",
    "T50n2061_025:0868b12": "之。",
    "T50n2061_025:0868b13": "唐幽州華嚴和尚傳",
    "T50n2061_025:0868b14": "釋華嚴和尚。不知名氏。居在幽州城北。恒",
    "T50n2061_025:0868b15": "持華嚴經以為淨業。時號之全取經題呼",
    "T50n2061_025:0868b16": "召耳。其所誦時一城皆聞之。如在庭廡之",
    "T50n2061_025:0868b17": "下。萬歲通天年中韓國公張仁愿之為幽州",
    "T50n2061_025:0868b18": "都督也。夜聞經聲品次歷歷然。及爾晨興",
    "T50n2061_025:0868b19": "謂夫人曰。昨宵城北道人諷誦。若在衙署",
    "T50n2061_025:0868b20": "前也。還聞已否。夫人曰。是何地遠可得聞",
    "T50n2061_025:0868b21": "乎。張君曰。如其不信可各遣小豎走馬往",
    "T50n2061_025:0868b22": "覆之。果無差謬。張君請召入城。及相見謂",
    "T50n2061_025:0868b23": "張君曰。有願胡不報乎。答曰。現造袈裟五",
    "T50n2061_025:0868b24": "百緣布施羅漢去。華嚴曰。勿去餘處。但送",
    "T50n2061_025:0868b25": "往州西馬鞍山竹林寺內施僧。及遣使齎",
    "T50n2061_025:0868b26": "香衣物登佛龕山。已去覓竹林寺且無蹤",
    "T50n2061_025:0868b27": "跡。如是深入陟高山見一翁。問之曰。旦",
    "T50n2061_025:0868b28": "隨吾來。倏覩雲開寺現。景物非凡世所有。",
    "T50n2061_025:0868b29": "入寺散袈裟。畢而少二人。彼老宿曰。可齎",
    "T50n2061_025:0868c01": "還二分一與張仁愿一與華嚴和尚。自此",
    "T50n2061_025:0868c02": "方知華嚴和尚是竹林聖寺中來使留一宿。",
    "T50n2061_025:0868c03": "出已經年。行化既久。及終坐亡。肉身不萎",
    "T50n2061_025:0868c04": "敗。范陽之人多往乞願。時有徵應。塔近因",
    "T50n2061_025:0868c05": "兵革而廢矣。",
    "T50n2061_025:0868c06": "系曰。一口宣誦何能入遠近人人耳耶。通",
    "T50n2061_025:0868c07": "曰。近則若願持經善法力故。遠則一音演",
    "T50n2061_025:0868c08": "說隨類聞解。其人是聖寺員位。斷可知矣。",
    "T50n2061_025:0868c09": "唐河中府柏梯山文照傳",
    "T50n2061_025:0868c10": "釋文照。不知何許人也。本敦朴遲訥之人",
    "T50n2061_025:0868c11": "耳。然見佛像則悅懌。一旦詣柏梯寺禮曇",
    "T50n2061_025:0868c12": "延法師畫影出家。專念諸經罔知詮顯。常",
    "T50n2061_025:0868c13": "憤受性昏濁。忽若假寐。見曇延法師。身長",
    "T50n2061_025:0868c14": "一丈目光四射。謂照曰。爾所欲者吾安能致",
    "T50n2061_025:0868c15": "之。吾有聰明經一卷。求之於彼必謹而持。",
    "T50n2061_025:0868c16": "取感應若俯拾地芥耳。即袖中出以授之。",
    "T50n2061_025:0868c17": "則金剛般若也。登即執讀七過。而便驚寤經",
    "T50n2061_025:0868c18": "猶在目。然後念通無滯如久習焉。其喉舌",
    "T50n2061_025:0868c19": "間曲折浮沈。尋變入節非常調也。自此聰",
    "T50n2061_025:0868c20": "敏日新辯給在口。時謂為觀音附麗于厥",
    "T50n2061_025:0868c21": "躬也。且曰。我師是周隋國師。凡所纂集義",
    "T50n2061_025:0868c22": "疏必乘夢寐而神授。我無愧為資矣。",
    "T50n2061_025:0868c23": "唐陝府法照傳",
    "T50n2061_025:0868c24": "釋法照。不知何許人也。立行多輕率遊方",
    "T50n2061_025:0868c25": "不恒。長慶元年入逆旅避雨。逡巡轉甚泥",
    "T50n2061_025:0868c26": "淖。過中時乞食不得。乃咄遣童子買彘",
    "T50n2061_025:0868c27": "肉。煮夾胡餅數枚麁食略盡。且無恥愧。旁",
    "T50n2061_025:0868c28": "若無人。客皆詬罵。少年有欲驅者。照殊不",
    "T50n2061_025:0868c29": "答。至夜念金剛經。本無脂燭。一室盡明。異",
    "T50n2061_025:0869a01": "香充滿。凡二十一客。皆來禮拜謝過。各施",
    "T50n2061_025:0869a02": "衣物。照踞坐若無所覩。後不知終所。",
    "T50n2061_025:0869a03": "唐蘄州廣濟縣清著禪院慧普傳",
    "T50n2061_025:0869a04": "釋慧普。姓宋。本郡蘄水人也。性地疎朗敏利",
    "T50n2061_025:0869a05": "桀然。既奉尸羅氷雪任操。元和十二年樂",
    "T50n2061_025:0869a06": "廣濟山秀地靈願棲于此。始謀誦大涅槃",
    "T50n2061_025:0869a07": "經歷稔彌年。卒通四十二卷。聞者憮然曰。",
    "T50n2061_025:0869a08": "四帙大經若為溫習。非揣量而可庶幾乎。",
    "T50n2061_025:0869a09": "或疑其妄言徹部有亂。次舉品題以試驗",
    "T50n2061_025:0869a10": "之。且無澁滯。少遼緩之無不弭伏。普亦",
    "T50n2061_025:0869a11": "不戒意。躬刀耕火種趣足而已。卉服布裘度",
    "T50n2061_025:0869a12": "其伏臘。日夜經聲不絕。如是涉三十載邑",
    "T50n2061_025:0869a13": "人學者莫不推重。增修院宇。以大中三年",
    "T50n2061_025:0869a14": "冬無疾集眾告違跏趺坐終。儼若凝思。",
    "T50n2061_025:0869a15": "弟子以香泥纏飾遷于山椒塔中。號涅槃",
    "T50n2061_025:0869a16": "焉。于今香火不絕。",
    "T50n2061_025:0869a17": "唐今東京客僧傳",
    "T50n2061_025:0869a18": "亡名。長慶中自遠而至。狀輒麁暴。見寺中",
    "T50n2061_025:0869a19": "淨人。咄曰。與吾將錢沽酒。寺僧見之怒其",
    "T50n2061_025:0869a20": "勿遮戒檢。辱我僧坊其何以堪。遂奪其瓶",
    "T50n2061_025:0869a21": "擊寺外柏樹。瓶則鏗然已碎。其酒凝滯不",
    "T50n2061_025:0869a22": "流。著樹如綠玉焉。搖之不散嗅之無臭。",
    "T50n2061_025:0869a23": "寺僧驚怪顧客何為。客曰。某常持金剛般",
    "T50n2061_025:0869a24": "若。須預飲此物一杯。則諷吟瀏亮率以為",
    "T50n2061_025:0869a25": "常。非此不可。上人勿怪。寺僧遲迴之際。愀",
    "T50n2061_025:0869a26": "然其容將器就樹盛之。其酒盡落器中",
    "T50n2061_025:0869a27": "略無孑遺。觀者如堵奄然流啜。斯須器窳而",
    "T50n2061_025:0869a28": "酣暢。不知其僧往復何所。",
    "T50n2061_025:0869a29": "唐上都大溫國寺靈幽傳",
    "T50n2061_025:0869b01": "釋靈幽。不知何許人也。僻靜淳直誦習惟",
    "T50n2061_025:0869b02": "勤偶疾暴終。杳歸冥府引之見王問修何",
    "T50n2061_025:0869b03": "業。答曰。貧道素持金剛般若。已有年矣。王",
    "T50n2061_025:0869b04": "合掌屢稱善哉。俾令諷誦。幽吮脣播舌章",
    "T50n2061_025:0869b05": "段分明念畢。王曰。未盡善矣。何耶。勘少一",
    "T50n2061_025:0869b06": "節文。何貫華之線斷乎。師壽命雖盡。且放",
    "T50n2061_025:0869b07": "還人間十年。要勸一切人受持斯典。如其",
    "T50n2061_025:0869b08": "真本即在濠州鍾離寺石碑上。如是已經",
    "T50n2061_025:0869b09": "七日而蘇。幽遂奏奉勅令寫此經真本。添",
    "T50n2061_025:0869b10": "其句讀。在無法可說是名說法之後是也。",
    "T50n2061_025:0869b11": "系曰。春秋夏五不敢輕加。佛教宜然無妄",
    "T50n2061_025:0869b12": "釀矣。通曰。靈幽獲鍾離寺石經。符合無苦。",
    "T50n2061_025:0869b13": "如道明所添糅。使人疑豫。必招詐偽。率易",
    "T50n2061_025:0869b14": "改張稱有冥告。誡之哉。",
    "T50n2061_025:0869b15": "唐荊州法性寺惟恭傳(靈巋)",
    "T50n2061_025:0869b16": "釋惟恭。不詳何許人也。少孺出俗于法性",
    "T50n2061_025:0869b17": "寺。好尚偪下多狎非法之友。雖乖僧行",
    "T50n2061_025:0869b18": "猶勤持誦金剛般若。罕離脣齒。酒徒博侶",
    "T50n2061_025:0869b19": "交集門庭。虛誑云。為曾無廉恥。後遇病且",
    "T50n2061_025:0869b20": "死。同寺有靈巋其跡相類。號為一寺二害",
    "T50n2061_025:0869b21": "也。巋偶出去寺一里所。逢六七人少年甚",
    "T50n2061_025:0869b22": "都。衣服鮮潔各執樂器如龜茲部。問靈巋",
    "T50n2061_025:0869b23": "曰。惟恭上人何在。巋即語其處。疑其寺行",
    "T50n2061_025:0869b24": "香樂佛也。及曉迴入寺聞鐘聲云。恭卒。",
    "T50n2061_025:0869b25": "所見者乃天樂耳。蓋承經力必生淨剎。亦",
    "T50n2061_025:0869b26": "以其跡勉靈巋也。巋感悟折節。緇門崇重",
    "T50n2061_025:0869b27": "終成高邁焉。",
    "T50n2061_025:0869b28": "唐明州德潤寺遂端傳",
    "T50n2061_025:0869b29": "釋遂端。姓張。不知何從而來。德潤寺求師。",
    "T50n2061_025:0869c01": "其為人也質直清粹不妄交遊。師授法華",
    "T50n2061_025:0869c02": "經。誦猶宿構。人皆駭歎。至乎老齒勤而無",
    "T50n2061_025:0869c03": "懈。十二時間恒諷不輟。咸通二年忽結跏",
    "T50n2061_025:0869c04": "趺坐而化。須臾口中出青色蓮華七莖。遠近",
    "T50n2061_025:0869c05": "奔走皆至觀禮。邑人同心造龕窆於東山之",
    "T50n2061_025:0869c06": "下。二十餘年墳塋屢屢光發。後開視之形質",
    "T50n2061_025:0869c07": "如生。眾迎還寺漆紵飾之。今號真身院存",
    "T50n2061_025:0869c08": "焉。伊寺者吳太子太傅都鄉侯闞澤書堂。後",
    "T50n2061_025:0869c09": "捨為伽藍。其題額取澤字也(今普濟寺是也)。",
    "T50n2061_025:0869c10": "系曰。端終口出優曇鉢華是乎。聞諸輪王",
    "T50n2061_025:0869c11": "出世海中道上方生是華。今像末豈有是邪。",
    "T50n2061_025:0869c12": "通曰。為感其人而應則不可以時拘也。",
    "T50n2061_025:0869c13": "譬猶麟非中國之物。感明王而至同也。",
    "T50n2061_025:0869c14": "唐越州諸暨保壽院神智傳",
    "T50n2061_025:0869c15": "釋神智。婺州義烏人也。俗姓力。力氏之先。黃",
    "T50n2061_025:0869c16": "帝臣牧之後。漢有魯郡相力歸。因官居兗。",
    "T50n2061_025:0869c17": "遂為魯人也。祖考皆田畯。而以朴素相沿。",
    "T50n2061_025:0869c18": "智少有貞操懇樂捨家。就雲門寺惟孝為",
    "T50n2061_025:0869c19": "師。年十二一食斷中。持大悲心呪應法登",
    "T50n2061_025:0869c20": "戒。峻勵恪勤。俄屬會昌滅法。智形服雖殊",
    "T50n2061_025:0869c21": "誓重為僧。磨不磷而涅不淄。于時見矣。大",
    "T50n2061_025:0869c22": "中初年復道巡遊暨陽考于禪室。且曰營",
    "T50n2061_025:0869c23": "廷之魚潛于藪澤。宜哉。此處吾之藪澤也。恒",
    "T50n2061_025:0869c24": "呪水盃以救百疾。飲之多差。百姓相率日給",
    "T50n2061_025:0869c25": "無算。號大悲和尚焉。大中中入京兆。時昇",
    "T50n2061_025:0869c26": "平相國裴公休預夢智來。迨乎相見欣然。",
    "T50n2061_025:0869c27": "相國女即鬼神所被。智持呪七日平復。遂",
    "T50n2061_025:0869c28": "奏請院額曰大中聖壽。仍賜左神策軍鐘",
    "T50n2061_025:0869c29": "一口天后繡幀藏經五千卷。裴君為書殿額。",
    "T50n2061_025:0870a01": "智以光啟丙午歲十二月終于東白山。春秋",
    "T50n2061_025:0870a02": "六十八。法臘四十八。遷座歸暨陽南山入",
    "T50n2061_025:0870a03": "塔焉。",
    "T50n2061_025:0870a04": "梁揚州禪智寺從審傳",
    "T50n2061_025:0870a05": "釋從審。不詳氏族。幼入江都禪智寺捨家。",
    "T50n2061_025:0870a06": "誦經數萬餘言。其寺即隋煬帝之故宮也。咸",
    "T50n2061_025:0870a07": "通五年受具戒於燕臺奉福寺。律席經筵遍",
    "T50n2061_025:0870a08": "知甞染。後併三衣成五納。諸名山勝概無",
    "T50n2061_025:0870a09": "不遊覽。末歸淮甸推為僧首。五六年間一",
    "T50n2061_025:0870a10": "皆嚴肅。然恒誦淨名經未愆日計。以貞明",
    "T50n2061_025:0870a11": "二年三月十八日構疾。迨十九日禺中微",
    "T50n2061_025:0870a12": "息而終。顏貌如常。茶毘獲舍利三十粒。堅",
    "T50n2061_025:0870a13": "明通鍛無耗。疊石為墳。筠源沙門靈護述",
    "T50n2061_025:0870a14": "墳銘云。",
    "T50n2061_025:0870a15": "梁溫州大雲寺鴻楚傳",
    "T50n2061_025:0870a16": "釋鴻楚字方外。姓唐氏。永嘉人也。生而符彩",
    "T50n2061_025:0870a17": "且異群兒。及甫髫齡器度宏曠。楚之外昆",
    "T50n2061_025:0870a18": "弟皆出俗越之龍宮伽藍。遂祈二親亦願",
    "T50n2061_025:0870a19": "隨往網疎魚脫籠揭鶴飛。杜若殖于蘭洲。新",
    "T50n2061_025:0870a20": "繒染于絳色。互相切直誦習彌通。年二十三",
    "T50n2061_025:0870a21": "方升上品無作。及迴本郡時州將朱褒。知",
    "T50n2061_025:0870a22": "其名節欽揖愈勤。唐大順中以城南有廢大",
    "T50n2061_025:0870a23": "雲寺荒墌表聞昭宗欲重締構。帝俞其請。",
    "T50n2061_025:0870a24": "於是百工俱作。楚躬主之。施利程功不愆",
    "T50n2061_025:0870a25": "于素。而講經禮像無相奪倫。武肅王錢氏。乾",
    "T50n2061_025:0870a26": "化初年於杭州龍興寺開度戒壇。召楚足",
    "T50n2061_025:0870a27": "臨壇員數。因奏薦梁太祖賜紫衣并號。固",
    "T50n2061_025:0870a28": "讓弗聽終不披著。自言。涼德何稱法門命",
    "T50n2061_025:0870a29": "數之服。時詩人鄭說南遊訪鴻靜法師。邂逅",
    "T50n2061_025:0870b01": "與楚會。體知高行杼詩贈楚云。架上紫衣",
    "T50n2061_025:0870b02": "閑不著。案頭金字坐長看。楚寬慈人未甞",
    "T50n2061_025:0870b03": "見其慍色。神氣清爽。厥頤豐下且皤其腹。",
    "T50n2061_025:0870b04": "目不邪視顧必迴身。世俗之言不輕掉舌。",
    "T50n2061_025:0870b05": "所講法華經計五十許座。一日楚之講堂中",
    "T50n2061_025:0870b06": "忽生蓮華。重柎複葉香氣芬荂。以長興三",
    "T50n2061_025:0870b07": "年壬辰六月五日無疾而化。俗齡七十五。法",
    "T50n2061_025:0870b08": "臘五十二。道俗孺慕。其年遷塔于慈雲右岡",
    "T50n2061_025:0870b09": "焉。楚講貫外深夜行道誦經。將逝夕燈光忽",
    "T50n2061_025:0870b10": "暗經聲絕微。告門人曰。勞爾給使吾將往",
    "T50n2061_025:0870b11": "矣。其所臥之榻中。先有白蛇。其大若肱。恒",
    "T50n2061_025:0870b12": "同臥處。長誡童侍無妄驚擾。生常撰上生",
    "T50n2061_025:0870b13": "經鈔。刺血寫法華經一部。至今永嘉人謂",
    "T50n2061_025:0870b14": "為僧寶中異寶焉。",
    "T50n2061_025:0870b15": "後唐溫州小松山鴻莒傳",
    "T50n2061_025:0870b16": "釋鴻莒。姓唐氏。永嘉人也。早出家于越州龍",
    "T50n2061_025:0870b17": "宮寺。始則誦法華經全部。得度裹足往趨",
    "T50n2061_025:0870b18": "長安學律。因讀化度寺碑。時有舉人旁聽",
    "T50n2061_025:0870b19": "見莒目瞻多行。異之知能背碑。請莒誦",
    "T50n2061_025:0870b20": "之。儒生覆其文了無一誤。又相將去崇聖",
    "T50n2061_025:0870b21": "寺亦然。而多強記輩流所推。言歸故鄉請",
    "T50n2061_025:0870b22": "受二眾依止。其細行也生來未嘗叱其狸犬。",
    "T50n2061_025:0870b23": "豈況諸餘乎。然晝夜行道誦經。有鬼神扶",
    "T50n2061_025:0870b24": "衛。或為然燭。或代添香。皆鬼物也。天成三",
    "T50n2061_025:0870b25": "年戊子水澇之後。報之以大旱。民荐饑饉。",
    "T50n2061_025:0870b26": "有強盜入其室。莒待之若賓客。躬作粥",
    "T50n2061_025:0870b27": "飯飼之曰。徐徐去山深無人。汝曹為天災",
    "T50n2061_025:0870b28": "所困耳。盜者拜受而去。弟子中欲襲其不",
    "T50n2061_025:0870b29": "備。莒曰。非我弟子。我捨此永入深山矣。諸",
    "T50n2061_025:0870c01": "子罷輕襲之意。長興癸巳歲中恬然無疾。",
    "T50n2061_025:0870c02": "跏趺儼然長逝。至三更手敲龕門者三。弟",
    "T50n2061_025:0870c03": "子哭泣啟開。云吾告汝等。與吾換新衣裳。",
    "T50n2061_025:0870c04": "緣佛土諸上善人嫌吾服章不淨。易畢便",
    "T50n2061_025:0870c05": "終。七日頂暖時院中有巨犬三能猛噬遷塔",
    "T50n2061_025:0870c06": "日隨人馴狎。時山中麏鹿飛鳥相參。犬無摯",
    "T50n2061_025:0870c07": "猛獸不驚奔。葬後有虎繞墳嘷叫。其感物",
    "T50n2061_025:0870c08": "之情如是。有弟鴻楚並高行。為時所重。",
    "T50n2061_025:0870c09": "後唐鳳翔府道賢傳",
    "T50n2061_025:0870c10": "釋道賢。不知何許人也。持諷孔雀王經以",
    "T50n2061_025:0870c11": "為日計。末則受瑜伽灌頂法。持明之功愈",
    "T50n2061_025:0870c12": "多徵應。嘗夜夢佛携賢行。步步蹈履濃雲",
    "T50n2061_025:0870c13": "若乘剛焉。每行不知幾百里。而指之曰。此",
    "T50n2061_025:0870c14": "摩竭陀國。此占波國。南印度。西印度。迦濕彌",
    "T50n2061_025:0870c15": "羅等國。且行且記喜躍不勝。及寤覺冥解",
    "T50n2061_025:0870c16": "五天梵音悉曇語言。時西域僧到岐下葱嶺",
    "T50n2061_025:0870c17": "北諸胡僧往往偽稱五印人。賢以一接語言。",
    "T50n2061_025:0870c18": "先斥之曰。汝是某國人。北戎南梵無敢紿",
    "T50n2061_025:0870c19": "之。隴坻道俗皆稟承密藏號阿闍黎也。迨",
    "T50n2061_025:0870c20": "長興末明宗晏駕立從厚為帝。鳳翔清泰不",
    "T50n2061_025:0870c21": "恭其命。遣王思同帥師伐之。清泰乃嬰",
    "T50n2061_025:0870c22": "城自守。清泰問賢曰。危甚矣如何。對曰。召",
    "T50n2061_025:0870c23": "竇八郎。可逆知勝負也。清泰出乘城撫眾。",
    "T50n2061_025:0870c24": "其竇八介甲持戈來馬前作迎鬪之狀。跳",
    "T50n2061_025:0870c25": "躍已解甲投戈而走。賢曰。此外敵必降之象",
    "T50n2061_025:0870c26": "也。果如斯說。清泰乃擁兵而東。召賢俱行。",
    "T50n2061_025:0870c27": "入洛即帝位歟。改元曰清泰。賢奏曰。年號",
    "T50n2061_025:0870c28": "不佳。何邪。水清石見。至二年勅移并州。晉",
    "T50n2061_025:0870c29": "高祖為天平軍乃阻兵自固。潛連契丹長",
    "T50n2061_025:0871a01": "驅入洛。清泰自焚。果石見之應矣。晉兵未",
    "T50n2061_025:0871a02": "至。賢先終于洛。今兩京傳大教者。皆法孫",
    "T50n2061_025:0871a03": "之曾玄矣。竇八郎者岐人也。家且富焉。自荷",
    "T50n2061_025:0871a04": "器鬻水。言語不常。唯散髮披衣狂走與李",
    "T50n2061_025:0871a05": "順興相類或遇牛驢車必撫掌而笑。迨死",
    "T50n2061_025:0871a06": "焚之。火聚中盡化金色胡蝶而飛去。或手",
    "T50n2061_025:0871a07": "掬衣扇行之。歸家供養焉。",
    "T50n2061_025:0871a08": "漢江州廬山若虛傳(亡名僧)",
    "T50n2061_025:0871a09": "釋若虛。隱于廬山。數年持經不出石室。江",
    "T50n2061_025:0871a10": "南國主李氏欽尚其道。累徵終不降就。唯言",
    "T50n2061_025:0871a11": "老僧無能。寧銷王者歸心。若更相呼竄入深",
    "T50n2061_025:0871a12": "山矣。或衣物則避讓。香則受之。以乾祐中",
    "T50n2061_025:0871a13": "盛夏坐終。身不沮壞。今湓城人供養影相",
    "T50n2061_025:0871a14": "焉。又潭州釋亡名。恒誦法華經口無他語。",
    "T50n2061_025:0871a15": "長沙文昭王馬氏。特加禮重。召入天策府湘",
    "T50n2061_025:0871a16": "西院供養。然其語事詭異堪驚。一旦召知",
    "T50n2061_025:0871a17": "佛殿僧。令急襞掠佛像。各就兩廂。僧皆謂",
    "T50n2061_025:0871a18": "為狂發。相目而笑。舉止極甚忽切。須臾自",
    "T50n2061_025:0871a19": "入正殿內。據佛座而坐奄然而化。舉州道",
    "T50n2061_025:0871a20": "俗爭禮焚香。漢乾祐中也。",
    "T50n2061_025:0871a21": "周會稽郡大善寺行瑫傳",
    "T50n2061_025:0871a22": "釋行瑫。姓陳氏。湖州長城人也。考曰良。母",
    "T50n2061_025:0871a23": "陶氏。鍾愛之心與諸子異。然其敏利又於",
    "T50n2061_025:0871a24": "郡童傑然而出。父母多途礙其出家之志。終",
    "T50n2061_025:0871a25": "弗能禁。唐天祐二年依光遠師求于剃染。",
    "T50n2061_025:0871a26": "年十有二誦法華經。月奇五辰而畢軸。次維",
    "T50n2061_025:0871a27": "摩經盡如道安朝請經而暮納本焉。尋於",
    "T50n2061_025:0871a28": "餘杭龍興寺受滿足戒。遂往金華雙林寺智",
    "T50n2061_025:0871a29": "新。傳南山律鈔。弭節服膺流輩推揖。常食",
    "T50n2061_025:0871b01": "時至以不[(鑿臼+凵)金+米]之米與菜茹投小鼎中參煮",
    "T50n2061_025:0871b02": "而食。此外斷無重味。義解之心理棼破木都",
    "T50n2061_025:0871b03": "無難色。甞謂人曰。所好甚者不見他物之",
    "T50n2061_025:0871b04": "可好。吾之好也。樂且無荒也。後唐天成中",
    "T50n2061_025:0871b05": "寓于越樂若耶山水。披覽大藏教。服枲麻",
    "T50n2061_025:0871b06": "之衣。慕道俗置看經道場。於寺之西北隅",
    "T50n2061_025:0871b07": "構樓閣堂宇。蔚成別院。供四方僧曾無匱",
    "T50n2061_025:0871b08": "乏。以顯德三年壬子秋七月示疾終于此",
    "T50n2061_025:0871b09": "院。報齡六十二。法臘四十四。瑫性剛正無面",
    "T50n2061_025:0871b10": "諛無背憎。足不趨豪貴之門。囊不畜盈餘",
    "T50n2061_025:0871b11": "之物。房無閉戶口無雜言。亦覽群書旁探",
    "T50n2061_025:0871b12": "經論。慨其郭迻音義疎略慧琳音義不傳。遂",
    "T50n2061_025:0871b13": "述大藏經音疏五百許卷。今行于江浙左右",
    "T50n2061_025:0871b14": "僧坊。然其短者不宜稱疏。若言疏可以疏",
    "T50n2061_025:0871b15": "通一藏經。瑫便過慈恩百本幾倍矣。其耿介",
    "T50n2061_025:0871b16": "持律。古之高邁也矣。",
    "T50n2061_025:0871b17": "宋東京開寶寺守真傳(沙彌彌伽道蔭)",
    "T50n2061_025:0871b18": "釋守真。永興萬年人也。俗姓紀。漢詐帝信之",
    "T50n2061_025:0871b19": "鴻緒。乃祖乃父素履貞吉。奕葉孝行充塞閭",
    "T50n2061_025:0871b20": "里。故鄉人美其孝焉。遂目之曰紀丁蘭也。",
    "T50n2061_025:0871b21": "真即其後矣。洎黃寇于紀僖宗蒙塵車駕避",
    "T50n2061_025:0871b22": "鋒而西幸。咸鎬失守而沒賊。因而徙家居",
    "T50n2061_025:0871b23": "于蜀矣。及冠也偶遊聖壽寺。見修進律師",
    "T50n2061_025:0871b24": "行出物表語越常度。乃解帶卸冠。北面而",
    "T50n2061_025:0871b25": "事之。七支既備。先謁從朗師學起信論。次",
    "T50n2061_025:0871b26": "依性光師傳法界觀。後禮演祕闍梨授瑜",
    "T50n2061_025:0871b27": "伽教。竝得心要咸盡指歸。自明達諸法",
    "T50n2061_025:0871b28": "宣暢妙典。四十年間略無怠矣。而賜號曰",
    "T50n2061_025:0871b29": "昭信焉。講起信及法界觀共七十餘遍。皆",
    "T50n2061_025:0871c01": "以燈傳燈用器投器。嗣乎法者二十許人。",
    "T50n2061_025:0871c02": "開灌頂道場五遍。約度僧尼士庶三千餘",
    "T50n2061_025:0871c03": "人。開水陸道場二十遍。常五更輪結文殊",
    "T50n2061_025:0871c04": "五髻教法。至夜二更輪西方無量壽教法。",
    "T50n2061_025:0871c05": "稱阿彌陀尊號修念佛三昧期生淨域。一",
    "T50n2061_025:0871c06": "日謂弟子緣遇曰。如來不云出息不保入",
    "T50n2061_025:0871c07": "息。吾之壽也幸矣。汝之年也耄矣。今欲順",
    "T50n2061_025:0871c08": "俗從世。預設二塔。其可得乎。緣遇稽首而",
    "T50n2061_025:0871c09": "對曰。廣度長老捨院之右地。請建塔者有",
    "T50n2061_025:0871c10": "年矣。今大師屬其意。長老致其美。因緣冥",
    "T50n2061_025:0871c11": "契安可而止。於是鳩工而營之。自十月琢",
    "T50n2061_025:0871c12": "磨至來一月徹繢。以開寶四年秋八月九",
    "T50n2061_025:0871c13": "日。命眾念佛。佛聲既久令止。奄然而歸寂。",
    "T50n2061_025:0871c14": "俗壽七十八。僧臘五十三。其月二十一日焚",
    "T50n2061_025:0871c15": "葬於北永泰門外智度院側。其獲舍利光潤。",
    "T50n2061_025:0871c16": "各將供養之。次沙彌彌伽者。于闐國人也。專",
    "T50n2061_025:0871c17": "誦華嚴經曾無間息。聖曆年中天帝釋請迎",
    "T50n2061_025:0871c18": "伽上天誦持乃曰。每被阿脩羅見擾故屈",
    "T50n2061_025:0871c19": "師來請。為誦宣華嚴經以禳彼敵。遂陞座",
    "T50n2061_025:0871c20": "朗諷是經。時修羅軍眾聞經乃現威神。一",
    "T50n2061_025:0871c21": "時而化去。又沙彌道蔭。常念金剛經寶曆初",
    "T50n2061_025:0871c22": "因他出夜歸虎暴。中路忽遇哮吼跳躑于",
    "T50n2061_025:0871c23": "前。蔭知不免乃閉目而坐。唯默念是經心",
    "T50n2061_025:0871c24": "期救護。虎遂伏草守之達曙。村人來往乃",
    "T50n2061_025:0871c25": "視虎。其蹲處涎流於地焉。蔭後持誦益加",
    "T50n2061_025:0871c26": "高行矣。",
    "T50n2061_025:0871c27": "論曰。入道之要三慧為門。若取聞持勿過",
    "T50n2061_025:0871c28": "讀誦者矣。何耶。始惟據本。本立則道生。次",
    "T50n2061_025:0871c29": "則捨詮。詮留則月失。比為指天邊之桂影",
    "T50n2061_025:0872a01": "而還認馬上之鞭鞘。如此滯拘去道彌遠。",
    "T50n2061_025:0872a02": "然則機有新發。跡或乍移。須令廣覽多聞。",
    "T50n2061_025:0872a03": "復次背文高唱在乎品位。先號法師故經",
    "T50n2061_025:0872a04": "云。受持讀誦解說書寫如法修行是也。原夫",
    "T50n2061_025:0872a05": "經傳震旦夾譯漢庭。北則竺蘭始直聲而",
    "T50n2061_025:0872a06": "宣剖南惟僧會揚曲韻以諷通。蘭乃月氏之",
    "T50n2061_025:0872a07": "生。會則康居之族。兩家左右二見否藏無為",
    "T50n2061_025:0872a08": "氷上之狐兔問堠傍之路。通曰。西竺僧",
    "T50n2061_025:0872a09": "持部類行事不同。或執親從佛聞更難釐",
    "T50n2061_025:0872a10": "革。或稱我宗自許多決派流。或直調而質",
    "T50n2061_025:0872a11": "乎。或歌聲而巧矣。致令傳授各競師資。此",
    "T50n2061_025:0872a12": "是彼非我真他謬。終年矛盾未有罷期。故",
    "T50n2061_025:0872a13": "有若美一期之唄[口*匿]誦三契之伽陀感車",
    "T50n2061_025:0872a14": "馬而不行動人天之共聽。此曲折聲之効也。",
    "T50n2061_025:0872a15": "若乃盤特少句。薄拘短章。止憂忘以鼓脣。胡",
    "T50n2061_025:0872a16": "暇巧而揚舌。猶登中聖或致感徵。此直置",
    "T50n2061_025:0872a17": "聲之驗也。今以一言蔽之。但有感動龍神",
    "T50n2061_025:0872a18": "能生物善者。為讀誦之正音也。或曰。常聞",
    "T50n2061_025:0872a19": "光音天之語言則是梵音未委。那為梵音",
    "T50n2061_025:0872a20": "邪。請狀貌以示之。通曰。諸陀羅尼則梵語",
    "T50n2061_025:0872a21": "也。唄[口*匿]之聲則梵音也。或曰。如天下言音。",
    "T50n2061_025:0872a22": "令人樂聞者。與襄陽人為較準。彼漢音也。",
    "T50n2061_025:0872a23": "音附語言謂之漢音漢語。則知語與音別。",
    "T50n2061_025:0872a24": "所言唄[口*匿]者是梵音。如此方歌謳之調歟。",
    "T50n2061_025:0872a25": "且梵音急疾而言則表詮也。分曉舒徐引曳",
    "T50n2061_025:0872a26": "則唄[口*匿]也。或曰。此只合是西域僧傳授。何以",
    "T50n2061_025:0872a27": "陳思王與齊太宰撿經示沙門耶。通曰。此",
    "T50n2061_025:0872a28": "二王先已熟天竺曲韻。故聞山響及經偈乃",
    "T50n2061_025:0872a29": "有傳授之說也。今之歌讚附麗淫哇之曲惉",
    "T50n2061_025:0872b01": "懘之音。加釀瓌辭包藏密呪。敷為梵奏。此",
    "T50n2061_025:0872b02": "實新聲也。如今啟夾。或曰開題。秖知逐句",
    "T50n2061_025:0872b03": "隨行。那辨真經偽造。豈分支品。未鑒別",
    "T50n2061_025:0872b04": "生。能顯既知所詮須體。當聞捨筏適足歸",
    "T50n2061_025:0872b05": "宗。達其阿字之門。圖其法身之體。此讀誦",
    "T50n2061_025:0872b06": "之至也。其有難通帚字多遊族家。急令",
    "T50n2061_025:0872b07": "口誦於一經。且為身參於五眾。賴能暗誦",
    "T50n2061_025:0872b08": "免呼粥飯之僧。如偶澄清緩裹歸家之幞。",
    "T50n2061_025:0872b09": "或曰。國朝度戒何責經乎。豈不聞羯磨之",
    "T50n2061_025:0872b10": "辭止云年滿衣鉢具足不言念經為增上",
    "T50n2061_025:0872b11": "緣耶。通曰。此滅法無知之徒言耳。上根感",
    "T50n2061_025:0872b12": "戒果證相隨。何以經紙數考試耶。脫捨下",
    "T50n2061_025:0872b13": "根之誦持。入法止闒茸白丁矣。南山大師",
    "T50n2061_025:0872b14": "云。纔登解髮便須通覽。又後周初多度僧",
    "T50n2061_025:0872b15": "尼。勅靈藏銓品行業。若講若誦卷部眾多。",
    "T50n2061_025:0872b16": "隨有文義。莫不周鑑。時共測量通經了",
    "T50n2061_025:0872b17": "意。最為第一。此乃精選誦經通義為入道",
    "T50n2061_025:0872b18": "之階漸也。不見此文深為痛惜。梁傳目此",
    "T50n2061_025:0872b19": "為經師。宣師不沿而革號為讀誦。今采諸",
    "T50n2061_025:0872b20": "師。從唐至宋。取其多善。宗歸乎高。則有",
    "T50n2061_025:0872b21": "感神宿廟度苦因經。法智往生感金光之",
    "T50n2061_025:0872b22": "照野。明慧行道占虹氣之貫天。或受請居",
    "T50n2061_025:0872b23": "羅漢之前。或持明救城陽之疾得御詩之",
    "T50n2061_025:0872b24": "餞送。見勢至之來迎。使者攝而不能。妖狐",
    "T50n2061_025:0872b25": "媚而自變。猗歟元皎致李樹之叢生。焯爾楚",
    "T50n2061_025:0872b26": "金感帝王之入夢。圓光在頂三昧現前。遇",
    "T50n2061_025:0872b27": "誦華嚴放金光於口角後遊地獄乘寶座",
    "T50n2061_025:0872b28": "於西方。三刀斷勢傷於竹筒。千福經聲入於",
    "T50n2061_025:0872b29": "帝耳。證返不飡於薏苡。康聲無斷於連珠。",
    "T50n2061_025:0872c01": "或添齡於三十許年。或差蠱於數十莖髮。或",
    "T50n2061_025:0872c02": "經音遍於燕壘。或本足在於鐘離。或樂象",
    "T50n2061_025:0872c03": "龜茲。或口開菡萏。或鬼神避呪。或陸地生",
    "T50n2061_025:0872c04": "蓮。或夢華胥而悉解梵音。或坐佛座而便",
    "T50n2061_025:0872c05": "歸圓寂。如斯上德若此法師。殖璧隨方貫",
    "T50n2061_025:0872c06": "華有次。身為金鼓。擊之成懺悔之音。口若",
    "T50n2061_025:0872c07": "玉簫。吹之出神仙之曲。因依相授。徙倚獨",
    "T50n2061_025:0872c08": "宣。可謂皮裹法華足行經藏。俾法音之不",
    "T50n2061_025:0872c09": "斷善付三乘。皆成佛之無餘還宣八辯者",
    "T50n2061_025:0872c10": "也。詩曰。伐柯伐柯其則不遠。望吾曹無忘",
    "T50n2061_025:0872c11": "取則於此焉。",
    "T50n2061_025:0872c12": "宋高僧傳卷第二十五"
}