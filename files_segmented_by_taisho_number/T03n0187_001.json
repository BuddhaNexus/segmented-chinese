{
    "T03n0187_001:0539a02": "No. 187 [No. 186]",
    "T03n0187_001:0539a03": "方廣大莊嚴經卷第一一名神通遊戲",
    "T03n0187_001:0539a05": "大唐天竺三藏地婆訶羅奉　詔譯",
    "T03n0187_001:0539a06": "1 序品序品第一",
    "T03n0187_001:0539a07": "如是我聞：一時佛在舍衛國，祇樹給孤獨",
    "T03n0187_001:0539a08": "園，與大比丘眾萬二千人俱，皆是大阿羅",
    "T03n0187_001:0539a09": "漢，其名曰：阿若憍陳如、摩訶迦葉、舍利弗、",
    "T03n0187_001:0539a10": "摩訶目乾連、摩訶迦旃延、富婁那彌多羅尼",
    "T03n0187_001:0539a11": "子、摩訶南、阿㝹婁駄、劫賓那、跋提羅、優波",
    "T03n0187_001:0539a12": "離、難陀、娑伽陀、阿難、羅睺羅，如是眾所知",
    "T03n0187_001:0539a13": "識大阿羅漢等。菩薩摩訶薩三萬二千人，",
    "T03n0187_001:0539a14": "皆是一生補處，遊戲神通三昧自在，大願滿",
    "T03n0187_001:0539a15": "足入無礙慧獲諸法忍，具陀羅尼辯才無",
    "T03n0187_001:0539a16": "滯，一切皆從波羅蜜生，已能圓滿菩薩諸",
    "T03n0187_001:0539a17": "地，已得一切菩薩自在，其名曰：彌勒菩薩、",
    "T03n0187_001:0539a18": "陀羅尼自在菩薩、師子王菩薩、成就義菩",
    "T03n0187_001:0539a19": "薩、寂戒慧菩薩、常精進菩薩、無礙慧菩薩、",
    "T03n0187_001:0539a20": "大悲思惟菩薩，與如是等菩薩眾俱。",
    "T03n0187_001:0539a21": "爾時世尊，為諸四眾比丘、比丘尼、優婆塞、優",
    "T03n0187_001:0539a22": "婆夷，國王、王子、大臣、官屬、剎利、婆羅門、長者、",
    "T03n0187_001:0539a23": "居士，及諸外道無央數眾，常以四事恭敬施",
    "T03n0187_001:0539a24": "安，於供養中最為殊勝。佛心無染，猶如蓮",
    "T03n0187_001:0539a25": "華不著於水，名稱高遠遍於十方，所謂如",
    "T03n0187_001:0539a26": "來、應供、正遍知、明行足、善逝、世間解、無上士、調",
    "T03n0187_001:0539a27": "御丈夫、天人師、佛、世尊，成就五眼、具足六",
    "T03n0187_001:0539a28": "通，於此世間及餘國土，為諸天人演說正",
    "T03n0187_001:0539a29": "法，初中後善其義深遠，其言巧妙純一圓滿，",
    "T03n0187_001:0539b01": "具足清白梵行之相。",
    "T03n0187_001:0539b02": "爾時如來於中夜分，入佛莊嚴三昧，從於",
    "T03n0187_001:0539b03": "頂髻放大光明，其光名為憶念過去諸佛",
    "T03n0187_001:0539b04": "無著智，上照淨居天宮，為欲開發諸天",
    "T03n0187_001:0539b05": "子",
    "T03n0187_001:0539b06": "故，光明網中而說偈言：",
    "T03n0187_001:0539b07": "「牟尼身口意清淨，　　智慧光明照世間，",
    "T03n0187_001:0539b08": "此光最勝除冥暗，　　於釋師子應歸命。",
    "T03n0187_001:0539b09": "智慧大海勝威德，　　知法自在為法王，",
    "T03n0187_001:0539b10": "世間應供天中天，　　覺悟自在應歸命。",
    "T03n0187_001:0539b11": "所有難調心已調，　　意淨超出諸魔網，",
    "T03n0187_001:0539b12": "其所見聞不空過，　　解脫彼岸應歸命。",
    "T03n0187_001:0539b13": "佛無體性無與等，　　所作無邊常寂然，",
    "T03n0187_001:0539b14": "知淨妙理除疑惑，　　一切深信應歸命。",
    "T03n0187_001:0539b15": "施甘露藥大醫王，　　辯才雄猛摧邪道，",
    "T03n0187_001:0539b16": "法為眷屬知勝義，　　導師演說無上法。」",
    "T03n0187_001:0539b17": "爾時淨居天子，聞如是偈從禪定起，即時",
    "T03n0187_001:0539b18": "憶念過去無量無邊阿僧祇劫諸佛如來，及",
    "T03n0187_001:0539b19": "佛國土功德莊嚴，說法眾會皆悉明了。時摩",
    "T03n0187_001:0539b20": "醯首羅、難陀、蘇難陀等，無數淨居天眾，光明",
    "T03n0187_001:0539b21": "赫弈威神巍巍，照祇樹給孤獨園，來詣佛",
    "T03n0187_001:0539b22": "所頂禮佛足，一心合掌恭敬而立，白佛言：",
    "T03n0187_001:0539b23": "「世尊！有經名為『方廣神通遊戲大莊嚴法",
    "T03n0187_001:0539b24": "門』，顯示菩薩眾德之本，處於兜率微妙天",
    "T03n0187_001:0539b25": "宮，思惟降生示現勝種，具諸功德行童子",
    "T03n0187_001:0539b26": "事，藝業伎術工巧書算捔力騁武，而於世",
    "T03n0187_001:0539b27": "間皆悉最勝，示受五欲具菩薩道降伏魔",
    "T03n0187_001:0539b28": "軍，出生如來力無畏等一切佛法。此經如是，",
    "T03n0187_001:0539b29": "過去無量諸佛世尊皆已宣說，所謂波頭",
    "T03n0187_001:0539c01": "摩勝佛、法幢佛、為照明佛、功德幢佛、功德",
    "T03n0187_001:0539c02": "性佛、大性佛、仙天佛、勝光明佛、真幢佛、金",
    "T03n0187_001:0539c03": "剛堅固佛、降伏一切佛、真金色佛、極高",
    "T03n0187_001:0539c04": "行佛、珊瑚海佛、花幢佛、最勝色佛、善明佛、",
    "T03n0187_001:0539c05": "仙護佛、勝輪佛、高勝佛、開敷蓮花佛、眉間光",
    "T03n0187_001:0539c06": "明佛、蓮花臺佛、善光明佛、吉祥佛、善見佛",
    "T03n0187_001:0539c07": "師子光佛、堅牢惠施佛、香春佛、廣大名稱",
    "T03n0187_001:0539c08": "佛、底沙佛、弗沙佛、世間端嚴佛、普光明佛、",
    "T03n0187_001:0539c09": "寶稱佛、最勝光明佛、梵光佛、善聲佛、妙花",
    "T03n0187_001:0539c10": "佛、美音佛、上色行佛、微笑目佛、功德聚佛、",
    "T03n0187_001:0539c11": "大雲聲佛、善色佛、壽光佛、象王遊步佛、",
    "T03n0187_001:0539c12": "世間欣樂佛、降伏魔怨佛、正應供佛、毘婆尸",
    "T03n0187_001:0539c13": "佛、尸棄佛、毘葉浮佛、迦羅孫佛、俱那含牟",
    "T03n0187_001:0539c14": "尼佛、迦葉佛，如是等過去無量諸佛如來皆",
    "T03n0187_001:0539c15": "說此經。唯願世尊！還如過去諸佛，利益",
    "T03n0187_001:0539c16": "安樂無量眾生，悲愍世間令得義利，令諸",
    "T03n0187_001:0539c17": "天人於大乘中而得增益，降伏異道摧滅",
    "T03n0187_001:0539c18": "魔怨，顯發菩薩所行功德，而於上乘勸勉",
    "T03n0187_001:0540a01": "精進，攝受正法紹三寶種使不斷絕，示",
    "T03n0187_001:0540a02": "現成佛事業圓滿故，亦說是經。」如來爾時",
    "T03n0187_001:0540a03": "哀愍諸天默然受請。是時諸天蒙佛垂許，",
    "T03n0187_001:0540a04": "歡喜踊躍生清淨心，稽首作禮右遶三匝，散",
    "T03n0187_001:0540a05": "天曼陀羅花，供養於佛忽然不現。",
    "T03n0187_001:0540a06": "爾時世尊於晨朝時，詣迦羅道場敷座而",
    "T03n0187_001:0540a07": "坐，諸大菩薩及聲聞眾恭敬圍遶，告諸比丘：",
    "T03n0187_001:0540a08": "「昨於中夜，摩醯首羅及難陀，蘇難陀等，無數",
    "T03n0187_001:0540a09": "淨居天眾，稽首我足合掌恭敬，而白我言：",
    "T03n0187_001:0540a10": "『唯願如來演說神通遊戲大嚴經典，憐愍",
    "T03n0187_001:0540a11": "一切世間天人，令諸菩薩現在未來而得增",
    "T03n0187_001:0540a12": "益。』我時默然可其所請。汝等諦聽！我今宣",
    "T03n0187_001:0540a13": "說。」",
    "T03n0187_001:0540a14": "2 兜率天宮品兜率天宮品第二",
    "T03n0187_001:0540a15": "爾時佛告諸比丘：「何等名為方廣神通遊戲",
    "T03n0187_001:0540a16": "大嚴經典？所謂顯於菩薩住兜率宮，常為",
    "T03n0187_001:0540a17": "無量威德諸天之所供養，逮得灌頂，百千梵",
    "T03n0187_001:0540a18": "眾之所稱揚，願力圓滿，能正了知諸佛法",
    "T03n0187_001:0540a19": "藏。慧眼清淨其心普洽，慚愧知足正念慧行，",
    "T03n0187_001:0540a20": "熾然修行布施、持戒、忍辱、精進、禪定、智慧，方",
    "T03n0187_001:0540a21": "便善巧勝波羅蜜，大慈大悲大喜大捨。梵",
    "T03n0187_001:0540a22": "行明達得大神通，知見現前無著無礙，念處、",
    "T03n0187_001:0540a23": "正勤、神足、根、力、覺支、正道，菩提分法皆盡",
    "T03n0187_001:0540a24": "邊際。具足相好莊嚴其身，利益眾生無時",
    "T03n0187_001:0540a25": "暫替，如說而作無虛妄語，演說正法無所",
    "T03n0187_001:0540a26": "貪求。心淨質直離諸邪諂，無有怖畏亦無",
    "T03n0187_001:0540a27": "憍慢，於一切眾生其心平等，供養無量百",
    "T03n0187_001:0540a28": "千萬億諸佛如來，恒為無量百千那由他諸",
    "T03n0187_001:0540a29": "大菩薩恭敬尊重，又為梵釋四王、摩醯首",
    "T03n0187_001:0540b01": "羅、天、龍、夜叉、乾闥婆、阿修羅、迦婁羅、緊那",
    "T03n0187_001:0540b02": "羅、摩睺羅伽等，聞名稱讚生歡喜心。入無",
    "T03n0187_001:0540b03": "礙解方便善巧，一切文句差別之相，皆悉能",
    "T03n0187_001:0540b04": "知，凡有宣說曾無所著。如大商主乘大法",
    "T03n0187_001:0540b05": "船遊生死海，得三十七菩提之分無量珍",
    "T03n0187_001:0540b06": "寶，而於佛法得陀羅尼。憶念修行終不錯",
    "T03n0187_001:0540b07": "謬，如大導師越四瀑流誓願滿足，降伏魔",
    "T03n0187_001:0540b08": "怨摧諸異學，以金剛慧及大悲軍能破",
    "T03n0187_001:0540b09": "煩惱。譬如蓮華出於功德廣大池中，增上願",
    "T03n0187_001:0540b10": "力之所生起，大菩提心而為其根，潤以甚",
    "T03n0187_001:0540b11": "深清淨法水，方便善巧以為其臺，菩提為",
    "T03n0187_001:0540b12": "莖，禪定為蘂，離諸熱惱清淨廣大以為其",
    "T03n0187_001:0540b13": "葉，多聞持戒及不放逸無所罣礙以為其",
    "T03n0187_001:0540b14": "香，非世八法之所能染。如師子王，福智為",
    "T03n0187_001:0540b15": "體，神通為足，聖諦為爪，梵住為牙，四",
    "T03n0187_001:0540b16": "攝為頭，覺十二緣以生其軀，三十七品菩",
    "T03n0187_001:0540b17": "提分法明了之智以為其頂，三解脫門以為",
    "T03n0187_001:0540b18": "頻申，禪定智慧以為其目，以諸三昧為",
    "T03n0187_001:0540b19": "其巖穴，毘奈耶林四威儀路怡悅其身，十",
    "T03n0187_001:0540b20": "力、四無所畏慣習所成而為其力，離諸貪欲",
    "T03n0187_001:0540b21": "為其行步，自在無畏無我無法以為其吼，",
    "T03n0187_001:0540b22": "摧伏外道如制群鹿。無上丈夫人中之日，",
    "T03n0187_001:0540b23": "禪定解脫智慧為光，外道螢燭皆悉掩蔽，無",
    "T03n0187_001:0540b24": "明昏翳破之無餘，於天人中廓然大照。譬",
    "T03n0187_001:0540b25": "如明月白分圓滿，世間樂見清涼無雲，眾",
    "T03n0187_001:0540b26": "星之中晈然最勝，示解脫路照菩提道，開",
    "T03n0187_001:0540b27": "敷天人拘物頭花。譬如輪王於四天下法",
    "T03n0187_001:0540b28": "化平等，七菩提分以為其寶，於一切眾生",
    "T03n0187_001:0540b29": "心行平等以為十善，大願成就無礙之法以",
    "T03n0187_001:0540c01": "為其輪。譬如巨海深廣難入，無量眾寶充",
    "T03n0187_001:0540c02": "滿其中潮不過限，緣起智慧深廣難入，一",
    "T03n0187_001:0540c03": "切法寶充滿其中，應眾生機為不過限。其",
    "T03n0187_001:0540c04": "心平等離諸憎愛如地水火風，其量高妙",
    "T03n0187_001:0540c05": "堅固難動如須彌山，智慧廣大不為諸垢",
    "T03n0187_001:0540c06": "之所染著猶如虛空。意樂清淨能行惠施，",
    "T03n0187_001:0540c07": "久積淨業無虛妄語。已能具足一切善根，",
    "T03n0187_001:0540c08": "自在熏修七阿僧祇，所習善根皆已迴向，",
    "T03n0187_001:0540c09": "弘五福德施七淨財，行十善道增長五",
    "T03n0187_001:0540c10": "十二種善根。已能修習正行相應四十分",
    "T03n0187_001:0540c11": "位，已能修習誓願相應四十分位，已能修",
    "T03n0187_001:0540c12": "習意樂相應四十分位，已能修習正直解",
    "T03n0187_001:0540c13": "脫四十分位。曾於四百億那由他拘胝佛所，",
    "T03n0187_001:0540c14": "隨佛出家，曾於五十百億那由他拘胝佛所，",
    "T03n0187_001:0540c15": "而行大施，已曾親近三百五十拘胝諸辟",
    "T03n0187_001:0540c16": "支佛，已曾教化無量阿僧祇諸聲聞眾，皆",
    "T03n0187_001:0540c17": "令住於正方便中。為欲證阿耨多羅三藐",
    "T03n0187_001:0540c18": "三菩提，乃趣一生補處，從此命終生兜率",
    "T03n0187_001:0540c19": "天，為彼天子名曰淨幢，恒為諸天之所",
    "T03n0187_001:0540c20": "供養，當於彼沒後生人中，證阿耨多羅三",
    "T03n0187_001:0540c21": "藐三菩提。」",
    "T03n0187_001:0540c22": "佛告諸比丘：「彼天宮中有三萬二千微妙安",
    "T03n0187_001:0540c23": "樂所住之處，高閣重門層樓大殿，軒檻窓牖",
    "T03n0187_001:0540c24": "花蓋繒幡，寶鈴垂飾珠網交絡，散以曼陀",
    "T03n0187_001:0540c25": "羅花、摩訶曼陀羅花，處處盈滿。諸天婇女",
    "T03n0187_001:0540c26": "百千拘胝那由他，奏天伎樂。其諸寶樹生",
    "T03n0187_001:0540c27": "眾天花，所謂阿提目多花、俱毘羅花、詹波",
    "T03n0187_001:0540c28": "迦花、波吒羅花、目真隣陀花、阿輸迦花、鎮",
    "T03n0187_001:0540c29": "頭迦花、阿娑那花、建尼迦花、堅固花、大堅固",
    "T03n0187_001:0541a01": "花，處處開敷以為嚴飾，真金線網彌覆其",
    "T03n0187_001:0541a02": "上，周匝間廁種種莊嚴。諸寶池中生摩利迦",
    "T03n0187_001:0541a03": "花、蘇曼那花、跋羅花、婆利師迦花、拘旦羅花、",
    "T03n0187_001:0541a04": "蘇建提花、天妙意花、優鉢羅花、波頭摩花、拘",
    "T03n0187_001:0541a05": "物頭花、芬陀利花、妙香花，如是等花，成大",
    "T03n0187_001:0541a06": "花帳處處莊嚴。無量羽族，鸚鵡、舍利、拘抧",
    "T03n0187_001:0541a07": "羅鳥、鵝鴈、鴛鴦、孔雀、翡翠、迦陵頻伽、命命等",
    "T03n0187_001:0541a08": "鳥，雜類形色出微妙音。「諸天子等百千拘",
    "T03n0187_001:0541a09": "胝那由他數，大集法堂圍遶菩薩，聽受所",
    "T03n0187_001:0541a10": "說無上大法，除斷貪瞋憍慢結使一切煩惱，",
    "T03n0187_001:0541a11": "生廣大心踊躍歡喜住安隱樂。菩薩久修淨",
    "T03n0187_001:0541a12": "業所感，諸天伎樂八萬四千，皆出種種微妙",
    "T03n0187_001:0541a13": "音聲。其音聲中，而說頌曰：",
    "T03n0187_001:0541a14": "「『尊憶然燈記，　　積集無邊福，",
    "T03n0187_001:0541a15": "超越於生死，　　智慧發光明。",
    "T03n0187_001:0541a16": "長時修惠施，　　其心常離染，",
    "T03n0187_001:0541a17": "三垢憍慢盡，　　語業無諸過。",
    "T03n0187_001:0541a18": "憶昔無邊劫，　　種姓恒處尊，",
    "T03n0187_001:0541a19": "戒忍及精進，　　定慧久修習。",
    "T03n0187_001:0541a20": "又念無邊劫，　　供養諸如來，",
    "T03n0187_001:0541a21": "既超生老死，　　當度所應度。",
    "T03n0187_001:0541a22": "眾生可悲愍，　　惟尊勿捨之，",
    "T03n0187_001:0541a23": "諸天龍鬼神，　　皆悉共瞻待。",
    "T03n0187_001:0541a24": "眾生久渴欲，　　如海納群流，",
    "T03n0187_001:0541a25": "惟尊智充足，　　當救諸渴者。",
    "T03n0187_001:0541a26": "遠於世譏嫌，　　樂法捨貪欲，",
    "T03n0187_001:0541a27": "離垢清淨眼，　　哀愍諸世間。",
    "T03n0187_001:0541a28": "菩薩宿福德，　　處於兜率宮，",
    "T03n0187_001:0541a29": "天眾百千億，　　聞法曾無倦。",
    "T03n0187_001:0541b01": "當下閻浮提，　　垂慈灑甘露，",
    "T03n0187_001:0541b02": "已過於欲界，　　無數億諸天。",
    "T03n0187_001:0541b03": "亦復共希望，　　菩薩當下生，",
    "T03n0187_001:0541b04": "必壞於魔業，　　能摧諸異學。",
    "T03n0187_001:0541b05": "佛道如觀掌，　　至時宜勿住，",
    "T03n0187_001:0541b06": "煩惱火增盛，　　願為布慈雲。",
    "T03n0187_001:0541b07": "普雨於法雨，　　滅除諸猛焰，",
    "T03n0187_001:0541b08": "前佛已過去，　　今佛作醫王。",
    "T03n0187_001:0541b09": "當以三脫門，　　為藥除眾病，",
    "T03n0187_001:0541b10": "令彼諸含識，　　得至於涅槃。",
    "T03n0187_001:0541b11": "如來大法音，　　外道悉摧伏，",
    "T03n0187_001:0541b12": "譬如師子吼，　　百獸咸驚怖。",
    "T03n0187_001:0541b13": "智慧以為手，　　從於精進生，",
    "T03n0187_001:0541b14": "無量諸魔軍，　　自在能摧伏。",
    "T03n0187_001:0541b15": "梵釋百千數，　　敬心祈見佛，",
    "T03n0187_001:0541b16": "四王當奉鉢，　　唯悕速下生。",
    "T03n0187_001:0541b17": "尊今應豫觀，　　欲依何種族，",
    "T03n0187_001:0541b18": "當往閻浮界，　　示行菩薩道。",
    "T03n0187_001:0541b19": "如器成珍寶，　　其器自嚴潔，",
    "T03n0187_001:0541b20": "智慧淨摩尼，　　於彼雨甘露。』",
    "T03n0187_001:0541b21": "諸天樂器中，　　演出如是偈，",
    "T03n0187_001:0541b22": "勸請於菩薩，　　大悲救眾生。」",
    "T03n0187_001:0541b23": "3 勝族品勝族品第三",
    "T03n0187_001:0541b24": "佛告諸比丘：「爾時菩薩聞如是偈即從座",
    "T03n0187_001:0541b25": "起，出於自宮詣法集堂坐師子座。復有",
    "T03n0187_001:0541b26": "無量無邊同乘同行大菩薩眾，皆昇法堂坐",
    "T03n0187_001:0541b27": "師子座，各有六十八拘胝眷屬前後圍遶。菩",
    "T03n0187_001:0541b28": "薩將欲降生，十二年前有淨居天，下閻浮",
    "T03n0187_001:0541b29": "地作婆羅門，說圍陀論。彼論所載，十二",
    "T03n0187_001:0541c01": "年後，有一勝人現白象形入於母胎。其",
    "T03n0187_001:0541c02": "人具足三十二種大人之相，有二決定：若在",
    "T03n0187_001:0541c03": "家者當為轉輪聖王，若出家者當得成佛。",
    "T03n0187_001:0541c04": "復有天子，下閻浮提，告辟支佛作如是",
    "T03n0187_001:0541c05": "言：『仁者！應捨此土。何以故？十二年後當",
    "T03n0187_001:0541c06": "有菩薩降神入胎。』是時王舍城尾盤山中，",
    "T03n0187_001:0541c07": "有辟支佛名曰摩燈。聞是語已，自見其",
    "T03n0187_001:0541c08": "身猶如委土，從座而起，踊在虛空高七",
    "T03n0187_001:0541c09": "多羅樹，化火焚身入於涅槃，唯餘舍",
    "T03n0187_001:0541c10": "利從空而下。是故此地名仙人墮處。諸",
    "T03n0187_001:0541c11": "比丘！是時波羅奈國五百辟支聞天語已，",
    "T03n0187_001:0541c12": "亦復如是，化火焚身入於涅槃，唯餘舍",
    "T03n0187_001:0541c13": "利從空而下。復以過去有仁慈王，施於群",
    "T03n0187_001:0541c14": "鹿無畏之處，是故彼地亦名仙人鹿苑。",
    "T03n0187_001:0541c15": "「爾時菩薩處於天宮，以四種心而遍觀察：",
    "T03n0187_001:0541c16": "一者觀時，二者觀方，三者觀國，四者觀",
    "T03n0187_001:0541c17": "族。比丘！何故觀時？菩薩不於劫初而入",
    "T03n0187_001:0541c18": "母胎，唯於劫減，世間眾生明了知有老病",
    "T03n0187_001:0541c19": "死苦，菩薩是時方入母胎。何故觀方？菩薩",
    "T03n0187_001:0541c20": "不於東弗婆提、西瞿耶尼、北欝單越及餘邊",
    "T03n0187_001:0541c21": "地，唯現閻浮。所以者何？閻浮提人有智慧",
    "T03n0187_001:0541c22": "故。何故觀國？菩薩不生邊地，以其邊地人",
    "T03n0187_001:0541c23": "多頑鈍無有根器，猶如瘂羊而不能知",
    "T03n0187_001:0541c24": "善與不善言說之義，是故菩薩但生中國。",
    "T03n0187_001:0541c25": "何故觀族？菩薩不生旃陀羅、毘舍、首陀家，",
    "T03n0187_001:0541c26": "四姓之中唯於二族，剎帝利種及婆羅門，",
    "T03n0187_001:0541c27": "於今世間重剎帝利，是故菩薩生剎利家。",
    "T03n0187_001:0541c28": "如是觀已默然而住。爾時會中諸菩薩眾，",
    "T03n0187_001:0541c29": "及諸天子各相謂言：『菩薩今者當於何國、",
    "T03n0187_001:0542a01": "依何種姓而託生耶？』",
    "T03n0187_001:0542a02": "「或有天言：『摩伽陀國毘提訶王，豪貴甚盛",
    "T03n0187_001:0542a03": "可生於彼。』復有說言：『菩薩不生於彼。何",
    "T03n0187_001:0542a04": "以故？其王父母俱不真正，憍慢卒暴善根微",
    "T03n0187_001:0542a05": "尠，無大福德，不宜生彼。』",
    "T03n0187_001:0542a06": "「或有天言：『憍薩羅王種望殊勝，多有財",
    "T03n0187_001:0542a07": "寶象馬車乘吏民僮僕，可生於彼。』復有說",
    "T03n0187_001:0542a08": "言：『菩薩不生於彼。何以故？其王本是摩燈",
    "T03n0187_001:0542a09": "伽種，父母宗親悉皆鄙劣少信薄福，不宜",
    "T03n0187_001:0542a10": "生彼。』",
    "T03n0187_001:0542a11": "「或有天言：『彼犢子王種姓豪強，富樂熾盛",
    "T03n0187_001:0542a12": "好行惠施，可生於彼。』復有說言：『菩薩不",
    "T03n0187_001:0542a13": "生於彼。何以故？其王凡劣無大威德，暴戾",
    "T03n0187_001:0542a14": "可畏，母族卑下篡竊君位，不宜生彼。』",
    "T03n0187_001:0542a15": "「或有天言：『毘耶離王尊貴富盛安隱快樂，",
    "T03n0187_001:0542a16": "無諸怨敵人民眾多，宮室苑園林泉花果，莊",
    "T03n0187_001:0542a17": "嚴綺麗猶若天宮，可生於彼。』復有說言：『菩",
    "T03n0187_001:0542a18": "薩不生於彼。何以故？其國土中諸離車子，",
    "T03n0187_001:0542a19": "不相敬順，各自稱尊，是故菩薩不宜生彼。』",
    "T03n0187_001:0542a20": "「或有天言：『勝光王有大威力，統御兵眾",
    "T03n0187_001:0542a21": "能破怨敵，可生於彼。』復有說言：『菩薩不生",
    "T03n0187_001:0542a22": "於彼。何以故？其王剛強不修善業，是故菩",
    "T03n0187_001:0542a23": "薩不宜生彼。』",
    "T03n0187_001:0542a24": "「或有天言：『摩偷羅城王名善臂，勇猛安樂",
    "T03n0187_001:0542a25": "富貴自在，可生於彼。』復有說言：『菩薩不",
    "T03n0187_001:0542a26": "生於彼。何以故？其王本是邪見種族，殘害無",
    "T03n0187_001:0542a27": "道，不宜生彼。』",
    "T03n0187_001:0542a28": "「或有天言：『般茶婆王都在象城，勤事勇",
    "T03n0187_001:0542a29": "健支體圓滿，人相具足能制怨敵，可生於",
    "T03n0187_001:0542b01": "彼。』復有說言：『菩薩不生於彼。何以故？其王",
    "T03n0187_001:0542b02": "閹官之人室家壞亂，雖有五男皆非其胤，",
    "T03n0187_001:0542b03": "不宜生彼。』",
    "T03n0187_001:0542b04": "「或有天言：『彌梯羅城莊嚴綺麗，王名善",
    "T03n0187_001:0542b05": "友，威伏諸王，象馬四兵皆悉具足，珍寶無量",
    "T03n0187_001:0542b06": "樂聞正法，可生於彼。』復有說言：『菩薩不",
    "T03n0187_001:0542b07": "生於彼。何以故？其王雖有如是美事，年時",
    "T03n0187_001:0542b08": "衰暮無有力勢，復多子息，不宜生彼。』」",
    "T03n0187_001:0542b09": "佛告諸比丘：「無量菩薩及諸天子，於閻浮提",
    "T03n0187_001:0542b10": "十六大國，所有威德勝望王種周遍觀察，皆",
    "T03n0187_001:0542b11": "悉不堪菩薩往生。相與籌議，竟不能知菩",
    "T03n0187_001:0542b12": "薩生處。爾時會中有一天子，名曰智幢，善",
    "T03n0187_001:0542b13": "入大乘心不退轉，告眾天子言：『汝等宜應",
    "T03n0187_001:0542b14": "往問菩薩，當生何處？』諸天子等咸共合掌，",
    "T03n0187_001:0542b15": "詣菩薩所而前問言：『閻浮提中何等種姓、具",
    "T03n0187_001:0542b16": "何功德，補處菩薩當生其家？』",
    "T03n0187_001:0542b17": "「爾時菩薩告諸天子：『閻浮提中若有勝望種",
    "T03n0187_001:0542b18": "族，成就六十四種功德者，最後身菩薩當",
    "T03n0187_001:0542b19": "生其家。何等名為六十四德？一者國土寬廣",
    "T03n0187_001:0542b20": "種姓真正。二者眾所宗仰。三者不生雜姓。",
    "T03n0187_001:0542b21": "四者人相端嚴。五者族類圓滿。六者內外無",
    "T03n0187_001:0542b22": "嫌。七者心無下劣。八者二族高貴。九者二族",
    "T03n0187_001:0542b23": "可敬。十者二族有望。十一者二族有德。十",
    "T03n0187_001:0542b24": "二者其家多男。十三者所生無畏。十四者",
    "T03n0187_001:0542b25": "無有瑕疵。十五者貪愛微薄。十六者遵奉",
    "T03n0187_001:0542b26": "禁戒。十七者皆有智慧。十八者凡是所用要",
    "T03n0187_001:0542b27": "令群下先觀試之。十九者人皆工巧。二十者",
    "T03n0187_001:0542b28": "與朋友善終始如一。二十一者不害眾生。",
    "T03n0187_001:0542b29": "二十二者不忘恩義。二十三者知行儀式。",
    "T03n0187_001:0542c01": "二十四者依教行事。二十五者疑即無成。",
    "T03n0187_001:0542c02": "二十六者不愚於業。二十七者不悋於物。",
    "T03n0187_001:0542c03": "二十八者不作罪惡。二十九者功不唐捐。",
    "T03n0187_001:0542c04": "三十者施心殷重。三十一者志性決定。三十",
    "T03n0187_001:0542c05": "二者善於取捨。三十三者於施信樂。三十四",
    "T03n0187_001:0542c06": "者丈夫作用。三十五者所為成辦。三十六者",
    "T03n0187_001:0542c07": "勤勇自在。三十七者勇猛增上。三十八者",
    "T03n0187_001:0542c08": "供養仙人。三十九者供養諸天。四十者供",
    "T03n0187_001:0542c09": "養論師。四十一者供養先靈。四十二者常無",
    "T03n0187_001:0542c10": "怨恨。四十三者名振十方。四十四者有大眷",
    "T03n0187_001:0542c11": "屬。四十五者不阻善友。四十六者有多眷",
    "T03n0187_001:0542c12": "屬。四十七者有強眷屬。四十八者無亂眷",
    "T03n0187_001:0542c13": "屬。四十九者威德自在。五十者孝順父母。五",
    "T03n0187_001:0542c14": "十一者敬事沙門。五十二者遵婆羅門。五",
    "T03n0187_001:0542c15": "十三者七珍具足。五十四者五穀豐盈。五",
    "T03n0187_001:0542c16": "十五者象馬無數。五十六者多諸僕從。五十",
    "T03n0187_001:0542c17": "七者不為他侵。五十八者所作成就。五十",
    "T03n0187_001:0542c18": "九者轉輪王種。六十者宿世善根而為資糧。",
    "T03n0187_001:0542c19": "六十一者其家一切所有，皆由菩薩善根增",
    "T03n0187_001:0542c20": "長。六十二者無諸過失。六十三者無諸譏",
    "T03n0187_001:0542c21": "嫌。六十四者家法和順。如是名為六十四",
    "T03n0187_001:0542c22": "德。若有成就如上功德，補處菩薩當生",
    "T03n0187_001:0542c23": "其家。』",
    "T03n0187_001:0542c24": "「『若有女人成就三十二種功德，當為菩薩",
    "T03n0187_001:0542c25": "之母。何等名為三十二德？一者名稱高遠。",
    "T03n0187_001:0542c26": "二者眾所咨嗟。三者威儀無失。四者諸相具",
    "T03n0187_001:0542c27": "足。五者種姓高貴。六者端正絕倫。七者名德",
    "T03n0187_001:0542c28": "相稱。八者不長不短不麁不細。九者未曾",
    "T03n0187_001:0542c29": "孕育。十者性戒成就。十一者心無執著。十二",
    "T03n0187_001:0543a01": "者顏色和悅。十三者運動順右。十四者識用明",
    "T03n0187_001:0543a02": "悟。十五者姿性柔和。十六者常無怖懼。十七",
    "T03n0187_001:0543a03": "者多聞不忘。十八者智慧莊嚴。十九者心無",
    "T03n0187_001:0543a04": "諂曲。二十者無所欺誑。二十一者未甞忿恚。",
    "T03n0187_001:0543a05": "二十二者恒無慳悋。二十三者性不嫉妬。二",
    "T03n0187_001:0543a06": "十四者性無躁動。二十五者容色滋潤。二十",
    "T03n0187_001:0543a07": "六者口無惡言。二十七者於事能忍。二十八",
    "T03n0187_001:0543a08": "者具足慚愧。二十九者三毒皆薄。三十者遠",
    "T03n0187_001:0543a09": "離一切女人過失。三十一者奉夫如戒。三十",
    "T03n0187_001:0543a10": "二者眾相圓滿。如是名為三十二德。若有",
    "T03n0187_001:0543a11": "成就如上功德，方乃堪任為菩薩母。菩薩",
    "T03n0187_001:0543a12": "不於黑月入胎，要以白月弗沙星合，",
    "T03n0187_001:0543a13": "其母受持清淨齋戒，菩薩於是方現入胎。』",
    "T03n0187_001:0543a14": "「彼諸菩薩及諸天子，聞說如是種族清淨",
    "T03n0187_001:0543a15": "父母功德，各自思惟：『誰有具此諸功德者？』",
    "T03n0187_001:0543a16": "復作是念：『唯有釋氏輸頭檀王，族望殊",
    "T03n0187_001:0543a17": "勝，轉輪王種，所都國邑人民眾多，安隱豐饒",
    "T03n0187_001:0543a18": "甚可愛樂。其輸檀王，人相圓滿，顏容端正微",
    "T03n0187_001:0543a19": "妙第一，威德光大福智莊嚴，所為必善，以善",
    "T03n0187_001:0543a20": "化俗。其家豪貴富有財寶，象馬七珍皆悉盈",
    "T03n0187_001:0543a21": "滿，深達業果離諸惡見，於釋種中唯此",
    "T03n0187_001:0543a22": "為主，四方歸伏見者歡喜，閑習伎藝，不老",
    "T03n0187_001:0543a23": "不少，知教知時，世間軌式無不解了，以",
    "T03n0187_001:0543a24": "法為王，依法御物。又其國土所有人民宿",
    "T03n0187_001:0543a25": "植善根，咸以一心承事其主。",
    "T03n0187_001:0543a26": "「『王之聖后名曰摩耶，善覺王女，年少盛滿",
    "T03n0187_001:0543a27": "具足相好，未甞孕育。端正無雙姿色妍美猶",
    "T03n0187_001:0543a28": "如彩畫，無諸過惡，所言誠諦出妙音詞，身",
    "T03n0187_001:0543a29": "心恬和無罪離惱，亦無嫉妬。語必應時，樂",
    "T03n0187_001:0543b01": "行惠施，性戒成就，常於己夫而生知足。心",
    "T03n0187_001:0543b02": "不輕動情無外染，支節相稱眉高而長，額",
    "T03n0187_001:0543b03": "廣平正髮彩紺黑，猶如玄蜂。含笑而言美",
    "T03n0187_001:0543b04": "聲柔軟，所作順右質直無曲，無諂無誑有",
    "T03n0187_001:0543b05": "慚有愧，心性安靜顏容清淨。三毒皆薄溫和",
    "T03n0187_001:0543b06": "能忍，而於面目及以手足，善自防閑。身體",
    "T03n0187_001:0543b07": "柔軟如迦隣陀衣，目淨脩廣如青蓮花，脣",
    "T03n0187_001:0543b08": "色赤好如頻婆果，頸如螺旋，美若虹蜺，脩",
    "T03n0187_001:0543b09": "短合度容儀可法。其肩端好其臂傭長，支",
    "T03n0187_001:0543b10": "體圓滿膚彩潤澤，猶如金剛不可沮壞。善",
    "T03n0187_001:0543b11": "解眾藝故號摩耶，常處王宮猶如寶女亦",
    "T03n0187_001:0543b12": "如化女，又似天女住歡喜園，具斯眾德，乃",
    "T03n0187_001:0543b13": "能堪任為菩薩母。如是功德唯釋種有，非",
    "T03n0187_001:0543b14": "餘有之。』於是頌曰：",
    "T03n0187_001:0543b15": "「『菩薩在兜率，　　處於法集堂，",
    "T03n0187_001:0543b16": "同乘及天眾，　　皆恭敬圍遶。",
    "T03n0187_001:0543b17": "共觀於勝族，　　菩薩何處生？",
    "T03n0187_001:0543b18": "見此閻浮提，　　剎利王大姓，",
    "T03n0187_001:0543b19": "釋氏最清淨，　　於彼應降神。",
    "T03n0187_001:0543b20": "城號迦毘羅，　　積代輪王種，",
    "T03n0187_001:0543b21": "安隱無怨敵，　　善化眾所歸。",
    "T03n0187_001:0543b22": "其國甚嚴好，　　萬姓皆歡喜，",
    "T03n0187_001:0543b23": "奉法而從善，　　咸同王者心。",
    "T03n0187_001:0543b24": "親屬多勝能，　　力將巨象比。",
    "T03n0187_001:0543b25": "或與二三象，　　其力共齊等，",
    "T03n0187_001:0543b26": "勇武多伎藝，　　不傷害眾生。",
    "T03n0187_001:0543b27": "其王之聖后，　　千妃中第一，",
    "T03n0187_001:0543b28": "端正無倫匹，　　故號為摩耶。",
    "T03n0187_001:0543b29": "容貌過天女，　　支節皆相稱，",
    "T03n0187_001:0543c01": "天人阿修羅，　　覩之無厭足。",
    "T03n0187_001:0543c02": "清淨離諸過，　　而無穢欲心，",
    "T03n0187_001:0543c03": "言詞甚微妙，　　質直復柔軟。",
    "T03n0187_001:0543c04": "身體常香潔，　　一切無可惡，",
    "T03n0187_001:0543c05": "含笑不嚬蹙，　　知法具慚愧。",
    "T03n0187_001:0543c06": "無憍慢諂曲，　　及以嫉妬心，",
    "T03n0187_001:0543c07": "離邪淨諸業，　　行慈好惠施。",
    "T03n0187_001:0543c08": "世間女人過，　　其身悉超越，",
    "T03n0187_001:0543c09": "一切諸天人，　　無有能踰者。",
    "T03n0187_001:0543c10": "具足諸功德，　　宜應懷大聖，",
    "T03n0187_001:0543c11": "曾於五百生，　　恒為菩薩母。",
    "T03n0187_001:0543c12": "其王亦如是，　　多生以為父，",
    "T03n0187_001:0543c13": "母請持禁戒，　　經三十二月。",
    "T03n0187_001:0543c14": "梵行積威德，　　其身常光明，",
    "T03n0187_001:0543c15": "聖后所遊履，　　斯處自嚴飾。",
    "T03n0187_001:0543c16": "天人阿修羅，　　無能欲心視，",
    "T03n0187_001:0543c17": "一切咸親敬，　　如母如姊妹。",
    "T03n0187_001:0543c18": "以此清淨業，　　威儀比聖賢，",
    "T03n0187_001:0543c19": "令王擅名譽，　　粟散咸歸伏。",
    "T03n0187_001:0543c20": "功德兩相稱，　　是為菩薩母，",
    "T03n0187_001:0543c21": "更無諸女人，　　堪為佛母者。",
    "T03n0187_001:0543c22": "威德眾天子，　　大智諸菩薩，",
    "T03n0187_001:0543c23": "咸歎斯母德，　　菩薩應降生。』」",
    "T03n0187_001:0543c24": "4 法門品法門品第四",
    "T03n0187_001:0543c25": "爾時佛告諸比丘：「菩薩如是觀種姓已，彼",
    "T03n0187_001:0543c26": "兜率天宮有一大殿，名曰高幢，縱廣正等六",
    "T03n0187_001:0543c27": "十四由旬。菩薩爾時昇此大殿，告天眾言：",
    "T03n0187_001:0543c28": "『汝當盡集聽我最後所說法門，如是法門，",
    "T03n0187_001:0543c29": "名為教誡思惟遷沒方便下生之相。』是時一",
    "T03n0187_001:0544a01": "切兜率天子及諸天女，聞是語已皆悉雲集。",
    "T03n0187_001:0544a02": "菩薩神力即於此殿化作道場，其量正等",
    "T03n0187_001:0544a03": "如四天下，復以種種珍寶而嚴飾之，凡所",
    "T03n0187_001:0544a04": "見者莫不歡喜。是時欲界、色界諸天子等，",
    "T03n0187_001:0544a05": "見此道場如是嚴麗，顧己所居如塚墓想。",
    "T03n0187_001:0544a06": "菩薩福德自善根力，成就勝妙師子之座，",
    "T03n0187_001:0544a07": "飾以金銀眾妙珍寶，覆以輕軟無價天衣，",
    "T03n0187_001:0544a08": "燒眾天香散眾天花。其中無量百千珍寶光",
    "T03n0187_001:0544a09": "明照耀，以大寶網彌覆其上，寶鈴搖動出",
    "T03n0187_001:0544a10": "和雅音，無量寶蓋雜色繒綵，殊妙幡䋿周匝",
    "T03n0187_001:0544a11": "間列，無量百千花鬘綺帶而以嚴飾，無量百",
    "T03n0187_001:0544a12": "千諸天婇女，種種歌舞以為供養。是諸天",
    "T03n0187_001:0544a13": "樂演微妙音，稱揚菩薩無量功德。無量百千",
    "T03n0187_001:0544a14": "四大天王之所擁護，無量百千釋提桓因",
    "T03n0187_001:0544a15": "之所圍遶，無量百千大梵天王之所讚歎，",
    "T03n0187_001:0544a16": "無量百千拘胝那由他菩薩捧師子座，復為",
    "T03n0187_001:0544a17": "十方無量百千拘胝那由他諸佛如來之所",
    "T03n0187_001:0544a18": "護念。其師子座，從於無量百千拘胝那由",
    "T03n0187_001:0544a19": "他劫諸波羅蜜福德資粮之所生起。」佛告諸",
    "T03n0187_001:0544a20": "比丘：「菩薩坐此功德成就師子之座，告天",
    "T03n0187_001:0544a21": "眾言：『汝且觀我百千福聚相好嚴身。』是時",
    "T03n0187_001:0544a22": "大眾瞻仰尊顏目不暫捨，乃見東西南北",
    "T03n0187_001:0544a23": "四維上下，周遍十方超過數量兜率天宮，",
    "T03n0187_001:0544a24": "各有最後身菩薩將欲下生，無量諸天恭敬",
    "T03n0187_001:0544a25": "圍遶，皆悉演說將沒之相諸法明門。爾時大",
    "T03n0187_001:0544a26": "眾既見如是，深生悲喜恭敬稽首，讚言：『善",
    "T03n0187_001:0544a27": "哉！我觀尊者，得見如是無量菩薩，皆由尊",
    "T03n0187_001:0544a28": "者神通之力。』菩薩告言：『汝等諦聽！如諸菩",
    "T03n0187_001:0544a29": "薩各為天眾，說將沒相諸法明門，安慰天",
    "T03n0187_001:0544b01": "人；我今亦當為汝等說諸法明門，有一百",
    "T03n0187_001:0544b02": "八。何等名為百八法門？信是法門，意樂不",
    "T03n0187_001:0544b03": "斷故；淨心是法門，除亂濁故；喜是法門，安",
    "T03n0187_001:0544b04": "隱心故；愛樂是法門，心清淨故；身戒是法門，",
    "T03n0187_001:0544b05": "除三惡故；語戒是法門，離四過故；意戒是",
    "T03n0187_001:0544b06": "法門，斷三毒故；念佛是法門，見佛清淨故；",
    "T03n0187_001:0544b07": "念法是法門，說法清淨故；念僧是法門，證獲",
    "T03n0187_001:0544b08": "聖道故；念捨是法門，棄一切事故；念戒是",
    "T03n0187_001:0544b09": "法門，諸願滿足故；念天是法門，起廣大心",
    "T03n0187_001:0544b10": "故；慈是法門，超映一切諸福事業故；悲是",
    "T03n0187_001:0544b11": "法門，增上不害故；喜是法門，離一切憂惱",
    "T03n0187_001:0544b12": "故；捨是法門，自離五欲及教他離故；無常",
    "T03n0187_001:0544b13": "是法門，息諸貪愛故；苦是法門，願求永斷",
    "T03n0187_001:0544b14": "故；無我是法門，不著我故；寂滅是法門，不",
    "T03n0187_001:0544b15": "令貪愛增長故；慚是法門，內清淨故；愧是",
    "T03n0187_001:0544b16": "法門，外清淨故；諦是法門，不誑人天故；實",
    "T03n0187_001:0544b17": "是法門，不自欺誑故；法行是法門，依於法",
    "T03n0187_001:0544b18": "故；三歸是法門，超三惡趣故；知所作是法",
    "T03n0187_001:0544b19": "門，已立善根不令失壞故；解所作是法門，",
    "T03n0187_001:0544b20": "不因他悟故；自知是法門，不自矜高故；知",
    "T03n0187_001:0544b21": "眾生是法門，不輕毀他故；知法是法門，隨",
    "T03n0187_001:0544b22": "法修行故；知時是法門，無癡暗見故；破壞",
    "T03n0187_001:0544b23": "憍慢是法門，智慧滿足故；無障碍心是法門，",
    "T03n0187_001:0544b24": "防護自他故；不恨是法門，由不悔故；勝",
    "T03n0187_001:0544b25": "解是法門，無疑滯故；不淨觀是法門，斷諸欲",
    "T03n0187_001:0544b26": "覺故；不瞋是法門，斷恚覺故；無癡是法門，",
    "T03n0187_001:0544b27": "破壞無智故；求法是法門，依止於義故；",
    "T03n0187_001:0544b28": "樂法是法門，證契明法故；多聞是法門，如",
    "T03n0187_001:0544b29": "理觀察故；方便是法門，正勤修行故；遍知",
    "T03n0187_001:0544c01": "名色是法門，超過一切和合愛著故；拔除因",
    "T03n0187_001:0544c02": "見是法門，證得解脫故；斷貪瞋是法門，不",
    "T03n0187_001:0544c03": "著癡垢故；妙巧是法門，遍知苦故；界性平",
    "T03n0187_001:0544c04": "等是法門，由永斷集故；不取是法門，勤修正",
    "T03n0187_001:0544c05": "道故；無生忍是法門，於滅作證故；身念住",
    "T03n0187_001:0544c06": "是法門，分㭊觀身故；受念住是法門，離一切",
    "T03n0187_001:0544c07": "受故；心念住是法門，智出障翳故；四正勤",
    "T03n0187_001:0544c08": "是法門，斷一切惡修一切善故；四神足是",
    "T03n0187_001:0544c09": "法門，身心輕利故；信是法門，非邪所引故；精",
    "T03n0187_001:0544c10": "進是法門，善思察故；念根是法門，善業所作",
    "T03n0187_001:0544c11": "故；定根是法門，由心解脫故；慧根是法門，智",
    "T03n0187_001:0544c12": "現前證故；信力是法門，能遍超魔力故；精",
    "T03n0187_001:0544c13": "進力是法門，不退轉故；念力是法門，不遺",
    "T03n0187_001:0544c14": "忘故；定力是法門，斷一切覺故；慧力是法",
    "T03n0187_001:0544c15": "門，無能損壞故；念覺分是法門，如實住法",
    "T03n0187_001:0544c16": "故；擇法覺分是法門，圓滿一切法故；精進覺",
    "T03n0187_001:0544c17": "分是法門，智決定故；喜覺分是法門，三昧安",
    "T03n0187_001:0544c18": "樂故；輕安覺分是法門，所作成辦故；定覺分",
    "T03n0187_001:0544c19": "是法門，平等覺悟一切法故；捨覺分是法門，",
    "T03n0187_001:0544c20": "厭離一切受故；正見是法門，超證聖道故；",
    "T03n0187_001:0544c21": "正思惟是法門，永斷一切分別故；正語是法",
    "T03n0187_001:0544c22": "門，一切文字平等覺悟故；正業是法門，無業",
    "T03n0187_001:0544c23": "果報故；正命是法門，離一切希求故；正精進",
    "T03n0187_001:0544c24": "是法門，專趣彼岸故；正念是法門，無念無作",
    "T03n0187_001:0544c25": "無意故；正定是法門，證得三昧不傾動故；",
    "T03n0187_001:0544c26": "菩提心是法門，紹三寶種使不斷故；大意",
    "T03n0187_001:0544c27": "樂是法門，不求下乘故；增上意樂是法門，緣",
    "T03n0187_001:0544c28": "無上廣大法故；方便正行是法門，圓滿一",
    "T03n0187_001:0544c29": "切善根故；檀波羅蜜是法門，成就相好淨",
    "T03n0187_001:0545a01": "佛國土，教化眾生除慳悋故；尸波羅蜜是",
    "T03n0187_001:0545a02": "法門，超過一切惡道難處，教化眾生守禁",
    "T03n0187_001:0545a03": "戒故；羼提波羅蜜是法門，永離憍慢瞋恚",
    "T03n0187_001:0545a04": "等一切煩惱，教化眾生斷諸結故；毘離",
    "T03n0187_001:0545a05": "耶波羅蜜是法門，成就引發一切善法，教",
    "T03n0187_001:0545a06": "化眾生除嬾惰故；禪波羅蜜是法門，出生",
    "T03n0187_001:0545a07": "一切禪定神通，教化亂意眾生故；般若波羅",
    "T03n0187_001:0545a08": "蜜是法門，永斷無明有所得見，教化愚癡",
    "T03n0187_001:0545a09": "暗蔽惡慧眾生故；方便善巧是法門，隨諸眾",
    "T03n0187_001:0545a10": "生種種意解，現諸威儀及示一切佛法安",
    "T03n0187_001:0545a11": "立故；四攝事是法門，攝諸群生令求趣證",
    "T03n0187_001:0545a12": "大菩提法故；成熟眾生是法門，不著己樂",
    "T03n0187_001:0545a13": "利他無倦故；受持正法是法門，斷一切眾",
    "T03n0187_001:0545a14": "生雜染故；福德資糧是法門，饒益一切眾生",
    "T03n0187_001:0545a15": "故；智慧資糧是法門，圓滿十力故；奢摩他",
    "T03n0187_001:0545a16": "資糧是法門，證得如來三昧故；毘鉢舍那",
    "T03n0187_001:0545a17": "資糧是法門，獲得慧眼故；無碍解是法門，",
    "T03n0187_001:0545a18": "獲得法眼故；決擇是法門，佛眼清淨故；陀羅",
    "T03n0187_001:0545a19": "尼是法門，能持一切佛法故；辯才是法門，",
    "T03n0187_001:0545a20": "巧說言詞令一切眾生歡喜滿足故；順法",
    "T03n0187_001:0545a21": "忍是法門，隨順一切佛法故；無生法忍是法",
    "T03n0187_001:0545a22": "門，得授記莂故；不退轉地是法門，圓滿一",
    "T03n0187_001:0545a23": "切佛法故；諸地增進是法門，受一切智位",
    "T03n0187_001:0545a24": "故；灌頂是法門，從兜率天下生，入胎初生",
    "T03n0187_001:0545a25": "出家苦行，詣菩提場降魔成佛，轉正法",
    "T03n0187_001:0545a26": "輪起大神通，從忉利天下現入涅槃故。』是",
    "T03n0187_001:0545a27": "故菩薩將下生時，於天眾中說如斯法。",
    "T03n0187_001:0545a28": "「諸比丘！菩薩說是諸法明門之時，於彼會",
    "T03n0187_001:0545a29": "中，八萬四千天子發阿耨多羅三藐三菩提",
    "T03n0187_001:0545b01": "心；三萬二千天子得無生法忍；三萬六千那",
    "T03n0187_001:0545b02": "由他天子於諸法中遠塵離垢得法眼淨。",
    "T03n0187_001:0545b03": "兜率諸天皆散妙花積至于膝。諸比丘！菩",
    "T03n0187_001:0545b04": "薩又欲令諸天眾深心歡喜而說頌曰：",
    "T03n0187_001:0545b05": "「『菩薩將下生，　　處於兜率宮，",
    "T03n0187_001:0545b06": "誡彼諸天眾，　　唯當莫放逸。",
    "T03n0187_001:0545b07": "今汝心所樂，　　微妙寶莊嚴，",
    "T03n0187_001:0545b08": "從於淨業因，　　致斯眾妙果。",
    "T03n0187_001:0545b09": "是故應思報，　　無令業消歇，",
    "T03n0187_001:0545b10": "沈淪惡趣中，　　備受無邊苦。",
    "T03n0187_001:0545b11": "我所示汝法，　　應生尊重心，",
    "T03n0187_001:0545b12": "自勵勤修行，　　當獲無為樂。",
    "T03n0187_001:0545b13": "貪欲皆無常，　　虛假猶如夢，",
    "T03n0187_001:0545b14": "如幻如陽炎，　　如電如聚沫。",
    "T03n0187_001:0545b15": "貪欲無厭足，　　如渴飲鹹水，",
    "T03n0187_001:0545b16": "若得出世智，　　乃可為知足。",
    "T03n0187_001:0545b17": "天女共相娛，　　譬如集戲場，",
    "T03n0187_001:0545b18": "同會城邑中，　　暫聚便離散。",
    "T03n0187_001:0545b19": "有為非常伴，　　亦非親善友，",
    "T03n0187_001:0545b20": "唯除離垢行，　　無有恒隨逐。",
    "T03n0187_001:0545b21": "汝應共和合，　　慈悲利益心，",
    "T03n0187_001:0545b22": "精求諸善法，　　終當除熱惱。",
    "T03n0187_001:0545b23": "常念佛法僧，　　勤心莫放逸，",
    "T03n0187_001:0545b24": "施戒多聞忍，　　一切皆圓滿。",
    "T03n0187_001:0545b25": "如理觀諸法，　　因緣和合生，",
    "T03n0187_001:0545b26": "無常及苦空，　　無主亦無我。",
    "T03n0187_001:0545b27": "觀我有神力，　　辯才智慧等，",
    "T03n0187_001:0545b28": "淨業不放逸，　　多聞持戒成。",
    "T03n0187_001:0545b29": "我修多聞戒，　　汝等應隨學，",
    "T03n0187_001:0545c01": "施戒及調伏，　　慈心莫放逸。",
    "T03n0187_001:0545c02": "依義勿著言，　　如言而奉行，",
    "T03n0187_001:0545c03": "堅固勤修習，　　利益諸群生。",
    "T03n0187_001:0545c04": "常宜自知罪，　　勿復觀他過，",
    "T03n0187_001:0545c05": "不作非自成，　　彼作非我受。",
    "T03n0187_001:0545c06": "當思過去劫，　　流轉生死苦，",
    "T03n0187_001:0545c07": "常行邪妄道，　　生死乖涅槃。",
    "T03n0187_001:0545c08": "汝今離眾難，　　生天遇善友，",
    "T03n0187_001:0545c09": "又聞最勝法，　　滅除諸貪妄。",
    "T03n0187_001:0545c10": "棄憍慢貢高，　　調柔行質直，",
    "T03n0187_001:0545c11": "應勤修正道，　　決定證涅槃。",
    "T03n0187_001:0545c12": "當以智慧燈，　　銷滅愚癡暗，",
    "T03n0187_001:0545c13": "以勝金剛智，　　破煩惱隨眠。",
    "T03n0187_001:0545c14": "我得無邊法，　　當為汝宣說，",
    "T03n0187_001:0545c15": "如是無邊法，　　汝豈能盡行？",
    "T03n0187_001:0545c16": "我當證菩提，　　方灑甘露雨，",
    "T03n0187_001:0545c17": "汝心若清淨，　　我當授勝法。』」",
    "T03n0187_001:0545c18": "方廣大莊嚴經卷第一"
}