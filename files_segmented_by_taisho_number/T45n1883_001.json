{
    "T45n1883_001:0672a11": "No. 1883",
    "T45n1883_001:0672a12": "華嚴法界玄鏡卷上",
    "T45n1883_001:0672a14": "唐清涼山大華嚴寺沙門澄觀述",
    "T45n1883_001:0672a15": "余覃思大經薄修此觀。羅其旨趣已在疏文。",
    "T45n1883_001:0672a16": "恐墮業於深經。少讚演茲玄要。精誠之者時",
    "T45n1883_001:0672a17": "一發揚。數子懇求叩余一闡。咸言注想訪友",
    "T45n1883_001:0672a18": "尋源。或學或傳遍求眾釋。積歲疑滯今方煥",
    "T45n1883_001:0672a19": "焉。夕惕勤勤願釋深旨。顧以西垂之歲。風燭",
    "T45n1883_001:0672a20": "難期。恐妙觀之淪湑。使枝辭之亂轍。乃順誠",
    "T45n1883_001:0672a21": "請略析幽微。名法界玄鏡。冀將來道友。見古",
    "T45n1883_001:0672a22": "賢之深衷矣。",
    "T45n1883_001:0672a23": "觀曰。修大方廣佛華嚴法界觀門。略有三重。",
    "T45n1883_001:0672a24": "終南山釋法順俗姓杜氏。釋曰。大等六字",
    "T45n1883_001:0672a25": "所依之經。略無經字。法界觀下能依之觀。今",
    "T45n1883_001:0672a26": "先略釋經名。大方廣者。一切如來所證法也。",
    "T45n1883_001:0672a27": "佛華嚴者。契合法界能證人也。法分體相用。",
    "T45n1883_001:0672a28": "人有因果。大者體大也。則深法界。諸佛眾生",
    "T45n1883_001:0672a29": "之心體也。曠包如空湛寂常住強稱為大。故",
    "T45n1883_001:0672b01": "經云。法性遍在一切處。一切眾生及國土三",
    "T45n1883_001:0672b02": "世悉在無有餘。亦無形相而可得。即大義也。",
    "T45n1883_001:0672b03": "方廣者。相用周遍即體之相。相德之法無邊",
    "T45n1883_001:0672b04": "即相之用。業用廣而無盡。三無障礙舉一全",
    "T45n1883_001:0672b05": "收。聖智所緣為所證之法界也。佛者果也。萬",
    "T45n1883_001:0672b06": "德圓明。華喻因也。眾行榮曜。嚴通能所。而有",
    "T45n1883_001:0672b07": "二重。一華因能嚴。佛果所嚴。以十度因成十",
    "T45n1883_001:0672b08": "身果。無行不備。無德不圓。二華為能嚴。大方",
    "T45n1883_001:0672b09": "廣者則所嚴也。嚴體相用成佛三德。稱體而",
    "T45n1883_001:0672b10": "嚴顯真常德。如相而嚴辯修成德。依用修嚴",
    "T45n1883_001:0672b11": "成大用德。遍嚴如德成德無邊之華嚴也。故",
    "T45n1883_001:0672b12": "一總題有體相用。人有因果。人法雙題。法喻",
    "T45n1883_001:0672b13": "齊舉。一經三大皆大方廣。五周因果並佛華",
    "T45n1883_001:0672b14": "嚴。一題七字各有十義。今當略釋。大十義者。",
    "T45n1883_001:0672b15": "則七字皆大。一大者體大。法界常遍故。二方",
    "T45n1883_001:0672b16": "者相大。性德無際故。三廣者用大。稱體用",
    "T45n1883_001:0672b17": "周故。四佛者果大。十身皆悉遍法界故。五華",
    "T45n1883_001:0672b18": "者因大。普賢行願自體遍故。六嚴者智大。佛",
    "T45n1883_001:0672b19": "智如空能為嚴故。七經者教大。竭海墨不能",
    "T45n1883_001:0672b20": "書一句故。八者義大。上六字所證皆稱性故。",
    "T45n1883_001:0672b21": "九者境大。總斯七字普以眾生為所緣故。十",
    "T45n1883_001:0672b22": "者業大。以斯教旨橫遍竪窮無休息故。具十",
    "T45n1883_001:0672b23": "無盡故稱大也。方廣十義者。如體之相稱體",
    "T45n1883_001:0672b24": "之用。即十方法十大用也。佛十義者。一大者",
    "T45n1883_001:0672b25": "法身。佛以法為身。佛身充滿於法界故。二方",
    "T45n1883_001:0672b26": "者。智身智如法故。三廣者。具於二身。一者",
    "T45n1883_001:0672b27": "化身。一身普周為無量故。二者意生身。一多",
    "T45n1883_001:0672b28": "隨意無不周故。佛者含五六身。一菩提身。覺",
    "T45n1883_001:0672b29": "樹道成故。二者威勢身。初成正覺映菩薩故。",
    "T45n1883_001:0672c01": "華者。含七八身。七福德身。三世所行眾福。大",
    "T45n1883_001:0672c02": "海因不可盡故。八者願身。毘盧願因周法界",
    "T45n1883_001:0672c03": "故。嚴者。第九相好莊嚴身。十蓮華藏相好嚴",
    "T45n1883_001:0672c04": "故。經者。第十力持身。舍利圓音聲教無盡故。",
    "T45n1883_001:0672c05": "則經七字皆成佛也。華嚴十義者。以十度華",
    "T45n1883_001:0672c06": "嚴。於十身為嚴不同即十嚴故。略無經字。十",
    "T45n1883_001:0672c07": "義亦略。是攝是貫是常是法。並可知也。無盡",
    "T45n1883_001:0672c08": "教海不出七字。故依此教以成觀門。修法界",
    "T45n1883_001:0672c09": "觀門略有三重者。略標綱要。修之一字總貫",
    "T45n1883_001:0672c10": "一題止觀。熏修習學造詣也。言法界者。一經",
    "T45n1883_001:0672c11": "之玄宗。總以緣起法界不思議為宗故。然法",
    "T45n1883_001:0672c12": "界之相要唯有三。然總具四種。一事法界。二",
    "T45n1883_001:0672c13": "理法界。三理事無礙法界。四事事無礙法界。",
    "T45n1883_001:0672c14": "今是後三其事法界歷別難陳。一一事相。皆",
    "T45n1883_001:0672c15": "可成觀故略不明。總為三觀所依體。其事略",
    "T45n1883_001:0672c16": "有十對。一教義。二理事。三境智。四行位。五",
    "T45n1883_001:0672c17": "因果。六依正。七體用。八人法。九逆順。十感",
    "T45n1883_001:0672c18": "應。隨一一事皆為三觀所依之正體。其製作",
    "T45n1883_001:0672c19": "人名德行因緣。具如傳記。",
    "T45n1883_001:0672c20": "觀曰。真空觀第一。理事無礙觀第二。周遍含",
    "T45n1883_001:0672c21": "容觀第三。釋曰。此列三名。真空則理法界",
    "T45n1883_001:0672c22": "二如本名。三則事事無礙法界。言真空者。非",
    "T45n1883_001:0672c23": "斷滅空。非離色空。即有明空。亦無空相。故名",
    "T45n1883_001:0672c24": "真空。如文具之。二理事無礙者。理無形相全",
    "T45n1883_001:0672c25": "在相中。互奪存亡故云無礙。亦如文具。三周",
    "T45n1883_001:0672c26": "遍含容者。事本相礙大小等殊。理本包遍如",
    "T45n1883_001:0672c27": "空無礙。以理融事全事如理。乃至塵毛皆具",
    "T45n1883_001:0672c28": "包遍。此二相望成於十門亦如下說。然事法",
    "T45n1883_001:0672c29": "名界。界則分義。無盡差別之分齊。故理法名",
    "T45n1883_001:0673a01": "界。界即性義。無盡事法同一性故。無礙法界",
    "T45n1883_001:0673a02": "具性分義。不壞事理而無礙。故第四法界亦",
    "T45n1883_001:0673a03": "具二義。性融於事。一一事法不壞其相。如性",
    "T45n1883_001:0673a04": "融通重重無盡故。",
    "T45n1883_001:0673a05": "觀曰。第一真空觀法。於中略作四句十門。",
    "T45n1883_001:0673a06": "釋曰。此標章也。前二各四。加第三四故為十",
    "T45n1883_001:0673a07": "門。",
    "T45n1883_001:0673a08": "觀曰。一會色歸空觀。二明空即色觀。三空色",
    "T45n1883_001:0673a09": "無礙觀。四泯絕無寄觀。釋曰。此列名也。",
    "T45n1883_001:0673a10": "觀曰。就初門中為四。一色不即空。以即空故。",
    "T45n1883_001:0673a11": "何以故。以色不即斷空故。不是空也。以色舉",
    "T45n1883_001:0673a12": "體是真空也。故云以即空故。良由即是真空",
    "T45n1883_001:0673a13": "故非斷空也。是故言由是空故不是空也。釋",
    "T45n1883_001:0673a14": "曰。四觀皆有三段。謂標釋結。然準下文前三",
    "T45n1883_001:0673a15": "以法揀情。第四正顯法理揀情。三句標名則",
    "T45n1883_001:0673a16": "同釋義則異。今先總明三句所揀。所揀有三。",
    "T45n1883_001:0673a17": "一揀即離。二揀亂意。三揀形顯。初中就通相",
    "T45n1883_001:0673a18": "說三句皆揀。即離從多分說。初句明空不離",
    "T45n1883_001:0673a19": "色。以揀離色。次句明空不即色。以揀太即。",
    "T45n1883_001:0673a20": "第三句雙明不即不離。揀具即離。由揀三情",
    "T45n1883_001:0673a21": "故。第四句顯其正理。第二揀亂意者。謂寶性",
    "T45n1883_001:0673a22": "論。明地前菩薩有三種空亂意。以不了知真",
    "T45n1883_001:0673a23": "如來藏。生死涅槃二際平等執三種空。一謂",
    "T45n1883_001:0673a24": "斷滅故空。初句揀之。二取色外空。第三句揀",
    "T45n1883_001:0673a25": "之。三者謂空為有。第二句揀之。既揀三種不",
    "T45n1883_001:0673a26": "正之空故。第四句說真空也。第三揀形顯者。",
    "T45n1883_001:0673a27": "有云。第一句形色體空非斷空。第二句顯色",
    "T45n1883_001:0673a28": "無體自性空。第三句空無形顯一體空。第四",
    "T45n1883_001:0673a29": "句色空不二俱空空。解曰。此第三義乍觀有",
    "T45n1883_001:0673b01": "理。以見第二有青黃言。謂為顯色。第一第三",
    "T45n1883_001:0673b02": "無青黃言。便為形色故。為此釋細詳有違。何",
    "T45n1883_001:0673b03": "者一三。何以不言形色長短等耶。第二何以",
    "T45n1883_001:0673b04": "遍言顯色耶。何以形色揀非斷滅顯色。不得",
    "T45n1883_001:0673b05": "揀斷滅耶。第二顯色何以得言青黃之相。非",
    "T45n1883_001:0673b06": "即真空之理形色。何以不得言長短方圓非",
    "T45n1883_001:0673b07": "真空耶。故第三釋非為愜。當但揀前二足顯",
    "T45n1883_001:0673b08": "真空。而文第二遍言青黃非真空者。顯色明",
    "T45n1883_001:0673b09": "相。相顯著故。又形色是假。顯色是實。實色即",
    "T45n1883_001:0673b10": "空。例假形色亦即空矣。是知三句皆含形顯",
    "T45n1883_001:0673b11": "二皆即空。次正釋文。今初。第一句有三。初",
    "T45n1883_001:0673b12": "標。次何以下釋。此揀離色明空及斷滅空。言",
    "T45n1883_001:0673b13": "離色者。空在色外。色外復二。一對色明空。",
    "T45n1883_001:0673b14": "如牆處不空牆外是空。此第三句揀二滅色",
    "T45n1883_001:0673b15": "明空。謂如穿井除土出空要須滅色。今正揀",
    "T45n1883_001:0673b16": "此。故中論云。先有而後無。是即為斷滅。然",
    "T45n1883_001:0673b17": "外道二乘皆有斷滅。外道斷滅歸於太虛。二",
    "T45n1883_001:0673b18": "乘斷滅歸於涅槃。故肇公云。大幻莫若於有",
    "T45n1883_001:0673b19": "身。故滅身以歸無勞。勤莫先於有智。故絕智",
    "T45n1883_001:0673b20": "以淪虛。又云。智為雜毒。形為桎梏。故灰身",
    "T45n1883_001:0673b21": "滅智撥喪無餘。若謂入滅同於太虛全同外",
    "T45n1883_001:0673b22": "道。故楞伽云。若心體滅不異外道斷見戲論",
    "T45n1883_001:0673b23": "故。今文云不即斷空。次以色舉體下。釋上以",
    "T45n1883_001:0673b24": "即空。故三良由下結成。於中先約義結。由即",
    "T45n1883_001:0673b25": "真空故非斷滅。後是故下。結成標名。",
    "T45n1883_001:0673b26": "觀曰。二色不即空。以即空故。何以故。以青黃",
    "T45n1883_001:0673b27": "之相。非是真空之理故云不即空。然青黃無",
    "T45n1883_001:0673b28": "體。莫不皆空故云即空。良以青黃無體之空",
    "T45n1883_001:0673b29": "非即青黃。故云不即空也。釋曰。亦標釋結。",
    "T45n1883_001:0673c01": "釋中揀二妄情。一揀太即。以聞色空不知性",
    "T45n1883_001:0673c02": "空。便執色相以為真空。故須揀之。故云青黃",
    "T45n1883_001:0673c03": "之相非是真空之理。此唯揀凡也。小不計色",
    "T45n1883_001:0673c04": "為即空故。次然青黃下。明亦非離相有性。要",
    "T45n1883_001:0673c05": "即青黃無體為真空耳。由此義故則似雙揀。",
    "T45n1883_001:0673c06": "亦揀小乘。然是舉法雙揀情。後明不離是舉",
    "T45n1883_001:0673c07": "法耳。二亦用上文以揀亂意。三種空中以空",
    "T45n1883_001:0673c08": "為有。彼謂別有一物是於空體。故今揀之。故",
    "T45n1883_001:0673c09": "十地經云。有不二不盡此一句經。揀三亂意",
    "T45n1883_001:0673c10": "空。以有揀斷滅空。以不二揀異色明空。以不",
    "T45n1883_001:0673c11": "盡揀空為有。不謂有體盡滅。今當不盡。謂空",
    "T45n1883_001:0673c12": "若是物則有盡滅。若有盡滅則有生起。今法",
    "T45n1883_001:0673c13": "空相不生不滅。豈有有耶。故般若云。是諸法",
    "T45n1883_001:0673c14": "空相不生不滅等。又青黃之相尚非真空。要",
    "T45n1883_001:0673c15": "須無性。豈得以空而為有耶。三良以下結成。",
    "T45n1883_001:0673c16": "舉其無體之空。結非色相。明空非有豈得色",
    "T45n1883_001:0673c17": "耶。",
    "T45n1883_001:0673c18": "觀曰。三色不即空以即空故。何以故。以空中",
    "T45n1883_001:0673c19": "無色故不即空。會色無體故是即空。良由會",
    "T45n1883_001:0673c20": "色歸空。空中必無有色。是故由色空故色非",
    "T45n1883_001:0673c21": "空也。上三句以法揀情訖。釋曰。此中文二。",
    "T45n1883_001:0673c22": "先釋當句。後結前三。前中亦三。初標。次釋。釋",
    "T45n1883_001:0673c23": "中先雙揀即離。以空中無色故色不即空。以",
    "T45n1883_001:0673c24": "離色無禮故空不離色。不即不離方為真空。",
    "T45n1883_001:0673c25": "二揀亂意異色明空。彼執色外有空與色為",
    "T45n1883_001:0673c26": "異。如前對色明空。今明空中尚無有色。何得",
    "T45n1883_001:0673c27": "有空與色相對。又會色無體故說即空。豈於",
    "T45n1883_001:0673c28": "色外有空對色。古人云。色去不留空。空非有",
    "T45n1883_001:0673c29": "邊住也。三良由下。結成上義。以下即空結上",
    "T45n1883_001:0674a01": "不即空也。特由會色為空。安得空中有色。二",
    "T45n1883_001:0674a02": "上三下總結三門。",
    "T45n1883_001:0674a03": "觀曰。四色即是空。何以故。凡是色法必不異",
    "T45n1883_001:0674a04": "真空。以諸色法必無性故。是故色即是故。如",
    "T45n1883_001:0674a05": "色空既爾。一切法亦然思之。釋曰。此中有",
    "T45n1883_001:0674a06": "二。先正顯真空之義後結例諸法。前中亦三。",
    "T45n1883_001:0674a07": "初標。次釋。以色從緣必無性故者。依他無性",
    "T45n1883_001:0674a08": "即真空圓成。三是故下結。既非滅色異色。不",
    "T45n1883_001:0674a09": "即不離故即真空。空非色相無遍計矣。緣生",
    "T45n1883_001:0674a10": "無性即依他無性。無性真理即是圓成。故此",
    "T45n1883_001:0674a11": "真空該徹性相。二如色空既爾下。結例諸法。",
    "T45n1883_001:0674a12": "上之四門但明色空。色即法相之首。五蘊之",
    "T45n1883_001:0674a13": "初故。諸經論凡說一義。皆先約色故。大般若",
    "T45n1883_001:0674a14": "等。從色已上種智已還八十餘科。皆將色例。",
    "T45n1883_001:0674a15": "今此亦爾例一切法。若略收法不出上之十",
    "T45n1883_001:0674a16": "對所依體事無不即空。皆須以法揀情。顯即",
    "T45n1883_001:0674a17": "事歸理。",
    "T45n1883_001:0674a18": "觀曰。第二明空即色觀。於中亦作四門。釋",
    "T45n1883_001:0674a19": "曰。此總標也。然此四門總相但翻上四。亦前",
    "T45n1883_001:0674a20": "三句以法揀情。第四句正顯法理。就揀情中。",
    "T45n1883_001:0674a21": "翻前色空義則大同。取文小異。亦標語則同。",
    "T45n1883_001:0674a22": "釋義有別。今先總揀。亦有三義。一揀即離。二",
    "T45n1883_001:0674a23": "揀亂意。三揀形顯。今初第一句明真空不離",
    "T45n1883_001:0674a24": "前色。第二句明真空非即色相。第三句明真",
    "T45n1883_001:0674a25": "空雙非即色離色。第二揀三亂意者。第一句",
    "T45n1883_001:0674a26": "明斷空非是實色。第二句明相有非真空。即",
    "T45n1883_001:0674a27": "揀相有。第三句明所依非能依。即揀能依。其",
    "T45n1883_001:0674a28": "第三義揀形顯者。有云。第一句明非斷空不",
    "T45n1883_001:0674a29": "礙形色。第二句明自性空不礙顯色。第三句",
    "T45n1883_001:0674b01": "明一體空俱不礙形顯。第四句明俱空空不",
    "T45n1883_001:0674b02": "礙二空色。解曰。前會色歸空觀。第三揀義既",
    "T45n1883_001:0674b03": "違正理。今雖列之以對前文亦不取也。次正",
    "T45n1883_001:0674b04": "釋文四句亦各有三。後二復加有二。",
    "T45n1883_001:0674b05": "觀曰。一空不即色。以空即色故。何以故。斷空",
    "T45n1883_001:0674b06": "不即是色。故云非色。真空必不異色。故云即",
    "T45n1883_001:0674b07": "色。要由真空即色。故令斷空不即色也。釋",
    "T45n1883_001:0674b08": "曰。此門亦三。初標二釋。釋上二句。初句明斷",
    "T45n1883_001:0674b09": "空非真色。對前色即空中實色非斷空。下句",
    "T45n1883_001:0674b10": "明真空不異色。對前不離色明空。雖含即離。",
    "T45n1883_001:0674b11": "下句則是舉正上句是所揀情情謂離色。二",
    "T45n1883_001:0674b12": "揀亂意者。揀斷空非實色。對前會色歸空觀。",
    "T45n1883_001:0674b13": "實色非斷空。三要由真空下。結成以下句舉",
    "T45n1883_001:0674b14": "正結上句。是所揀情。",
    "T45n1883_001:0674b15": "觀曰。二空不即色。以空即色故。何以故。以空",
    "T45n1883_001:0674b16": "理非青黃故。云空不即色。然非青黃之真空。",
    "T45n1883_001:0674b17": "必不異青黃故。是故言空即色。要由不異青",
    "T45n1883_001:0674b18": "黃故。不即青黃故言空即色不即色也。釋",
    "T45n1883_001:0674b19": "曰。此亦有三。初標。釋中先揀即離。明真空非",
    "T45n1883_001:0674b20": "即色相。云空不即色。正揀太即。對前會色歸",
    "T45n1883_001:0674b21": "空中。色相非真空。後然非青黃之理。必不異",
    "T45n1883_001:0674b22": "青黃者。明不即色之空亦非全在色外對前",
    "T45n1883_001:0674b23": "亦非離相有性。二揀亂意者。揀謂空為有。既",
    "T45n1883_001:0674b24": "空理非青黃豈是有耶。對前真空不是相有。",
    "T45n1883_001:0674b25": "三要由下結。舉不異之正結前太即之情。",
    "T45n1883_001:0674b26": "觀曰。三空不即色以空即色故。何以故。空是",
    "T45n1883_001:0674b27": "所依非能依故。不即色也。必與能依作所依",
    "T45n1883_001:0674b28": "故。即是色也。良由是所依故不即色。是所依",
    "T45n1883_001:0674b29": "故即是色。是故言由不即色故即是色也。上",
    "T45n1883_001:0674c01": "三句亦以法揀情訖。釋曰。就文亦二。先釋",
    "T45n1883_001:0674c02": "此句。後結上三句。前中亦三。初標。釋中雙揀",
    "T45n1883_001:0674c03": "即離可知。但前約空中無色揀。此約能依非",
    "T45n1883_001:0674c04": "所依揀。次下當知。然正反前應云色中無空。",
    "T45n1883_001:0674c05": "故今不云爾者。空中無色有理有文。色中無",
    "T45n1883_001:0674c06": "空文理俱絕。以空中無色。由事即理。理絕相",
    "T45n1883_001:0674c07": "故色必有空。無空之色非實故。故不反上。別",
    "T45n1883_001:0674c08": "就能所依以釋其義。二揀亂意者。唯取下句",
    "T45n1883_001:0674c09": "必與能依為所依。故揀於異空之色。對前異",
    "T45n1883_001:0674c10": "色明空。三良由下結。以一所依雙結不即不",
    "T45n1883_001:0674c11": "離。意云。既是所依之空。必非能依之色。故云",
    "T45n1883_001:0674c12": "不即色。二既是色之所依。非餘所依故不離",
    "T45n1883_001:0674c13": "色也。結離亂意者。既必與能依之色而為所",
    "T45n1883_001:0674c14": "依。明色非空外。對前空非色外也。二上三句",
    "T45n1883_001:0674c15": "下。總結三門義如前說。",
    "T45n1883_001:0674c16": "觀曰。四空即是色。何以故。凡是真空必不異",
    "T45n1883_001:0674c17": "色。以是法無我理非斷滅故。是故空即是色。",
    "T45n1883_001:0674c18": "如空色既爾。一切法皆然思之。釋曰。此門",
    "T45n1883_001:0674c19": "亦二。先釋第四。後結例諸法。今初亦三。初",
    "T45n1883_001:0674c20": "標。二釋。言以是法無我理等者。出所以也。無",
    "T45n1883_001:0674c21": "我即空以是法空。即法無我故空是色。三是",
    "T45n1883_001:0674c22": "故空即是色者。結此門也。二如空色下結。例",
    "T45n1883_001:0674c23": "舉上四門。空即是色。則例此空是一切法。況",
    "T45n1883_001:0674c24": "不是十對所依耶。",
    "T45n1883_001:0674c25": "觀曰。第三色空無礙觀者。謂色舉體不異空。",
    "T45n1883_001:0674c26": "全是盡色之空故。即色不盡而空現。空舉體",
    "T45n1883_001:0674c27": "不異色。全是盡空之色故。即空即色而空不",
    "T45n1883_001:0674c28": "隱也。是故菩薩觀色無不見空。觀空莫非見",
    "T45n1883_001:0674c29": "色。無障無礙為一味法。思之可見。釋曰。此",
    "T45n1883_001:0675a01": "觀有三。謂標釋結。二謂色下釋。釋相云。全是",
    "T45n1883_001:0675a02": "盡色之空者。有本無盡色之三字。但云全是",
    "T45n1883_001:0675a03": "空故耳。而釋義亦通。以不對下文理非全現",
    "T45n1883_001:0675a04": "故。今依有本釋。然色是有中之別稱。通是空",
    "T45n1883_001:0675a05": "有二門耳。空有各有二義。空二義者。謂空非",
    "T45n1883_001:0675a06": "空。有二義者。謂有非有。空中言空者。以空必",
    "T45n1883_001:0675a07": "盡有故。言非空者亦無空相故。又不礙有故。",
    "T45n1883_001:0675a08": "有中言有者。有必盡空故。非有者有相離故。",
    "T45n1883_001:0675a09": "又不礙空故。今明色空無礙中。初明色不礙",
    "T45n1883_001:0675a10": "空。取空上盡色之義。次明空不礙色。取色",
    "T45n1883_001:0675a11": "上盡空之義。其不相礙即是舉體全是之義。",
    "T45n1883_001:0675a12": "其離空有相義。在第四泯絕門中。然今文中",
    "T45n1883_001:0675a13": "色空之上各有三句。皆初句標無礙。下句出",
    "T45n1883_001:0675a14": "無礙相。色中出相。言色不盡而空現者。以色",
    "T45n1883_001:0675a15": "不礙空故色不盡也。即是盡色之空故而空",
    "T45n1883_001:0675a16": "現也。空中出相。云即空即色而空不隱者。以",
    "T45n1883_001:0675a17": "空不礙色故空即色也。而是盡色之空故空",
    "T45n1883_001:0675a18": "不隱也。若總相言但色舉體。即空即色不盡。",
    "T45n1883_001:0675a19": "以即空故空便現也。空上亦然。以空舉體為",
    "T45n1883_001:0675a20": "色故。空即色既即是空。空不隱也。若依此釋",
    "T45n1883_001:0675a21": "前無三字義理亦通。則應後句減却盡空之",
    "T45n1883_001:0675a22": "三字。今依有本。三是故下結成無礙。亦是前",
    "T45n1883_001:0675a23": "明所觀。此正明能觀故。云菩薩見色等。",
    "T45n1883_001:0675a24": "觀曰。第四泯絕無寄觀者。謂此所觀真空。不",
    "T45n1883_001:0675a25": "可言即色不即色。亦不可言即空不即空。一",
    "T45n1883_001:0675a26": "切法皆不可。不可亦不可。此語亦不受。逈絕",
    "T45n1883_001:0675a27": "無寄。非言所及。非解所到。是謂行境。何以",
    "T45n1883_001:0675a28": "故。以生心動念。即乖法體失正念故。釋曰。",
    "T45n1883_001:0675a29": "此第四觀大分為二。先正釋第四。後對前三",
    "T45n1883_001:0675b01": "觀會釋成總。今即初也。文中三。初標名。二謂",
    "T45n1883_001:0675b02": "此下釋相。三何以下徵結。此中大意。但拂迹",
    "T45n1883_001:0675b03": "現圓。若細釋者。然色空相望乃有多義。一融。",
    "T45n1883_001:0675b04": "二諦義。初會色歸空。明俗即故真。二明空即",
    "T45n1883_001:0675b05": "色。顯真即是俗。三色空無礙明二諦雙現。四",
    "T45n1883_001:0675b06": "泯絕無寄明二諦俱泯。若約三諦。初即真諦。",
    "T45n1883_001:0675b07": "二即俗諦。後一即中道第一義諦。若約三觀",
    "T45n1883_001:0675b08": "初即空觀。二即假觀。三四即中道觀。三即雙",
    "T45n1883_001:0675b09": "照明中。四即雙遮明中。雖有三觀意。明三觀",
    "T45n1883_001:0675b10": "融通為真空耳。二者色空相望總有四句。取",
    "T45n1883_001:0675b11": "文小異。初會色歸空觀中四句。前三句明色",
    "T45n1883_001:0675b12": "不異空。第四句明色即是空。第二明空即色",
    "T45n1883_001:0675b13": "觀中四句。前三句明空不異色第四句明空",
    "T45n1883_001:0675b14": "即是色。第三觀明但合前二今第四句。拂四",
    "T45n1883_001:0675b15": "句相。現真空相不生不滅。乃至無智亦無得",
    "T45n1883_001:0675b16": "真空觀備矣。若約三觀。就心經意。色不異空",
    "T45n1883_001:0675b17": "明俗不異真。空不異色明真不異俗。色空相",
    "T45n1883_001:0675b18": "即明是中道。即上四句為空假中之三觀也。",
    "T45n1883_001:0675b19": "與今義同。取文小異耳。三者色空相望總有",
    "T45n1883_001:0675b20": "三義。一相成義。二無礙義。三相害義。廣如第",
    "T45n1883_001:0675b21": "二理事無礙觀中。今文含有三。前二相即亦",
    "T45n1883_001:0675b22": "相成義。第三色空無礙觀。正明無礙義。今第",
    "T45n1883_001:0675b23": "四觀。即相害義。相害俱泯故。雖有此三意。俱",
    "T45n1883_001:0675b24": "顯於真空義耳。若別消文者。不可言即色不",
    "T45n1883_001:0675b25": "即色者。拂前第二。明空即色觀。不可言即色",
    "T45n1883_001:0675b26": "者。正拂第四句。不可言不即色者。亦拂前三",
    "T45n1883_001:0675b27": "句。以空非空故。無可言即色不即色。又理本",
    "T45n1883_001:0675b28": "絕言故。約觀即心冥真極故。方成妙色觀耳。",
    "T45n1883_001:0675b29": "次云亦不可言即空不即空者。拂第一會色",
    "T45n1883_001:0675c01": "歸空觀。不可言即空。正拂第四句。不可言不",
    "T45n1883_001:0675c02": "即空。亦拂前三句。以色亦即非色。無可言",
    "T45n1883_001:0675c03": "即空不即空。故即事同理故。理本絕言故。心",
    "T45n1883_001:0675c04": "冥真極無心即故。方成即空觀耳。又上會色",
    "T45n1883_001:0675c05": "歸空無增益謗。明意即色無損減謗。色空無",
    "T45n1883_001:0675c06": "礙無雙。非戲論謗。今無可相即。無相違謗。",
    "T45n1883_001:0675c07": "四謗既無。百非斯絕故逈絕無寄。又云。一切",
    "T45n1883_001:0675c08": "法皆不可者結例總拂。言結例者。非獨色法",
    "T45n1883_001:0675c09": "成其三觀。並皆拂之。受想行識萬化之法皆",
    "T45n1883_001:0675c10": "同前色。言總拂者。總拂前三會色歸空觀等",
    "T45n1883_001:0675c11": "皆不可也。亦無四句可絕。三觀可拂故。不可",
    "T45n1883_001:0675c12": "亦不可。言此語亦不受者。若受不可說言是",
    "T45n1883_001:0675c13": "則有受。有受則有念。有念者。皆是心言之迹",
    "T45n1883_001:0675c14": "故。逈絕無寄二邊既離。中道不存心境兩亡。",
    "T45n1883_001:0675c15": "亡絕無寄般若現矣。若生心動念皆不會理。",
    "T45n1883_001:0675c16": "言語道斷故言不及。心行處滅故解不到。言",
    "T45n1883_001:0675c17": "是謂行境者。結成上行。然有二意。一者上是",
    "T45n1883_001:0675c18": "行家之境。今心與境冥。智與神會。亡言虛懷。",
    "T45n1883_001:0675c19": "冥心遺智。方詣茲境。明唯行能到非解境故。",
    "T45n1883_001:0675c20": "二者即上心智契合即是真行。行即是境行",
    "T45n1883_001:0675c21": "分齊故。三何以下反釋成行。",
    "T45n1883_001:0675c22": "觀曰。又前四句中。初二句八門皆揀情顯解。",
    "T45n1883_001:0675c23": "第三句一門解終趣行。此第四句一門正成",
    "T45n1883_001:0675c24": "行體。若不洞明前解。無以躡成此行。若不解",
    "T45n1883_001:0675c25": "此行法絕於前解無以成其正解。若守解不",
    "T45n1883_001:0675c26": "捨。無以入茲正行。是故行由解成。行起解絕",
    "T45n1883_001:0675c27": "也。釋曰。此即第二總結四門。然上第四門",
    "T45n1883_001:0675c28": "唯結當門成行。今總結四門。然云上二句八",
    "T45n1883_001:0675c29": "門者。則句大門小前總標中亦云四句十門。",
    "T45n1883_001:0676a01": "皆句大門小。上結中云上三句以法揀情。此",
    "T45n1883_001:0676a02": "第四句一門是則門句互通。應合門大句小。",
    "T45n1883_001:0676a03": "義既互通此隨文釋。於中三句。初正分解行",
    "T45n1883_001:0676a04": "二。若不洞明下。反顯相資。如目足相資。於",
    "T45n1883_001:0676a05": "中初以解成行。次若不解下。絕解成解。後若",
    "T45n1883_001:0676a06": "守下。捨解成行。三是故下。結成二相。總成真",
    "T45n1883_001:0676a07": "空絕相觀也。則內外並冥。緣觀俱寂也。",
    "T45n1883_001:0676a08": "觀曰。理事無礙觀第二。釋曰。即理事無礙",
    "T45n1883_001:0676a09": "法界也。",
    "T45n1883_001:0676a10": "觀曰。但理事鎔融存亡逆順通有十門。釋",
    "T45n1883_001:0676a11": "曰。此觀文三。初總標。二別釋。三結勸。今則",
    "T45n1883_001:0676a12": "初也。即總顯觀名。具為十門。本就前色空觀",
    "T45n1883_001:0676a13": "中。亦即事理不得此名者。有四義故。一雖有",
    "T45n1883_001:0676a14": "色事為成空理。色空無礙為真空故。二理但",
    "T45n1883_001:0676a15": "明空。未顯真如之妙有故。三泯絕無寄。亡事",
    "T45n1883_001:0676a16": "理故。四不廣顯無礙之相。無為而為無相而",
    "T45n1883_001:0676a17": "相。諸事與理炳現無礙雙融相故。為上四義",
    "T45n1883_001:0676a18": "故。不得名至此獨受。是以今標。具下十門無",
    "T45n1883_001:0676a19": "礙之根鎔融。是總該下十門。似如洪鑪鑄眾",
    "T45n1883_001:0676a20": "像。故鎔謂鎔冶。即初銷義。融謂融和。即終成",
    "T45n1883_001:0676a21": "一義。以理鎔事。事與理和二而不二。十門無",
    "T45n1883_001:0676a22": "礙其義同故。又此二理事鎔融。別當相遍。相",
    "T45n1883_001:0676a23": "遍互融故。次存即九十。真理非事。事法非理。",
    "T45n1883_001:0676a24": "二相存故。亡即七八。真理即事。事法即理。廢",
    "T45n1883_001:0676a25": "己同他。各自泯故。逆即五六。真理奪事。理逆",
    "T45n1883_001:0676a26": "事也。事能隱理。事逆理故。順即三四。依理成",
    "T45n1883_001:0676a27": "事理順事也。事能顯理事順理也。故此二句",
    "T45n1883_001:0676a28": "總攝十門。方為事理無礙之義成第二觀。然",
    "T45n1883_001:0676a29": "事理無礙方是所觀觀之於心即名能觀。此",
    "T45n1883_001:0676b01": "觀別說觀事俗觀。觀理真觀。觀事理無礙成",
    "T45n1883_001:0676b02": "中道觀。又觀事兼悲。觀理是智。此二無礙。即",
    "T45n1883_001:0676b03": "悲智相導成無住行。亦即假空中道觀耳。",
    "T45n1883_001:0676b04": "觀曰。一理遍於事門。謂能遍之理性無分限。",
    "T45n1883_001:0676b05": "所遍之事分位差別。一一事中理皆全遍非",
    "T45n1883_001:0676b06": "是分遍。何以故。以彼真理不可分故。是故一",
    "T45n1883_001:0676b07": "一纖塵皆攝無邊真理無不圓足。釋曰。此",
    "T45n1883_001:0676b08": "第一門。然下十門應即為十以釋二意。便總",
    "T45n1883_001:0676b09": "料揀故分五對。第一理事相遍對。第二理事",
    "T45n1883_001:0676b10": "相成對。第三理事相害對。",
    "T45n1883_001:0676b11": "第四理事相即對。第五理事相非對。亦名不",
    "T45n1883_001:0676b12": "即對。然此五對皆先明理。尊於理故。又皆相",
    "T45n1883_001:0676b13": "望。一三五七九以理望事。二四六八十以事",
    "T45n1883_001:0676b14": "望理。初對為二。先正釋。二料揀。前中二門。",
    "T45n1883_001:0676b15": "即分為二。今初也。文中有三。初標名。二謂能",
    "T45n1883_001:0676b16": "遍下。釋事理相性空。真理一相無相。故不可",
    "T45n1883_001:0676b17": "分則無分限。事約緣起故分位萬差。三一一",
    "T45n1883_001:0676b18": "事中下。釋其遍相理非事外。故要遍事。經云。",
    "T45n1883_001:0676b19": "法性遍在一切處一切眾生及國土故。次何以",
    "T45n1883_001:0676b20": "下。釋全遍所由。謂要全遍者。若不全遍理可",
    "T45n1883_001:0676b21": "分故。非如浮雲遍滿虛空隨方可分故。是故",
    "T45n1883_001:0676b22": "下。別指一事顯其遍相。以塵含理顯理全遍。",
    "T45n1883_001:0676b23": "觀曰。二事遍於理門。謂能遍之事是有分限。",
    "T45n1883_001:0676b24": "所遍之理要無分限。此有分限之事。於無分",
    "T45n1883_001:0676b25": "限之理。全同非分同。何以故。以事無體還如",
    "T45n1883_001:0676b26": "理故。是故一塵不壞而遍法界也。如一塵。一",
    "T45n1883_001:0676b27": "切法亦然思之。釋曰。文亦有三。初標。二謂",
    "T45n1883_001:0676b28": "能遍下。示能所相。三此有分下。明遍理之相。",
    "T45n1883_001:0676b29": "於中初正明。以全同名遍。次何以下。釋同所",
    "T45n1883_001:0676c01": "以。有分之事全如理故。若不遍同事有別體。",
    "T45n1883_001:0676c02": "次是故下。結示遍相。後如一塵下。例一切法。",
    "T45n1883_001:0676c03": "此對為下四對之本。由相遍故。有相成等。",
    "T45n1883_001:0676c04": "觀曰。此全遍門超情難見。非世喻能況。釋",
    "T45n1883_001:0676c05": "曰。第三料揀上二門也。於中三。初標難喻。二",
    "T45n1883_001:0676c06": "寄喻別顯。三問答解釋。今初也。言難見者。以",
    "T45n1883_001:0676c07": "道理深故。有本云。離見離見即超情義耳言。",
    "T45n1883_001:0676c08": "難見者容。有見理故下。寄喻以明難。言世喻",
    "T45n1883_001:0676c09": "難喻耳。言難喻者。事理相殊而互相遍。理遍",
    "T45n1883_001:0676c10": "事故無相全在相中。事遍理故一塵便無涯",
    "T45n1883_001:0676c11": "分。一塵既無涯分。何有法之當情。無相全在",
    "T45n1883_001:0676c12": "相中。至理何曾懸遠。即相無相五目難覩。其",
    "T45n1883_001:0676c13": "容全理之事。世法何能為喻。故經云。譬如",
    "T45n1883_001:0676c14": "法界遍一切。不可見取為一切。又云。三界有",
    "T45n1883_001:0676c15": "無一切法。不能與此為譬喻。顯下海喻亦分",
    "T45n1883_001:0676c16": "喻耳。",
    "T45n1883_001:0676c17": "觀曰。如全大海在一波中而海非小。如一小",
    "T45n1883_001:0676c18": "波匝於大海而波非大。同時全遍於諸波而",
    "T45n1883_001:0676c19": "海非異。俱時各匝於大海而波非一。又大海",
    "T45n1883_001:0676c20": "全遍一波時。不妨舉體全遍於諸波。一波全",
    "T45n1883_001:0676c21": "匝大海時。諸波亦各全匝。互不相礙思之。",
    "T45n1883_001:0676c22": "釋曰。第二寄喻以明也。既無可喻而舉喻者。",
    "T45n1883_001:0676c23": "借其分喻通其玄意。令諸達識因小見大亡",
    "T45n1883_001:0676c24": "言領旨。文有三重無礙。初以大海對一波明",
    "T45n1883_001:0676c25": "大小無礙。此舉喻上事理相遍二義竟也。文",
    "T45n1883_001:0676c26": "但舉喻略無法合。若總相合以海喻理。以波",
    "T45n1883_001:0676c27": "喻事。配文可解。然意猶難見。大海何得全在",
    "T45n1883_001:0676c28": "一波。以海無二故。一理何得全在於一事。以",
    "T45n1883_001:0676c29": "理無二故。一波何以全匝大海。以同海故。一",
    "T45n1883_001:0677a01": "塵何以全遍於理。事同理故。一同時全遍下。",
    "T45n1883_001:0677a02": "以一海對諸波明一異無礙。約法。即一理對",
    "T45n1883_001:0677a03": "於諸事。以辯無礙。又上即非大非小。此即非",
    "T45n1883_001:0677a04": "一非異。其一異等相至下問答自明所以。三",
    "T45n1883_001:0677a05": "又大海全遍一波下。以大海雙對一波諸波。",
    "T45n1883_001:0677a06": "互望齊遍無礙。約法。即以一理。對一事多事。",
    "T45n1883_001:0677a07": "相望齊遍無礙。",
    "T45n1883_001:0677a08": "觀曰。問理既全體遍一塵。何故非小。既不同",
    "T45n1883_001:0677a09": "塵而小。何得說為全體遍於一塵。又一塵全",
    "T45n1883_001:0677a10": "匝於理性。何故非大。若不同理而廣大。何得",
    "T45n1883_001:0677a11": "全遍於理性。既成矛盾。義極相違。釋曰。第",
    "T45n1883_001:0677a12": "三問答解釋。雙釋法喻而其文中但就法說。",
    "T45n1883_001:0677a13": "例使曉喻。上喻之中文有三節。今但合為兩",
    "T45n1883_001:0677a14": "重問答。一問牒大小而答兼一異。二對前第",
    "T45n1883_001:0677a15": "三以大海雙對一波諸波互望齊遍無礙為",
    "T45n1883_001:0677a16": "問。前中先問後答。今初問也。文中二。先以",
    "T45n1883_001:0677a17": "理望事問。約喻。即前大海全在一波。而海非",
    "T45n1883_001:0677a18": "小故云理既全體遍等。即以遍難小既不同",
    "T45n1883_001:0677a19": "塵而小下。以非小難遍二。又一塵全匝下。約",
    "T45n1883_001:0677a20": "事望理難。先以一塵難大。次云若不同理而",
    "T45n1883_001:0677a21": "廣大下。以非廣難遍。約喻。即前一波全遍於",
    "T45n1883_001:0677a22": "大海而波非大。既成矛盾下。結難。矛者𮣨也。",
    "T45n1883_001:0677a23": "盾者排也。昔人雙賣二事。歎盾即云。矛刺不",
    "T45n1883_001:0677a24": "入。歎矛即云。能穿十重之盾。買者云。我買汝",
    "T45n1883_001:0677a25": "矛還刺汝盾。豈不傷哉。意明二語互相違。",
    "T45n1883_001:0677a26": "觀曰。答理事相望各非一異。故得全收而不",
    "T45n1883_001:0677a27": "壞本位。釋曰。此下答中二。先雙標。後雙釋。",
    "T45n1883_001:0677a28": "今即初也。上問但問大小。今正答一異兼於",
    "T45n1883_001:0677a29": "大小。由於理事二法相望。故云各非一異。",
    "T45n1883_001:0677b01": "觀曰。先理望事有其四句。一真理與事非異",
    "T45n1883_001:0677b02": "故。真理全體在一事中。二真理與事非一故。",
    "T45n1883_001:0677b03": "理性恒無邊際。三以非一即是非異故。無邊",
    "T45n1883_001:0677b04": "理性全在一塵。四以非異即是非一故。一塵",
    "T45n1883_001:0677b05": "理性無有分限。釋曰。此釋理望事。四句中。前",
    "T45n1883_001:0677b06": "二正明遍塵非小之相。初句遍塵。第二句非",
    "T45n1883_001:0677b07": "小。其三四二句遍酬其難。難意云。遍塵非小",
    "T45n1883_001:0677b08": "二義相違。何得互通。今第三句明大理遍在",
    "T45n1883_001:0677b09": "一塵。第四句明雖遍非小。其無分限則非小",
    "T45n1883_001:0677b10": "也。即雙答遍塵難。非小及非小難遍一塵難。",
    "T45n1883_001:0677b11": "雖兩叚但一相遍耳。",
    "T45n1883_001:0677b12": "華嚴法界玄鏡卷上"
}