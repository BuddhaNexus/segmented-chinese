{
    "T04n0211_004:0601c25": "法句譬喻經卷第四",
    "T04n0211_004:0601c27": "晉世沙門法炬共法立譯",
    "T04n0211_004:0601c28": "喻愛欲品第三十二之二",
    "T04n0211_004:0601c29": "◎昔佛在舍衛國為天人說法，時城中有婆羅",
    "T04n0211_004:0602a01": "門長者，財富無數，為人慳貪不好布施，食常",
    "T04n0211_004:0602a02": "閉門不喜人客，若其食時輒勅門士堅閉門",
    "T04n0211_004:0602a03": "戶，勿令有人妄入門裏，乞丐求索、沙門梵志",
    "T04n0211_004:0602a04": "不能得與其相見。爾時長者欻思美食，便勅",
    "T04n0211_004:0602a05": "其妻令作飯食，教殺肥雞薑椒和調炙之",
    "T04n0211_004:0602a06": "令熟。飲食飣餖即時已辦，勅外閉門，夫婦",
    "T04n0211_004:0602a07": "二人坐，一小兒著聚中央便共飲食。父母取",
    "T04n0211_004:0602a08": "雞肉著兒口中，如是數過初不肯廢。佛知此",
    "T04n0211_004:0602a09": "長者宿福應度，化作沙門，伺其坐食現出坐",
    "T04n0211_004:0602a10": "前，呪願且言：「多少布施可得大富。」長者舉",
    "T04n0211_004:0602a11": "頭見化沙門，即罵之曰：「汝為道士而無羞恥，",
    "T04n0211_004:0602a12": "室家坐食何為搪揬？」沙門答曰：「卿自愚癡不",
    "T04n0211_004:0602a13": "知慚羞，今我乞士何為慚羞？」長者問曰：「吾",
    "T04n0211_004:0602a14": "及室家自相娛樂，何故慚羞？」沙門答曰：「卿",
    "T04n0211_004:0602a15": "殺父妻母供養怨家，不知慚羞，反謂乞士",
    "T04n0211_004:0602a16": "何不慚羞？」於是沙門即說偈言：",
    "T04n0211_004:0602a17": "「所生枝不絕，　　但用食貪欲，",
    "T04n0211_004:0602a18": "　養怨益丘塚，　　愚人常汲汲。",
    "T04n0211_004:0602a19": "　雖獄有鈎鍱，　　慧人不謂牢，",
    "T04n0211_004:0602a20": "　愚見妻子飾，　　染著愛甚牢。",
    "T04n0211_004:0602a21": "　慧說愛為獄，　　深固難得出，",
    "T04n0211_004:0602a22": "　是故當斷棄，　　不親欲為安。」",
    "T04n0211_004:0602a23": "長者聞偈驚而問之：「道人何故而說此語也？」",
    "T04n0211_004:0602a24": "道人答曰：「案上雞者是卿先世時父，以慳",
    "T04n0211_004:0602a25": "貪故常生雞中為卿所食。此小兒者，往昔",
    "T04n0211_004:0602a26": "作羅剎，卿作賈客大人乘船入海，每輒",
    "T04n0211_004:0602a27": "流墮羅剎國中，為羅剎所食。如是五百世壽",
    "T04n0211_004:0602a28": "盡，來生為卿作子，以卿餘罪未畢，故來欲相",
    "T04n0211_004:0602a29": "害耳。今是妻者，是卿先世時母，以恩愛深固，",
    "T04n0211_004:0602b01": "故今還與卿作婦。今卿愚癡不識宿命，殺父",
    "T04n0211_004:0602b02": "養怨、以母為妻，五道生死輪轉無際，周旋五",
    "T04n0211_004:0602b03": "道誰能知者？唯有道士見此覩彼，愚者不知，",
    "T04n0211_004:0602b04": "豈不慙羞？」於是長者懎然毛竪如畏怖狀，",
    "T04n0211_004:0602b05": "佛現威神令識宿命，長者見佛即識宿命，尋",
    "T04n0211_004:0602b06": "則懺悔謝佛，便受五戒，佛為說法，即得須陀",
    "T04n0211_004:0602b07": "洹道。",
    "T04n0211_004:0602b08": "昔佛在舍衛國，祇洹說法。時有年少比丘入",
    "T04n0211_004:0602b09": "城分衛，見一年少女人端正無比，心存色欲",
    "T04n0211_004:0602b10": "迷結不解，遂便成病食飲不下，顏色憔悴委",
    "T04n0211_004:0602b11": "臥不起。同學道人往問訊之：「何所患苦？」年少",
    "T04n0211_004:0602b12": "比丘具說其意，欲壞道心，從彼愛欲願不如",
    "T04n0211_004:0602b13": "意，愁結為病。同學諫喻不入其耳，便強扶持",
    "T04n0211_004:0602b14": "將至佛所，具以事狀啟白世尊。佛告年少比",
    "T04n0211_004:0602b15": "丘：「汝願易得耳不足愁結也，吾當為汝方便",
    "T04n0211_004:0602b16": "解之。且起食飲。」比丘聞之坦然意喜，氣結便",
    "T04n0211_004:0602b17": "通。於是世尊將此比丘并與大眾，入舍衛城",
    "T04n0211_004:0602b18": "到好女舍，好女已死停屍三日，室家悲號",
    "T04n0211_004:0602b19": "不忍埋藏，身體臭脹不淨流出。佛告比丘：「汝",
    "T04n0211_004:0602b20": "所貪惑好女人者今已如此，萬物無常變在",
    "T04n0211_004:0602b21": "呼吸，愚者觀外不見其惡，纏綿罪網以為快",
    "T04n0211_004:0602b22": "樂。」於是世尊即說偈言：",
    "T04n0211_004:0602b23": "「見色心迷惑，　　不惟觀無常，",
    "T04n0211_004:0602b24": "　愚以為美善，　　安知其非真。",
    "T04n0211_004:0602b25": "　以婬樂自裹，　　譬如蠶作繭，",
    "T04n0211_004:0602b26": "　智者能斷棄，　　不眄除眾苦。",
    "T04n0211_004:0602b27": "　心念放逸者，　　見婬以為淨，",
    "T04n0211_004:0602b28": "　恩愛意盛增，　　從是造牢獄。",
    "T04n0211_004:0602b29": "　覺意滅婬者，　　常念欲不淨，",
    "T04n0211_004:0602c01": "　從是出邪獄，　　能斷老死患。」",
    "T04n0211_004:0602c02": "於是年少比丘見此女人，死已三日面色",
    "T04n0211_004:0602c03": "膖爛其臭難近，又聞世尊清誨之偈，悵然意",
    "T04n0211_004:0602c04": "悟自知迷謬，為佛作禮叩頭悔過。佛授自歸",
    "T04n0211_004:0602c05": "將還祇洹，沒命精進得羅漢道。所將大眾無",
    "T04n0211_004:0602c06": "央數人，見色欲之穢信無常之證，貪愛望止",
    "T04n0211_004:0602c07": "亦得道迹。",
    "T04n0211_004:0602c08": "昔佛在舍衛精舍為天人龍鬼說法。時世有",
    "T04n0211_004:0602c09": "大長者，財富無數，有一息男年十二三。父",
    "T04n0211_004:0602c10": "母命終，其兒年小未知生活理家之事，泮散",
    "T04n0211_004:0602c11": "財物數年便盡，久後行乞由不自供。其父有",
    "T04n0211_004:0602c12": "親友長者大富無數，一日見之問其委曲，長",
    "T04n0211_004:0602c13": "者愍念將歸經紀，以女配之，給與奴婢車馬，",
    "T04n0211_004:0602c14": "資財無數，更作屋宅成立門戶。為人懶惰，無",
    "T04n0211_004:0602c15": "有計校不能生活，坐散財盡日更飢困。長者",
    "T04n0211_004:0602c16": "以其女故更與資財，故復如前遂至貧乏。長",
    "T04n0211_004:0602c17": "者數餉，用之無道，念叵成就，欲奪其婦更嫁",
    "T04n0211_004:0602c18": "與人，宗家共議。女竊聞之還語其夫：「我家群",
    "T04n0211_004:0602c19": "強勢能奪卿，以卿不能生活故，卿當云何欲",
    "T04n0211_004:0602c20": "作何計也？」其夫聞婦言慚愧自念：「是吾薄",
    "T04n0211_004:0602c21": "福生失覆蓋，不習家計生活之法，今當失婦",
    "T04n0211_004:0602c22": "乞匃如故。恩愛已行貪欲情著，今當生別",
    "T04n0211_004:0602c23": "情豈可勝？」思惟反覆便興惡念，將婦入房，今",
    "T04n0211_004:0602c24": "欲與汝共死一處，即便剌婦還自刺害，夫婦",
    "T04n0211_004:0603a01": "俱死。奴婢驚走往告長者，長者大小驚來看",
    "T04n0211_004:0603a02": "視，見其已然，棺殮遣送如國常法。長者大",
    "T04n0211_004:0603a03": "小憂愁念女不去，須臾聞佛在世教化說法，",
    "T04n0211_004:0603a04": "見者歡喜忘憂除患，將家大小往到佛所，為",
    "T04n0211_004:0603a05": "佛作禮却坐一面。佛問長者：「為所從來？何以",
    "T04n0211_004:0603a06": "不樂憂愁之色？」長者白言：「居門不德，前嫁一",
    "T04n0211_004:0603a07": "女，值遇愚夫不能生活，欲奪其婦便殺婦及",
    "T04n0211_004:0603a08": "身，共死如此。遣送適還過覲世尊。」佛告長",
    "T04n0211_004:0603a09": "者：「貪欲瞋恚世之常病，愚癡無智患害之",
    "T04n0211_004:0603a10": "門，三界五道由此墮淵，展轉生死無央數劫，",
    "T04n0211_004:0603a11": "受苦萬端由尚不悔，豈況愚人能得識此？貪",
    "T04n0211_004:0603a12": "欲之毒滅身滅族，害及眾生何況夫婦？」於是",
    "T04n0211_004:0603a13": "世尊即說偈言：",
    "T04n0211_004:0603a14": "「愚以貪自縛，　　不求度彼岸，",
    "T04n0211_004:0603a15": "　貪為財愛故，　　害人亦自害。",
    "T04n0211_004:0603a16": "　愛欲意為田，　　婬怒癡為種，",
    "T04n0211_004:0603a17": "　故施度世者，　　得福無有量。",
    "T04n0211_004:0603a18": "　伴少而貨多，　　商人怵惕懼，",
    "T04n0211_004:0603a19": "　嗜欲賊害命，　　故慧不貪欲。」",
    "T04n0211_004:0603a20": "爾時長者聞佛說偈，欣然歡喜忘憂除患，即",
    "T04n0211_004:0603a21": "於座上一切大小及諸聽者，破二十億惡，得",
    "T04n0211_004:0603a22": "須陀洹道。",
    "T04n0211_004:0603a23": "昔佛在舍衛精舍中，為天龍鬼神、帝王臣民",
    "T04n0211_004:0603a24": "說法。時有遊蕩子二人共為親友，常相追隨",
    "T04n0211_004:0603a25": "一體無異，二人共議欲作沙門，即便相將",
    "T04n0211_004:0603a26": "來至佛所，為佛作禮長跪叉手，白佛言：「願",
    "T04n0211_004:0603a27": "欲作沙門，唯見聽許。」佛便受之，即作沙門。佛",
    "T04n0211_004:0603a28": "令二人共止一房。二人共止，但念世間恩愛",
    "T04n0211_004:0603a29": "榮樂，更共咨嗟情欲形體，說其姿媚專著不",
    "T04n0211_004:0603b01": "捨念不止息，不計無常污露不淨，以此欝怫",
    "T04n0211_004:0603b02": "病生於內。佛以慧眼知其想亂，走意於欲放",
    "T04n0211_004:0603b03": "心不住，以是不度。佛令一人行，便自化作",
    "T04n0211_004:0603b04": "一人入房，問之言：「吾等所思意志不離，可共",
    "T04n0211_004:0603b05": "往觀，視其形體知為何如？但空想念，疲勞無",
    "T04n0211_004:0603b06": "益。」二人相隨至婬女村，佛於村內化作一婬",
    "T04n0211_004:0603b07": "女人，共入其舍而告之曰：「吾等道人受佛禁",
    "T04n0211_004:0603b08": "戒不犯身事，意欲觀女人形容，當顧直如",
    "T04n0211_004:0603b09": "法。」於是化女即解瓔珞香薰衣裳，倮形而立",
    "T04n0211_004:0603b10": "臭處難近，二人觀之具見污露，化沙門即謂",
    "T04n0211_004:0603b11": "一人言：「女人之好，但有脂粉芬薰眾華沐浴",
    "T04n0211_004:0603b12": "塗香，著眾雜色衣裳以覆污露，強薰以香欲",
    "T04n0211_004:0603b13": "以人觀，譬如革囊盛屎有何可貪？」於是化比",
    "T04n0211_004:0603b14": "丘即說偈言：",
    "T04n0211_004:0603b15": "「欲我知汝本，　　意以思想生，",
    "T04n0211_004:0603b16": "　我不思想汝，　　則汝而不有。",
    "T04n0211_004:0603b17": "　心可則為欲，　　何必獨五欲？",
    "T04n0211_004:0603b18": "　速可絕五欲，　　是乃為勇力。",
    "T04n0211_004:0603b19": "　無欲無所畏，　　恬惔無憂患，",
    "T04n0211_004:0603b20": "　欲除使結解，　　是為長出淵。」",
    "T04n0211_004:0603b21": "佛說偈已現其光相，比丘見之慚愧悔過，五",
    "T04n0211_004:0603b22": "體投地為佛作禮，重為說法，欣然得解便得",
    "T04n0211_004:0603b23": "羅漢。一人行還，見伴顏姿欣悅於常，即問其",
    "T04n0211_004:0603b24": "伴獨何如斯？即如事說佛之大慈愍度如此，",
    "T04n0211_004:0603b25": "蒙世尊恩得免眾苦。於是比丘重為說偈言：",
    "T04n0211_004:0603b26": "「晝夜念嗜欲，　　意走不念休，",
    "T04n0211_004:0603b27": "　見女欲污露，　　想滅則無憂。」",
    "T04n0211_004:0603b28": "其伴比丘聞此偈已便自思惟，斷欲滅想，即",
    "T04n0211_004:0603b29": "得法眼。",
    "T04n0211_004:0603c01": "法句譬喻經利養品第三十三",
    "T04n0211_004:0603c02": "昔佛將諸弟子至俱曇彌國美音精舍，為諸",
    "T04n0211_004:0603c03": "天人神龍說法。時彼國王名曰優填，有大",
    "T04n0211_004:0603c04": "夫人執行仁愛顯譽清潔，王珍其操每私",
    "T04n0211_004:0603c05": "恭敬。聞佛來化嚴駕共出，往至佛所為佛作",
    "T04n0211_004:0603c06": "禮却坐常位。佛為國王及夫人婇女說無常",
    "T04n0211_004:0603c07": "苦空，人所由生合會別離怨憎會苦，由福生",
    "T04n0211_004:0603c08": "天、由惡入淵。國王夫人歡欣信解，各受五",
    "T04n0211_004:0603c09": "戒為清信士女，禮佛辭退還入宮中。時有",
    "T04n0211_004:0603c10": "婆羅門，名曰吉星，生一好女世間少比，至",
    "T04n0211_004:0603c11": "年十六無能訶者，懸金千兩積九十日，募索",
    "T04n0211_004:0603c12": "智者：「有能訶此女為不端正者，以金與之。」無",
    "T04n0211_004:0603c13": "敢應者。女以長大應當嫁處，念：「當與誰？若有",
    "T04n0211_004:0603c14": "端正如我女者，以女與之。聽聞沙門瞿曇釋",
    "T04n0211_004:0603c15": "迦之種，姿容金色世所希有，當以此女往配",
    "T04n0211_004:0603c16": "與之。」即便將至佛所為佛作禮，白佛言：「我",
    "T04n0211_004:0603c17": "女好潔世間無雙，年大應嫁世無匹偶，瞿曇",
    "T04n0211_004:0603c18": "端正可以為雙，故遠將來以配世尊。」佛告吉",
    "T04n0211_004:0603c19": "星：「卿女端正是卿家好，如我之好是諸佛",
    "T04n0211_004:0603c20": "好，我之所好其道不同，卿自譽女端正姝",
    "T04n0211_004:0603c21": "好。譬如畫瓶中盛屎尿有何奇特？好為所在？",
    "T04n0211_004:0603c22": "著眼耳鼻口，身之大賊，面首端正，身之大患，",
    "T04n0211_004:0603c23": "破家滅族殺親害子，皆由女色。吾為沙門，一",
    "T04n0211_004:0603c24": "身獨立由尚恐危，況受禍災殘賊之貨",
    "T04n0211_004:0603c25": "也？卿自將去，吾不受之。」於是梵志瞋恚便",
    "T04n0211_004:0604a01": "去，到優填王所讚女姿媚具白王言：「此女",
    "T04n0211_004:0604a02": "應相當為王妃，今以年大故送與王。」王見",
    "T04n0211_004:0604a03": "歡喜即納受之，拜為第二左夫人，即以印綬",
    "T04n0211_004:0604a04": "金銀珍寶賜與吉星拜為輔臣。此女得敘，每",
    "T04n0211_004:0604a05": "協嫉妬妖蠱迷王，數譖大夫人如是非一。王",
    "T04n0211_004:0604a06": "返辱曰：「卿等妖媚言返不遜，彼人操行可貴",
    "T04n0211_004:0604a07": "而返譖之。」此女心忌猶欲害之，數譖不已，",
    "T04n0211_004:0604a08": "王頗惑之，前後心謀伺其齋時，因勸白王：「今",
    "T04n0211_004:0604a09": "日之樂宜請右夫人。」王便普召勅令皆會，大",
    "T04n0211_004:0604a10": "夫人持齋獨不應命，反覆三呼執齋不移，王",
    "T04n0211_004:0604a11": "怒隆盛遣人拽出，縛著殿前欲射殺之。夫人",
    "T04n0211_004:0604a12": "不怖一心歸佛，王自射之箭還向王後，射",
    "T04n0211_004:0604a13": "輒還，數箭亦爾。時王大怖，自解而問之曰：",
    "T04n0211_004:0604a14": "「汝有何術乃致如此？」夫人對曰：「唯事如來歸",
    "T04n0211_004:0604a15": "命三尊，朝奉佛齋過中不飡，加行八事飾",
    "T04n0211_004:0604a16": "不近身，必是世尊哀顧若茲。」王曰：「善哉！豈可",
    "T04n0211_004:0604a17": "言不？」即出吉星女還其父母，以大夫人正理",
    "T04n0211_004:0604a18": "宮內。王與大夫人後宮太子，嚴駕群臣往到",
    "T04n0211_004:0604a19": "佛所，作禮却坐叉手聽法。王即白佛，具以如",
    "T04n0211_004:0604a20": "事向佛陳之。佛告大王：「妖蠱女人有八十四",
    "T04n0211_004:0604a21": "態，大態有八，慧人所惡。何謂為八？一者嫉妬，",
    "T04n0211_004:0604a22": "二者妄瞋，三者罵詈，四者呪詛，五者鎮厭，六者",
    "T04n0211_004:0604a23": "慳貪，七者好飾，八者含毒，是為八大態。」於是",
    "T04n0211_004:0604a24": "世尊即說偈言：",
    "T04n0211_004:0604a25": "「天雨七寶欲猶無厭，",
    "T04n0211_004:0604a26": "　樂少苦多覺之為賢，",
    "T04n0211_004:0604a27": "　雖有天欲慧捨不貪，",
    "T04n0211_004:0604a28": "　樂離恩愛為佛弟子。」",
    "T04n0211_004:0604a29": "佛告大王：「人行罪福各有本性，所受影報萬",
    "T04n0211_004:0604b01": "倍不同，若行六德持齋福多，諸佛所譽，終生",
    "T04n0211_004:0604b02": "梵天福樂自然。」佛說是時，王及夫人婇女大",
    "T04n0211_004:0604b03": "臣，一切心解，皆得道迹。",
    "T04n0211_004:0604b04": "法句譬喻經沙門品第三十四",
    "T04n0211_004:0604b05": "昔佛在舍衛國精舍之中，為天龍鬼神、國王",
    "T04n0211_004:0604b06": "人民說法。時有一年少比丘，晨旦著衣服拄",
    "T04n0211_004:0604b07": "杖持鉢至大村中分衛。時大道邊有官菜園，",
    "T04n0211_004:0604b08": "外面種黍穄，其田外草中施張發箭，若有蟲",
    "T04n0211_004:0604b09": "獸盜賊來者，觸網箭發中箭則死。有一端正",
    "T04n0211_004:0604b10": "年少女子獨守此園，人欲往者遙喚示道乃",
    "T04n0211_004:0604b11": "得入園，不知道者必為發箭所殺。而此女子",
    "T04n0211_004:0604b12": "獨守悲歌，其聲妖亮，聽者莫不頓車止馬，迴",
    "T04n0211_004:0604b13": "旋蹀躡而欲趣之，盤桓不去皆坐聲響。時",
    "T04n0211_004:0604b14": "此比丘分衛行還，道聞歌聲，側耳聽音五情",
    "T04n0211_004:0604b15": "逸豫，心迷意亂貪著不捨，想是女人必大端",
    "T04n0211_004:0604b16": "正，思想欲見坐起言語，便旋往趣，未到中",
    "T04n0211_004:0604b17": "間意志怳惚，手失錫杖肩失衣鉢殊不自",
    "T04n0211_004:0604b18": "覺。佛以三達見此比丘，小復前行為箭所殺，",
    "T04n0211_004:0604b19": "福應得道，為愚所迷欲蓋所覆，憐愍其愚欲",
    "T04n0211_004:0604b20": "度脫之，自化作白衣往到其邊，以偈呵之",
    "T04n0211_004:0604b21": "曰：",
    "T04n0211_004:0604b22": "「沙門何行如意不禁，",
    "T04n0211_004:0604b23": "　步步著粘但隨思走，",
    "T04n0211_004:0604b24": "　袈裟被肩為惡不損，",
    "T04n0211_004:0604b25": "　行惡行者斯墮惡道。",
    "T04n0211_004:0604b26": "　截流自持折心却欲，",
    "T04n0211_004:0604b27": "　人不割欲一意猶走，",
    "T04n0211_004:0604b28": "　為之為之必強自制，",
    "T04n0211_004:0604b29": "　捨家而懈意猶復染。",
    "T04n0211_004:0604c01": "　行懈緩者誘意不除，",
    "T04n0211_004:0604c02": "　非淨梵行焉致大寶？",
    "T04n0211_004:0604c03": "　不調難誡如風枯樹，",
    "T04n0211_004:0604c04": "　自作為身曷不精進。」",
    "T04n0211_004:0604c05": "說此偈已即自復形，相好炳然光照天地，若",
    "T04n0211_004:0604c06": "有見者迷解亂止各得其所。比丘見佛心意",
    "T04n0211_004:0604c07": "[火*霍]開如冥[門@視]明，即五體投地為佛作禮，叩頭",
    "T04n0211_004:0604c08": "悔過懺悔謝佛，內解止觀即得羅漢，隨佛還",
    "T04n0211_004:0604c09": "精舍。聽者無數皆得法眼。",
    "T04n0211_004:0604c10": "法句譬喻經梵志品第三十五",
    "T04n0211_004:0604c11": "昔私訶牒國中有大山，名私休遮他，山中",
    "T04n0211_004:0604c12": "有梵志五百餘人，各達神通，自相謂曰：「吾等",
    "T04n0211_004:0604c13": "所得正是涅槃。」佛始出世初建法鼓開甘露",
    "T04n0211_004:0604c14": "門，此等梵志聞而不就，宿福應度，佛往就之",
    "T04n0211_004:0604c15": "獨行無侶。到其路口坐一樹下，三昧定意放",
    "T04n0211_004:0604c16": "身光明照一山中，狀如失火山中盡燃。梵",
    "T04n0211_004:0604c17": "志怖懼呪水滅之，盡其神力不能使滅，怪而",
    "T04n0211_004:0604c18": "捨走從路出山，遙見世尊樹下坐禪，譬如日",
    "T04n0211_004:0604c19": "出金山之側，相好炳然如月星中。怪是何神",
    "T04n0211_004:0604c20": "就而觀之。佛命令坐，問所從來？梵志對曰：「止",
    "T04n0211_004:0604c21": "此山中修道來久，旦欻火起燒山樹木怖而",
    "T04n0211_004:0604c22": "走出。」佛告梵志：「此是福火不傷損人，欲滅卿",
    "T04n0211_004:0604c23": "等癡結之垢。」梵志師徒顧相謂曰：「是何道士",
    "T04n0211_004:0604c24": "也？九十六種未曾有此。」師曰：「曾聞白淨王",
    "T04n0211_004:0604c25": "子名曰悉達，不樂聖位出家求佛。將無是也？」",
    "T04n0211_004:0605a01": "徒等啟師：「可共問佛，梵志所行事為如法不",
    "T04n0211_004:0605a02": "也？」師徒之等共起白佛：「梵志經法名四無",
    "T04n0211_004:0605a03": "礙，天文地理，王者治國領民之法，并九十六",
    "T04n0211_004:0605a04": "種道術所應行法，此經為是涅槃法不？願佛",
    "T04n0211_004:0605a05": "解說開化未聞。」佛告梵志：「善聽思之。吾從宿",
    "T04n0211_004:0605a06": "命無數劫來常行此經，亦得五通移山住流，",
    "T04n0211_004:0605a07": "更歷生死不可計數，既不得涅槃，亦復不",
    "T04n0211_004:0605a08": "聞有得道者。如汝等行，非名梵志。」於是世尊",
    "T04n0211_004:0605a09": "以偈報曰：",
    "T04n0211_004:0605a10": "「截流如渡無欲如梵，",
    "T04n0211_004:0605a11": "　知行已盡是謂梵志。",
    "T04n0211_004:0605a12": "　以無二法清淨渡淵，",
    "T04n0211_004:0605a13": "　諸欲結解是謂梵志。",
    "T04n0211_004:0605a14": "　非蔟結髮名為梵志，",
    "T04n0211_004:0605a15": "　誠行法行清白則賢。",
    "T04n0211_004:0605a16": "　飾髮無慧草衣何施？",
    "T04n0211_004:0605a17": "　內不離著外捨何益？",
    "T04n0211_004:0605a18": "　去婬怒癡憍慢諸惡，",
    "T04n0211_004:0605a19": "　如蛇脫皮是謂梵志。",
    "T04n0211_004:0605a20": "　斷絕世事口無麤言，",
    "T04n0211_004:0605a21": "　八道審諦是謂梵志。",
    "T04n0211_004:0605a22": "　已斷恩愛離家無欲，",
    "T04n0211_004:0605a23": "　愛著已盡是謂梵志。",
    "T04n0211_004:0605a24": "　離人聚處不墮天聚，",
    "T04n0211_004:0605a25": "　諸聚不歸是為梵志。",
    "T04n0211_004:0605a26": "　自識宿命本所更來，",
    "T04n0211_004:0605a27": "　生死得盡叡通道玄，",
    "T04n0211_004:0605a28": "　明如能嘿是謂梵志。」",
    "T04n0211_004:0605a29": "佛說偈已告諸梵志：「汝等所修自謂已達",
    "T04n0211_004:0605b01": "涅槃，如少水魚豈有長樂？合本無者也。」",
    "T04n0211_004:0605b02": "梵志聞經五情內發喜悅，長跪白佛：「願為弟",
    "T04n0211_004:0605b03": "子。」頭髮自墮即作沙門，本行清淨因而得道",
    "T04n0211_004:0605b04": "為阿羅漢，天龍鬼神皆得道迹。",
    "T04n0211_004:0605b05": "法句譬喻經泥洹品第三十六",
    "T04n0211_004:0605b06": "昔佛在王舍城靈鷲山中，時與諸比丘千二",
    "T04n0211_004:0605b07": "百五十人俱。時摩竭國王號名阿闍世，所",
    "T04n0211_004:0605b08": "領五百國各有姓名，近有一國，名曰越祇，",
    "T04n0211_004:0605b09": "不順王命欲往伐之，即召群臣講宣議曰：「越",
    "T04n0211_004:0605b10": "祇國人，富樂熾盛，多出珍寶，不首伏於我。寧",
    "T04n0211_004:0605b11": "可起兵往伐之不？」國有賢公承相名曰雨",
    "T04n0211_004:0605b12": "舍，對曰：「唯然。」王告雨舍：「佛去是不遠，聖",
    "T04n0211_004:0605b13": "哲三達靡事不貫，汝持吾聲往至佛所，如",
    "T04n0211_004:0605b14": "卿意智委悉問之，欲往伐彼寧得勝不？」承",
    "T04n0211_004:0605b15": "相受教，即嚴車馬往至精舍，前到佛所頭面",
    "T04n0211_004:0605b16": "著地為佛作禮。佛命令坐，公即就坐，佛問國",
    "T04n0211_004:0605b17": "承相：「從何所來？」公言：「王使臣來。稽首佛足，問",
    "T04n0211_004:0605b18": "訊起居飡食如常？」佛即問公：「王及國土人民",
    "T04n0211_004:0605b19": "臣下皆自平安不？」公言：「國主及民皆蒙佛恩。」",
    "T04n0211_004:0605b20": "公白佛言：「王與越祇國有嫌，欲往伐之，於佛",
    "T04n0211_004:0605b21": "聖意為可得勝不？」佛告承相：「是越祇國人",
    "T04n0211_004:0605b22": "民奉行七法不可勝之。王可諦思，勿妄舉動。」",
    "T04n0211_004:0605b23": "公即問佛：「何等七法？」佛言：「越祇國人數相",
    "T04n0211_004:0605b24": "聚會，講議正法修福自守，以此為常，是謂",
    "T04n0211_004:0605b25": "為一。越祇國人君臣常和，所任忠良教諫承",
    "T04n0211_004:0605b26": "用不相違戾，是謂為二。越祇國人奉法相率",
    "T04n0211_004:0605b27": "無取無捨，不敢犯過上下循常，是謂為三。",
    "T04n0211_004:0605b28": "越祇國人禮化謹敬，男女有別長幼相承不",
    "T04n0211_004:0605b29": "失儀法，是謂為四。越祇國人孝養父母遜悌",
    "T04n0211_004:0605c01": "師長，受誡教誨以為國則，是謂為五。越祇",
    "T04n0211_004:0605c02": "國人承天則地，敬畏社稷奉順四時民農不",
    "T04n0211_004:0605c03": "廢，是謂為六。越祇國人尊道敬德，國有沙門",
    "T04n0211_004:0605c04": "得道應真方遠來者，供養衣被床臥醫藥，是",
    "T04n0211_004:0605c05": "謂為七。夫為國主行此七法難可得危，極天",
    "T04n0211_004:0605c06": "下兵共往攻之不能得勝。」佛告承相：「若使",
    "T04n0211_004:0605c07": "越祇國人持一法者尚不可攻，何況盡持如",
    "T04n0211_004:0605c08": "是七法？」於是世尊即說偈言：",
    "T04n0211_004:0605c09": "「利勝不足恃，　　雖勝猶復苦，",
    "T04n0211_004:0605c10": "　當自求勝法，　　已勝無所生。」",
    "T04n0211_004:0605c11": "雨舍承相聞佛說偈即得道迹，時會大小",
    "T04n0211_004:0605c12": "皆得須陀洹道。公即從坐起，白佛言：「國事煩",
    "T04n0211_004:0605c13": "多欲還請辭。」佛言：「可，宜知是時。」即從坐起禮",
    "T04n0211_004:0605c14": "佛而去，還至具事白王，即止不攻，持佛嚴教",
    "T04n0211_004:0605c15": "以化國內。越祇國人即來順命，上下相奉國",
    "T04n0211_004:0605c16": "遂興隆。",
    "T04n0211_004:0605c17": "法句譬喻經生死品第三十七",
    "T04n0211_004:0605c18": "昔佛在舍衛國祇洹精舍，為天人國王大臣",
    "T04n0211_004:0605c19": "廣說妙法。有一梵志長者居在路側，財富無",
    "T04n0211_004:0605c20": "數，正有一子其年二十，新為娶婦未滿七",
    "T04n0211_004:0605c21": "日，夫婦相敬言語相順，婦語其夫：「欲至後園",
    "T04n0211_004:0605c22": "中看戲，為得爾不？」上春三月夫婦相將至後",
    "T04n0211_004:0605c23": "園中，有一[木*奈]樹高大華好，婦欲得華無人",
    "T04n0211_004:0605c24": "與取，夫知婦意欲得[木*奈]華，即便上樹正取",
    "T04n0211_004:0605c25": "一華，復欲得一展轉上樹乃至細枝，枝折墮",
    "T04n0211_004:0606a01": "地傷中即死。居家大小奔波跳走往趣兒所，",
    "T04n0211_004:0606a02": "呼天傷哭斷絕復甦，中外宗族來者無數，",
    "T04n0211_004:0606a03": "皆甚悲痛，聞者莫不傷心，見者莫不痛哀，",
    "T04n0211_004:0606a04": "父母妻息怨咎天地謂為不護，棺殮衣被",
    "T04n0211_004:0606a05": "如法遣送，還家啼泣不能自止。於是世尊愍",
    "T04n0211_004:0606a06": "傷其愚往問訊之，長者室家大小見佛悲感",
    "T04n0211_004:0606a07": "作禮具陳辛苦。佛語長者：「止息聽法，萬物無",
    "T04n0211_004:0606a08": "常不可久保，生則有死罪福相追，此兒三處",
    "T04n0211_004:0606a09": "為其哭泣，懊惱斷絕亦復難勝。竟為誰兒？何",
    "T04n0211_004:0606a10": "者為親？」於是世尊即說偈言：",
    "T04n0211_004:0606a11": "「命如華菓熟，　　常恐會零落，",
    "T04n0211_004:0606a12": "　已生皆有苦，　　孰能致不死？",
    "T04n0211_004:0606a13": "　從初樂愛欲，　　可婬入胞影，",
    "T04n0211_004:0606a14": "　受形命如電，　　晝夜流難止。",
    "T04n0211_004:0606a15": "　是身為死物，　　精神無形法，",
    "T04n0211_004:0606a16": "　假令死復生，　　罪福不敗亡。",
    "T04n0211_004:0606a17": "　終始非一世，　　從愛癡久長，",
    "T04n0211_004:0606a18": "　自作受苦樂，　　身死神不喪。」",
    "T04n0211_004:0606a19": "長者聞偈意解忘憂，長跪白佛：「此兒宿命作",
    "T04n0211_004:0606a20": "何罪舋，盛美之壽而便中夭？唯願解說本所",
    "T04n0211_004:0606a21": "行罪。」佛告長者：「乃往昔時有一小兒，持弓箭",
    "T04n0211_004:0606a22": "入神樹中戲，邊有三人亦在中看。樹上有雀，",
    "T04n0211_004:0606a23": "小兒欲射，三人勸言：『若能中雀者世稱健",
    "T04n0211_004:0606a24": "兒。』小兒意美引弓射之，中雀即死墮地，三人",
    "T04n0211_004:0606a25": "共笑，助之歡喜而各自去。經歷生死無數劫",
    "T04n0211_004:0606a26": "中，所在相遭共會受罪，其三人者，一人有",
    "T04n0211_004:0606a27": "福今在天上，一人生海中為化生龍王，一人",
    "T04n0211_004:0606a28": "今日長者身是。此小兒者，前生天上為天作",
    "T04n0211_004:0606a29": "子，命終來下為長者作子，墮樹命絕即生",
    "T04n0211_004:0606b01": "海中，為化生龍王作子，即以生日化生金",
    "T04n0211_004:0606b02": "翅鳥王取而食之。」",
    "T04n0211_004:0606b03": "「今日三處懊惱涕哭，寧可言也？以其前世",
    "T04n0211_004:0606b04": "助其喜故，此三人者報以涕哭。」於是世尊",
    "T04n0211_004:0606b05": "即說偈言：",
    "T04n0211_004:0606b06": "「識神造三界，　　善不善五處，",
    "T04n0211_004:0606b07": "　陰行而默至，　　所往如響應。",
    "T04n0211_004:0606b08": "　色欲不色有，　　一切因宿行，",
    "T04n0211_004:0606b09": "　如種隨本像，　　自然報如影。」",
    "T04n0211_004:0606b10": "佛說偈已，欲使長者意解，即以道力視其宿",
    "T04n0211_004:0606b11": "命，皆見天上、龍中之事。長者意解欣然即",
    "T04n0211_004:0606b12": "起，長跪叉手，白佛言：「願及大小為佛弟子，奉",
    "T04n0211_004:0606b13": "受五戒為優婆塞。」佛即授戒，重為說法無常",
    "T04n0211_004:0606b14": "之義，大小歡欣皆得須陀洹道。",
    "T04n0211_004:0606b15": "法句譬喻經道利品第三十八",
    "T04n0211_004:0606b16": "昔有國王治行正法民慕其化，無有太子以為",
    "T04n0211_004:0606b17": "愁憂。佛來入國便出覲尊，聽經歡欣即受",
    "T04n0211_004:0606b18": "五戒，一心奉敬唯願有子，晝夜精進三時不",
    "T04n0211_004:0606b19": "懈。有一給使其年十一常為王使，忠信奉法",
    "T04n0211_004:0606b20": "不失威儀，謙卑忍辱精進一心學誦經偈，知",
    "T04n0211_004:0606b21": "時先起已辦香火，數年之中精進如是不以",
    "T04n0211_004:0606b22": "為勞，卒得重病遂致無常。其神來還為王作",
    "T04n0211_004:0606b23": "子，乳餔長大至年十五立為太子。父王命終",
    "T04n0211_004:0606b24": "襲代為王，憍慢自恣婬泆欲樂，晝夜躭荒不",
    "T04n0211_004:0606b25": "理國事，臣僚廢朝民被其患。佛知其行不會",
    "T04n0211_004:0606b26": "本識，將諸弟子往到其國。王聞佛來，如先王",
    "T04n0211_004:0606b27": "法，大眾奉迎稽首于地却坐王位，佛告王",
    "T04n0211_004:0606b28": "曰：「國土人民群僚百官，悉自如常不？」王曰：",
    "T04n0211_004:0606b29": "「為人年幼未能綏化，皆蒙聖恩國土無他。」",
    "T04n0211_004:0606c01": "佛告王曰：「王今自知本所從來，作何功德得",
    "T04n0211_004:0606c02": "此王位？」王曰：「不審。頑愚不達，不知先世所",
    "T04n0211_004:0606c03": "從來也。」佛告大王：「本以五事得為國王。何等",
    "T04n0211_004:0606c04": "為五？一者布施得為國王，萬民奉獻宮觀殿",
    "T04n0211_004:0606c05": "堂資財無極。二者興立寺廟供養三尊床[木*翕]",
    "T04n0211_004:0606c06": "幃帳以是為王，在於正殿御座理國。三者親",
    "T04n0211_004:0606c07": "身禮敬三尊及諸長德以是為王，一切萬民",
    "T04n0211_004:0606c08": "莫不為之作禮。四者忍辱身三口四及意",
    "T04n0211_004:0606c09": "無惡以是為王，一切見者莫不歡欣。五者",
    "T04n0211_004:0606c10": "學問常求智慧以是為王，決斷國事莫不奉",
    "T04n0211_004:0606c11": "用。行此五事世世為王。」於是世尊以偈頌曰：",
    "T04n0211_004:0606c12": "「人知奉其上，　　君父師道士，",
    "T04n0211_004:0606c13": "　信戒施聞慧，　　終吉所生安。",
    "T04n0211_004:0606c14": "　宿命有福慶，　　生世為人尊，",
    "T04n0211_004:0606c15": "　以道安天下，　　奉法莫不從。",
    "T04n0211_004:0606c16": "　王為臣民主，　　常以慈愛下，",
    "T04n0211_004:0606c17": "　身率以法戒，　　示之以休咎。",
    "T04n0211_004:0606c18": "　處安不忘危，　　慮明福轉厚，",
    "T04n0211_004:0606c19": "　福德之反報，　　不問尊以卑。」",
    "T04n0211_004:0606c20": "佛告王曰：「王前世時為大王給使，奉佛以信、",
    "T04n0211_004:0606c21": "奉法以淨、奉僧以敬、奉親以孝、奉君以忠，常",
    "T04n0211_004:0606c22": "行一心精進布施，勞身苦體初不懈惓。是福",
    "T04n0211_004:0606c23": "追身，得為王子補王之榮。今者富貴而反懈",
    "T04n0211_004:0606c24": "怠。夫為國王當行五事。何謂為五事？一者",
    "T04n0211_004:0607a01": "領理萬民無有枉濫。二者養育將士隨時廩",
    "T04n0211_004:0607a02": "與。三者念修本業福德無絕。四者當信忠臣",
    "T04n0211_004:0607a03": "正直之諫，無受讒言以傷正直。五者節欲貪",
    "T04n0211_004:0607a04": "樂心不放逸。行此五事，名聞四海福祿自來。",
    "T04n0211_004:0607a05": "捨此五事，眾綱不舉，民困則思亂，士勞則勢",
    "T04n0211_004:0607a06": "不舉；無福，鬼神不助；自用失大理，忠臣不敢",
    "T04n0211_004:0607a07": "諫；心逸國不理臣，[卄/(阿-可+辛)/女]民則怨。若如是者，身",
    "T04n0211_004:0607a08": "失令名，後則無福。」於是世尊重說偈言：",
    "T04n0211_004:0607a09": "「夫為世間將，　　修正不阿枉，",
    "T04n0211_004:0607a10": "　調心勝諸惡，　　如是為法王。",
    "T04n0211_004:0607a11": "　見正能施惠，　　仁愛好利人，",
    "T04n0211_004:0607a12": "　既利以平均，　　如是眾附親。」",
    "T04n0211_004:0607a13": "佛說偈已，是時王大歡喜，起住佛前，五體",
    "T04n0211_004:0607a14": "投地懺悔謝佛，即受五戒，佛重說法，得須",
    "T04n0211_004:0607a15": "陀洹道。",
    "T04n0211_004:0607a16": "昔佛在舍衛國祇樹精舍為諸天人、國王大臣、",
    "T04n0211_004:0607a17": "四輩弟子說無上大法。時舍衛國南有深山，",
    "T04n0211_004:0607a18": "其中常出野象，象有三色，白、青、黑者。國王",
    "T04n0211_004:0607a19": "欲得好名鬪大象，輒遣人往捕取將來，付調",
    "T04n0211_004:0607a20": "象師，三年之中便可乘騎亦可令鬪。時有一",
    "T04n0211_004:0607a21": "神象，龍之所生，身白如雪尾赤如丹，兩牙",
    "T04n0211_004:0607a22": "如金色，獵師見此非常好象，還白國王：「有此",
    "T04n0211_004:0607a23": "大象，其形如是，宜大王乘。」王即募捕象師三",
    "T04n0211_004:0607a24": "十餘人，遣令捕此象。人眾往到象所，張羂",
    "T04n0211_004:0607a25": "欲捕象，而此神象知諸人意，即便來前而",
    "T04n0211_004:0607a26": "墮羂中，眾人皆來而欲捕之，象便瞋恚",
    "T04n0211_004:0607a27": "逆蹸跳之，近者即死遠者得走，象逐不置。",
    "T04n0211_004:0607a28": "時山脇有諸年少道人，多力勇健，山中學道",
    "T04n0211_004:0607a29": "大久未得定意，遙見此象追逐殺人，道人憐",
    "T04n0211_004:0607b01": "愍人故，自恃勇健欲往救之。佛已遙見，恐此",
    "T04n0211_004:0607b02": "比丘為神象所殺，佛即到邊放大光明，象",
    "T04n0211_004:0607b03": "見佛光怒止恚解，不復追逐殺人。比丘見佛，",
    "T04n0211_004:0607b04": "迎為作禮。佛為比丘即說偈言：",
    "T04n0211_004:0607b05": "「勿妄嬈神象，　　以招苦痛患，",
    "T04n0211_004:0607b06": "　惡意為自殺，　　終不至善方。」",
    "T04n0211_004:0607b07": "比丘聞偈，即便稽首懺悔謝過，內自篤責深",
    "T04n0211_004:0607b08": "惟為非，即於佛前逮得應真。時捕象人即皆",
    "T04n0211_004:0607b09": "還，穌走者尋還，皆得道迹。",
    "T04n0211_004:0607b10": "昔佛在羅閱祇耆闍崛山中。時國王瓶沙",
    "T04n0211_004:0607b11": "有一大臣，犯事免退徙著南山中，去國千里",
    "T04n0211_004:0607b12": "外。由來無人不熟五穀，大臣到中，泉水流溢",
    "T04n0211_004:0607b13": "五穀大熟，四方諸國有飢寒者，皆來至此山",
    "T04n0211_004:0607b14": "中，數年之中便有三四千家，來者給與田地",
    "T04n0211_004:0607b15": "令得生活。其中三老諸長宿年共議：「國之無",
    "T04n0211_004:0607b16": "君猶身之無首。」相將至大臣所，舉大臣為",
    "T04n0211_004:0607b17": "國王。大臣答長老曰：「若以我為王者，當如",
    "T04n0211_004:0607b18": "諸國王之法，左右大臣文武將士，上下朝直發",
    "T04n0211_004:0607b19": "女闐宮，租稅穀帛當如民法。」諸國老曰：「唯然",
    "T04n0211_004:0607b20": "奉命一隨王法。」即立為王，處置群臣文武上",
    "T04n0211_004:0607b21": "下，發調人民築城作舍，宮殿樓觀，民被苦",
    "T04n0211_004:0607b22": "毒不復堪諧，皆發想念欲謀圖王。諸姦臣輩",
    "T04n0211_004:0607b23": "將王出獵，去城三四十里，於曠野澤中，牽",
    "T04n0211_004:0607b24": "王欲殺。王問左右：「何緣殺我？」答曰：「民慕豐",
    "T04n0211_004:0607b25": "樂奉王以禮，民困思亂破家圖國。」王告之言：",
    "T04n0211_004:0607b26": "「卿等自為非我本造，枉殺我者神祇知之。聽",
    "T04n0211_004:0607b27": "我發一願，死不有恨。」即願曰：「我本開荒出",
    "T04n0211_004:0607b28": "穀養民，來者皆活，富樂無極，自共舉我立",
    "T04n0211_004:0607b29": "為國王，依案諸國自共作此，今反殺我。我實",
    "T04n0211_004:0607c01": "無惡於此人民，若我死者，願作羅剎，還入故",
    "T04n0211_004:0607c02": "身中，當報此怨。」於是絞殺棄屍而去。三日",
    "T04n0211_004:0607c03": "之後，王神即作羅剎還入故身中，自名阿羅",
    "T04n0211_004:0607c04": "婆，即起入宮絞殺新王，并及後宮婇女",
    "T04n0211_004:0607c05": "左右姦臣，即皆殺之。羅剎瞋恚出宮，盡欲殺",
    "T04n0211_004:0607c06": "人。國中三老草索自縛，來向羅剎自首：「此是",
    "T04n0211_004:0607c07": "姦臣所為，非是細民所可能知，乞匃原恕",
    "T04n0211_004:0607c08": "願還治國。」曰：「我是羅剎，何與人等共從事",
    "T04n0211_004:0607c09": "也？食飲當得人肉，羅剎急性忿不思難。」三",
    "T04n0211_004:0607c10": "老曰：「國是王許，故當如前，食飲所須當相",
    "T04n0211_004:0607c11": "差次。」國老共出，宣令人民皆共探籌，以此為",
    "T04n0211_004:0607c12": "次家出一小兒，生用作食食羅剎王。三四千",
    "T04n0211_004:0607c13": "家正有一戶，為佛弟子，居門精進五戒不犯，",
    "T04n0211_004:0607c14": "隨民探籌，得第一籌。有一小兒，當先食鬼",
    "T04n0211_004:0607c15": "王。賢者大小懊惱啼哭，遙向崛山，為佛作",
    "T04n0211_004:0607c16": "禮悔過自責，佛以道眼見其辛苦，便自說言：",
    "T04n0211_004:0607c17": "「因是小兒當度無數人。」便獨飛往至羅剎門，",
    "T04n0211_004:0607c18": "現變光相照其宮內。羅剎見光疑是異人，即",
    "T04n0211_004:0607c19": "出見佛，便起毒心欲前噏佛，光刺其目，擔",
    "T04n0211_004:0607c20": "山吐火皆化為塵，至久疲頓然後降化，請佛",
    "T04n0211_004:0607c21": "入坐頭面作禮。佛為說經，一心聽法，即受五戒",
    "T04n0211_004:0607c22": "為優婆塞。里吏催食奪兒將來，室家嘷",
    "T04n0211_004:0608a01": "哭隨道而來，觀者無數為之悲哀。吏抱兒擏",
    "T04n0211_004:0608a02": "食著羅剎前，羅剎即持此小兒擎食至佛前，",
    "T04n0211_004:0608a03": "長跪白佛言：「國人相差次以小兒為食，我",
    "T04n0211_004:0608a04": "今受佛五戒，不復得食此小兒，請以小兒",
    "T04n0211_004:0608a05": "布施佛，為佛作給使。」佛為受之，即說呪",
    "T04n0211_004:0608a06": "願，羅剎歡喜得須陀洹道。佛以小兒著鉢中，",
    "T04n0211_004:0608a07": "擏出宮門，還其父母而告之曰：「快養小兒勿",
    "T04n0211_004:0608a08": "復愁憂。」眾人見佛莫不驚愕，怪是何神？此兒",
    "T04n0211_004:0608a09": "何福而獨救之？羅剎所食奪還父母。於是世",
    "T04n0211_004:0608a10": "尊在於大眾中央而說偈言：",
    "T04n0211_004:0608a11": "「戒德可恃怙，　　福報常隨己，",
    "T04n0211_004:0608a12": "　見法為人長，　　終遠三惡道。",
    "T04n0211_004:0608a13": "　戒慎除苦畏，　　福德三界尊，",
    "T04n0211_004:0608a14": "　鬼龍邪毒害，　　不犯有戒人。」",
    "T04n0211_004:0608a15": "佛說偈已，無央數人見佛光像，乃知至尊三",
    "T04n0211_004:0608a16": "界無比，便皆歸化為佛弟子，聞偈歡欣皆得",
    "T04n0211_004:0608a17": "道迹。",
    "T04n0211_004:0608a18": "昔佛在波羅奈國鹿野場上，為天人龍鬼、國",
    "T04n0211_004:0608a19": "王臣民、不可計眾而為說法。時大國王太子",
    "T04n0211_004:0608a20": "將從小國王世子五百餘人，往到佛所為佛",
    "T04n0211_004:0608a21": "作禮，却坐一面而聽法。諸太子等，即白佛",
    "T04n0211_004:0608a22": "言：「佛道清妙玄遠難及，自古以來頗有國王",
    "T04n0211_004:0608a23": "太子大臣長者之子，捨國吏民恩愛榮樂行",
    "T04n0211_004:0608a24": "作沙門者不？」佛告諸太子：「世間國土榮樂恩",
    "T04n0211_004:0608a25": "愛，如幻如化如夢如響，卒來卒去不可常",
    "T04n0211_004:0608a26": "保。又國王太子以三事故不能得道。何謂三",
    "T04n0211_004:0608a27": "事？一者憍恣，不念學問佛經妙義以濟神本。",
    "T04n0211_004:0608a28": "二者貪取，不念布施下貧困厄，群臣將士所",
    "T04n0211_004:0608a29": "有財寶，不與民共以修財本。三者不能遠離",
    "T04n0211_004:0608b01": "色欲愛樂之事、捨棄牢獄憂煩之惱，行作沙",
    "T04n0211_004:0608b02": "門滅眾苦難，以修身本。是以菩薩所生為王，",
    "T04n0211_004:0608b03": "除此三事，自致得佛。又有三事。何謂為三？",
    "T04n0211_004:0608b04": "一者少壯學問，領理國土，率化民庶，使行十",
    "T04n0211_004:0608b05": "善。二者中以財施貧窮孤寡，群臣將士與民",
    "T04n0211_004:0608b06": "同歡。三者每計無常命不久留，宜當出家",
    "T04n0211_004:0608b07": "行作沙門，斷苦因緣，勿更生死。三事不施",
    "T04n0211_004:0608b08": "獨無所得。」於是世尊而自陳曰：「昔我前世",
    "T04n0211_004:0608b09": "作轉輪聖王，名曰南王皇帝，七寶導從，宮觀",
    "T04n0211_004:0608b10": "浴池，行宮戲園，及群臣太子夫人婇女象馬",
    "T04n0211_004:0608b11": "厨宰，各八萬四千。有子千人，勇猛精銳，一人",
    "T04n0211_004:0608b12": "當千，飛行虛空，周遊四方，自在所為無當",
    "T04n0211_004:0608b13": "前者。其壽八萬四千歲，以法治政，不枉人",
    "T04n0211_004:0608b14": "民。爾時聖王欻自念言：『人命短促無常難保，",
    "T04n0211_004:0608b15": "但當作福以求道真。念常布施世間人民，所",
    "T04n0211_004:0608b16": "有財物與民共之，已種福德，唯當出家行作",
    "T04n0211_004:0608b17": "沙門，斷絕貪欲乃得滅苦。』王即勅梳頭人：『若",
    "T04n0211_004:0608b18": "見頭髮白，便當啟我。』至久數萬歲，梳頭人啟",
    "T04n0211_004:0608b19": "言：『白髮已生。』勅令拔之舉著案上。王見白髮，",
    "T04n0211_004:0608b20": "涕泣命曰：『第一使者忽然復至，今頭已白，宜",
    "T04n0211_004:0608b21": "當出家行作沙門，求自然道。』擎髮掌中自說",
    "T04n0211_004:0608b22": "偈言：",
    "T04n0211_004:0608b23": "「『今我上體首，　　白生為被盜，",
    "T04n0211_004:0608b24": "　　已有天使召，　　時正宜出家。』",
    "T04n0211_004:0608b25": "「即召群臣立太子為王，行作沙門入山修道，",
    "T04n0211_004:0608b26": "畢人之壽，即生第二天上為天帝釋太子。於",
    "T04n0211_004:0608b27": "後領理天下亦如大王，復勅梳頭人：『若見白",
    "T04n0211_004:0608b28": "髮，便當啟我。』至久復啟：『白髮已生。』敕令拔之，",
    "T04n0211_004:0608b29": "擎著掌中而說偈言：",
    "T04n0211_004:0608c01": "「『今我上體首，　　白生為被盜，",
    "T04n0211_004:0608c02": "　　已有天使召，　　時正宜出家。』",
    "T04n0211_004:0608c03": "「復召群臣立太子為王，即行作沙門入山修",
    "T04n0211_004:0608c04": "道，畢人之壽，復生天上為天帝釋。前天帝釋，",
    "T04n0211_004:0608c05": "畢天之壽，下生世間，為聖王作太子，此三聖",
    "T04n0211_004:0608c06": "主更為父子，上為天帝，下為聖主，中為太",
    "T04n0211_004:0608c07": "子，各各三十六反，數千萬歲，終而復始，行",
    "T04n0211_004:0608c08": "此三事，自致得佛。爾時父者，今我身是也；",
    "T04n0211_004:0608c09": "太子者，舍利弗是也；王孫者，阿難是也。",
    "T04n0211_004:0608c10": "更相從生展轉為王以化天下，是以特尊三",
    "T04n0211_004:0608c11": "界無比。」佛說是時，國王太子并諸太子，皆大",
    "T04n0211_004:0608c12": "歡喜受佛五戒，為優婆塞得須陀洹道。",
    "T04n0211_004:0608c13": "法句譬喻經吉祥品第三十九",
    "T04n0211_004:0608c14": "昔佛在羅閱祇耆闍崛山中為天人龍鬼轉三",
    "T04n0211_004:0608c15": "乘法輪。時山南恒水岸邊有尼揵梵志，先",
    "T04n0211_004:0608c16": "出耆舊博達多知，德向五通明識古今，所養",
    "T04n0211_004:0608c17": "門徒有五百人，教化指授，皆悉通達天文地",
    "T04n0211_004:0608c18": "理星宿人情，無不瞻察，觀略內外，吉凶禍福",
    "T04n0211_004:0608c19": "豐儉出沒，皆包知之。梵志弟子先佛所行",
    "T04n0211_004:0608c20": "應當得道，欻自相將至水岸邊，屏坐論語自",
    "T04n0211_004:0608c21": "共相問：「世間諸國人民所行，以何等事為世",
    "T04n0211_004:0608c22": "吉祥？」徒等不了，往到師所為師作禮，叉手",
    "T04n0211_004:0608c23": "白言：「弟子等學久所學已達，不聞諸國以何",
    "T04n0211_004:0608c24": "為吉祥？」尼揵告曰：「善哉問也！閻浮利地有",
    "T04n0211_004:0608c25": "十六大國，八萬四千小國，諸國各有吉祥，或",
    "T04n0211_004:0608c26": "金或銀，水精琉璃、明月神珠、象馬車輿、玉",
    "T04n0211_004:0608c27": "女珊瑚、珂貝妓樂、鳳凰孔雀，或以日月星",
    "T04n0211_004:0608c28": "辰、寶瓶四華、梵志道士，此是諸國之所好",
    "T04n0211_004:0608c29": "喜吉祥瑞應，若當見是稱善無量，此是瑞應",
    "T04n0211_004:0609a01": "國之吉祥。」諸弟子曰：「寧可更有殊特吉祥，於",
    "T04n0211_004:0609a02": "身有益、終生天上？」尼揵答曰：「先師以來未有",
    "T04n0211_004:0609a03": "過此，書籍不載。」諸弟子曰：「近聞釋種出家為",
    "T04n0211_004:0609a04": "道，端坐六年降魔得佛，三達無礙，試共往問，",
    "T04n0211_004:0609a05": "所知博採何如大師？」師徒弟子五百餘人，經",
    "T04n0211_004:0609a06": "涉山路往到佛所，為佛作禮坐梵志位，叉手",
    "T04n0211_004:0609a07": "長跪，白佛世尊曰：「諸國吉祥所好如此，不",
    "T04n0211_004:0609a08": "審更有勝是者不？」佛告梵志：「如卿所論世間",
    "T04n0211_004:0609a09": "之事，順則吉祥反則凶禍，不能令人濟神度",
    "T04n0211_004:0609a10": "苦。如我所聞吉祥之法，行者得福永離三界，",
    "T04n0211_004:0609a11": "自致泥洹。」於是世尊而作頌曰：",
    "T04n0211_004:0609a12": "「佛尊過諸天，　　如來常現義，",
    "T04n0211_004:0609a13": "　有梵志道士，　　來問何吉祥？",
    "T04n0211_004:0609a14": "　於是佛愍傷，　　為說真有要，",
    "T04n0211_004:0609a15": "　已信樂正法，　　是為最吉祥。",
    "T04n0211_004:0609a16": "　亦不從天人，　　希望求僥倖，",
    "T04n0211_004:0609a17": "　亦不禱神祠，　　是為最吉祥。",
    "T04n0211_004:0609a18": "　友賢擇善居，　　常先為福德，",
    "T04n0211_004:0609a19": "　勅身承貞正，　　是為最吉祥。",
    "T04n0211_004:0609a20": "　去惡從就善，　　避酒知自節，",
    "T04n0211_004:0609a21": "　不婬於女色，　　是為最吉祥。",
    "T04n0211_004:0609a22": "　多聞如戒行，　　法律精進學，",
    "T04n0211_004:0609a23": "　修己無所爭，　　是為最吉祥。",
    "T04n0211_004:0609a24": "　居孝事父母，　　治家養妻子，",
    "T04n0211_004:0609a25": "　不為空乏行，　　是為最吉祥。",
    "T04n0211_004:0609a26": "　不慢不自大，　　知足念反覆，",
    "T04n0211_004:0609a27": "　以時誦習經，　　是為最吉祥。",
    "T04n0211_004:0609a28": "　所聞常欲忍，　　樂欲見沙門，",
    "T04n0211_004:0609a29": "　每講輒聽受，　　是為最吉祥。",
    "T04n0211_004:0609b01": "　持齋修梵行，　　常欲見賢明，",
    "T04n0211_004:0609b02": "　依附明智者，　　是為最吉祥。",
    "T04n0211_004:0609b03": "　已信有道德，　　正意向無疑，",
    "T04n0211_004:0609b04": "　欲脫三惡道，　　是為最吉祥。",
    "T04n0211_004:0609b05": "　等心行布施，　　奉諸得道者，",
    "T04n0211_004:0609b06": "　亦敬諸天人，　　是為最吉祥。",
    "T04n0211_004:0609b07": "　常欲離貪婬，　　愚癡瞋恚意，",
    "T04n0211_004:0609b08": "　能習成道見，　　是為最吉祥。",
    "T04n0211_004:0609b09": "　若以棄非務，　　能勤修道用，",
    "T04n0211_004:0609b10": "　常事於可事，　　是為最吉祥。",
    "T04n0211_004:0609b11": "　一切為天下，　　建立大慈意，",
    "T04n0211_004:0609b12": "　修人安眾生，　　是為最吉祥。",
    "T04n0211_004:0609b13": "　智者居世間，　　常習吉祥行，",
    "T04n0211_004:0609b14": "　自致成慧見，　　是為最吉祥。」",
    "T04n0211_004:0609b15": "梵志師徒聞佛說偈，欣然意解，甚大歡喜，前",
    "T04n0211_004:0609b16": "白佛言：「甚妙世尊！世所希有，由來迷惑未及",
    "T04n0211_004:0609b17": "[門@視]明。唯願世尊！矜愍濟度，願身自歸佛法",
    "T04n0211_004:0609b18": "三尊，得作沙門冀在下行。」佛言：「大善！善來",
    "T04n0211_004:0609b19": "比丘！」即成沙門，內思安般逮得應真。聽者無",
    "T04n0211_004:0609b20": "數，皆得法眼。",
    "T04n0211_004:0609b21": "法句譬喻經卷第四"
}