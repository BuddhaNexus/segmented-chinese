{
    "T11n0310_107:0598c26": "大寶積經卷第一百七",
    "T11n0310_107:0598c28": "東晉天竺居士竺難提譯",
    "T11n0310_107:0598c29": "大乘方便會第三十八之二",
    "T11n0310_107:0599a01": "爾時尊者阿難白佛言：「世尊！譬如須彌山，若",
    "T11n0310_107:0599a02": "諸雜色至其邊者同一金色。世尊！若有眾生",
    "T11n0310_107:0599a03": "至菩薩邊者，若瞋心、若淨心、若欲染心，如",
    "T11n0310_107:0599a04": "是一切悉皆同一薩婆若色。世尊！我從今日",
    "T11n0310_107:0599a05": "於諸菩薩生尊重心如須彌山。世尊！如有藥",
    "T11n0310_107:0599a06": "王名曰悉見，若有瞋心及清淨心服此藥者",
    "T11n0310_107:0599a07": "皆得除愈，彼藥能除一切諸毒。世尊！菩薩亦",
    "T11n0310_107:0599a08": "如是，若有瞋心淨心至菩薩所者，菩薩悉能",
    "T11n0310_107:0599a09": "為除一切貪恚癡病。」爾時世尊讚阿難言：",
    "T11n0310_107:0599a10": "「善哉善哉，如汝所說。」爾時摩訶迦葉白佛",
    "T11n0310_107:0599a11": "言：「世尊！未曾有也。菩薩摩訶薩最尊第一。若",
    "T11n0310_107:0599a12": "菩薩摩訶薩修諸禪定，修禪定已還入欲界",
    "T11n0310_107:0599a13": "教化眾生，雖行空無相無作用化眾生令成",
    "T11n0310_107:0599a14": "聲聞緣覺，以大慈悲自終不離薩婆若心。世",
    "T11n0310_107:0599a15": "尊！菩薩摩訶薩所行方便不可思議，如是雖",
    "T11n0310_107:0599a16": "受色聲香味觸縛，而於其中無所愛著。世尊！",
    "T11n0310_107:0599a17": "我今以樂說辯才說諸菩薩少分功德。」佛告",
    "T11n0310_107:0599a18": "迦葉：「恣汝所說。」「世尊！譬如大餓空澤有大高",
    "T11n0310_107:0599a19": "牆至無色界，彼大餓空澤唯有一門，而此澤",
    "T11n0310_107:0599a20": "中多有眾生。去澤不遠有一大城，豐樂熾盛",
    "T11n0310_107:0599a21": "端嚴淨妙，若有眾生入彼城中無老病死。向",
    "T11n0310_107:0599a22": "城之道唯廣一尺，其路端直。彼澤眾中有",
    "T11n0310_107:0599a23": "一智人，聰利叡智欻然起心，以大慈悲欲",
    "T11n0310_107:0599a24": "利益安樂一切眾生。此人即於空澤之中高",
    "T11n0310_107:0599a25": "聲唱言：『諸人當知，去此不遠有一大城，豐樂",
    "T11n0310_107:0599a26": "熾盛端嚴淨妙，多有天人所居止處。若有眾",
    "T11n0310_107:0599a27": "生入彼城中，無老病死，亦能說離老病死法。",
    "T11n0310_107:0599a28": "仁等可來當共詣彼，我與諸人作大導師。』彼",
    "T11n0310_107:0599a29": "空澤中有下劣眾生，生悕望心欲得求解，作",
    "T11n0310_107:0599b01": "如是言：『若能令我住此澤中，我當受教；若欲",
    "T11n0310_107:0599b02": "令我出此澤者，則不能受。』有上眾生作如是",
    "T11n0310_107:0599b03": "言：『我當共汝至所去處。』此空澤中薄福眾生",
    "T11n0310_107:0599b04": "聞如是唱，聞已不信不隨智人。世尊！爾時智",
    "T11n0310_107:0599b05": "人從空澤出，四向顧望見有一道，唯廣一尺",
    "T11n0310_107:0599b06": "迫迮狹小，其道左右有大深坑深百千肘。其",
    "T11n0310_107:0599b07": "智慧人於道左右以板椑之，其人於此匍匐",
    "T11n0310_107:0599b08": "而進不視左右。怨賊在後隨而怖之，其人爾",
    "T11n0310_107:0599b09": "時亦不顧後，其心勇銳不生怖畏。漸得過",
    "T11n0310_107:0599b10": "已遂見彼城，既見城已心無怖畏。入城之後",
    "T11n0310_107:0599b11": "無老病死，亦大利益無量眾生，為說離老病",
    "T11n0310_107:0599b12": "死之法。世尊！大餓空澤者，是生死餓也。有大",
    "T11n0310_107:0599b13": "高牆至無色界者，是無明有愛也。而此澤中",
    "T11n0310_107:0599b14": "多有眾生者，是一切生死凡夫人也。向城之",
    "T11n0310_107:0599b15": "道唯廣一尺者，一支道也。彼澤眾中有智",
    "T11n0310_107:0599b16": "人者，是菩薩摩訶薩也。下劣眾生悕望欲解",
    "T11n0310_107:0599b17": "於澤不動者，是聲聞緣覺也。有上眾生作如",
    "T11n0310_107:0599b18": "是言，我當共汝至所去處者，是餘菩薩也。薄",
    "T11n0310_107:0599b19": "福眾生聞不信者，是一切邪見外道及其弟",
    "T11n0310_107:0599b20": "子也。大空澤中出者，是勤修一切智心者也。",
    "T11n0310_107:0599b21": "一尺迮道者，是法性門也。其道左右有大",
    "T11n0310_107:0599b22": "深坑深百千肘者，是聲聞緣覺乘也。於道左",
    "T11n0310_107:0599b23": "右以板椑之者，智慧方便也。匍匐而進者，",
    "T11n0310_107:0599b24": "是菩薩以四攝法攝一切眾生也。怨賊在後",
    "T11n0310_107:0599b25": "而隨怖者，是魔及魔民、深起六十二見眾生",
    "T11n0310_107:0599b26": "并輕謗菩薩者也。不顧後者，是忍辱波羅蜜",
    "T11n0310_107:0599b27": "專心具足也。不視左右者，是不讚聲聞緣覺",
    "T11n0310_107:0599b28": "乘也。大城者，是一切智心也。漸得過已遂見",
    "T11n0310_107:0599b29": "彼城，既見城已心無怖畏者，是菩薩見佛及",
    "T11n0310_107:0599c01": "佛所行，一心敬佛智慧威德，善學般若波羅",
    "T11n0310_107:0599c02": "蜜，方便漸漸隨宜附近一切眾生無有疑難",
    "T11n0310_107:0599c03": "也。入城無老病死者，是菩薩利益無量眾生",
    "T11n0310_107:0599c04": "離老病死也。說法者，是如來、應供、正遍知也。",
    "T11n0310_107:0599c05": "世尊！我今敬禮一切菩薩。」說是語已，十千人",
    "T11n0310_107:0599c06": "天發阿耨多羅三藐三菩提心。爾時世尊讚",
    "T11n0310_107:0599c07": "摩訶迦葉言：「善哉善哉。汝能勸發諸菩薩摩",
    "T11n0310_107:0599c08": "訶薩，汝能成就無量功德。菩薩摩訶薩，若業",
    "T11n0310_107:0599c09": "能自害及以害他，終不為之；若有言說能",
    "T11n0310_107:0599c10": "自害害他，亦所不為。」爾時德增菩薩摩訶薩",
    "T11n0310_107:0599c11": "白佛言：「世尊！若業若言能自害害他，一切菩",
    "T11n0310_107:0599c12": "薩所不為者，世尊！何故昔於迦葉佛時，行",
    "T11n0310_107:0599c13": "菩薩道餘一生在，作大梵志名曰樹提，作如",
    "T11n0310_107:0599c14": "是言：『菩提之道甚為難得。何有禿人能辦此",
    "T11n0310_107:0599c15": "事？我不欲見。』世尊爾時作如是言，有何等",
    "T11n0310_107:0599c16": "義？」佛告德增菩薩：「善男子！汝於如來、菩薩莫",
    "T11n0310_107:0599c17": "生疑也。何以故？佛及菩薩成就不可思議方",
    "T11n0310_107:0599c18": "便，佛及菩薩住種種方便而教化眾生。善男",
    "T11n0310_107:0599c19": "子！汝今諦聽，善思念之。有經名『方便波羅蜜』，",
    "T11n0310_107:0599c20": "今當為汝說之。爾時菩薩從然燈佛來漸學",
    "T11n0310_107:0599c21": "方便，今亦當為汝少開示分別。善男子！菩薩",
    "T11n0310_107:0599c22": "摩訶薩見然燈佛時即得無生法忍，從是已",
    "T11n0310_107:0599c23": "來無有錯謬、戲笑失念，無不定心、智慧不減。",
    "T11n0310_107:0599c24": "善男子！菩薩摩訶薩如其本願得無生忍七",
    "T11n0310_107:0599c25": "日之後，便能得成阿耨多羅三藐三菩提；若",
    "T11n0310_107:0599c26": "欲百劫亦能得成。菩薩摩訶薩為眾生故受",
    "T11n0310_107:0599c27": "一切有，隨所在處以智力故，隨其所求得畢",
    "T11n0310_107:0599c28": "所願，而後乃成阿耨多羅三藐三菩提。善男",
    "T11n0310_107:0599c29": "子！菩薩摩訶薩以方便力，無量億劫住於世",
    "T11n0310_107:0600a01": "界，亦無憂愁為不厭離。是名菩薩摩訶薩行",
    "T11n0310_107:0600a02": "於方便。「復次善男子！菩薩摩訶薩所有禪定，",
    "T11n0310_107:0600a03": "若聲聞入者，身心不動，心便自謂入涅槃已。",
    "T11n0310_107:0600a04": "若菩薩入者，身心精進無有懈怠，以四攝法",
    "T11n0310_107:0600a05": "攝取眾生，大慈悲故以六波羅蜜教化眾生。",
    "T11n0310_107:0600a06": "是名菩薩摩訶薩行於方便。「復次善男子！菩",
    "T11n0310_107:0600a07": "薩如其本願處兜術天宮，能得阿耨多羅三",
    "T11n0310_107:0600a08": "藐三菩提、轉于法輪，非為不能。菩薩於兜術",
    "T11n0310_107:0600a09": "天上如是思惟：『閻浮提人不能至此兜術天",
    "T11n0310_107:0600a10": "上聽受法教，兜術天人能下閻浮提聽法。』是",
    "T11n0310_107:0600a11": "故菩薩捨兜術天，於閻浮提成阿耨多羅三",
    "T11n0310_107:0600a12": "藐三菩提。是名菩薩摩訶薩行於方便。「復次",
    "T11n0310_107:0600a13": "善男子！菩薩如其本願從兜術天來不入母",
    "T11n0310_107:0600a14": "胎，亦能即成阿耨多羅三藐三菩提。若不",
    "T11n0310_107:0600a15": "入者，諸眾生或當生疑，作如是言：『是菩薩",
    "T11n0310_107:0600a16": "從何處來？若天、若龍、若鬼神、若乾闥婆、若",
    "T11n0310_107:0600a17": "變化作？』如是疑已不能聽法，不能修行斷諸",
    "T11n0310_107:0600a18": "煩惱。是故菩薩摩訶薩非不入母胎，成阿",
    "T11n0310_107:0600a19": "耨多羅三藐三菩提。是名菩薩摩訶薩行於",
    "T11n0310_107:0600a20": "方便。善男子！勿謂菩薩實處母胎，生如是見。",
    "T11n0310_107:0600a21": "何以故？菩薩摩訶薩實不入母胎。所以者何？",
    "T11n0310_107:0600a22": "菩薩入無垢定，不起此定從兜術天下，乃",
    "T11n0310_107:0600a23": "至坐於菩提樹下，兜術天人作如是念：『菩薩",
    "T11n0310_107:0600a24": "命終已，更不還此。』菩薩是時在兜術天實自",
    "T11n0310_107:0600a25": "不動，而現入胎、受於五欲、若生出家及以",
    "T11n0310_107:0600a26": "苦行。一切眾生以之為實，而於菩薩皆是變",
    "T11n0310_107:0600a27": "化。菩薩變化入胎、受欲、現自娛樂、出家苦行，",
    "T11n0310_107:0600a28": "悉是菩薩變化所為。何以故？菩薩爾時所行",
    "T11n0310_107:0600a29": "清淨更不入胎，久以厭離故。是名菩薩摩訶",
    "T11n0310_107:0600b01": "薩行於方便。「以何緣故，身似白象示入母胎？",
    "T11n0310_107:0600b02": "善男子！於此三千大千世界菩薩最尊，成就",
    "T11n0310_107:0600b03": "白淨法故，現似白象入於母胎，更無天人鬼",
    "T11n0310_107:0600b04": "神能作如是入母胎者。是名菩薩摩訶薩行",
    "T11n0310_107:0600b05": "於方便。「以何緣故，菩薩處胎足滿十月然後",
    "T11n0310_107:0600b06": "乃出？善男子！有餘眾生或生是心：『若不滿十",
    "T11n0310_107:0600b07": "月，此童子身或不具足。』是故菩薩現處胎中",
    "T11n0310_107:0600b08": "滿足十月。從初入胎至滿十月，於其中間常",
    "T11n0310_107:0600b09": "有諸天來在母邊禮敬圍遶。是時諸天見菩",
    "T11n0310_107:0600b10": "薩身所處高樓，純以七寶莊嚴，非天所有。",
    "T11n0310_107:0600b11": "見是瑞已，有二萬四千天子發阿耨多羅三",
    "T11n0310_107:0600b12": "藐三菩提心。是名菩薩摩訶薩行於方便。「以",
    "T11n0310_107:0600b13": "何緣故，菩薩從右脇入胎？善男子！或有眾生",
    "T11n0310_107:0600b14": "作如是疑，謂菩薩從父母精和合而生。為",
    "T11n0310_107:0600b15": "斷彼疑、欲現化生，故從脇入。既入脇已無有",
    "T11n0310_107:0600b16": "入處，而摩耶夫人昔來未曾得也如是身心",
    "T11n0310_107:0600b17": "快樂。是名菩薩摩訶薩行於方便。「以何緣故，",
    "T11n0310_107:0600b18": "菩薩空閑處生，非於家中及以城內？善男子！",
    "T11n0310_107:0600b19": "菩薩先來常樂空閑處、讚嘆空處、讚嘆山林",
    "T11n0310_107:0600b20": "閑靜之處，行於寂滅。菩薩若處家中生者，天、",
    "T11n0310_107:0600b21": "龍、鬼神、乾闥婆等，不持花香末香塗香、諸天",
    "T11n0310_107:0600b22": "百千無量伎樂而來供養。時迦毘羅城所有",
    "T11n0310_107:0600b23": "人民，其心荒迷放逸自高，不能供養菩薩。是",
    "T11n0310_107:0600b24": "故菩薩在空閑處生，不於城內及以家中。是",
    "T11n0310_107:0600b25": "名菩薩摩訶薩行於方便。「以何緣故，菩薩母",
    "T11n0310_107:0600b26": "仰攀絳賴叉樹枝而生菩薩？善男子！有情",
    "T11n0310_107:0600b27": "生疑，摩耶夫人生菩薩時受諸苦惱如餘女",
    "T11n0310_107:0600b28": "人。示彼眾生受快樂故，仰攀樹枝而生菩薩。",
    "T11n0310_107:0600b29": "是名菩薩摩訶薩行於方便。「以何緣故，菩薩",
    "T11n0310_107:0600c01": "以正念從右脇出，非餘身分？善男子！菩薩淨",
    "T11n0310_107:0600c02": "行於三千大千世界最尊最勝，不因女根住、",
    "T11n0310_107:0600c03": "不因女根出，是一生菩薩示現如是，非餘梵",
    "T11n0310_107:0600c04": "行人，是故菩薩從右脇出。既出生已亦無出",
    "T11n0310_107:0600c05": "處，如前，後亦如是。是名菩薩摩訶薩行於方",
    "T11n0310_107:0600c06": "便。以何緣故，菩薩初生時釋提桓因以寶衣",
    "T11n0310_107:0600c07": "承取，非餘天人？善男子？釋提桓因昔發此願：",
    "T11n0310_107:0600c08": "『菩薩若生，我當以寶衣承取。』以菩薩善根妙",
    "T11n0310_107:0600c09": "故，增益餘天信敬供養。是名菩薩摩訶薩行",
    "T11n0310_107:0600c10": "於方便。「以何緣故，菩薩生時即行七步，非六",
    "T11n0310_107:0600c11": "非八？善男子！必定菩薩有大神力勤精進大",
    "T11n0310_107:0600c12": "丈夫相欲示現眾生，餘人不能如是示現。若",
    "T11n0310_107:0600c13": "以七步益餘眾生者，菩薩行於六步；若以八",
    "T11n0310_107:0600c14": "步益餘眾生者，即行七步。是故菩薩無人",
    "T11n0310_107:0600c15": "扶持令行七步，非六非八。是名菩薩摩訶薩",
    "T11n0310_107:0600c16": "行於方便。「以何緣故，菩薩行七步已，唱如是",
    "T11n0310_107:0600c17": "言：『我於世界中最尊最勝，離老病死。』善男子！",
    "T11n0310_107:0600c18": "爾時眾中釋梵諸天及諸天子心懷憍慢，自",
    "T11n0310_107:0600c19": "言是世界中尊。彼諸天子傲慢自高心無恭",
    "T11n0310_107:0600c20": "敬，爾時菩薩作如是念：『彼諸天子有是慢心，",
    "T11n0310_107:0600c21": "以慢心故長夜墮在三惡道中。』是故菩薩說",
    "T11n0310_107:0600c22": "如是言：『我於世界最尊最勝，離老病死。』菩薩",
    "T11n0310_107:0600c23": "爾時唱如是言，其音遍聞三千大千世界。或",
    "T11n0310_107:0600c24": "有諸天，菩薩生時未來集者，聞此聲已皆悉",
    "T11n0310_107:0600c25": "來集。爾時欲色界天合掌恭敬向菩薩禮，各",
    "T11n0310_107:0600c26": "相謂言：『未曾有也。』是故菩薩行七步已作真",
    "T11n0310_107:0600c27": "實言：『我於世中最尊最勝，離老病死苦。』是名",
    "T11n0310_107:0600c28": "菩薩摩訶薩行於方便。「以何緣故，行七步已",
    "T11n0310_107:0600c29": "而便大笑？善男子！菩薩不為欲故笑、不為慢",
    "T11n0310_107:0601a01": "故笑、不為輕故笑。爾時菩薩如是思惟：『是",
    "T11n0310_107:0601a02": "諸眾生如本有欲恚癡及諸煩惱，今亦如是。",
    "T11n0310_107:0601a03": "我本已勸令發阿耨多羅三藐三菩提，我今",
    "T11n0310_107:0601a04": "已成，而彼眾生懈怠懶惰，故在生死苦惱海",
    "T11n0310_107:0601a05": "中未斷煩惱。如此眾生與我同時發菩提心，",
    "T11n0310_107:0601a06": "我今已成阿耨多羅三藐三菩提，而彼眾生",
    "T11n0310_107:0601a07": "懈怠懶惰，故在生死苦惱海中。是下劣眾生",
    "T11n0310_107:0601a08": "為利養故，不勤精進求一切智。是諸眾生",
    "T11n0310_107:0601a09": "今猶禮敬供養於我，我於爾時生大悲心，我",
    "T11n0310_107:0601a10": "今已滿所願。』以是因緣菩薩大笑。是名菩",
    "T11n0310_107:0601a11": "薩摩訶薩行於方便。「以何緣故，菩薩生時",
    "T11n0310_107:0601a12": "身體清淨先無垢穢，釋提桓因及梵天王洗",
    "T11n0310_107:0601a13": "浴菩薩？善男子！菩薩欲令釋梵諸天興供養",
    "T11n0310_107:0601a14": "故，亦以世法如初生嬰兒應洗浴故，是故菩",
    "T11n0310_107:0601a15": "薩雖身無垢而令釋梵洗浴。是名菩薩摩訶",
    "T11n0310_107:0601a16": "薩行於方便。「以何緣故，菩薩在空閑處時不",
    "T11n0310_107:0601a17": "即至道場而還入宮？善男子！欲令諸根具足",
    "T11n0310_107:0601a18": "故示處宮殿五欲自娛，然後捨四天下而行",
    "T11n0310_107:0601a19": "出家；復為欲化餘人令捨五欲，剃除鬚髮法",
    "T11n0310_107:0601a20": "服出家，故作是示現。是故菩薩復還入家，不",
    "T11n0310_107:0601a21": "於空閑之處即詣道場。是名菩薩摩訶薩行",
    "T11n0310_107:0601a22": "於方便。「以何緣故，菩薩適生七日，摩耶夫人",
    "T11n0310_107:0601a23": "尋便命終？善男子！此是摩耶夫人命根盡故，",
    "T11n0310_107:0601a24": "非菩薩咎也。菩薩先在兜術天時，以天眼觀",
    "T11n0310_107:0601a25": "摩耶夫人命根，滿十月已餘有七日在，爾時",
    "T11n0310_107:0601a26": "菩薩便從兜術天來。菩薩以方便知摩耶夫",
    "T11n0310_107:0601a27": "人命根欲盡故來下生，非菩薩咎。是名菩薩",
    "T11n0310_107:0601a28": "摩訶薩行於方便。「以何緣故，菩薩善學書論",
    "T11n0310_107:0601a29": "博弈射御軍策計謀種種伎藝？善男子！學世",
    "T11n0310_107:0601b01": "法故。菩薩於三千大千世界中無有一事而",
    "T11n0310_107:0601b02": "不知者。若偈、若辭辯、若應辯、若呪術、若戲",
    "T11n0310_107:0601b03": "笑、若歌舞作樂、若工巧，菩薩生時已一切",
    "T11n0310_107:0601b04": "善知。是名菩薩摩訶薩行於方便。「以何緣故，",
    "T11n0310_107:0601b05": "菩薩納妃婇女眷屬？善男子！菩薩不以欲故。",
    "T11n0310_107:0601b06": "何以故？菩薩是離欲丈夫。爾時菩薩若不示",
    "T11n0310_107:0601b07": "現妻婦男女者，眾生當謂菩薩非是男子。眾",
    "T11n0310_107:0601b08": "生若作是疑，得無量罪。欲斷彼疑，故取釋種",
    "T11n0310_107:0601b09": "女，示現有羅睺羅。若人謂羅睺羅是父母和",
    "T11n0310_107:0601b10": "合生者，莫造斯觀。而羅睺羅天上命終來",
    "T11n0310_107:0601b11": "下入胎，非是父母和合故生。又羅睺羅有本",
    "T11n0310_107:0601b12": "願故，若有一生補處菩薩，我當為作子。瞿夷",
    "T11n0310_107:0601b13": "本於然燈佛時作如是言：『從今已後，願為此",
    "T11n0310_107:0601b14": "梵志乃至一生補處，常為我夫、我為其妻。』",
    "T11n0310_107:0601b15": "爾時菩薩即受七枝優鉢羅花已，作如是",
    "T11n0310_107:0601b16": "言：『我雖不受，今當滿此善女人願。』作是願已，",
    "T11n0310_107:0601b17": "不離七花善根，是故菩薩納以為妃。復次一",
    "T11n0310_107:0601b18": "生菩薩成就示現處於宮殿婇女之中。爾時",
    "T11n0310_107:0601b19": "菩薩成就妙色，諸天供養成就出家，釋種女",
    "T11n0310_107:0601b20": "悉見如是眾事具足，其心專一作如是願發",
    "T11n0310_107:0601b21": "菩提心：『願我具足如是眾事。』是故菩薩為令",
    "T11n0310_107:0601b22": "瞿夷發此心故納以為妻。復次有大心眾生",
    "T11n0310_107:0601b23": "處在居家，五欲財寶、僮僕眷屬種種受已，",
    "T11n0310_107:0601b24": "菩薩為彼眾生令捨居家五欲財寶僮僕眷",
    "T11n0310_107:0601b25": "屬而行出家，故示是事。是故菩薩示處居家",
    "T11n0310_107:0601b26": "五欲財寶僮僕眷屬，捨而出家。眾生見已",
    "T11n0310_107:0601b27": "如是思惟：『菩薩所受五欲最妙無上，尚能捨",
    "T11n0310_107:0601b28": "之出家，何況我等而不出家？』復次菩薩所有",
    "T11n0310_107:0601b29": "妻婦男女，皆是本行菩薩道時以諸善法所",
    "T11n0310_107:0601c01": "可化者。此諸眾生亦作是願：『若以此菩薩乃",
    "T11n0310_107:0601c02": "至一生，常當為作妻子眷屬。』亦欲增益如是",
    "T11n0310_107:0601c03": "諸人白淨法故，是故菩薩處妻子眷屬。",
    "T11n0310_107:0601c04": "「復次菩薩處宮殿者，為欲教化四萬二千婇",
    "T11n0310_107:0601c05": "女令發阿耨多羅三藐三菩提心，亦令餘人",
    "T11n0310_107:0601c06": "不墮惡道，是故菩薩處在宮殿妻子眷屬。復",
    "T11n0310_107:0601c07": "次一切女人盡為欲火所燒，若見菩薩即離",
    "T11n0310_107:0601c08": "婬欲。復次菩薩變作諸身，顏貌脩短與本無",
    "T11n0310_107:0601c09": "異。彼諸女人與化菩薩共相娛樂，各各自謂",
    "T11n0310_107:0601c10": "與實菩薩共相娛樂，彼時菩薩常在禪定修",
    "T11n0310_107:0601c11": "安樂行。如化菩薩受於五欲無有欲想，真實",
    "T11n0310_107:0601c12": "菩薩亦復如是，從然燈佛來乃至一生已離",
    "T11n0310_107:0601c13": "婬欲。是名菩薩摩訶薩行於方便。車匿揵陟",
    "T11n0310_107:0601c14": "本願亦復如是。",
    "T11n0310_107:0601c15": "「以何緣故，菩薩在閻浮提樹下思惟？善男子！",
    "T11n0310_107:0601c16": "為欲教化七億諸天故。復次菩薩欲令父母",
    "T11n0310_107:0601c17": "知，菩薩必定剃除鬚髮法服出家。復次菩薩",
    "T11n0310_107:0601c18": "欲示現增益智慧，閻浮樹隨蔭菩薩，欲令",
    "T11n0310_107:0601c19": "眾生增益善根故，是故菩薩在閻浮樹下坐",
    "T11n0310_107:0601c20": "禪思惟。是名菩薩摩訶薩行於方便。「以何緣",
    "T11n0310_107:0601c21": "故，菩薩不以五欲自樂而出城遊觀？善男",
    "T11n0310_107:0601c22": "子！欲示現見老病死人故，令諸眷屬知菩薩",
    "T11n0310_107:0601c23": "畏老病死故出家學道，非為貢高損減眷屬",
    "T11n0310_107:0601c24": "故出家，欲利益眷屬故出家。菩薩見在家過",
    "T11n0310_107:0601c25": "患是故出家。而此菩薩為示一切眾生老病",
    "T11n0310_107:0601c26": "死苦，是故菩薩不樂五欲出城遊觀。是名菩",
    "T11n0310_107:0601c27": "薩摩訶薩行於方便。「以何緣故，菩薩夜半出",
    "T11n0310_107:0601c28": "家？善男子！欲示現利益眾生善根。菩薩隨所",
    "T11n0310_107:0601c29": "住處增益眾生善根，善男子！亦為白淨法故",
    "T11n0310_107:0602a01": "捨離五欲，不告眷屬而便出家。離諸歡樂終",
    "T11n0310_107:0602a02": "不離於白淨之法，是故菩薩夜半出家。是名",
    "T11n0310_107:0602a03": "菩薩摩訶薩行於方便。",
    "T11n0310_107:0602a04": "「以何緣故，菩薩以睡眠覆蓋宮人伎女然後",
    "T11n0310_107:0602a05": "出家？善男子！欲令出家之過悉在諸天故。有",
    "T11n0310_107:0602a06": "眷屬諸親或見菩薩出家便生瞋憤之心。若",
    "T11n0310_107:0602a07": "菩薩如是思惟：『是人有惡心於我，便當長夜",
    "T11n0310_107:0602a08": "受苦墮三惡道。』彼眷屬諸親作如是知，此是",
    "T11n0310_107:0602a09": "諸天以睡眠覆故，開門引道昇空而去，非菩",
    "T11n0310_107:0602a10": "薩過也。爾時諸人增益信心，於諸天所生不",
    "T11n0310_107:0602a11": "信心。是故菩薩見如是過，以睡眠覆蓋宮人",
    "T11n0310_107:0602a12": "伎女然後出家。是名菩薩摩訶薩行於方便。",
    "T11n0310_107:0602a13": "「以何緣故，菩薩遣車匿白馬及寶衣瓔珞而",
    "T11n0310_107:0602a14": "送還家？善男子！欲令眷屬知菩薩不貪在家",
    "T11n0310_107:0602a15": "名衣上服及諸寶瓔。復次菩薩如是觀，我今",
    "T11n0310_107:0602a16": "作如是學，亦令諸人學我捨諸所有，於佛法",
    "T11n0310_107:0602a17": "出家。諸人如是學已，遠離一切所愛之物，持",
    "T11n0310_107:0602a18": "四聖種行；唯不聽父母不放而得出家。是名",
    "T11n0310_107:0602a19": "菩薩摩訶薩行於方便。",
    "T11n0310_107:0602a20": "「以何緣故，菩薩以刀自下其髮？善男子！於三",
    "T11n0310_107:0602a21": "千大千世界中，無有天、龍、鬼神、乾闥婆、人非",
    "T11n0310_107:0602a22": "人能當近菩薩威德者，何況能與剃髮？復次",
    "T11n0310_107:0602a23": "菩薩示現欲令眾生深信，菩薩欲出家故自",
    "T11n0310_107:0602a24": "持刀下髮。復次菩薩為淨飯王故。爾時淨飯",
    "T11n0310_107:0602a25": "王生於惡心，自恃豪族傲慢而言：『誰剃我子",
    "T11n0310_107:0602a26": "髮，我當誅戮。』爾時淨飯王聞菩薩自持刀下",
    "T11n0310_107:0602a27": "髮，王聞是已惡心即滅。是名菩薩摩訶薩行",
    "T11n0310_107:0602a28": "於方便。",
    "T11n0310_107:0602a29": "「善男子！汝今善聽。以何緣故，菩薩苦行六年？",
    "T11n0310_107:0602b01": "善男子！非是菩薩宿業餘報受此苦也，欲令",
    "T11n0310_107:0602b02": "眾生於一切惡業報中能生患心歸向菩薩。",
    "T11n0310_107:0602b03": "復次善男子！昔迦葉佛時，菩薩爾時作如是",
    "T11n0310_107:0602b04": "言：『我不欲見此禿頭道人。何有禿人能得菩",
    "T11n0310_107:0602b05": "提？菩提之道甚深難得。』如此之輩亦是菩薩",
    "T11n0310_107:0602b06": "示行方便。此所說者當知其義。以何緣故，菩",
    "T11n0310_107:0602b07": "薩作是麁惡之言？善男子！爾時迦葉佛出於",
    "T11n0310_107:0602b08": "世時，有婆羅門子名曰樹提。有親友五人皆",
    "T11n0310_107:0602b09": "是大婆羅門子，先學大乘。彼時五人久來親",
    "T11n0310_107:0602b10": "近惡知識故，失菩提心。善男子！彼時五人",
    "T11n0310_107:0602b11": "於迦葉佛時奉事外道不信佛法，解外道語",
    "T11n0310_107:0602b12": "不解佛語，解外道法不解佛法。彼時五人事",
    "T11n0310_107:0602b13": "外道師。彼師自言：『我是佛世尊，是一切智。",
    "T11n0310_107:0602b14": "我亦有菩提道。』爾時樹提梵志行於方便，欲",
    "T11n0310_107:0602b15": "誘引五人還成寶器故，欲轉彼五人外道邪",
    "T11n0310_107:0602b16": "心，以方便故至瓦師所，作如是言：『我今欲見",
    "T11n0310_107:0602b17": "禿頭道人。何有禿人能得菩提？菩提之道甚",
    "T11n0310_107:0602b18": "深難得。』善男子！說是語已復經少時，樹提",
    "T11n0310_107:0602b19": "梵志與彼五人在一屏處，爾時瓦師便至其",
    "T11n0310_107:0602b20": "所。至其所已，即向樹提梵志讚迦葉佛如",
    "T11n0310_107:0602b21": "來、應、正遍知，復向樹提作如是言：『汝可與我",
    "T11n0310_107:0602b22": "共至佛所。』善男子！爾時樹提梵志如是思惟：",
    "T11n0310_107:0602b23": "『此五人者善根未熟。若我當讚迦葉佛非外",
    "T11n0310_107:0602b24": "道師者，而此五人心當生疑，若至佛所無有",
    "T11n0310_107:0602b25": "是處。』爾時樹提自護本願故、般若波羅蜜報",
    "T11n0310_107:0602b26": "行方便故，作如是言：『我不欲見此禿頭道人。",
    "T11n0310_107:0602b27": "何有禿人能得菩提？菩提之道甚深難得。云",
    "T11n0310_107:0602b28": "何般若波羅蜜報菩薩行？般若波羅蜜無有",
    "T11n0310_107:0602b29": "菩提想、無有佛想，爾時不見佛、不見菩提，",
    "T11n0310_107:0602c01": "亦不於內見菩提、亦不於外見菩提、亦不於",
    "T11n0310_107:0602c02": "內外見菩提，如是悉知菩提空無有法。』爾",
    "T11n0310_107:0602c03": "時樹提知一切法無所有故，行於方便作如",
    "T11n0310_107:0602c04": "是言：『我不欲見禿頭道人。何有禿人能得菩",
    "T11n0310_107:0602c05": "提？菩提之道甚深難得。』善男子！復於異時，",
    "T11n0310_107:0602c06": "樹提梵志與彼五人至河水邊。爾時瓦師承",
    "T11n0310_107:0602c07": "佛神力，為化五人故復至其所，向樹提梵志",
    "T11n0310_107:0602c08": "作如是言：『汝可共我至於佛所，禮拜供養恭",
    "T11n0310_107:0602c09": "敬尊重讚歎。諸佛世尊出世甚難。』彼樹提梵",
    "T11n0310_107:0602c10": "志聞瓦師歎故不肯去，彼時瓦師尋前以手",
    "T11n0310_107:0602c11": "捉梵志髮，強牽將去向於佛所，彼時五人傾",
    "T11n0310_107:0602c12": "心隨逐樹提梵志遂至佛所。時國常法，若",
    "T11n0310_107:0602c13": "捉他髮，設其告官，捉者應死。爾時五人生",
    "T11n0310_107:0602c14": "邪見，見樹提梵志他捉其髮心傾隨逐。『彼",
    "T11n0310_107:0602c15": "如來法有何功德，乃令瓦師不計死罪，捉樹",
    "T11n0310_107:0602c16": "提髮將至佛所，禮拜供養恭敬尊重讚歎？』爾",
    "T11n0310_107:0602c17": "時五人其心傾向至迦葉佛所。既得見佛，本",
    "T11n0310_107:0602c18": "願還發生信敬心。生信敬心已，即於佛前呵",
    "T11n0310_107:0602c19": "責樹提：『如是世尊有如是威德，如本聞已，何",
    "T11n0310_107:0602c20": "得心不信敬？』善男子！爾時五人見迦葉佛威",
    "T11n0310_107:0602c21": "德又聞辯才，還發阿耨多羅三藐三菩提心。",
    "T11n0310_107:0602c22": "爾時迦葉佛見五人已得專心，為說菩薩藏",
    "T11n0310_107:0602c23": "不退轉輪陀羅尼金剛句無生法忍，次第而",
    "T11n0310_107:0602c24": "說。爾時五人即得無生法忍。善男子！我今已",
    "T11n0310_107:0602c25": "得具足佛智，彼時樹提梵志若當讚歎迦葉",
    "T11n0310_107:0602c26": "佛、不讚外道師，若彼五人到佛所者無有是",
    "T11n0310_107:0602c27": "處，況生信敬心耶。善男子！樹提梵志為化",
    "T11n0310_107:0602c28": "五人學菩薩乘，故以般若波羅蜜果報行於",
    "T11n0310_107:0602c29": "方便，作如是言：『我不欲見禿頭道人。何有禿",
    "T11n0310_107:0603a01": "人能得菩提？菩提之道甚深難得。』善男子！",
    "T11n0310_107:0603a02": "不退菩薩於佛無疑、於菩提無疑、於佛法無",
    "T11n0310_107:0603a03": "疑。是名菩薩摩訶薩行於方便。復次菩薩為",
    "T11n0310_107:0603a04": "教化五人及自示業報，以業障故六年苦行，",
    "T11n0310_107:0603a05": "非如餘眾生不知不見。持戒沙門婆羅門故",
    "T11n0310_107:0603a06": "說如是惡言，若知若不知、若解若不解，彼諸",
    "T11n0310_107:0603a07": "眾生長夜受諸苦惱、不得利益墮三惡道。為",
    "T11n0310_107:0603a08": "彼眾生自現作業亦現受報，是故如來現受",
    "T11n0310_107:0603a09": "是報。菩薩無有一切障礙業報，以有眾生誹",
    "T11n0310_107:0603a10": "謗持戒沙門婆羅門，憂惱覆心不得解脫、不",
    "T11n0310_107:0603a11": "得道果。為除眾生憂惱心故，現受如是業報。",
    "T11n0310_107:0603a12": "彼諸眾生作如是念：『一生菩薩誹謗迦葉佛，",
    "T11n0310_107:0603a13": "而彼菩薩尚得解脫，況我不知而作惡言？是",
    "T11n0310_107:0603a14": "故我今當自悔過，一切惡業更不得作。』復次",
    "T11n0310_107:0603a15": "善男子！為調伏諸外道故六年苦行，非實業",
    "T11n0310_107:0603a16": "障礙。何以故？世間沙門婆羅門，日食一麻一",
    "T11n0310_107:0603a17": "米謂得清淨解脫。菩薩為調伏彼故，示現",
    "T11n0310_107:0603a18": "日食一麻一米。菩薩若食麁澁尚不能得聖",
    "T11n0310_107:0603a19": "道，何況清淨解脫？是故菩薩作如是言：『我不",
    "T11n0310_107:0603a20": "欲見禿頭道人。何有禿人能得菩提？菩提之",
    "T11n0310_107:0603a21": "道甚深難得。』是故菩薩以此緣故現六年苦",
    "T11n0310_107:0603a22": "行，為調伏五十二百千麁行諸天，及外道神",
    "T11n0310_107:0603a23": "仙、麁行菩薩。是名菩薩摩訶薩行於方便。",
    "T11n0310_107:0603a24": "大寶積經卷第一百七"
}