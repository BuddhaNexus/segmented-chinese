{
    "T34n1719_003:0194a24": "法華文句記卷第三(上)",
    "T34n1719_003:0194a26": "唐天台沙門湛然述",
    "T34n1719_003:0194a27": "「教菩薩法」明因人所依，此去仍帶異名以",
    "T34n1719_003:0194a28": "釋，故加之以處。處為能生之一法，一法秖",
    "T34n1719_003:0194a29": "是究竟相，故云諦理。諦理乃與法華不殊，",
    "T34n1719_003:0194b01": "故燈明佛歎《法華經》，亦云「教菩薩法佛所",
    "T34n1719_003:0194b02": "護念」，故得引下普令等文以之為證，證義",
    "T34n1719_003:0194b03": "處也。所以經名在序，但云「無量義」耳。以兼",
    "T34n1719_003:0194b04": "正故，教菩薩法加於處也。取下三昧來通",
    "T34n1719_003:0194b05": "釋之，使兩處義齊俱序並正。嘉祥云：「此有",
    "T34n1719_003:0194b06": "二義，一者實相名為無量，二者實相所生名",
    "T34n1719_003:0194b07": "為無量。」今謂無量之名可名所生，實相之稱",
    "T34n1719_003:0194b08": "應申能生，雖立能所俱名無量則未可",
    "T34n1719_003:0194b09": "也；若對異名能生之法名為實相，斯則可",
    "T34n1719_003:0194b10": "矣。直爾釋序意都不然。經自釋云：「無量義者",
    "T34n1719_003:0194b11": "從一法生」，生即所生，一法能生即實相也。",
    "T34n1719_003:0194b12": "古來匠者，如何得以能生釋耶？故《論》云：「此",
    "T34n1719_003:0194b13": "是如來欲說法時至成就」，既云「欲說」，非即全",
    "T34n1719_003:0194b14": "同，若其全同即是已說，故《論》存序，乃云欲",
    "T34n1719_003:0194b15": "說，意兼於正則為異名，論其二途今釋準",
    "T34n1719_003:0194b16": "彼，亦順下文三昧為歎。若所入三昧唯依",
    "T34n1719_003:0194b17": "所生列名，秖應但云「無量」，故知經名文在",
    "T34n1719_003:0194b18": "所生，意兼能出，所入三昧義必雙含。所以前",
    "T34n1719_003:0194b19": "消論云「欲說此經先入此定」，今從經所表",
    "T34n1719_003:0194b20": "邊，復以義處歎之，及引文證全在此經。「佛",
    "T34n1719_003:0194b21": "護念」者，果人所護既是能生無量義處，復是",
    "T34n1719_003:0194b22": "佛所證得，豈佛所證而非實相？故引自住",
    "T34n1719_003:0194b23": "而以為證。昔未說故名之為護，約法約機",
    "T34n1719_003:0194b24": "皆護念故。從「雖欲」下明護念意，佛意本欲",
    "T34n1719_003:0194b25": "唯說能生，故說《無量義》時機仍未發，隱而",
    "T34n1719_003:0194b26": "不說，故云「護念」。「故無量義」下一護念言亦",
    "T34n1719_003:0194b27": "成兩向，但彼經文雖云從一出多，未云從",
    "T34n1719_003:0194b28": "多歸一，猶是覆相名為護念。若不爾者，則",
    "T34n1719_003:0194b29": "已說《法華》，何名為序？以未說故，故云「雖欲",
    "T34n1719_003:0194c01": "開示」等也。以未說故「護」，未暢故「念」。言「久",
    "T34n1719_003:0194c02": "默」者，自昔至今。「斯要」等意思之可知。若唯",
    "T34n1719_003:0194c03": "從所生非專佛護，在昔通說無時不然，故",
    "T34n1719_003:0194c04": "《法華論》云：「蓮華二義：一者出水，二者開敷。」彼",
    "T34n1719_003:0194c05": "如出水、此若開敷，所以仍名為蓮故華，但",
    "T34n1719_003:0194c06": "有未開當開之別。釋入定者，先舉所入之",
    "T34n1719_003:0194c07": "定，次明能入身心。初文中三：先結入意，次",
    "T34n1719_003:0194c08": "「非禪」下釋結意，三「疑者」下釋疑。初結意者，且",
    "T34n1719_003:0194c09": "約彼經彼定而相成者理則可見。次釋結",
    "T34n1719_003:0194c10": "意者又二：初明定慧之用，互有相資各有",
    "T34n1719_003:0194c11": "力用；次明相即，即定慧體。初相成者，先說",
    "T34n1719_003:0194c12": "後定且從序說，先定後說如下釋疑，佛居",
    "T34n1719_003:0194c13": "果位必無先後，為順化儀現有先後，究",
    "T34n1719_003:0194c14": "而論之其體相即。次立疑者，且依序問，凡",
    "T34n1719_003:0194c15": "諸化儀，皆先定後說，此中何以先說後定？答",
    "T34n1719_003:0194c16": "中先順問答佛之常儀，次申定意，欲明一",
    "T34n1719_003:0194c17": "定義分兩途，次「說此」下述為序意。今時何",
    "T34n1719_003:0194c18": "故先說後定？常儀說已即應眾散，更入此定",
    "T34n1719_003:0194c19": "肅其現眾，眾既不散得為今序。次「何者」下",
    "T34n1719_003:0194c20": "述為正意，以一定中義兼二意，意雖復二，",
    "T34n1719_003:0194c21": "時眾但見無量義後即便入定，不知所入",
    "T34n1719_003:0194c22": "為是何定？不知定後為說何法？故結集者",
    "T34n1719_003:0194c23": "復符佛旨，述所說經但云無量，述所入定",
    "T34n1719_003:0194c24": "即加其處。若從義處以出無量，顯成序意；",
    "T34n1719_003:0194c25": "若收無量以入義處，密成正宗。雖加義",
    "T34n1719_003:0194c26": "處眾亦莫知。言「若作次第」等者，亦順化儀",
    "T34n1719_003:0194c27": "辨定先後，即以不次第而論次第，於佛內",
    "T34n1719_003:0194c28": "照豈可分張。「若明文」等者，謂如來當時不",
    "T34n1719_003:0194c29": "先示定體，故使彌勒勤勤置問，乃是經家",
    "T34n1719_003:0195a01": "於別序中且覆別以從通。問：如大通智勝",
    "T34n1719_003:0195a02": "說後所入，為是何定？答：文雖通云靜室",
    "T34n1719_003:0195a03": "入定，豈妙法後入餘定耶？問：今佛何不準",
    "T34n1719_003:0195a04": "大通智勝，亦先說後定，是則皆用說前開",
    "T34n1719_003:0195a05": "定，為說後合定作序耶？答：彼佛讓王子結",
    "T34n1719_003:0195a06": "緣，今佛但羅云通化，結緣義同通化何妨？",
    "T34n1719_003:0195a07": "故使今佛序定兼正，即成先定後說也。智",
    "T34n1719_003:0195a08": "定相成前後何在？若爾，彼佛前定豈不含",
    "T34n1719_003:0195a09": "兩，準有疑念彼此皆然。「彌勒」等者，「慇懃」指",
    "T34n1719_003:0195a10": "四伏疑，「靳固」指四伏難，皆累至四故曰「慇",
    "T34n1719_003:0195a11": "懃」等。「靳」字(居覲切)，牢也。二定並得為序，故云",
    "T34n1719_003:0195a12": "「其義轉明」。「身心」下明所依身心，先明不動",
    "T34n1719_003:0195a13": "所以，以得所緣實相故令身心不動。次",
    "T34n1719_003:0195a14": "云「身之」等者，釋上身心所依處也。故知身",
    "T34n1719_003:0195a15": "心不動亦由義處，故本源理性俱名為處，",
    "T34n1719_003:0195a16": "對彼身心假施二稱，如來實證色心體一，",
    "T34n1719_003:0195a17": "即此色心是三德故，欲說本有理妙常經，",
    "T34n1719_003:0195a18": "先以色心不動表之。又身之與心俱表示",
    "T34n1719_003:0195a19": "迹，今以迹表本故云「虛空常寂」。次引大",
    "T34n1719_003:0195a20": "通入法華定證身心也。故此定體名異理",
    "T34n1719_003:0195a21": "同，若分所入相同時別，上二句證身，下二",
    "T34n1719_003:0195a22": "句證心。「身若」下重譬，身心稱理故也。非常",
    "T34n1719_003:0195a23": "住法身，不可以金剛喻，非本有理定，不",
    "T34n1719_003:0195a24": "可以虛空比。「無量義」下結此身心功歸義",
    "T34n1719_003:0195a25": "處。「稱為」下釋疑。疑云：定若依處應唯稱處，",
    "T34n1719_003:0195a26": "何得復存無量名耶？「此定」下釋也。言「無量」",
    "T34n1719_003:0195a27": "者，所照得名。所照者何？即所生是。亦非異",
    "T34n1719_003:0195a28": "時故云「而照」，無量即處存亦何妨。「若作」等",
    "T34n1719_003:0195a29": "者，向且存異名，定體身心不動，若將此相",
    "T34n1719_003:0195b01": "以表序者，以此不動等正表序後當說一",
    "T34n1719_003:0195b02": "實，今指不動不分別時，如義處也。上句釋",
    "T34n1719_003:0195b03": "身、下句釋心，是則却對定前身心動運分",
    "T34n1719_003:0195b04": "別，如無量也。先開後合序義灼然，次更問",
    "T34n1719_003:0195b05": "答釋疑。先問可見。次答意者，若準常儀說",
    "T34n1719_003:0195b06": "已便散，何足為奇？今說已入定知後不徒",
    "T34n1719_003:0195b07": "然，後若不徒然，前定體應別，故眾集說定",
    "T34n1719_003:0195b08": "皆表當聞，故令時眾肅有所待。「肅」字息六",
    "T34n1719_003:0195b09": "切，《爾雅》云：「肅肅翼翼，恭也。」翼翼恭恭，心有所",
    "T34n1719_003:0195b10": "得。問：彼經末云受持而去，今何故云不散",
    "T34n1719_003:0195b11": "有待？答：彼結集家語通經者，恭承嚴旨聞",
    "T34n1719_003:0195b12": "必流通，故云而去。今據此經無集眾文，說",
    "T34n1719_003:0195b13": "已入定定起即告，告前所集不散何疑？故",
    "T34n1719_003:0195b14": "《華嚴》等經皆悉先以聲光集眾。「雖入開定」",
    "T34n1719_003:0195b15": "等者，開定之言仍前序意，未盡其旨故立",
    "T34n1719_003:0195b16": "雖言，意既在合定體豈違？常定尚未曾云",
    "T34n1719_003:0195b17": "從一出多，況誰曾云從多歸一？即開表合",
    "T34n1719_003:0195b18": "故與常殊。文殊引古既云「皆有此事」，故知",
    "T34n1719_003:0195b19": "一定二義不疑，故云何以證今？「豈可以」等",
    "T34n1719_003:0195b20": "者，古人不立說定為瑞，故通斥之，乃集經",
    "T34n1719_003:0195b21": "者大權所置，故非凡下之所測量。釋四華",
    "T34n1719_003:0195b22": "者，先出舊人及經論，明華名不定。又《大般若》",
    "T34n1719_003:0195b23": "亦云「適意大適意柔軟大柔軟」，然諸教不同",
    "T34n1719_003:0195b24": "文多列四，若雲公所感。言如雲母，此乃一",
    "T34n1719_003:0195b25": "時徵應而已。約所表中斥舊云「狹而不當」",
    "T34n1719_003:0195b26": "者，於中先斥其狹，次斥不當。初斥狹者，",
    "T34n1719_003:0195b27": "今教教十六豈比舊耶？故責云「收三藏十",
    "T34n1719_003:0195b28": "六不盡」者，唯四故也。況直云十六。為何教",
    "T34n1719_003:0195b29": "一十六耶？故應歷教簡一十六，亦可責云，",
    "T34n1719_003:0195c01": "為是發起十六乃至結緣十六耶？故云「況四",
    "T34n1719_003:0195c02": "十八」。故知語比丘等四，雖含發起等，而無",
    "T34n1719_003:0195c03": "理顯之。若標發起等四，攝比丘等四，況聲",
    "T34n1719_003:0195c04": "聞菩薩及以雜類，類中一一無不皆具發起",
    "T34n1719_003:0195c05": "等也。因古述四，故須對比丘等言之。「夫",
    "T34n1719_003:0195c06": "華」下釋不當者，此華密報現得妙因當趣",
    "T34n1719_003:0195c07": "妙果，古直云四表比丘等，故招今難。所雨",
    "T34n1719_003:0195c08": "者華，華應表因，四眾已得何須更表？此責",
    "T34n1719_003:0195c09": "古人不知雨華表現妙因，異昔因也。若表",
    "T34n1719_003:0195c10": "四眾，唯希新果何須雨華？此責古人不知",
    "T34n1719_003:0195c11": "散佛，表妙果在當，異昔果也。今昔因果",
    "T34n1719_003:0195c12": "麁妙永乖，混同一稱今昔無從。又生公亦",
    "T34n1719_003:0195c13": "云「表四果不實」，此乃用於三藏菩薩斥小",
    "T34n1719_003:0195c14": "之文，則知四果不實，尚未解通教，何能顯",
    "T34n1719_003:0195c15": "法華？次「今言」下正釋，先舉昔偏因對今圓",
    "T34n1719_003:0195c16": "因，昔圓因不別故但斥三教(云云)。三藏中",
    "T34n1719_003:0195c17": "但云二乘者，不可接故，應如《玄》文云：「昔",
    "T34n1719_003:0195c18": "三因大異」等。「佛因」者，秖是圓因。「四輪因」者，即",
    "T34n1719_003:0195c19": "初住已上，銅銀金瑠，《止觀》第一記具引《瓔珞》，",
    "T34n1719_003:0195c20": "《玄》文復以四句判位，開前合後如三十三",
    "T34n1719_003:0195c21": "天等，開後合前如十四般若，俱開如四十",
    "T34n1719_003:0195c22": "二字，俱合如天雨四華。次「下文」去，引今經",
    "T34n1719_003:0195c23": "諸文，並是位義。問答中意者，借別顯圓。言",
    "T34n1719_003:0195c24": "借別者，圓非無位，借於次第高下，以顯不",
    "T34n1719_003:0195c25": "次平等耳。此之借義請後學在心，以此宗",
    "T34n1719_003:0195c26": "學者，或時亦迷《瓔珞》四輪是借別義，若論圓",
    "T34n1719_003:0195c27": "位六即亦足，何須更列四十二耶？以分真",
    "T34n1719_003:0195c28": "位長故借別位分其品秩，譬虛空體一而",
    "T34n1719_003:0195c29": "飛者淺深(云云)。故《止觀》第六末云「或借高成",
    "T34n1719_003:0196a01": "下」等，《玄》文尚用名通義圓，況名別義圓耶？",
    "T34n1719_003:0196a02": "次問者，既借別位別有賢聖圓亦有不？答",
    "T34n1719_003:0196a03": "指「玄義」者，具如《玄》第九卷，非無賢聖但高",
    "T34n1719_003:0196a04": "下不同。又四念處中亦四句分別，若定判者",
    "T34n1719_003:0196a05": "即住前屬賢，若四句判，但是義立更互得",
    "T34n1719_003:0196a06": "名，住是賢位又去聖遠，故名賢聖。別地名",
    "T34n1719_003:0196a07": "聖，圓行向人去此地近，故名聖賢。於今圓",
    "T34n1719_003:0196a08": "文行向是聖，復更入地，故云聖聖。若不相",
    "T34n1719_003:0196a09": "望當教名定。「若言」去復歷教破舊者，雖曰",
    "T34n1719_003:0196a10": "一因應識因體，四教菩薩各望其佛，並是",
    "T34n1719_003:0196a11": "一因而一因異，故《玄》文第十從一開一、從一",
    "T34n1719_003:0196a12": "歸一，既不辯異通教何疑？故通教云：三因",
    "T34n1719_003:0196a13": "大同同故一也。故云「不出通教」。「若言四眾",
    "T34n1719_003:0196a14": "同是菩薩因者」，從初發心不共小故。法華",
    "T34n1719_003:0196a15": "意如前者，具如四輪乃至開顯。釋「普佛世界」",
    "T34n1719_003:0196a16": "等者，初破古者，以六表六其義可然，直",
    "T34n1719_003:0196a17": "云三乘但破三藏，三乘因果義未周悉，故",
    "T34n1719_003:0196a18": "以藏通兩三及別橫竪，比之方顯圓經六番",
    "T34n1719_003:0196a19": "破也。涉法師云：「地神令動」，此見甚薄。約別",
    "T34n1719_003:0196a20": "破中云「縱橫」者，且如《止觀》第三所引。「今釋」",
    "T34n1719_003:0196a21": "下正釋也。初文似約教，清淨行經似因緣。",
    "T34n1719_003:0196a22": "初文釋中云「磐礴」者，即堅大貌也。即七方便",
    "T34n1719_003:0196a23": "人未破大無明，來至此會始破無明，無明",
    "T34n1719_003:0196a24": "難動猶如大石，是故云也。又前非不破，據",
    "T34n1719_003:0196a25": "難破者，至今皆破，故云磐礴。若準《長含》，多",
    "T34n1719_003:0196a26": "緣地動亦可為表。經云：「有六緣地動，謂入",
    "T34n1719_003:0196a27": "胎、出胎、出家、成道、法輪、入滅」，小教雖即不云",
    "T34n1719_003:0196a28": "所表，既在八相中之後六，即初地初住位之",
    "T34n1719_003:0196a29": "功用也。故此位居六番之首，四輪但因故從",
    "T34n1719_003:0196b01": "因立名，六動兼果從果立名。又極果分果",
    "T34n1719_003:0196b02": "俱得名果，故名為果。破古對今則具四",
    "T34n1719_003:0196b03": "教。又妙覺者雖未即入，到在不久，始末兼",
    "T34n1719_003:0196b04": "舉故云從果。本迹後言「云云」者，應引本文",
    "T34n1719_003:0196b05": "「我本行菩薩道時」即本四輪也，「我成佛已來」",
    "T34n1719_003:0196b06": "本六番也。本初實成亦以此瑞用表六番，",
    "T34n1719_003:0196b07": "故顯教中文殊引他佛之昔事，同我佛之今",
    "T34n1719_003:0196b08": "序，密意正表昔佛必有於今，今佛豈無於",
    "T34n1719_003:0196b09": "昔？昔成已久故非一反。觀行釋中，初句總標，",
    "T34n1719_003:0196b10": "次正釋中初約動為表，次約六為表。初文",
    "T34n1719_003:0196b11": "者，言雖兼六正語於動，皆表當破無明，",
    "T34n1719_003:0196b12": "名為「動難動地」即能表也。「淨未淨根」即所",
    "T34n1719_003:0196b13": "表也。次「東」等二六者，俱約六數表也。表淨",
    "T34n1719_003:0196b14": "六根約觀解故，故得通約觀行、相似、分真",
    "T34n1719_003:0196b15": "等位，皆淨六根。於中初六者，事東踊等，具",
    "T34n1719_003:0196b16": "如《中陰》等經，今入觀心義復符會。言「表根」",
    "T34n1719_003:0196b17": "者，眼鼻已表於東西，耳舌理對於南北，中",
    "T34n1719_003:0196b18": "央心也，四方身也。身具四根，心遍緣四，故",
    "T34n1719_003:0196b19": "以心對身而為踊沒，謂中踊邊沒、邊踊中",
    "T34n1719_003:0196b20": "沒，可表六及十二入也。復有六動者，義",
    "T34n1719_003:0196b21": "兼十八，於其六中前三是形、後三是聲，形",
    "T34n1719_003:0196b22": "實聲虛，六根亦似三形三聲，此六事釋新舊",
    "T34n1719_003:0196b23": "不同。新云動、踊、震、擊、吼、爆，今且用舊，搖颺",
    "T34n1719_003:0196b24": "不安名動，自下升高名起，[嶙-山+土]壟凹凸名踊，",
    "T34n1719_003:0196b25": "六方出沒亦名踊，隱隱有聲名震，砰磕發",
    "T34n1719_003:0196b26": "響名吼，令物覺悟名覺。新云擊如打搏，",
    "T34n1719_003:0196b27": "爆若火聲，經論略標多云震動，即形聲三各",
    "T34n1719_003:0196b28": "標一也。《大經》云：「純陀去後未久之間，其地",
    "T34n1719_003:0196b29": "忽然六種震動。」「又各有三」者，以表一根各",
    "T34n1719_003:0196c01": "有根、識、境三。初文表六中，表雖更互破必",
    "T34n1719_003:0196c02": "同時。「淨十八界」者，次辨所表皆破無明，故",
    "T34n1719_003:0196c03": "知秖是見陰界入皆常住耳。「云云」者，應具",
    "T34n1719_003:0196c04": "述所表以成觀心，但略存數並闕心境辨",
    "T34n1719_003:0196c05": "妙相狀次不次等，亦可根根皆修三觀如",
    "T34n1719_003:0196c06": "十八動，此中但約能動之相，所動唯秖一地",
    "T34n1719_003:0196c07": "而已。如根雖六，以心破故一切俱破。釋大",
    "T34n1719_003:0196c08": "眾心喜中，先因緣者，昔教奚嘗不覩雨華",
    "T34n1719_003:0196c09": "等相，今欣躍殊常，理應甘露方降，時眾雖",
    "T34n1719_003:0196c10": "無測者，必知機成不久，機感相應何疑不",
    "T34n1719_003:0196c11": "釋。問如文，答中通明異常故也。引《大經》證，",
    "T34n1719_003:0196c12": "如文。次「若言」下約教，雖具列四，對昔四喜",
    "T34n1719_003:0196c13": "不同，於今純一實喜無復差別。人天等四",
    "T34n1719_003:0196c14": "皆云動者，權為實動故也。問：實理無動，今",
    "T34n1719_003:0196c15": "那言動？答：動即發也。圓機當成名動實相，",
    "T34n1719_003:0196c16": "以餘四動當趣實故。文無本迹、觀心，若作",
    "T34n1719_003:0196c17": "本迹者，本住不動三昧，迹以地動表發。義",
    "T34n1719_003:0196c18": "立觀心動者，如二十五三昧中破四天王",
    "T34n1719_003:0196c19": "空假中動。釋毫光者，初文總標放光，釋中",
    "T34n1719_003:0196c20": "初釋白毫，次釋放光。初文但有二釋，初雙",
    "T34n1719_003:0196c21": "標二釋，「應機」標因緣，「設教」標約教，「破惑」下",
    "T34n1719_003:0196c22": "明二事意也。現光本表斯二，具二方除疑",
    "T34n1719_003:0196c23": "惑。白毫中初是因緣，「復次」下約教。初文四悉",
    "T34n1719_003:0196c24": "者，初文世界，「其毫」下為人，「放光」下對治，「光照」",
    "T34n1719_003:0196c25": "下第一義，四皆此經。次約教中具斥三教二",
    "T34n1719_003:0196c26": "乘，即當前兩教也。雖有菩薩，同見二諦",
    "T34n1719_003:0196c27": "耳。「復次」下明放光，具為四釋因緣中三：初",
    "T34n1719_003:0196c28": "放，次收，三收放意。初應具四悉，文相不顯，",
    "T34n1719_003:0196c29": "但可通令見得四益。「大品一一相各放」者，",
    "T34n1719_003:0197a01": "以身輪表般若遍也。「大經面門」者，面門口",
    "T34n1719_003:0197a02": "也，表佛口密說於祕藏。今經定中眉間表",
    "T34n1719_003:0197a03": "意，隨機各現，皆具三密四悉益也。雖一代",
    "T34n1719_003:0197a04": "來三輪施化，當當之益莫若言教，臨滅之",
    "T34n1719_003:0197a05": "際面門放光，表此言教流至來世。今且通",
    "T34n1719_003:0197a06": "論放光，若別論者，準諸文說，不照無色義",
    "T34n1719_003:0197a07": "同集眾。次「收光」者，初引《育王》，多是因緣釋，",
    "T34n1719_003:0197a08": "此中「現在」一文是章安私意，從「足入」去並經",
    "T34n1719_003:0197a09": "文也。各表記其當界，所以他經授作佛記，",
    "T34n1719_003:0197a10": "皆兼諸界，唯此《法華》專表佛記。言當界者，",
    "T34n1719_003:0197a11": "但明諸界各有死此生彼及大小果位，以",
    "T34n1719_003:0197a12": "下表下等部屬方等，故對多緣。「而今經」等",
    "T34n1719_003:0197a13": "者，定起必收、收必肉髻。「略耳」者，以至佛從",
    "T34n1719_003:0197a14": "定起必須收光，以所表事辦須斂眾心",
    "T34n1719_003:0197a15": "令入一實，是故合有收光，但是文略。「又解」",
    "T34n1719_003:0197a16": "下次收放意，可見。亦是一途，非究盡故耳。",
    "T34n1719_003:0197a17": "以現在正令會三歸一為正，未來當得為",
    "T34n1719_003:0197a18": "旁。「若丈六」下約教中，先正釋，次明光表。表",
    "T34n1719_003:0197a19": "中先破舊者，舊明雖橫照一萬八千，土至",
    "T34n1719_003:0197a20": "尼吒皆此土瑞。今意不然，放光一瑞義通",
    "T34n1719_003:0197a21": "二土。言「由人」者，不能全破。次「舊」下，舊解但",
    "T34n1719_003:0197a22": "約一方表滿不滿。「若照」下破也。既許實照",
    "T34n1719_003:0197a23": "十方，何得獨以東方而為所表？有人云：眉",
    "T34n1719_003:0197a24": "者，放光處也。眉者，媚也。若人無眉則無媚",
    "T34n1719_003:0197a25": "也。所言放者，一者不制唯照大千，二者作",
    "T34n1719_003:0197a26": "意發動則照一萬八千，亦云表一乘，此不",
    "T34n1719_003:0197a27": "知佛無謀而作，以作意放釋諸佛之功用。",
    "T34n1719_003:0197a28": "「今明」去正解，次「若就」下，本迹中表「四位增長」",
    "T34n1719_003:0197a29": "者，四方表四，集表增長。言「增長」者，從信入",
    "T34n1719_003:0197b01": "住乃至等覺，故下文云「餘一生在」。次觀解中",
    "T34n1719_003:0197b02": "云「此等境界」者，即十八界各百界千如蘊",
    "T34n1719_003:0197b03": "在十八，佛慧未開，故以光照表開，開即別",
    "T34n1719_003:0197b04": "在初住。「文云」去，引十界機皆開十八界也。",
    "T34n1719_003:0197b05": "言「分文屬此土等」者，始從爾時終至周",
    "T34n1719_003:0197b06": "遍，並屬此土第六瑞文。他土初瑞但從下",
    "T34n1719_003:0197b07": "至至尼吒天，今文以此放光之文，通兼彼",
    "T34n1719_003:0197b08": "此，故其文勢亦含長短，若短取者如向所",
    "T34n1719_003:0197b09": "列，若長取者須至尼吒，還將此第六而為",
    "T34n1719_003:0197b10": "他總，若為他總亦有長短，準望應知。「次明」",
    "T34n1719_003:0197b11": "下，正明他土六瑞，為二：先略，次廣。初略中",
    "T34n1719_003:0197b12": "為四：初標；次、「一見」下列章，即當正解釋也；",
    "T34n1719_003:0197b13": "三、「既有」下生起六瑞；四、「若此」下對此以明瑞",
    "T34n1719_003:0197b14": "之所表。次列文中但云上下不云感應者，",
    "T34n1719_003:0197b15": "以感應義通三雙故，不同此土前之二雙",
    "T34n1719_003:0197b16": "並在於應，故第三雙得云感應。又彼土瑞",
    "T34n1719_003:0197b17": "至第三雙生起中云「行始必終」者，但互舉",
    "T34n1719_003:0197b18": "耳，明菩薩有始而必終、如來已終而有始。又",
    "T34n1719_003:0197b19": "人法雙中雖人通鹿苑之未，法唯乳味之初，",
    "T34n1719_003:0197b20": "然法必有人、人必對法，故且對辨。又上下雙",
    "T34n1719_003:0197b21": "中雖上說被下，而被物未顯，即雖未顯始",
    "T34n1719_003:0197b22": "末由之，故得對之以論上下，況凡諸取對",
    "T34n1719_003:0197b23": "皆是一往，是故更須求其始終。初雙中「六趣」",
    "T34n1719_003:0197b24": "者，廣解章門非此中意，乃至離合以為四",
    "T34n1719_003:0197b25": "生五道七識住等，如論廣釋(云云)。言「總報」者，",
    "T34n1719_003:0197b26": "瑞雖有六以光為本，光表覺智，光照此",
    "T34n1719_003:0197b27": "彼，先表二覺，次表三同。於三同中二：先",
    "T34n1719_003:0197b28": "總，次別。先總明道同，同相如何不出三同？",
    "T34n1719_003:0197b29": "既今同仍隱，但成二耳。若所見中亦見授聲",
    "T34n1719_003:0197c01": "聞記，說壽長遠，則如來都無所作化儀不",
    "T34n1719_003:0197c02": "成，雖然縱見記小長壽，此眾亦疑，不知此",
    "T34n1719_003:0197c03": "土聲聞為合記不？既教踊出其壽若何，等",
    "T34n1719_003:0197c04": "是未知，故並隱之以生疑問。文殊廣答具",
    "T34n1719_003:0197c05": "述三同，眾機略知定後之相，故知通序文通",
    "T34n1719_003:0197c06": "而釋契別理，由四釋故；別序文別而義妙，",
    "T34n1719_003:0197c07": "由五時故。所以答事纔訖定起於斯，事符",
    "T34n1719_003:0197c08": "於答知文殊見極。「從盡見」下別者，即三同",
    "T34n1719_003:0197c09": "也。次廣說中初文先出他土，次「當知」下引彼",
    "T34n1719_003:0197c10": "例此結始終同，起塔之相雖表二經，《法華》",
    "T34n1719_003:0197c11": "之相猶未明了，是故但成具於已當二同，",
    "T34n1719_003:0197c12": "此土三同當仍未起。言「二土出世意同」者，",
    "T34n1719_003:0197c13": "同五濁故故施等不殊，開權即是《法華》之相，",
    "T34n1719_003:0197c14": "息化即是《涅槃》之徵。「非頓」等者，《法華》一乘非",
    "T34n1719_003:0197c15": "頓漸攝，於一開出乃頓漸生，是故今云「非頓",
    "T34n1719_003:0197c16": "而頓」。「非漸而漸」，準此可知。「起七寶塔」者，二",
    "T34n1719_003:0197c17": "經味同，隱者未說。《十二因緣經》云：「八人應",
    "T34n1719_003:0197c18": "起塔，謂佛、菩薩、支佛、四果、輪王。佛八露槃，",
    "T34n1719_003:0197c19": "餘之七人次第減一。」此土既爾，他應準知，故",
    "T34n1719_003:0197c20": "今所見須皆佛塔也。「當知」下引彼例此，總",
    "T34n1719_003:0197c21": "結前文。言「從一出無量」者，始從華嚴至",
    "T34n1719_003:0197c22": "般若來皆從一法開出，至般若時頓漸已",
    "T34n1719_003:0197c23": "竟。而人不知法華出頓漸外，請觀竟字，法",
    "T34n1719_003:0197c24": "華但是收無量以歸一。次更約因緣釋者，",
    "T34n1719_003:0197c25": "文中自有通別二釋。初云通者，通於漸頓",
    "T34n1719_003:0197c26": "遍於四時，四時之中各有感應，對今無非",
    "T34n1719_003:0197c27": "今教之因緣也。故知因緣有其多種，自行化",
    "T34n1719_003:0197c28": "他自他相對，文從自行故云昔善今教等",
    "T34n1719_003:0197c29": "也。次「別說」下正明現在之因緣也。亦可此",
    "T34n1719_003:0198a01": "三展轉相生，由發心因緣故信解，由信解",
    "T34n1719_003:0198a02": "故行行。若別說者，別指《般若》中三教為種",
    "T34n1719_003:0198a03": "種也，故云「三藏之後」，以般若部是菩薩行",
    "T34n1719_003:0198a04": "故。「又就」下以般若中三教教教皆有四門及",
    "T34n1719_003:0198a05": "四悉等，故云「復有無量相貌」。言「五百」者，明",
    "T34n1719_003:0198a06": "共門中種種廣故，五百雖是三藏有門，約所",
    "T34n1719_003:0198a07": "證同且證於共，來至般若並成通人，冥得",
    "T34n1719_003:0198a08": "別益，今且從顯故得引同，仍舊乃成種種",
    "T34n1719_003:0198a09": "故也。不共易知，但例而已。共不共名出在《大",
    "T34n1719_003:0198a10": "論》，既云藏後，理應通指方等般若；唯云般",
    "T34n1719_003:0198a11": "若者，以方等三同般若三，小同鹿苑，故不",
    "T34n1719_003:0198a12": "別指。他人於此離為三門，謂因緣門、信解",
    "T34n1719_003:0198a13": "門、相貌門。今謂言辭雖爾義理不然，因緣",
    "T34n1719_003:0198a14": "謂感應差別，信解謂能感不同，相貌謂信",
    "T34n1719_003:0198a15": "後行異，有此不同皆云種種，雖復殊途不",
    "T34n1719_003:0198a16": "逾二味，感應則互有疎密，故云因緣。能感",
    "T34n1719_003:0198a17": "則內懷納受，故云信解。修行則身口外彰，",
    "T34n1719_003:0198a18": "故云相貌。外相儀貌故云相貌。問：行一解異",
    "T34n1719_003:0198a19": "如何行別？答：覩外識內故名不同。言「彼明",
    "T34n1719_003:0198a20": "此相」者，彼謂彼土，彼所現相故云此相，雖",
    "T34n1719_003:0198a21": "復種種，同至法華無復餘相，但未見法華",
    "T34n1719_003:0198a22": "座席以入滅表之，故但云「一因一緣」等。言",
    "T34n1719_003:0198a23": "「一因」等者，亦是彼土法華已前得云種種，",
    "T34n1719_003:0198a24": "既會入實，同一因緣相貌等也，此是感應等",
    "T34n1719_003:0198a25": "相。問：光中所照一時橫見，何得乃云先頓",
    "T34n1719_003:0198a26": "後漸乃至會歸耶？又於見中可無純頓唯",
    "T34n1719_003:0198a27": "漸等耶？答：實如所問，時眾但知因光得",
    "T34n1719_003:0198a28": "見，大術在於世尊，見者非其境界，然令見",
    "T34n1719_003:0198a29": "意本為證同，所放光明為成一實，事殊理",
    "T34n1719_003:0198b01": "絕者非光所霑，遠近既俱令其見聞，過未",
    "T34n1719_003:0198b02": "亦何隔於視聽？故使十方始末皎若目前，",
    "T34n1719_003:0198b03": "安以凡情測量聖境？何獨化主佛力令見，",
    "T34n1719_003:0198b04": "同聞眾中及以集經者，時有古佛晦迹其",
    "T34n1719_003:0198b05": "間，智鑑當時述斯橫竪，加令見者聖凡一",
    "T34n1719_003:0198b06": "等，故知但依文次經意宛然。次「爾時」下釋",
    "T34n1719_003:0198b07": "疑念序，初云「但成一疑」者，本疑六瑞，自力",
    "T34n1719_003:0198b08": "不任方思答者，再思有在仰託文殊，文殊",
    "T34n1719_003:0198b09": "念興有決疑地，故第二念於茲自亡；既已",
    "T34n1719_003:0198b10": "得人何須再念，故第三念於時復息。及至",
    "T34n1719_003:0198b11": "發問初疑尚存，故云一疑。問：經稱文殊是",
    "T34n1719_003:0198b12": "法王子者，此諸菩薩，何人不是法王之子？",
    "T34n1719_003:0198b13": "答：有二義故：一、於王子中德推文殊，二、諸",
    "T34n1719_003:0198b14": "經中文殊並為菩薩眾首。次釋初念中，初因",
    "T34n1719_003:0198b15": "緣釋。云「神變內外」者，此明表異須此別釋，",
    "T34n1719_003:0198b16": "若通釋者，如《大寶積經》一切諸法皆名神變，",
    "T34n1719_003:0198b17": "具如《止觀》第一記引。「神名」下釋名兼辨相。「首",
    "T34n1719_003:0198b18": "楞」下明所依法。「法王」下功用也，亦是問由。次",
    "T34n1719_003:0198b19": "「若夫」下即約教也，亦是更釋功用及以問由。",
    "T34n1719_003:0198b20": "又此問由雖由不測神變，正由自決，故利",
    "T34n1719_003:0198b21": "他機發故應赴，因緣和合而設斯問，令知",
    "T34n1719_003:0198b22": "彌勒不識所以，故須諸位展轉比決。「散」者苦",
    "T34n1719_003:0198b23": "行外道及諸凡夫。「定」者得禪外道及信者習",
    "T34n1719_003:0198b24": "定，「聖」者三藏中除身子外諸聲聞也。「此就極",
    "T34n1719_003:0198b25": "處亦不知」者，凡若夫之言明其意通，故下節",
    "T34n1719_003:0198b26": "節不知於上，若極位者則一切下位而皆不",
    "T34n1719_003:0198b27": "知也。故菩薩、補處及以尊極此之三位，若存",
    "T34n1719_003:0198b28": "教道應通四教展轉互比，文中且然。今最",
    "T34n1719_003:0198b29": "居極，故補處極不知尊極。又「彌勒」去義當本",
    "T34n1719_003:0198c01": "迹，隱本智明迹同暗訥。若作觀心釋者，",
    "T34n1719_003:0198c02": "智照靈通六即隨變，初文因緣義對四悉，其",
    "T34n1719_003:0198c03": "義宛然。內外異故見聞歡喜，六瑞外彰物覩",
    "T34n1719_003:0198c04": "生善，依理變通遍調一切，法王理極故無",
    "T34n1719_003:0198c05": "過上。「若將下偈」顯大眾疑念同彌勒有三",
    "T34n1719_003:0198c06": "者，此諸大眾共覩六瑞，自入位來遍歷多",
    "T34n1719_003:0198c07": "會，久知文殊神用莫測，故至彌勒興念之",
    "T34n1719_003:0198c08": "時，眾亦精誠專注妙德，故使彌勒發問之",
    "T34n1719_003:0198c09": "際，先觀大眾方宣固疑，審知文殊是決疑",
    "T34n1719_003:0198c10": "地。舊解可知。準今問答意，引偈既云三念",
    "T34n1719_003:0198c11": "不專彌勒，但處一事任運發問居先。言",
    "T34n1719_003:0198c12": "問答者，文殊最能，何獨彌勒？應云物機在",
    "T34n1719_003:0198c13": "於問者答者，故以四釋而消其文，即因緣",
    "T34n1719_003:0198c14": "等也。初「問答」下是因緣，如文殊推堪問疾",
    "T34n1719_003:0198c15": "於無垢施，仍為所訶故云「在無」。又「法門」下",
    "T34n1719_003:0198c16": "約教，四教不出權實故也。「又迹」下本迹也。",
    "T34n1719_003:0198c17": "「又名」下觀心也。初因緣中其文雖狹，若義立",
    "T34n1719_003:0198c18": "者亦具四悉：問答隨樂即世界也，赴眾所",
    "T34n1719_003:0198c19": "欣為人也，咸釋眾疑對治也，位行齊等第",
    "T34n1719_003:0198c20": "一義也。次發問序者，頌初先料簡偈文有",
    "T34n1719_003:0198c21": "無。先「何意」下問？次「龍樹」下答。論文十義今但",
    "T34n1719_003:0198c22": "列六，前五即初五文也，六、使後人於經生",
    "T34n1719_003:0198c23": "信，七、易奪言詞轉勢說法，八、示義無盡，",
    "T34n1719_003:0198c24": "九、明至人有無方之說，十、如今文第六文",
    "T34n1719_003:0198c25": "是。總論即因緣釋也，初二世界，三五為人，第",
    "T34n1719_003:0198c26": "四第一義，「又為」下第六對治，能除後來疑故。",
    "T34n1719_003:0198c27": "餘闕四文，第六同為人，第七同對治，八九",
    "T34n1719_003:0198c28": "同第一義，故略不論。正釋中先述古，次",
    "T34n1719_003:0198c29": "「觀文」下且總非之，「說法」下釋出顯是。於",
    "T34n1719_003:0199a01": "中先明非縮，次明非盈。初文準義在初",
    "T34n1719_003:0199a02": "二句中，故非縮也。於中先立，但舉放光動",
    "T34n1719_003:0199a03": "地之末，則知說法入定之本，若無定慧安",
    "T34n1719_003:0199a04": "能現變？次「他不見」下責，「今反」下引答以難。",
    "T34n1719_003:0199a05": "「又問」下覈出問處，「今指」下答也。前長行但",
    "T34n1719_003:0199a06": "總問放光，若執唯光是問餘不問者，應當",
    "T34n1719_003:0199a07": "非瑞，則雨華動地尚不成瑞，何獨說法及",
    "T34n1719_003:0199a08": "入定耶？放光既在此土瑞終，仍居他土六瑞",
    "T34n1719_003:0199a09": "之首，故總舉一光通收二六。況「若更」下別",
    "T34n1719_003:0199a10": "問導師兩字，義自兼之。次明非盈者，風地",
    "T34n1719_003:0199a11": "二瑞並有所依，所依是瑞能依豈非？故於今",
    "T34n1719_003:0199a12": "文明非盈也。於中亦先述非，次破中初一",
    "T34n1719_003:0199a13": "句略斥，次「風本」下破為二，先明風有香尚",
    "T34n1719_003:0199a14": "得為瑞，況復風地本為顯華，雖各立瑞",
    "T34n1719_003:0199a15": "名而共成華德。《正法華》中但直云香，不云",
    "T34n1719_003:0199a16": "風也。故知風若無香不成瑞也。「夫天華」下",
    "T34n1719_003:0199a17": "明香本屬華，華香如檀故云檀風，若香風",
    "T34n1719_003:0199a18": "非瑞華亦非瑞，地淨準知。於中為四：先總",
    "T34n1719_003:0199a19": "明有香等，次「此表」下釋出所以。言「因運至",
    "T34n1719_003:0199a20": "果」者，明華香入風如道風德香熏一切也。",
    "T34n1719_003:0199a21": "三「金光明」下引證，四「故以」下結成，以果上二",
    "T34n1719_003:0199a22": "事顯因功也。由華有香非獨風爾。由香",
    "T34n1719_003:0199a23": "風故其地必淨。言「二事」者，謂功德、法身。功",
    "T34n1719_003:0199a24": "德因也，法身果也。由至果故成就二義：一",
    "T34n1719_003:0199a25": "至果，二果淨，由因至果故令果淨。次二句",
    "T34n1719_003:0199a26": "地動瑞，次一行眾喜。雖不依前次第，六瑞",
    "T34n1719_003:0199a27": "宛足。次「初三行」下言「驗此」等者，前長行中光",
    "T34n1719_003:0199a28": "瑞乃居此土第六，乘此即明他土六瑞，他",
    "T34n1719_003:0199a29": "土六瑞無光不見，故須判為他土總瑞，恐",
    "T34n1719_003:0199b01": "人不了至此點出故云驗此。故偈中此土光",
    "T34n1719_003:0199b02": "瑞云大光普照，前已明竟。至他土瑞首重",
    "T34n1719_003:0199b03": "云「眉間光明」等者，重牒總瑞文耳。涉公都",
    "T34n1719_003:0199b04": "不立二土六瑞，但云「此初行中上半譯是，下",
    "T34n1719_003:0199b05": "半譯非，應云佛在大眾入于三昧。三昧大",
    "T34n1719_003:0199b06": "事而不云放光，下文自有。」今謂此文自是",
    "T34n1719_003:0199b07": "他土總瑞，故知自未曉於經旨，徒加譯者",
    "T34n1719_003:0199b08": "之非，既為他土總瑞，所以不別分之。但戴",
    "T34n1719_003:0199b09": "在六趣之始，即初一行頌總瑞也。次頌別",
    "T34n1719_003:0199b10": "瑞。初頌六趣中云六是能趣人者四趣，及",
    "T34n1719_003:0199b11": "天雖即非人，通指宰主，乃遍六趣。於中初",
    "T34n1719_003:0199b12": "二句略舉上下，「諸世界」下具列依正因果。初",
    "T34n1719_003:0199b13": "「諸世界」者，指萬八千，非但見能趣有情，亦",
    "T34n1719_003:0199b14": "覩所趣諸有，非但見果報好醜，亦知業緣",
    "T34n1719_003:0199b15": "善惡，故見六趣但是取機之所。「又覩」下云",
    "T34n1719_003:0199b16": "「聖主師子」等者，聖即是主故云聖主。有人",
    "T34n1719_003:0199b17": "云：聖中之主，謂於外道支佛羅漢法身菩薩",
    "T34n1719_003:0199b18": "諸聖中主。今謂華嚴十方世界主伴之主，非",
    "T34n1719_003:0199b19": "關二乘外道，但是諸菩薩伴中之主，聖主如",
    "T34n1719_003:0199b20": "師子故云也。師子具如《大經》、《大論》師子法門。",
    "T34n1719_003:0199b21": "又師子吼者，名決定說，前兩教主非師子",
    "T34n1719_003:0199b22": "吼，說非決定、不譚真實第一義故，雖云兼",
    "T34n1719_003:0199b23": "別，最初純大故云第一。前之兩教猶雜煩",
    "T34n1719_003:0199b24": "惱故非清淨，赴機未遍不名柔軟，並詮",
    "T34n1719_003:0199b25": "中道故云深妙，稱理當機故云樂聞。有云：",
    "T34n1719_003:0199b26": "如來胸中大種所起，故名清淨。無卒暴",
    "T34n1719_003:0199b27": "故名曰柔軟。此以欲色凡夫報質，釋佛梵",
    "T34n1719_003:0199b28": "聲，一何苦哉！各於世界者，一者以萬八千為",
    "T34n1719_003:0199b29": "各，二者主伴不同為各。信知須判為華嚴",
    "T34n1719_003:0199c01": "教，前之兩教及中三昧無此事故。二教八",
    "T34n1719_003:0199c02": "門名為種種，無三乘事名為佛法。「若人」下",
    "T34n1719_003:0199c03": "頌四諦等者，他人不作華嚴消文，遭苦已",
    "T34n1719_003:0199c04": "前鹿苑之始，豈有各於世界之文？以小乘中",
    "T34n1719_003:0199c05": "無十方佛故。頓後漸初唯有鹿苑三藏三",
    "T34n1719_003:0199c06": "乘，初乘四諦乃至佛子三相宛然，如何不以",
    "T34n1719_003:0199c07": "五時消文？文中先出能厭之行，厭不遍故",
    "T34n1719_003:0199c08": "未得名盡。雙厭因果，至說涅槃，方乃厭",
    "T34n1719_003:0199c09": "盡。「在文分明」者，苦含因果即苦集諦，厭老",
    "T34n1719_003:0199c10": "病死即道諦，為說涅槃即滅諦，亦可為說",
    "T34n1719_003:0199c11": "之言兼於道諦，涅槃之道即道諦也。所證滅",
    "T34n1719_003:0199c12": "理即滅諦也。又遭苦是總標，厭老病死是知",
    "T34n1719_003:0199c13": "苦，知苦故斷集，為說涅槃是知滅，知滅",
    "T34n1719_003:0199c14": "故修道。難陀持戒具如《止觀》第四記。支佛但",
    "T34n1719_003:0199c15": "說得果之由，及以所求法勝，若例聲聞須",
    "T34n1719_003:0199c16": "明行相(云云)。「若有佛子」下是開六度大乘者，",
    "T34n1719_003:0199c17": "修種種行及無上慧諸教共有，今初形凡小",
    "T34n1719_003:0199c18": "亦得種種及無上名，不雜凡小通得名淨。",
    "T34n1719_003:0199c19": "「非畢竟淨」者，且約三藏六度言之，藥中無",
    "T34n1719_003:0199c20": "病名為淨耳。若欲於此辨四悉者，「三乘行",
    "T34n1719_003:0199c21": "異」世界也，「緣覺」為人，「聲聞」對治，「菩薩」第一義，",
    "T34n1719_003:0199c22": "況復各各皆具四悉，三乘約教準例可知。",
    "T34n1719_003:0199c23": "本迹觀心亦應可解，下去諸度隨文略消。「又",
    "T34n1719_003:0199c24": "聲聞」等者，且約當教一途而說，應知通教",
    "T34n1719_003:0199c25": "三乘並以界內滅諦為初門，別教菩薩以",
    "T34n1719_003:0199c26": "界外道諦為初門，圓人以界外滅諦為初",
    "T34n1719_003:0199c27": "門。此中明因光暫見，不合廣求法相，但略",
    "T34n1719_003:0199c28": "堪表同於理即足，若論修行方可廣辨。",
    "T34n1719_003:0199c29": "以下三十一行半廣明二味，故判此文唯三",
    "T34n1719_003:0200a01": "藏也。「結前開後」者，結前中言見聞及事者，",
    "T34n1719_003:0200a02": "據漸頓教皆云演說及為說等，即是聞也。",
    "T34n1719_003:0200a03": "「又見佛子」等，即是見也。見中種種多皆事",
    "T34n1719_003:0200a04": "也。大綱略足故云「若斯」，同者略之謂千億",
    "T34n1719_003:0200a05": "事。言「開後」者，續後而說故云「今當」，及千億",
    "T34n1719_003:0200a06": "事文中置之，今應兩牽。亦可前四句結前，",
    "T34n1719_003:0200a07": "「如是」下二句開後，蘭菊之言斯有在也。此下",
    "T34n1719_003:0200a08": "三十一行半，分文但云「菩薩修行」，既居鹿苑",
    "T34n1719_003:0200a09": "之後，又在涅槃之前，準下釋般若須兼二",
    "T34n1719_003:0200a10": "酥，以法華相未決了故，從容釋之。雖約",
    "T34n1719_003:0200a11": "二酥教多在三，如前分別故。諸度約教，",
    "T34n1719_003:0200a12": "別圓之前多不云教，含二意一。爾後釋義，",
    "T34n1719_003:0200a13": "準部通四令識眉目，以長行中具云方等",
    "T34n1719_003:0200a14": "般若故也。總問中《經》云「恒沙」者，阿耨達池",
    "T34n1719_003:0200a15": "四面各出一河，東銀牛口出殑伽河，南金",
    "T34n1719_003:0200a16": "象口出信度河，西瑠璃馬口出縛芻河，北頗",
    "T34n1719_003:0200a17": "胝迦師子口出徙多河，各繞池一匝流入四",
    "T34n1719_003:0200a18": "海。於中殑伽沙細而多，外人所計以為福",
    "T34n1719_003:0200a19": "河，入洗滅罪，佛亦順俗故常指之。又佛說",
    "T34n1719_003:0200a20": "法多近此河，故以為喻。此下六度但略指",
    "T34n1719_003:0200a21": "大體，若依二味具出其相，具如《止觀》第二、",
    "T34n1719_003:0200a22": "第七記所引。問：既云方等般若，亦應具有",
    "T34n1719_003:0200a23": "兩教二乘，何得總問唯求佛道？答：實如所",
    "T34n1719_003:0200a24": "問，但避繁文，還同鹿苑故略不說。「駟馬」",
    "T34n1719_003:0200a25": "者，四匹共乘故云駟也。「俠」字胡帖反，豪也。",
    "T34n1719_003:0200a26": "「文殊」下《經》云「往詣」等者，表往非餘故指佛",
    "T34n1719_003:0200a27": "所，所問尊極云無上道，所棄不輕故云樂",
    "T34n1719_003:0200a28": "土，身心俱離故云剃除。如是消釋世所共",
    "T34n1719_003:0200a29": "有，凡諸解說貴在教宗，顯理之精息其繁",
    "T34n1719_003:0200b01": "芿。「五王經」者，此是一卷小經。經云：「昔有五",
    "T34n1719_003:0200b02": "王隣國無競互為親友，有一大王名曰普",
    "T34n1719_003:0200b03": "安，習菩薩行，以餘四王邪見熾盛，普安愍",
    "T34n1719_003:0200b04": "之呼來殿上，七日七夜娛樂受樂，四王曰：",
    "T34n1719_003:0200b05": "國事眾多請退還家。大王自送并命左右而",
    "T34n1719_003:0200b06": "隨送之。至於半道而問之言：各何所樂？一",
    "T34n1719_003:0200b07": "云：願春陽之日遊戲原野。一云：願常作王",
    "T34n1719_003:0200b08": "種種嚴飾，人民侍從道路傾目。一云：願得",
    "T34n1719_003:0200b09": "好婦兒端正無雙。一云：願父母常在多有兄",
    "T34n1719_003:0200b10": "弟，美食音樂共相娛樂。各各說已，迴白大",
    "T34n1719_003:0200b11": "王：王何所願？答：我先說卿所願不長。若樂",
    "T34n1719_003:0200b12": "春遊冬先彫朽，若樂為王福盡相伐，若樂",
    "T34n1719_003:0200b13": "婦兒一朝疾病受苦無量，若樂父母常在",
    "T34n1719_003:0200b14": "等，一旦有事為他所執。四王又問：大王如何",
    "T34n1719_003:0200b15": "所樂？答言：我所樂者，不生不滅不苦不樂，",
    "T34n1719_003:0200b16": "不飢不渴不寒不熱，存亡自在。四王問曰：如",
    "T34n1719_003:0200b17": "此之樂何處有耶？何處有師？大王曰：吾師",
    "T34n1719_003:0200b18": "號佛，近在祇洹。諸王歡喜各詣佛所，却",
    "T34n1719_003:0200b19": "坐一面白佛自責。佛說八苦，王及侍從百",
    "T34n1719_003:0200b20": "千萬人得須陀洹，捨國入道，大相略同。」既",
    "T34n1719_003:0200b21": "云問無上道，非關小果，且據捨土出家事",
    "T34n1719_003:0200b22": "同，故今引之。光中所見亦可八苦以為助",
    "T34n1719_003:0200b23": "行，諸教共之故捨國事同，觀行須別以分",
    "T34n1719_003:0200b24": "諸教。又如《長含》有四輪王，分於一國雇人",
    "T34n1719_003:0200b25": "剃頭，既云諸王機亦不一。下去「又見」等亦",
    "T34n1719_003:0200b26": "通諸機故也。◎",
    "T34n1719_003:0200b27": "法華文句記卷第三(上)",
    "T34n1719_003:0200c02": "法華文句記卷第三(中)",
    "T34n1719_003:0200c04": "唐天台沙門湛然述",
    "T34n1719_003:0200c05": "◎《經》云「被法服」者，如《瓔珞經》云：「若天龍八",
    "T34n1719_003:0200c06": "部鬪爭，念此袈裟生慈悲心」，意令比丘安",
    "T34n1719_003:0200c07": "可不忍，亦令俗眾生慕樂故，龍得一縷",
    "T34n1719_003:0200c08": "牛角一觸等(云云)。彼王所慕與此大同，此中",
    "T34n1719_003:0200c09": "祇合明所見意以序表正，諸度行相功",
    "T34n1719_003:0200c10": "德及袈裟等，但是寄此汎明之耳。然必須",
    "T34n1719_003:0200c11": "辨行體顯教以分味殊。「生忍」等者，文中兩",
    "T34n1719_003:0200c12": "解，初通以三句用釋三忍，次一一句別對",
    "T34n1719_003:0200c13": "三忍，應須附文釋出所以。若分三忍對四",
    "T34n1719_003:0200c14": "教者，生忍、苦忍別在初教，通為四境，何人",
    "T34n1719_003:0200c15": "不須具此二耶？別在地前求佛道者，此",
    "T34n1719_003:0200c16": "中雖無但準例說。次文即以誦經為第一",
    "T34n1719_003:0200c17": "義者，若不求佛忍不關誦，故以誦經同",
    "T34n1719_003:0200c18": "求佛道。第一義忍通亦在三，別唯圓別，故",
    "T34n1719_003:0200c19": "令三句諸教不同。如《別譯阿含》佛在舍衛",
    "T34n1719_003:0200c20": "有一梵志來至佛所，種種罵佛種種惱佛。",
    "T34n1719_003:0200c21": "佛告梵志：如汝以種種飲食上王，及遺",
    "T34n1719_003:0200c22": "親族；彼不受者為復屬誰？梵志曰：此屬於",
    "T34n1719_003:0200c23": "我。佛言：此亦如是。我既不受還屬於汝。故",
    "T34n1719_003:0200c24": "此不受亦是生忍，故此生忍別屬三藏，在《阿",
    "T34n1719_003:0200c25": "含》故；通於通教，理不受故，況復通用諸教",
    "T34n1719_003:0200c26": "共之？其名既通須釋相狀。次進中實相亦",
    "T34n1719_003:0200c27": "可通四別二。「窳」者，如瓜在穴，病也。禪中云",
    "T34n1719_003:0200c28": "通途皆有根本修者，諸教皆修故也。若達",
    "T34n1719_003:0200c29": "根本，即成出世及出世上上，具如《止觀》禪",
    "T34n1719_003:0201a01": "境中明，今文語略，但云「出世上上」及以「根本」，",
    "T34n1719_003:0201a02": "根本即三藏，出世即通教，上上即別圓。又四",
    "T34n1719_003:0201a03": "教皆以根本為境，故釋前行通涉諸教，",
    "T34n1719_003:0201a04": "於前行中云「離欲」者，通教也。又「根本」下，藏",
    "T34n1719_003:0201a05": "通兩教也，此兩皆修根本背捨等故。然應",
    "T34n1719_003:0201a06": "須知觀行猶別以辨兩教，別離二乘且從",
    "T34n1719_003:0201a07": "難說，中道離欲中義通圓別，從圓受名。重",
    "T34n1719_003:0201a08": "釋「深修」者，由深修故離欲不同，則根本中",
    "T34n1719_003:0201a09": "亦應傳傳為深故也。此中根本乃至二乘具",
    "T34n1719_003:0201a10": "六已來，亦具藏通二教意也。別教五通如",
    "T34n1719_003:0201a11": "文，亦可讓於初地已上。「圓教初後皆六通」",
    "T34n1719_003:0201a12": "者，但約理圓無漏失故義立六通，若從實",
    "T34n1719_003:0201a13": "說，初地初住分得無漏通耳。「安禪」等者，前",
    "T34n1719_003:0201a14": "通釋中通深淺故，今上上禪別在別圓。",
    "T34n1719_003:0201a15": "釋般若化他中云「定慧具足」者，別人利物",
    "T34n1719_003:0201a16": "橫具諸教乃至圓教，今從極說故展轉比，乃",
    "T34n1719_003:0201a17": "至地住方乃具足，是故文中初從色定亦名",
    "T34n1719_003:0201a18": "為等，等故具足，有漏尚等況復餘耶？背捨等",
    "T34n1719_003:0201a19": "名等不等者，約無漏事禪以判，既云厭背",
    "T34n1719_003:0201a20": "故多屬慧，九定名定從名判耳，無間入故。",
    "T34n1719_003:0201a21": "十一切處，前八屬慧、後二屬定，又前八在色",
    "T34n1719_003:0201a22": "色界之中。亦自得等已如前說，前是因",
    "T34n1719_003:0201a23": "緣。「又二乘」下約教判，二乘即前兩教也。菩",
    "T34n1719_003:0201a24": "薩及佛即四教義足。「空觀」去約觀判也。「破魔」",
    "T34n1719_003:0201a25": "等者，四佛各有四降魔相，具如《止觀》第八及",
    "T34n1719_003:0201a26": "記。若對教者，亦空二假別中圓則具教觀二",
    "T34n1719_003:0201a27": "義故也。乃至地住各有破於八魔十魔，八",
    "T34n1719_003:0201a28": "魔十魔具如《止觀》第八及記。究竟破盡故名",
    "T34n1719_003:0201a29": "「一切」。「擊梵」等者，即真妙梵音之所轉也。既降",
    "T34n1719_003:0201b01": "魔已應轉法輪，文從實說但云初住，通論",
    "T34n1719_003:0201b02": "四佛各各能轉，乃至真妙亦通四佛。次約不",
    "T34n1719_003:0201b03": "次第，云「隨見而問」者，問：向明所見可非",
    "T34n1719_003:0201b04": "隨見。答：並是隨見但二途不同，從不次邊",
    "T34n1719_003:0201b05": "最為隨見，尚許一見具經五時，何妨覩行",
    "T34n1719_003:0201b06": "次與不次。「三藏後」等者，此則全是彼佛所說，",
    "T34n1719_003:0201b07": "且如見人見行不妨見說。「捨禪」者，第四禪",
    "T34n1719_003:0201b08": "也。亦可別圓忘懷之捨，忘彼禪故名之為",
    "T34n1719_003:0201b09": "捨。「悲禪」者，《婆沙》云：「初禪修悲易，二禪修",
    "T34n1719_003:0201b10": "喜易，三禪修慈易，四禪修捨易。」此中悲禪",
    "T34n1719_003:0201b11": "既云化他，豈獨初禪？故《婆沙》中尚有通別，",
    "T34n1719_003:0201b12": "況大教耶？故一一禪皆應云慈乃至喜捨。「華",
    "T34n1719_003:0201b13": "嚴思益」等者，《華嚴》具二，《思益》具四，故《思益》",
    "T34n1719_003:0201b14": "第二卷初，網明菩薩放光遍照十方阿僧祇",
    "T34n1719_003:0201b15": "國，一切煩惱一切疾病遇光安樂。煩惱病",
    "T34n1719_003:0201b16": "苦並云一切。乃至佛自放六度光，觸者蒙",
    "T34n1719_003:0201b17": "益，故皆具四。以初地例佛亦應無妨，故",
    "T34n1719_003:0201b18": "得引之。第一云：「佛告思益梵天：能教眾生",
    "T34n1719_003:0201b19": "一切智心是名布施，不捨菩提心名持戒，",
    "T34n1719_003:0201b20": "不見心相生滅名忍，求心不可得名進，",
    "T34n1719_003:0201b21": "除身心麁名禪，離諸戲論名慧。」豈非三",
    "T34n1719_003:0201b22": "藏六度耶？第二云：「我說布施名為涅槃，愚",
    "T34n1719_003:0201b23": "謂大富，入諸法實相故，持戒是涅槃不作",
    "T34n1719_003:0201b24": "不起故，忍是涅槃念念滅故，進是涅槃無所",
    "T34n1719_003:0201b25": "取故，禪是涅槃不貪著故，慧是涅槃不得",
    "T34n1719_003:0201b26": "相故。」又云：「布施平等即薩婆若，乃至般若即",
    "T34n1719_003:0201b27": "薩婆若。」又云：「布施不施不慳，乃至般若不",
    "T34n1719_003:0201b28": "智不愚。」此等豈非並是通教六度相耶？第",
    "T34n1719_003:0201b29": "四云：「能達一切法無所捨名檀，達一切法",
    "T34n1719_003:0201c01": "無所漏失名尸，達一切法無所傷損名",
    "T34n1719_003:0201c02": "忍，達一切法平等名禪，達一切法無有",
    "T34n1719_003:0201c03": "起相名慧。」豈非別圓六度相耶？《華嚴》具如",
    "T34n1719_003:0201c04": "《止觀》第七記引。又如《地持》六度各九，此並蒙",
    "T34n1719_003:0201c05": "光得益之相，以佛道名通悲禪不局，初地",
    "T34n1719_003:0201c06": "初住及通七地俱皆得入，故作通釋。四相既",
    "T34n1719_003:0201c07": "分五時可辨，是故不假諸餘繁論。未嘗睡",
    "T34n1719_003:0201c08": "眠，具如《止觀》第四。然彼是方便此中正修，亦",
    "T34n1719_003:0201c09": "通四教，若小乘中如那律，具如《止觀》第四",
    "T34n1719_003:0201c10": "記。此中在大以求佛道，故引《般舟》以為行",
    "T34n1719_003:0201c11": "儀，「般舟」翻佛立，此舉除睡中最，以九十",
    "T34n1719_003:0201c12": "日常行故也。準部又通，通諸教故。無缺乃",
    "T34n1719_003:0201c13": "至究竟，但此十戒名出《大論》，亦通諸教，具",
    "T34n1719_003:0201c14": "如《止觀》、《玄》文。今十始終悉是菩薩，故皆求佛",
    "T34n1719_003:0201c15": "道。「生法兩忍」者，合前二忍為生忍，第一義",
    "T34n1719_003:0201c16": "為法忍，初半能忍人，次半所忍境，下半用",
    "T34n1719_003:0201c17": "忍意，意即兼於生法故也。故知生忍之名",
    "T34n1719_003:0201c18": "名通義別，三藏中生滅事忍為生忍，衍門中",
    "T34n1719_003:0201c19": "生忍法忍永異三藏。「力」者，《阿含》云：「力有六",
    "T34n1719_003:0201c20": "種，小兒啼為力，女人嗔為力，國王憍為力，",
    "T34n1719_003:0201c21": "羅漢進為力，諸佛悲為力，比丘忍為力。」「離",
    "T34n1719_003:0201c22": "諸等」者，五蓋具如《止觀》第四卷(云云)。初一行半",
    "T34n1719_003:0201c23": "明所離，次半行明離意，以諸教禪皆離五",
    "T34n1719_003:0201c24": "蓋，意在佛道。如《寶積經》「迦葉云：有四法急",
    "T34n1719_003:0201c25": "走捨離百由旬外：一利養，二惡友，三惡眾，",
    "T34n1719_003:0201c26": "四同住多戲笑或嗔鬪等。」又云：「若有打截",
    "T34n1719_003:0201c27": "大千眾生，若有惡心惱發菩提心人，此過",
    "T34n1719_003:0201c28": "過是。」「癡眷屬」者，具如《般舟》須離癡人及鄉",
    "T34n1719_003:0201c29": "里等，望前亦有方便正修之別。「四事」者，前",
    "T34n1719_003:0202a01": "之三行正具四事，初行二事謂飲食湯藥，次",
    "T34n1719_003:0202a02": "行衣服，次行臥具房舍，諸教之中或復橋梁",
    "T34n1719_003:0202a03": "義井園林浴池，今無橋等。「殽」菹也。「膳」美食",
    "T34n1719_003:0202a04": "也。不知何事嘉祥及涉法師皆以殽為肉，",
    "T34n1719_003:0202a05": "縱有一分字義通肉，何須置餘專用於肉，",
    "T34n1719_003:0202a06": "使後代少識者疑之。應云：非穀而食曰餚。",
    "T34n1719_003:0202a07": "若作「[月*肴]」者噉也。《說文》曰：「膳者具食也。」秖云",
    "T34n1719_003:0202a08": "從肉作訓啖，誰即名為啖肉？或云：是肉",
    "T34n1719_003:0202a09": "未制之前。斯言更謬，大乘頓制一切斷肉，何",
    "T34n1719_003:0202a10": "論《楞伽》前後制耶？況復並是光中所見，豈",
    "T34n1719_003:0202a11": "一萬八千咸同未施斷肉之制，猶以[月*肴]肉",
    "T34n1719_003:0202a12": "供佛僧耶？經名衣等者，如此土迦葉袈裟",
    "T34n1719_003:0202a13": "直十萬兩金，光中所見或當有此。次釋般",
    "T34n1719_003:0202a14": "若第三行中云「言語道斷」者，心不著故必",
    "T34n1719_003:0202a15": "離言說，言語道斷泯前初行不可說而說，",
    "T34n1719_003:0202a16": "心行處滅泯前次行不可觀而觀，雖復雙",
    "T34n1719_003:0202a17": "泯而說而照，故云「說不可說觀不可觀」。此",
    "T34n1719_003:0202a18": "語復通衍中諸教，故不局此。消此三行文",
    "T34n1719_003:0202a19": "有五釋：初直消經文；次釋三行全在方等，",
    "T34n1719_003:0202a20": "而言六者，五隨般若故也；第三釋三行全",
    "T34n1719_003:0202a21": "同般若，「盛譚」等是初行意，「寂滅」等是次行",
    "T34n1719_003:0202a22": "意，「清淨」等是第三行意，以從名便同稱般",
    "T34n1719_003:0202a23": "若；第四釋以三行具對三味；第五復同般",
    "T34n1719_003:0202a24": "若。問：若爾，此第五釋與第三何別？答：第三直",
    "T34n1719_003:0202a25": "以不說而說等與般若相同，故且對之。此",
    "T34n1719_003:0202a26": "中因第四釋中以第三行對於法華者，良",
    "T34n1719_003:0202a27": "由妙慧二字，仍云見人不見座席，故却將",
    "T34n1719_003:0202a28": "初後二行，歸於中間一行。不觀而觀正同",
    "T34n1719_003:0202a29": "般若，即與不見法華席同，等是不見故",
    "T34n1719_003:0202b01": "未消《法華》。皆云或者，意在於斯。問：前分文",
    "T34n1719_003:0202b02": "獨在方等，今釋具對三味耶？答：一者方等",
    "T34n1719_003:0202b03": "具足四教，攝法多故；二者唯未見法華座",
    "T34n1719_003:0202b04": "席，是故於法華前從容說之而兼般若。然",
    "T34n1719_003:0202b05": "又諸教六度別者，皆由般若，是故具論。所",
    "T34n1719_003:0202b06": "以若說若觀及言語道斷，諸教有故故須具",
    "T34n1719_003:0202b07": "論(云云)。況所見難量故詳之至五，收羅既廣",
    "T34n1719_003:0202b08": "不出於斯。「兩意從人」者，第四第五意中，正",
    "T34n1719_003:0202b09": "指第三行也。「冷然」下「云云」者，如向略申，上",
    "T34n1719_003:0202b10": "文但云種種因緣信解相貌，未分三味四教",
    "T34n1719_003:0202b11": "之別，釋者誰知三行含於二味。又諸經論六",
    "T34n1719_003:0202b12": "之與十，離合不同，具如《止觀》第七記。又《瓔",
    "T34n1719_003:0202b13": "珞》十度各各具三，義通諸意，故下卷云：「施",
    "T34n1719_003:0202b14": "有三，謂財、法、無畏。尸有三，謂自性、受法、利",
    "T34n1719_003:0202b15": "生。忍有三，謂苦行、外惡、第一義。進有三，謂",
    "T34n1719_003:0202b16": "起大誓心、方便進趣，勸化眾生。禪定有三，",
    "T34n1719_003:0202b17": "謂亂想不起、生諸功德、利益眾生。慧有三，",
    "T34n1719_003:0202b18": "謂照有、照無、照中。願有三，謂自行、神通、外",
    "T34n1719_003:0202b19": "化。方便有三，謂進趣向果、巧會有無、不捨",
    "T34n1719_003:0202b20": "不受。力有三，謂報得、修得、變化。智有三，謂",
    "T34n1719_003:0202b21": "無想智、一切種智、變化智。」「以佛舍利」者，略如",
    "T34n1719_003:0202b22": "長行，新云窣覩波，此云高顯。方墳者，義立",
    "T34n1719_003:0202b23": "謂安置身骨處也。見有滅度之相，則知",
    "T34n1719_003:0202b24": "佛已涅槃，雖見入於涅槃，不知爾前所說，",
    "T34n1719_003:0202b25": "而時眾不決未測見由，故不同古畏妨壽",
    "T34n1719_003:0202b26": "量。又復爾前已見二酥，大小理足應不重",
    "T34n1719_003:0202b27": "說，是故懷疑。「諸天龍神」等者，塔藏身界故",
    "T34n1719_003:0202b28": "供者福大，不同殿堂形貌安處，故《長阿含》云：",
    "T34n1719_003:0202b29": "「佛臨涅槃，有梵摩比丘佛前立，執扇扇佛。",
    "T34n1719_003:0202c01": "佛言：却勿在吾前。阿難思念：此比丘常侍",
    "T34n1719_003:0202c02": "佛供給無厭，今者末後須其給使，乃令遣",
    "T34n1719_003:0202c03": "却何因緣耶？佛告阿難：今俱尸城十二由旬",
    "T34n1719_003:0202c04": "天神側塞，嫌此比丘當佛前立，今者末後",
    "T34n1719_003:0202c05": "諸天神等，皆欲供養，而此比丘有大威德光",
    "T34n1719_003:0202c06": "明映蔽，使我不得親近禮敬，是故令却。阿",
    "T34n1719_003:0202c07": "難白佛：何因緣故有是身光？佛言：毘婆尸",
    "T34n1719_003:0202c08": "佛時以歡喜心手執火炬，照彼佛塔，使其",
    "T34n1719_003:0202c09": "身體光明乃爾，上至二十八天身光不及。」火",
    "T34n1719_003:0202c10": "照既爾餘皆準知。故知舍利所住之處其功",
    "T34n1719_003:0202c11": "不輕，慢之生罪罪莫大矣。如斯等例經文",
    "T34n1719_003:0202c12": "甚多何可具列，並非今正意。《經》云「天樹王」",
    "T34n1719_003:0202c13": "者，即忉利天波利質多羅樹，具如《釋籤》引《大",
    "T34n1719_003:0202c14": "經》文。結文意者，正供舍利旁嚴國界，若直",
    "T34n1719_003:0202c15": "爾嚴國何須起塔？「白毫為本」者，此約道理，",
    "T34n1719_003:0202c16": "白毫表中，為諸法本不必最初，及由光見",
    "T34n1719_003:0202c17": "以之為本，如他土瑞六趣居首，豈為瑞本？",
    "T34n1719_003:0202c18": "所以他土以佛為本，若論總別仍同因光。",
    "T34n1719_003:0202c19": "言「佛為本」者，下凡依佛，佛之人法由佛始",
    "T34n1719_003:0202c20": "終，始必歸終。問：他土六瑞容可因光，此土",
    "T34n1719_003:0202c21": "但云佛放一光，見此國界何曾關五？答：因",
    "T34n1719_003:0202c22": "光見處一切皆妙，當知光是殊妙之本，況復",
    "T34n1719_003:0202c23": "諸瑞並中為本，光即中也。他六皆中由光亦",
    "T34n1719_003:0202c24": "爾。次行者，初二句歎光本，初中初一句二字",
    "T34n1719_003:0202c25": "舉光本，本即神力智慧。言「諸佛」者，舉諸顯",
    "T34n1719_003:0202c26": "一，正指釋迦。次二字正歎，爾前不然故云",
    "T34n1719_003:0202c27": "「希有」，由二事故其光乃淨。下之二句歎光",
    "T34n1719_003:0202c28": "體用，於中初句歎光體，次句歎用，所照國",
    "T34n1719_003:0202c29": "也。過萬八千方云「無量」，故前立數且從所",
    "T34n1719_003:0203a01": "表，況復諸方所照亦爾，故云無量。第三行中，",
    "T34n1719_003:0203a02": "初二句重舉所照而歎過常，次二句舉見",
    "T34n1719_003:0203a03": "稱號，以請答。云「見此」者，二土瑞也。與一",
    "T34n1719_003:0203a04": "化異故云未曾，既殊凡諂未曾不虛，諸佛",
    "T34n1719_003:0203a05": "子等疑事不輕，故重啟之。非專為己故云",
    "T34n1719_003:0203a06": "「眾」也。言「構難」者，構者架也累也，頻至於",
    "T34n1719_003:0203a07": "四故云累等。彌勒節節設問，文殊皆構而",
    "T34n1719_003:0203a08": "拒之。此三意者，初意明事大意遠，次意將",
    "T34n1719_003:0203a09": "護發起影響二眾，第三意將護當機結緣二",
    "T34n1719_003:0203a10": "眾。雖復初、二，共成第三，故彌勒三意並託",
    "T34n1719_003:0203a11": "機緣，故云「妨聞」「機在仁者」及以「闔眾」，是故託",
    "T34n1719_003:0203a12": "眾翻其三意，而請必答。「靳」亦「固」也。《廣雅》云：",
    "T34n1719_003:0203a13": "「彊轅也。」「兕」者音似，似牛而一角，似牛非牛",
    "T34n1719_003:0203a14": "故云「疑兕」。今憂懷不決故云「憂兕」。「闔」字",
    "T34n1719_003:0203a15": "胡臘反，閉也。《漢書》云：「闔眾不廌一人者，",
    "T34n1719_003:0203a16": "闔盡也。」當知今會盡眾疑也。初拒中云「眾",
    "T34n1719_003:0203a17": "未曾疑」者，且據不發言者以質彌勒。次",
    "T34n1719_003:0203a18": "「待佛定起」者，佛若定起其疑自決。言「時答」",
    "T34n1719_003:0203a19": "者，催促之詞，令其即答。釗師招音，作「劉」",
    "T34n1719_003:0203a20": "字者誤。釗師有弟子行深，從支遁買山。",
    "T34n1719_003:0203a21": "答問為四：初開章，次生起，三「惟忖」下所以，",
    "T34n1719_003:0203a22": "四廣解。生起中云「罔像」者，亦可云仿像，",
    "T34n1719_003:0203a23": "未實貌也。「髣髴」二字古作「仿佛」，上敷往",
    "T34n1719_003:0203a24": "切，下方物切，上相似也，下不審也。若準",
    "T34n1719_003:0203a25": "此義，上字正當惟忖答也，惟忖答上此土",
    "T34n1719_003:0203a26": "瑞者。欲說等五句既對六瑞，即是以五",
    "T34n1719_003:0203a27": "忖此六瑞。略曾既云放斯光已即說大法，",
    "T34n1719_003:0203a28": "他土六瑞以光為總，因光先覩聖主演說，",
    "T34n1719_003:0203a29": "故知答他土問也。廣曾具述燈明六瑞及光",
    "T34n1719_003:0203b01": "所照，如今所見，乃至定起說經，即是雙答",
    "T34n1719_003:0203b02": "二土問也。雙問意在問於定後，故云雙答。",
    "T34n1719_003:0203b03": "「惟忖」下當因緣釋。「然文」下本迹也。據未廣",
    "T34n1719_003:0203b04": "述似同未知，既云今昔，昔即廣曾但未彰",
    "T34n1719_003:0203b05": "言先示惟忖，故先五句酬序六疑。破古",
    "T34n1719_003:0203b06": "中先敘，次「今明」下破。先去取，云「其法說不用」",
    "T34n1719_003:0203b07": "者，仍存其譬；不用法者，本門太早故也。問：",
    "T34n1719_003:0203b08": "至此尚破太早，何以通序本迹釋耶？答通序",
    "T34n1719_003:0203b09": "通於本迹，別序唯在迹門，故釋通序汎用",
    "T34n1719_003:0203b10": "本門，非通序中廣開壽量，乃至別序雖有",
    "T34n1719_003:0203b11": "本迹之言，或時且用體用本迹。問。若爾，譬本",
    "T34n1719_003:0203b12": "譬法，法既不用，何以用譬？答：秖緣光宅法",
    "T34n1719_003:0203b13": "譬分張，法則本迹俱譚，譬唯迹門顯實，去",
    "T34n1719_003:0203b14": "法存譬良有以也。儻若全取，仍須責云譬",
    "T34n1719_003:0203b15": "本譬法，如何三譬唯譬得記，改小破惑二",
    "T34n1719_003:0203b16": "法，乃以本迹雙論用譬除法，良由斯也。然",
    "T34n1719_003:0203b17": "《論》有八句：一、欲說大法，二、欲雨大法雨，三、欲",
    "T34n1719_003:0203b18": "擊大法鼓，四、欲建大法幢，五、欲然大法炬，六、",
    "T34n1719_003:0203b19": "欲吹大法蠡，七、欲不斷大法鼓，八、欲演大法",
    "T34n1719_003:0203b20": "義。今但依五句，以初句為總，下四為別。他",
    "T34n1719_003:0203b21": "以八句四對釋之，而云：一、破惡進善對，二、",
    "T34n1719_003:0203b22": "開權顯實對，三、得智證真對，四、說法利生對。",
    "T34n1719_003:0203b23": "仍云尋釋來由，唯有五句成兩對半，有破",
    "T34n1719_003:0203b24": "惡生善說法利生開權一句，餘者則闕，仍不",
    "T34n1719_003:0203b25": "次第，讀者應知。今謂論文八句釋經五句，",
    "T34n1719_003:0203b26": "是知不斷幢炬釋法鼓耳。不斷明鼓體相",
    "T34n1719_003:0203b27": "續，幢是法鼓標幟，炬明法鼓破暗，以喻釋",
    "T34n1719_003:0203b28": "喻道理如然。今依五句總別釋之。然通序",
    "T34n1719_003:0203b29": "冠首乍可從容，別由藉異無涉遠本，文殊",
    "T34n1719_003:0203c01": "答迹尚自惟忖，略廣方決乃酬問旨，何得",
    "T34n1719_003:0203c02": "率爾示遠本耶？若釋五句作顯本者，略",
    "T34n1719_003:0203c03": "曾廣曾並須知遠，光中橫見應發近迹，光",
    "T34n1719_003:0203c04": "中橫見尚隱當同，但以起塔密表入實，豈",
    "T34n1719_003:0203c05": "容於此便見遠成及以塔踊并分身耶？惟忖",
    "T34n1719_003:0203c06": "既未關於遠本，故略廣唯譚於近迹。「釋後",
    "T34n1719_003:0203c07": "既虛」等者，釋顯遠既虛，釋開三亦謬，開三",
    "T34n1719_003:0203c08": "秖應如今總別，不須以對廣略二文。若",
    "T34n1719_003:0203c09": "不爾者，徒稱權實。正釋中先直述大意，次",
    "T34n1719_003:0203c10": "正釋，三「橫竪下」結意。正釋中，先釋，次結惟",
    "T34n1719_003:0203c11": "忖。初文又二，先對五瑞，次別釋。大聖忖量",
    "T34n1719_003:0203c12": "不徒涉慮，此初惟忖乃為略廣二答之基，故",
    "T34n1719_003:0203c13": "彌勒思瑞以設疑，文殊附疑以忖度，是故內",
    "T34n1719_003:0203c14": "惟昔佛正前之六瑞，忖量今佛瑞後之三周，",
    "T34n1719_003:0203c15": "故略廣時方顯內忖，此即一經之骨目也。",
    "T34n1719_003:0203c16": "初中三，先對五瑞；次「欲說」下，一一解釋悉",
    "T34n1719_003:0203c17": "令表正；三「如是」下結示有無。秖為釋中以",
    "T34n1719_003:0203c18": "瑞表當，故論八句皆云「欲」也。釋中初句答",
    "T34n1719_003:0203c19": "說法瑞者，明昔說《無量義經》表欲迹門入",
    "T34n1719_003:0203c20": "實，兩時無量義義既不殊，驗知今日出生之",
    "T34n1719_003:0203c21": "後，收入何疑？法之大者豈過於此。次句答",
    "T34n1719_003:0203c22": "雨華瑞者，惟昔雨華時已表當說圓因",
    "T34n1719_003:0203c23": "四位，故四而非果，忖今天華而四雨，了時",
    "T34n1719_003:0203c24": "會之一因，一因必四位為所階，四雨以義、天",
    "T34n1719_003:0203c25": "為能表。第三句答眾喜瑞者，忖今同昔眾",
    "T34n1719_003:0203c26": "見瑞喜，冥表必行行依理教，故喜心內動",
    "T34n1719_003:0203c27": "圓障冥壞，改昔權人成今妙眾，人必稟教",
    "T34n1719_003:0203c28": "行理咸然。第四句答地動瑞者，忖今同昔",
    "T34n1719_003:0203c29": "見地動時，已表當破六番無明，故普佛世",
    "T34n1719_003:0204a01": "界六種震動，動雖形聲二別，且以大鼓忖",
    "T34n1719_003:0204a02": "之，故知誡兵必破邊彊之大賊，地動則除",
    "T34n1719_003:0204a03": "中理之無明，故二乘昔來都無斯理，序中",
    "T34n1719_003:0204a04": "冥利時眾未知。第五句答放光瑞者，忖今",
    "T34n1719_003:0204a05": "同昔覩光已表開顯道同，故以一光俱照",
    "T34n1719_003:0204a06": "彼此，此表釋迦彼表四佛，故知迹門不得",
    "T34n1719_003:0204a07": "同本。問：大法、法義二句何殊？答：大法表此土",
    "T34n1719_003:0204a08": "開顯，法義表彼此道同，此照於彼、彼同於",
    "T34n1719_003:0204a09": "此，故云「演」也。並一代所無，信答問有在。言",
    "T34n1719_003:0204a10": "「兼具」者，驗知四瑞在定，定不可無，闕此至",
    "T34n1719_003:0204a11": "略耳者。略謂極略，一往略曾似如略於惟",
    "T34n1719_003:0204a12": "忖，義則不然，以略曾中既有過去諸佛之",
    "T34n1719_003:0204a13": "言，但是望廣名為略耳，非望惟忖。是故惟",
    "T34n1719_003:0204a14": "忖但忖量過現，無曾見之言，故更略也。故",
    "T34n1719_003:0204a15": "此略言有其二意：一者言略，無曾見故：二",
    "T34n1719_003:0204a16": "者闕略，闕入定故。次別解中復為總別。總",
    "T34n1719_003:0204a17": "者，以下四句皆是大法，故知下四為成初",
    "T34n1719_003:0204a18": "句。所言別者，即以雨等別彼大法，令入",
    "T34n1719_003:0204a19": "住等對四位故，故名為別。即以光宅三喻",
    "T34n1719_003:0204a20": "而從今法，故釋五句並託喻從法，先以華",
    "T34n1719_003:0204a21": "瑞舉於橫別以示竪總，以初句中義含四",
    "T34n1719_003:0204a22": "位故也。故次以雨等以離前總，出四句",
    "T34n1719_003:0204a23": "故。「準此」下四當位自具從始至末，文中且",
    "T34n1719_003:0204a24": "從對竪以說，故以雨華用表四位，如吹法",
    "T34n1719_003:0204a25": "蠡通表改於四位，而別在於十行，擊鼓亦",
    "T34n1719_003:0204a26": "通表四番破惑，而別在十向，演說既通云",
    "T34n1719_003:0204a27": "橫廣竪深，竪深即如位位竪入，遍通諸位",
    "T34n1719_003:0204a28": "而別在十地。故初雨雨乃至法義一一遍於",
    "T34n1719_003:0204a29": "迹門廣說，但於眾生得益不同，須從竪釋",
    "T34n1719_003:0204b01": "束橫從竪，故入住者且名法雨，乃至入地",
    "T34n1719_003:0204b02": "且名法義，是故迹門通名雨雨乃至法義，故",
    "T34n1719_003:0204b03": "下廣釋句句皆云「為令眾生」，所入又有超次",
    "T34n1719_003:0204b04": "不同，今且從次並言「今之與昔」等也。如初",
    "T34n1719_003:0204b05": "明雨雨但表入住，即不云今昔。從信入住",
    "T34n1719_003:0204b06": "何所論改？非不改信，非改真位不得改",
    "T34n1719_003:0204b07": "名，故始入住不須云改。故知二乘鈍根菩",
    "T34n1719_003:0204b08": "薩昔法華前未破無明，今初入住但得名",
    "T34n1719_003:0204b09": "開，是故略開。利根深益在第二句，故第二句",
    "T34n1719_003:0204b10": "容有昔時利鈍菩薩及二乘人，先密入住并",
    "T34n1719_003:0204b11": "於今經始入住者，並進入行俱名改號，若",
    "T34n1719_003:0204b12": "顯若密至今不同。三四兩句準第二句，故知",
    "T34n1719_003:0204b13": "改名亦通於後，誡兵亦然。證位雖爾，亦有",
    "T34n1719_003:0204b14": "今昔聞經薄益入品入信，略如向明當機",
    "T34n1719_003:0204b15": "結緣，具如《玄》文利益妙說，故知爾前亦可義",
    "T34n1719_003:0204b16": "通開等四名。橫闊竪深者，前之三句非不",
    "T34n1719_003:0204b17": "深廣，今至地位最得其名。次「惟昔」下總結。",
    "T34n1719_003:0204b18": "「橫竪釋竟」者，若總別相對，以總為橫、以別為",
    "T34n1719_003:0204b19": "竪。若於別釋，初句雙顯橫竪二釋，下之三句",
    "T34n1719_003:0204b20": "文正明竪，位位兼橫。涉法師云：「論釋此文略",
    "T34n1719_003:0204b21": "無奇功，難可具依。」是故今文亦不全用。",
    "T34n1719_003:0204b22": "《經》「善男子」者，涉法師云：「離五不男」，豈法華",
    "T34n1719_003:0204b23": "中眾但離不男，纔堪為受聲聞無作，一緣",
    "T34n1719_003:0204b24": "之中少分而已。今言此名大小通共，至今應",
    "T34n1719_003:0204b25": "云開七方便為善，堪聞獨妙名男，男子",
    "T34n1719_003:0204b26": "即丈夫，具如《大經》。《大經》仍含三教佛性，具",
    "T34n1719_003:0204b27": "如《玄》文所引云，須陀洹人佛性如淨乳等，",
    "T34n1719_003:0204b28": "豈小教中有佛性耶？故知《大經》於《法華》之",
    "T34n1719_003:0204b29": "後，開方便教遍立佛性之名，名通義別，故",
    "T34n1719_003:0204c01": "男子之稱通在五時，諸教義別。次釋略曾，初",
    "T34n1719_003:0204c02": "言「小分明」者，且從言說階漸而言，意則不",
    "T34n1719_003:0204c03": "然，向云惟忖還忖廣略，故知略曾更述惟",
    "T34n1719_003:0204c04": "忖，答中但略舉光瑞，光照他方義當他土。",
    "T34n1719_003:0204c05": "總而言之，並答此土，況他土之文元為成",
    "T34n1719_003:0204c06": "此，故知惟忖且此、略曾且彼，所以分於彼",
    "T34n1719_003:0204c07": "此者，以惟忖中有今佛之言，略曾中有過",
    "T34n1719_003:0204c08": "去之語，以今表此、以過表彼。若爾廣曾亦",
    "T34n1719_003:0204c09": "置過去之言，何以雙表？答：廣中具述三同，",
    "T34n1719_003:0204c10": "可以三同顯此；復有過去之語，而以過",
    "T34n1719_003:0204c11": "去表他。若爾，判答之中無過去語，何以雙",
    "T34n1719_003:0204c12": "判？答：今見此瑞與本無異，本表過也。今日",
    "T34n1719_003:0204c13": "如來，即顯此也。雙述過現故表雙判。言「曾",
    "T34n1719_003:0204c14": "見」者，即是見廣，但言中痒序略廣漸增，為",
    "T34n1719_003:0204c15": "答之方賓主儀耳。「欲令」等者，欲令之言譚",
    "T34n1719_003:0204c16": "教意也。「聞」即聞慧，「知」即思慧，即開顯之聞",
    "T34n1719_003:0204c17": "思，故云「難信」。既有二慧必入修慧，豈佛說",
    "T34n1719_003:0204c18": "法獨令唯二，但以知釋修未可全當，故但",
    "T34n1719_003:0204c19": "云思。「亦信法」者，即圓二行，聞即信行，如〈隨",
    "T34n1719_003:0204c20": "喜〉、〈法師品〉等，知即法行如〈安樂行〉等，豈二行",
    "T34n1719_003:0204c21": "者全無修慧？如三周授記及本門功德等，並",
    "T34n1719_003:0204c22": "一往分別耳。乃至云「若聞是經思惟修習」",
    "T34n1719_003:0204c23": "等，故經文中其例不少，以一部文凡論入",
    "T34n1719_003:0204c24": "法不出二行故也。二慧二行得入諸位，故",
    "T34n1719_003:0204c25": "欲令之言意通初後。云「收無量以歸一」者，",
    "T34n1719_003:0204c26": "指說大法意也，義當於總。次云「改三乘」",
    "T34n1719_003:0204c27": "者，指法蠡十行。次云「六番」指擊鼓十向。次",
    "T34n1719_003:0204c28": "云「諸佛」等，指演義十地。次云「開」等却指",
    "T34n1719_003:0204c29": "法雨十住。故知略曾還述惟忖，瑞表所為",
    "T34n1719_003:0205a01": "故云欲令。「一切世間」等者，若不通指諸位",
    "T34n1719_003:0205a02": "並開佛知見，豈得云一切等耶？如下文云：",
    "T34n1719_003:0205a03": "一切世間多怨難信，難信之珠四十餘年",
    "T34n1719_003:0205a04": "方乃信解。次廣曾者，還廣上二。言「橫竪」者，",
    "T34n1719_003:0205a05": "彼此相望為橫，今昔相望為竪。「通號」者，應",
    "T34n1719_003:0205a06": "身皆具十，故名為通。法身望應亦得義立，",
    "T34n1719_003:0205a07": "吾今此身即是法身，故知應號即法號也。然",
    "T34n1719_003:0205a08": "釋法號須從法立，具如《止觀》第二記。又諸",
    "T34n1719_003:0205a09": "經中或時通列三號，即十中初三。故《淨名》云：",
    "T34n1719_003:0205a10": "「若我分別此三句義，窮劫不盡」，準三望七",
    "T34n1719_003:0205a11": "亦應可知。應號無盡，況法身耶？別號不定，如",
    "T34n1719_003:0205a12": "《楞伽經》「佛告大慧：我於此娑婆有三僧祇",
    "T34n1719_003:0205a13": "百千名號。」亦如《華嚴》此四天下十千名號，十",
    "T34n1719_003:0205a14": "方各一世界各十千名號，乃至十方盡虛空",
    "T34n1719_003:0205a15": "界種種不同。此佛既然，諸佛皆爾；佛號既然，",
    "T34n1719_003:0205a16": "佛身說法亦復如是。十號功德，如《育王經》香",
    "T34n1719_003:0205a17": "口比丘(云云)。若爾，今之一佛尚名字不同，何",
    "T34n1719_003:0205a18": "以言今名與他同耶？又釋別名作定慧自",
    "T34n1719_003:0205a19": "他釋者，何佛無此自他定慧，獨云燈明與",
    "T34n1719_003:0205a20": "釋迦同？答：應佛得名隨緣各別，其義縱具",
    "T34n1719_003:0205a21": "不及燈明，如《楞嚴》中堅意問壽，佛令往",
    "T34n1719_003:0205a22": "東方過三萬二千佛土，有佛名照明莊嚴",
    "T34n1719_003:0205a23": "自在王。堅意往問竟，白佛已，阿難云：如我",
    "T34n1719_003:0205a24": "解佛所說，彼佛是釋迦異名。故照明之言正",
    "T34n1719_003:0205a25": "與日月燈明義同。涉法師云：「日破暗、月作",
    "T34n1719_003:0205a26": "明，日成熱、月清涼，日開眾華合青華、月合",
    "T34n1719_003:0205a27": "眾華開青華，燈於密室能破暗，如彼智能",
    "T34n1719_003:0205a28": "破惑。」然全無合喻，況復亦無三同之見。依",
    "T34n1719_003:0205a29": "今合之，方在今教，方可依前定慧自他，故",
    "T34n1719_003:0205b01": "云隨緣稱別，義則不殊。次說法同中即五時",
    "T34n1719_003:0205b02": "同也。如《華嚴．四諦品》云：「文殊告諸菩薩，四",
    "T34n1719_003:0205b03": "聖諦此娑婆及十方世界，一一各有四百萬",
    "T34n1719_003:0205b04": "億十千名號。」《大集》亦爾。故知諸大四經多為",
    "T34n1719_003:0205b05": "辨異，唯有今經特為顯同，非但今佛與",
    "T34n1719_003:0205b06": "他佛法同，亦乃己他皆入一味。故下文云",
    "T34n1719_003:0205b07": "「因緣譬喻皆至種智」，是故諸經不出異意。",
    "T34n1719_003:0205b08": "「大乘七善」者，既云通大小乘，《論》中又以聞",
    "T34n1719_003:0205b09": "思修三而為三時，《成論》又以少年中年老年",
    "T34n1719_003:0205b10": "所說為三，不同今人，今人老者所說非善。",
    "T34n1719_003:0205b11": "又亦以三乘為三，故云通也。今文以三段",
    "T34n1719_003:0205b12": "為三，其言仍通、其義則別；時節既爾，餘六準",
    "T34n1719_003:0205b13": "知。今經應云圓乘七善。「八音」者：一極好，二",
    "T34n1719_003:0205b14": "柔軟，三和適，四尊慧，五不女，六不誤，七深",
    "T34n1719_003:0205b15": "遠，八不竭。諸教悉有，從所宣異，判教不",
    "T34n1719_003:0205b16": "同，從所依異判佛差別，來至今教理無",
    "T34n1719_003:0205b17": "二途。「界內外」等者，別圓兩教攝彼二處，總",
    "T34n1719_003:0205b18": "名滿字故名圓滿。「師云」者，指南岳也。「又",
    "T34n1719_003:0205b19": "初」去重出異解。「金光明」者，如《金光明最勝王",
    "T34n1719_003:0205b20": "經》第四云：「此經希有難量，初中後善，其義究",
    "T34n1719_003:0205b21": "竟」，雖不云其語巧妙等，以餘文例可以",
    "T34n1719_003:0205b22": "意知，部雖方等，義圓極故可以證今。「前心」",
    "T34n1719_003:0205b23": "者謂住前。「中心」者謂登住。「後心」者即妙覺。",
    "T34n1719_003:0205b24": "理猶未顯名不思議，分證定慧名為「莊嚴」，",
    "T34n1719_003:0205b25": "惑究竟盡名為「不壞」。此三如來，凡有所說",
    "T34n1719_003:0205b26": "皆同一善。初心尚云不可思議，況復中後所",
    "T34n1719_003:0205b27": "說皆善，是故亦與說法同中時節同也，故但",
    "T34n1719_003:0205b28": "立三時，餘皆善也。有人云：「初句總，六句別，",
    "T34n1719_003:0205b29": "故離七為十。初離三故四義深，五語巧，六",
    "T34n1719_003:0205c01": "無雜，七具足，八清淨，九鮮白，十梵行。須為",
    "T34n1719_003:0205c02": "分其大小。」漸中不明方等般若者，但以六",
    "T34n1719_003:0205c03": "波羅蜜擬之，但是文略。既云答上種種修",
    "T34n1719_003:0205c04": "行，應具如上，頓漸既同橫竪不別，故知因",
    "T34n1719_003:0205c05": "光橫見，非但生彌勒問異之疑端，亦為文",
    "T34n1719_003:0205c06": "殊答同之先兆。又非但二聖問答之冥符，元",
    "T34n1719_003:0205c07": "是如來化道之玄旨，故主伴相與密設一途，",
    "T34n1719_003:0205c08": "使愜物機宜聞皆契轍。問：前問中以菩薩",
    "T34n1719_003:0205c09": "為三藏大乘，三藏之後方云種種，即指二",
    "T34n1719_003:0205c10": "酥。今何以將菩薩六度答種種耶？答：凡諸",
    "T34n1719_003:0205c11": "問答及偈頌長行皆有廣略，此文望上應為",
    "T34n1719_003:0205c12": "三意：一者上廣今略，故今漸初但舉二乘；二",
    "T34n1719_003:0205c13": "者上離今合，故上菩薩別開二酥、別明諸",
    "T34n1719_003:0205c14": "教；三者上旁正具舉則通列三乘，今直論",
    "T34n1719_003:0205c15": "正且語二乘。問：觀文語勢，令得菩提屬菩",
    "T34n1719_003:0205c16": "薩句，何以離分對味不同？答：有二種：一者",
    "T34n1719_003:0205c17": "義意，施前諸味本為佛乘，故將令得以",
    "T34n1719_003:0205c18": "對元意；二者答意，問既具騰初後，答亦委",
    "T34n1719_003:0205c19": "述始終，不可唯守略文令闕大旨，故隨",
    "T34n1719_003:0205c20": "問勢從義離開，況此問答隨見而辨，信非",
    "T34n1719_003:0205c21": "二聖虛構言端，方荷今文釋者之巧。引過",
    "T34n1719_003:0205c22": "去無量劫遠事與東方萬八千孱同，驗舊消",
    "T34n1719_003:0205c23": "文未成答問。「成一切種智」者，五佛章中皆",
    "T34n1719_003:0205c24": "云為令乃至種智，故知同也。所以定起引同",
    "T34n1719_003:0205c25": "還同光中所見，故五佛章種種之言不出",
    "T34n1719_003:0205c26": "四味。「昔同」下「云云」者，令更分別三同相狀，",
    "T34n1719_003:0205c27": "今佛正在於定故以《法華》為當，古佛已說",
    "T34n1719_003:0205c28": "《法華》故以三皆在昔，所以古佛六瑞及以爾",
    "T34n1719_003:0205c29": "前四味，而為與今今同已同，唯說《法華》名",
    "T34n1719_003:0206a01": "為當同。古師不以六瑞而為今同，具如下",
    "T34n1719_003:0206a02": "破。「初引」至「互舉」者，文殊巧說為避繁文，",
    "T34n1719_003:0206a03": "故文殊見時皆具五味。言「指前」者，以中後",
    "T34n1719_003:0206a04": "指前初一佛也。二萬之漸指最初及後，最",
    "T34n1719_003:0206a05": "後之頓指二萬及初，而不引二萬之前等",
    "T34n1719_003:0206a06": "者，且引同皆為頓開漸，過去既爾，驗知他",
    "T34n1719_003:0206a07": "土不過萬八千者，以過此外不同故也。若",
    "T34n1719_003:0206a08": "云無量何妨照同，若依現數則中間不",
    "T34n1719_003:0206a09": "同尚亦不照，況萬八千外，雖然猶是一往，",
    "T34n1719_003:0206a10": "光但令見一萬八千。答但引於過去二萬，",
    "T34n1719_003:0206a11": "足得表道同、足可釋疑念，故定起所引",
    "T34n1719_003:0206a12": "十方三世，何但如向所見所引。問：若爾，何",
    "T34n1719_003:0206a13": "以將數而為所表？答：凡有表者皆約現數，",
    "T34n1719_003:0206a14": "忽至三萬豈無表耶？以自在法門無盡故",
    "T34n1719_003:0206a15": "也。況正為所表且至一萬八千，二萬燈明",
    "T34n1719_003:0206a16": "觀釋還表二萬，如前二千即二萬也。如菩",
    "T34n1719_003:0206a17": "薩八萬準說可知。若具以二萬為表即表",
    "T34n1719_003:0206a18": "權實滿也。「姓頗羅墮」等者，真諦譯也。婆羅",
    "T34n1719_003:0206a19": "門中之一姓也。《本行集》翻重幢，重字平聲，一",
    "T34n1719_003:0206a20": "切諸佛皆不在餘二賤姓故，尚尊貴時則",
    "T34n1719_003:0206a21": "在剎利，尚多聞時在婆羅門。又濁難伏時",
    "T34n1719_003:0206a22": "則在剎利，清易調時在婆羅門。問：三同判",
    "T34n1719_003:0206a23": "文姓何為異？答：姓屬祖父，名從己德，縱使",
    "T34n1719_003:0206a24": "姓異未足為乖，若作義同不無其理，尊",
    "T34n1719_003:0206a25": "貴多聞義同名別，如會名中豈以今古同名",
    "T34n1719_003:0206a26": "釋迦。言能仁者，亦根利捷疾不違物情，故",
    "T34n1719_003:0206a27": "得國人從之如市。所言不二咸滿眾心，故",
    "T34n1719_003:0206a28": "云「滿語」。故滿語等秖是能仁，王子一八亦復",
    "T34n1719_003:0206a29": "如是。：若爾，十方諸佛誰非利根等耶？答：本引",
    "T34n1719_003:0206b01": "令同何須求異，況今但以三同例之。名同",
    "T34n1719_003:0206b02": "乃是從便來耳。如五佛引同十方，無不從",
    "T34n1719_003:0206b03": "頓開漸，無不令至一切種智，此八子名",
    "T34n1719_003:0206b04": "作四對釋者，但得觀心，餘三全無。《經》云",
    "T34n1719_003:0206b05": "「各領四天下」者，有言：金輪必不值佛。此亦",
    "T34n1719_003:0206b06": "不然，諸皆不例。言「發大乘意」者，秖是四弘",
    "T34n1719_003:0206b07": "誓。此諸聲聞，大通佛所先已曾發，何況被會",
    "T34n1719_003:0206b08": "更有小名？然發心者雖《華嚴》十種，不出四",
    "T34n1719_003:0206b09": "弘，具如《止觀》第一卷廣明。「今未發迹」等者，",
    "T34n1719_003:0206b10": "亦應云開權。言「發本」者，從示迹說。問：集",
    "T34n1719_003:0206b11": "經者在發本後，何故仍云聲聞耶？答：此",
    "T34n1719_003:0206b12": "約文殊答問之時猶是聲聞。若爾，經首不應",
    "T34n1719_003:0206b13": "猶名聲聞？答：從昔列之，具如序釋。故解釋",
    "T34n1719_003:0206b14": "者，先須順經現文次第且歎其小，復更約",
    "T34n1719_003:0206b15": "教及以本迹，探取文意準今以說。問：此云",
    "T34n1719_003:0206b16": "發本，與發迹何殊？答：大同小異。發者開也。",
    "T34n1719_003:0206b17": "若迹覆本，開其能覆名為發迹，迹既發已",
    "T34n1719_003:0206b18": "即見其本，約所開邊乃名發本。以覆本",
    "T34n1719_003:0206b19": "故，迹名能覆、本名所覆，約所除邊名為發",
    "T34n1719_003:0206b20": "迹，約所見邊名為發本。「下文」者，具如〈五百",
    "T34n1719_003:0206b21": "受記〉中說，則知一切頭角聲聞咸是菩薩。「昔",
    "T34n1719_003:0206b22": "明」至「則有」者，釋疑也。恐疑昔與今今同中",
    "T34n1719_003:0206b23": "應一切同，何以今具五序昔但二耶？初是",
    "T34n1719_003:0206b24": "現相，從「彌勒當知」下懷疑，從「時有菩薩」下",
    "T34n1719_003:0206b25": "便論說經。所以古唯二者，有二意故，先",
    "T34n1719_003:0206b26": "徵竟，次「既言」下釋，中二：先明文無義有，次",
    "T34n1719_003:0206b27": "「又若」下明隱昔顯今。從要答二，理兼者略。",
    "T34n1719_003:0206b28": "若具引三序以答彌勒之問，還成文殊引",
    "T34n1719_003:0206b29": "往為答，有何不可？但文殊鑒物知此時",
    "T34n1719_003:0206c01": "眾情在於己，故彌勒云「四眾欣仰瞻仁及",
    "T34n1719_003:0206c02": "我」，是以隱昔日之三而但述二，令知問答",
    "T34n1719_003:0206c03": "之後即說《法華》，巧申己見以愜眾情，適時",
    "T34n1719_003:0206c04": "之宜何以加也。「又若」下第二意，秖緣不敘",
    "T34n1719_003:0206c05": "昔答，故以垂辭具騰始末，始說《法華》",
    "T34n1719_003:0206c06": "終盡滅後，乃至結會方結述云「今見此瑞與",
    "T34n1719_003:0206c07": "本無異」等，乃至偈云「我見燈明佛，本光瑞",
    "T34n1719_003:0206c08": "如此，以是知今佛，欲說法華經」等，但利",
    "T34n1719_003:0206c09": "物乘機何勞費辭，故隱問答但述己",
    "T34n1719_003:0206c10": "見。若爾，何妨述眾？答：據無量前無眾圍繞",
    "T34n1719_003:0206c11": "等言，且云無眾。而云「說大乘經教菩薩法」，",
    "T34n1719_003:0206c12": "所教菩薩及二十億，豈非眾耶？況二兼三",
    "T34n1719_003:0206c13": "餘何須述？若爾，何不述問？答：問必有答，相",
    "T34n1719_003:0206c14": "從須闕。初所因人中先述不同以徵起，次",
    "T34n1719_003:0206c15": "述瑤師謬解。言「因託」者，是流通之人，即指",
    "T34n1719_003:0206c16": "妙光。言「非直」者，非如今佛適從定起，正說",
    "T34n1719_003:0206c17": "之初直告身子。「彼佛」下，次明妙光非彼佛",
    "T34n1719_003:0206c18": "定起對告之人。「如今」下，明身子但堪對告，",
    "T34n1719_003:0206c19": "非堪流通，故云「未必」。次「因託」下明彼佛流",
    "T34n1719_003:0206c20": "通屬在妙光，故云「莫若」。次「如今」下引今流",
    "T34n1719_003:0206c21": "通之人，同彼妙光。「莫」無也。「若」如也。此佛弘",
    "T34n1719_003:0206c22": "宣無如文殊，不可匹類，故云無如。次「今佛」",
    "T34n1719_003:0206c23": "下明今佛既其不歎身子，往佛所以不歎",
    "T34n1719_003:0206c24": "對告，故知今昔俱歎弘通之人，故云「何必」。",
    "T34n1719_003:0206c25": "「何必」者，是不歎之辭。「文殊」下重引所歎流",
    "T34n1719_003:0206c26": "通人耳。次「又舊」下復述古師。而「以藥王為",
    "T34n1719_003:0206c27": "所因」者，許而不用。此師見下〈法師品〉初云",
    "T34n1719_003:0206c28": "「爾時世尊因藥王菩薩告八萬大士」，即以",
    "T34n1719_003:0206c29": "藥王為所因人。若引藥王以例妙光，稍似",
    "T34n1719_003:0207a01": "可爾；沒却身子，深不可也。但云文有所因",
    "T34n1719_003:0207a02": "之言，亦是對告之限，且云「可爾」。言「引往",
    "T34n1719_003:0207a03": "小不類」者，若引往燈明正說之初對告之",
    "T34n1719_003:0207a04": "人，以證今藥王，故不類也；例同身子，此則",
    "T34n1719_003:0207a05": "類也。所言「小」者，猶同文殊故也。「或言」下又",
    "T34n1719_003:0207a06": "引古師。言「不便」者，釋疑之時如來在定，定",
    "T34n1719_003:0207a07": "起因機非因文殊，定起唯云告舍利弗，何",
    "T34n1719_003:0207a08": "得將在定釋疑之人，用對定起對告人",
    "T34n1719_003:0207a09": "耶？「今明」下斥舊所釋不當，故總云「不爾」。《經》",
    "T34n1719_003:0207a10": "云「爾時燈明佛從三昧起因妙光菩薩」。「而",
    "T34n1719_003:0207a11": "作」下責舊，文云「因其說經」，何得云因其",
    "T34n1719_003:0207a12": "流通？「此乃」下責二師。「公」謂彰灼，「抗」謂拒抗。",
    "T34n1719_003:0207a13": "二處皆是定起對告，告即所告，乃以妙光",
    "T34n1719_003:0207a14": "為流通，藥王為對告，違經抗佛何關釋",
    "T34n1719_003:0207a15": "經？「昔因」下引諸事同非唯一途。云「迹門竟」",
    "T34n1719_003:0207a16": "等者，非謂迹門全竟，但是譬說周竟，便云",
    "T34n1719_003:0207a17": "「告舍利弗無智人中」等。「今古」下結斥。言「更",
    "T34n1719_003:0207a18": "若為勝」者，前釋難云：昔已發迹云是菩薩，",
    "T34n1719_003:0207a19": "今未發迹云是聲聞，眾事既齊故所因亦",
    "T34n1719_003:0207a20": "等。「而近」下斥引藥王，而近棄正說之初，遠",
    "T34n1719_003:0207a21": "取流通之首。「是時」下說法名同中經中所",
    "T34n1719_003:0207a22": "歎與無量義辭句不殊。若釋此中教菩薩",
    "T34n1719_003:0207a23": "法等依前序義者，非正宗意；若作異名，",
    "T34n1719_003:0207a24": "與今不別，故無重敘。「行後無境」者，方等、般",
    "T34n1719_003:0207a25": "若種種行後，不見法華、涅槃之會，但見起",
    "T34n1719_003:0207a26": "塔供養之事，故云無境。是故「今文」下答出法",
    "T34n1719_003:0207a27": "華之會，即行後事也。「六十小劫如食頃」者，",
    "T34n1719_003:0207a28": "六十與五十、食頃與半日，數似少異，皆即",
    "T34n1719_003:0207a29": "長而短，故云同也。生公云：「豈實然乎？表重",
    "T34n1719_003:0207b01": "法心志故寄時云耳。」若云寄時，應言如",
    "T34n1719_003:0207b02": "六十小劫，何得直云六十小劫謂如食頃？",
    "T34n1719_003:0207b03": "故但情謂非實短也。信六十小劫經文非虛，",
    "T34n1719_003:0207b04": "聞法之志加以佛威，一坐經時忘其久耳。",
    "T34n1719_003:0207b05": "注家初引《淨名》「促劫為日、演日為劫」者，乃",
    "T34n1719_003:0207b06": "是佛促以為食頃，此則違經謂如之言，猶",
    "T34n1719_003:0207b07": "不如於重法之志，但言寄時與經背耳。引",
    "T34n1719_003:0207b08": "奢促已，乃云況玄匠真一之門，何為不以",
    "T34n1719_003:0207b09": "歷劫為數刻耶？雖復況釋，理竟未彰。今謂",
    "T34n1719_003:0207b10": "且如世人苦則以短為長、樂則以長為短，",
    "T34n1719_003:0207b11": "此亦情謂之長短也。有云：受佛法食美未",
    "T34n1719_003:0207b12": "飽故。此喻稍通。有人於此立以四句，如《中",
    "T34n1719_003:0207b13": "論》破，此亦不然。必非聽者於中修觀，乃是",
    "T34n1719_003:0207b14": "佛力及聽者忘時，故知《中論》觀法但被末代",
    "T34n1719_003:0207b15": "鈍根者耳。《經》「梵魔」等者，梵即色主亦三界主，",
    "T34n1719_003:0207b16": "魔為欲主。沙門此云勤息，勤息惡故。婆羅",
    "T34n1719_003:0207b17": "門者，此云淨行，外道中出家云淨行種也。",
    "T34n1719_003:0207b18": "古人濫以此釋四眾者，若攝眾足，何以更",
    "T34n1719_003:0207b19": "云及天人等，所列不同並趣舉耳。此中先",
    "T34n1719_003:0207b20": "舉欲色二主，四姓舉勝六道標善，並且從",
    "T34n1719_003:0207b21": "勝。略餘惡道者，皆取入佛法易者耳。古",
    "T34n1719_003:0207b22": "昔既爾今佛亦然。「迦葉佛」下「云云」者，應明佛",
    "T34n1719_003:0207b23": "興土有淨穢，涅槃進不以例燈明，是故迦",
    "T34n1719_003:0207b24": "葉以土淨故，法華唱滅即入滅也。「今佛」等",
    "T34n1719_003:0207b25": "者，長行末云「即時釋迦牟尼佛以神通力，",
    "T34n1719_003:0207b26": "接諸大眾皆在虛空，以大音聲普告大眾，",
    "T34n1719_003:0207b27": "誰能於此娑婆國土，廣說此經？今正是時，",
    "T34n1719_003:0207b28": "如來不久當般涅槃。」但今佛雖唱而未即",
    "T34n1719_003:0207b29": "滅，故云「不久」。〈信解〉亦云「將死不久」，以在",
    "T34n1719_003:0207c01": "穢土須說贖命為捃拾故，扶律說常令",
    "T34n1719_003:0207c02": "久住故，兼權明實助發實故，帶實用權",
    "T34n1719_003:0207c03": "顯權力故，過常未常始末一故，色身常身",
    "T34n1719_003:0207c04": "無生滅故，雖此不同唱滅事等。授記同中",
    "T34n1719_003:0207c05": "先正述徵問，「昔事」下答。「若說」下明隱昔意。",
    "T34n1719_003:0207c06": "「文殊巧譚不發迹」者，明所隱意意待定起。",
    "T34n1719_003:0207c07": "一代所說非無圓融，未記二乘化道不暢，",
    "T34n1719_003:0207c08": "今方始遂推功有歸，豈可文殊怱卒盡理？",
    "T34n1719_003:0207c09": "故隱所見待佛定起。說記德藏時眾不驚，",
    "T34n1719_003:0207c10": "故云「諸經皆爾」。「執教者未驚」下「云云」者，應",
    "T34n1719_003:0207c11": "敘一代記不記意，如華嚴法界何所不含？",
    "T34n1719_003:0207c12": "隔彼聲聞使如聾瘂，後分雖有授記事乖，",
    "T34n1719_003:0207c13": "鹿苑初聞一向唯小，五等尚昧般若猶生，雖",
    "T34n1719_003:0207c14": "《楞伽》方等有記小之言，《楞伽》乃密對菩薩，",
    "T34n1719_003:0207c15": "方等為斥奪聲聞，故一代教文彰灼唯此，請",
    "T34n1719_003:0207c16": "搜檢大藏方驗有所歸。故將護執權教",
    "T34n1719_003:0207c17": "者，謂聲聞永住涅槃，而隱昔記小之言，從",
    "T34n1719_003:0207c18": "後以菩薩立號，或恐聞者驚疑憚教，或",
    "T34n1719_003:0207c19": "恐拂席以亡後聞，此前未驚等文處處說",
    "T34n1719_003:0207c20": "故，故不重論。釋疑意者，彌勒雖在八百之",
    "T34n1719_003:0207c21": "數，多遊棄習名曰求名，雖藉宿因補釋迦",
    "T34n1719_003:0207c22": "處，豈若妙德諸教盛譚，況曾為師釋疑非",
    "T34n1719_003:0207c23": "謬？言「密開壽量」者，預擊時眾密發疑端，",
    "T34n1719_003:0207c24": "豈有伽耶適成而已。師為弟子，兩時弟子",
    "T34n1719_003:0207c25": "何者為尊？二處之師誰為實說？既師弟無",
    "T34n1719_003:0207c26": "定實本迹難憑，終須剋覈令理有歸，密生",
    "T34n1719_003:0207c27": "其端本門方密。「九代祖師」者，若論八子皆",
    "T34n1719_003:0207c28": "師妙光，則八子皆以妙光而為父師，既",
    "T34n1719_003:0207c29": "云八子展轉授記，雖同師妙光應先記長",
    "T34n1719_003:0208a01": "子，餘者次第展轉為師，故得妙光居八代",
    "T34n1719_003:0208a02": "之首。八子最後名曰然燈，然燈既為釋迦之",
    "T34n1719_003:0208a03": "師，是故妙光為九代祖。「生非生」等者，既師",
    "T34n1719_003:0208a04": "弟更互，當知師弟生實非生，爾前曾滅滅亦",
    "T34n1719_003:0208a05": "非滅，必久曾證非生非滅常住理故，迹示",
    "T34n1719_003:0208a06": "生滅故云「非等」。又迹難測故故生非生，本",
    "T34n1719_003:0208a07": "理妙故故滅非滅，本迹雖殊不思議一，是",
    "T34n1719_003:0208a08": "故須以非生非滅之師弟預密表之。「問彌",
    "T34n1719_003:0208a09": "勒」等者，昔八十劫承稟妙光，雖不通利，安",
    "T34n1719_003:0208a10": "得不聞？今為補處宿智頗忘，何故而今",
    "T34n1719_003:0208a11": "猶生疑問？答意者，此依權道不從實行，實",
    "T34n1719_003:0208a12": "行雖即曾聞，何妨今仍猶豫。然憶昔曾聞",
    "T34n1719_003:0208a13": "法華會中得記等事，亦應憶昔曾見法華會",
    "T34n1719_003:0208a14": "前端相釋疑，故知實位補處輔應化佛，示",
    "T34n1719_003:0208a15": "歷五味亦且從權，是故文中從權以釋。次",
    "T34n1719_003:0208a16": "分明判中先騰意，次正釋。先騰意者，惟忖",
    "T34n1719_003:0208a17": "既忖量今昔，當知惟忖見已分明，故云「不",
    "T34n1719_003:0208a18": "謬」。為答之法先微後著，故至明判顯向非",
    "T34n1719_003:0208a19": "疑，故云「皆決定」也。皆言表諸即初後皆決，",
    "T34n1719_003:0208a20": "豈文殊大聖先思後當耶？次「當說」下正釋中，",
    "T34n1719_003:0208a21": "「當說」等者，當說合經，定用開經以之為表，",
    "T34n1719_003:0208a22": "開為合瑞理決無疑。「名妙法」等者，華必有",
    "T34n1719_003:0208a23": "蓮如因定剋果，故知當入妙因定用天華",
    "T34n1719_003:0208a24": "四雨為表。「教菩薩」等者，自此已前眾機仍",
    "T34n1719_003:0208a25": "隔，此會之始根性欲純，覩瑞欣然當入行",
    "T34n1719_003:0208a26": "理，定用人喜以之為表。「佛所護念」等者，",
    "T34n1719_003:0208a27": "所護之理中地無動，欲念敷弘令當入果，",
    "T34n1719_003:0208a28": "入果見理理是所護，故用地動為其表也。",
    "T34n1719_003:0208a29": "「兼總入定」等者，四瑞總由中定而成，說法",
    "T34n1719_003:0208b01": "雖即不專由定，說是慧性全定為體，故開",
    "T34n1719_003:0208b02": "定合定總攝教行人理故也。「有人」下述古，",
    "T34n1719_003:0208b03": "正是現瑞時問，故得以瑞為今；謝方名",
    "T34n1719_003:0208b04": "「已」，云何在定華地炳然，眾喜充懷毫光溢",
    "T34n1719_003:0208b05": "目，古人稱已殊不體文。唯說法適休，況眾",
    "T34n1719_003:0208b06": "猶未散，故從多瑞皆名為今。故引文云「今",
    "T34n1719_003:0208b07": "見此瑞」，今何所隔？瑞無不通，降此屬當，故",
    "T34n1719_003:0208b08": "云「當說」。前「昔同」下注「云云」者，正指此中，故",
    "T34n1719_003:0208b09": "作等者。六瑞為今具兼二義：一有文證，故",
    "T34n1719_003:0208b10": "文云「今見此瑞」；二者推理，《無量義經》事訖，眾",
    "T34n1719_003:0208b11": "存猶入其定。又云「爾時世尊放眉間光」，爾",
    "T34n1719_003:0208b12": "時者當爾時也。若謂華止地靜為已同者，",
    "T34n1719_003:0208b13": "如來亦應已從定起。偈中不頌惟忖略曾",
    "T34n1719_003:0208b14": "者，偈望長行廣略之意各有其方，為解義",
    "T34n1719_003:0208b15": "故、為攝持故，互存互沒尚不失旨，況為答",
    "T34n1719_003:0208b16": "之法容與階漸，長行既賓主禮足，偈頌但",
    "T34n1719_003:0208b17": "存於大綱，已有廣曾明判，故不俟略及惟",
    "T34n1719_003:0208b18": "忖。「於廣」至「中間」者，舉前舉後，中可比知。「表",
    "T34n1719_003:0208b19": "無問自說」者，〈方便品〉初從三昧起告舍利",
    "T34n1719_003:0208b20": "弗，廣歎略歎此土他土，寄言絕言、若境若",
    "T34n1719_003:0208b21": "智，此乃一經之根本、五時之要津，此事不",
    "T34n1719_003:0208b22": "輕故須先表，即十二部中之一也。「現諸」等",
    "T34n1719_003:0208b23": "者，都指四行故名為總，其中六瑞文相猶",
    "T34n1719_003:0208b24": "別，初一行頌說法，次一行頌入定，次二句",
    "T34n1719_003:0208b25": "頌雨華，但加天鼓以助妙因，次半行頌",
    "T34n1719_003:0208b26": "眾喜，次半行頌地動，次一句頌放光，不能",
    "T34n1719_003:0208b27": "細分但且云總。以兼天鼓，天龍供養，非灼",
    "T34n1719_003:0208b28": "然云喜，故且云總，良由此也。頌他土中，",
    "T34n1719_003:0208b29": "初頌六趣中三行為四：初半行重明總瑞。",
    "T34n1719_003:0208c01": "次一句正舉六趣故云「一切」。次一句中總",
    "T34n1719_003:0208c02": "明生死因果及處，「生死」兩字總標也。業明",
    "T34n1719_003:0208c03": "生死之因、報明生死之果，處即二十五有，故",
    "T34n1719_003:0208c04": "亦與此同也。次一行明所依土。前長行文及",
    "T34n1719_003:0208c05": "問答中皆不云光色，至此方云者前豈應",
    "T34n1719_003:0208c06": "無？次一行明諸趣供養。雖云供養，意表機",
    "T34n1719_003:0208c07": "成，當知前亦非無也。問：既云莊嚴則是淨",
    "T34n1719_003:0208c08": "土，既云道同那列淨土？答：淨由光照元具",
    "T34n1719_003:0208c09": "六道，淨土則無惡道之名，故知非但色淨由",
    "T34n1719_003:0208c10": "光，亦乃眾寶具足，各供則指萬八千土。「可",
    "T34n1719_003:0208c11": "知」下「云云」者，四機既遍於諸趣，四佛遍赴於",
    "T34n1719_003:0208c12": "物機，是故四教各有真道，一坐任運三十四",
    "T34n1719_003:0208c13": "念，一念相應不加功力，二處妙覺本得自",
    "T34n1719_003:0208c14": "然，他不見之大小混亂。次「例如」下引例以",
    "T34n1719_003:0208c15": "釋自然，但舉小喻大。「七生」等者意同前",
    "T34n1719_003:0208c16": "問，若言真道自然、三教入真，何以聽法？由",
    "T34n1719_003:0208c17": "答中如流得風，故引小為例，如七生聞法",
    "T34n1719_003:0208c18": "尚滅至一生二生，況諸菩薩？應具辨三果",
    "T34n1719_003:0208c19": "家家、一來，以例地住真道位也。今光中所",
    "T34n1719_003:0208c20": "見應皆果佛，義可通因，既有本迹四句不",
    "T34n1719_003:0208c21": "同，豈無一土本下迹高、本高迹下及以俱下，",
    "T34n1719_003:0208c22": "本迹俱高理數然也。故自然之稱其例實多，",
    "T34n1719_003:0208c23": "若云法報須約別圓，故注云云。言「將法",
    "T34n1719_003:0208c24": "約人」者，但云深法不語菩薩，約法須之。",
    "T34n1719_003:0208c25": "「第四三行」者，其中既云不頌圓覺，則初行",
    "T34n1719_003:0208c26": "頌聲聞竟應云「二行頌六度」，但云「一行」恐",
    "T34n1719_003:0208c27": "誤。又頌施忍等於四度，亦恐誤也。第二行",
    "T34n1719_003:0208c28": "中進、戒二度，第三行中施、忍二度，秖應等餘",
    "T34n1719_003:0208c29": "禪、慧二度耳。若作初二行頌聲聞，則初一",
    "T34n1719_003:0209a01": "行直明見人，次一行明所修行，以云「有諸",
    "T34n1719_003:0209a02": "比丘」故也。但諸文中多不以進、戒表於聲",
    "T34n1719_003:0209a03": "聞，然亦不以比丘為菩薩。前發問偈中，但",
    "T34n1719_003:0209a04": "云「又見菩薩而作比丘」耳。次一行明菩薩",
    "T34n1719_003:0209a05": "乘，即唯指三藏。言「將人約法」，但云聲聞",
    "T34n1719_003:0209a06": "不云四諦，約人須之。第五二行云「頌上種",
    "T34n1719_003:0209a07": "種相貌」，又云「略無起塔」者，具如上文以對",
    "T34n1719_003:0209a08": "六度。又如以般若三行對三味是也。亦可",
    "T34n1719_003:0209a09": "從「或有諸比丘」去，至「說法求佛道」四行，總",
    "T34n1719_003:0209a10": "頌菩薩即六度義足，以第三行是禪、第四行",
    "T34n1719_003:0209a11": "是智，即如長行亦於菩薩乘中兼於二",
    "T34n1719_003:0209a12": "酥，故云六波羅蜜。從「令得」去為法華意，",
    "T34n1719_003:0209a13": "亦秖是進退取之耳。若依向分即是六度，含",
    "T34n1719_003:0209a14": "於多種，以當酪及二酥菩薩也。次「爾時」下",
    "T34n1719_003:0209a15": "一行半，云「追頌」者，隨頌也。若準《玄》文用此",
    "T34n1719_003:0209a16": "「追」字，皆云「退」耳。如云「涅槃追分別諸經」，",
    "T34n1719_003:0209a17": "即退向前也。今此但以退後為隨。「天人」下",
    "T34n1719_003:0209a18": "初兩行二句頌因人同者，經云「從三昧起，",
    "T34n1719_003:0209a19": "即讚妙光讚後方始說經」，故知正是對告，",
    "T34n1719_003:0209a20": "故不可依古作流通解之。況復但云「證",
    "T34n1719_003:0209a21": "知」不云「流通」也。「囑累如遺教」者，彼經初云：",
    "T34n1719_003:0209a22": "「我滅度後當珍敬波羅提木叉，如暗遇明",
    "T34n1719_003:0209a23": "如貧得寶(云云)。是汝大師，若我在世無異此",
    "T34n1719_003:0209a24": "也。」一一文初皆云「汝等比丘」。「有悲如涅槃」",
    "T34n1719_003:0209a25": "者，涕泣盈目遍體血現，如波羅奢華，此即",
    "T34n1719_003:0209a26": "恭法慕人之志也。「有慰喻亦如遺教」者，彼經",
    "T34n1719_003:0209a27": "末云：「汝等比丘勿懷悲惱，若我住世一劫",
    "T34n1719_003:0209a28": "一劫會亦應滅，會而不離終不可得，自利",
    "T34n1719_003:0209a29": "利人法皆具足。若我久住更無所益。」「例如",
    "T34n1719_003:0209b01": "今佛付彌勒云云」者，如云「一稱南無佛皆",
    "T34n1719_003:0209b02": "得值彌勒」等。後彌勒初成道時語言：「釋迦",
    "T34n1719_003:0209b03": "牟尼種種呵責，無奈汝何。教植來緣，今得",
    "T34n1719_003:0209b04": "植我。」即彌勒受付之文也。「我見」下四偈，不",
    "T34n1719_003:0209b05": "同舊釋以為結成。須頌上文判答意者，",
    "T34n1719_003:0209b06": "若作結成之言則剩，判答之文又闕，豈得",
    "T34n1719_003:0209b07": "不將頌判答耶？「頌上當說大乘經」者，亦應",
    "T34n1719_003:0209b08": "云名妙法蓮華，頌云「佛當雨法雨」等，頌上",
    "T34n1719_003:0209b09": "教菩薩法。故知上之六句，但明欲說之由，",
    "T34n1719_003:0209b10": "誡眾令生渴慕耳。頌云「諸求三乘人」等，頌",
    "T34n1719_003:0209b11": "上佛所護念，是佛所護故為斷疑，與上文",
    "T34n1719_003:0209b12": "相泯合，何得不頌上耶？若作斷伏疑釋",
    "T34n1719_003:0209b13": "者，文復妙同。斷第一意者，妙瑞本表報於",
    "T34n1719_003:0209b14": "法同。斷第二意者，瑞同法必實相。斷第三",
    "T34n1719_003:0209b15": "意者，至此會者咸無異求。斷第四意者，三",
    "T34n1719_003:0209b16": "疑得除，功在於佛。「事窮」等者，「事窮」謂名等",
    "T34n1719_003:0209b17": "三也。「理盡」謂所顯之體。事理合一，何所復",
    "T34n1719_003:0209b18": "疑？◎",
    "T34n1719_003:0209b19": "法華文句記卷第三(中)",
    "T34n1719_003:0209b22": "法華文句記卷第三(下)",
    "T34n1719_003:0209b24": "唐天台沙門湛然述",
    "T34n1719_003:0209b25": "◎釋方便品",
    "T34n1719_003:0209b26": "《正法華》題稱「善權品」，及至釋文皆云「善權",
    "T34n1719_003:0209b27": "方便」，當知法護亦以善權而釋方便，善是",
    "T34n1719_003:0209b28": "巧之異名耳。文自分二，初略中自二，初正釋",
    "T34n1719_003:0209b29": "中文自為三，初一從字訓，後二從意義。又",
    "T34n1719_003:0209c01": "初二從昔教，後一屬今經。雖有三釋，並以",
    "T34n1719_003:0209c02": "三教而為方便，但有能通非能通及以即不",
    "T34n1719_003:0209c03": "即異，致成三釋，然須略譚三種大旨，方",
    "T34n1719_003:0209c04": "可消文。然於三中初約能用三教得名，",
    "T34n1719_003:0209c05": "法是所用、用是能用，雖法之與用俱通四",
    "T34n1719_003:0209c06": "教，但有方圓差會之殊，故方便之稱從權立",
    "T34n1719_003:0209c07": "名，權不即實故對昔辨，成體外權非今品",
    "T34n1719_003:0209c08": "意，文中舉圓即屬真實，相對來耳。故知在",
    "T34n1719_003:0209c09": "昔不應以祕妙釋方便也，乃是祕而不",
    "T34n1719_003:0209c10": "說名為方便。況圓於昔乃是兼帶之圓，是",
    "T34n1719_003:0209c11": "故遍圓咸非今意。次第二釋權屬能通三教，",
    "T34n1719_003:0209c12": "亦得名為方便，然雖不即，以能為圓作",
    "T34n1719_003:0209c13": "遠詮故，所詮之圓亦帶能詮為方便故，",
    "T34n1719_003:0209c14": "故知並非今品意也。前釋不云三為能者，",
    "T34n1719_003:0209c15": "權實逗會各致其極故方法不同，至第三",
    "T34n1719_003:0209c16": "釋方乃三權即是一實，指此即實之權，方",
    "T34n1719_003:0209c17": "名今經方便。次消文者，初約法用中為五：",
    "T34n1719_003:0209c18": "先法，次舉譬，三明用權意，四引證，五「此義」",
    "T34n1719_003:0209c19": "下結非。初又三：先釋訓。「方者法也」者，《說文》",
    "T34n1719_003:0209c20": "云：「法，術也。」正當今文。《爾雅》云：「則也。」即法家",
    "T34n1719_003:0209c21": "之則。又云：「正也。」今亦如是，其法正故方可",
    "T34n1719_003:0209c22": "逗機，雖未開顯不得不正。次「法有」下釋",
    "T34n1719_003:0209c23": "義。雖俱法用，以偏望圓，偏差圓會；會雖",
    "T34n1719_003:0209c24": "勝差，然會非差，用顯非妙。三「三權」下釋相，",
    "T34n1719_003:0209c25": "又二：初釋法方圓，以對規矩而分偏圓，用",
    "T34n1719_003:0209c26": "顯非妙。「三方一圓」者，雖即四教俱名法",
    "T34n1719_003:0209c27": "用，正以偏法名為方便。次「若智」下釋用差",
    "T34n1719_003:0209c28": "會。所以俱置法用言者，各契機耳。非俱",
    "T34n1719_003:0209c29": "會圓故並云「逗」。又法用者，法名雖通，用既",
    "T34n1719_003:0210a01": "適時未為純一，為以何法逗何等機？故",
    "T34n1719_003:0210a02": "以四法赴機差會不等，權實相待是非俱",
    "T34n1719_003:0210a03": "非。如前釋法意既未融，逗物未暢規矩仍",
    "T34n1719_003:0210a04": "別，且云善用。「詣」謂所趣，正是用也。智詣不",
    "T34n1719_003:0210a05": "同，用法不等。次譬意者，正譬法用不同，有",
    "T34n1719_003:0210a06": "二重法譬，於中置却圓中方法之名，且借",
    "T34n1719_003:0210a07": "祕妙之號，故隔偏之圓亦有體內方便，故名",
    "T34n1719_003:0210a08": "祕妙。祕妙之名似同第三，然其意則別。何",
    "T34n1719_003:0210a09": "者？第三乃以開顯為妙，此中乃以獨圓為",
    "T34n1719_003:0210a10": "妙，故此文中四俱方法，前之三教唯名方法，",
    "T34n1719_003:0210a11": "非祕無妙，後之圓教是祕是妙，故後教中",
    "T34n1719_003:0210a12": "得祕妙名，非關開顯，故用偏法，如以一",
    "T34n1719_003:0210a13": "指偏目一方；若用圓法，如以五指遍示諸",
    "T34n1719_003:0210a14": "方。三明用權意者，爾前未合即以權法名",
    "T34n1719_003:0210a15": "為隨欲。四引證者，應以三權為引出之法，",
    "T34n1719_003:0210a16": "文寄小說故云「三界」，況所離不同三界無",
    "T34n1719_003:0210a17": "別，若於如來方便本一，此意未宣故屬昔",
    "T34n1719_003:0210a18": "教。雖是體外方便，於理無非體內，而眾生",
    "T34n1719_003:0210a19": "未知，準佛意說，故云「稱歎方便」，以未開故",
    "T34n1719_003:0210a20": "非今品意。次第二約能詮者，若理教相望，",
    "T34n1719_003:0210a21": "四教各論無非能詮，今以三望一，三為一",
    "T34n1719_003:0210a22": "實作詮，故三名能詮，是則前之三教教行",
    "T34n1719_003:0210a23": "人理悉為能詮。於中為七：初直立三教為",
    "T34n1719_003:0210a24": "門，此從義釋非關字訓。次「門名」下釋門義，",
    "T34n1719_003:0210a25": "如世之門本為能通，三皆入實故名為門。",
    "T34n1719_003:0210a26": "三「方便」下明門意，眾生不了元是所通，依",
    "T34n1719_003:0210a27": "其所執得成弄引，但不善曲者以引為",
    "T34n1719_003:0210a28": "弄。四「真實」下明門用，雖非即所，得入由",
    "T34n1719_003:0210a29": "茲。五「從能」下明得名，權實尚隔由物機差，",
    "T34n1719_003:0210b01": "故前之二釋，於顯露邊及別地前，非今品",
    "T34n1719_003:0210b02": "意。六引證意者，明彼昔門但云能通，於",
    "T34n1719_003:0210b03": "今須開，故云「開方便門」，非謂於彼已明開",
    "T34n1719_003:0210b04": "門。七「此義」下結非。第三釋者，即今品意，",
    "T34n1719_003:0210b05": "但前二釋於昔但得名偏名門，祕而不說；",
    "T34n1719_003:0210b06": "今開其偏門，即圓所也，故云「祕妙」。顯露彰",
    "T34n1719_003:0210b07": "灼故云「真祕」。又為六：初直立者，於昔成祕，",
    "T34n1719_003:0210b08": "彼祕被開於今成妙。次「妙達」下釋功用者，",
    "T34n1719_003:0210b09": "達即是開用妙之便，以開祕方，妙外無法",
    "T34n1719_003:0210b10": "故云「即是」。三「點內」下約人教以示相者，眾",
    "T34n1719_003:0210b11": "生身中有昔種緣，名為衣珠，自退已來於",
    "T34n1719_003:0210b12": "彼醉客，偏門尚無偏門之名，何況圓所？若",
    "T34n1719_003:0210b13": "不開之，三權未顯如衣覆珠，今經開之，",
    "T34n1719_003:0210b14": "與果智一，作人亦爾思之可知。四「如斯」下",
    "T34n1719_003:0210b15": "結名，方法及門即是祕妙，故云「如斯」。五「如",
    "T34n1719_003:0210b16": "經」下引證。六「故以」下結名顯是。次料簡中",
    "T34n1719_003:0210b17": "三：初約自他三語，寄前初釋以簡於三，故",
    "T34n1719_003:0210b18": "初被開即第三也。次約能所寄第二釋，以",
    "T34n1719_003:0210b19": "簡三文，故第二被開亦即第三。三約四句",
    "T34n1719_003:0210b20": "共簡三釋。初釋者，自有三文，簡初文者，三",
    "T34n1719_003:0210b21": "教一向名他名權，權隔實故。釋次文者，以",
    "T34n1719_003:0210b22": "三教之他與圓自對辨。釋第三文者，三俱",
    "T34n1719_003:0210b23": "體內無非真實，但名為自自外無他，三語",
    "T34n1719_003:0210b24": "亦然。次約能所者，亦自有三文，並將能所",
    "T34n1719_003:0210b25": "兩字以簡能所是非。釋初文者，且指三教，",
    "T34n1719_003:0210b26": "但是法用尚非能通，況是所通？是故三教非",
    "T34n1719_003:0210b27": "能非所，故三方便悉皆為麁。釋次意者，門",
    "T34n1719_003:0210b28": "是三教得是能通，不云三教即是圓故，故",
    "T34n1719_003:0210b29": "非所通，既其不即故猶是麁。釋第三文者，",
    "T34n1719_003:0210c01": "亦開前二，非能非所及以能通並開成所，所",
    "T34n1719_003:0210c02": "中善巧名為方便，故妙方便異於方法及能",
    "T34n1719_003:0210c03": "通門。「故知」下結斥，先結名體若同若異，雖",
    "T34n1719_003:0210c04": "俱名方便有此三異，豈但聞名便解其義？",
    "T34n1719_003:0210c05": "故三釋皆有方便之言，二非今品，故云「義",
    "T34n1719_003:0210c06": "異」。「世人」下總斥世人，豈大師帶偏情有阿",
    "T34n1719_003:0210c07": "黨耶？其如理何？其如文何？其如行何？其如",
    "T34n1719_003:0210c08": "證何？生公天真獨秀，尚云「從昔題品」，若從",
    "T34n1719_003:0210c09": "昔題，何故稱歎？若稱歎昔，豈非毀今？若以",
    "T34n1719_003:0210c10": "昔歎今又失於昔，則使體內之權全闕，體",
    "T34n1719_003:0210c11": "外之用又虧，乃成內外俱亡，安得歎佛權",
    "T34n1719_003:0210c12": "智？五佛開顯便濫初施，三周善巧仍為徒設，",
    "T34n1719_003:0210c13": "若言品雖題昔品內在今，縣額牓州惑亂",
    "T34n1719_003:0210c14": "行者。又初釋中，既以隨他等三通後二釋，",
    "T34n1719_003:0210c15": "次釋復以門通初後，理應亦以妙通前二，",
    "T34n1719_003:0210c16": "文無者略，但注「云云」，應云初釋方便是祕而",
    "T34n1719_003:0210c17": "非妙，次釋方便祕堪入妙，後釋方便祕即",
    "T34n1719_003:0210c18": "是妙，此乃從佛內解以說，今成顯露故闕",
    "T34n1719_003:0210c19": "不論。三約四句中初問意者，《正》本既云善",
    "T34n1719_003:0210c20": "權，當知權是方便異名，欲約異名料簡同",
    "T34n1719_003:0210c21": "異故先問起。答中四，先標列，次釋，三「三句」下",
    "T34n1719_003:0210c22": "判，四「故正法華」下引證。釋中相破一對分為",
    "T34n1719_003:0210c23": "兩句，相修相即各為一句，合四句也。他文或",
    "T34n1719_003:0210c24": "以此為三句，或為六句，隨其法相立意不",
    "T34n1719_003:0210c25": "同，句法常定。今立三對已乃開為四句者，",
    "T34n1719_003:0210c26": "欲以四句用對三釋，以前三句屬初二",
    "T34n1719_003:0210c27": "釋。若但為三句，以前二句判屬前二，有何",
    "T34n1719_003:0210c28": "不可？但相破中文相別故。又準相破，相修亦",
    "T34n1719_003:0210c29": "可分為兩句，四句屬前亦無大失，名句隨",
    "T34n1719_003:0211a01": "時不可一準。言相破者，權與方便今昔",
    "T34n1719_003:0211a02": "並有二名，於昔則偏圓二名相破，於今則",
    "T34n1719_003:0211a03": "偏圓名體相即，此對初釋故云相破。在今",
    "T34n1719_003:0211a04": "則三教並妙，亦名為權亦名方便。在昔則三",
    "T34n1719_003:0211a05": "種並麁，亦名為權亦名方便，故將昔二互",
    "T34n1719_003:0211a06": "破昔二，以成二句，即二酥三教對彼圓教，",
    "T34n1719_003:0211a07": "故昔教中三，於圓教人俱成祕妙及以同體，",
    "T34n1719_003:0211a08": "故云「四種皆是祕妙及同體」也。故相破言但",
    "T34n1719_003:0211a09": "從於名不從於體，今從名釋其體常定。言",
    "T34n1719_003:0211a10": "相修者，亦並在昔二名互立，但是三教二名",
    "T34n1719_003:0211a11": "互修圓教二名，是故異前相破句也。雖昔",
    "T34n1719_003:0211a12": "圓人亦見四種俱是祕妙，然於彼教不得",
    "T34n1719_003:0211a13": "顯說相即之言，故但依向於昔對論，故相",
    "T34n1719_003:0211a14": "修者，亦對三教以辨一圓。何者？若捨三修",
    "T34n1719_003:0211a15": "圓還同破句，若即三是圓乃同後句，不破",
    "T34n1719_003:0211a16": "不即從權入實，故得修名。若於爾前二味",
    "T34n1719_003:0211a17": "三教，利根菩薩有顯露得，兩教二乘唯祕密",
    "T34n1719_003:0211a18": "得，由得入故即稱為門。言相即者，即秖是",
    "T34n1719_003:0211a19": "開，故相破屬初釋，相修者屬第二釋，相即",
    "T34n1719_003:0211a20": "是第三釋。言「云云」者，更以四句約味比決，",
    "T34n1719_003:0211a21": "若開若判具如餘文，準說可見。下復廣明故",
    "T34n1719_003:0211a22": "不重說。三判可見。四證者，《正》本名即，今乃",
    "T34n1719_003:0211a23": "體即，三權三方便即一權一方便故。次釋方",
    "T34n1719_003:0211a24": "便者，亦應言方便即權，舉彼釋今故不",
    "T34n1719_003:0211a25": "繁耳。當知體外方便即體內之權，名雖更",
    "T34n1719_003:0211a26": "互，名下之體既開，體上之名本實，由昔分",
    "T34n1719_003:0211a27": "於體外體內，則令二處名下體殊，故知今經",
    "T34n1719_003:0211a28": "「方便」即是《正法華》「善權」，《正法華》「善權」是今經",
    "T34n1719_003:0211a29": "「方便」，無二無別。「低頭」等者，尚開人天況復",
    "T34n1719_003:0211b01": "三教，若被開已一體無殊，前已三重總貫",
    "T34n1719_003:0211b02": "八門，下第五門雖結權實寄彼便明三番",
    "T34n1719_003:0211b03": "釋品，正意須以三種釋品通貫八門，思之",
    "T34n1719_003:0211b04": "不謬乃可解釋。況一一門十雙之中，雙雙須",
    "T34n1719_003:0211b05": "解三番解釋，一部之內一代教中不出八",
    "T34n1719_003:0211b06": "門十雙故也。次廣解中先破古為四，先述",
    "T34n1719_003:0211b07": "五時教非，次述半滿等非，三「復有」下述雜釋",
    "T34n1719_003:0211b08": "非，四「又有」下述附傍非，如是四失皆稱權",
    "T34n1719_003:0211b09": "實，權即方便，不知將何以釋今品？初五時",
    "T34n1719_003:0211b10": "非者，皆先敘次破，先敘初時，次「今謂」下破",
    "T34n1719_003:0211b11": "者，《大論》破無常但是對治，對治屬事事即無",
    "T34n1719_003:0211b12": "實，但成小宗方便，縱有第一義悉尚非行",
    "T34n1719_003:0211b13": "門三悉方便，豈符今教第一義中權巧方便",
    "T34n1719_003:0211b14": "耶？次破十二年後為般若者，今不暇破其",
    "T34n1719_003:0211b15": "在方等前，但破權實不出通教故云「即",
    "T34n1719_003:0211b16": "空」。引《論》意者，雖空有相即望實成想，尚非",
    "T34n1719_003:0211b17": "般若中實，無實則無同體方便，豈成此經",
    "T34n1719_003:0211b18": "〈方便品〉耶？問：《般若》三教俱念想耶？答：通別俱",
    "T34n1719_003:0211b19": "約未證實者，故文但云「照假有空」，空未實",
    "T34n1719_003:0211b20": "故故破云「想」，心境未融故觀名「想」，故有想",
    "T34n1719_003:0211b21": "觀非今方便。次敘《淨名》意者，以方等中自",
    "T34n1719_003:0211b22": "行內照空有二境，如云「修學三三昧，不以",
    "T34n1719_003:0211b23": "三三昧為證」等，納海入芥名為變動，意謂",
    "T34n1719_003:0211b24": "以此權實過前《般若》。「今謂」下破者有二：一",
    "T34n1719_003:0211b25": "者對前，前教豈無內照外變；二者當部內實，",
    "T34n1719_003:0211b26": "對外還名為二，亦非《淨名》入不二門，既非",
    "T34n1719_003:0211b27": "不二則非圓教二諦相即，豈是今經權實不",
    "T34n1719_003:0211b28": "二之方便耶？亦不知他人指何為二及以不",
    "T34n1719_003:0211b29": "二？故非所用。次「今謂」下破其申《法華》以三",
    "T34n1719_003:0211c01": "三四一者，具如下顯實中明，況雖分權實",
    "T34n1719_003:0211c02": "而未出前教，以不云相即之權故也。故知",
    "T34n1719_003:0211c03": "權實尚隔何殊偏小。次敘其判《涅槃》者，昔",
    "T34n1719_003:0211c04": "妙覺方常，「今謂」下破，汝雖許《涅槃》明常，",
    "T34n1719_003:0211c05": "而判在妙覺。何者？道前道後照真照俗，俱",
    "T34n1719_003:0211c06": "有常與無常，云何定以金剛前後判經部",
    "T34n1719_003:0211c07": "耶？部中得益豈皆妙覺？「量」謂數量及以體量，",
    "T34n1719_003:0211c08": "以彼俗境是有量法，如境而照是權智也。",
    "T34n1719_003:0211c09": "此用《攝論》理量破之。故今文意，若明常住，",
    "T34n1719_003:0211c10": "眾生理性尚實尚常，豈等覺後方乃常耶？「此",
    "T34n1719_003:0211c11": "五時」下總結也。故彼五時權實莫異，並非今",
    "T34n1719_003:0211c12": "意。次「乃至」下約半滿等，破半滿等宗，具如",
    "T34n1719_003:0211c13": "《玄》文第十。五時既傾，半滿諸宗不攻而敗。",
    "T34n1719_003:0211c14": "三「復有」下破雜釋中四：先別敘，次「如是」下總",
    "T34n1719_003:0211c15": "破，三「權爾」下別破，四「各不」下結非。於別",
    "T34n1719_003:0211c16": "破中云「處所」者，謂智所託處。爾之與假皆",
    "T34n1719_003:0211c17": "暫時之言，故知還約暫時處也。化城、草菴等",
    "T34n1719_003:0211c18": "即其相也。「法門」者，智所用法隨物機宜，指三",
    "T34n1719_003:0211c19": "乘故，是法門也。言「智能」者，能施之智進否",
    "T34n1719_003:0211c20": "有則，故於鹿苑設三乘也。「錘」佇偽反，亦",
    "T34n1719_003:0211c21": "可「鎚」佇違反，隨物輕重前却均平，故是",
    "T34n1719_003:0211c22": "智之巧能也。四結非中言「不包含」者，權實",
    "T34n1719_003:0211c23": "自住不相即故，況約處約法但云三車，故",
    "T34n1719_003:0211c24": "使智能不逾於此，文不收於四教行理，故",
    "T34n1719_003:0211c25": "云「不包」。義仍未攝開三人法，故云「不融」。欲",
    "T34n1719_003:0211c26": "消今品具如四句，何法不收？何法不融？四",
    "T34n1719_003:0211c27": "敘附傍五時非者，義勢多是嘉祥舊立，故今",
    "T34n1719_003:0211c28": "上下三兩處破之，令知得失。如其無失何",
    "T34n1719_003:0211c29": "以歸心？其失乃是歸心之前，破之則是光",
    "T34n1719_003:0212a01": "其後也。於中有三：初略立，次「初二」下略判，",
    "T34n1719_003:0212a02": "三「此諸」下約諦教智三重三轉。先述其立。初",
    "T34n1719_003:0212a03": "文意者，彼以初重二慧為本，故但云「一權",
    "T34n1719_003:0212a04": "一實」，意以權是凡夫、實是二乘，謂二乘實破",
    "T34n1719_003:0212a05": "凡夫權，而迷凡夫未有權名。此亦未可，此",
    "T34n1719_003:0212a06": "附鹿苑非也。次「空有」等者，意以雙離向來",
    "T34n1719_003:0212a07": "空有，而以觀空不證為權，涉有無染為",
    "T34n1719_003:0212a08": "實，故以觀空非空、觀有非有以顯中道，",
    "T34n1719_003:0212a09": "此乃附般若非也。不知般若之中中道非",
    "T34n1719_003:0212a10": "一故也。次云「空有內靜」者，意云：息向空有",
    "T34n1719_003:0212a11": "權實為實，以此外用為權，非但內靜雙非，",
    "T34n1719_003:0212a12": "復能外用雙照，前雖雙非但同內靜。此亦",
    "T34n1719_003:0212a13": "不知二教共有，此附方等非也。次更以此",
    "T34n1719_003:0212a14": "雙非雙照在金剛前仍為無常，在金剛後",
    "T34n1719_003:0212a15": "方是於常。此乃非其內靜外照，此附涅槃",
    "T34n1719_003:0212a16": "非也。此師雖見涅槃五時，不語法華真實，",
    "T34n1719_003:0212a17": "況亦除於乳味？總論雖五，唯附四時。次述",
    "T34n1719_003:0212a18": "其略判意者，初直立二慧令信有故，故但",
    "T34n1719_003:0212a19": "直舉權實。次生解者，元立二智意本離著，",
    "T34n1719_003:0212a20": "故離二邊方解立意。第三意者，離內二",
    "T34n1719_003:0212a21": "著方成自行，復能不著變用益他。第四意",
    "T34n1719_003:0212a22": "者，非唯益他，自他俱權，論其實意本在極",
    "T34n1719_003:0212a23": "果，故指金剛後心為實。然今明五佛非不",
    "T34n1719_003:0212a24": "在果，及以本門久遠之果，理則不然，尚開",
    "T34n1719_003:0212a25": "凡夫即是真實，況金剛前仍判為權，權若唯",
    "T34n1719_003:0212a26": "在金剛之前，則佛永無權智，將何以消今",
    "T34n1719_003:0212a27": "品名「善權」耶？況都不判四重權實，為權為",
    "T34n1719_003:0212a28": "實，況都不語《法華》，全非今意，是故不用。",
    "T34n1719_003:0212a29": "向已通辨故云「略」也。次述三轉者，具歷諦",
    "T34n1719_003:0212b01": "等。所言「三轉」者，於向四重除第四果，以前",
    "T34n1719_003:0212b02": "三為三。於中又為四：初略對三轉，次「何故」",
    "T34n1719_003:0212b03": "下明轉所以，三「又如」下引證，四「又漸」下述",
    "T34n1719_003:0212b04": "意。初又二，初正約諦，次教智例。初言諦者",
    "T34n1719_003:0212b05": "即二諦也。權實為本，故先約諦以判於境，",
    "T34n1719_003:0212b06": "境即真俗。於中先標，次對二諦。二諦語同",
    "T34n1719_003:0212b07": "深淺各別，且判初重一實一權，但名二諦，",
    "T34n1719_003:0212b08": "以此二諦為信本故，即是轉凡而成小聖。",
    "T34n1719_003:0212b09": "次重意者，轉前二諦俱名為俗，雙非前二",
    "T34n1719_003:0212b10": "乃名為真，此真但是離著而已。第三重者，",
    "T34n1719_003:0212b11": "先牒前空有為二者，牒前空有為俗；雙非",
    "T34n1719_003:0212b12": "不二者，牒前雙非為真。即此真俗復轉成",
    "T34n1719_003:0212b13": "俗，故云二不二俱俗，非二非不二為真。第",
    "T34n1719_003:0212b14": "四果重是三轉外，既雙非理極，但有因果相",
    "T34n1719_003:0212b15": "望，權實是故不云。次例教智者，明此所詮",
    "T34n1719_003:0212b16": "以為所觀，既有三轉，能詮能觀豈無三耶？",
    "T34n1719_003:0212b17": "次明所以中言「為人」者，三重二諦皆逗物",
    "T34n1719_003:0212b18": "機，機即是人，人有三種，此不指四悉中為人",
    "T34n1719_003:0212b19": "也。所以始終不出二諦，且約隨機又名為",
    "T34n1719_003:0212b20": "人。引證者，常依之言不逾此三，故但對之，",
    "T34n1719_003:0212b21": "重與佛教所依，證前約諦意也。次「又佛教」",
    "T34n1719_003:0212b22": "去重引總意為證，即證前約教。教中所述",
    "T34n1719_003:0212b23": "不出此三，故云「三門」，教即門也。次「又漸」下",
    "T34n1719_003:0212b24": "約佛化意，總述前之諦、教、智三，化意能所不",
    "T34n1719_003:0212b25": "出此三，初令凡夫捨有入空，即初制小",
    "T34n1719_003:0212b26": "也；次破二乘空著，故空有雙捨，意云小菩",
    "T34n1719_003:0212b27": "薩也；雖捨空有應未見中，古釋菩薩，但",
    "T34n1719_003:0212b28": "以次位而分大小，不論知中不知中等。",
    "T34n1719_003:0212b29": "次「或者」下，中邊並亡即大菩薩，或指八地初",
    "T34n1719_003:0212c01": "地十地等覺。次「此為」下更以五乘判向化",
    "T34n1719_003:0212c02": "意。意云：佛世化意不出五乘，於三重前以",
    "T34n1719_003:0212c03": "凡夫為人天，人天生信破有入空以為二",
    "T34n1719_003:0212c04": "乘。次「又為」下約三假判，此似次第修中之",
    "T34n1719_003:0212c05": "人先破三假，此中一番但加三假，餘無異",
    "T34n1719_003:0212c06": "也。秖是分別向之五乘，最初破有必具三",
    "T34n1719_003:0212c07": "假，故初以三假為俗，諸意並同。然諸番中",
    "T34n1719_003:0212c08": "雖不云假，初重俗諦理須是假。又前諸番",
    "T34n1719_003:0212c09": "不云初重，元為修中但是文略，故破假修",
    "T34n1719_003:0212c10": "中多是中論師意。第三重應云非三假，空有",
    "T34n1719_003:0212c11": "為二、非空非有為不二，二不二為俗，非二",
    "T34n1719_003:0212c12": "非不二為真，準前可知，故不重說。「今詳」下",
    "T34n1719_003:0212c13": "但總略破之。又為五：先略非，次「經云」下引",
    "T34n1719_003:0212c14": "文正示，三「又初」下結非示過，四「如天親」下",
    "T34n1719_003:0212c15": "引例，五「當知」下結示。初文者，附旁用他五",
    "T34n1719_003:0212c16": "時之意，隱五時名潛為己釋。今以一一時",
    "T34n1719_003:0212c17": "中橫論權實體用多少，意明如來難思巧用，",
    "T34n1719_003:0212c18": "巧用不立但成漸次，是故云非。後約三轉",
    "T34n1719_003:0212c19": "又除果地，意欲擬為智諦離著，以因顯果，",
    "T34n1719_003:0212c20": "不意亦成漸次之非。次引文正示者，今",
    "T34n1719_003:0212c21": "用五時八教相入方成一實，一一時中橫",
    "T34n1719_003:0212c22": "竪間雜，唯至法華諦智純一，仍辨使成方",
    "T34n1719_003:0212c23": "便之相，故方便初即歎五佛智諦方便，是故",
    "T34n1719_003:0212c24": "品題須依圓頓。《經》云：「皆得覩見汝乃至果",
    "T34n1719_003:0212c25": "方常」。經令捨於方便，汝乃却更用之。《大經》",
    "T34n1719_003:0212c26": "自指《法華》為極，汝乃唯指金剛後心，應開",
    "T34n1719_003:0212c27": "諸教汝乃廢之。次示過中云「信解化果」者，",
    "T34n1719_003:0212c28": "即前四重始終漸入。次「何關」下正示其非。",
    "T34n1719_003:0212c29": "故嘉祥又云：「身之與乘各作四句，乘四句",
    "T34n1719_003:0213a01": "者，一、三為方便一為真實，令捨三取一，",
    "T34n1719_003:0213a02": "稟教之徒雖復捨三而封一實，麁惑雖去",
    "T34n1719_003:0213a03": "細惑尋生。」今問，至法華會若已捨三，復於",
    "T34n1719_003:0213a04": "何處而封一實？若未至法華，爾前復無捨",
    "T34n1719_003:0213a05": "三之教。聲聞之人於法華前，見修久破，至",
    "T34n1719_003:0213a06": "此何等細惑尋生？封實為是何等惑攝？豈",
    "T34n1719_003:0213a07": "有細惑由聞法生？次云：「為對破故，明三",
    "T34n1719_003:0213a08": "與一皆為方便。」今問，不審三一俱是方便，",
    "T34n1719_003:0213a09": "為在《法華經》前，為已至法華會耶？爾前",
    "T34n1719_003:0213a10": "尚迷三是方便，何曾云一亦是方便？故此品",
    "T34n1719_003:0213a11": "初但云「昔日方便示三」，的無三一俱名方",
    "T34n1719_003:0213a12": "便，對破之語為在何會？三云：「稟教之人乃",
    "T34n1719_003:0213a13": "識三一俱是方便，更封兩非而為理極。」今",
    "T34n1719_003:0213a14": "問，三周何周是稟兩非之文？爾前二乘尚無",
    "T34n1719_003:0213a15": "前二，況雙非耶？若菩薩人處處得入，何須《法",
    "T34n1719_003:0213a16": "華》？三又以三一為二，兩非為不二，二不二",
    "T34n1719_003:0213a17": "皆方便，非二非不二為真實，破亦準前徵",
    "T34n1719_003:0213a18": "人及處。四者「二與不二及以兩非仍屬四",
    "T34n1719_003:0213a19": "句，未免名言並稱方便，諸法寂滅不可言",
    "T34n1719_003:0213a20": "宣，乃是真實。」今問，三昧起告、三周顯本，為說",
    "T34n1719_003:0213a21": "不說？寂滅義遍，何但法華？教下之理本自無",
    "T34n1719_003:0213a22": "言，況大不可說先為五人，況今廣明五佛",
    "T34n1719_003:0213a23": "開權辨教權實，權實既顯誰復封言？言封",
    "T34n1719_003:0213a24": "三者，迷教迷情，今約部判教，消方便名",
    "T34n1719_003:0213a25": "須有指歸，豈徒遣語？以語逐語迷終未",
    "T34n1719_003:0213a26": "祛，雖千萬破終不可盡。身之四句準此可",
    "T34n1719_003:0213a27": "知。況此品初題為「方便」，應用方便以釋今",
    "T34n1719_003:0213a28": "品，乃作實釋殊違品目，故知嘉祥身霑妙",
    "T34n1719_003:0213a29": "化義已灌神，舊章先行理須委破，識此大",
    "T34n1719_003:0213b01": "旨師資可成。準此一途餘亦可了。亦如三",
    "T34n1719_003:0213b02": "種法輪殊乖承稟，大師稱為頓乳，其以根",
    "T34n1719_003:0213b03": "本為名，大師以三味為枝條，其亦以醍",
    "T34n1719_003:0213b04": "醐為歸本。今問，凡言根本，即曰能生，能",
    "T34n1719_003:0213b05": "生始成，後攝歸本，本却非始，二言相乖，枝",
    "T34n1719_003:0213b06": "本不立攝亦無當，況根本兩分攝歸方一，",
    "T34n1719_003:0213b07": "一為根本二則名枝，是則根本本來是枝，",
    "T34n1719_003:0213b08": "應須會初而從於後，故開華嚴枝別，以入",
    "T34n1719_003:0213b09": "法華本圓，況華嚴別圓俱成近迹，根義復壞",
    "T34n1719_003:0213b10": "法華本成。又言三味是枝末者，鹿苑可爾？",
    "T34n1719_003:0213b11": "二酥如何？若二酥圓別是枝，華嚴豈可成",
    "T34n1719_003:0213b12": "本？若爾，乃成會本歸本，或即會枝歸枝。若",
    "T34n1719_003:0213b13": "法華不關華嚴，則令二本永異，何得名",
    "T34n1719_003:0213b14": "為會末歸本？況法華部內無入華嚴之文，",
    "T34n1719_003:0213b15": "但有入佛知見，況涅槃終極五味明文，本師",
    "T34n1719_003:0213b16": "所師舊章須改，若依舊立師資不成，伏膺",
    "T34n1719_003:0213b17": "之說靡施，頂戴之言奚寄。四引二文為例",
    "T34n1719_003:0213b18": "者，即是今經體內方便之流類也。《大乘方便",
    "T34n1719_003:0213b19": "經》十種方便未撿。五「當知」下結示斥非。言",
    "T34n1719_003:0213b20": "「如空若海」也，總包諸經色流，咸歸今經空",
    "T34n1719_003:0213b21": "海。「今明」下正釋，為二：先通，次別。初文三：先",
    "T34n1719_003:0213b22": "列，次釋，三「若一切法」下，以四攝法辯法功",
    "T34n1719_003:0213b23": "用。釋中四句，皆先標、次引文釋。初句者既",
    "T34n1719_003:0213b24": "引文云諸法等者，以有言故且從有說，有",
    "T34n1719_003:0213b25": "言不出千如百界。第二句者，頻引五文皆",
    "T34n1719_003:0213b26": "證入實，且以入證對說為實。初文是被機",
    "T34n1719_003:0213b27": "之意，次文是諸法之本，次文是化儀之宗，次",
    "T34n1719_003:0213b28": "文是本行之源，次文是亡教之理。諸文皆以",
    "T34n1719_003:0213b29": "入證為實，故知有說無說無不皆以真實",
    "T34n1719_003:0213c01": "為本。第三句中引證意者，諸法權也，實相",
    "T34n1719_003:0213c02": "實也。實即次句，權即初句，合彼二句共為",
    "T34n1719_003:0213c03": "第三，以初二門無別法故。「例如」下引例，假",
    "T34n1719_003:0213c04": "想故虛、治欲故實，秖此一觀是實是虛，何妨",
    "T34n1719_003:0213c05": "一法亦權亦實。第四句者，引文即指中理，",
    "T34n1719_003:0213c06": "虛實理等二諦難思，雙非此諦以顯妙中，",
    "T34n1719_003:0213c07": "亦不異於前之三門，四門理同故皆云一",
    "T34n1719_003:0213c08": "切。三「若一切」下辨功用。又二：初正辨句攝",
    "T34n1719_003:0213c09": "法功用，次「直列」下明其句意。初文者，秖此",
    "T34n1719_003:0213c10": "四句尚互攝互破，權則俱權乃至俱是非權",
    "T34n1719_003:0213c11": "非實，況復餘法不攝破耶？況四句外無復",
    "T34n1719_003:0213c12": "有法，如此方成今經破立，豈與諸師破立",
    "T34n1719_003:0213c13": "同耶？當知諸師既不識於諸權諸實，縱說",
    "T34n1719_003:0213c14": "諸實，既未分判實義不成，況彼彼相望互",
    "T34n1719_003:0213c15": "推迷實，是故並為初句所破，故云「無不是",
    "T34n1719_003:0213c16": "權」。初句尚爾，況復三耶？故諸師權實並得權",
    "T34n1719_003:0213c17": "之少分耳。言「如來所說」者，舉果況凡。佛有",
    "T34n1719_003:0213c18": "所說尚皆是權，豈末世泛譚自言真實，不",
    "T34n1719_003:0213c19": "思聖化唯薦凡軀。第二句者實即究竟。佛",
    "T34n1719_003:0213c20": "說之權尚須入實，況餘權實而不入耶？故",
    "T34n1719_003:0213c21": "知一切唯有一實。言「巢窟」者，《說文》云：「鳥居",
    "T34n1719_003:0213c22": "木曰巢，獸居穴曰窟。」「保」者，住著也。消通",
    "T34n1719_003:0213c23": "大旨須稱佛心，直守一隅如保巢窟。三",
    "T34n1719_003:0213c24": "四二句準說可知，是故今文句句皆遍。若攝",
    "T34n1719_003:0213c25": "令可識，秖是三智照三諦境、被三種機，機",
    "T34n1719_003:0213c26": "遍法遍理遍事遍，皆云一切所以可知，以",
    "T34n1719_003:0213c27": "一空一切空故一切皆實，一假一切假故一",
    "T34n1719_003:0213c28": "切皆權，三四二句秖是中智雙照雙非，內由",
    "T34n1719_003:0213c29": "三德三身具足，故使外用橫竪顯密，為成",
    "T34n1719_003:0214a01": "今經破立之意，以對昔故須為四句。通論",
    "T34n1719_003:0214a02": "大綱法相雖爾，別論今品唯在第三，亦權",
    "T34n1719_003:0214a03": "一半名方便品，以對自證實智說之。是故",
    "T34n1719_003:0214a04": "須云第三半句，仍須攝彼餘三及半入此",
    "T34n1719_003:0214a05": "一半，方可得名今「方便品」。若專四句各攝",
    "T34n1719_003:0214a06": "一切尚非通方，何況諸師遍計權教，故云",
    "T34n1719_003:0214a07": "「不得一向」。「直列」下次明句意者，如向所釋",
    "T34n1719_003:0214a08": "雖復略引略釋相狀，仍成直列以辯句相，",
    "T34n1719_003:0214a09": "未及融通以論玄旨，若破若立尚已無遺，",
    "T34n1719_003:0214a10": "不偏一句不滯一隅，故云「尚自如此」，況",
    "T34n1719_003:0214a11": "以大旨而遙觀之。非局一方故云「玄覽」。",
    "T34n1719_003:0214a12": "方謂一人一行。所謂一理一教，隨立隨攝、",
    "T34n1719_003:0214a13": "隨破隨亡，取捨自在故云「曠蕩」，升出暗滯",
    "T34n1719_003:0214a14": "故云「高明」。又窮遠教曰「遙觀」，察深理為",
    "T34n1719_003:0214a15": "「玄覽」，用橫周為「曠蕩」，指竪徹為「高明」，顯",
    "T34n1719_003:0214a16": "一家消通故云「若此」。若作懸字意亦可",
    "T34n1719_003:0214a17": "見，他不見此，將何以釋〈方便品〉耶？「況論旨",
    "T34n1719_003:0214a18": "趣耶」者，為破古失，且以教相權實破立開",
    "T34n1719_003:0214a19": "施出沒盈縮行藏，若行解兼論自他合說，覽",
    "T34n1719_003:0214a20": "向文以論其旨，撮向事以論其趣，須曉四",
    "T34n1719_003:0214a21": "句秖一法性，法性秖是真如實相如如涅槃，",
    "T34n1719_003:0214a22": "以法性體不違諸法，不受諸法不住諸",
    "T34n1719_003:0214a23": "法不入諸法，故一一名字、一一心法、一一",
    "T34n1719_003:0214a24": "句偈、一一因果、一一凡聖、一一依正，乃至十",
    "T34n1719_003:0214a25": "雙無非法界，自在無礙其義可成，具如不",
    "T34n1719_003:0214a26": "二十門所說。若本若末體理無殊，說而不",
    "T34n1719_003:0214a27": "說、不說而說，照性非遠自在無窮，雖復",
    "T34n1719_003:0214a28": "無窮不出四句，四句無句無句而句，句句",
    "T34n1719_003:0214a29": "遍收十方佛法，但法華前教教四句句句未",
    "T34n1719_003:0214b01": "暢，來至此會一味無殊(云云)。具如〈藥草喻〉中",
    "T34n1719_003:0214b02": "差即無差、無差即差。次開章別釋者，已知諸",
    "T34n1719_003:0214b03": "法互融遍入，舉實即實中有權，方指此權",
    "T34n1719_003:0214b04": "名「方便品」；舉權即是不思議權，此權有實，",
    "T34n1719_003:0214b05": "方以此權名「方便品」，舉亦權亦實則各有",
    "T34n1719_003:0214b06": "所歸，此乃相即之兩亦、攝三之兩亦，故名「方",
    "T34n1719_003:0214b07": "便品」。故用即真實之方便為方便品，舉非",
    "T34n1719_003:0214b08": "權非實則秖是方便之理，理收三句皆方便",
    "T34n1719_003:0214b09": "品。問：若爾，句句皆遍皆方便品，何必第三？答：",
    "T34n1719_003:0214b10": "一者名便，具權實故；二者義便，所攝遍故。",
    "T34n1719_003:0214b11": "餘句義便而名不便，餘三雖有權義權名，",
    "T34n1719_003:0214b12": "不如第三即名即具，用此即實而權為今",
    "T34n1719_003:0214b13": "品也。故下十雙，雙雙皆具權實之名，皆取",
    "T34n1719_003:0214b14": "即實而權為方便品，況初三總釋皆冠十",
    "T34n1719_003:0214b15": "文八門故也。若不爾者，非方便之事理乃",
    "T34n1719_003:0214b16": "至悉檀，非列方便中法相之名，乃至非今",
    "T34n1719_003:0214b17": "經之本迹十義，十義無二本迹似殊，本迹",
    "T34n1719_003:0214b18": "雖殊不思議一，十義相別實相一如，為眾",
    "T34n1719_003:0214b19": "生故列釋生起乃至本迹，事理乃至悉檀不",
    "T34n1719_003:0214b20": "同，得意忘言言說解脫，若見此意常默常",
    "T34n1719_003:0214b21": "說言行無違，還以此旨而為觀境，使彼",
    "T34n1719_003:0214b22": "觀境昭然可觀，諸釋所無良由於此。如此",
    "T34n1719_003:0214b23": "解釋尚恐有漏，況復諸家單淺隻獨，縱多",
    "T34n1719_003:0214b24": "列法相大小難分，雖判教時法華未顯，",
    "T34n1719_003:0214b25": "若以法華與餘同味，三說所無其言何在？",
    "T34n1719_003:0214b26": "然此八中前七迹門、第八本門，本雖未至權",
    "T34n1719_003:0214b27": "實理遍，故下文云「是我方便諸佛亦然」。故方",
    "T34n1719_003:0214b28": "便之名通於本迹，此既玄釋不同消文，是",
    "T34n1719_003:0214b29": "故不同光宅判句。又此八門次第意者，若",
    "T34n1719_003:0214c01": "不列名無以解釋，若不生起迷於詮次，解",
    "T34n1719_003:0214c02": "釋正示十文相狀，引證為防不信者故，結",
    "T34n1719_003:0214c03": "歸為明品元意故，分別為令釋品有歸，",
    "T34n1719_003:0214c04": "判釋令知麁妙有在，如是方顯品之深旨。",
    "T34n1719_003:0214c05": "又預辯本迹令識本地權實自他，方顯大",
    "T34n1719_003:0214c06": "途久近之化。於列名中，一一須安權實之",
    "T34n1719_003:0214c07": "稱，如云事理權實乃至悉檀權實，即是事權",
    "T34n1719_003:0214c08": "理實，乃至悉檀三權一實，復以三種釋品分",
    "T34n1719_003:0214c09": "之，乃成今經之方便也。故《論》云：「自此已下",
    "T34n1719_003:0214c10": "示現此經因果相故」。故十雙中初五從因至",
    "T34n1719_003:0214c11": "果，後五果家勝用，況一部文亦可本迹而",
    "T34n1719_003:0214c12": "分因果，故知因中若無前四，則因義淺狹，",
    "T34n1719_003:0214c13": "若無後五，則果用麁近。於中教是聖化，且",
    "T34n1719_003:0214c14": "以受者得名，不同世人以教為因、佛智為",
    "T34n1719_003:0214c15": "果，亦不同他三四等也。餘如下結權實",
    "T34n1719_003:0214c16": "中。生起後「云云」者，應於章章述生起相，細",
    "T34n1719_003:0214c17": "尋可見。又復文標能化義須對所，故後五",
    "T34n1719_003:0214c18": "雙唯體用中一隻對所，餘四並從能對得",
    "T34n1719_003:0214c19": "名。又此亦與十妙義同，若不爾者，誰知方",
    "T34n1719_003:0214c20": "便須具十法？誰知十法義遍一經？若無十",
    "T34n1719_003:0214c21": "法乃成經文不詮因果及以能所，是故十",
    "T34n1719_003:0214c22": "雙皆窮至要，方是今經之十雙也。若爾，一經",
    "T34n1719_003:0214c23": "始終皆名方便，並指前教以為所開，方乃",
    "T34n1719_003:0214c24": "可云此經方便，故知序中證信發起方便，譬",
    "T34n1719_003:0214c25": "喻秖是比況方便，因緣秖是往昔方便，本門",
    "T34n1719_003:0214c26": "秖是久遠方便，流通秖是諸佛菩薩通法方",
    "T34n1719_003:0214c27": "便，由是方便故名真實。若得此意如觀",
    "T34n1719_003:0214c28": "掌果，《法華》一部方寸可知，一代教門剎那便",
    "T34n1719_003:0214c29": "識，因果自他共成一法，十方三世無懷異",
    "T34n1719_003:0215a01": "求。以十法乘而觀察之，法華三昧投足有",
    "T34n1719_003:0215a02": "地，無上佛果修途可期，有眼諸賢請垂觀",
    "T34n1719_003:0215a03": "之。◎",
    "T34n1719_003:0215a04": "法華文句記卷第三(下)"
}