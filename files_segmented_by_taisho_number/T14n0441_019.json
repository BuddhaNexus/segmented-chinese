{
    "T14n0441_019:0259c04": "佛說佛名經卷第十九",
    "T14n0441_019:0259c06": "爾時，佛告舍利弗：「舉要言之，現在諸佛說不",
    "T14n0441_019:0259c07": "可盡。舍利弗！譬如東方恒河沙世界，南方恒",
    "T14n0441_019:0259c08": "河沙世界，西方恒河沙世界，北方恒河沙世",
    "T14n0441_019:0259c09": "界，上下四維恒河沙世界，彼一切世界下至",
    "T14n0441_019:0259c10": "水際、上至有頂滿中微塵。舍利弗！於意云何？",
    "T14n0441_019:0259c11": "彼如是微塵可知數不？」舍利弗言：「不也。世尊！」",
    "T14n0441_019:0259c12": "佛告舍利弗：「如是同名釋迦牟尼佛現在世",
    "T14n0441_019:0259c13": "者，我現前見彼諸佛，母同名摩訶摩耶，父同",
    "T14n0441_019:0259c14": "名輸頭檀王，城同名迦毘羅，彼諸佛第一聲",
    "T14n0441_019:0259c15": "聞弟子同名舍利弗、目揵連，侍者弟子同名",
    "T14n0441_019:0259c16": "阿難。何況種種異名母？異名父？異名城？異名",
    "T14n0441_019:0259c17": "弟子？異名侍者？「舍利弗！彼若干世界，彼人於",
    "T14n0441_019:0259c18": "何等世界著微塵？何等世界不著微塵？彼諸",
    "T14n0441_019:0259c19": "世界若著微塵及不著者，下至水際、上至有",
    "T14n0441_019:0259c20": "頂。舍利弗！復有第二人取彼微塵，彼若干微",
    "T14n0441_019:0259c21": "塵數爾所佛國土，阿僧祇億百千萬那由他",
    "T14n0441_019:0259c22": "世界，過爾所世界為一步。舍利弗！彼人復過",
    "T14n0441_019:0259c23": "若干微塵數世界為一步，彼人如是過百千萬",
    "T14n0441_019:0259c24": "億那由他阿僧祇劫行乃下一塵，如是盡諸微",
    "T14n0441_019:0259c25": "塵。舍利弗！如是若干世界，若著微塵及不著",
    "T14n0441_019:0259c26": "者滿中微塵，復更著十方世界。舍利弗！復過",
    "T14n0441_019:0259c27": "是世界，若著微塵及不著者，彼諸世界下至",
    "T14n0441_019:0259c28": "水際、上至有頂滿中微塵。「舍利弗！復有第三",
    "T14n0441_019:0259c29": "人，取彼爾所微塵，過彼爾所微塵數世界為",
    "T14n0441_019:0260a01": "一步，彼若干百千萬億那由他阿僧祇劫行",
    "T14n0441_019:0260a02": "乃下一塵，如是盡諸微塵。「復有第四人，取彼",
    "T14n0441_019:0260a03": "若干微塵數世界。若著微塵及不著者，下至",
    "T14n0441_019:0260a04": "水際、上至有頂滿中微塵。舍利弗！於意云何？",
    "T14n0441_019:0260a05": "彼諸微塵可知數不？」舍利弗言：「不也。世尊！」佛",
    "T14n0441_019:0260a06": "告舍利弗：「彼若干微塵可知其數，然彼同名",
    "T14n0441_019:0260a07": "釋迦牟尼佛，母同名摩訶摩耶，父同名輸頭",
    "T14n0441_019:0260a08": "檀王，城同名迦毘羅，第一弟子同名舍利弗、",
    "T14n0441_019:0260a09": "目揵連，侍者弟子同名阿難陀，彼佛不可知",
    "T14n0441_019:0260a10": "數。舍利弗！如是第五人、第六、第七、第八、第九、",
    "T14n0441_019:0260a11": "第十人。「舍利弗！復有第十一人，是人彼若干",
    "T14n0441_019:0260a12": "微塵中取一微塵，破為十方若干世界微塵",
    "T14n0441_019:0260a13": "數分，如是餘微塵亦悉破為若干世界微塵",
    "T14n0441_019:0260a14": "數分。舍利弗！於意云何？彼微塵分可知數不？」",
    "T14n0441_019:0260a15": "舍利弗言：「不也。世尊！」佛告舍利弗：「復有人過",
    "T14n0441_019:0260a16": "彼若干微塵分佛國土為一步，如是速疾神",
    "T14n0441_019:0260a17": "通，行東方世界無量無邊劫下一微塵，東方",
    "T14n0441_019:0260a18": "盡如是微塵。若著微塵及不著者，下至水際",
    "T14n0441_019:0260a19": "上至有頂滿中微塵。如是南方乃至十方，下",
    "T14n0441_019:0260a20": "至水際上至有頂滿中微塵。舍利弗！於意云",
    "T14n0441_019:0260a21": "何？彼微塵可知數不？」舍利弗言：「不也。世尊！」佛",
    "T14n0441_019:0260a22": "告舍利弗：「彼若干微塵分可知其數，然現今",
    "T14n0441_019:0260a23": "在世同名釋迦牟尼佛，母同名摩訶摩耶，父",
    "T14n0441_019:0260a24": "同名輸頭檀王，城同名迦毘羅，第一弟子同",
    "T14n0441_019:0260a25": "名舍利弗、目揵連，侍者弟子同名阿難陀，不",
    "T14n0441_019:0260a26": "可知數。何況種種異名佛？異名母？異名父？異",
    "T14n0441_019:0260a27": "名城？異名弟子？異名侍者？「舍利弗！我若干微",
    "T14n0441_019:0260a28": "塵數劫住世，說一同名釋迦牟尼不可窮盡。",
    "T14n0441_019:0260a29": "如是同名然燈佛、同名提波延佛、同名燈光",
    "T14n0441_019:0260b01": "明佛、同名一切勝佛、同名大稱佛、同名波頭",
    "T14n0441_019:0260b02": "摩勝佛、同名毘婆尸佛、同名尸棄佛、同名毘",
    "T14n0441_019:0260b03": "舍浮佛、同名拘留孫佛、同名拘那含牟尼佛、",
    "T14n0441_019:0260b04": "同名迦葉佛。如是等同名乃至異名侍者，現",
    "T14n0441_019:0260b05": "在世者我今悉知，汝等應當一心敬禮。」",
    "T14n0441_019:0260b06": "爾時，佛告舍利弗：「若善男子、善女人求阿耨",
    "T14n0441_019:0260b07": "多羅三藐三菩提者，當先懺悔一切諸罪。若",
    "T14n0441_019:0260b08": "比丘犯四重罪，比丘尼犯八重罪，式叉摩那、",
    "T14n0441_019:0260b09": "沙彌、沙彌尼犯出家根本罪，若優婆塞犯優",
    "T14n0441_019:0260b10": "婆塞重戒，優婆夷犯優婆夷重戒，欲懺悔者，",
    "T14n0441_019:0260b11": "當淨洗浴著新淨衣不食薰辛，當在靜處修",
    "T14n0441_019:0260b12": "治室內，以諸幡華莊嚴道場，香泥塗畫懸四",
    "T14n0441_019:0260b13": "十九枚幡，莊嚴佛座，安置佛像，燒種種香栴",
    "T14n0441_019:0260b14": "檀沈水，薰陸多伽羅蘇撻陀，種種末香塗香，",
    "T14n0441_019:0260b15": "燒如是等種種妙香散種種華，興大慈悲願",
    "T14n0441_019:0260b16": "救苦眾生，未度者令度，未解者令解，未安者",
    "T14n0441_019:0260b17": "令安，未得涅槃者令得涅槃。晝夜思惟如來",
    "T14n0441_019:0260b18": "本行苦行，於無量劫受諸苦惱不生疲厭，為",
    "T14n0441_019:0260b19": "求無上菩提故，於一切眾生自生下心如僮僕",
    "T14n0441_019:0260b20": "心。「若比丘懺四重罪，如是晝夜四十九日，當",
    "T14n0441_019:0260b21": "對八清淨比丘發露所犯罪，七日一對發露，",
    "T14n0441_019:0260b22": "至心殷重悔昔所作，一心歸命十方諸佛，稱",
    "T14n0441_019:0260b23": "名禮拜隨分隨力，如是至心滿四十九日罪",
    "T14n0441_019:0260b24": "必除滅，是人得清淨時當有相現。若於覺中、",
    "T14n0441_019:0260b25": "若於夢中，見十方諸佛與其記莂。或見菩薩",
    "T14n0441_019:0260b26": "與其記莂，將詣道場共為己伴，或與摩頂示",
    "T14n0441_019:0260b27": "滅罪相。或自見身入大會中處在眾次，或自",
    "T14n0441_019:0260b28": "見身處眾說法，或見諸師淨行沙門，將詣道",
    "T14n0441_019:0260b29": "場示其諸佛。「舍利弗！若比丘懺悔罪時，若見",
    "T14n0441_019:0260c01": "如是相者，當知是人罪垢得滅，除不至心。若",
    "T14n0441_019:0260c02": "比丘尼懺悔八重罪者，當如比丘法，滿足四",
    "T14n0441_019:0260c03": "十九日當得清淨，除不至心。「若式叉摩那、",
    "T14n0441_019:0260c04": "沙彌、沙彌尼，懺悔根本重罪，當對四清淨比",
    "T14n0441_019:0260c05": "丘、比丘尼，如上法滿二十一日當知清淨，除",
    "T14n0441_019:0260c06": "不至心。「若優婆塞、優婆夷懺悔滅罪，應當至",
    "T14n0441_019:0260c07": "心恭敬三寶，若見沙門恭敬禮拜生難遭想，",
    "T14n0441_019:0260c08": "請詣道場設種種供養，當請一比丘心敬重",
    "T14n0441_019:0260c09": "者，就其發露所犯諸罪至心懺悔，一心歸命",
    "T14n0441_019:0260c10": "十方諸佛稱名禮拜，如是滿足七日，必得清",
    "T14n0441_019:0260c11": "淨除不至心。」爾時，世尊而說偈言：",
    "T14n0441_019:0260c12": "「得成菩提降伏魔，　　自在經行道樹下，",
    "T14n0441_019:0260c13": "　證無障礙眼及身，　　法界平等如虛空。",
    "T14n0441_019:0260c14": "　十億國土微塵數，　　菩薩弟子眾圍繞，",
    "T14n0441_019:0260c15": "　得於一切寂靜心，　　善住普賢諸行中。",
    "T14n0441_019:0260c16": "　佛身相好妙莊嚴，　　放於種種無量光，",
    "T14n0441_019:0260c17": "　普照十方諸國土，　　諸佛不可思議力，",
    "T14n0441_019:0260c18": "　見諸國土悉無垢，　　無量妙色清淨滿，",
    "T14n0441_019:0260c19": "　諸佛所有勝妙事，　　承佛神力見大眾。",
    "T14n0441_019:0260c20": "　東方世界名寶幢，　　遠離諸垢妙莊嚴，",
    "T14n0441_019:0260c21": "　彼處自在寶燈佛，　　於今現在彼世界。",
    "T14n0441_019:0260c22": "　南方頗梨燈國土，　　清淨妙色普嚴淨，",
    "T14n0441_019:0260c23": "　摩尼清淨雲如來，　　現今在世說妙法。",
    "T14n0441_019:0260c24": "　西方無垢清淨土，　　名為安樂妙世界，",
    "T14n0441_019:0260c25": "　彼自在無量壽佛，　　菩薩弟子現圍繞。",
    "T14n0441_019:0260c26": "　北方世界名香燈，　　國土清淨甚嚴飾，",
    "T14n0441_019:0260c27": "　無染光幢佛所化，　　現今自在道場樹，",
    "T14n0441_019:0260c28": "　瑠璃光明真妙色，　　國土清淨勝莊嚴。",
    "T14n0441_019:0260c29": "　無礙光雲佛如來，　　於今現在東北方，",
    "T14n0441_019:0261a01": "　光明照幢世界中，　　現見滿足諸菩薩。",
    "T14n0441_019:0261a02": "　自在吼聲佛彼處，　　現今在於東南方，",
    "T14n0441_019:0261a03": "　種種樂樂佛世界，　　摩尼莊嚴妙無垢。",
    "T14n0441_019:0261a04": "　勝妙智月如須彌，　　現今在於西南方，",
    "T14n0441_019:0261a05": "　現見西北方如來，　　彌留光明平等界，",
    "T14n0441_019:0261a06": "　彼處大聖自在佛，　　弟子菩薩眾圍繞。",
    "T14n0441_019:0261a07": "　下方世界自在光，　　國土清淨寶炎藏，",
    "T14n0441_019:0261a08": "　光明妙輪不空見，　　佛今住彼妙國土。",
    "T14n0441_019:0261a09": "　上方世界光炎藏，　　彼世界名淨無垢，",
    "T14n0441_019:0261a10": "　普眼功德光明雲，　　現見菩提樹下坐。」",
    "T14n0441_019:0261a11": "爾時，舍利弗等大眾，承佛神力見十方過去",
    "T14n0441_019:0261a12": "未來現在諸佛無量無邊。爾時，舍利弗在大",
    "T14n0441_019:0261a13": "眾中悲泣流淚，白佛言：「希有世尊！若善男子、",
    "T14n0441_019:0261a14": "善女人，不發阿耨多羅三藐三菩提心者不",
    "T14n0441_019:0261a15": "得成佛。我等昔來猶如腐草，雖經春陽無悕",
    "T14n0441_019:0261a16": "秋實。」",
    "T14n0441_019:0261a17": "爾時，慧命舍利弗則從座起，偏袒右肩右膝",
    "T14n0441_019:0261a18": "著地，合掌白佛言：「世尊！願更廣說十方所有",
    "T14n0441_019:0261a19": "諸佛名號，我等樂聞。」",
    "T14n0441_019:0261a20": "爾時，佛告舍利弗：「汝當至心諦聽，我為汝說。",
    "T14n0441_019:0261a21": "舍利弗！從此世界東方過百千億世界，有佛",
    "T14n0441_019:0261a22": "世界名然燈。彼世界有佛，名寶集阿羅訶、三",
    "T14n0441_019:0261a23": "藐三佛陀，現在說法。舍利弗！若善男子、善女",
    "T14n0441_019:0261a24": "人，聞彼佛名至心受持憶念，是善男子、善女",
    "T14n0441_019:0261a25": "人畢竟得七覺分三昧，得不退轉阿耨多羅",
    "T14n0441_019:0261a26": "三藐三菩提心，超越世間六十劫。」爾時，世尊",
    "T14n0441_019:0261a27": "以偈頌曰：",
    "T14n0441_019:0261a28": "「東方然燈界，　　有佛名寶集，",
    "T14n0441_019:0261a29": "　若人聞名者，　　超世六十劫。",
    "T14n0441_019:0261b01": "「舍利弗！東方有世界名寶集，彼世界有佛，名",
    "T14n0441_019:0261b02": "寶勝阿羅訶、三藐三佛陀，現在說法。若善男",
    "T14n0441_019:0261b03": "子、善女人聞彼佛名，至心受持憶念讀誦合",
    "T14n0441_019:0261b04": "掌禮拜。若復有善男子、善女人，以滿足三千",
    "T14n0441_019:0261b05": "大千世界珍寶布施，如是日日布施滿一百",
    "T14n0441_019:0261b06": "歲，如此布施福德比前至心禮拜功德，百分",
    "T14n0441_019:0261b07": "不及一，千分不及一，百千分不及一，數分不",
    "T14n0441_019:0261b08": "及一，算分不及一，譬喻分不及一。」爾時，世尊",
    "T14n0441_019:0261b09": "以偈頌曰：",
    "T14n0441_019:0261b10": "「寶集世界，　　有佛寶勝，　　若人聞名，",
    "T14n0441_019:0261b11": "　施不及一。",
    "T14n0441_019:0261b12": "「舍利弗！從此東方過八百世界，有佛世界名",
    "T14n0441_019:0261b13": "香積世界，有佛名成就盧舍那阿羅訶、三藐",
    "T14n0441_019:0261b14": "三佛陀，現在說法。若人聞彼佛名，受持讀誦",
    "T14n0441_019:0261b15": "憶念禮拜，超越世間五百劫。「舍利弗！從此世",
    "T14n0441_019:0261b16": "界東方過千世界，名樹提跋提。彼世界有佛，",
    "T14n0441_019:0261b17": "名盧舍那鏡像阿羅訶、三藐三佛陀，現在說",
    "T14n0441_019:0261b18": "法。若善男子、善女人聞彼佛名，受持讀誦，至",
    "T14n0441_019:0261b19": "心憶念，恭敬禮拜得脫三惡道。",
    "T14n0441_019:0261b20": "「舍利弗！從此東方過二千世界，有佛國土名",
    "T14n0441_019:0261b21": "無量光明功德。彼世界有佛，名盧舍那光明",
    "T14n0441_019:0261b22": "阿羅訶、三藐三菩陀。若善男子、善女人聞彼",
    "T14n0441_019:0261b23": "佛名，五體投地深心敬重，受持讀誦恭敬禮",
    "T14n0441_019:0261b24": "拜，是人超越世間二十劫。",
    "T14n0441_019:0261b25": "「舍利弗！東方過千世界有佛國土名可樂，彼",
    "T14n0441_019:0261b26": "佛名不動應供、正遍知。若善男子、善女人聞",
    "T14n0441_019:0261b27": "彼佛名，受持讀誦恭敬禮拜，是人畢竟不",
    "T14n0441_019:0261b28": "退阿耨多羅三藐三菩提，一切諸魔所不能",
    "T14n0441_019:0261b29": "動。",
    "T14n0441_019:0261c01": "「舍利弗！東方過千世界有佛世界名不可量。",
    "T14n0441_019:0261c02": "彼處有佛，名大光明阿羅訶、三藐三佛陀，現",
    "T14n0441_019:0261c03": "在說法。若善男子、善女人聞彼光明佛名，受",
    "T14n0441_019:0261c04": "持讀誦恭敬禮拜，是人常不離一切諸佛菩",
    "T14n0441_019:0261c05": "薩，畢竟得不退轉阿耨多羅三藐三菩提。",
    "T14n0441_019:0261c06": "「舍利弗！從此佛國土，東方過六十世界，有佛",
    "T14n0441_019:0261c07": "世界名然燈炬，佛名不可量聲阿羅訶、三藐",
    "T14n0441_019:0261c08": "三佛陀，現在說法。若善男子、善女人聞彼阿",
    "T14n0441_019:0261c09": "彌陀佛名，三遍稱南無無量聲如來、南無無",
    "T14n0441_019:0261c10": "量聲如來、南無無量聲如來，是人畢竟不墮",
    "T14n0441_019:0261c11": "三惡道，定得阿耨多羅三藐三菩提。",
    "T14n0441_019:0261c12": "「舍利弗！復過彼世界度千佛國土，有佛世界",
    "T14n0441_019:0261c13": "名無塵。彼有佛同名阿彌陀劬沙阿羅訶、三",
    "T14n0441_019:0261c14": "藐三佛陀，現在說法。若善男子、善女人聞彼",
    "T14n0441_019:0261c15": "佛名，深心敬重受持讀誦恭敬禮拜，是人超",
    "T14n0441_019:0261c16": "越世間十二劫。",
    "T14n0441_019:0261c17": "「舍利弗！復過二十千佛國土，有佛世界名難",
    "T14n0441_019:0261c18": "勝，彼處有佛，名大稱阿羅訶、三藐三佛陀。若",
    "T14n0441_019:0261c19": "善男子、善女人聞彼佛名，合掌作如是言：『南",
    "T14n0441_019:0261c20": "無大稱如來。』若復有人以須彌山等七寶，日",
    "T14n0441_019:0261c21": "日布施滿一百歲，比聞此佛名禮拜功德，百",
    "T14n0441_019:0261c22": "分不及一，乃至算數分不及一。",
    "T14n0441_019:0261c23": "「舍利弗！復過三千佛國土有世界名光明，佛",
    "T14n0441_019:0261c24": "名寶光明阿羅訶、三藐三佛陀。若善男子、善",
    "T14n0441_019:0261c25": "女人受持彼佛名，超越世間一百劫，得不退",
    "T14n0441_019:0261c26": "轉阿耨多羅三藐三菩提。若有人不信聞名",
    "T14n0441_019:0261c27": "得如此功德，是人當墮阿鼻地獄滿足一百",
    "T14n0441_019:0261c28": "劫。",
    "T14n0441_019:0261c29": "「舍利弗！東方過十千佛國土，有世界名光照",
    "T14n0441_019:0262a01": "明，彼處有佛，名得大無畏阿羅訶、三藐三佛",
    "T14n0441_019:0262a02": "陀，現在說法。若善男子、善女人聞彼佛名，受",
    "T14n0441_019:0262a03": "持讀誦恭敬禮拜，是人畢竟得大無畏，攝取",
    "T14n0441_019:0262a04": "無量無邊功德聚。「舍利弗！過七千佛國土有",
    "T14n0441_019:0262a05": "世界，名摩尼光明，彼處有佛，名然燈火阿羅",
    "T14n0441_019:0262a06": "訶、三藐三佛陀，現在說法。若善男子、善女人",
    "T14n0441_019:0262a07": "聞彼佛名，至心恭敬禮拜受持讀誦，是人攝",
    "T14n0441_019:0262a08": "得如來十力。",
    "T14n0441_019:0262a09": "「舍利弗！復過八千佛國土，有世界名真實，彼",
    "T14n0441_019:0262a10": "世界中有佛，號實聲如來阿羅訶、三藐三佛",
    "T14n0441_019:0262a11": "陀，現在說法。若善男子、善女人聞彼佛名，受",
    "T14n0441_019:0262a12": "持讀誦至心禮拜，是人畢竟得四聖諦，畢竟",
    "T14n0441_019:0262a13": "得阿耨多羅三藐三菩提。",
    "T14n0441_019:0262a14": "「舍利弗！復過二十千佛國土，有佛世界名光",
    "T14n0441_019:0262a15": "明，佛名無邊無垢佛阿羅訶、三藐三佛陀，現",
    "T14n0441_019:0262a16": "在說法。若善男子、善女人聞彼佛名，至心信",
    "T14n0441_019:0262a17": "受受持讀誦恭敬禮拜，若復有人以滿三千",
    "T14n0441_019:0262a18": "大千世界七寶布施，比聞無垢佛名受持讀",
    "T14n0441_019:0262a19": "誦功德，千萬分不及一，乃至算數分不及一。",
    "T14n0441_019:0262a20": "何以故？若眾生善根微薄，不能得聞無垢佛",
    "T14n0441_019:0262a21": "名。若有善男子、善女人，聞無邊離垢如來名，",
    "T14n0441_019:0262a22": "是人非於一佛所種諸善根，亦非千佛所種",
    "T14n0441_019:0262a23": "諸善根，是人乃是百千萬佛所種諸善根，是",
    "T14n0441_019:0262a24": "人超越世間四十八劫。",
    "T14n0441_019:0262a25": "「舍利弗！東方過九千佛國土，有世界名妙聲，",
    "T14n0441_019:0262a26": "佛名月聲阿羅訶、三藐三佛陀，現在說法。若",
    "T14n0441_019:0262a27": "善男子、善女人聞彼佛名，能受持讀誦至心",
    "T14n0441_019:0262a28": "禮敬，是人所得一切功德，百法具足如滿月，",
    "T14n0441_019:0262a29": "畢竟得阿耨多羅三藐三菩提。",
    "T14n0441_019:0262b01": "「舍利弗！復過十千佛國土，有世界名無畏，佛",
    "T14n0441_019:0262b02": "名無邊稱阿羅訶、三藐三佛陀，現在說法。若",
    "T14n0441_019:0262b03": "善男子、善女人聞彼佛名，受持讀誦合掌作",
    "T14n0441_019:0262b04": "如是言：『南無無邊稱世尊。』若復有人七寶如",
    "T14n0441_019:0262b05": "須彌等布施，日日如是滿足百年，此福德聚",
    "T14n0441_019:0262b06": "比持佛名功德，百分不及一，乃至算數譬喻",
    "T14n0441_019:0262b07": "所不能及。",
    "T14n0441_019:0262b08": "「舍利弗！復過千五百佛國土，有世界名曰然",
    "T14n0441_019:0262b09": "燈，佛名日月光明阿羅訶、三藐三佛陀，現",
    "T14n0441_019:0262b10": "在說法。若善男子、善女人聞彼佛名受持讀",
    "T14n0441_019:0262b11": "誦，[跍*月]跪合掌右膝著地，三遍作如是言：『南無",
    "T14n0441_019:0262b12": "日月光明世尊、南無日月光明世尊、南無日",
    "T14n0441_019:0262b13": "月光明世尊。』是人速成阿耨多羅三藐三菩",
    "T14n0441_019:0262b14": "提。",
    "T14n0441_019:0262b15": "「舍利弗！復過三十千佛國土，有世界名無垢，",
    "T14n0441_019:0262b16": "佛名無垢光明阿羅訶、三藐三佛陀，現在說",
    "T14n0441_019:0262b17": "法。若善男子、善女人、天、龍、夜叉、羅剎、若人非",
    "T14n0441_019:0262b18": "人，聞是佛名，畢竟不退阿耨多羅三藐三菩",
    "T14n0441_019:0262b19": "提，不入惡道。",
    "T14n0441_019:0262b20": "「舍利弗！東方過十千佛國土，有世界名百光",
    "T14n0441_019:0262b21": "明，佛名清淨光明阿羅訶、三藐三佛陀，現在",
    "T14n0441_019:0262b22": "說法。若天、龍、夜叉、非人聞名者，必得人身，遠",
    "T14n0441_019:0262b23": "離貪瞋癡煩惱，若人聞不信者，六十千劫墮",
    "T14n0441_019:0262b24": "大地獄。",
    "T14n0441_019:0262b25": "「舍利弗！復過百佛國土，有世界名善德，佛名",
    "T14n0441_019:0262b26": "日光明阿羅訶、三藐三佛陀，現在說法。若人",
    "T14n0441_019:0262b27": "畢竟清淨心稱此佛名，所得功德滿足如日",
    "T14n0441_019:0262b28": "輪，畢竟能伏一切諸魔外道，超越世間三十",
    "T14n0441_019:0262b29": "劫。",
    "T14n0441_019:0262c01": "「舍利弗！復過六十千佛國土，有世界名住七",
    "T14n0441_019:0262c02": "覺分，佛名無邊寶阿羅訶、三藐三佛陀，現在",
    "T14n0441_019:0262c03": "說法。若人聞彼佛名，是人具足得七覺分，能",
    "T14n0441_019:0262c04": "置眾生著勝寶中，畢竟成就無量功德聚。",
    "T14n0441_019:0262c05": "「舍利弗！復過五百佛國土，有世界名華鏡像，",
    "T14n0441_019:0262c06": "佛名華勝阿羅訶、三藐三佛陀，現在說法。若",
    "T14n0441_019:0262c07": "人聞彼佛名信心敬重，彼人一切善法成就",
    "T14n0441_019:0262c08": "如華開敷，超越世間五十五劫。",
    "T14n0441_019:0262c09": "「舍利弗！復過百千億佛國土，有世界名遠離",
    "T14n0441_019:0262c10": "一切憂惱，佛名妙身阿羅訶、三藐三佛陀，現",
    "T14n0441_019:0262c11": "在說法。若人聞彼佛名至心敬重禮拜供養，",
    "T14n0441_019:0262c12": "是人畢竟遠離一切諸障不入惡道，超越世",
    "T14n0441_019:0262c13": "間無量劫。",
    "T14n0441_019:0262c14": "「舍利弗！復過那由他佛國土，有世界名平等，",
    "T14n0441_019:0262c15": "彼處有佛，號法光明清淨開敷蓮華阿羅訶、三",
    "T14n0441_019:0262c16": "藐三佛陀，現在說法。若人得聞彼如來名受",
    "T14n0441_019:0262c17": "持不忘者，永離三惡道。",
    "T14n0441_019:0262c18": "「南無法光明清淨開敷蓮華佛",
    "T14n0441_019:0262c19": "「舍利弗！若比丘、比丘尼、優婆、塞優婆夷，欲懺",
    "T14n0441_019:0262c20": "悔諸罪，當淨洗浴著新淨衣，淨治室內敷設",
    "T14n0441_019:0262c21": "高座安置佛像，懸二十五枚幡，種種華香供",
    "T14n0441_019:0262c22": "養，誦此二十五佛名，日夜六時懺悔，滿二十",
    "T14n0441_019:0262c23": "五日，滅四重八重等罪，式叉摩那、沙彌、沙彌",
    "T14n0441_019:0262c24": "尼，亦復如是。」",
    "T14n0441_019:0262c25": "爾時，舍利弗白佛言：「世尊！唯願世尊，為我說",
    "T14n0441_019:0262c26": "過去七佛名姓壽命長短，我等樂聞。」佛告舍",
    "T14n0441_019:0262c27": "利弗：「諦聽！諦聽！當為汝說。舍利弗！過去九十",
    "T14n0441_019:0262c28": "一劫有佛，名毘婆尸如來。過去三十劫有佛，",
    "T14n0441_019:0262c29": "名尸棄如來。彼劫中復有毘舍浮如來，自此",
    "T14n0441_019:0263a01": "以後無量無邊劫空過無佛。至賢劫中有四",
    "T14n0441_019:0263a02": "佛：拘留孫佛、拘那含牟尼佛、迦葉佛，我釋迦",
    "T14n0441_019:0263a03": "牟尼佛。「毘婆尸佛壽命八十千劫，尸棄佛壽",
    "T14n0441_019:0263a04": "命六十千劫，毘舍浮佛壽命二千劫，拘留孫",
    "T14n0441_019:0263a05": "佛壽命十四小劫，拘那含牟尼佛壽命三十小",
    "T14n0441_019:0263a06": "劫，迦葉佛壽命二小劫，我現在最少壽命一",
    "T14n0441_019:0263a07": "百歲。「毘婆尸佛、尸棄佛、毘舍浮佛，剎利家生。",
    "T14n0441_019:0263a08": "拘留孫佛、拘那含佛、迦葉佛，婆羅門家生。舍",
    "T14n0441_019:0263a09": "利弗、我釋迦牟尼佛，剎利家生。「毘婆尸佛、尸",
    "T14n0441_019:0263a10": "棄佛、毘舍浮佛，三佛姓拘隣。拘留孫佛、拘那",
    "T14n0441_019:0263a11": "含牟尼佛、迦葉佛，此三佛姓迦葉。舍利弗、我",
    "T14n0441_019:0263a12": "釋迦牟尼佛，姓瞿曇。「舍利弗！毘婆尸佛波",
    "T14n0441_019:0263a13": "吒羅樹下得阿耨多羅三藐三菩提；尸棄佛",
    "T14n0441_019:0263a14": "芬陀利樹下得阿耨多羅三藐三菩提；毘舍",
    "T14n0441_019:0263a15": "浮佛莎羅樹下得阿耨多羅三藐三菩提；拘",
    "T14n0441_019:0263a16": "留孫佛利沙樹下得阿耨多羅三藐三菩提；",
    "T14n0441_019:0263a17": "拘那含牟尼佛尸優頭跋樹下得阿耨多羅三",
    "T14n0441_019:0263a18": "藐三菩提；迦葉佛尼拘律樹下得阿耨多羅",
    "T14n0441_019:0263a19": "三藐三菩提；我釋迦牟尼佛阿說他樹下得",
    "T14n0441_019:0263a20": "阿耨多羅三藐三菩提。「毘婆尸佛三集聲聞，",
    "T14n0441_019:0263a21": "尸棄佛三集聲聞，毘舍浮佛再集聲聞，拘留",
    "T14n0441_019:0263a22": "孫佛一集聲聞，拘那含牟尼佛一集聲聞，迦",
    "T14n0441_019:0263a23": "葉佛一集聲聞，我釋迦牟尼佛一集聲聞。「毘",
    "T14n0441_019:0263a24": "婆尸佛第一聲聞弟子，一名吉沙、二名看荼。",
    "T14n0441_019:0263a25": "尸棄佛第一聲聞弟子，一名勝、二名自在。毘",
    "T14n0441_019:0263a26": "舍浮佛第一聲聞弟子，一名星宿、二名上。拘",
    "T14n0441_019:0263a27": "留孫佛第一聲聞弟子，一名疾、二名力。拘那",
    "T14n0441_019:0263a28": "含牟尼佛第一聲聞弟子，一名活、二名毘頭",
    "T14n0441_019:0263a29": "羅。迦葉佛第一聲聞弟子，一名輸那、二名頗",
    "T14n0441_019:0263b01": "羅墮。我釋迦牟尼佛第一聲聞弟子，一名舍",
    "T14n0441_019:0263b02": "利弗、二名目揵連。如上二人等，前者智慧第",
    "T14n0441_019:0263b03": "一、後神通第一。「毘婆尸佛侍者名無憂，尸棄",
    "T14n0441_019:0263b04": "佛侍者名離畏，毘舍浮佛侍者名寂，拘留孫",
    "T14n0441_019:0263b05": "佛侍者名智，拘那含牟尼佛侍者名親，迦葉",
    "T14n0441_019:0263b06": "佛侍者名迦失，我侍者名歡喜。「毘婆尸佛子",
    "T14n0441_019:0263b07": "名成陰，尸棄佛子名不可量，毘舍浮佛子名",
    "T14n0441_019:0263b08": "善智，拘留孫佛子名上，拘那含牟尼佛子名",
    "T14n0441_019:0263b09": "勝，迦葉佛子名導師，我子名羅睺羅。「毘婆尸",
    "T14n0441_019:0263b10": "佛父名槃頭，母名槃頭意，城名槃頭。尸棄佛",
    "T14n0441_019:0263b11": "父名鉤那，母名勝，城名阿樓那跋提。毘舍浮",
    "T14n0441_019:0263b12": "佛父名阿樓那天子，母名稱意，城名隨意。拘",
    "T14n0441_019:0263b13": "留孫佛父婆羅門種名功德，母名廣被天，子",
    "T14n0441_019:0263b14": "名無畏，城亦名無畏。拘那含牟尼佛父婆羅",
    "T14n0441_019:0263b15": "門種名大德，母名難勝天，子莊嚴，城亦名莊",
    "T14n0441_019:0263b16": "嚴。迦葉佛父婆羅門種名淨德，母名善才天，",
    "T14n0441_019:0263b17": "子名知使，城亦名知使。今時波羅奈城，是我",
    "T14n0441_019:0263b18": "今父名輸頭檀王，母名摩訶摩耶，城名迦毘",
    "T14n0441_019:0263b19": "羅。",
    "T14n0441_019:0263b20": "「舍利弗！應當敬禮我本師，謂釋迦牟尼佛、稱",
    "T14n0441_019:0263b21": "妙佛、降伏一切佛、然燈光佛、無畏佛、法勝",
    "T14n0441_019:0263b22": "佛。如是等初一大阿僧祇劫有八十億佛，最",
    "T14n0441_019:0263b23": "後名釋迦牟尼佛。第二阿僧祇劫初，寶勝佛、",
    "T14n0441_019:0263b24": "然燈佛、妙聲佛、勝成佛、善見佛、善眼佛、持",
    "T14n0441_019:0263b25": "提羅吒佛、師子、無畏、自在、無違、善眼、善山、善",
    "T14n0441_019:0263b26": "意、栴檀、降伏熱、降伏闇、師子、奮迅、妙聲、無量威",
    "T14n0441_019:0263b27": "德、淨德、炎見、第一義。復有釋迦牟尼、妙行勝、",
    "T14n0441_019:0263b28": "妙寂靜、妙身、功德、梵命、月、降自在、調山、目陀羅",
    "T14n0441_019:0263b29": "財，此是第二大阿僧祇劫，有如是等七十二",
    "T14n0441_019:0263c01": "億佛應當敬禮。「舍利弗！大力、大精進、淨德、大",
    "T14n0441_019:0263c02": "明、陽炎，復有釋迦牟尼、大龍、大威德、堅行、栴",
    "T14n0441_019:0263c03": "檀、寶山、因陀羅幢、無畏作、富樓那、寶髻、波頭摩",
    "T14n0441_019:0263c04": "勝、妙勝、無垢、與光明、降伏怨、波斯他、大幢、頗羅",
    "T14n0441_019:0263c05": "墮、畢沙、星宿、毘婆尸、尸棄、拘隣、毘舍浮、能作",
    "T14n0441_019:0263c06": "光明、不可勝，復有尸棄、善見，最後釋迦牟尼。",
    "T14n0441_019:0263c07": "第三大阿僧祇劫中有如是等七十一億佛，",
    "T14n0441_019:0263c08": "應當敬禮。「舍利弗！如是等過去無量佛，汝等",
    "T14n0441_019:0263c09": "應當敬禮。",
    "T14n0441_019:0263c10": "「南無歡喜增長佛　南無人自在王佛　南無",
    "T14n0441_019:0263c11": "不動佛　南無大聖佛　南無歡喜佛　南無",
    "T14n0441_019:0263c12": "自在佛　南無普光明佛　南無滿足佛　南",
    "T14n0441_019:0263c13": "無拘隣佛　南無安隱佛　南無大精進佛",
    "T14n0441_019:0263c14": "　南無智慧佛　南無大稱佛　南無阿[少/兔]律佛",
    "T14n0441_019:0263c15": "　南無妙勝佛　南無不厭足佛　南無大光炎",
    "T14n0441_019:0263c16": "聚佛　南無月光佛　南無火威德佛　南無",
    "T14n0441_019:0263c17": "普寶蓋佛　南無那羅延光明佛　南無善根",
    "T14n0441_019:0263c18": "增長光明佛　南無師子乘光明佛　南無離",
    "T14n0441_019:0263c19": "一切憂惱光明佛　南無堅固光明佛　南無",
    "T14n0441_019:0263c20": "雲王光明佛　南無無垢臂光明佛　南無成",
    "T14n0441_019:0263c21": "就義光明佛　南無勝護光明佛　南無梵勝",
    "T14n0441_019:0263c22": "天王光明佛　南無如是等同名不可說不可",
    "T14n0441_019:0263c23": "量佛",
    "T14n0441_019:0263c24": "「舍利弗！汝應當敬禮無量壽佛國，安樂世界",
    "T14n0441_019:0263c25": "觀世音菩薩、得大勢菩薩以為上首，及無量",
    "T14n0441_019:0263c26": "無邊菩薩眾。「如是摩梨支世界難勝佛國土，",
    "T14n0441_019:0263c27": "光明幢菩薩、光明勝菩薩以為上首，及無量",
    "T14n0441_019:0263c28": "無邊阿僧祇菩薩眾。「如是可樂世界阿閦佛",
    "T14n0441_019:0263c29": "國土，香象菩薩、妙香象菩薩以為上首，及無",
    "T14n0441_019:0264a01": "量無邊菩薩眾。「如是盧舍那世界日月佛國",
    "T14n0441_019:0264a02": "土，師子菩薩、師子慧菩薩以為上首，及無量",
    "T14n0441_019:0264a03": "無邊菩薩眾。「如是不瞬世界善月佛國土，莎",
    "T14n0441_019:0264a04": "羅胎菩薩、一切法得自在菩薩以為上首，及",
    "T14n0441_019:0264a05": "無量無邊菩薩眾。「如是光明世界普照佛國",
    "T14n0441_019:0264a06": "土，月輪菩薩、寶炬菩薩以為上首，及無量無",
    "T14n0441_019:0264a07": "邊菩薩眾。「如是樂成世界寶炎如來佛國土，",
    "T14n0441_019:0264a08": "不空奮迅菩薩、不空見菩薩以為上首，及無",
    "T14n0441_019:0264a09": "量無邊菩薩眾。「觀世界普觀如來佛國土，雲",
    "T14n0441_019:0264a10": "王菩薩、法王菩薩以為上首，及無量無邊",
    "T14n0441_019:0264a11": "菩薩眾。「見愛世界觀世音王如來佛國土，降",
    "T14n0441_019:0264a12": "伏魔菩薩、山王菩薩以為上首，及無量無邊",
    "T14n0441_019:0264a13": "菩薩眾。「如是等十方世界一切佛國土，一切",
    "T14n0441_019:0264a14": "菩薩我皆歸命。",
    "T14n0441_019:0264a15": "「南無須彌登王佛　南無寶王佛　南無寶勝",
    "T14n0441_019:0264a16": "佛　南無攝持一切法佛　南無過稱量佛",
    "T14n0441_019:0264a17": "　南無無臂喻佛　南無無邊法佛　南無難思",
    "T14n0441_019:0264a18": "議佛　南無二萬日月燈明佛　南無三萬然",
    "T14n0441_019:0264a19": "燈佛　南無大通智勝佛　南無十六王子佛",
    "T14n0441_019:0264a20": "　南無空王佛　南無多寶佛　南無雲自在燈",
    "T14n0441_019:0264a21": "王佛　南無威音王佛　南無無數光佛　南",
    "T14n0441_019:0264a22": "無思善佛　南無分身諸佛　南無日月淨明",
    "T14n0441_019:0264a23": "德佛　南無淨華宿王智佛　南無無淨莊嚴",
    "T14n0441_019:0264a24": "王佛　南無龍尊王佛　南無雲雷音佛　南",
    "T14n0441_019:0264a25": "無雲雷宿王華智佛　南無寶王佛　南無威",
    "T14n0441_019:0264a26": "德寶王佛　南無光明王佛",
    "T14n0441_019:0264a27": "「次禮十二部尊經大藏法輪。",
    "T14n0441_019:0264a28": "「敬禮十方諸大菩薩摩訶薩。",
    "T14n0441_019:0264a29": "「南無不思議菩薩　南無離覺音菩薩　南無",
    "T14n0441_019:0264b01": "惟念安菩薩　南無離垢稱菩薩　南無無量",
    "T14n0441_019:0264b02": "音菩薩　南無大名聞菩薩　南無明埵髻菩",
    "T14n0441_019:0264b03": "薩　南無堅師子菩薩　南無獨遊步菩薩",
    "T14n0441_019:0264b04": "　南無捨所念菩薩　南無及智積菩薩　南",
    "T14n0441_019:0264b05": "無意善住菩薩　南無無極相菩薩　南無慧",
    "T14n0441_019:0264b06": "光曜菩薩　南無消強意菩薩　南無能擁護",
    "T14n0441_019:0264b07": "菩薩　南無至誠英菩薩　南無蓮華界菩薩",
    "T14n0441_019:0264b08": "　南無眾諸安菩薩　南無聖慧業菩薩　南無",
    "T14n0441_019:0264b09": "將功勳菩薩　南無無思議菩薩　南無淨梵",
    "T14n0441_019:0264b10": "施菩薩　南無寶事業菩薩　南無處天華菩",
    "T14n0441_019:0264b11": "薩　南無善思惟菩薩　南無無限法菩薩",
    "T14n0441_019:0264b12": "　南無名聞意菩薩　南無已辯積菩薩　南無",
    "T14n0441_019:0264b13": "自在門菩薩　南無十種力菩薩　南無有十",
    "T14n0441_019:0264b14": "力菩薩　南無大聖愍菩薩　南無無所越菩",
    "T14n0441_019:0264b15": "薩　南無遊寂然菩薩　南無在於彼菩薩",
    "T14n0441_019:0264b16": "　南無無數天菩薩　南無須彌光菩薩　南無",
    "T14n0441_019:0264b17": "極重藏菩薩　南無因超越菩薩",
    "T14n0441_019:0264b18": "「歸命如是等十方世界無量無邊諸大菩薩摩",
    "T14n0441_019:0264b19": "訶薩。",
    "T14n0441_019:0264b20": "「敬禮聲聞緣覺一切賢聖。",
    "T14n0441_019:0264b21": "「歸命如是等無量無邊辟支佛。",
    "T14n0441_019:0264b22": "「禮三寶已，次復懺悔。",
    "T14n0441_019:0264b23": "「弟子等！略懺煩惱障竟，今當次第懺悔業障。",
    "T14n0441_019:0264b24": "夫業能莊飾世趣，在在處處，是以思惟求離",
    "T14n0441_019:0264b25": "世解脫。所以六道果報，種種不同形類各異，",
    "T14n0441_019:0264b26": "當知皆是業力所作，所以佛十力中，業力甚",
    "T14n0441_019:0264b27": "深。凡夫之人多於此中好起疑惑。何以故爾？",
    "T14n0441_019:0264b28": "現見世間行善之者是事輱軻，為惡之者觸",
    "T14n0441_019:0264b29": "向諧偶。謂言天下善惡無分。如此計者皆是",
    "T14n0441_019:0264c01": "不能深達業理。何以故爾？經中說言：『有三種",
    "T14n0441_019:0264c02": "業。何等為三？一者現報；二者生報；三者後",
    "T14n0441_019:0264c03": "報。現報業者，現在作善作惡，現身受報。生",
    "T14n0441_019:0264c04": "報業者，此生作善作惡，來生受報。後報業",
    "T14n0441_019:0264c05": "者，或是過去無量生中作善作惡，或於此生",
    "T14n0441_019:0264c06": "中受，或現在未來無量生中方受其報。』向者",
    "T14n0441_019:0264c07": "行惡之人現在見好，此是過去生報後報善",
    "T14n0441_019:0264c08": "業熟故，所以現在有此樂果，豈關現在作諸",
    "T14n0441_019:0264c09": "惡業而得好報！行善之人現在見苦者，是過",
    "T14n0441_019:0264c10": "去生中生報後報惡業熟故，現在善根力弱",
    "T14n0441_019:0264c11": "不能排遣，是故得此苦報，豈關現在作善而",
    "T14n0441_019:0264c12": "招惡報！何以知然？現見世間為善之者，為人",
    "T14n0441_019:0264c13": "所讚嘆人所尊重，故知未來必招樂果。過去",
    "T14n0441_019:0264c14": "既有如此惡業，所以諸佛菩薩教令親近善",
    "T14n0441_019:0264c15": "友共行懺悔，善知識者於得道中則為全利。",
    "T14n0441_019:0264c16": "是故，弟子等！今日至誠歸依於佛。",
    "T14n0441_019:0264c17": "「南無東方清淨藏佛　南無南方圍繞香薰佛",
    "T14n0441_019:0264c18": "　南無西方寶無量幢佛　南無北方滿足意佛",
    "T14n0441_019:0264c19": "　南無東南方快樂尊佛　南無西南方出法無",
    "T14n0441_019:0264c20": "垢王佛　南無西北方安立王佛　南無東北",
    "T14n0441_019:0264c21": "方白蓮花生佛　南無下方法名號佛　南無",
    "T14n0441_019:0264c22": "上方無愚豐佛",
    "T14n0441_019:0264c23": "「歸命如是等十方盡虛空界一切三寶。",
    "T14n0441_019:0264c24": "「弟子等！從無始已來至于今日，積惡如恒沙",
    "T14n0441_019:0264c25": "造罪滿天地，捨身與受身不覺亦不知。或作",
    "T14n0441_019:0264c26": "五逆深厚濁纏無間罪業，或造一闡提斷善",
    "T14n0441_019:0264c27": "根業，輕誣佛語謗方等業，破滅三寶毀正法",
    "T14n0441_019:0264c28": "業，不信罪福起十惡業，迷真返正癡惑之業，",
    "T14n0441_019:0264c29": "不孝二親反戾之業，輕慢師長無禮敬業，朋",
    "T14n0441_019:0265a01": "友無信犯不義之業。或作四重、六重、八重障",
    "T14n0441_019:0265a02": "聖道業，毀犯五戒破八齊業，五篇七聚多缺",
    "T14n0441_019:0265a03": "犯業。憂婆塞戒輕重垢業，或菩薩戒不能清",
    "T14n0441_019:0265a04": "淨如說行業，前後方便污梵行業，月無六齋",
    "T14n0441_019:0265a05": "懈怠之業。年三長齊不常修業，三千威儀不",
    "T14n0441_019:0265a06": "如法業，八萬律儀微細罪業，不修身戒心慧",
    "T14n0441_019:0265a07": "之業，春秋八王造眾罪業，行十六種惡律儀",
    "T14n0441_019:0265a08": "業，於苦眾生無愍傷業，不矜不念無憐愍業。",
    "T14n0441_019:0265a09": "不拔不濟無救護業，心懷嫉忌無度彼業，於",
    "T14n0441_019:0265a10": "怨親境不平等業，耽荒五慾不厭離業，或因",
    "T14n0441_019:0265a11": "衣食園林池沼生蕩逸業，或以盛年放恣情",
    "T14n0441_019:0265a12": "欲造眾罪業，或善有漏迴向三有障出世業。",
    "T14n0441_019:0265a13": "如是等業無量無邊，今日發露向十方佛、尊",
    "T14n0441_019:0265a14": "法、聖眾歸命懺悔。「願弟子等，承是懺悔無間",
    "T14n0441_019:0265a15": "等罪所生福善，願生生世世滅五逆罪除闡",
    "T14n0441_019:0265a16": "提惑，如是輕重諸罪，從今以去乃至道場誓",
    "T14n0441_019:0265a17": "不更犯，恒習出世清淨善法，精持律行守護",
    "T14n0441_019:0265a18": "威儀。如渡海者愛惜浮囊，六度四等常[標*寸]行",
    "T14n0441_019:0265a19": "首，戒定慧品轉得增明，速成如來三十二相",
    "T14n0441_019:0265a20": "八十種好，十力無畏大悲三念，常樂妙智八",
    "T14n0441_019:0265a21": "自在我。」",
    "T14n0441_019:0265a22": "大乘蓮華寶達問答報應沙門經",
    "T14n0441_019:0265a23": "寶達頃前入一沸屎地獄。云何名曰沸屎地",
    "T14n0441_019:0265a24": "獄？其地獄縱廣六十由旬，周匝鐵城鐵網羅",
    "T14n0441_019:0265a25": "覆其中，東西流屎南北而流，火出其中烟炎",
    "T14n0441_019:0265a26": "俱起亦如雲雨，甚大臭穢臭中之臭勿過於",
    "T14n0441_019:0265a27": "此。北門之中有六百沙門，來入其中，悲號涕",
    "T14n0441_019:0265a28": "泣口眼火出亦無休息。來入此糞池飲於糞",
    "T14n0441_019:0265a29": "尿，入糞尿口焰火俱出，口眼六根亦復如是，",
    "T14n0441_019:0265b01": "千死千生萬死萬生。",
    "T14n0441_019:0265b02": "寶達問馬頭羅剎曰：「此諸沙門何因緣故墮",
    "T14n0441_019:0265b03": "此地獄？」馬頭羅剎答曰：「此諸沙門受佛淨戒",
    "T14n0441_019:0265b04": "而不淨持，貪嗜酒肉食噉五辛墮此地獄。」寶",
    "T14n0441_019:0265b05": "達聞之，悲泣而去。",
    "T14n0441_019:0265b06": "佛名經卷第十九"
}